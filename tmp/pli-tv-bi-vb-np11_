{
  "ปฺลิ-ตฺวฺ-พิ-วฺพฺ-นฺปฺ๑๑:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-นฺปฺ๑๑:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-นฺปฺ๑๑:๐ฯ๓": "นิสฺสคฺคิยกณฺฑ ",
  "ปฺลิ-ตฺวฺ-พิ-วฺพฺ-นฺปฺ๑๑:๐ฯ๔": "จีวรวคฺค ",
  "ปฺลิ-ตฺวฺ-พิ-วฺพฺ-นฺปฺ๑๑:๐ฯ๕": "๑๑ฯ ครุปาวุรณสิกฺขาปท ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๒": "เตน โข ปน สมเยน ถุลฺลนนฺทา ภิกฺขุนี พหุสฺสุตา โหติ ภาณิกา วิสารทา ปฏฺฏา ธมฺมึ กถํ กาตุํฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๓": "อถ โข ราชา ปเสนทิ โกสโล สีตกาเล มหคฺฆํ กมฺพลํ ปารุปิตฺวา เยน ถุลฺลนนฺทา ภิกฺขุนี เตนุปสงฺกมิ; อุปสงฺกมิตฺวา ถุลฺลนนฺทํ ภิกฺขุนึ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๔": "เอกมนฺตํ นิสินฺนํ โข ราชานํ ปเสนทึ โกสลํ ถุลฺลนนฺทา ภิกฺขุนี ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๕": "อถ โข ราชา ปเสนทิ โกสโล ถุลฺลนนฺทาย ภิกฺขุนิยา ธมฺมิยา กถาย สนฺทสฺสิโต สมาทปิโต สมุตฺเตชิโต สมฺปหํสิโต ถุลฺลนนฺทํ ภิกฺขุนึ เอตทโวจ—",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๖": "“วเทยฺยาสิ, อเยฺย, เยน อตฺโถ”ติ? ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๗": "“สเจ เม ตฺวํ, มหาราช, ทาตุกาโมสิ, อิมํ กมฺพลํ เทหี”ติฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๘": "อถ โข ราชา ปเสนทิ โกสโล ถุลฺลนนฺทาย ภิกฺขุนิยา กมฺพลํ ทตฺวา อุฏฺฐายาสนา ถุลฺลนนฺทํ ภิกฺขุนึ อภิวาเทตฺวา ปทกฺขิณํ กตฺวา ปกฺกามิฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๙": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๑๐": "“มหิจฺฉา อิมา ภิกฺขุนิโย อสนฺตุฏฺฐาฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๑๑": "กถญฺหิ นาม ราชานํ กมฺพลํ วิญฺญาเปสฺสนฺตี”ติฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๑๒": "อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๑๓": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๑๔": "“กถญฺหิ นาม อยฺยา ถุลฺลนนฺทา ราชานํ กมฺพลํ วิญฺญาเปสฺสตี”ติ …เป… ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๑๕": "“สจฺจํ กิร, ภิกฺขเว, ถุลฺลนนฺทา ภิกฺขุนี ราชานํ กมฺพลํ วิญฺญาเปตี”ติ? ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๑๖": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๑๗": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๑๘": "กถญฺหิ นาม, ภิกฺขเว, ถุลฺลนนฺทา ภิกฺขุนี ราชานํ กมฺพลํ วิญฺญาเปสฺสติฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๑๙": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๒๐": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-นฺปฺ๑๑:๑ฯ๒๑ฯ๑": "“ครุปาวุรณํ ปน ภิกฺขุนิยา เจตาเปนฺติยา จตุกฺกํสปรมํ เจตาเปตพฺพํฯ ตโต เจ อุตฺตริ เจตาเปยฺย, นิสฺสคฺคิยํ ปาจิตฺติยนฺ”ติฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๑": "ครุปาวุรณํ นาม ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๒": "ยํ กิญฺจิ สีตกาเล ปาวุรณํฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๓": "เจตาเปนฺติยาติ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๔": "วิญฺญาเปนฺติยาฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๕": "จตุกฺกํสปรมํ เจตาเปตพฺพนฺติ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๖": "โสฬสกหาปณคฺฆนกํ เจตาเปตพฺพํฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๗": "ตโต เจ อุตฺตริ เจตาเปยฺยาติ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๘": "ตตุตฺตริ วิญฺญาเปติ, ปโยเค ทุกฺกฏํฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๙": "ปฏิลาเภน นิสฺสคฺคิยํ โหติฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๑๐": "นิสฺสชฺชิตพฺพํ สงฺฆสฺส วา คณสฺส วา เอกภิกฺขุนิยา วาฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๑๑": "เอวญฺจ ปน, ภิกฺขเว, นิสฺสชฺชิตพฺพํฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๑๒": "…เป… ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๑๓": "“อิทํ เม, อเยฺย, ครุปาวุรณํ อติเรกจตุกฺกํสปรมํ เจตาปิตํ นิสฺสคฺคิยํ, อิมาหํ สงฺฆสฺส นิสฺสชฺชามี”ติ …เป… ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๑๔": "ทเทยฺยาติ …เป… ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๑๕": "ทเทยฺยุนฺติ …เป… ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๑ฯ๑๖": "อยฺยาย ทมฺมีติฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๒ฯ๑": "อติเรกจตุกฺกํเส อติเรกสญฺญา เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๒ฯ๒": "อติเรกจตุกฺกํเส เวมติกา เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๒ฯ๓": "อติเรกจตุกฺกํเส อูนกสญฺญา เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๒ฯ๔": "อูนกจตุกฺกํเส อติเรกสญฺญา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๒ฯ๕": "อูนกจตุกฺกํเส เวมติกา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๒ฯ๖": "อูนกจตุกฺกํเส อูนกสญฺญา, อนาปตฺติฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๓ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๓ฯ๒": "จตุกฺกํสปรมํ เจตาเปติ, ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๓ฯ๓": "อูนกจตุกฺกํสปรมํ เจตาเปติ, ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๓ฯ๔": "ญาตกานํ, ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๓ฯ๕": "ปวาริตานํ, ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๓ฯ๖": "อญฺญสฺสตฺถาย, ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๓ฯ๗": "อตฺตโน ธเนน, ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๓ฯ๘": "มหคฺฆํ เจตาเปตุกามสฺส อปฺปคฺฆํ เจตาเปติ, ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๓ฯ๙": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๓ฯ๑๐": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-นฺปฺ๑๑:๒ฯ๓ฯ๑๑": "เอกาทสมสิกฺขาปทํ นิฏฺฐิตํฯ "
}
