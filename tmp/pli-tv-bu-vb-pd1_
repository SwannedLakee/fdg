{
  "ปฺลิ-ตฺวฺ-พุ-วฺพฺ-ปฺทฺ๑:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-ปฺทฺ๑:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-ปฺทฺ๑:๐ฯ๓": "ปาฏิเทสนียกณฺฑ ",
  "ปฺลิ-ตฺวฺ-พุ-วฺพฺ-ปฺทฺ๑:๐ฯ๔": "๑ฯ ปฐมปาฏิเทสนียสิกฺขาปท ",
  "ปฺลิ-ตฺวฺ-พุ-วฺพฺ-ปฺทฺ๑:๐ฯ๕": "อิเม โข ปนายสฺมนฺโต จตฺตาโร ปาฏิเทสนียา ธมฺมา อุทฺเทสํ อาคจฺฉนฺติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๒": "เตน โข ปน สมเยน อญฺญตรา ภิกฺขุนี สาวตฺถิยํ ปิณฺฑาย จริตฺวา ปฏิกฺกมนกาเล อญฺญตรํ ภิกฺขุํ ปสฺสิตฺวา เอตทโวจ—",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๓": "“หนฺทายฺย, ภิกฺขํ ปฏิคฺคณฺหา”ติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๔": "“สุฏฺฐุ, ภคินี”ติ สพฺเพว อคฺคเหสิฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๕": "สา อุปกฏฺเฐ กาเล นาสกฺขิ ปิณฺฑาย จริตุํ, ฉินฺนภตฺตา อโหสิฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๖": "อถ โข สา ภิกฺขุนี ทุติยมฺปิ ทิวสํ …เป… ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๗": "ตติยมฺปิ ทิวสํ สาวตฺถิยํ ปิณฺฑาย จริตฺวา ปฏิกฺกมนกาเล ตํ ภิกฺขุํ ปสฺสิตฺวา เอตทโวจ—",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๘": "“หนฺทายฺย, ภิกฺขํ ปฏิคฺคณฺหา”ติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๙": "“สุฏฺฐุ, ภคินี”ติ สพฺเพว อคฺคเหสิฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๑๐": "สา อุปกฏฺเฐ กาเล นาสกฺขิ ปิณฺฑาย จริตุํ, ฉินฺนภตฺตา อโหสิฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๑๑": "อถ โข สา ภิกฺขุนี จตุตฺเถ ทิวเส รถิกาย ปเวเธนฺตี คจฺฉติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๑๒": "เสฏฺฐิ คหปติ รเถน ปฏิปถํ อาคจฺฉนฺโต ตํ ภิกฺขุนึ เอตทโวจ—",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๑๓": "“อเปหาเยฺย”ติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๑๔": "สา โวกฺกมนฺตี ตตฺเถว ปริปติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๑๕": "เสฏฺฐิ คหปติ ตํ ภิกฺขุนึ ขมาเปสิ—",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๑๖": "“ขมาหาเยฺย, มยาสิ ปาติตา”ติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๑๗": "“นาหํ, คหปติ, ตยา ปาติตาฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๑๘": "อปิ จ อหเมว ทุพฺพลา”ติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๑๙": "“กิสฺส ปน ตฺวํ, อเยฺย, ทุพฺพลา”ติ? ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๒๐": "อถ โข สา ภิกฺขุนี เสฏฺฐิสฺส คหปติสฺส เอตมตฺถํ อาโรเจสิฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๒๑": "เสฏฺฐิ คหปติ ตํ ภิกฺขุนึ ฆรํ เนตฺวา โภเชตฺวา อุชฺฌายติ ขิยฺยติ วิปาเจติ—",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๒๒": "“กถญฺหิ นาม ภทนฺตา ภิกฺขุนิยา หตฺถโต อามิสํ ปฏิคฺคเหสฺสนฺติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๒๓": "กิจฺฉลาโภ มาตุคาโม”ติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๒๔": "อโสฺสสุํ โข ภิกฺขู ตสฺส เสฏฺฐิสฺส คหปติสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๒๕": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๒๖": "“กถญฺหิ นาม ภิกฺขุ ภิกฺขุนิยา หตฺถโต อามิสํ ปฏิคฺคเหสฺสตี”ติ …เป… ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๒๗": "“สจฺจํ กิร ตฺวํ, ภิกฺขุ, ภิกฺขุนิยา หตฺถโต อามิสํ ปฏิคฺคเหสี”ติ? ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๒๘": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๒๙": "“ญาติกา เต, ภิกฺขุ, อญฺญาติกา”ติ? ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๓๐": "“อญฺญาติกา, ภควา”ติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๓๑": "“อญฺญาตโก, โมฆปุริส, อญฺญาติกาย น ชานาติ ปติรูปํ วา อปฺปติรูปํ วา สนฺตํ วา อสนฺตํ วาฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๓๒": "กถญฺหิ นาม ตฺวํ, โมฆปุริส, อญฺญาติกาย ภิกฺขุนิยา หตฺถโต อามิสํ ปฏิคฺคเหสฺสสิฯ ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๓๓": "เนตํ, โมฆปุริส, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๓๔": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๓๕ฯ๑": "“โย ปน ภิกฺขุ อญฺญาติกาย ภิกฺขุนิยา อนฺตรฆรํ ปวิฏฺฐาย หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ขาเทยฺย วา ภุญฺเชยฺย วา, ปฏิเทเสตพฺพํ เตน ภิกฺขุนา—",
  "ปฺลิ-ตฺวฺ-พุ-วฺพฺ-ปฺทฺ๑:๑ฯ๓๖": "‘คารยฺหํ, อาวุโส, ธมฺมํ อาปชฺชึ อสปฺปายํ ปาฏิเทสนียํ, ตํ ปฏิเทเสมี’”ติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๑": "โย ปนาติ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๒": "โย ยาทิโส …เป… ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๓": "ภิกฺขูติ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๔": "…เป… อยํ อิมสฺมึ อตฺเถ อธิปฺเปโต ภิกฺขูติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๕": "อญฺญาติกา นาม ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๖": "มาติโต วา ปิติโต วา ยาว สตฺตมา ปิตามหยุคา อสมฺพทฺธาฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๗": "ภิกฺขุนี นาม ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๘": "อุภโตสงฺเฆ อุปสมฺปนฺนาฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๙": "อนฺตรฆรํ นาม ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๑๐": "รถิกา พฺยูหํ สิงฺฆาฏกํ ฆรํฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๑๑": "ขาทนียํ นาม ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๑๒": "ปญฺจ โภชนานิ ยามกาลิกํ สตฺตาหกาลิกํ ยาวชีวิกํ ฐเปตฺวา อวเสสํ ขาทนียํ นามฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๑๓": "โภชนียํ นาม ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๑๔": "ปญฺจ โภชนานิ—โอทโน, กุมฺมาโส, สตฺตุ, มจฺโฉ, มํสํฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๑๕": "“ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๑ฯ๑๖": "อชฺโฌหาเร อชฺโฌหาเร อาปตฺติ ปาฏิเทสนียสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๒ฯ๑": "อญฺญาติกาย อญฺญาติกสญฺญี อนฺตรฆรํ ปวิฏฺฐาย หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ขาทติ วา ภุญฺชติ วา, อาปตฺติ ปาฏิเทสนียสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๒ฯ๒": "อญฺญาติกาย เวมติโก อนฺตรฆรํ ปวิฏฺฐาย หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ขาทติ วา ภุญฺชติ วา, อาปตฺติ ปาฏิเทสนียสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๒ฯ๓": "อญฺญาติกาย ญาติกสญฺญี อนฺตรฆรํ ปวิฏฺฐาย หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ขาทติ วา ภุญฺชติ วา, อาปตฺติ ปาฏิเทสนียสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๒ฯ๔": "ยามกาลิกํ สตฺตาหกาลิกํ ยาวชีวิกํ อาหารตฺถาย ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๒ฯ๕": "อชฺโฌหาเร อชฺโฌหาเร อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๒ฯ๖": "เอกโตอุปสมฺปนฺนาย หตฺถโต ขาทนียํ วา โภชนียํ วา—",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๒ฯ๗": "“ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๒ฯ๘": "อชฺโฌหาเร อชฺโฌหาเร อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๒ฯ๙": "ญาติกาย อญฺญาติกสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๒ฯ๑๐": "ญาติกาย เวมติโก, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๒ฯ๑๑": "ญาติกาย ญาติกสญฺญี, อนาปตฺติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๓ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๓ฯ๒": "ญาติกาย, ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๓ฯ๓": "ทาเปติ น เทติ, ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๓ฯ๔": "อุปนิกฺขิปิตฺวา เทติ, ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๓ฯ๕": "อนฺตราราเม, ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๓ฯ๖": "ภิกฺขุนุปสฺสเย, ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๓ฯ๗": "ติตฺถิยเสยฺยาย, ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๓ฯ๘": "ปฏิกฺกมเน, ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๓ฯ๙": "คามโต นีหริตฺวา เทติ, ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๓ฯ๑๐": "ยามกาลิกํ สตฺตาหกาลิกํ ยาวชีวิกํ “สติ ปจฺจเย ปริภุญฺชา”ติ เทติ, ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๓ฯ๑๑": "สิกฺขมานาย, ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๓ฯ๑๒": "สามเณริยา, ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๓ฯ๑๓": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๓ฯ๑๔": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-ปฺทฺ๑:๒ฯ๓ฯ๑๕": "ปฐมปาฏิเทสนียสิกฺขาปทํ นิฏฺฐิตํฯ "
}
