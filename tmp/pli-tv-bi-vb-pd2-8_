{
  "ปฺลิ-ตฺวฺ-พิ-วฺพฺ-ปฺทฺ๒:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-ปฺทฺ๒:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-ปฺทฺ๒:๐ฯ๓": "ปาฏิเทสนียกณฺฑ ",
  "ปฺลิ-ตฺวฺ-พิ-วฺพฺ-ปฺทฺ๒:๐ฯ๔": "๒–๘ฯ เตล-มธุ-ผาณิต-มจฺฉ-มํส-ขีร-ทธิวิญฺญาปนสิกฺขาปท ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๒": "เตน โข ปน สมเยน ฉพฺพคฺคิยา ภิกฺขุนิโย เตลํ วิญฺญาเปตฺวา ภุญฺชนฺติฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๓": "…เป… มธุํ วิญฺญาเปตฺวา ภุญฺชนฺติฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๔": "…เป… ผาณิตํ วิญฺญาเปตฺวา ภุญฺชนฺติฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๕": "…เป… มจฺฉํ วิญฺญาเปตฺวา ภุญฺชนฺติฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๖": "…เป… มํสํ วิญฺญาเปตฺวา ภุญฺชนฺติฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๗": "…เป… ขีรํ วิญฺญาเปตฺวา ภุญฺชนฺติฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๘": "…เป… ทธึ วิญฺญาเปตฺวา ภุญฺชนฺติฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๙": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๑๐": "“กถญฺหิ นาม ภิกฺขุนิโย ทธึ วิญฺญาเปตฺวา ภุญฺชิสฺสนฺติฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๑๑": "กสฺส สมฺปนฺนํ น มนาปํ, กสฺส สาทุํ น รุจฺจตี”ติฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๑๒": "อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๑๓": "ยา ตา ภิกฺขุนิโย อปฺปิจฺฉา … เป … ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๑๔": "“กถญฺหิ นาม ฉพฺพคฺคิยา ภิกฺขุนิโย ทธึ วิญฺญาเปตฺวา ภุญฺชิสฺสนฺตี”ติ … เป … ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๑๕": "“สจฺจํ กิร, ภิกฺขเว, ฉพฺพคฺคิยา ภิกฺขุนิโย ทธึ วิญฺญาเปตฺวา ภุญฺชนฺตี”ติ? ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๑๖": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๑๗": "วิครหิ พุทฺโธ ภควา … เป … ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๑๘": "กถญฺหิ นาม, ภิกฺขเว, ฉพฺพคฺคิยา ภิกฺขุนิโย ทธึ วิญฺญาเปตฺวา ภุญฺชิสฺสนฺติฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๑๙": "เนตํ, ภิกฺขเว, อปฺปสนฺนานํ วา ปสาทาย … เป … ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๒๐": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๒๑ฯ๑": "“ยา ปน ภิกฺขุนี ทธึ วิญฺญาเปตฺวา ภุญฺเชยฺย, ปฏิเทเสตพฺพํ ตาย ภิกฺขุนิยา—",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๒๒": "‘คารยฺหํ, อเยฺย, ธมฺมํ อาปชฺชึ อสปฺปายํ ปาฏิเทสนียํ, ตํ ปฏิเทเสมี’”ติฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๑ฯ๒๓": "เอวญฺจิทํ ภควตา ภิกฺขุนีนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๒ฯ๑": "เตน โข ปน สมเยน ภิกฺขุนิโย คิลานา โหนฺติฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๒ฯ๒": "คิลานปุจฺฉิกา ภิกฺขุนิโย คิลานา ภิกฺขุนิโย เอตทโวจุํ—",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๒ฯ๓": "“กจฺจิ, อเยฺย, ขมนียํ, กจฺจิ ยาปนียนฺ”ติ? ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๒ฯ๔": "“ปุพฺเพ มยํ, อเยฺย, ทธึ วิญฺญาเปตฺวา ภุญฺชิมฺหา, เตน โน ผาสุ โหติ; ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๒ฯ๕": "อิทานิ ปน ‘ภควตา ปฏิกฺขิตฺตนฺ’ติ กุกฺกุจฺจายนฺตา น วิญฺญาเปม, เตน โน น ผาสุ โหตี”ติ … เป … ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๒ฯ๖": "ภควโต เอตมตฺถํ อาโรเจสุํ … เป … ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๒ฯ๗": "อนุชานามิ, ภิกฺขเว, คิลานาย ภิกฺขุนิยา ทธึ วิญฺญาเปตฺวา ภุญฺชิตุํฯ ",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๒ฯ๘": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-ปฺทฺ๒:๑ฯ๒ฯ๙ฯ๑": "“ยา ปน ภิกฺขุนี อคิลานา (เตลํ …เป… ",
  "ปฺลิ-ตฺวฺ-พิ-วฺพฺ-ปฺทฺ๓:๑ฯ๑ฯ๑": "มธุํ …เป… ",
  "ปฺลิ-ตฺวฺ-พิ-วฺพฺ-ปฺทฺ๔:๑ฯ๑ฯ๑": "ผาณิตํ …เป… ",
  "ปฺลิ-ตฺวฺ-พิ-วฺพฺ-ปฺทฺ๕:๑ฯ๑ฯ๑": "มจฺฉํ …เป… ",
  "ปฺลิ-ตฺวฺ-พิ-วฺพฺ-ปฺทฺ๖:๑ฯ๑ฯ๑": "มํสํ …เป… ",
  "ปฺลิ-ตฺวฺ-พิ-วฺพฺ-ปฺทฺ๗:๑ฯ๑ฯ๑": "ขีรํ …เป…) ",
  "ปฺลิ-ตฺวฺ-พิ-วฺพฺ-ปฺทฺ๘:๑ฯ๑ฯ๑": "ทธึ วิญฺญาเปตฺวา ภุญฺเชยฺย, ปฏิเทเสตพฺพํ ตาย ภิกฺขุนิยา—",
  "ปฺลิ-ตฺวฺ-พิ-วฺพฺ-ปฺทฺ๘:๑ฯ๑ฯ๒": "‘คารยฺหํ, อเยฺย, ธมฺมํ อาปชฺชึ อสปฺปายํ ปาฏิเทสนียํ, ตํ ปฏิเทเสมี’”ติฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๒": "ยา ยาทิสา … เป … ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๔": "… เป … อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๕": "อคิลานา นาม ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๖": "ยสฺสา วินา ทธินา ผาสุ โหติฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๗": "คิลานา นาม ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๘": "ยสฺสา วินา ทธินา น ผาสุ โหติฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๙": "เตลํ นาม ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๑๐": "ติลเตลํ สาสปเตลํ มธุกเตลํ เอรณฺฑเตลํ วสาเตลํฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๑๑": "มธุ นาม ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๑๒": "มกฺขิกามธุฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๑๓": "ผาณิตํ นาม ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๑๔": "อุจฺฉุมฺหา นิพฺพตฺตํฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๑๕": "มจฺโฉ นาม ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๑๖": "โอทโก วุจฺจติฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๑๗": "มํสํ นาม ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๑๘": "เยสํ มํสํ กปฺปติ เตสํ มํสํฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๑๙": "ขีรํ นาม ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๒๐": "โคขีรํ วา อชิกาขีรํ วา มหึสขีรํ วา เยสํ มํสํ กปฺปติ เตสํ ขีรํฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๒๑": "ทธิ นาม ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๒๒": "เตสญฺเญว ทธิฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๒๓": "อคิลานา อตฺตโน อตฺถาย วิญฺญาเปติ, ปโยเค ทุกฺกฏํฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๒๔": "ปฏิลาเภน “ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๑ฯ๒๕": "อชฺโฌหาเร อชฺโฌหาเร อาปตฺติ ปาฏิเทสนียสฺสฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๒ฯ๑": "อคิลานา อคิลานสญฺญา ทธึ วิญฺญาเปตฺวา ภุญฺชติ, อาปตฺติ ปาฏิเทสนียสฺสฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๒ฯ๒": "อคิลานา เวมติกา ทธึ วิญฺญาเปตฺวา ภุญฺชติ, อาปตฺติ ปาฏิเทสนียสฺสฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๒ฯ๓": "อคิลานา คิลานสญฺญา ทธึ วิญฺญาเปตฺวา ภุญฺชติ, อาปตฺติ ปาฏิเทสนียสฺสฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๒ฯ๔": "คิลานา อคิลานสญฺญา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๒ฯ๕": "คิลานา เวมติกา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๒ฯ๖": "คิลานา คิลานสญฺญา อนาปตฺติฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๒": "คิลานาย, ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๓": "คิลานา หุตฺวา วิญฺญาเปตฺวา อคิลานา ภุญฺชติ, ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๔": "คิลานาย เสสกํ ภุญฺชติ, ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๕": "ญาตกานํ, ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๖": "ปวาริตานํ, ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๗": "อญฺญสฺสตฺถาย, ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๘": "อตฺตโน ธเนน, ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๙": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๑๐": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๑๑": "อฏฺฐมปาฏิเทสนียสิกฺขาปทํ นิฏฺฐิตํฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๑๒": "อุทฺทิฏฺฐา โข, อยฺยาโย, อฏฺฐ ปาฏิเทสนียา ธมฺมาฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๑๓": "ตตฺถายฺยาโย ปุจฺฉามิ—",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๑๔": "“กจฺจิตฺถ ปริสุทฺธา”? ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๑๕": "ทุติยมฺปิ ปุจฺฉามิ—",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๑๖": "“กจฺจิตฺถ ปริสุทฺธา”? ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๑๗": "ตติยมฺปิ ปุจฺฉามิ—",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๑๘": "“กจฺจิตฺถ ปริสุทฺธา”? ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๑๙": "ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
  "ปฺลิ-ตฺวฺ-พิ-วฺพฺ-ปฺทฺ๘:๒ฯ๓ฯ๒๐": "ภิกฺขุนิวิภงฺเค ปาฏิเทสนียกณฺฑํ นิฏฺฐิตํฯ "
}
