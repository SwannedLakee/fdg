{
  "ปฺลิ-ตฺวฺ-พุ-วฺพฺ-ปฺจฺ๘๓:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-ปฺจฺ๘๓:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-ปฺจฺ๘๓:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พุ-วฺพฺ-ปฺจฺ๘๓:๐ฯ๔": "รตนวคฺค ",
  "ปฺลิ-ตฺวฺ-พุ-วฺพฺ-ปฺจฺ๘๓:๐ฯ๕": "๘๓ฯ อนฺเตปุรสิกฺขาปท ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๒": "เตน โข ปน สมเยน ราชา ปเสนทิ โกสโล อุยฺยานปาลํ อาณาเปสิ—“คจฺฉ, ภเณ, อุยฺยานํ โสเธหิฯ อุยฺยานํ คมิสฺสามา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๓": "“เอวํ, เทวา”ติ โข โส อุยฺยานปาโล รญฺโญ ปเสนทิสฺส โกสลสฺส ปฏิสฺสุตฺวา อุยฺยานํ โสเธนฺโต อทฺทส ภควนฺตํ อญฺญตรสฺมึ รุกฺขมูเล นิสินฺนํฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๔": "ทิสฺวาน เยน ราชา ปเสนทิ โกสโล เตนุปสงฺกมิ; อุปสงฺกมิตฺวา ราชานํ ปเสนทึ โกสลํ เอตทโวจ—“สุทฺธํ, เทว, อุยฺยานํฯ อปิ จ ภควา ตตฺถ นิสินฺโน”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๕": "“โหตุ, ภเณฯ มยํ ภควนฺตํ ปยิรุปาสิสฺสามา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๖": "อถ โข ราชา ปเสนทิ โกสโล อุยฺยานํ คนฺตฺวา เยน ภควา เตนุปสงฺกมิฯ เตน โข ปน สมเยน อญฺญตโร อุปาสโก ภควนฺตํ ปยิรุปาสนฺโต นิสินฺโน โหติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๗": "อทฺทสา โข ราชา ปเสนทิ โกสโล ตํ อุปาสกํ ภควนฺตํ ปยิรุปาสนฺตํ นิสินฺนํฯ ทิสฺวาน ภีโต อฏฺฐาสิฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๘": "อถ โข รญฺโญ ปเสนทิสฺส โกสลสฺส เอตทโหสิ—“นารหตายํ ปุริโส ปาโป โหตุํ, ยถา ภควนฺตํ ปยิรุปาสตี”ติฯ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๙": "อถ โข โส อุปาสโก ภควโต คารเวน ราชานํ ปเสนทึ โกสลํ เนว อภิวาเทสิ น ปจฺจุฏฺฐาสิฯ อถ โข ราชา ปเสนทิ โกสโล อนตฺตมโน อโหสิ—“กถญฺหิ นามายํ ปุริโส มยิ อาคเต เนว อภิวาเทสฺสติ น ปจฺจุฏฺเฐสฺสตี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๑๐": "อถ โข ภควา ราชานํ ปเสนทึ โกสลํ อนตฺตมนํ วิทิตฺวา ราชานํ ปเสนทึ โกสลํ เอตทโวจ—“เอโส โข, มหาราช, อุปาสโก พหุสฺสุโต อาคตาคโม กาเมสุ วีตราโค”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๑๑": "อถ โข รญฺโญ ปเสนทิสฺส โกสลสฺส เอตทโหสิ—“นารหตายํ อุปาสโก โอรโก โหตุํ, ภควาปิ อิมสฺส วณฺณํ ภาสตี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๑๒": "ตํ อุปาสกํ เอตทโวจ—“วเทยฺยาสิ, อุปาสก, เยน อตฺโถ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๑๓": "“สุฏฺฐุ, เทวา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๑๔": "อถ โข ภควา ราชานํ ปเสนทึ โกสลํ ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ อถ โข ราชา ปเสนทิ โกสโล ภควตา ธมฺมิยา กถาย สนฺทสฺสิโต สมาทปิโต สมุตฺเตชิโต สมฺปหํสิโต อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๑๕": "เตน โข ปน สมเยน ราชา ปเสนทิ โกสโล อุปริปาสาทวรคโต โหติฯ อทฺทสา โข ราชา ปเสนทิ โกสโล ตํ อุปาสกํ รถิกาย ฉตฺตปาณึ คจฺฉนฺตํฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๑๖": "ทิสฺวาน ปกฺโกสาเปตฺวา เอตทโวจ—“ตฺวํ กิร, อุปาสก, พหุสฺสุโต อาคตาคโมฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๑๗": "สาธุ, อุปาสก, อมฺหากํ อิตฺถาคารํ ธมฺมํ วาเจหี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๑ฯ๑๘": "“ยมหํ, เทว, ชานามิ อยฺยานํ วาหสา, อยฺยาว เทวสฺส อิตฺถาคารํ ธมฺมํ วาเจสฺสนฺตี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๑": "อถ โข ราชา ปเสนทิ โกสโล—“สจฺจํ โข อุปาสโก อาหา”ติ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข ราชา ปเสนทิ โกสโล ภควนฺตํ เอตทโวจ—",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๒": "“สาธุ, ภนฺเต, ภควา เอกํ ภิกฺขุํ อาณาเปตุ โย อมฺหากํ อิตฺถาคารํ ธมฺมํ วาเจสฺสตี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๓": "อถ โข ภควา ราชานํ ปเสนทึ โกสลํ ธมฺมิยา กถาย สนฺทเสฺสสิ …เป… ปทกฺขิณํ กตฺวา ปกฺกามิฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๔": "อถ โข ภควา อายสฺมนฺตํ อานนฺทํ อามนฺเตสิ—“เตนหานนฺท, รญฺโญ อิตฺถาคารํ ธมฺมํ วาเจหี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๕": "“เอวํ, ภนฺเต”ติ โข อายสฺมา อานนฺโท ภควโต ปฏิสฺสุตฺวา กาเลน กาลํ ปวิสิตฺวา รญฺโญ อิตฺถาคารํ ธมฺมํ วาเจติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๖": "อถ โข อายสฺมา อานนฺโท ปุพฺพณฺหสมยํ นิวาเสตฺวา ปตฺตจีวรมาทาย เยน รญฺโญ ปเสนทิสฺส โกสลสฺส นิเวสนํ เตนุปสงฺกมิฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๗": "เตน โข ปน สมเยน ราชา ปเสนทิ โกสโล มลฺลิกาย เทวิยา สทฺธึ สยนคโต โหติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๘": "อทฺทสา โข มลฺลิกา เทวี อายสฺมนฺตํ อานนฺทํ ทูรโตว อาคจฺฉนฺตํฯ ทิสฺวาน สหสา วุฏฺฐาสิ; ปีตกมฏฺฐํ ทุสฺสํ ปภสฺสิตฺถฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๙": "อถ โข อายสฺมา อานนฺโท ตโตว ปฏินิวตฺติตฺวา อารามํ คนฺตฺวา ภิกฺขูนํ เอตมตฺถํ อาโรเจสิฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๑๐": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๑๑": "“กถญฺหิ นาม อายสฺมา อานนฺโท ปุพฺเพ อปฺปฏิสํวิทิโต รญฺโญ อนฺเตปุรํ ปวิสิสฺสตี”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๑๒": "“สจฺจํ กิร ตฺวํ, อานนฺท, ปุพฺเพ อปฺปฏิสํวิทิโต รญฺโญ อนฺเตปุรํ ปวิสสี”ติ? ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๑๓": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๑๔": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๑๕": "กถญฺหิ นาม ตฺวํ, อานนฺท, ปุพฺเพ อปฺปฏิสํวิทิโต รญฺโญ อนฺเตปุรํ ปวิสิสฺสสิฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๑๖": "เนตํ, อานนฺท, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๑๗": "วิครหิตฺวา …เป… ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๒ฯ๑๘": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๑": "“ทสยิเม, ภิกฺขเว, อาทีนวา ราชนฺเตปุรปฺปเวสเนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๒": "กตเม ทส? ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๓": "อิธ, ภิกฺขเว, ราชา มเหสิยา สทฺธึ นิสินฺโน โหติ, ตตฺถ ภิกฺขุ ปวิสติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๔": "มเหสี วา ภิกฺขุํ ทิสฺวา สิตํ ปาตุกโรติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๕": "ภิกฺขุ วา มเหสึ ทิสฺวา สิตํ ปาตุกโรติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๖": "ตตฺถ รญฺโญ เอวํ โหติ—",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๗": "‘อทฺธา อิเมสํ กตํ วา กริสฺสนฺติ วา’ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๘": "อยํ, ภิกฺขเว, ปฐโม อาทีนโว ราชนฺเตปุรปฺปเวสเนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๙": "ปุน จปรํ, ภิกฺขเว, ราชา พหุกิจฺโจ พหุกรณีโยฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๑๐": "อญฺญตรํ อิตฺถึ คนฺตฺวา นสฺสรติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๑๑": "สา เตน คพฺภํ คณฺหิฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๑๒": "ตตฺถ รญฺโญ เอวํ โหติ—",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๑๓": "‘น โข อิธ อญฺโญ โกจิ ปวิสติ อญฺญตฺร ปพฺพชิเตนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๑๔": "สิยา นุ โข ปพฺพชิตสฺส กมฺมนฺ’ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๑๕": "อยํ, ภิกฺขเว, ทุติโย อาทีนโว ราชนฺเตปุรปฺปเวสเนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๑๖": "ปุน จปรํ, ภิกฺขเว, รญฺโญ อนฺเตปุเร อญฺญตรํ รตนํ นสฺสติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๑๗": "ตตฺถ รญฺโญ เอวํ โหติ—",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๑๘": "‘น โข อิธ อญฺโญ โกจิ ปวิสติ อญฺญตฺร ปพฺพชิเตนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๑๙": "สิยา นุ โข ปพฺพชิตสฺส กมฺมนฺ’ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๒๐": "อยํ, ภิกฺขเว, ตติโย อาทีนโว ราชนฺเตปุรปฺปเวสเนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๒๑": "ปุน จปรํ, ภิกฺขเว, รญฺโญ อนฺเตปุเร อพฺภนฺตรา คุยฺหมนฺตา พหิทฺธา สมฺเภทํ คจฺฉนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๒๒": "ตตฺถ รญฺโญ เอวํ โหติ—",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๒๓": "‘น โข อิธ อญฺโญ โกจิ ปวิสติ อญฺญตฺร ปพฺพชิเตนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๒๔": "สิยา นุ โข ปพฺพชิตสฺส กมฺมนฺ’ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๒๕": "อยํ, ภิกฺขเว, จตุตฺโถ อาทีนโว ราชนฺเตปุรปฺปเวสเนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๒๖": "ปุน จปรํ, ภิกฺขเว, รญฺโญ อนฺเตปุเร ปุตฺโต วา ปิตรํ ปตฺเถติ ปิตา วา ปุตฺตํ ปตฺเถติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๒๗": "เตสํ เอวํ โหติ—",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๒๘": "‘น โข อิธ อญฺโญ โกจิ ปวิสติ อญฺญตฺร ปพฺพชิเตนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๒๙": "สิยา นุ โข ปพฺพชิตสฺส กมฺมนฺ’ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๓๐": "อยํ, ภิกฺขเว, ปญฺจโม อาทีนโว ราชนฺเตปุรปฺปเวสเนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๓๑": "ปุน จปรํ, ภิกฺขเว, ราชา นีจฏฺฐานิยํ อุจฺเจ ฐาเน ฐเปติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๓๒": "เยสํ ตํ อมนาปํ เตสํ เอวํ โหติ—",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๓๓": "‘ราชา โข ปพฺพชิเตน สํสฏฺโฐฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๓๔": "สิยา นุ โข ปพฺพชิตสฺส กมฺมนฺ’ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๓๕": "อยํ, ภิกฺขเว, ฉฏฺโฐ อาทีนโว, ราชนฺเตปุรปฺปเวสเนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๓๖": "ปุน จปรํ, ภิกฺขเว, ราชา อุจฺจฏฺฐานิยํ นีเจ ฐาเน ฐเปติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๓๗": "เยสํ ตํ อมนาปํ เตสํ เอวํ โหติ—",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๓๘": "‘ราชา โข ปพฺพชิเตน สํสฏฺโฐฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๓๙": "สิยา นุ โข ปพฺพชิตสฺส กมฺมนฺ’ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๔๐": "อยํ, ภิกฺขเว, สตฺตโม อาทีนโว ราชนฺเตปุรปฺปเวสเนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๔๑": "ปุน จปรํ, ภิกฺขเว, ราชา อกาเล เสนํ อุโยฺยเชติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๔๒": "เยสํ ตํ อมนาปํ เตสํ เอวํ โหติ—",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๔๓": "‘ราชา โข ปพฺพชิเตน สํสฏฺโฐฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๔๔": "สิยา นุ โข ปพฺพชิตสฺส กมฺมนฺ’ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๔๕": "อยํ, ภิกฺขเว, อฏฺฐโม อาทีนโว ราชนฺเตปุรปฺปเวสเนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๔๖": "ปุน จปรํ, ภิกฺขเว, ราชา กาเล เสนํ อุโยฺยเชตฺวา อนฺตรามคฺคโต นิวตฺตาเปติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๔๗": "เยสํ ตํ อมนาปํ เตสํ เอวํ โหติ—",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๔๘": "‘ราชา โข ปพฺพชิเตน สํสฏฺโฐฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๔๙": "สิยา นุ โข ปพฺพชิตสฺส กมฺมนฺ’ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๕๐": "อยํ, ภิกฺขเว, นวโม อาทีนโว ราชนฺเตปุรปฺปเวสเนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๕๑": "ปุน จปรํ, ภิกฺขเว, รญฺโญ ราชนฺเตปุรํ หตฺถิสมฺมทฺทํ อสฺสสมฺมทฺทํ รถสมฺมทฺทํ รชนียานิ รูปสทฺทคนฺธรสโผฏฺฐพฺพานิ, ยานิ น ปพฺพชิตสฺส สารุปฺปานิฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๕๒": "อยํ, ภิกฺขเว, ทสโม อาทีนโว ราชนฺเตปุรปฺปเวสเนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๕๓": "อิเม โข, ภิกฺขเว, ทส อาทีนวา ราชนฺเตปุรปฺปเวสเน”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๕๔": "อถ โข ภควา อายสฺมนฺตํ อานนฺทํ อเนกปริยาเยน วิครหิตฺวา ทุพฺภรตาย …เป… ",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๕๕": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๘๓:๑ฯ๓ฯ๕๖ฯ๑": "“โย ปน ภิกฺขุ รญฺโญ ขตฺติยสฺส มุทฺธาวสิตฺตสฺส อนิกฺขนฺตราชเก อนิคฺคตรตนเก ปุพฺเพ อปฺปฏิสํวิทิโต อินฺทขีลํ อติกฺกาเมยฺย, ปาจิตฺติยนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๑": "โย ปนาติ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๒": "โย ยาทิโส …เป… ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๓": "ภิกฺขูติ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๔": "…เป… อยํ อิมสฺมึ อตฺเถ อธิปฺเปโต ภิกฺขูติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๕": "ขตฺติโย นาม ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๖": "อุภโต สุชาโต โหติ, มาติโต จ ปิติโต จ สํสุทฺธคหณิโก, ยาว สตฺตมา ปิตามหยุคา อกฺขิตฺโต อนุปกุฏฺโฐ ชาติวาเทนฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๗": "มุทฺธาวสิตฺโต นาม ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๘": "ขตฺติยาภิเสเกน อภิสิตฺโต โหติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๙": "อนิกฺขนฺตราชเกติ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๑๐": "ราชา สยนิฆรา อนิกฺขนฺโต โหติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๑๑": "อนิคฺคตรตนเกติ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๑๒": "มเหสี สยนิฆรา อนิกฺขนฺตา โหติ, อุโภ วา อนิกฺขนฺตา โหนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๑๓": "ปุพฺเพ อปฺปฏิสํวิทิโตติ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๑๔": "ปุพฺเพ อนามนฺเตตฺวาฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๑๕": "อินฺทขีโล นาม ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๑๖": "สยนิฆรสฺส อุมฺมาโร วุจฺจติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๑๗": "สยนิฆรํ นาม ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๑๘": "ยตฺถ กตฺถจิ รญฺโญ สยนํ ปญฺญตฺตํ โหติ, อนฺตมโส สาณิปาการปริกฺขิตฺตมฺปิฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๑๙": "อินฺทขีลํ อติกฺกาเมยฺยาติ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๒๐": "ปฐมํ ปาทํ อุมฺมารํ อติกฺกาเมติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๑ฯ๒๑": "ทุติยํ ปาทํ อติกฺกาเมติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๒ฯ๑": "อปฺปฏิสํวิทิเต อปฺปฏิสํวิทิตสญฺญี อินฺทขีลํ อติกฺกาเมติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๒ฯ๒": "อปฺปฏิสํวิทิเต เวมติโก อินฺทขีลํ อติกฺกาเมติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๒ฯ๓": "อปฺปฏิสํวิทิเต ปฏิสํวิทิตสญฺญี อินฺทขีลํ อติกฺกาเมติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๒ฯ๔": "ปฏิสํวิทิเต อปฺปฏิสํวิทิตสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๒ฯ๕": "ปฏิสํวิทิเต เวมติโก, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๒ฯ๖": "ปฏิสํวิทิเต ปฏิสํวิทิตสญฺญี, อนาปตฺติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๓ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๓ฯ๒": "ปฏิสํวิทิเต, ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๓ฯ๓": "น ขตฺติโย โหติ, ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๓ฯ๔": "น ขตฺติยาภิเสเกน อภิสิตฺโต โหติ, ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๓ฯ๕": "ราชา สยนิฆรา นิกฺขนฺโต โหติ, ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๓ฯ๖": "มเหสี สยนิฆรา นิกฺขนฺตา โหติ, ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๓ฯ๗": "อุโภ วา นิกฺขนฺตา โหนฺติ, ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๓ฯ๘": "น สยนิฆเร, ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๓ฯ๙": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๓ฯ๑๐": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-ปฺจฺ๘๓:๒ฯ๓ฯ๑๑": "อนฺเตปุรสิกฺขาปทํ นิฏฺฐิตํ ปฐมํฯ "
}
