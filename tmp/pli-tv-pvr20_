{
  "ปฺลิ-ตฺวฺ-ปฺวฺรฺ๒๐:๐ฯ๑": "ปริวาร ",
  "ปฺลิ-ตฺวฺ-ปฺวฺรฺ๒๐:๐ฯ๒": "๒๐ฯ เสทโมจนคาถา ",
  "ปฺลิ-ตฺวฺ-ปฺวฺรฺ๒๐:๐ฯ๓": "๑ฯ อวิปฺปวาสปญฺหา ",
  "ปฺลิ-ตฺวฺ-ปฺวฺรฺ๒๐:๑ฯ๑": "อสํวาโส ภิกฺขูหิ จ ภิกฺขุนีหิ จ, ",
  "ปฺลิ-ตฺวฺ-ปฺวฺรฺ๒๐:๑ฯ๒": "สมฺโภโค เอกจฺโจ ตหึ น ลพฺภติ; ",
  "ปฺลิ-ตฺวฺ-ปฺวฺรฺ๒๐:๑ฯ๓": "อวิปฺปวาเสน อนาปตฺติ, ",
  "ปฺลิ-ตฺวฺ-ปฺวฺรฺ๒๐:๑ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๒ฯ๑": "อวิสฺสชฺชิยํ อเวภงฺคิยํ, ",
  "ปฺลิ-ตฺวฺ-ปฺวฺรฺ๒๐:๒ฯ๒": "ปญฺจ วุตฺตา มเหสินา; ",
  "ปฺลิ-ตฺวฺ-ปฺวฺรฺ๒๐:๒ฯ๓": "วิสฺสชฺชนฺตสฺส ปริภุญฺชนฺตสฺส อนาปตฺติ, ",
  "ปฺลิ-ตฺวฺ-ปฺวฺรฺ๒๐:๒ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๓ฯ๑": "ทส ปุคฺคเล น วทามิ, ",
  "ปฺลิ-ตฺวฺ-ปฺวฺรฺ๒๐:๓ฯ๒": "เอกาทส วิวชฺชิย; ",
  "ปฺลิ-ตฺวฺ-ปฺวฺรฺ๒๐:๓ฯ๓": "วุฑฺฒํ วนฺทนฺตสฺส อาปตฺติ, ",
  "ปฺลิ-ตฺวฺ-ปฺวฺรฺ๒๐:๓ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๔ฯ๑": "น อุกฺขิตฺตโก น จ ปน ปาริวาสิโก, ",
  "ปฺลิ-ตฺวฺ-ปฺวฺรฺ๒๐:๔ฯ๒": "น สงฺฆภินฺโน น จ ปน ปกฺขสงฺกนฺโต; ",
  "ปฺลิ-ตฺวฺ-ปฺวฺรฺ๒๐:๔ฯ๓": "สมานสํวาสกภูมิยา ฐิโต, ",
  "ปฺลิ-ตฺวฺ-ปฺวฺรฺ๒๐:๔ฯ๔": "กถํ นุ สิกฺขาย อสาธารโณ สิยา; ",
  "ปฺลิ-ตฺวฺ-ปฺวฺรฺ๒๐:๔ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๕ฯ๑": "อุเปติ ธมฺมํ ปริปุจฺฉมาโน, ",
  "ปฺลิ-ตฺวฺ-ปฺวฺรฺ๒๐:๕ฯ๒": "กุสลํ อตฺถูปสญฺหิตํ; ",
  "ปฺลิ-ตฺวฺ-ปฺวฺรฺ๒๐:๕ฯ๓": "น ชีวติ น มโต น นิพฺพุโต, ",
  "ปฺลิ-ตฺวฺ-ปฺวฺรฺ๒๐:๕ฯ๔": "ตํ ปุคฺคลํ กตมํ วทนฺติ พุทฺธา; ",
  "ปฺลิ-ตฺวฺ-ปฺวฺรฺ๒๐:๕ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๖ฯ๑": "อุพฺภกฺขเก น วทามิ, ",
  "ปฺลิ-ตฺวฺ-ปฺวฺรฺ๒๐:๖ฯ๒": "อโธ นาภึ วิวชฺชิย; ",
  "ปฺลิ-ตฺวฺ-ปฺวฺรฺ๒๐:๖ฯ๓": "เมถุนธมฺมปจฺจยา, ",
  "ปฺลิ-ตฺวฺ-ปฺวฺรฺ๒๐:๖ฯ๔": "กถํ ปาราชิโก สิยา; ",
  "ปฺลิ-ตฺวฺ-ปฺวฺรฺ๒๐:๖ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๗ฯ๑": "ภิกฺขุ สญฺญาจิกาย กุฏึ กโรติ, ",
  "ปฺลิ-ตฺวฺ-ปฺวฺรฺ๒๐:๗ฯ๒": "อเทสิตวตฺถุกํ ปมาณาติกฺกนฺตํ; ",
  "ปฺลิ-ตฺวฺ-ปฺวฺรฺ๒๐:๗ฯ๓": "สารมฺภํ อปริกฺกมนํ อนาปตฺติ, ",
  "ปฺลิ-ตฺวฺ-ปฺวฺรฺ๒๐:๗ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๘ฯ๑": "ภิกฺขุ สญฺญาจิกาย กุฏึ กโรติ, ",
  "ปฺลิ-ตฺวฺ-ปฺวฺรฺ๒๐:๘ฯ๒": "เทสิตวตฺถุกํ ปมาณิกํ; ",
  "ปฺลิ-ตฺวฺ-ปฺวฺรฺ๒๐:๘ฯ๓": "อนารมฺภํ สปริกฺกมนํ อาปตฺติ, ",
  "ปฺลิ-ตฺวฺ-ปฺวฺรฺ๒๐:๘ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๙ฯ๑": "น กายิกํ กิญฺจิ ปโยคมาจเร, ",
  "ปฺลิ-ตฺวฺ-ปฺวฺรฺ๒๐:๙ฯ๒": "น จาปิ วาจาย ปเร ภเณยฺย; ",
  "ปฺลิ-ตฺวฺ-ปฺวฺรฺ๒๐:๙ฯ๓": "อาปชฺเชยฺย ครุกํ เฉชฺชวตฺถุํ, ",
  "ปฺลิ-ตฺวฺ-ปฺวฺรฺ๒๐:๙ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๑๐ฯ๑": "น กายิกํ วาจสิกญฺจ กิญฺจิ, ",
  "ปฺลิ-ตฺวฺ-ปฺวฺรฺ๒๐:๑๐ฯ๒": "มนสาปิ สนฺโต น กเรยฺย ปาปํ; ",
  "ปฺลิ-ตฺวฺ-ปฺวฺรฺ๒๐:๑๐ฯ๓": "โส นาสิโต กินฺติ สุนาสิโต ภเว, ",
  "ปฺลิ-ตฺวฺ-ปฺวฺรฺ๒๐:๑๐ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๑๑ฯ๑": "อนาลปนฺโต มนุเชน เกนจิ, ",
  "ปฺลิ-ตฺวฺ-ปฺวฺรฺ๒๐:๑๑ฯ๒": "วาจาคิรํ โน จ ปเร ภเณยฺย; ",
  "ปฺลิ-ตฺวฺ-ปฺวฺรฺ๒๐:๑๑ฯ๓": "อาปชฺเชยฺย วาจสิกํ น กายิกํ, ",
  "ปฺลิ-ตฺวฺ-ปฺวฺรฺ๒๐:๑๑ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๑๒ฯ๑": "สิกฺขาปทา พุทฺธวเรน วณฺณิตา, ",
  "ปฺลิ-ตฺวฺ-ปฺวฺรฺ๒๐:๑๒ฯ๒": "สงฺฆาทิเสสา จตุโร ภเวยฺยุํ; ",
  "ปฺลิ-ตฺวฺ-ปฺวฺรฺ๒๐:๑๒ฯ๓": "อาปชฺเชยฺย เอกปโยเคน สพฺเพ, ",
  "ปฺลิ-ตฺวฺ-ปฺวฺรฺ๒๐:๑๒ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๑๓ฯ๑": "อุโภ เอกโต อุปสมฺปนฺนา, ",
  "ปฺลิ-ตฺวฺ-ปฺวฺรฺ๒๐:๑๓ฯ๒": "อุภินฺนํ หตฺถโต จีวรํ ปฏิคฺคเณฺหยฺย; ",
  "ปฺลิ-ตฺวฺ-ปฺวฺรฺ๒๐:๑๓ฯ๓": "สิยา อาปตฺติโย นานา, ",
  "ปฺลิ-ตฺวฺ-ปฺวฺรฺ๒๐:๑๓ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๑๔ฯ๑": "จตุโร ชนา สํวิธาย, ",
  "ปฺลิ-ตฺวฺ-ปฺวฺรฺ๒๐:๑๔ฯ๒": "ครุภณฺฑํ อวาหรุํ; ",
  "ปฺลิ-ตฺวฺ-ปฺวฺรฺ๒๐:๑๔ฯ๓": "ตโย ปาราชิกา เอโก น ปาราชิโก, ",
  "ปฺลิ-ตฺวฺ-ปฺวฺรฺ๒๐:๑๔ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๑๕ฯ๐": "๒ฯ ปาราชิกาทิปญฺหา ",
  "ปฺลิ-ตฺวฺ-ปฺวฺรฺ๒๐:๑๕ฯ๑": "อิตฺถี จ อพฺภนฺตเร สิยา, ",
  "ปฺลิ-ตฺวฺ-ปฺวฺรฺ๒๐:๑๕ฯ๒": "ภิกฺขุ จ พหิทฺธา สิยา; ",
  "ปฺลิ-ตฺวฺ-ปฺวฺรฺ๒๐:๑๕ฯ๓": "ฉิทฺทํ ตสฺมึ ฆเร นตฺถิ, ",
  "ปฺลิ-ตฺวฺ-ปฺวฺรฺ๒๐:๑๕ฯ๔": "เมถุนธมฺมปจฺจยา; ",
  "ปฺลิ-ตฺวฺ-ปฺวฺรฺ๒๐:๑๕ฯ๕": "กถํ ปาราชิโก สิยา, ",
  "ปฺลิ-ตฺวฺ-ปฺวฺรฺ๒๐:๑๕ฯ๖": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๑๖ฯ๑": "เตลํ มธุํ ผาณิตญฺจาปิ สปฺปึ, ",
  "ปฺลิ-ตฺวฺ-ปฺวฺรฺ๒๐:๑๖ฯ๒": "สามํ คเหตฺวาน นิกฺขิเปยฺย; ",
  "ปฺลิ-ตฺวฺ-ปฺวฺรฺ๒๐:๑๖ฯ๓": "อวีติวตฺเต สตฺตาเห, ",
  "ปฺลิ-ตฺวฺ-ปฺวฺรฺ๒๐:๑๖ฯ๔": "สติ ปจฺจเย ปริภุญฺชนฺตสฺส อาปตฺติ; ",
  "ปฺลิ-ตฺวฺ-ปฺวฺรฺ๒๐:๑๖ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๑๗ฯ๑": "นิสฺสคฺคิเยน อาปตฺติ, ",
  "ปฺลิ-ตฺวฺ-ปฺวฺรฺ๒๐:๑๗ฯ๒": "สุทฺธเกน ปาจิตฺติยํ; ",
  "ปฺลิ-ตฺวฺ-ปฺวฺรฺ๒๐:๑๗ฯ๓": "อาปชฺชนฺตสฺส เอกโต, ",
  "ปฺลิ-ตฺวฺ-ปฺวฺรฺ๒๐:๑๗ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๑๘ฯ๑": "ภิกฺขู สิยา วีสติยา สมาคตา, ",
  "ปฺลิ-ตฺวฺ-ปฺวฺรฺ๒๐:๑๘ฯ๒": "กมฺมํ กเรยฺยุํ สมคฺคสญฺญิโน; ",
  "ปฺลิ-ตฺวฺ-ปฺวฺรฺ๒๐:๑๘ฯ๓": "ภิกฺขุ สิยา ทฺวาทสโยชเน ฐิโต, ",
  "ปฺลิ-ตฺวฺ-ปฺวฺรฺ๒๐:๑๘ฯ๔": "กมฺมญฺจ ตํ กุปฺเปยฺย วคฺคปจฺจยา; ",
  "ปฺลิ-ตฺวฺ-ปฺวฺรฺ๒๐:๑๘ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๑๙ฯ๑": "ปทวีติหารมตฺเตน วาจาย ภณิเตน จ, ",
  "ปฺลิ-ตฺวฺ-ปฺวฺรฺ๒๐:๑๙ฯ๒": "สพฺพานิ ครุกานิ สปฺปฏิกมฺมานิ; ",
  "ปฺลิ-ตฺวฺ-ปฺวฺรฺ๒๐:๑๙ฯ๓": "จตุสฏฺฐิ อาปตฺติโย อาปชฺเชยฺย เอกโต, ",
  "ปฺลิ-ตฺวฺ-ปฺวฺรฺ๒๐:๑๙ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๒๐ฯ๑": "นิวตฺโถ อนฺตรวาสเกน, ",
  "ปฺลิ-ตฺวฺ-ปฺวฺรฺ๒๐:๒๐ฯ๒": "ทิคุณํ สงฺฆาฏึ ปารุโต; ",
  "ปฺลิ-ตฺวฺ-ปฺวฺรฺ๒๐:๒๐ฯ๓": "สพฺพานิ ตานิ นิสฺสคฺคิยานิ โหนฺติ, ",
  "ปฺลิ-ตฺวฺ-ปฺวฺรฺ๒๐:๒๐ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๒๑ฯ๑": "น จาปิ ญตฺติ น จ ปน กมฺมวาจา, ",
  "ปฺลิ-ตฺวฺ-ปฺวฺรฺ๒๐:๒๑ฯ๒": "น เจหิ ภิกฺขูติ ชิโน อโวจ; ",
  "ปฺลิ-ตฺวฺ-ปฺวฺรฺ๒๐:๒๑ฯ๓": "สรณคมนมฺปิ น ตสฺส อตฺถิ, ",
  "ปฺลิ-ตฺวฺ-ปฺวฺรฺ๒๐:๒๑ฯ๔": "อุปสมฺปทา จสฺส อกุปฺปา; ",
  "ปฺลิ-ตฺวฺ-ปฺวฺรฺ๒๐:๒๑ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๒๒ฯ๑": "อิตฺถึ หเน น มาตรํ, ",
  "ปฺลิ-ตฺวฺ-ปฺวฺรฺ๒๐:๒๒ฯ๒": "ปุริสญฺจ น ปิตรํ หเน; ",
  "ปฺลิ-ตฺวฺ-ปฺวฺรฺ๒๐:๒๒ฯ๓": "หเนยฺย อนริยํ มนฺโท, ",
  "ปฺลิ-ตฺวฺ-ปฺวฺรฺ๒๐:๒๒ฯ๔": "เตน จานนฺตรํ ผุเส; ",
  "ปฺลิ-ตฺวฺ-ปฺวฺรฺ๒๐:๒๒ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๒๓ฯ๑": "อิตฺถึ หเน จ มาตรํ, ",
  "ปฺลิ-ตฺวฺ-ปฺวฺรฺ๒๐:๒๓ฯ๒": "ปุริสญฺจ ปิตรํ หเน; ",
  "ปฺลิ-ตฺวฺ-ปฺวฺรฺ๒๐:๒๓ฯ๓": "มาตรํ ปิตรํ หนฺตฺวา, ",
  "ปฺลิ-ตฺวฺ-ปฺวฺรฺ๒๐:๒๓ฯ๔": "น เตนานนฺตรํ ผุเส; ",
  "ปฺลิ-ตฺวฺ-ปฺวฺรฺ๒๐:๒๓ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๒๔ฯ๑": "อโจทยิตฺวา อสฺสารยิตฺวา, ",
  "ปฺลิ-ตฺวฺ-ปฺวฺรฺ๒๐:๒๔ฯ๒": "อสมฺมุขีภูตสฺส กเรยฺย กมฺมํ; ",
  "ปฺลิ-ตฺวฺ-ปฺวฺรฺ๒๐:๒๔ฯ๓": "กตญฺจ กมฺมํ สุกตํ ภเวยฺย, ",
  "ปฺลิ-ตฺวฺ-ปฺวฺรฺ๒๐:๒๔ฯ๔": "การโก จ สงฺโฆ อนาปตฺติโก สิยา; ",
  "ปฺลิ-ตฺวฺ-ปฺวฺรฺ๒๐:๒๔ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๒๕ฯ๑": "โจทยิตฺวา สารยิตฺวา, ",
  "ปฺลิ-ตฺวฺ-ปฺวฺรฺ๒๐:๒๕ฯ๒": "สมฺมุขีภูตสฺส กเรยฺย กมฺมํ; ",
  "ปฺลิ-ตฺวฺ-ปฺวฺรฺ๒๐:๒๕ฯ๓": "กตญฺจ กมฺมํ อกตํ ภเวยฺย, ",
  "ปฺลิ-ตฺวฺ-ปฺวฺรฺ๒๐:๒๕ฯ๔": "การโก จ สงฺโฆ สาปตฺติโก สิยา; ",
  "ปฺลิ-ตฺวฺ-ปฺวฺรฺ๒๐:๒๕ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๒๖ฯ๑": "ฉินฺทนฺตสฺส อาปตฺติ, ",
  "ปฺลิ-ตฺวฺ-ปฺวฺรฺ๒๐:๒๖ฯ๒": "ฉินฺทนฺตสฺส อนาปตฺติ; ",
  "ปฺลิ-ตฺวฺ-ปฺวฺรฺ๒๐:๒๖ฯ๓": "ฉาเทนฺตสฺส อาปตฺติ, ",
  "ปฺลิ-ตฺวฺ-ปฺวฺรฺ๒๐:๒๖ฯ๔": "ฉาเทนฺตสฺส อนาปตฺติ; ",
  "ปฺลิ-ตฺวฺ-ปฺวฺรฺ๒๐:๒๖ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๒๗ฯ๑": "สจฺจํ ภณนฺโต ครุกํ, ",
  "ปฺลิ-ตฺวฺ-ปฺวฺรฺ๒๐:๒๗ฯ๒": "มุสา จ ลหุ ภาสโต; ",
  "ปฺลิ-ตฺวฺ-ปฺวฺรฺ๒๐:๒๗ฯ๓": "มุสา ภณนฺโต ครุกํ, ",
  "ปฺลิ-ตฺวฺ-ปฺวฺรฺ๒๐:๒๗ฯ๔": "สจฺจญฺจ ลหุ ภาสโต; ",
  "ปฺลิ-ตฺวฺ-ปฺวฺรฺ๒๐:๒๗ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๒๘ฯ๐": "๓ฯ ปาจิตฺติยาทิปญฺหา ",
  "ปฺลิ-ตฺวฺ-ปฺวฺรฺ๒๐:๒๘ฯ๑": "อธิฏฺฐิตํ รชนาย รตฺตํ, ",
  "ปฺลิ-ตฺวฺ-ปฺวฺรฺ๒๐:๒๘ฯ๒": "กปฺปกตมฺปิ สนฺตํ; ",
  "ปฺลิ-ตฺวฺ-ปฺวฺรฺ๒๐:๒๘ฯ๓": "ปริภุญฺชนฺตสฺส อาปตฺติ, ",
  "ปฺลิ-ตฺวฺ-ปฺวฺรฺ๒๐:๒๘ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๒๙ฯ๑": "อตฺถงฺคเต สูริเย ภิกฺขุ มํสานิ ขาทติ, ",
  "ปฺลิ-ตฺวฺ-ปฺวฺรฺ๒๐:๒๙ฯ๒": "น อุมฺมตฺตโก น จ ปน ขิตฺตจิตฺโต; ",
  "ปฺลิ-ตฺวฺ-ปฺวฺรฺ๒๐:๒๙ฯ๓": "น จาปิ โส เวทนาฏฺโฏ ภเวยฺย, ",
  "ปฺลิ-ตฺวฺ-ปฺวฺรฺ๒๐:๒๙ฯ๔": "น จสฺส โหติ อาปตฺติ; ",
  "ปฺลิ-ตฺวฺ-ปฺวฺรฺ๒๐:๒๙ฯ๕": "โส จ ธมฺโม สุคเตน เทสิโต, ",
  "ปฺลิ-ตฺวฺ-ปฺวฺรฺ๒๐:๒๙ฯ๖": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๓๐ฯ๑": "น รตฺตจิตฺโต น จ ปน เถยฺยจิตฺโต, ",
  "ปฺลิ-ตฺวฺ-ปฺวฺรฺ๒๐:๓๐ฯ๒": "น จาปิ โส ปรํ มรณาย เจตยิ; ",
  "ปฺลิ-ตฺวฺ-ปฺวฺรฺ๒๐:๓๐ฯ๓": "สลากํ เทนฺตสฺส โหติ เฉชฺชํ, ",
  "ปฺลิ-ตฺวฺ-ปฺวฺรฺ๒๐:๓๐ฯ๔": "ปฏิคฺคณฺหนฺตสฺส ถุลฺลจฺจยํ; ",
  "ปฺลิ-ตฺวฺ-ปฺวฺรฺ๒๐:๓๐ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๓๑ฯ๑": "น จาปิ อารญฺญกํ สาสงฺกสมฺมตํ, ",
  "ปฺลิ-ตฺวฺ-ปฺวฺรฺ๒๐:๓๑ฯ๒": "น จาปิ สงฺเฆน สมฺมุติ ทินฺนา; ",
  "ปฺลิ-ตฺวฺ-ปฺวฺรฺ๒๐:๓๑ฯ๓": "น จสฺส กถินํ อตฺถตํ ตตฺเถว, ",
  "ปฺลิ-ตฺวฺ-ปฺวฺรฺ๒๐:๓๑ฯ๔": "จีวรํ นิกฺขิปิตฺวา คจฺเฉยฺย อฑฺฒโยชนํ; ",
  "ปฺลิ-ตฺวฺ-ปฺวฺรฺ๒๐:๓๑ฯ๕": "ตตฺเถว อรุณํ อุคฺคจฺฉนฺตสฺส อนาปตฺติ, ",
  "ปฺลิ-ตฺวฺ-ปฺวฺรฺ๒๐:๓๑ฯ๖": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๓๒ฯ๑": "กายิกานิ น วาจสิกานิ, ",
  "ปฺลิ-ตฺวฺ-ปฺวฺรฺ๒๐:๓๒ฯ๒": "สพฺพานิ นานาวตฺถุกานิ; ",
  "ปฺลิ-ตฺวฺ-ปฺวฺรฺ๒๐:๓๒ฯ๓": "อปุพฺพํ อจริมํ อาปชฺเชยฺย เอกโต, ",
  "ปฺลิ-ตฺวฺ-ปฺวฺรฺ๒๐:๓๒ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๓๓ฯ๑": "วาจสิกานิ น กายิกานิ, ",
  "ปฺลิ-ตฺวฺ-ปฺวฺรฺ๒๐:๓๓ฯ๒": "สพฺพานิ นานาวตฺถุกานิ; ",
  "ปฺลิ-ตฺวฺ-ปฺวฺรฺ๒๐:๓๓ฯ๓": "อปุพฺพํ อจริมํ อาปชฺเชยฺย เอกโต, ",
  "ปฺลิ-ตฺวฺ-ปฺวฺรฺ๒๐:๓๓ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๓๔ฯ๑": "ติสฺสิตฺถิโย เมถุนํ ตํ น เสเว, ",
  "ปฺลิ-ตฺวฺ-ปฺวฺรฺ๒๐:๓๔ฯ๒": "ตโย ปุริเส ตโย อนริยปณฺฑเก; ",
  "ปฺลิ-ตฺวฺ-ปฺวฺรฺ๒๐:๓๔ฯ๓": "น จาจเร เมถุนํ พฺยญฺชนสฺมึ, ",
  "ปฺลิ-ตฺวฺ-ปฺวฺรฺ๒๐:๓๔ฯ๔": "เฉชฺชํ สิยา เมถุนธมฺมปจฺจยา; ",
  "ปฺลิ-ตฺวฺ-ปฺวฺรฺ๒๐:๓๔ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๓๕ฯ๑": "มาตรํ จีวรํ ยาเจ, ",
  "ปฺลิ-ตฺวฺ-ปฺวฺรฺ๒๐:๓๕ฯ๒": "โน จ สงฺเฆ ปริณตํ; ",
  "ปฺลิ-ตฺวฺ-ปฺวฺรฺ๒๐:๓๕ฯ๓": "เกนสฺส โหติ อาปตฺติ, ",
  "ปฺลิ-ตฺวฺ-ปฺวฺรฺ๒๐:๓๕ฯ๔": "อนาปตฺติ จ ญาตเก; ",
  "ปฺลิ-ตฺวฺ-ปฺวฺรฺ๒๐:๓๕ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๓๖ฯ๑": "กุทฺโธ อาราธโก โหติ, ",
  "ปฺลิ-ตฺวฺ-ปฺวฺรฺ๒๐:๓๖ฯ๒": "กุทฺโธ โหติ ครหิโย; ",
  "ปฺลิ-ตฺวฺ-ปฺวฺรฺ๒๐:๓๖ฯ๓": "อถ โก นาม โส ธมฺโม, ",
  "ปฺลิ-ตฺวฺ-ปฺวฺรฺ๒๐:๓๖ฯ๔": "เยน กุทฺโธ ปสํสิโย; ",
  "ปฺลิ-ตฺวฺ-ปฺวฺรฺ๒๐:๓๖ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๓๗ฯ๑": "ตุฏฺโฐ อาราธโก โหติ, ",
  "ปฺลิ-ตฺวฺ-ปฺวฺรฺ๒๐:๓๗ฯ๒": "ตุฏฺโฐ โหติ ครหิโย; ",
  "ปฺลิ-ตฺวฺ-ปฺวฺรฺ๒๐:๓๗ฯ๓": "อถ โก นาม โส ธมฺโม, ",
  "ปฺลิ-ตฺวฺ-ปฺวฺรฺ๒๐:๓๗ฯ๔": "เยน ตุฏฺโฐ ครหิโย; ",
  "ปฺลิ-ตฺวฺ-ปฺวฺรฺ๒๐:๓๗ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๓๘ฯ๑": "สงฺฆาทิเสสํ ถุลฺลจฺจยํ, ",
  "ปฺลิ-ตฺวฺ-ปฺวฺรฺ๒๐:๓๘ฯ๒": "ปาจิตฺติยํ ปาฏิเทสนียํ; ",
  "ปฺลิ-ตฺวฺ-ปฺวฺรฺ๒๐:๓๘ฯ๓": "ทุกฺกฏํ อาปชฺเชยฺย เอกโต, ",
  "ปฺลิ-ตฺวฺ-ปฺวฺรฺ๒๐:๓๘ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๓๙ฯ๑": "อุโภ ปริปุณฺณวีสติวสฺสา, ",
  "ปฺลิ-ตฺวฺ-ปฺวฺรฺ๒๐:๓๙ฯ๒": "อุภินฺนํ เอกุปชฺฌาโย; ",
  "ปฺลิ-ตฺวฺ-ปฺวฺรฺ๒๐:๓๙ฯ๓": "เอกาจริโย เอกา กมฺมวาจา, ",
  "ปฺลิ-ตฺวฺ-ปฺวฺรฺ๒๐:๓๙ฯ๔": "เอโก อุปสมฺปนฺโน เอโก อนุปสมฺปนฺโน; ",
  "ปฺลิ-ตฺวฺ-ปฺวฺรฺ๒๐:๓๙ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๔๐ฯ๑": "อกปฺปกตํ นาปิ รชนาย รตฺตํ, ",
  "ปฺลิ-ตฺวฺ-ปฺวฺรฺ๒๐:๔๐ฯ๒": "เตน นิวตฺโถ เยน กามํ วเชยฺย; ",
  "ปฺลิ-ตฺวฺ-ปฺวฺรฺ๒๐:๔๐ฯ๓": "น จสฺส โหติ อาปตฺติ, ",
  "ปฺลิ-ตฺวฺ-ปฺวฺรฺ๒๐:๔๐ฯ๔": "โส จ ธมฺโม สุคเตน เทสิโต; ",
  "ปฺลิ-ตฺวฺ-ปฺวฺรฺ๒๐:๔๐ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๔๑ฯ๑": "น เทติ น ปฏิคฺคณฺหาติ, ",
  "ปฺลิ-ตฺวฺ-ปฺวฺรฺ๒๐:๔๑ฯ๒": "ปฏิคฺคโห เตน น วิชฺชติ; ",
  "ปฺลิ-ตฺวฺ-ปฺวฺรฺ๒๐:๔๑ฯ๓": "อาปชฺชติ ครุกํ น ลหุกํ, ",
  "ปฺลิ-ตฺวฺ-ปฺวฺรฺ๒๐:๔๑ฯ๔": "ตญฺจ ปริโภคปจฺจยา; ",
  "ปฺลิ-ตฺวฺ-ปฺวฺรฺ๒๐:๔๑ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๔๒ฯ๑": "น เทติ น ปฏิคฺคณฺหาติ, ",
  "ปฺลิ-ตฺวฺ-ปฺวฺรฺ๒๐:๔๒ฯ๒": "ปฏิคฺคโห เตน น วิชฺชติ; ",
  "ปฺลิ-ตฺวฺ-ปฺวฺรฺ๒๐:๔๒ฯ๓": "อาปชฺชติ ลหุกํ น ครุกํ, ",
  "ปฺลิ-ตฺวฺ-ปฺวฺรฺ๒๐:๔๒ฯ๔": "ตญฺจ ปริโภคปจฺจยา; ",
  "ปฺลิ-ตฺวฺ-ปฺวฺรฺ๒๐:๔๒ฯ๕": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๔๓ฯ๑": "อาปชฺชติ ครุกํ สาวเสสํ, ",
  "ปฺลิ-ตฺวฺ-ปฺวฺรฺ๒๐:๔๓ฯ๒": "ฉาเทติ อนาทริยํ ปฏิจฺจ; ",
  "ปฺลิ-ตฺวฺ-ปฺวฺรฺ๒๐:๔๓ฯ๓": "น ภิกฺขุนี โน จ ผุเสยฺย วชฺชํ, ",
  "ปฺลิ-ตฺวฺ-ปฺวฺรฺ๒๐:๔๓ฯ๔": "ปญฺหา เมสา กุสเลหิ จินฺติตาฯ ",
  "ปฺลิ-ตฺวฺ-ปฺวฺรฺ๒๐:๔๔ฯ๑": "เสทโมจนคาถา นิฏฺฐิตาฯ ",
  "ปฺลิ-ตฺวฺ-ปฺวฺรฺ๒๐:๔๕ฯ๑": "ตสฺสุทฺทานํ ",
  "ปฺลิ-ตฺวฺ-ปฺวฺรฺ๒๐:๔๖ฯ๑": "อสํวาโส อวิสฺสชฺชิ, ",
  "ปฺลิ-ตฺวฺ-ปฺวฺรฺ๒๐:๔๖ฯ๒": "ทส จ อนุกฺขิตฺตโก; ",
  "ปฺลิ-ตฺวฺ-ปฺวฺรฺ๒๐:๔๖ฯ๓": "อุเปติ ธมฺมํ อุพฺภกฺขกํ, ",
  "ปฺลิ-ตฺวฺ-ปฺวฺรฺ๒๐:๔๖ฯ๔": "ตโต สญฺญาจิกา จ เทฺวฯ ",
  "ปฺลิ-ตฺวฺ-ปฺวฺรฺ๒๐:๔๗ฯ๑": "น กายิกญฺจ ครุกํ, ",
  "ปฺลิ-ตฺวฺ-ปฺวฺรฺ๒๐:๔๗ฯ๒": "น กายิกํ น วาจสิกํ; ",
  "ปฺลิ-ตฺวฺ-ปฺวฺรฺ๒๐:๔๗ฯ๓": "อนาลปนฺโต สิกฺขา จ, ",
  "ปฺลิ-ตฺวฺ-ปฺวฺรฺ๒๐:๔๗ฯ๔": "อุโภ จ จตุโร ชนาฯ ",
  "ปฺลิ-ตฺวฺ-ปฺวฺรฺ๒๐:๔๘ฯ๑": "อิตฺถี เตลญฺจ นิสฺสคฺคิ, ",
  "ปฺลิ-ตฺวฺ-ปฺวฺรฺ๒๐:๔๘ฯ๒": "ภิกฺขุ จ ปทวีติโย; ",
  "ปฺลิ-ตฺวฺ-ปฺวฺรฺ๒๐:๔๘ฯ๓": "นิวตฺโถ จ น จ ญตฺติ, ",
  "ปฺลิ-ตฺวฺ-ปฺวฺรฺ๒๐:๔๘ฯ๔": "น มาตรํ ปิตรํ หเนฯ ",
  "ปฺลิ-ตฺวฺ-ปฺวฺรฺ๒๐:๔๙ฯ๑": "อโจทยิตฺวา โจทยิตฺวา, ",
  "ปฺลิ-ตฺวฺ-ปฺวฺรฺ๒๐:๔๙ฯ๒": "ฉินฺทนฺตํ สจฺจเมว จ; ",
  "ปฺลิ-ตฺวฺ-ปฺวฺรฺ๒๐:๔๙ฯ๓": "อธิฏฺฐิตญฺจตฺถงฺคเต, ",
  "ปฺลิ-ตฺวฺ-ปฺวฺรฺ๒๐:๔๙ฯ๔": "น รตฺตํ น จารญฺญกํฯ ",
  "ปฺลิ-ตฺวฺ-ปฺวฺรฺ๒๐:๕๐ฯ๑": "กายิกา วาจสิกา จ, ",
  "ปฺลิ-ตฺวฺ-ปฺวฺรฺ๒๐:๕๐ฯ๒": "ติสฺสิตฺถี จาปิ มาตรํ; ",
  "ปฺลิ-ตฺวฺ-ปฺวฺรฺ๒๐:๕๐ฯ๓": "กุทฺโธ อาราธโก ตุฏฺโฐ, ",
  "ปฺลิ-ตฺวฺ-ปฺวฺรฺ๒๐:๕๐ฯ๔": "สงฺฆาทิเสสา จ อุโภฯ ",
  "ปฺลิ-ตฺวฺ-ปฺวฺรฺ๒๐:๕๑ฯ๑": "อกปฺปกตํ น เทติ, ",
  "ปฺลิ-ตฺวฺ-ปฺวฺรฺ๒๐:๕๑ฯ๒": "น เทตาปชฺชตี ครุํ; ",
  "ปฺลิ-ตฺวฺ-ปฺวฺรฺ๒๐:๕๑ฯ๓": "เสทโมจนิกา คาถา, ",
  "ปฺลิ-ตฺวฺ-ปฺวฺรฺ๒๐:๕๑ฯ๔": "ปญฺหา วิญฺญูหิ วิภาวิตาติฯ "
}
