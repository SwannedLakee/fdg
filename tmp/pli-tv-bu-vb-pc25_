{
  "ปฺลิ-ตฺวฺ-พุ-วฺพฺ-ปฺจฺ๒๕:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-ปฺจฺ๒๕:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-ปฺจฺ๒๕:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พุ-วฺพฺ-ปฺจฺ๒๕:๐ฯ๔": "โอวาทวคฺค ",
  "ปฺลิ-ตฺวฺ-พุ-วฺพฺ-ปฺจฺ๒๕:๐ฯ๕": "๒๕ฯ จีวรทานสิกฺขาปท ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๒": "เตน โข ปน สมเยน อญฺญตโร ภิกฺขุ สาวตฺถิยํ อญฺญตริสฺสา วิสิขาย ปิณฺฑาย จรติฯ อญฺญตราปิ ภิกฺขุนี ตสฺสา วิสิขาย ปิณฺฑาย จรติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๓": "อถ โข โส ภิกฺขุ ตํ ภิกฺขุนึ เอตทโวจ—“คจฺฉ, ภคินิ, อมุกสฺมึ โอกาเส ภิกฺขา ทิยฺยตี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๔": "สาปิ โข เอวมาห—“คจฺฉายฺย, อมุกสฺมึ โอกาเส ภิกฺขา ทิยฺยตี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๕": "เต อภิณฺหทสฺสเนน สนฺทิฏฺฐา อเหสุํฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๖": "เตน โข ปน สมเยน สงฺฆสฺส จีวรํ ภาชียติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๗": "อถ โข สา ภิกฺขุนี โอวาทํ คนฺตฺวา เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ อภิวาเทตฺวา เอกมนฺตํ อฏฺฐาสิฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๘": "เอกมนฺตํ ฐิตํ โข ตํ ภิกฺขุนึ โส ภิกฺขุ เอตทโวจ—“ อยํ เม, ภคินิ, จีวรปฏิวีโส; สาทิยิสฺสสี”ติ? ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๙": "“อามายฺย, ทุพฺพลจีวรามฺหี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๑๐": "อถ โข โส ภิกฺขุ ตสฺสา ภิกฺขุนิยา จีวรํ อทาสิฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๑๑": "โสปิ โข ภิกฺขุ ทุพฺพลจีวโร โหติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๑๒": "ภิกฺขู ตํ ภิกฺขุํ เอตทโวจุํ—“กโรหิ ทานิ เต, อาวุโส, จีวรนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๑๓": "อถ โข โส ภิกฺขุ ภิกฺขูนํ เอตมตฺถํ อาโรเจสิฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๑๔": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๑๕": "“กถญฺหิ นาม ภิกฺขุ ภิกฺขุนิยา จีวรํ ทสฺสตี”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๑๖": "“สจฺจํ กิร ตฺวํ, ภิกฺขุ, ภิกฺขุนิยา จีวรํ อทาสี”ติ? ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๑๗": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๑๘": "“ญาติกา เต, ภิกฺขุ, อญฺญาติกา”ติ? ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๑๙": "“อญฺญาติกา, ภควา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๒๐": "“อญฺญาตโก, โมฆปุริส, อญฺญาติกาย น ชานาติ ปติรูปํ วา อปฺปติรูปํ วา สนฺตํ วา อสนฺตํ วาฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๒๑": "กถญฺหิ นาม ตฺวํ, โมฆปุริส, อญฺญาติกาย ภิกฺขุนิยา จีวรํ ทสฺสสิฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๒๒": "เนตํ, โมฆปุริส, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๒๓": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๒๔ฯ๑": "“โย ปน ภิกฺขุ อญฺญาติกาย ภิกฺขุนิยา จีวรํ ทเทยฺย, ปาจิตฺติยนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๑ฯ๒๕": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๒ฯ๑": "เตน โข ปน สมเยน ภิกฺขู กุกฺกุจฺจายนฺตา ภิกฺขุนีนํ ปาริวตฺตกํ จีวรํ น เทนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๒ฯ๒": "ภิกฺขุนิโย อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-ปฺจฺ๒๕:๒ฯ๓": "“กถญฺหิ นาม อยฺยา อมฺหากํ ปาริวตฺตกํ จีวรํ น ทสฺสนฺตี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๒ฯ๔": "อโสฺสสุํ โข ภิกฺขู ตาสํ ภิกฺขุนีนํ อุชฺฌายนฺตีนํ ขิยฺยนฺตีนํ วิปาเจนฺตีนํฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๒ฯ๕": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๒ฯ๖": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-ปฺจฺ๒๕:๒ฯ๗": "“อนุชานามิ, ภิกฺขเว, ปญฺจนฺนํ ปาริวตฺตกํ ทาตุํฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๒ฯ๘": "ภิกฺขุสฺส, ภิกฺขุนิยา, สิกฺขมานาย, สามเณรสฺส, สามเณริยา—",
  "ปฺลิ-ตฺวฺ-พุ-วฺพฺ-ปฺจฺ๒๕:๒ฯ๙": "อนุชานามิ, ภิกฺขเว, อิเมสํ ปญฺจนฺนํ ปาริวตฺตกํ ทาตุํฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๒ฯ๑๐": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๒๕:๒ฯ๑๑ฯ๑": "“โย ปน ภิกฺขุ อญฺญาติกาย ภิกฺขุนิยา จีวรํ ทเทยฺย, อญฺญตฺร ปาริวตฺตกา, ปาจิตฺติยนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๑ฯ๑": "โย ปนาติ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๑ฯ๒": "โย ยาทิโส …เป… ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๑ฯ๓": "ภิกฺขูติ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๑ฯ๔": "…เป… อยํ อิมสฺมึ อตฺเถ อธิปฺเปโต ภิกฺขูติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๑ฯ๕": "อญฺญาติกา นาม ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๑ฯ๖": "มาติโต วา ปิติโต วา ยาว สตฺตมา ปิตามหยุคา อสมฺพทฺธาฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๑ฯ๗": "ภิกฺขุนี นาม ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๑ฯ๘": "อุภโตสงฺเฆ อุปสมฺปนฺนาฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๑ฯ๙": "จีวรํ นาม ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๑ฯ๑๐": "ฉนฺนํ จีวรานํ อญฺญตรํ จีวรํ วิกปฺปนุปคํ ปจฺฉิมํฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๑ฯ๑๑": "อญฺญตฺร ปาริวตฺตกาติ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๑ฯ๑๒": "ฐเปตฺวา ปาริวตฺตกํ เทติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๒ฯ๑": "อญฺญาติกาย อญฺญาติกสญฺญี จีวรํ เทติ, อญฺญตฺร ปาริวตฺตกา, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๒ฯ๒": "อญฺญาติกาย เวมติโก จีวรํ เทติ, อญฺญตฺร ปาริวตฺตกา, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๒ฯ๓": "อญฺญาติกาย ญาติกสญฺญี จีวรํ เทติ, อญฺญตฺร ปาริวตฺตกา, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๒ฯ๔": "เอกโต อุปสมฺปนฺนาย จีวรํ เทติ, อญฺญตฺร ปาริวตฺตกา, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๒ฯ๕": "ญาติกาย อญฺญาติกสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๒ฯ๖": "ญาติกาย เวมติโก, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๒ฯ๗": "ญาติกาย ญาติกสญฺญี, อนาปตฺติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๓ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๓ฯ๒": "ญาติกาย, ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๓ฯ๓": "ปาริวตฺตกํ ปริตฺเตน วา วิปุลํ, วิปุเลน วา ปริตฺตํ, ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๓ฯ๔": "ภิกฺขุนี วิสฺสาสํ คณฺหาติ, ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๓ฯ๕": "ตาวกาลิกํ คณฺหาติ, ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๓ฯ๖": "จีวรํ ฐเปตฺวา อญฺญํ ปริกฺขารํ เทติ, ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๓ฯ๗": "สิกฺขมานาย, ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๓ฯ๘": "สามเณริยา, ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๓ฯ๙": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๓ฯ๑๐": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-ปฺจฺ๒๕:๓ฯ๓ฯ๑๑": "จีวรทานสิกฺขาปทํ นิฏฺฐิตํ ปญฺจมํฯ "
}
