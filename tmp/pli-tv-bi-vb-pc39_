{
  "ปฺลิ-ตฺวฺ-พิ-วฺพฺ-ปฺจฺ๓๙:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-ปฺจฺ๓๙:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-ปฺจฺ๓๙:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พิ-วฺพฺ-ปฺจฺ๓๙:๐ฯ๔": "ตุวฏฺฏวคฺค ",
  "ปฺลิ-ตฺวฺ-พิ-วฺพฺ-ปฺจฺ๓๙:๐ฯ๕": "๓๙ฯ อนฺโตวสฺสสิกฺขาปท ",
  "ปฺลิ-ตฺวฺ-พิ-วฺพฺ-ปฺจฺ๓๙:๑ฯ๑": "เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
  "ปฺลิ-ตฺวฺ-พิ-วฺพฺ-ปฺจฺ๓๙:๑ฯ๒": "เตน โข ปน สมเยน ภิกฺขุนิโย อนฺโตวสฺสํ จาริกํ จรนฺติฯ ",
  "ปฺลิ-ตฺวฺ-พิ-วฺพฺ-ปฺจฺ๓๙:๑ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-ปฺจฺ๓๙:๑ฯ๔": "“กถญฺหิ นาม ภิกฺขุนิโย อนฺโตวสฺสํ จาริกํ จริสฺสนฺติ หริตานิ ติณานิ จ สมฺมทฺทนฺตา, เอกินฺทฺริยํ ชีวํ วิเหเฐนฺตา, พหู ขุทฺทเก ปาเณ สงฺฆาตํ อาปาเทนฺตา”ติฯ ",
  "ปฺลิ-ตฺวฺ-พิ-วฺพฺ-ปฺจฺ๓๙:๑ฯ๕": "อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พิ-วฺพฺ-ปฺจฺ๓๙:๑ฯ๖": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-ปฺจฺ๓๙:๑ฯ๗": "“กถญฺหิ นาม ภิกฺขุนิโย อนฺโตวสฺสํ จาริกํ จริสฺสนฺตี”ติ …เป… ",
  "ปฺลิ-ตฺวฺ-พิ-วฺพฺ-ปฺจฺ๓๙:๑ฯ๘": "“สจฺจํ กิร, ภิกฺขเว, ภิกฺขุนิโย อนฺโตวสฺสํ จาริกํ จรนฺตี”ติ? ",
  "ปฺลิ-ตฺวฺ-พิ-วฺพฺ-ปฺจฺ๓๙:๑ฯ๙": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-ปฺจฺ๓๙:๑ฯ๑๐": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-ปฺจฺ๓๙:๑ฯ๑๑": "กถญฺหิ นาม, ภิกฺขเว, ภิกฺขุนิโย อนฺโตวสฺสํ จาริกํ จริสฺสนฺติฯ ",
  "ปฺลิ-ตฺวฺ-พิ-วฺพฺ-ปฺจฺ๓๙:๑ฯ๑๒": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-ปฺจฺ๓๙:๑ฯ๑๓": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-ปฺจฺ๓๙:๑ฯ๑๔ฯ๑": "“ยา ปน ภิกฺขุนี อนฺโตวสฺสํ จาริกํ จเรยฺย, ปาจิตฺติยนฺ”ติฯ ",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๑ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๑ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๑ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๑ฯ๔": "…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๑ฯ๕": "อนฺโตวสฺสนฺติ ",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๑ฯ๖": "ปุริมํ วา เตมาสํ ปจฺฉิมํ วา เตมาสํ อวสิตฺวาฯ ",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๑ฯ๗": "จาริกํ จเรยฺยาติ ",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๑ฯ๘": "กุกฺกุฏสมฺปาเต คาเม คามนฺตเร คามนฺตเร อาปตฺติ ปาจิตฺติยสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๑ฯ๙": "อคามเก อรญฺเญ อทฺธโยชเน อทฺธโยชเน อาปตฺติ ปาจิตฺติยสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๒ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๒ฯ๒": "สตฺตาหกรณีเยน คจฺฉติ, ",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๒ฯ๓": "เกนจิ อุพฺพาฬฺหา คจฺฉติ, ",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๒ฯ๔": "อาปทาสุ, ",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๒ฯ๕": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๒ฯ๖": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-ปฺจฺ๓๙:๒ฯ๒ฯ๗": "นวมสิกฺขาปทํ นิฏฺฐิตํฯ "
}
