{
  "ปฺลิ-ตฺวฺ-พิ-วฺพฺ-ปฺจฺ๑:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-ปฺจฺ๑:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-ปฺจฺ๑:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พิ-วฺพฺ-ปฺจฺ๑:๐ฯ๔": "ลสุณวคฺค ",
  "ปฺลิ-ตฺวฺ-พิ-วฺพฺ-ปฺจฺ๑:๐ฯ๕": "๑ฯ ลสุณสิกฺขาปท ",
  "ปฺลิ-ตฺวฺ-พิ-วฺพฺ-ปฺจฺ๑:๐ฯ๖": "อิเม โข ปนายฺยาโย ฉสฏฺฐิสตา ปาจิตฺติยา ธมฺมา อุทฺเทสํ อาคจฺฉนฺติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๒": "เตน โข ปน สมเยน อญฺญตเรน อุปาสเกน ภิกฺขุนิสงฺโฆ ลสุเณน ปวาริโต โหติ—",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๓": "“ยาสํ อยฺยานํ ลสุเณน อตฺโถ, อหํ ลสุเณนา”ติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๔": "เขตฺตปาโล จ อาณตฺโต โหติ—",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๕": "“สเจ ภิกฺขุนิโย อาคจฺฉนฺติ, เอกเมกาย ภิกฺขุนิยา เทฺวตโย ภณฺฑิเก เทหี”ติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๖": "เตน โข ปน สมเยน สาวตฺถิยํ อุสฺสโว โหติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๗": "ยถาภตํ ลสุณํ ปริกฺขยํ อคมาสิฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๘": "ภิกฺขุนิโย ตํ อุปาสกํ อุปสงฺกมิตฺวา เอตทโวจุํ—",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๙": "“ลสุเณน, อาวุโส, อตฺโถ”ติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๑๐": "“นตฺถาเยฺยฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๑๑": "ยถาภตํ ลสุณํ ปริกฺขีณํฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๑๒": "เขตฺตํ คจฺฉถา”ติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๑๓": "ถุลฺลนนฺทา ภิกฺขุนี เขตฺตํ คนฺตฺวา น มตฺตํ ชานิตฺวา พหุํ ลสุณํ หราเปสิฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๑๔": "เขตฺตปาโล อุชฺฌายติ ขิยฺยติ วิปาเจติ—",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๑๕": "“กถญฺหิ นาม ภิกฺขุนิโย น มตฺตํ ชานิตฺวา พหุํ ลสุณํ หราเปสฺสนฺตี”ติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๑๖": "อโสฺสสุํ โข ภิกฺขุนิโย ตสฺส เขตฺตปาลสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๑๗": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๑๘": "“กถญฺหิ นาม อยฺยา ถุลฺลนนฺทา น มตฺตํ ชานิตฺวา พหุํ ลสุณํ หราเปสฺสตี”ติ …เป… ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๑๙": "“สจฺจํ กิร, ภิกฺขเว, ถุลฺลนนฺทา ภิกฺขุนี น มตฺตํ ชานิตฺวา พหุํ ลสุณํ หราเปตี”ติ? ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๒๐": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๒๑": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๒๒": "กถญฺหิ นาม, ภิกฺขเว, ถุลฺลนนฺทา ภิกฺขุนี น มตฺตํ ชานิตฺวา พหุํ ลสุณํ หราเปสฺสติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๒๓": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๒๔": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๒๕ฯ๑": "“ภูตปุพฺพํ, ภิกฺขเว, ถุลฺลนนฺทา ภิกฺขุนี อญฺญตรสฺส พฺราหฺมณสฺส ปชาปติ อโหสิฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๒๖": "ติโสฺส จ ธีตโร—",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๒๗": "นนฺทา, นนฺทวตี, สุนฺทรีนนฺทาฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๒๘": "อถ โข, ภิกฺขเว, โส พฺราหฺมโณ กาลํ กตฺวา อญฺญตรํ หํสโยนึ อุปปชฺชิฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๒๙": "ตสฺส สพฺพโสวณฺณมยา ปตฺตา อเหสุํฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๓๐": "โส ตาสํ เอเกกํ ปตฺตํ เทติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๓๑": "อถ โข, ภิกฺขเว, ถุลฺลนนฺทา ภิกฺขุนี ‘อยํ หํโส อมฺหากํ เอเกกํ ปตฺตํ เทตี’ติ ตํ หํสราชํ คเหตฺวา นิปฺปตฺตํ อกาสิฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๓๒": "ตสฺส ปุน ชายมานา ปตฺตา เสตา สมฺปชฺชึสุฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๓๓": "ตทาปิ, ภิกฺขเว, ถุลฺลนนฺทา ภิกฺขุนี อติโลเภน สุวณฺณา ปริหีนาฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๓๔": "อิทานิ ลสุณา ปริหายิสฺสตีติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๓๕": "ยํ ลทฺธํ เตน ตุฏฺฐพฺพํ, ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๓๖": "อติโลโภ หิ ปาปโก; ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๓๗": "หํสราชํ คเหตฺวาน, ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๓๘": "สุวณฺณา ปริหายถา”ติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๓๙": "อถ โข ภควา ถุลฺลนนฺทํ ภิกฺขุนึ อเนกปริยาเยน วิครหิตฺวา ทุพฺภรตาย …เป… ",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๔๐": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-ปฺจฺ๑:๑ฯ๔๑ฯ๑": "“ยา ปน ภิกฺขุนี ลสุณํ ขาเทยฺย ปาจิตฺติยนฺ”ติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๑ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๑ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๑ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๑ฯ๔": "…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๑ฯ๕": "ลสุณํ นาม ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๑ฯ๖": "มาคธกํ วุจฺจติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๑ฯ๗": "“ขาทิสฺสามีติ ปฏิคฺคณฺหา”ติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๑ฯ๘": "อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๒ฯ๑": "ลสุเณ ลสุณสญฺญา ขาทติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๒ฯ๒": "ลสุเณ เวมติกา ขาทติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๒ฯ๓": "ลสุเณ อลสุณสญฺญา ขาทติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๒ฯ๔": "อลสุเณ ลสุณสญฺญา ขาทติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๒ฯ๕": "อลสุเณ เวมติกา ขาทติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๒ฯ๖": "อลสุเณ อลสุณสญฺญา ขาทติ, อนาปตฺติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๓ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๓ฯ๒": "ปลณฺฑุเก, ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๓ฯ๓": "ภญฺชนเก, ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๓ฯ๔": "หรีตเก, ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๓ฯ๕": "จาปลสุเณ, ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๓ฯ๖": "สูปสมฺปาเก, ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๓ฯ๗": "มํสสมฺปาเก, ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๓ฯ๘": "เตลสมฺปาเก, ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๓ฯ๙": "สาฬเว, ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๓ฯ๑๐": "อุตฺตริภงฺเค, ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๓ฯ๑๑": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๓ฯ๑๒": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-ปฺจฺ๑:๒ฯ๓ฯ๑๓": "ลสุณสิกฺขาปทํ ปฐมํ นิฏฺฐิตํฯ "
}
