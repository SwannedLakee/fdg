{
  "ปฺลิ-ตฺวฺ-พุ-วฺพฺ-สฺกฺ๓๗:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-สฺกฺ๓๗:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-สฺกฺ๓๗:๐ฯ๓": "เสขิยกณฺฑ ",
  "ปฺลิ-ตฺวฺ-พุ-วฺพฺ-สฺกฺ๓๗:๐ฯ๔": "สกฺกจฺจวคฺค ",
  "ปฺลิ-ตฺวฺ-พุ-วฺพฺ-สฺกฺ๓๗:๐ฯ๕": "๓๗ฯ สูโปทนวิญฺญตฺติสิกฺขาปท ",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๒": "เตน โข ปน สมเยน ฉพฺพคฺคิยา ภิกฺขู สูปมฺปิ โอทนมฺปิ อตฺตโน อตฺถาย วิญฺญาเปตฺวา ภุญฺชนฺติฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๔": "“กถญฺหิ นาม สมณา สกฺยปุตฺติยา สูปมฺปิ โอทนมฺปิ อตฺตโน อตฺถาย วิญฺญาเปตฺวา ภุญฺชิสฺสนฺติฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๕": "กสฺส สมฺปนฺนํ น มนาปํฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๖": "กสฺส สาทุํ น รุจฺจตี”ติฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๗": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๘": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๙": "“กถญฺหิ นาม ฉพฺพคฺคิยา ภิกฺขู สูปมฺปิ โอทนมฺปิ อตฺตโน อตฺถาย วิญฺญาเปตฺวา ภุญฺชิสฺสนฺตี”ติ …เป… ",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๑๐": "“สจฺจํ กิร ตุเมฺห, ภิกฺขเว, สูปมฺปิ โอทนมฺปิ อตฺตโน อตฺถาย วิญฺญาเปตฺวา ภุญฺชถา”ติ? ",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๑๑": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๑๒": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๑๓": "กถญฺหิ นาม ตุเมฺห, โมฆปุริสา, สูปมฺปิ โอทนมฺปิ อตฺตโน อตฺถาย วิญฺญาเปตฺวา ภุญฺชิสฺสถฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๑๔": "เนตํ, โมฆปุริสา, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๑๕": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๑๖ฯ๑": "“น สูปํ วา โอทนํ วา อตฺตโน อตฺถาย วิญฺญาเปตฺวา ภุญฺชิสฺสามีติ สิกฺขา กรณียา”ติฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๑ฯ๑๗": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๑": "เตน โข ปน สมเยน ภิกฺขู คิลานา โหนฺติฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๒": "คิลานปุจฺฉกา ภิกฺขู คิลาเน ภิกฺขู เอตทโวจุํ—",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๓": "“กจฺจาวุโส, ขมนียํ, กจฺจิ ยาปนียนฺ”ติ? ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๔": "“ปุพฺเพ มยํ, อาวุโส, สูปมฺปิ โอทนมฺปิ อตฺตโน อตฺถาย วิญฺญาเปตฺวา ภุญฺชาม, เตน โน ผาสุ โหติฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๕": "อิทานิ ปน—",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๖": "‘ภควตา ปฏิกฺขิตฺตนฺ’ติ กุกฺกุจฺจายนฺตา น วิญฺญาเปม, เตน โน น ผาสุ โหตี”ติฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๗": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๘": "อนุชานามิ, ภิกฺขเว, คิลาเนน ภิกฺขุนา สูปมฺปิ โอทนมฺปิ อตฺตโน อตฺถาย วิญฺญาเปตฺวา ภุญฺชิตุํฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๙": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๑๐ฯ๑": "“น สูปํ วา โอทนํ วา อคิลาโน อตฺตโน อตฺถาย วิญฺญาเปตฺวา ภุญฺชิสฺสามีติ สิกฺขา กรณียา”ติฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๑๑": "น สูปํ วา โอทนํ วา อคิลาเนน อตฺตโน อตฺถาย วิญฺญาเปตฺวา ภุญฺชิตพฺพํฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๑๒": "โย อนาทริยํ ปฏิจฺจ สูปํ วา โอทนํ วา อคิลาโน อตฺตโน อตฺถาย วิญฺญาเปตฺวา ภุญฺชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๑๓ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๑๔": "อสญฺจิจฺจ, ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๑๕": "อสฺสติยา, ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๑๖": "อชานนฺตสฺส, ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๑๗": "คิลานสฺส, ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๑๘": "ญาตกานํ, ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๑๙": "ปวาริตานํ, ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๒๐": "อญฺญสฺสตฺถาย, ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๒๑": "อตฺตโน ธเนน, ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๒๒": "อาปทาสุ, ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๒๓": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๒๔": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-สฺกฺ๓๗:๒ฯ๒๕": "สตฺตมสิกฺขาปทํ นิฏฺฐิตํฯ "
}
