{
  "ปฺลิ-ตฺวฺ-ปฺวฺรฺ๑๑:๐ฯ๑": "ปริวาร ",
  "ปฺลิ-ตฺวฺ-ปฺวฺรฺ๑๑:๐ฯ๒": "๑๑ฯ อธิกรณเภท ",
  "ปฺลิ-ตฺวฺ-ปฺวฺรฺ๑๑:๐ฯ๓": "๑ฯ อุกฺโกฏนเภทาทิ ",
  "ปฺลิ-ตฺวฺ-ปฺวฺรฺ๑๑:๑ฯ๑": "จตฺตาริ อธิกรณานิฯ ",
  "ปฺลิ-ตฺวฺ-ปฺวฺรฺ๑๑:๑ฯ๒": "วิวาทาธิกรณํ, อนุวาทาธิกรณํ, อาปตฺตาธิกรณํ, กิจฺจาธิกรณํ—",
  "ปฺลิ-ตฺวฺ-ปฺวฺรฺ๑๑:๑ฯ๓": "อิมานิ จตฺตาริ อธิกรณานิฯ ",
  "ปฺลิ-ตฺวฺ-ปฺวฺรฺ๑๑:๒ฯ๑": "อิเมสํ จตุนฺนํ อธิกรณานํ กติ อุกฺโกฏา? ",
  "ปฺลิ-ตฺวฺ-ปฺวฺรฺ๑๑:๒ฯ๒": "อิเมสํ จตุนฺนํ อธิกรณานํ ทส อุกฺโกฏาฯ ",
  "ปฺลิ-ตฺวฺ-ปฺวฺรฺ๑๑:๒ฯ๓": "วิวาทาธิกรณสฺส เทฺว อุกฺโกฏา, อนุวาทาธิกรณสฺส จตฺตาโร อุกฺโกฏา, อาปตฺตาธิกรณสฺส ตโย อุกฺโกฏา, กิจฺจาธิกรณสฺส เอโก อุกฺโกโฏ—",
  "ปฺลิ-ตฺวฺ-ปฺวฺรฺ๑๑:๒ฯ๔": "อิเมสํ จตุนฺนํ อธิกรณานํ อิเม ทส อุกฺโกฏาฯ ",
  "ปฺลิ-ตฺวฺ-ปฺวฺรฺ๑๑:๓ฯ๑": "วิวาทาธิกรณํ อุกฺโกเฏนฺโต กติ สมเถ อุกฺโกเฏติ? ",
  "ปฺลิ-ตฺวฺ-ปฺวฺรฺ๑๑:๓ฯ๒": "อนุวาทาธิกรณํ อุกฺโกเฏนฺโต กติ สมเถ อุกฺโกเฏติ? ",
  "ปฺลิ-ตฺวฺ-ปฺวฺรฺ๑๑:๓ฯ๓": "อาปตฺตาธิกรณํ อุกฺโกเฏนฺโต กติ สมเถ อุกฺโกเฏติ? ",
  "ปฺลิ-ตฺวฺ-ปฺวฺรฺ๑๑:๓ฯ๔": "กิจฺจาธิกรณํ อุกฺโกเฏนฺโต กติ สมเถ อุกฺโกเฏติ? ",
  "ปฺลิ-ตฺวฺ-ปฺวฺรฺ๑๑:๔ฯ๑": "วิวาทาธิกรณํ อุกฺโกเฏนฺโต เทฺว สมเถ อุกฺโกเฏติฯ ",
  "ปฺลิ-ตฺวฺ-ปฺวฺรฺ๑๑:๔ฯ๒": "อนุวาทาธิกรณํ อุกฺโกเฏนฺโต จตฺตาโร สมเถ อุกฺโกเฏติฯ ",
  "ปฺลิ-ตฺวฺ-ปฺวฺรฺ๑๑:๔ฯ๓": "อาปตฺตาธิกรณํ อุกฺโกเฏนฺโต ตโย สมเถ อุกฺโกเฏติฯ ",
  "ปฺลิ-ตฺวฺ-ปฺวฺรฺ๑๑:๔ฯ๔": "กิจฺจาธิกรณํ อุกฺโกเฏนฺโต เอกํ สมถํ อุกฺโกเฏติฯ ",
  "ปฺลิ-ตฺวฺ-ปฺวฺรฺ๑๑:๕ฯ๑": "กติ อุกฺโกฏา? ",
  "ปฺลิ-ตฺวฺ-ปฺวฺรฺ๑๑:๕ฯ๒": "กติหากาเรหิ อุกฺโกฏนํ ปสวติ? ",
  "ปฺลิ-ตฺวฺ-ปฺวฺรฺ๑๑:๕ฯ๓": "กติหงฺเคหิ สมนฺนาคโต ปุคฺคโล อธิกรณํ อุกฺโกเฏติ? ",
  "ปฺลิ-ตฺวฺ-ปฺวฺรฺ๑๑:๕ฯ๔": "กติ ปุคฺคลา อธิกรณํ อุกฺโกเฏนฺตา อาปตฺตึ อาปชฺชนฺติ? ",
  "ปฺลิ-ตฺวฺ-ปฺวฺรฺ๑๑:๖ฯ๑": "ทฺวาทส อุกฺโกฏาฯ ",
  "ปฺลิ-ตฺวฺ-ปฺวฺรฺ๑๑:๖ฯ๒": "ทสหากาเรหิ อุกฺโกฏนํ ปสวติฯ ",
  "ปฺลิ-ตฺวฺ-ปฺวฺรฺ๑๑:๖ฯ๓": "จตูหงฺเคหิ สมนฺนาคโต ปุคฺคโล อธิกรณํ อุกฺโกเฏติฯ ",
  "ปฺลิ-ตฺวฺ-ปฺวฺรฺ๑๑:๖ฯ๔": "จตฺตาโร ปุคฺคลา อธิกรณํ อุกฺโกเฏนฺตา อาปตฺตึ อาปชฺชนฺติ? ",
  "ปฺลิ-ตฺวฺ-ปฺวฺรฺ๑๑:๗ฯ๑": "กตเม ทฺวาทส อุกฺโกฏา? ",
  "ปฺลิ-ตฺวฺ-ปฺวฺรฺ๑๑:๗ฯ๒": "อกตํ กมฺมํ, ทุกฺกฏํ กมฺมํ, ปุน กาตพฺพํ กมฺมํ, อนิหตํ, ทุนฺนิหตํ, ปุน นิหนิตพฺพํ, อวินิจฺฉิตํ, ทุวินิจฺฉิตํ, ปุน วินิจฺฉิตพฺพํ, อวูปสนฺตํ, ทุวูปสนฺตํ, ปุน วูปสเมตพฺพนฺติ—",
  "ปฺลิ-ตฺวฺ-ปฺวฺรฺ๑๑:๗ฯ๓": "อิเม ทฺวาทส อุกฺโกฏาฯ ",
  "ปฺลิ-ตฺวฺ-ปฺวฺรฺ๑๑:๘ฯ๑": "กตเมหิ ทสหากาเรหิ อุกฺโกฏนํ ปสวติ? ",
  "ปฺลิ-ตฺวฺ-ปฺวฺรฺ๑๑:๘ฯ๒": "ตตฺถ ชาตกํ อธิกรณํ อุกฺโกเฏติ, ตตฺถ ชาตกํ วูปสนฺตํ อธิกรณํ อุกฺโกเฏติ, อนฺตรามคฺเค อธิกรณํ อุกฺโกเฏติ, อนฺตรามคฺเค วูปสนฺตํ อธิกรณํ อุกฺโกเฏติ, ตตฺถ คตํ อธิกรณํ อุกฺโกเฏติ, ตตฺถ คตํ วูปสนฺตํ อธิกรณํ อุกฺโกเฏติ, สติวินยํ อุกฺโกเฏติ, อมูฬฺหวินยํ อุกฺโกเฏติ, ตสฺสปาปิยสิกํ อุกฺโกเฏติ, ติณวตฺถารกํ อุกฺโกเฏติ—",
  "ปฺลิ-ตฺวฺ-ปฺวฺรฺ๑๑:๘ฯ๓": "อิเมหิ ทสหากาเรหิ อุกฺโกฏนํ ปสวติฯ ",
  "ปฺลิ-ตฺวฺ-ปฺวฺรฺ๑๑:๙ฯ๑": "กตเมหิ จตูหงฺเคหิ สมนฺนาคโต ปุคฺคโล อธิกรณํ อุกฺโกเฏติ? ",
  "ปฺลิ-ตฺวฺ-ปฺวฺรฺ๑๑:๙ฯ๒": "ฉนฺทาคตึ คจฺฉนฺโต อธิกรณํ อุกฺโกเฏติ, โทสาคตึ คจฺฉนฺโต อธิกรณํ อุกฺโกเฏติ, โมหาคตึ คจฺฉนฺโต อธิกรณํ อุกฺโกเฏติ, ภยาคตึ คจฺฉนฺโต อธิกรณํ อุกฺโกเฏติ—",
  "ปฺลิ-ตฺวฺ-ปฺวฺรฺ๑๑:๙ฯ๓": "อิเมหิ จตูหงฺเคหิ สมนฺนาคโต ปุคฺคโล อธิกรณํ อุกฺโกเฏติฯ ",
  "ปฺลิ-ตฺวฺ-ปฺวฺรฺ๑๑:๑๐ฯ๑": "กตเม จตฺตาโร ปุคฺคลา อธิกรณํ อุกฺโกเฏนฺตา อาปตฺตึ อาปชฺชนฺติ? ",
  "ปฺลิ-ตฺวฺ-ปฺวฺรฺ๑๑:๑๐ฯ๒": "ตทหุปสมฺปนฺโน อุกฺโกเฏติ อุกฺโกฏนกํ ปาจิตฺติยํ, อาคนฺตุโก อุกฺโกเฏติ อุกฺโกฏนกํ ปาจิตฺติยํ, การโก อุกฺโกเฏติ อุกฺโกฏนกํ ปาจิตฺติยํ, ฉนฺททายโก อุกฺโกเฏติ อุกฺโกฏนกํ ปาจิตฺติยํ—",
  "ปฺลิ-ตฺวฺ-ปฺวฺรฺ๑๑:๑๐ฯ๓": "อิเม จตฺตาโร ปุคฺคลา อธิกรณํ อุกฺโกเฏนฺตา อาปตฺตึ อาปชฺชนฺติฯ ",
  "ปฺลิ-ตฺวฺ-ปฺวฺรฺ๑๑:๑๑ฯ๐": "๒ฯ อธิกรณนิทานาทิ ",
  "ปฺลิ-ตฺวฺ-ปฺวฺรฺ๑๑:๑๑ฯ๑": "วิวาทาธิกรณํ กึนิทานํ, กึสมุทยํ, กึชาติกํ, กึปภวํ, กึสมฺภารํ, กึสมุฏฺฐานํ? ",
  "ปฺลิ-ตฺวฺ-ปฺวฺรฺ๑๑:๑๑ฯ๒": "อนุวาทาธิกรณํ กึนิทานํ, กึสมุทยํ, กึชาติกํ, กึปภวํ, กึสมฺภารํ, กึสมุฏฺฐานํ? ",
  "ปฺลิ-ตฺวฺ-ปฺวฺรฺ๑๑:๑๑ฯ๓": "อาปตฺตาธิกรณํ กึนิทานํ, กึสมุทยํ, กึชาติกํ, กึปภวํ, กึสมฺภารํ, กึสมุฏฺฐานํ? ",
  "ปฺลิ-ตฺวฺ-ปฺวฺรฺ๑๑:๑๑ฯ๔": "กิจฺจาธิกรณํ กึนิทานํ, กึสมุทยํ, กึชาติกํ, กึปภวํ, กึสมฺภารํ, กึสมุฏฺฐานํ? ",
  "ปฺลิ-ตฺวฺ-ปฺวฺรฺ๑๑:๑๒ฯ๑": "วิวาทาธิกรณํ วิวาทนิทานํ วิวาทสมุทยํ วิวาทชาติกํ วิวาทปภวํ วิวาทสมฺภารํ วิวาทสมุฏฺฐานํฯ ",
  "ปฺลิ-ตฺวฺ-ปฺวฺรฺ๑๑:๑๒ฯ๒": "อนุวาทาธิกรณํ อนุวาทนิทานํ อนุวาทสมุทยํ อนุวาทชาติกํ อนุวาทปภวํ อนุวาทสมฺภารํ อนุวาทสมุฏฺฐานํฯ ",
  "ปฺลิ-ตฺวฺ-ปฺวฺรฺ๑๑:๑๒ฯ๓": "อาปตฺตาธิกรณํ อาปตฺตินิทานํ อาปตฺติสมุทยํ อาปตฺติชาติกํ อาปตฺติปภวํ อาปตฺติสมฺภารํ อาปตฺติสมุฏฺฐานํฯ ",
  "ปฺลิ-ตฺวฺ-ปฺวฺรฺ๑๑:๑๒ฯ๔": "กิจฺจาธิกรณํ กิจฺจยนิทานํ กิจฺจยสมุทยํ กิจฺจยชาติกํ กิจฺจยปภวํ กิจฺจยสมฺภารํ กิจฺจยสมุฏฺฐานํฯ ",
  "ปฺลิ-ตฺวฺ-ปฺวฺรฺ๑๑:๑๓ฯ๑": "วิวาทาธิกรณํ กึนิทานํ, กึสมุทยํ, กึชาติกํ, กึปภวํ, กึสมฺภารํ, กึสมุฏฺฐานํ? ",
  "ปฺลิ-ตฺวฺ-ปฺวฺรฺ๑๑:๑๓ฯ๒": "อนุวาทาธิกรณํ …เป… ",
  "ปฺลิ-ตฺวฺ-ปฺวฺรฺ๑๑:๑๓ฯ๓": "อาปตฺตาธิกรณํ …เป… ",
  "ปฺลิ-ตฺวฺ-ปฺวฺรฺ๑๑:๑๓ฯ๔": "กิจฺจาธิกรณํ กึนิทานํ, กึสมุทยํ, กึชาติกํ, กึปภวํ, กึสมฺภารํ, กึสมุฏฺฐานํ? ",
  "ปฺลิ-ตฺวฺ-ปฺวฺรฺ๑๑:๑๔ฯ๑": "วิวาทาธิกรณํ เหตุนิทานํ, เหตุสมุทยํ, เหตุชาติกํ, เหตุปภวํ, เหตุสมฺภารํ, เหตุสมุฏฺฐานํฯ ",
  "ปฺลิ-ตฺวฺ-ปฺวฺรฺ๑๑:๑๔ฯ๒": "อนุวาทาธิกรณํ …เป… ",
  "ปฺลิ-ตฺวฺ-ปฺวฺรฺ๑๑:๑๔ฯ๓": "อาปตฺตาธิกรณํ …เป… ",
  "ปฺลิ-ตฺวฺ-ปฺวฺรฺ๑๑:๑๔ฯ๔": "กิจฺจาธิกรณํ เหตุนิทานํ, เหตุสมุทยํ, เหตุชาติกํ, เหตุปภวํ, เหตุสมฺภารํ, เหตุสมุฏฺฐานํฯ ",
  "ปฺลิ-ตฺวฺ-ปฺวฺรฺ๑๑:๑๕ฯ๑": "วิวาทาธิกรณํ กึนิทานํ, กึสมุทยํ, กึชาติกํ, กึปภวํ, กึสมฺภารํ, กึสมุฏฺฐานํ? ",
  "ปฺลิ-ตฺวฺ-ปฺวฺรฺ๑๑:๑๕ฯ๒": "อนุวาทาธิกรณํ …เป… ",
  "ปฺลิ-ตฺวฺ-ปฺวฺรฺ๑๑:๑๕ฯ๓": "อาปตฺตาธิกรณํ …เป… ",
  "ปฺลิ-ตฺวฺ-ปฺวฺรฺ๑๑:๑๕ฯ๔": "กิจฺจาธิกรณํ กึนิทานํ, กึสมุทยํ, กึชาติกํ, กึปภวํ, กึสมฺภารํ, กึสมุฏฺฐานํ? ",
  "ปฺลิ-ตฺวฺ-ปฺวฺรฺ๑๑:๑๖ฯ๑": "วิวาทาธิกรณํ ปจฺจยนิทานํ, ปจฺจยสมุทยํ, ปจฺจยชาติกํ, ปจฺจยปภวํ, ปจฺจยสมฺภารํ, ปจฺจยสมุฏฺฐานํฯ ",
  "ปฺลิ-ตฺวฺ-ปฺวฺรฺ๑๑:๑๖ฯ๒": "อนุวาทาธิกรณํ …เป… ",
  "ปฺลิ-ตฺวฺ-ปฺวฺรฺ๑๑:๑๖ฯ๓": "อาปตฺตาธิกรณํ …เป… ",
  "ปฺลิ-ตฺวฺ-ปฺวฺรฺ๑๑:๑๖ฯ๔": "กิจฺจาธิกรณํ ปจฺจยนิทานํ, ปจฺจยสมุทยํ, ปจฺจยชาติกํ, ปจฺจยปภวํ, ปจฺจยสมฺภารํ, ปจฺจยสมุฏฺฐานํฯ ",
  "ปฺลิ-ตฺวฺ-ปฺวฺรฺ๑๑:๑๗ฯ๐": "๓ฯ อธิกรณมูลาทิ ",
  "ปฺลิ-ตฺวฺ-ปฺวฺรฺ๑๑:๑๗ฯ๑": "จตุนฺนํ อธิกรณานํ กติ มูลานิ, กติ สมุฏฺฐานา? ",
  "ปฺลิ-ตฺวฺ-ปฺวฺรฺ๑๑:๑๗ฯ๒": "จตุนฺนํ อธิกรณานํ เตตฺตึส มูลานิ, เตตฺตึส สมุฏฺฐานาฯ ",
  "ปฺลิ-ตฺวฺ-ปฺวฺรฺ๑๑:๑๘ฯ๑": "จตุนฺนํ อธิกรณานํ กตมานิ เตตฺตึส มูลานิ? ",
  "ปฺลิ-ตฺวฺ-ปฺวฺรฺ๑๑:๑๘ฯ๒": "วิวาทาธิกรณสฺส ทฺวาทส มูลานิ, อนุวาทาธิกรณสฺส จุทฺทส มูลานิ, อาปตฺตาธิกรณสฺส ฉ มูลานิ, กิจฺจาธิกรณสฺส เอกํ มูลํ, สงฺโฆ—",
  "ปฺลิ-ตฺวฺ-ปฺวฺรฺ๑๑:๑๘ฯ๓": "จตุนฺนํ อธิกรณานํ อิมานิ เตตฺตึส มูลานิฯ ",
  "ปฺลิ-ตฺวฺ-ปฺวฺรฺ๑๑:๑๙ฯ๑": "จตุนฺนํ อธิกรณานํ กตเม เตตฺตึส สมุฏฺฐานา? ",
  "ปฺลิ-ตฺวฺ-ปฺวฺรฺ๑๑:๑๙ฯ๒": "วิวาทาธิกรณสฺส อฏฺฐารสเภทกรวตฺถูนิ สมุฏฺฐานา, อนุวาทาธิกรณสฺส จตโสฺส วิปตฺติโย สมุฏฺฐานา, อาปตฺตาธิกรณสฺส สตฺตาปตฺติกฺขนฺธา สมุฏฺฐานา, กิจฺจาธิกรณสฺส จตฺตาริ กมฺมานิ สมุฏฺฐานา—",
  "ปฺลิ-ตฺวฺ-ปฺวฺรฺ๑๑:๑๙ฯ๓": "จตุนฺนํ อธิกรณานํ อิเม เตตฺตึส สมุฏฺฐานาฯ ",
  "ปฺลิ-ตฺวฺ-ปฺวฺรฺ๑๑:๒๐ฯ๐": "๔ฯ อธิกรณปจฺจยาปตฺติ ",
  "ปฺลิ-ตฺวฺ-ปฺวฺรฺ๑๑:๒๐ฯ๑": "วิวาทาธิกรณํ อาปตฺตานาปตฺตีติ? ",
  "ปฺลิ-ตฺวฺ-ปฺวฺรฺ๑๑:๒๐ฯ๒": "วิวาทาธิกรณํ น อาปตฺติฯ ",
  "ปฺลิ-ตฺวฺ-ปฺวฺรฺ๑๑:๒๐ฯ๓": "กึ ปน วิวาทาธิกรณปจฺจยา อาปตฺตึ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๑๑:๒๐ฯ๔": "อาม, วิวาทาธิกรณปจฺจยา อาปตฺตึ อาปชฺเชยฺยฯ ",
  "ปฺลิ-ตฺวฺ-ปฺวฺรฺ๑๑:๒๐ฯ๕": "วิวาทาธิกรณปจฺจยา กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๑๑:๒๐ฯ๖": "วิวาทาธิกรณปจฺจยา เทฺว อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๑๑:๒๐ฯ๗": "อุปสมฺปนฺนํ โอมสติ, อาปตฺติ ปาจิตฺติยสฺส; ",
  "ปฺลิ-ตฺวฺ-ปฺวฺรฺ๑๑:๒๐ฯ๘": "อนุปสมฺปนฺนํ โอมสติ, อาปตฺติ ทุกฺกฏสฺส—",
  "ปฺลิ-ตฺวฺ-ปฺวฺรฺ๑๑:๒๐ฯ๙": "วิวาทาธิกรณปจฺจยา อิมา เทฺว อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๑๑:๒๑ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ? ",
  "ปฺลิ-ตฺวฺ-ปฺวฺรฺ๑๑:๒๑ฯ๒": "จตุนฺนํ อธิกรณานํ กตมํ อธิกรณํ? ",
  "ปฺลิ-ตฺวฺ-ปฺวฺรฺ๑๑:๒๑ฯ๓": "สตฺตนฺนํ อาปตฺติกฺขนฺธานํ กติหิ อาปตฺติกฺขนฺเธหิ สงฺคหิตา? ",
  "ปฺลิ-ตฺวฺ-ปฺวฺรฺ๑๑:๒๑ฯ๔": "ฉนฺนํ อาปตฺติสมุฏฺฐานานํ กติหิ สมุฏฺฐาเนหิ สมุฏฺฐนฺติ? ",
  "ปฺลิ-ตฺวฺ-ปฺวฺรฺ๑๑:๒๑ฯ๕": "กติหิ อธิกรเณหิ, กติสุ ฐาเนสุ, กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๑๑:๒๒ฯ๑": "ตา อาปตฺติโย จตุนฺนํ วิปตฺตีนํ เอกํ วิปตฺตึ ภชนฺติ—",
  "ปฺลิ-ตฺวฺ-ปฺวฺรฺ๑๑:๒๒ฯ๒": "อาจารวิปตฺตึฯ ",
  "ปฺลิ-ตฺวฺ-ปฺวฺรฺ๑๑:๒๒ฯ๓": "จตุนฺนํ อธิกรณานํ, อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๑๑:๒๒ฯ๔": "สตฺตนฺนํ อาปตฺติกฺขนฺธานํ ทฺวีหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๑๑:๒๒ฯ๕": "สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๑๑:๒๒ฯ๖": "ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐนฺติฯ ",
  "ปฺลิ-ตฺวฺ-ปฺวฺรฺ๑๑:๒๒ฯ๗": "เอเกน อธิกรเณน—",
  "ปฺลิ-ตฺวฺ-ปฺวฺรฺ๑๑:๒๒ฯ๘": "กิจฺจาธิกรเณน; ",
  "ปฺลิ-ตฺวฺ-ปฺวฺรฺ๑๑:๒๒ฯ๙": "ตีสุ ฐาเนสุ—",
  "ปฺลิ-ตฺวฺ-ปฺวฺรฺ๑๑:๒๒ฯ๑๐": "สงฺฆมชฺเฌ, คณมชฺเฌ, ปุคฺคลสฺส สนฺติเก; ",
  "ปฺลิ-ตฺวฺ-ปฺวฺรฺ๑๑:๒๒ฯ๑๑": "ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๑๑:๒๒ฯ๑๒": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๑๑:๒๓ฯ๑": "อนุวาทาธิกรณํ อาปตฺตานาปตฺตีติ? ",
  "ปฺลิ-ตฺวฺ-ปฺวฺรฺ๑๑:๒๓ฯ๒": "อนุวาทาธิกรณํ น อาปตฺติฯ ",
  "ปฺลิ-ตฺวฺ-ปฺวฺรฺ๑๑:๒๓ฯ๓": "กึ ปน อนุวาทาธิกรณปจฺจยา อาปตฺตึ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๑๑:๒๓ฯ๔": "อาม, อนุวาทาธิกรณปจฺจยา อาปตฺตึ อาปชฺเชยฺยฯ ",
  "ปฺลิ-ตฺวฺ-ปฺวฺรฺ๑๑:๒๓ฯ๕": "อนุวาทาธิกรณปจฺจยา, กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๑๑:๒๓ฯ๖": "อนุวาทาธิกรณปจฺจยา ติโสฺส อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๑๑:๒๓ฯ๗": "ภิกฺขุํ อมูลเกน ปาราชิเกน ธมฺเมน อนุทฺธํเสติ, อาปตฺติ สงฺฆาทิเสสสฺส; ",
  "ปฺลิ-ตฺวฺ-ปฺวฺรฺ๑๑:๒๓ฯ๘": "อมูลเกน สงฺฆาทิเสเสน อนุทฺธํเสติ, อาปตฺติ ปาจิตฺติยสฺส; ",
  "ปฺลิ-ตฺวฺ-ปฺวฺรฺ๑๑:๒๓ฯ๙": "อมูลิกาย อาจารวิปตฺติยา อนุทฺธํเสติ, อาปตฺติ ทุกฺกฏสฺส—",
  "ปฺลิ-ตฺวฺ-ปฺวฺรฺ๑๑:๒๓ฯ๑๐": "อนุวาทาธิกรณปจฺจยา อิมา ติโสฺส อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๑๑:๒๔ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ? ",
  "ปฺลิ-ตฺวฺ-ปฺวฺรฺ๑๑:๒๔ฯ๒": "จตุนฺนํ อธิกรณานํ กตมํ อธิกรณํ? ",
  "ปฺลิ-ตฺวฺ-ปฺวฺรฺ๑๑:๒๔ฯ๓": "สตฺตนฺนํ อาปตฺติกฺขนฺธานํ กติหิ อาปตฺติกฺขนฺเธหิ สงฺคหิตา? ",
  "ปฺลิ-ตฺวฺ-ปฺวฺรฺ๑๑:๒๔ฯ๔": "ฉนฺนํ อาปตฺติสมุฏฺฐานานํ กติหิ สมุฏฺฐาเนหิ สมุฏฺฐนฺติ? ",
  "ปฺลิ-ตฺวฺ-ปฺวฺรฺ๑๑:๒๔ฯ๕": "กติหิ อธิกรเณหิ, กติสุ ฐาเนสุ, กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๑๑:๒๕ฯ๑": "ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
  "ปฺลิ-ตฺวฺ-ปฺวฺรฺ๑๑:๒๕ฯ๒": "สิยา สีลวิปตฺตึ, สิยา อาจารวิปตฺตึฯ ",
  "ปฺลิ-ตฺวฺ-ปฺวฺรฺ๑๑:๒๕ฯ๓": "จตุนฺนํ อธิกรณานํ, อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๑๑:๒๕ฯ๔": "สตฺตนฺนํ อาปตฺติกฺขนฺธานํ ตีหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๑๑:๒๕ฯ๕": "สิยา สงฺฆาทิเสสาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๑๑:๒๕ฯ๖": "ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐนฺติฯ ",
  "ปฺลิ-ตฺวฺ-ปฺวฺรฺ๑๑:๒๕ฯ๗": "ยา ตา อาปตฺติโย ครุกา ตา อาปตฺติโย เอเกน อธิกรเณน—",
  "ปฺลิ-ตฺวฺ-ปฺวฺรฺ๑๑:๒๕ฯ๘": "กิจฺจาธิกรเณน; ",
  "ปฺลิ-ตฺวฺ-ปฺวฺรฺ๑๑:๒๕ฯ๙": "เอกมฺหิ ฐาเน—",
  "ปฺลิ-ตฺวฺ-ปฺวฺรฺ๑๑:๒๕ฯ๑๐": "สงฺฆมชฺเฌ; ",
  "ปฺลิ-ตฺวฺ-ปฺวฺรฺ๑๑:๒๕ฯ๑๑": "ทฺวีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๑๑:๒๕ฯ๑๒": "สมฺมุขาวินเยน จ ปฏิญฺญาตกรเณน จฯ ",
  "ปฺลิ-ตฺวฺ-ปฺวฺรฺ๑๑:๒๕ฯ๑๓": "ยา ตา อาปตฺติโย ลหุกา ตา อาปตฺติโย เอเกน อธิกรเณน—",
  "ปฺลิ-ตฺวฺ-ปฺวฺรฺ๑๑:๒๕ฯ๑๔": "กิจฺจาธิกรเณน; ",
  "ปฺลิ-ตฺวฺ-ปฺวฺรฺ๑๑:๒๕ฯ๑๕": "ตีสุ ฐาเนสุ—",
  "ปฺลิ-ตฺวฺ-ปฺวฺรฺ๑๑:๒๕ฯ๑๖": "สงฺฆมชฺเฌ คณมชฺเฌ ปุคฺคลสฺส สนฺติเก; ",
  "ปฺลิ-ตฺวฺ-ปฺวฺรฺ๑๑:๒๕ฯ๑๗": "ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๑๑:๒๕ฯ๑๘": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๑๑:๒๖ฯ๑": "อาปตฺตาธิกรณํ อาปตฺตานาปตฺตีติ? ",
  "ปฺลิ-ตฺวฺ-ปฺวฺรฺ๑๑:๒๖ฯ๒": "อาปตฺตาธิกรณํ อาปตฺติฯ ",
  "ปฺลิ-ตฺวฺ-ปฺวฺรฺ๑๑:๒๖ฯ๓": "กึ ปน อาปตฺตาธิกรณปจฺจยา อาปตฺตึ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๑๑:๒๖ฯ๔": "อาม, อาปตฺตาธิกรณปจฺจยา อาปตฺตึ อาปชฺเชยฺยฯ ",
  "ปฺลิ-ตฺวฺ-ปฺวฺรฺ๑๑:๒๖ฯ๕": "อาปตฺตาธิกรณปจฺจยา กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๑๑:๒๖ฯ๖": "อาปตฺตาธิกรณปจฺจยา จตโสฺส อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๑๑:๒๖ฯ๗": "ภิกฺขุนี ชานํ ปาราชิกํ ธมฺมํ ปฏิจฺฉาเทติ, อาปตฺติ ปาราชิกสฺส; ",
  "ปฺลิ-ตฺวฺ-ปฺวฺรฺ๑๑:๒๖ฯ๘": "เวมติกา ปฏิจฺฉาเทติ, อาปตฺติ ถุลฺลจฺจยสฺส; ",
  "ปฺลิ-ตฺวฺ-ปฺวฺรฺ๑๑:๒๖ฯ๙": "ภิกฺขุ สงฺฆาทิเสสํ ปฏิจฺฉาเทติ, อาปตฺติ ปาจิตฺติยสฺส; ",
  "ปฺลิ-ตฺวฺ-ปฺวฺรฺ๑๑:๒๖ฯ๑๐": "อาจารวิปตฺตึ ปฏิจฺฉาเทติ, อาปตฺติ ทุกฺกฏสฺส—",
  "ปฺลิ-ตฺวฺ-ปฺวฺรฺ๑๑:๒๖ฯ๑๑": "อาปตฺตาธิกรณปจฺจยา อิมา จตโสฺส อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๑๑:๒๗ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ? ",
  "ปฺลิ-ตฺวฺ-ปฺวฺรฺ๑๑:๒๗ฯ๒": "จตุนฺนํ อธิกรณานํ กตมํ อธิกรณํ? ",
  "ปฺลิ-ตฺวฺ-ปฺวฺรฺ๑๑:๒๗ฯ๓": "สตฺตนฺนํ อาปตฺติกฺขนฺธานํ กติหิ อาปตฺติกฺขนฺเธหิ สงฺคหิตา? ",
  "ปฺลิ-ตฺวฺ-ปฺวฺรฺ๑๑:๒๗ฯ๔": "ฉนฺนํ อาปตฺติสมุฏฺฐานานํ กติหิ สมุฏฺฐาเนหิ สมุฏฺฐนฺติ? ",
  "ปฺลิ-ตฺวฺ-ปฺวฺรฺ๑๑:๒๗ฯ๕": "กติหิ อธิกรเณหิ, กติสุ ฐาเนสุ, กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๑๑:๒๘ฯ๑": "ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
  "ปฺลิ-ตฺวฺ-ปฺวฺรฺ๑๑:๒๘ฯ๒": "สิยา สีลวิปตฺตึ สิยา อาจารวิปตฺตึฯ ",
  "ปฺลิ-ตฺวฺ-ปฺวฺรฺ๑๑:๒๘ฯ๓": "จตุนฺนํ อธิกรณานํ อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๑๑:๒๘ฯ๔": "สตฺตนฺนํ อาปตฺติกฺขนฺธานํ จตูหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๑๑:๒๘ฯ๕": "สิยา ปาราชิกาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๑๑:๒๘ฯ๖": "ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
  "ปฺลิ-ตฺวฺ-ปฺวฺรฺ๑๑:๒๘ฯ๗": "กายโต จ วาจโต จ จิตฺตโต จ สมุฏฺฐนฺติฯ ",
  "ปฺลิ-ตฺวฺ-ปฺวฺรฺ๑๑:๒๘ฯ๘": "ยา สา อาปตฺติ อนวเสสา สา อาปตฺติ น กตเมน อธิกรเณน, น กตมมฺหิ ฐาเน, น กตเมน สมเถน สมฺมติฯ ",
  "ปฺลิ-ตฺวฺ-ปฺวฺรฺ๑๑:๒๘ฯ๙": "ยา ตา อาปตฺติโย ลหุกา ตา อาปตฺติโย เอเกน อธิกรเณน—",
  "ปฺลิ-ตฺวฺ-ปฺวฺรฺ๑๑:๒๘ฯ๑๐": "กิจฺจาธิกรเณน; ",
  "ปฺลิ-ตฺวฺ-ปฺวฺรฺ๑๑:๒๘ฯ๑๑": "ตีสุ ฐาเนสุ—",
  "ปฺลิ-ตฺวฺ-ปฺวฺรฺ๑๑:๒๘ฯ๑๒": "สงฺฆมชฺเฌ, คณมชฺเฌ, ปุคฺคลสฺส สนฺติเก; ",
  "ปฺลิ-ตฺวฺ-ปฺวฺรฺ๑๑:๒๘ฯ๑๓": "ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๑๑:๒๘ฯ๑๔": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๑๑:๒๙ฯ๑": "กิจฺจาธิกรณํ อาปตฺตานาปตฺตีติ? ",
  "ปฺลิ-ตฺวฺ-ปฺวฺรฺ๑๑:๒๙ฯ๒": "กิจฺจาธิกรณํ น อาปตฺติฯ ",
  "ปฺลิ-ตฺวฺ-ปฺวฺรฺ๑๑:๒๙ฯ๓": "กึ ปน กิจฺจาธิกรณปจฺจยา อาปตฺตึ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๑๑:๒๙ฯ๔": "อาม, กิจฺจาธิกรณปจฺจยา อาปตฺตึ อาปชฺเชยฺยฯ ",
  "ปฺลิ-ตฺวฺ-ปฺวฺรฺ๑๑:๒๙ฯ๕": "กิจฺจาธิกรณปจฺจยา กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๑๑:๒๙ฯ๖": "กิจฺจาธิกรณปจฺจยา ปญฺจ อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๑๑:๒๙ฯ๗": "อุกฺขิตฺตานุวตฺติกา ภิกฺขุนี ยาวตติยํ สมนุภาสนาย น ปฏินิสฺสชฺชติ, ญตฺติยา ทุกฺกฏํ; ",
  "ปฺลิ-ตฺวฺ-ปฺวฺรฺ๑๑:๒๙ฯ๘": "ทฺวีหิ กมฺมวาจาหิ ถุลฺลจฺจยา; ",
  "ปฺลิ-ตฺวฺ-ปฺวฺรฺ๑๑:๒๙ฯ๙": "กมฺมวาจาปริโยสาเน อาปตฺติ ปาราชิกสฺส; ",
  "ปฺลิ-ตฺวฺ-ปฺวฺรฺ๑๑:๒๙ฯ๑๐": "เภทกานุวตฺตกา ภิกฺขู ยาวตติยํ สมนุภาสนาย น ปฏินิสฺสชฺชนฺติ, อาปตฺติ สงฺฆาทิเสสสฺส; ",
  "ปฺลิ-ตฺวฺ-ปฺวฺรฺ๑๑:๒๙ฯ๑๑": "ปาปิกาย ทิฏฺฐิยา ยาวตติยํ สมนุภาสนาย น ปฏินิสฺสชฺชนฺติ, อาปตฺติ ปาจิตฺติยสฺส—",
  "ปฺลิ-ตฺวฺ-ปฺวฺรฺ๑๑:๒๙ฯ๑๒": "กิจฺจาธิกรณปจฺจยา อิมา ปญฺจ อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๑๑:๓๐ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ? ",
  "ปฺลิ-ตฺวฺ-ปฺวฺรฺ๑๑:๓๐ฯ๒": "จตุนฺนํ อธิกรณานํ กตมํ อธิกรณํ? ",
  "ปฺลิ-ตฺวฺ-ปฺวฺรฺ๑๑:๓๐ฯ๓": "สตฺตนฺนํ อาปตฺติกฺขนฺธานํ กติหิ อาปตฺติกฺขนฺเธหิ สงฺคหิตา? ",
  "ปฺลิ-ตฺวฺ-ปฺวฺรฺ๑๑:๓๐ฯ๔": "ฉนฺนํ อาปตฺติสมุฏฺฐานานํ กติหิ สมุฏฺฐาเนหิ สมุฏฺฐนฺติ? ",
  "ปฺลิ-ตฺวฺ-ปฺวฺรฺ๑๑:๓๐ฯ๕": "กติหิ อธิกรเณหิ, กติสุ ฐาเนสุ, กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๑๑:๓๑ฯ๑": "ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
  "ปฺลิ-ตฺวฺ-ปฺวฺรฺ๑๑:๓๑ฯ๒": "สิยา สีลวิปตฺตึ สิยา อาจารวิปตฺตึฯ ",
  "ปฺลิ-ตฺวฺ-ปฺวฺรฺ๑๑:๓๑ฯ๓": "จตุนฺนํ อธิกรณานํ อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๑ฯ๔": "สตฺตนฺนํ อาปตฺติกฺขนฺธานํ ปญฺจหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๑๑:๓๑ฯ๕": "สิยา ปาราชิกาปตฺติกฺขนฺเธน, สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๑๑:๓๑ฯ๖": "ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
  "ปฺลิ-ตฺวฺ-ปฺวฺรฺ๑๑:๓๑ฯ๗": "กายโต จ วาจโต จ จิตฺตโต จ สมุฏฺฐนฺติฯ ",
  "ปฺลิ-ตฺวฺ-ปฺวฺรฺ๑๑:๓๑ฯ๘": "ยา สา อาปตฺติ อนวเสสา สา อาปตฺติ น กตเมน อธิกรเณน, น กตมมฺหิ ฐาเน, น กตเมน สมเถน สมฺมติฯ ",
  "ปฺลิ-ตฺวฺ-ปฺวฺรฺ๑๑:๓๑ฯ๙": "ยา สา อาปตฺติ ครุกา สา อาปตฺติ เอเกน อธิกรเณน—",
  "ปฺลิ-ตฺวฺ-ปฺวฺรฺ๑๑:๓๑ฯ๑๐": "กิจฺจาธิกรเณน; ",
  "ปฺลิ-ตฺวฺ-ปฺวฺรฺ๑๑:๓๑ฯ๑๑": "เอกมฺหิ ฐาเน—",
  "ปฺลิ-ตฺวฺ-ปฺวฺรฺ๑๑:๓๑ฯ๑๒": "สงฺฆมชฺเฌ; ",
  "ปฺลิ-ตฺวฺ-ปฺวฺรฺ๑๑:๓๑ฯ๑๓": "ทฺวีหิ สมเถหิ สมฺมติ—",
  "ปฺลิ-ตฺวฺ-ปฺวฺรฺ๑๑:๓๑ฯ๑๔": "สมฺมุขาวินเยน จ ปฏิญฺญาตกรเณน จฯ ",
  "ปฺลิ-ตฺวฺ-ปฺวฺรฺ๑๑:๓๑ฯ๑๕": "ยา ตา อาปตฺติโย ลหุกา ตา อาปตฺติโย เอเกน อธิกรเณน—",
  "ปฺลิ-ตฺวฺ-ปฺวฺรฺ๑๑:๓๑ฯ๑๖": "กิจฺจาธิกรเณน; ",
  "ปฺลิ-ตฺวฺ-ปฺวฺรฺ๑๑:๓๑ฯ๑๗": "ตีสุ ฐาเนสุ—",
  "ปฺลิ-ตฺวฺ-ปฺวฺรฺ๑๑:๓๑ฯ๑๘": "สงฺฆมชฺเฌ, คณมชฺเฌ, ปุคฺคลสฺส สนฺติเก; ",
  "ปฺลิ-ตฺวฺ-ปฺวฺรฺ๑๑:๓๑ฯ๑๙": "ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๑๑:๓๑ฯ๒๐": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๑๑:๓๒ฯ๐": "๕ฯ อธิกรณาธิปฺปาย ",
  "ปฺลิ-ตฺวฺ-ปฺวฺรฺ๑๑:๓๒ฯ๑": "วิวาทาธิกรณํ โหติ อนุวาทาธิกรณํ, โหติ อาปตฺตาธิกรณํ, โหติ กิจฺจาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๒ฯ๒": "วิวาทาธิกรณํ น โหติ อนุวาทาธิกรณํ, น โหติ อาปตฺตาธิกรณํ, น โหติ กิจฺจาธิกรณํ; ",
  "ปฺลิ-ตฺวฺ-ปฺวฺรฺ๑๑:๓๒ฯ๓": "อปิ จ, วิวาทาธิกรณปจฺจยา โหติ อนุวาทาธิกรณํ, โหติ อาปตฺตาธิกรณํ, โหติ กิจฺจาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๒ฯ๔": "ยถา กถํ วิย? ",
  "ปฺลิ-ตฺวฺ-ปฺวฺรฺ๑๑:๓๒ฯ๕": "อิธ ภิกฺขู วิวทนฺติ—",
  "ปฺลิ-ตฺวฺ-ปฺวฺรฺ๑๑:๓๒ฯ๖": "ธมฺโมติ วา อธมฺโมติ วา …เป… ",
  "ปฺลิ-ตฺวฺ-ปฺวฺรฺ๑๑:๓๒ฯ๗": "ทุฏฺฐุลฺลาปตฺตีติ วา อทุฏฺฐุลฺลาปตฺตีติ วาฯ ",
  "ปฺลิ-ตฺวฺ-ปฺวฺรฺ๑๑:๓๒ฯ๘": "ยํ ตตฺถ ภณฺฑนํ กลโห วิคฺคโห วิวาโท นานาวาโท อญฺญถาวาโท วิปจฺจตาย โวหาโร เมธกํ, อิทํ วุจฺจติ วิวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๒ฯ๙": "วิวาทาธิกรเณ สงฺโฆ วิวทติ วิวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๒ฯ๑๐": "วิวทมาโน อนุวทติ อนุวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๒ฯ๑๑": "อนุวทมาโน อาปตฺตึ อาปชฺชติ อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๒ฯ๑๒": "ตาย อาปตฺติยา สงฺโฆ กมฺมํ กโรติ กิจฺจาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๒ฯ๑๓": "เอวํ วิวาทาธิกรณปจฺจยา โหติ อนุวาทาธิกรณํ, โหติ อาปตฺตาธิกรณํ, โหติ กิจฺจาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๓ฯ๑": "อนุวาทาธิกรณํ โหติ อาปตฺตาธิกรณํ, โหติ กิจฺจาธิกรณํ, โหติ วิวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๓ฯ๒": "อนุวาทาธิกรณํ น โหติ อาปตฺตาธิกรณํ, น โหติ กิจฺจาธิกรณํ, น โหติ วิวาทาธิกรณํ; ",
  "ปฺลิ-ตฺวฺ-ปฺวฺรฺ๑๑:๓๓ฯ๓": "อปิ จ อนุวาทาธิกรณปจฺจยา โหติ อาปตฺตาธิกรณํ, โหติ กิจฺจาธิกรณํ, โหติ วิวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๓ฯ๔": "ยถา กถํ วิย? ",
  "ปฺลิ-ตฺวฺ-ปฺวฺรฺ๑๑:๓๓ฯ๕": "อิธ ภิกฺขู ภิกฺขุํ อนุวทนฺติ สีลวิปตฺติยา วา อาจารวิปตฺติยา วา ทิฏฺฐิวิปตฺติยา วา อาชีววิปตฺติยา วาฯ ",
  "ปฺลิ-ตฺวฺ-ปฺวฺรฺ๑๑:๓๓ฯ๖": "โย ตตฺถ อนุวาโท อนุวทนา อนุลฺลปนา อนุภณนา อนุสมฺปวงฺกตา อพฺภุสฺสหนตา อนุพลปฺปทานํ, อิทํ วุจฺจติ อนุวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๓ฯ๗": "อนุวาทาธิกรเณ สงฺโฆ วิวทติ, วิวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๓ฯ๘": "วิวทมาโน อนุวทติ, อนุวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๓ฯ๙": "อนุวทมาโน อาปตฺตึ อาปชฺชติ, อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๓ฯ๑๐": "ตาย อาปตฺติยา สงฺโฆ กมฺมํ กโรติ, กิจฺจาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๓ฯ๑๑": "เอวํ อนุวาทาธิกรณปจฺจยา โหติ อาปตฺตาธิกรณํ, โหติ กิจฺจาธิกรณํ, โหติ วิวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๔ฯ๑": "อาปตฺตาธิกรณํ โหติ กิจฺจาธิกรณํ, โหติ วิวาทาธิกรณํ, โหติ อนุวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๔ฯ๒": "อาปตฺตาธิกรณํ น โหติ กิจฺจาธิกรณํ, น โหติ วิวาทาธิกรณํ, น โหติ อนุวาทาธิกรณํ; ",
  "ปฺลิ-ตฺวฺ-ปฺวฺรฺ๑๑:๓๔ฯ๓": "อปิ จ อาปตฺตาธิกรณปจฺจยา โหติ กิจฺจาธิกรณํ, โหติ วิวาทาธิกรณํ, โหติ อนุวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๔ฯ๔": "ยถา กถํ วิย? ",
  "ปฺลิ-ตฺวฺ-ปฺวฺรฺ๑๑:๓๔ฯ๕": "ปญฺจปิ อาปตฺติกฺขนฺธา อาปตฺตาธิกรณํ, สตฺตปิ อาปตฺติกฺขนฺธา อาปตฺตาธิกรณํ, อิทํ วุจฺจติ อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๔ฯ๖": "อาปตฺตาธิกรเณ สงฺโฆ วิวทติ วิวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๔ฯ๗": "วิวทมาโน อนุวทติ อนุวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๔ฯ๘": "อนุวทมาโน อาปตฺตึ อาปชฺชติ อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๔ฯ๙": "ตาย อาปตฺติยา สงฺโฆ กมฺมํ กโรติ กิจฺจาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๔ฯ๑๐": "เอวํ อาปตฺตาธิกรณปจฺจยา โหติ กิจฺจาธิกรณํ, โหติ วิวาทาธิกรณํ, โหติ อนุวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๕ฯ๑": "กิจฺจาธิกรณํ โหติ วิวาทาธิกรณํ, โหติ อนุวาทาธิกรณํ, โหติ อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๕ฯ๒": "กิจฺจาธิกรณํ น โหติ วิวาทาธิกรณํ, น โหติ อนุวาทาธิกรณํ, น โหติ อาปตฺตาธิกรณํ; ",
  "ปฺลิ-ตฺวฺ-ปฺวฺรฺ๑๑:๓๕ฯ๓": "อปิ จ กิจฺจาธิกรณปจฺจยา โหติ วิวาทาธิกรณํ, โหติ อนุวาทาธิกรณํ, โหติ อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๕ฯ๔": "ยถา กถํ วิย? ",
  "ปฺลิ-ตฺวฺ-ปฺวฺรฺ๑๑:๓๕ฯ๕": "ยา สงฺฆสฺส กิจฺจยตา กรณียตา อปโลกนกมฺมํ ญตฺติกมฺมํ ญตฺติทุติยกมฺมํ ญตฺติจตุตฺถกมฺมํ, อิทํ วุจฺจติ กิจฺจาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๕ฯ๖": "กิจฺจาธิกรเณ สงฺโฆ วิวทติ วิวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๕ฯ๗": "วิวทมาโน อนุวทติ อนุวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๕ฯ๘": "อนุวทมาโน อาปตฺตึ อาปชฺชติ อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๕ฯ๙": "ตาย อาปตฺติยา สงฺโฆ กมฺมํ กโรติ กิจฺจาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๕ฯ๑๐": "เอวํ กิจฺจาธิกรณปจฺจยา โหติ วิวาทาธิกรณํ, โหติ อนุวาทาธิกรณํ, โหติ อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๑๑:๓๖ฯ๐": "๖ฯ ปุจฺฉาวาร ",
  "ปฺลิ-ตฺวฺ-ปฺวฺรฺ๑๑:๓๖ฯ๑": "ยตฺถ สติวินโย ตตฺถ สมฺมุขาวินโย? ",
  "ปฺลิ-ตฺวฺ-ปฺวฺรฺ๑๑:๓๖ฯ๒": "ยตฺถ สมฺมุขาวินโย ตตฺถ สติวินโย? ",
  "ปฺลิ-ตฺวฺ-ปฺวฺรฺ๑๑:๓๖ฯ๓": "ยตฺถ อมูฬฺหวินโย ตตฺถ สมฺมุขาวินโย? ",
  "ปฺลิ-ตฺวฺ-ปฺวฺรฺ๑๑:๓๖ฯ๔": "ยตฺถ สมฺมุขาวินโย ตตฺถ อมูฬฺหวินโย? ",
  "ปฺลิ-ตฺวฺ-ปฺวฺรฺ๑๑:๓๖ฯ๕": "ยตฺถ ปฏิญฺญาตกรณํ ตตฺถ สมฺมุขาวินโย? ",
  "ปฺลิ-ตฺวฺ-ปฺวฺรฺ๑๑:๓๖ฯ๖": "ยตฺถ สมฺมุขาวินโย ตตฺถ ปฏิญฺญาตกรณํ? ",
  "ปฺลิ-ตฺวฺ-ปฺวฺรฺ๑๑:๓๖ฯ๗": "ยตฺถ เยภุยฺยสิกา ตตฺถ สมฺมุขาวินโย? ",
  "ปฺลิ-ตฺวฺ-ปฺวฺรฺ๑๑:๓๖ฯ๘": "ยตฺถ สมฺมุขาวินโย ตตฺถ เยภุยฺยสิกา? ",
  "ปฺลิ-ตฺวฺ-ปฺวฺรฺ๑๑:๓๖ฯ๙": "ยตฺถ ตสฺสปาปิยสิกา ตตฺถ สมฺมุขาวินโย? ",
  "ปฺลิ-ตฺวฺ-ปฺวฺรฺ๑๑:๓๖ฯ๑๐": "ยตฺถ สมฺมุขาวินโย ตตฺถ ตสฺสปาปิยสิกา? ",
  "ปฺลิ-ตฺวฺ-ปฺวฺรฺ๑๑:๓๖ฯ๑๑": "ยตฺถ ติณวตฺถารโก ตตฺถ สมฺมุขาวินโย? ",
  "ปฺลิ-ตฺวฺ-ปฺวฺรฺ๑๑:๓๖ฯ๑๒": "ยตฺถ สมฺมุขาวินโย ตตฺถ ติณวตฺถารโก? ",
  "ปฺลิ-ตฺวฺ-ปฺวฺรฺ๑๑:๓๗ฯ๐": "๗ฯ วิสฺสชฺชนาวาร ",
  "ปฺลิ-ตฺวฺ-ปฺวฺรฺ๑๑:๓๗ฯ๑": "ยสฺมึ สมเย สมฺมุขาวินเยน จ สติวินเยน จ อธิกรณํ วูปสมฺมติ—",
  "ปฺลิ-ตฺวฺ-ปฺวฺรฺ๑๑:๓๗ฯ๒": "ยตฺถ สติวินโย ตตฺถ สมฺมุขาวินโย, ยตฺถ สมฺมุขาวินโย ตตฺถ สติวินโย, น ตตฺถ อมูฬฺหวินโย, น ตตฺถ ปฏิญฺญาตกรณํ, น ตตฺถ เยภุยฺยสิกา, น ตตฺถ ตสฺสปาปิยสิกา, น ตตฺถ ติณวตฺถารโกฯ ",
  "ปฺลิ-ตฺวฺ-ปฺวฺรฺ๑๑:๓๗ฯ๓": "ยสฺมึ สมเย สมฺมุขาวินเยน จ อมูฬฺหวินเยน จ …เป… ",
  "ปฺลิ-ตฺวฺ-ปฺวฺรฺ๑๑:๓๗ฯ๔": "สมฺมุขาวินเยน จ ปฏิญฺญาตกรเณน จ …เป… ",
  "ปฺลิ-ตฺวฺ-ปฺวฺรฺ๑๑:๓๗ฯ๕": "สมฺมุขาวินเยน จ เยภุยฺยสิกาย จ …เป… ",
  "ปฺลิ-ตฺวฺ-ปฺวฺรฺ๑๑:๓๗ฯ๖": "สมฺมุขาวินเยน จ ตสฺสปาปิยสิกาย จ …เป… ",
  "ปฺลิ-ตฺวฺ-ปฺวฺรฺ๑๑:๓๗ฯ๗": "สมฺมุขาวินเยน จ ติณวตฺถารเกน จ อธิกรณํ วูปสมฺมติ—",
  "ปฺลิ-ตฺวฺ-ปฺวฺรฺ๑๑:๓๗ฯ๘": "ยตฺถ ติณวตฺถารโก ตตฺถ สมฺมุขาวินโย, ยตฺถ สมฺมุขาวินโย ตตฺถ ติณวตฺถารโก, น ตตฺถ สติวินโย, น ตตฺถ อมูฬฺหวินโย, น ตตฺถ ปฏิญฺญาตกรณํ, น ตตฺถ เยภุยฺยสิกา, น ตตฺถ ตสฺสปาปิยสิกาฯ ",
  "ปฺลิ-ตฺวฺ-ปฺวฺรฺ๑๑:๓๘ฯ๐": "๘ฯ สํสฏฺฐวาร ",
  "ปฺลิ-ตฺวฺ-ปฺวฺรฺ๑๑:๓๘ฯ๑": "สมฺมุขาวินโยติ วา สติวินโยติ วา อิเม ธมฺมา สํสฏฺฐา อุทาหุ วิสํสฏฺฐา? ",
  "ปฺลิ-ตฺวฺ-ปฺวฺรฺ๑๑:๓๘ฯ๒": "ลพฺภา จ ปนิเมสํ ธมฺมานํ วินิพฺภุชิตฺวา วินิพฺภุชิตฺวา นานากรณํ ปญฺญาเปตุํ? ",
  "ปฺลิ-ตฺวฺ-ปฺวฺรฺ๑๑:๓๘ฯ๓": "สมฺมุขาวินโยติ วา อมูฬฺหวินโยติ วา …เป… ",
  "ปฺลิ-ตฺวฺ-ปฺวฺรฺ๑๑:๓๘ฯ๔": "สมฺมุขาวินโยติ วา ปฏิญฺญาตกรณนฺติ วา … ",
  "ปฺลิ-ตฺวฺ-ปฺวฺรฺ๑๑:๓๘ฯ๕": "สมฺมุขาวินโยติ วา เยภุยฺยสิกาติ วา … ",
  "ปฺลิ-ตฺวฺ-ปฺวฺรฺ๑๑:๓๘ฯ๖": "สมฺมุขาวินโยติ วา ตสฺสปาปิยสิกาติ วา … ",
  "ปฺลิ-ตฺวฺ-ปฺวฺรฺ๑๑:๓๘ฯ๗": "สมฺมุขาวินโยติ วา ติณวตฺถารโกติ วา—อิเม ธมฺมา สํสฏฺฐา, อุทาหุ วิสํสฏฺฐา? ",
  "ปฺลิ-ตฺวฺ-ปฺวฺรฺ๑๑:๓๘ฯ๘": "ลพฺภา จ ปนิเมสํ ธมฺมานํ วินิพฺภุชิตฺวา วินิพฺภุชิตฺวา นานากรณํ ปญฺญาเปตุํ? ",
  "ปฺลิ-ตฺวฺ-ปฺวฺรฺ๑๑:๓๙ฯ๑": "สมฺมุขาวินโยติ วา สติวินโยติ วา—",
  "ปฺลิ-ตฺวฺ-ปฺวฺรฺ๑๑:๓๙ฯ๒": "อิเม ธมฺมา สํสฏฺฐา, โน วิสํสฏฺฐา; ",
  "ปฺลิ-ตฺวฺ-ปฺวฺรฺ๑๑:๓๙ฯ๓": "น จ ลพฺภา อิเมสํ ธมฺมานํ วินิพฺภุชิตฺวา วินิพฺภุชิตฺวา นานากรณํ ปญฺญาเปตุํฯ ",
  "ปฺลิ-ตฺวฺ-ปฺวฺรฺ๑๑:๓๙ฯ๔": "สมฺมุขาวินโยติ วา อมูฬฺหวินโยติ วา …เป… ",
  "ปฺลิ-ตฺวฺ-ปฺวฺรฺ๑๑:๓๙ฯ๕": "สมฺมุขาวินโยติ วา ปฏิญฺญาตกรณนฺติ วา … ",
  "ปฺลิ-ตฺวฺ-ปฺวฺรฺ๑๑:๓๙ฯ๖": "สมฺมุขาวินโยติ วา เยภุยฺยสิกาติ วา … ",
  "ปฺลิ-ตฺวฺ-ปฺวฺรฺ๑๑:๓๙ฯ๗": "สมฺมุขาวินโยติ วา ตสฺสปาปิยสิกาติ วา … ",
  "ปฺลิ-ตฺวฺ-ปฺวฺรฺ๑๑:๓๙ฯ๘": "สมฺมุขาวินโยติ วา ติณวตฺถารโกติ วา—",
  "ปฺลิ-ตฺวฺ-ปฺวฺรฺ๑๑:๓๙ฯ๙": "อิเม ธมฺมา สํสฏฺฐา, โน วิสํสฏฺฐา; ",
  "ปฺลิ-ตฺวฺ-ปฺวฺรฺ๑๑:๓๙ฯ๑๐": "น จ ลพฺภา อิเมสํ ธมฺมานํ วินิพฺภุชิตฺวา วินิพฺภุชิตฺวา นานากรณํ ปญฺญาเปตุํฯ ",
  "ปฺลิ-ตฺวฺ-ปฺวฺรฺ๑๑:๔๐ฯ๐": "๙ฯ สตฺตสมถนิทาน ",
  "ปฺลิ-ตฺวฺ-ปฺวฺรฺ๑๑:๔๐ฯ๑": "สมฺมุขาวินโย กึนิทาโน, กึสมุทโย, กึชาติโก, กึปภโว, กึสมฺภาโร กึสมุฏฺฐาโน? ",
  "ปฺลิ-ตฺวฺ-ปฺวฺรฺ๑๑:๔๐ฯ๒": "สติวินโย กึนิทาโน, กึสมุทโย, กึชาติโก, กึปภโว, กึสมฺภาโร, กึสมุฏฺฐาโน? ",
  "ปฺลิ-ตฺวฺ-ปฺวฺรฺ๑๑:๔๐ฯ๓": "อมูฬฺหวินโย กึนิทาโน, กึสมุทโย, กึชาติโก, กึปภโว, กึสมฺภาโร, กึสมุฏฺฐาโน? ",
  "ปฺลิ-ตฺวฺ-ปฺวฺรฺ๑๑:๔๐ฯ๔": "ปฏิญฺญาตกรณํ กึนิทานํ, กึสมุทยํ, กึชาติกํ, กึปภวํ, กึสมฺภารํ, กึสมุฏฺฐานํ? ",
  "ปฺลิ-ตฺวฺ-ปฺวฺรฺ๑๑:๔๐ฯ๕": "เยภุยฺยสิกา กึนิทานา, กึสมุทยา, กึชาติกา, กึปภวา, กึสมฺภารา, กึสมุฏฺฐานา? ",
  "ปฺลิ-ตฺวฺ-ปฺวฺรฺ๑๑:๔๐ฯ๖": "ตสฺสปาปิยสิกา กึนิทานา, กึสมุทยา, กึชาติกา, กึปภวา, กึสมฺภารา, กึสมุฏฺฐานา? ",
  "ปฺลิ-ตฺวฺ-ปฺวฺรฺ๑๑:๔๐ฯ๗": "ติณวตฺถารโก กึนิทาโน, กึสมุทโย, กึชาติโก, กึปภโว, กึสมฺภาโร, กึสมุฏฺฐาโน? ",
  "ปฺลิ-ตฺวฺ-ปฺวฺรฺ๑๑:๔๑ฯ๑": "สมฺมุขาวินโย นิทานนิทาโน, นิทานสมุทโย, นิทานชาติโก, นิทานปภโว, นิทานสมฺภาโร, นิทานสมุฏฺฐาโนฯ ",
  "ปฺลิ-ตฺวฺ-ปฺวฺรฺ๑๑:๔๑ฯ๒": "สติวินโย …เป… ",
  "ปฺลิ-ตฺวฺ-ปฺวฺรฺ๑๑:๔๑ฯ๓": "อมูฬฺหวินโย …เป… ",
  "ปฺลิ-ตฺวฺ-ปฺวฺรฺ๑๑:๔๑ฯ๔": "ปฏิญฺญาตกรณํ นิทานนิทานํ, นิทานสมุทยํ, นิทานชาติกํ, นิทานปภวํ, นิทานสมฺภารํ, นิทานสมุฏฺฐานํฯ ",
  "ปฺลิ-ตฺวฺ-ปฺวฺรฺ๑๑:๔๑ฯ๕": "เยภุยฺยสิกา …เป… ",
  "ปฺลิ-ตฺวฺ-ปฺวฺรฺ๑๑:๔๑ฯ๖": "ตสฺสปาปิยสิกา นิทานนิทานา, นิทานสมุทยา, นิทานชาติกา, นิทานปภวา, นิทานสมฺภารา, นิทานสมุฏฺฐานาฯ ",
  "ปฺลิ-ตฺวฺ-ปฺวฺรฺ๑๑:๔๑ฯ๗": "ติณวตฺถารโก นิทานนิทาโน, นิทานสมุทโย, นิทานชาติโก, นิทานปภโว, นิทานสมฺภาโร, นิทานสมุฏฺฐาโนฯ ",
  "ปฺลิ-ตฺวฺ-ปฺวฺรฺ๑๑:๔๒ฯ๑": "สมฺมุขาวินโย กึนิทาโน, กึสมุทโย, กึชาติโก, กึปภโว, กึสมฺภาโร, กึสมุฏฺฐาโน? ",
  "ปฺลิ-ตฺวฺ-ปฺวฺรฺ๑๑:๔๒ฯ๒": "สติวินโย …เป… ",
  "ปฺลิ-ตฺวฺ-ปฺวฺรฺ๑๑:๔๒ฯ๓": "อมูฬฺหวินโย …เป… ",
  "ปฺลิ-ตฺวฺ-ปฺวฺรฺ๑๑:๔๒ฯ๔": "ปฏิญฺญาตกรณํ …เป… ",
  "ปฺลิ-ตฺวฺ-ปฺวฺรฺ๑๑:๔๒ฯ๕": "เยภุยฺยสิกา …เป… ",
  "ปฺลิ-ตฺวฺ-ปฺวฺรฺ๑๑:๔๒ฯ๖": "ตสฺสปาปิยสิกา …เป… ",
  "ปฺลิ-ตฺวฺ-ปฺวฺรฺ๑๑:๔๒ฯ๗": "ติณวตฺถารโก กึนิทาโน, กึสมุทโย, กึชาติโก, กึปภโว, กึสมฺภาโร, กึสมุฏฺฐาโน? ",
  "ปฺลิ-ตฺวฺ-ปฺวฺรฺ๑๑:๔๓ฯ๑": "สมฺมุขาวินโย เหตุนิทาโน, เหตุสมุทโย, เหตุชาติโก, เหตุปภโว, เหตุสมฺภาโร, เหตุสมุฏฺฐาโนฯ ",
  "ปฺลิ-ตฺวฺ-ปฺวฺรฺ๑๑:๔๓ฯ๒": "สติวินโย …เป… ",
  "ปฺลิ-ตฺวฺ-ปฺวฺรฺ๑๑:๔๓ฯ๓": "อมูฬฺหวินโย …เป… ",
  "ปฺลิ-ตฺวฺ-ปฺวฺรฺ๑๑:๔๓ฯ๔": "ปฏิญฺญาตกรณํ เหตุนิทานํ, เหตุสมุทยํ, เหตุชาติกํ, เหตุปภวํ, เหตุสมฺภารํ, เหตุสมุฏฺฐานํฯ ",
  "ปฺลิ-ตฺวฺ-ปฺวฺรฺ๑๑:๔๓ฯ๕": "เยภุยฺยสิกา …เป… ",
  "ปฺลิ-ตฺวฺ-ปฺวฺรฺ๑๑:๔๓ฯ๖": "ตสฺสปาปิยสิกา เหตุนิทานา, เหตุสมุทยา, เหตุชาติกา, เหตุปภวา, เหตุสมฺภารา, เหตุสมุฏฺฐานาฯ ",
  "ปฺลิ-ตฺวฺ-ปฺวฺรฺ๑๑:๔๓ฯ๗": "ติณวตฺถารโก เหตุนิทาโน, เหตุสมุทโย, เหตุชาติโก, เหตุปภโว, เหตุสมฺภาโร, เหตุสมุฏฺฐาโนฯ ",
  "ปฺลิ-ตฺวฺ-ปฺวฺรฺ๑๑:๔๔ฯ๑": "สมฺมุขาวินโย กึนิทาโน, กึสมุทโย, กึชาติโก, กึปภโว, กึสมฺภาโร, กึสมุฏฺฐาโน? ",
  "ปฺลิ-ตฺวฺ-ปฺวฺรฺ๑๑:๔๔ฯ๒": "สติวินโย …เป… ",
  "ปฺลิ-ตฺวฺ-ปฺวฺรฺ๑๑:๔๔ฯ๓": "อมูฬฺหวินโย …เป… ",
  "ปฺลิ-ตฺวฺ-ปฺวฺรฺ๑๑:๔๔ฯ๔": "ปฏิญฺญาตกรณํ …เป… ",
  "ปฺลิ-ตฺวฺ-ปฺวฺรฺ๑๑:๔๔ฯ๕": "เยภุยฺยสิกา …เป… ",
  "ปฺลิ-ตฺวฺ-ปฺวฺรฺ๑๑:๔๔ฯ๖": "ตสฺสปาปิยสิกา …เป… ",
  "ปฺลิ-ตฺวฺ-ปฺวฺรฺ๑๑:๔๔ฯ๗": "ติณวตฺถารโก กึนิทาโน, กึสมุทโย, กึชาติโก, กึปภโว, กึสมฺภาโร, กึสมุฏฺฐาโน? ",
  "ปฺลิ-ตฺวฺ-ปฺวฺรฺ๑๑:๔๔ฯ๘": "สมฺมุขาวินโย ปจฺจยนิทาโน, ปจฺจยสมุทโย, ปจฺจยชาติโก, ปจฺจยปภโว, ปจฺจยสมฺภาโร, ปจฺจยสมุฏฺฐาโนฯ ",
  "ปฺลิ-ตฺวฺ-ปฺวฺรฺ๑๑:๔๔ฯ๙": "สติวินโย …เป… ",
  "ปฺลิ-ตฺวฺ-ปฺวฺรฺ๑๑:๔๔ฯ๑๐": "อมูฬฺหวินโย …เป… ",
  "ปฺลิ-ตฺวฺ-ปฺวฺรฺ๑๑:๔๔ฯ๑๑": "ปฏิญฺญาตกรณํ ปจฺจยนิทานํ, ปจฺจยสมุทยํ, ปจฺจยชาติกํ, ปจฺจยปภวํ, ปจฺจยสมฺภารํ, ปจฺจยสมุฏฺฐานํฯ ",
  "ปฺลิ-ตฺวฺ-ปฺวฺรฺ๑๑:๔๔ฯ๑๒": "เยภุยฺยสิกา …เป… ",
  "ปฺลิ-ตฺวฺ-ปฺวฺรฺ๑๑:๔๔ฯ๑๓": "ตสฺสปาปิยสิกา ปจฺจยนิทานา, ปจฺจยสมุทยา, ปจฺจยชาติกา, ปจฺจยปภวา, ปจฺจยสมฺภารา, ปจฺจยสมุฏฺฐานาฯ ",
  "ปฺลิ-ตฺวฺ-ปฺวฺรฺ๑๑:๔๔ฯ๑๔": "ติณวตฺถารโก ปจฺจยนิทาโน, ปจฺจยสมุทโย, ปจฺจยชาติโก, ปจฺจยปภโว, ปจฺจยสมฺภาโร, ปจฺจยสมุฏฺฐาโนฯ ",
  "ปฺลิ-ตฺวฺ-ปฺวฺรฺ๑๑:๔๕ฯ๑": "สตฺตนฺนํ สมถานํ กติ มูลานิ, กติ สมุฏฺฐานา? ",
  "ปฺลิ-ตฺวฺ-ปฺวฺรฺ๑๑:๔๕ฯ๒": "สตฺตนฺนํ สมถานํ ฉพฺพีส มูลานิ, ฉตฺตึส สมุฏฺฐานาฯ ",
  "ปฺลิ-ตฺวฺ-ปฺวฺรฺ๑๑:๔๕ฯ๓": "สตฺตนฺนํ สมถานํ กตมานิ ฉพฺพีส มูลานิ? ",
  "ปฺลิ-ตฺวฺ-ปฺวฺรฺ๑๑:๔๕ฯ๔": "สมฺมุขาวินยสฺส จตฺตาริ มูลานิ—",
  "ปฺลิ-ตฺวฺ-ปฺวฺรฺ๑๑:๔๕ฯ๕": "สงฺฆสมฺมุขตา, ธมฺมสมฺมุขตา, วินยสมฺมุขตา, ปุคฺคลสมฺมุขตา; ",
  "ปฺลิ-ตฺวฺ-ปฺวฺรฺ๑๑:๔๕ฯ๖": "สติวินยสฺส จตฺตาริ มูลานิ; ",
  "ปฺลิ-ตฺวฺ-ปฺวฺรฺ๑๑:๔๕ฯ๗": "อมูฬฺหวินยสฺส จตฺตาริ มูลานิ; ",
  "ปฺลิ-ตฺวฺ-ปฺวฺรฺ๑๑:๔๕ฯ๘": "ปฏิญฺญาตกรณสฺส เทฺว มูลานิ—",
  "ปฺลิ-ตฺวฺ-ปฺวฺรฺ๑๑:๔๕ฯ๙": "โย จ เทเสติ ยสฺส จ เทเสติ; ",
  "ปฺลิ-ตฺวฺ-ปฺวฺรฺ๑๑:๔๕ฯ๑๐": "เยภุยฺยสิกาย จตฺตาริ มูลานิ; ",
  "ปฺลิ-ตฺวฺ-ปฺวฺรฺ๑๑:๔๕ฯ๑๑": "ตสฺสปาปิยสิกาย จตฺตาริ มูลานิ; ",
  "ปฺลิ-ตฺวฺ-ปฺวฺรฺ๑๑:๔๕ฯ๑๒": "ติณวตฺถารกสฺส จตฺตาริ มูลานิ—",
  "ปฺลิ-ตฺวฺ-ปฺวฺรฺ๑๑:๔๕ฯ๑๓": "สงฺฆสมฺมุขตา, ธมฺมสมฺมุขตา, วินยสมฺมุขตา, ปุคฺคลสมฺมุขตา—",
  "ปฺลิ-ตฺวฺ-ปฺวฺรฺ๑๑:๔๕ฯ๑๔": "สตฺตนฺนํ สมถานํ อิมานิ ฉพฺพีส มูลานิฯ ",
  "ปฺลิ-ตฺวฺ-ปฺวฺรฺ๑๑:๔๖ฯ๑": "สตฺตนฺนํ สมถานํ กตเม ฉตฺตึส สมุฏฺฐานา? ",
  "ปฺลิ-ตฺวฺ-ปฺวฺรฺ๑๑:๔๖ฯ๒": "สติวินยสฺส กมฺมสฺส กิริยา, กรณํ, อุปคมนํ, อชฺฌุปคมนํ, อธิวาสนา, อปฺปฏิกฺโกสนาฯ ",
  "ปฺลิ-ตฺวฺ-ปฺวฺรฺ๑๑:๔๖ฯ๓": "อมูฬฺหวินยสฺส กมฺมสฺส …เป… ",
  "ปฺลิ-ตฺวฺ-ปฺวฺรฺ๑๑:๔๖ฯ๔": "ปฏิญฺญาตกรณสฺส กมฺมสฺส … ",
  "ปฺลิ-ตฺวฺ-ปฺวฺรฺ๑๑:๔๖ฯ๕": "เยภุยฺยสิกาย กมฺมสฺส … ",
  "ปฺลิ-ตฺวฺ-ปฺวฺรฺ๑๑:๔๖ฯ๖": "ตสฺสปาปิยสิกาย กมฺมสฺส … ",
  "ปฺลิ-ตฺวฺ-ปฺวฺรฺ๑๑:๔๖ฯ๗": "ติณวตฺถารกสฺส กมฺมสฺส กิริยา, กรณํ, อุปคมนํ, อชฺฌุปคมนํ, อธิวาสนา, อปฺปฏิกฺโกสนา—",
  "ปฺลิ-ตฺวฺ-ปฺวฺรฺ๑๑:๔๖ฯ๘": "สตฺตนฺนํ สมถานํ อิเม ฉตฺตึส สมุฏฺฐานาฯ ",
  "ปฺลิ-ตฺวฺ-ปฺวฺรฺ๑๑:๔๗ฯ๐": "๑๐ฯ สตฺตสมถนานตฺถาทิ ",
  "ปฺลิ-ตฺวฺ-ปฺวฺรฺ๑๑:๔๗ฯ๑": "สมฺมุขาวินโยติ วา สติวินโยติ วา—อิเม ธมฺมา นานตฺถา นานาพฺยญฺชนา, อุทาหุ เอกตฺถา พฺยญฺชนเมว นานํ? ",
  "ปฺลิ-ตฺวฺ-ปฺวฺรฺ๑๑:๔๗ฯ๒": "สมฺมุขาวินโยติ วา อมูฬฺหวินโยติ วา …เป… ",
  "ปฺลิ-ตฺวฺ-ปฺวฺรฺ๑๑:๔๗ฯ๓": "สมฺมุขาวินโยติ วา ปฏิญฺญาตกรณนฺติ วา … ",
  "ปฺลิ-ตฺวฺ-ปฺวฺรฺ๑๑:๔๗ฯ๔": "สมฺมุขาวินโยติ วา เยภุยฺยสิกาติ วา … ",
  "ปฺลิ-ตฺวฺ-ปฺวฺรฺ๑๑:๔๗ฯ๕": "สมฺมุขาวินโยติ วา ตสฺสปาปิยสิกาติ วา … ",
  "ปฺลิ-ตฺวฺ-ปฺวฺรฺ๑๑:๔๗ฯ๖": "สมฺมุขาวินโยติ วา ติณวตฺถารโกติ วา—อิเม ธมฺมา นานตฺถา นานาพฺยญฺชนา, อุทาหุ เอกตฺถา พฺยญฺชนเมว นานํ? ",
  "ปฺลิ-ตฺวฺ-ปฺวฺรฺ๑๑:๔๗ฯ๗": "สมฺมุขาวินโยติ วา สติวินโยติ วา—อิเม ธมฺมา นานตฺถา เจว นานาพฺยญฺชนา จฯ ",
  "ปฺลิ-ตฺวฺ-ปฺวฺรฺ๑๑:๔๗ฯ๘": "สมฺมุขาวินโยติ วา อมูฬฺหวินโยติ วา …เป… ",
  "ปฺลิ-ตฺวฺ-ปฺวฺรฺ๑๑:๔๗ฯ๙": "สมฺมุขาวินโยติ วา ปฏิญฺญาตกรณนฺติ วา … ",
  "ปฺลิ-ตฺวฺ-ปฺวฺรฺ๑๑:๔๗ฯ๑๐": "สมฺมุขาวินโยติ วา เยภุยฺยสิกาติ วา … ",
  "ปฺลิ-ตฺวฺ-ปฺวฺรฺ๑๑:๔๗ฯ๑๑": "สมฺมุขาวินโยติ วา ตสฺสปาปิยสิกาติ วา … ",
  "ปฺลิ-ตฺวฺ-ปฺวฺรฺ๑๑:๔๗ฯ๑๒": "สมฺมุขาวินโยติ วา ติณวตฺถารโกติ วา—อิเม ธมฺมา นานตฺถา เจว นานาพฺยญฺชนา จฯ ",
  "ปฺลิ-ตฺวฺ-ปฺวฺรฺ๑๑:๔๘ฯ๑": "วิวาโท วิวาทาธิกรณํ, วิวาโท โน อธิกรณํ, อธิกรณํ โน วิวาโท, อธิกรณญฺเจว วิวาโท จ? ",
  "ปฺลิ-ตฺวฺ-ปฺวฺรฺ๑๑:๔๘ฯ๒": "สิยา วิวาโท วิวาทาธิกรณํ, สิยา วิวาโท โน อธิกรณํ, สิยา อธิกรณํ โน วิวาโท, สิยา อธิกรณญฺเจว วิวาโท จฯ ",
  "ปฺลิ-ตฺวฺ-ปฺวฺรฺ๑๑:๔๙ฯ๑": "ตตฺถ กตโม วิวาโท วิวาทาธิกรณํ? ",
  "ปฺลิ-ตฺวฺ-ปฺวฺรฺ๑๑:๔๙ฯ๒": "อิธ ภิกฺขู วิวทนฺติ ธมฺโมติ วา อธมฺโมติ วา …เป… ",
  "ปฺลิ-ตฺวฺ-ปฺวฺรฺ๑๑:๔๙ฯ๓": "ทุฏฺฐุลฺลา อาปตฺตีติ วา อทุฏฺฐุลฺลา อาปตฺตีติ วาฯ ",
  "ปฺลิ-ตฺวฺ-ปฺวฺรฺ๑๑:๔๙ฯ๔": "ยํ ตตฺถ ภณฺฑนํ, กลโห, วิคฺคโห, วิวาโท, นานาวาโท, อญฺญถาวาโท, วิปจฺจตาย โวหาโร, เมธกํ—",
  "ปฺลิ-ตฺวฺ-ปฺวฺรฺ๑๑:๔๙ฯ๕": "อยํ วิวาโท วิวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๕๐ฯ๑": "ตตฺถ กตโม วิวาโท โน อธิกรณํ? ",
  "ปฺลิ-ตฺวฺ-ปฺวฺรฺ๑๑:๕๐ฯ๒": "มาตาปิ ปุตฺเตน วิวทติ, ปุตฺโตปิ มาตรา วิวทติ, ปิตาปิ ปุตฺเตน วิวทติ, ปุตฺโตปิ ปิตรา วิวทติ, ภาตาปิ ภาตรา วิวทติ, ภาตาปิ ภคินิยา วิวทติ, ภคินีปิ ภาตรา วิวทติ, สหาโยปิ สหาเยน วิวทติ—",
  "ปฺลิ-ตฺวฺ-ปฺวฺรฺ๑๑:๕๐ฯ๓": "อยํ วิวาโท โน อธิกรณํฯ ",
  "ปฺลิ-ตฺวฺ-ปฺวฺรฺ๑๑:๕๑ฯ๑": "ตตฺถ กตมํ อธิกรณํ โน วิวาโท? ",
  "ปฺลิ-ตฺวฺ-ปฺวฺรฺ๑๑:๕๑ฯ๒": "อนุวาทาธิกรณํ, อาปตฺตาธิกรณํ, กิจฺจาธิกรณํ—",
  "ปฺลิ-ตฺวฺ-ปฺวฺรฺ๑๑:๕๑ฯ๓": "อิทํ อธิกรณํ โน วิวาโทฯ ",
  "ปฺลิ-ตฺวฺ-ปฺวฺรฺ๑๑:๕๒ฯ๑": "ตตฺถ กตมํ อธิกรณญฺเจว วิวาโท จ? ",
  "ปฺลิ-ตฺวฺ-ปฺวฺรฺ๑๑:๕๒ฯ๒": "วิวาทาธิกรณํ อธิกรณญฺเจว วิวาโท จฯ ",
  "ปฺลิ-ตฺวฺ-ปฺวฺรฺ๑๑:๕๓ฯ๑": "อนุวาโท อนุวาทาธิกรณํ, อนุวาโท โน อธิกรณํ, อธิกรณํ โน อนุวาโท, อธิกรณญฺเจว อนุวาโท จ? ",
  "ปฺลิ-ตฺวฺ-ปฺวฺรฺ๑๑:๕๓ฯ๒": "สิยา อนุวาโท อนุวาทาธิกรณํ, สิยา อนุวาโท โน อธิกรณํ, สิยา อธิกรณํ โน อนุวาโท, สิยา อธิกรณญฺเจว อนุวาโท จฯ ",
  "ปฺลิ-ตฺวฺ-ปฺวฺรฺ๑๑:๕๔ฯ๑": "ตตฺถ กตโม อนุวาโท อนุวาทาธิกรณํ? ",
  "ปฺลิ-ตฺวฺ-ปฺวฺรฺ๑๑:๕๔ฯ๒": "อิธ ภิกฺขู ภิกฺขุํ อนุวทนฺติ สีลวิปตฺติยา วา อาจารวิปตฺติยา วา ทิฏฺฐิวิปตฺติยา วา อาชีววิปตฺติยา วาฯ ",
  "ปฺลิ-ตฺวฺ-ปฺวฺรฺ๑๑:๕๔ฯ๓": "โย ตตฺถ อนุวาโท, อนุวทนา อนุลฺลปนา อนุภณนา อนุสมฺปวงฺกตา อพฺภุสฺสหนตา อนุพลปฺปทานํ—",
  "ปฺลิ-ตฺวฺ-ปฺวฺรฺ๑๑:๕๔ฯ๔": "อยํ อนุวาโท อนุวาทาธิกรณํฯ ",
  "ปฺลิ-ตฺวฺ-ปฺวฺรฺ๑๑:๕๕ฯ๑": "ตตฺถ กตโม อนุวาโท โน อธิกรณํ? ",
  "ปฺลิ-ตฺวฺ-ปฺวฺรฺ๑๑:๕๕ฯ๒": "มาตาปิ ปุตฺตํ อนุวทติ, ปุตฺโตปิ มาตรํ อนุวทติ, ปิตาปิ ปุตฺตํ อนุวทติ, ปุตฺโตปิ ปิตรํ อนุวทติ, ภาตาปิ ภาตรํ อนุวทติ, ภาตาปิ ภคินึ อนุวทติ, ภคินีปิ ภาตรํ อนุวทติ, สหาโยปิ สหายํ อนุวทติ—",
  "ปฺลิ-ตฺวฺ-ปฺวฺรฺ๑๑:๕๕ฯ๓": "อยํ อนุวาโท โน อธิกรณํฯ ",
  "ปฺลิ-ตฺวฺ-ปฺวฺรฺ๑๑:๕๖ฯ๑": "ตตฺถ กตมํ อธิกรณํ โน อนุวาโท? ",
  "ปฺลิ-ตฺวฺ-ปฺวฺรฺ๑๑:๕๖ฯ๒": "อาปตฺตาธิกรณํ กิจฺจาธิกรณํ วิวาทาธิกรณํ—",
  "ปฺลิ-ตฺวฺ-ปฺวฺรฺ๑๑:๕๖ฯ๓": "อิทํ อธิกรณํ โน อนุวาโทฯ ",
  "ปฺลิ-ตฺวฺ-ปฺวฺรฺ๑๑:๕๗ฯ๑": "ตตฺถ กตมํ อธิกรณญฺเจว อนุวาโท จ? ",
  "ปฺลิ-ตฺวฺ-ปฺวฺรฺ๑๑:๕๗ฯ๒": "อนุวาทาธิกรณํ อธิกรณญฺเจว อนุวาโท จฯ ",
  "ปฺลิ-ตฺวฺ-ปฺวฺรฺ๑๑:๕๘ฯ๑": "อาปตฺติ อาปตฺตาธิกรณํ, อาปตฺติ โน อธิกรณํ, อธิกรณํ โน อาปตฺติ, อธิกรณญฺเจว อาปตฺติ จ? ",
  "ปฺลิ-ตฺวฺ-ปฺวฺรฺ๑๑:๕๘ฯ๒": "สิยา อาปตฺติ อาปตฺตาธิกรณํ, สิยา อาปตฺติ โน อธิกรณํ, สิยา อธิกรณํ โน อาปตฺติ, สิยา อธิกรณญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๑๑:๕๙ฯ๑": "ตตฺถ กตมา อาปตฺติ อาปตฺตาธิกรณํ? ",
  "ปฺลิ-ตฺวฺ-ปฺวฺรฺ๑๑:๕๙ฯ๒": "ปญฺจปิ อาปตฺติกฺขนฺธา อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๑๑:๕๙ฯ๓": "สตฺตปิ อาปตฺติกฺขนฺธา อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๑๑:๕๙ฯ๔": "อยํ อาปตฺติ อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๑๑:๖๐ฯ๑": "ตตฺถ กตมา อาปตฺติ โน อธิกรณํ? ",
  "ปฺลิ-ตฺวฺ-ปฺวฺรฺ๑๑:๖๐ฯ๒": "โสตาปตฺติ สมาปตฺติ—",
  "ปฺลิ-ตฺวฺ-ปฺวฺรฺ๑๑:๖๐ฯ๓": "อยํ อาปตฺติ โน อธิกรณํฯ ",
  "ปฺลิ-ตฺวฺ-ปฺวฺรฺ๑๑:๖๑ฯ๑": "ตตฺถ กตมํ อธิกรณํ โน อาปตฺติ? ",
  "ปฺลิ-ตฺวฺ-ปฺวฺรฺ๑๑:๖๑ฯ๒": "กิจฺจาธิกรณํ วิวาทาธิกรณํ อนุวาทาธิกรณํ—",
  "ปฺลิ-ตฺวฺ-ปฺวฺรฺ๑๑:๖๑ฯ๓": "อิทํ อธิกรณํ โน อาปตฺติฯ ",
  "ปฺลิ-ตฺวฺ-ปฺวฺรฺ๑๑:๖๒ฯ๑": "ตตฺถ กตมํ อธิกรณญฺเจว อาปตฺติ จ? ",
  "ปฺลิ-ตฺวฺ-ปฺวฺรฺ๑๑:๖๒ฯ๒": "อาปตฺตาธิกรณํ อธิกรณญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๑๑:๖๓ฯ๑": "กิจฺจํ กิจฺจาธิกรณํ, กิจฺจํ โน อธิกรณํ, อธิกรณํ โน กิจฺจํ, อธิกรณญฺเจว กิจฺจญฺจ? ",
  "ปฺลิ-ตฺวฺ-ปฺวฺรฺ๑๑:๖๓ฯ๒": "สิยา กิจฺจํ กิจฺจาธิกรณํ, สิยา กิจฺจํ โน อธิกรณํ, สิยา อธิกรณํ โน กิจฺจํ, สิยา อธิกรณญฺเจว กิจฺจญฺจฯ ",
  "ปฺลิ-ตฺวฺ-ปฺวฺรฺ๑๑:๖๔ฯ๑": "ตตฺถ กตมํ กิจฺจํ กิจฺจาธิกรณํ? ",
  "ปฺลิ-ตฺวฺ-ปฺวฺรฺ๑๑:๖๔ฯ๒": "ยา สงฺฆสฺส กิจฺจยตา กรณียตา อปโลกนกมฺมํ ญตฺติกมฺมํ ญตฺติทุติยกมฺมํ ญตฺติจตุตฺถกมฺมํ—",
  "ปฺลิ-ตฺวฺ-ปฺวฺรฺ๑๑:๖๔ฯ๓": "อิทํ กิจฺจํ กิจฺจาธิกรณํฯ ",
  "ปฺลิ-ตฺวฺ-ปฺวฺรฺ๑๑:๖๕ฯ๑": "ตตฺถ กตมํ กิจฺจํ โน อธิกรณํ? ",
  "ปฺลิ-ตฺวฺ-ปฺวฺรฺ๑๑:๖๕ฯ๒": "อาจริยกิจฺจํ อุปชฺฌายกิจฺจํ สมานุปชฺฌายกิจฺจํ สมานาจริยกิจฺจํ—",
  "ปฺลิ-ตฺวฺ-ปฺวฺรฺ๑๑:๖๕ฯ๓": "อิทํ กิจฺจํ โน อธิกรณํฯ ",
  "ปฺลิ-ตฺวฺ-ปฺวฺรฺ๑๑:๖๖ฯ๑": "ตตฺถ กตมํ อธิกรณํ โน กิจฺจํ? ",
  "ปฺลิ-ตฺวฺ-ปฺวฺรฺ๑๑:๖๖ฯ๒": "วิวาทาธิกรณํ อนุวาทาธิกรณํ อาปตฺตาธิกรณํ—",
  "ปฺลิ-ตฺวฺ-ปฺวฺรฺ๑๑:๖๖ฯ๓": "อิทํ อธิกรณํ โน กิจฺจํฯ ",
  "ปฺลิ-ตฺวฺ-ปฺวฺรฺ๑๑:๖๗ฯ๑": "ตตฺถ กตมํ อธิกรณญฺเจว กิจฺจญฺจ? ",
  "ปฺลิ-ตฺวฺ-ปฺวฺรฺ๑๑:๖๗ฯ๒": "กิจฺจาธิกรณํ อธิกรณญฺเจว กิจฺจํ จาติฯ ",
  "ปฺลิ-ตฺวฺ-ปฺวฺรฺ๑๑:๖๘ฯ๑": "อธิกรณเภทํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๑๑:๖๙ฯ๑": "ตสฺสุทฺทานํ ",
  "ปฺลิ-ตฺวฺ-ปฺวฺรฺ๑๑:๗๐ฯ๑": "อธิกรณํ อุกฺโกฏา, ",
  "ปฺลิ-ตฺวฺ-ปฺวฺรฺ๑๑:๗๐ฯ๒": "อาการา ปุคฺคเลน จ; ",
  "ปฺลิ-ตฺวฺ-ปฺวฺรฺ๑๑:๗๐ฯ๓": "นิทานเหตุปจฺจยา, ",
  "ปฺลิ-ตฺวฺ-ปฺวฺรฺ๑๑:๗๐ฯ๔": "มูลํ สมุฏฺฐาเนน จฯ ",
  "ปฺลิ-ตฺวฺ-ปฺวฺรฺ๑๑:๗๑ฯ๑": "อาปตฺติ โหติ ยตฺถ จ, ",
  "ปฺลิ-ตฺวฺ-ปฺวฺรฺ๑๑:๗๑ฯ๒": "สํสฏฺฐา นิทาเนน จ; ",
  "ปฺลิ-ตฺวฺ-ปฺวฺรฺ๑๑:๗๑ฯ๓": "เหตุปจฺจยมูลานิ, ",
  "ปฺลิ-ตฺวฺ-ปฺวฺรฺ๑๑:๗๑ฯ๔": "สมุฏฺฐาเนน พฺยญฺชนา; ",
  "ปฺลิ-ตฺวฺ-ปฺวฺรฺ๑๑:๗๑ฯ๕": "วิวาโท อธิกรณนฺติ, ",
  "ปฺลิ-ตฺวฺ-ปฺวฺรฺ๑๑:๗๑ฯ๖": "เภทาธิกรเณ อิทนฺติฯ "
}
