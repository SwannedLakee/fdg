{
  "ปฺลิ-ตฺวฺ-พุ-วฺพฺ-ปฺจฺ๕๗:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-ปฺจฺ๕๗:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-ปฺจฺ๕๗:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พุ-วฺพฺ-ปฺจฺ๕๗:๐ฯ๔": "สุราปานวคฺค ",
  "ปฺลิ-ตฺวฺ-พุ-วฺพฺ-ปฺจฺ๕๗:๐ฯ๕": "๕๗ฯ นหานสิกฺขาปท ",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๑": "เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๒": "เตน โข ปน สมเยน ภิกฺขู ตโปเท นหายนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๓": "เตน โข ปน สมเยน ราชา มาคโธ เสนิโย พิมฺพิสาโร “สีสํ นหายิสฺสามี”ติ ตโปทํ คนฺตฺวา—",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๔": "“ยาวายฺยา นหายนฺตี”ติ เอกมนฺตํ ปฏิมาเนสิฯ ภิกฺขู ยาว สมนฺธการา นหายึสุฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๕": "อถ โข ราชา มาคโธ เสนิโย พิมฺพิสาโร วิกาเล สีสํ นหายิตฺวา, นครทฺวาเร ถกิเต พหินคเร วสิตฺวา, กาลเสฺสว อสมฺภินฺเนน วิเลปเนน เยน ภควา เตนุปสงฺกมิ; ",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๖": "อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๗": "เอกมนฺตํ นิสินฺนํ โข ราชานํ มาคธํ เสนิยํ พิมฺพิสารํ ภควา เอตทโวจ—“กิสฺส ตฺวํ, มหาราช, กาลเสฺสว อาคโต อสมฺภินฺเนน วิเลปเนนา”ติ? ",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๘": "อถ โข ราชา มาคโธ เสนิโย พิมฺพิสาโร ภควโต เอตมตฺถํ อาโรเจสิฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๙": "อถ โข ภควา ราชานํ มาคธํ เสนิยํ พิมฺพิสารํ ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ อถ โข ราชา มาคโธ เสนิโย พิมฺพิสาโร ภควตา ธมฺมิยา กถาย สนฺทสฺสิโต สมาทปิโต สมุตฺเตชิโต สมฺปหํสิโต อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๑๐": "อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๑๑": "“สจฺจํ กิร, ภิกฺขเว, ภิกฺขู ราชานมฺปิ ปสฺสิตฺวา น มตฺตํ ชานิตฺวา นหายนฺตี”ติ? ",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๑๒": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๑๓": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๑๔": "กถญฺหิ นาม เต, ภิกฺขเว, โมฆปุริสา ราชานมฺปิ ปสฺสิตฺวา น มตฺตํ ชานิตฺวา นหายิสฺสนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๑๕": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๑๖": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๑๗ฯ๑": "“โย ปน ภิกฺขุ โอเรนทฺธมาสํ นหาเยยฺย, ปาจิตฺติยนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๑ฯ๑๘": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๒ฯ๑": "เตน โข ปน สมเยน ภิกฺขู อุณฺหสมเย ปริฬาหสมเย กุกฺกุจฺจายนฺตา น นหายนฺติ, เสทคเตน คตฺเตน สยนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๒ฯ๒": "จีวรมฺปิ เสนาสนมฺปิ ทุสฺสติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๒ฯ๓": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-ปฺจฺ๕๗:๒ฯ๔": "อนุชานามิ, ภิกฺขเว, อุณฺหสมเย ปริฬาหสมเย โอเรนทฺธมาสํ นหายิตุํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๒ฯ๕": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๕๗:๒ฯ๖ฯ๑": "“โย ปน ภิกฺขุ โอเรนทฺธมาสํ นหาเยยฺย, อญฺญตฺร สมยา, ปาจิตฺติยํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๒ฯ๗": "ตตฺถายํ สมโยฯ ทิยฑฺโฒ มาโส เสโส คิมฺหานนฺติ วสฺสานสฺส ปฐโม มาโส อิจฺเจเต อฑฺฒเตยฺยมาสา อุณฺหสมโย ปริฬาหสมโย—อยํ ตตฺถ สมโย”ติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๒ฯ๘": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๓ฯ๑": "เตน โข ปน สมเยน ภิกฺขู คิลานา โหนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๓ฯ๒": "คิลานปุจฺฉกา ภิกฺขู คิลาเน ภิกฺขู เอตทโวจุํ—",
  "ปฺลิ-ตฺวฺ-พุ-วฺพฺ-ปฺจฺ๕๗:๓ฯ๓": "“กจฺจาวุโส, ขมนียํ, กจฺจิ ยาปนียนฺ”ติ? ",
  "ปฺลิ-ตฺวฺ-พุ-วฺพฺ-ปฺจฺ๕๗:๓ฯ๔": "“ปุพฺเพ มยํ, อาวุโส, โอเรนทฺธมาสํ นหายาม, เตน โน ผาสุ โหติ; ",
  "ปฺลิ-ตฺวฺ-พุ-วฺพฺ-ปฺจฺ๕๗:๓ฯ๕": "อิทานิ ปน ‘ภควตา ปฏิกฺขิตฺตนฺ’ติ กุกฺกุจฺจายนฺตา น นหายาม, เตน โน น ผาสุ โหตี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๓ฯ๖": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-ปฺจฺ๕๗:๓ฯ๗": "อนุชานามิ, ภิกฺขเว, คิลาเนน ภิกฺขุนา โอเรนทฺธมาสํ นหายิตุํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๓ฯ๘": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๕๗:๓ฯ๙ฯ๑": "“โย ปน ภิกฺขุ โอเรนทฺธมาสํ นหาเยยฺย, อญฺญตฺร สมยา, ปาจิตฺติยํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๓ฯ๑๐": "ตตฺถายํ สมโยฯ ทิยฑฺโฒ มาโส เสโส คิมฺหานนฺติ วสฺสานสฺส ปฐโม มาโส อิจฺเจเต อฑฺฒเตยฺยมาสา อุณฺหสมโย, ปริฬาหสมโย, คิลานสมโย—อยํ ตตฺถ สมโย”ติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๓ฯ๑๑": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๔ฯ๑": "เตน โข ปน สมเยน ภิกฺขู นวกมฺมํ กตฺวา กุกฺกุจฺจายนฺตา น นหายนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๔ฯ๒": "เต เสทคเตน คตฺเตน สยนฺติฯ จีวรมฺปิ เสนาสนมฺปิ ทุสฺสติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๔ฯ๓": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-ปฺจฺ๕๗:๔ฯ๔": "อนุชานามิ, ภิกฺขเว, กมฺมสมเย โอเรนทฺธมาสํ นหายิตุํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๔ฯ๕": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๕๗:๔ฯ๖ฯ๑": "“โย ปน ภิกฺขุ โอเรนทฺธมาสํ นหาเยยฺย, อญฺญตฺร สมยา, ปาจิตฺติยํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๔ฯ๗": "ตตฺถายํ สมโยฯ ทิยฑฺโฒ มาโส เสโส คิมฺหานนฺติ วสฺสานสฺส ปฐโม มาโส อิจฺเจเต อฑฺฒเตยฺยมาสา อุณฺหสมโย, ปริฬาหสมโย, คิลานสมโย, กมฺมสมโย—อยํ ตตฺถ สมโย”ติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๔ฯ๘": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๕ฯ๑": "เตน โข ปน สมเยน ภิกฺขู อทฺธานํ คนฺตฺวา กุกฺกุจฺจายนฺตา น นหายนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๕ฯ๒": "เต เสทคเตน คตฺเตน สยนฺติฯ จีวรมฺปิ เสนาสนมฺปิ ทุสฺสติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๕ฯ๓": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-ปฺจฺ๕๗:๕ฯ๔": "อนุชานามิ, ภิกฺขเว, อทฺธานคมนสมเย โอเรนทฺธมาสํ นหายิตุํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๕ฯ๕": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๕๗:๕ฯ๖ฯ๑": "“โย ปน ภิกฺขุ โอเรนทฺธมาสํ นหาเยยฺย, อญฺญตฺร สมยา, ปาจิตฺติยํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๕ฯ๗": "ตตฺถายํ สมโยฯ ทิยฑฺโฒ มาโส เสโส คิมฺหานนฺติ วสฺสานสฺส ปฐโม มาโส อิจฺเจเต อฑฺฒเตยฺยมาสา อุณฺหสมโย, ปริฬาหสมโย, คิลานสมโย, กมฺมสมโย, อทฺธานคมนสมโย—อยํ ตตฺถ สมโย”ติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๕ฯ๘": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๖ฯ๑": "เตน โข ปน สมเยน สมฺพหุลา ภิกฺขู อชฺโฌกาเส จีวรกมฺมํ กโรนฺตา สรเชน วาเตน โอกิณฺณา โหนฺติฯ เทโว จ โถกํ โถกํ ผุสายติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๖ฯ๒": "ภิกฺขู กุกฺกุจฺจายนฺตา น นหายนฺติ, กิลินฺเนน คตฺเตน สยนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๖ฯ๓": "จีวรมฺปิ เสนาสนมฺปิ ทุสฺสติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๖ฯ๔": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-ปฺจฺ๕๗:๖ฯ๕": "อนุชานามิ, ภิกฺขเว, วาตวุฏฺฐิสมเย โอเรนทฺธมาสํ นหายิตุํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๖ฯ๖": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๕๗:๖ฯ๗ฯ๑": "“โย ปน ภิกฺขุ โอเรนทฺธมาสํ นหาเยยฺย, อญฺญตฺร สมยา, ปาจิตฺติยํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๖ฯ๘": "ตตฺถายํ สมโยฯ ทิยฑฺโฒ มาโส เสโส คิมฺหานนฺติ วสฺสานสฺส ปฐโม มาโส อิจฺเจเต อฑฺฒเตยฺยมาสา อุณฺหสมโย, ปริฬาหสมโย, คิลานสมโย, กมฺมสมโย, อทฺธานคมนสมโย, วาตวุฏฺฐิสมโย—อยํ ตตฺถ สมโย”ติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๑": "โย ปนาติ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๒": "โย ยาทิโส …เป… ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๓": "ภิกฺขูติ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๔": "…เป… อยํ อิมสฺมึ อตฺเถ อธิปฺเปโต ภิกฺขูติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๕": "โอเรนทฺธมาสนฺติ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๖": "อูนกทฺธมาสํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๗": "นหาเยยฺยาติ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๘": "จุณฺเณน วา มตฺติกาย วา นหายติ, ปโยเค ปโยเค ทุกฺกฏํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๙": "นหานปริโยสาเน, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๑๐": "อญฺญตฺร สมยาติ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๑๑": "ฐเปตฺวา สมยํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๑๒": "อุณฺหสมโย นาม ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๑๓": "ทิยฑฺโฒ มาโส เสโส คิมฺหานํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๑๔": "ปริฬาหสมโย นาม ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๑๕": "วสฺสานสฺส ปฐโม มาโส “อิจฺเจเต อฑฺฒเตยฺยมาสา อุณฺหสมโย ปริฬาหสมโย”ติ นหายิตพฺพํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๑๖": "คิลานสมโย นาม ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๑๗": "ยสฺส วินา นหาเนน น ผาสุ โหติฯ คิลานสมโยติ นหายิตพฺพํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๑๘": "กมฺมสมโย นาม ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๑๙": "อนฺตมโส ปริเวณมฺปิ สมฺมฏฺฐํ โหติฯ “กมฺมสมโย”ติ นหายิตพฺพํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๒๐": "อทฺธานคมนสมโย นาม ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๒๑": "“อทฺธโยชนํ คจฺฉิสฺสามี”ติ นหายิตพฺพํ, คจฺฉนฺเตน นหายิตพฺพํ, คเตน นหายิตพฺพํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๒๒": "วาตวุฏฺฐิสมโย นาม ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๑ฯ๒๓": "ภิกฺขู สรเชน วาเตน โอกิณฺณา โหนฺติ, เทฺว วา ตีณิ วา อุทกผุสิตานิ กาเย ปติตานิ โหนฺติฯ “วาตวุฏฺฐิสมโย”ติ นหายิตพฺพํฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๒ฯ๑": "อูนกทฺธมาเส อูนกสญฺญี, อญฺญตฺร สมยา, นหายติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๒ฯ๒": "อูนกทฺธมาเส เวมติโก, อญฺญตฺร สมยา, นหายติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๒ฯ๓": "อูนกทฺธมาเส อติเรกสญฺญี, อญฺญตฺร สมยา, นหายติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๒ฯ๔": "อติเรกทฺธมาเส อูนกสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๒ฯ๕": "อติเรกทฺธมาเส เวมติโก, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๒ฯ๖": "อติเรกทฺธมาเส อติเรกสญฺญี, อนาปตฺติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๓ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๓ฯ๒": "สมเย, ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๓ฯ๓": "อทฺธมาสํ นหายติ, ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๓ฯ๔": "อติเรกทฺธมาสํ นหายติ, ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๓ฯ๕": "ปารํ คจฺฉนฺโต นหายติ, ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๓ฯ๖": "สพฺพปจฺจนฺติเมสุ ชนปเทสุ, ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๓ฯ๗": "อาปทาสุ, ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๓ฯ๘": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๓ฯ๙": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-ปฺจฺ๕๗:๗ฯ๓ฯ๑๐": "นหานสิกฺขาปทํ นิฏฺฐิตํ สตฺตมํฯ "
}
