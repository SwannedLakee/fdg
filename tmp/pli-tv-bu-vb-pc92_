{
  "ปฺลิ-ตฺวฺ-พุ-วฺพฺ-ปฺจฺ๙๒:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-ปฺจฺ๙๒:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-ปฺจฺ๙๒:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พุ-วฺพฺ-ปฺจฺ๙๒:๐ฯ๔": "รตนวคฺค ",
  "ปฺลิ-ตฺวฺ-พุ-วฺพฺ-ปฺจฺ๙๒:๐ฯ๕": "๙๒ฯ นนฺทสิกฺขาปท ",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๒": "เตน โข ปน สมเยน อายสฺมา นนฺโท ภควโต มาตุจฺฉาปุตฺโต อภิรูโป โหติ ทสฺสนีโย ปาสาทิโก จตุรงฺคุโลมโก ภควตาฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๓": "โส สุคตจีวรปฺปมาณํ จีวรํ ธาเรติฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๔": "อทฺทสํสุ โข เถรา ภิกฺขู อายสฺมนฺตํ นนฺทํ ทูรโตว อาคจฺฉนฺตํฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๕": "ทิสฺวาน—",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๖": "“ภควา อาคจฺฉตี”ติ อาสนา วุฏฺฐหนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๗": "เต อุปคเต ชานิตฺวา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๘": "“กถญฺหิ นาม อายสฺมา นนฺโท สุคตจีวรปฺปมาณํ จีวรํ ธาเรสฺสตี”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๙": "“สจฺจํ กิร ตฺวํ, นนฺท, สุคตจีวรปฺปมาณํ จีวรํ ธาเรสี”ติ? ",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๑๐": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๑๑": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๑๒": "กถญฺหิ นาม ตฺวํ, นนฺท, สุคตจีวรปฺปมาณํ จีวรํ ธาเรสฺสสิฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๑๓": "เนตํ, นนฺท, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๑๔": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๑๕ฯ๑": "“โย ปน ภิกฺขุ สุคตจีวรปฺปมาณํ จีวรํ การาเปยฺย อติเรกํ วา, เฉทนกํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๑๖": "ตตฺริทํ สุคตสฺส สุคตจีวรปฺปมาณํ—ทีฆโส นว วิทตฺถิโย, สุคตวิทตฺถิยา; ติริยํ ฉ วิทตฺถิโยฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๑ฯ๑๗": "อิทํ สุคตสฺส สุคตจีวรปฺปมาณนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๑ฯ๑": "โย ปนาติ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๑ฯ๒": "โย ยาทิโส …เป… ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๑ฯ๓": "ภิกฺขูติ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๑ฯ๔": "…เป… อยํ อิมสฺมึ อตฺเถ อธิปฺเปโต ภิกฺขูติฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๑ฯ๕": "สุคตจีวรปฺปมาณํ นาม ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๑ฯ๖": "ทีฆโส นว วิทตฺถิโย, สุคตวิทตฺถิยา; ติริยํ ฉ วิทตฺถิโยฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๑ฯ๗": "การาเปยฺยาติ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๑ฯ๘": "กโรติ วา การาเปติ วา, ปโยเค ทุกฺกฏํฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๑ฯ๙": "ปฏิลาเภน ฉินฺทิตฺวา ปาจิตฺติยํ เทเสตพฺพํฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๑ฯ๑๐ฯ๑": "อตฺตนา วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๑ฯ๑๑": "อตฺตนา วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๑ฯ๑๒": "ปเรหิ วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๑ฯ๑๓": "ปเรหิ วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๑ฯ๑๔": "อญฺญสฺสตฺถาย กโรติ วา การาเปติ วา, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๑ฯ๑๕": "อญฺเญน กตํ ปฏิลภิตฺวา ปริภุญฺชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๒": "อูนกํ กโรติ, ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๓": "อญฺเญน กตํ ปฏิลภิตฺวา ฉินฺทิตฺวา ปริภุญฺชติ, ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๔": "วิตานํ วา ภูมตฺถรณํ วา สาณิปาการํ วา ภิสึ วา พิพฺโพหนํ วา กโรติ, ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๕": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๖": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๗": "นนฺทสิกฺขาปทํ นิฏฺฐิตํ ทสมํฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๘": "รตนวคฺโค นวโมฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๙": "ตสฺสุทฺทานํ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๑๐": "รญฺโญ จ รตนํ สนฺตํ, ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๑๑": "สูจิ มญฺจญฺจ ตูลิกํ; ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๑๒": "นิสีทนญฺจ กณฺฑุญฺจ, ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๑๓": "วสฺสิกา สุคเตน จาติฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๑๔": "อุทฺทิฏฺฐา โข, อายสฺมนฺโต, เทฺวนวุติ ปาจิตฺติยา ธมฺมาฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๑๕": "ตตฺถายสฺมนฺเต ปุจฺฉามิ—",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๑๖": "“กจฺจิตฺถ ปริสุทฺธา”? ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๑๗": "ทุติยมฺปิ ปุจฺฉามิ—",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๑๘": "“กจฺจิตฺถ ปริสุทฺธา”? ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๑๙": "ตติยมฺปิ ปุจฺฉามิ—",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๒๐": "“กจฺจิตฺถ ปริสุทฺธา”? ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๒๑": "ปริสุทฺเธตฺถายสฺมนฺโต, ตสฺมา ตุณฺหี, เอวเมตํ ธารยามีติฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๒๒": "ขุทฺทกํ สมตฺตํฯ ",
  "ปฺลิ-ตฺวฺ-พุ-วฺพฺ-ปฺจฺ๙๒:๒ฯ๒ฯ๒๓": "ปาจิตฺติยกณฺฑํ นิฏฺฐิตํฯ "
}
