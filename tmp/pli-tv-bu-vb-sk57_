{
  "ปฺลิ-ตฺวฺ-พุ-วฺพฺ-สฺกฺ๕๗:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-สฺกฺ๕๗:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-สฺกฺ๕๗:๐ฯ๓": "เสขิยกณฺฑ ",
  "ปฺลิ-ตฺวฺ-พุ-วฺพฺ-สฺกฺ๕๗:๐ฯ๔": "สุรุสุรุวคฺค ",
  "ปฺลิ-ตฺวฺ-พุ-วฺพฺ-สฺกฺ๕๗:๐ฯ๕": "๕๗ฯ ฉตฺตปาณิสิกฺขาปท ",
  "ปฺลิ-ตฺวฺ-พุ-วฺพฺ-สฺกฺ๕๗:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๑ฯ๒": "เตน โข ปน สมเยน ฉพฺพคฺคิยา ภิกฺขู ฉตฺตปาณิสฺส ธมฺมํ เทเสนฺติฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๑ฯ๓": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺกฺ๕๗:๑ฯ๔": "“กถญฺหิ นาม ฉพฺพคฺคิยา ภิกฺขู ฉตฺตปาณิสฺส ธมฺมํ เทเสสฺสนฺตี”ติ …เป… ",
  "ปฺลิ-ตฺวฺ-พุ-วฺพฺ-สฺกฺ๕๗:๑ฯ๕": "“สจฺจํ กิร ตุเมฺห, ภิกฺขเว, ฉตฺตปาณิสฺส ธมฺมํ เทเสถา”ติ? ",
  "ปฺลิ-ตฺวฺ-พุ-วฺพฺ-สฺกฺ๕๗:๑ฯ๖": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๑ฯ๗": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-สฺกฺ๕๗:๑ฯ๘": "กถญฺหิ นาม ตุเมฺห, โมฆปุริสา, ฉตฺตปาณิสฺส ธมฺมํ เทเสสฺสถฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๑ฯ๙": "เนตํ, โมฆปุริสา, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-สฺกฺ๕๗:๑ฯ๑๐": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-สฺกฺ๕๗:๑ฯ๑๑ฯ๑": "“น ฉตฺตปาณิสฺส ธมฺมํ เทเสสฺสามีติ สิกฺขา กรณียา”ติฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๑ฯ๑๒": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๑": "เตน โข ปน สมเยน ภิกฺขู ฉตฺตปาณิสฺส คิลานสฺส ธมฺมํ เทเสตุํ กุกฺกุจฺจายนฺติฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๒ฯ๑": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๓": "“กถญฺหิ นาม สมณา สกฺยปุตฺติยา ฉตฺตปาณิสฺส คิลานสฺส ธมฺมํ น เทเสสฺสนฺตี”ติฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๔": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๕": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๖": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๗": "“อนุชานามิ, ภิกฺขเว, ฉตฺตปาณิสฺส คิลานสฺส ธมฺมํ เทเสตุํฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๘": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๙ฯ๑": "“น ฉตฺตปาณิสฺส อคิลานสฺส ธมฺมํ เทเสสฺสามีติ สิกฺขา กรณียา”ติฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๑๐ฯ๑": "ฉตฺตํ นาม ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๑๑": "ตีณิ ฉตฺตานิ— เสตจฺฉตฺตํ, กิลญฺชจฺฉตฺตํ, ปณฺณจฺฉตฺตํ มณฺฑลพทฺธํ สลากพทฺธํฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๑๒": "ธมฺโม นาม ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๑๓": "พุทฺธภาสิโต สาวกภาสิโต อิสิภาสิโต เทวตาภาสิโต อตฺถูปสญฺหิโต ธมฺมูปสญฺหิโตฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๑๔": "เทเสยฺยาติ ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๑๕": "ปเทน เทเสติ, ปเท ปเท อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๑๖": "อกฺขราย เทเสติ, อกฺขรกฺขราย อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๑๗": "น ฉตฺตปาณิสฺส อคิลานสฺส ธมฺโม เทเสตพฺโพฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๑๘": "โย อนาทริยํ ปฏิจฺจ ฉตฺตปาณิสฺส อคิลานสฺส ธมฺมํ เทเสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๑๙ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๒๐ฯ๑": "อสญฺจิจฺจ …เป… ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๒๑": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-สฺกฺ๕๗:๒ฯ๒๒": "สตฺตมสิกฺขาปทํ นิฏฺฐิตํฯ "
}
