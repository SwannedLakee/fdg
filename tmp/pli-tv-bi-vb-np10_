{
  "ปฺลิ-ตฺวฺ-พิ-วฺพฺ-นฺปฺ๑๐:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-นฺปฺ๑๐:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-นฺปฺ๑๐:๐ฯ๓": "นิสฺสคฺคิยกณฺฑ ",
  "ปฺลิ-ตฺวฺ-พิ-วฺพฺ-นฺปฺ๑๐:๐ฯ๔": "ปตฺตวคฺค ",
  "ปฺลิ-ตฺวฺ-พิ-วฺพฺ-นฺปฺ๑๐:๐ฯ๕": "๑๐ฯ ปุคฺคลิกเจตาปนสิกฺขาปท ",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๒": "เตน โข ปน สมเยน ถุลฺลนนฺทา ภิกฺขุนี พหุสฺสุตา โหติ ภาณิกา วิสารทา ปฏฺฏา ธมฺมึ กถํ กาตุํฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๓": "พหู มนุสฺสา ถุลฺลนนฺทํ ภิกฺขุนึ ปยิรุปาสนฺติฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๔": "เตน โข ปน สมเยน ถุลฺลนนฺทาย ภิกฺขุนิยา ปริเวณํ อุนฺทฺริยติฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๕": "มนุสฺสา ถุลฺลนนฺทํ ภิกฺขุนึ เอตทโวจุํ—",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๖": "“กิสฺสิทํ เต, อเยฺย, ปริเวณํ อุนฺทฺริยตี”ติ? ",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๗": "“นตฺถาวุโส, ทายกา, นตฺถิ การกา”ติฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๘": "อถ โข เต มนุสฺสา ถุลฺลนนฺทาย ภิกฺขุนิยา ปริเวณตฺถาย ฉนฺทกํ สงฺฆริตฺวา ถุลฺลนนฺทาย ภิกฺขุนิยา ปริกฺขารํ อทํสุฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๙": "ถุลฺลนนฺทา ภิกฺขุนี เตน จ ปริกฺขาเรน สยมฺปิ ยาจิตฺวา เภสชฺชํ เจตาเปตฺวา ปริภุญฺชิฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๑๐": "มนุสฺสา ชานิตฺวา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๑๑": "“กถญฺหิ นาม อยฺยา ถุลฺลนนฺทา อญฺญทตฺถิเกน ปริกฺขาเรน อญฺญุทฺทิสิเกน ปุคฺคลิเกน สญฺญาจิเกน อญฺญํ เจตาเปสฺสตี”ติ …เป… ",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๑๒": "“สจฺจํ กิร, ภิกฺขเว, ถุลฺลนนฺทา ภิกฺขุนี อญฺญทตฺถิเกน ปริกฺขาเรน อญฺญุทฺทิสิเกน ปุคฺคลิเกน สญฺญาจิเกน อญฺญํ เจตาเปตี”ติ? ",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๑๓": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๑๔": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๑๕": "กถญฺหิ นาม, ภิกฺขเว, ถุลฺลนนฺทา ภิกฺขุนี อญฺญทตฺถิเกน ปริกฺขาเรน อญฺญุทฺทิสิเกน ปุคฺคลิเกน สญฺญาจิเกน อญฺญํ เจตาเปสฺสติฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๑๖": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๑๗": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-นฺปฺ๑๐:๑ฯ๑๘ฯ๑": "“ยา ปน ภิกฺขุนี อญฺญทตฺถิเกน ปริกฺขาเรน อญฺญุทฺทิสิเกน ปุคฺคลิเกน สญฺญาจิเกน อญฺญํ เจตาเปยฺย, นิสฺสคฺคิยํ ปาจิตฺติยนฺ”ติฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๓": "ภิกฺขุนีติ …เป… ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๔": "อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๕": "อญฺญทตฺถิเกน ปริกฺขาเรน อญฺญุทฺทิสิเกนาติ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๖": "อญฺญสฺสตฺถาย ทินฺเนนฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๗": "ปุคฺคลิเกนาติ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๘": "เอกาย ภิกฺขุนิยา, น สงฺฆสฺส, น คณสฺสฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๙": "สญฺญาจิเกนาติ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๑๐": "สยํ ยาจิตฺวาฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๑๑": "อญฺญํ เจตาเปยฺยาติ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๑๒": "ยํอตฺถาย ทินฺนํ ตํ ฐเปตฺวา อญฺญํ เจตาเปติ, ปโยเค ทุกฺกฏํฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๑๓": "ปฏิลาเภน นิสฺสคฺคิยํ โหติฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๑๔": "นิสฺสชฺชิตพฺพํ สงฺฆสฺส วา คณสฺส วา เอกภิกฺขุนิยา วาฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๑๕": "เอวญฺจ ปน, ภิกฺขเว, นิสฺสชฺชิตพฺพํฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๑๖": "…เป… ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๑๗": "“อิทํ เม, อเยฺย, อญฺญทตฺถิเกน ปริกฺขาเรน อญฺญุทฺทิสิเกน ปุคฺคลิเกน สญฺญาจิเกน อญฺญํ เจตาปิตํ นิสฺสคฺคิยํ, อิมาหํ สงฺฆสฺส นิสฺสชฺชามี”ติ …เป… ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๑๘": "ทเทยฺยา”ติ …เป… ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๑๙": "ทเทยฺยุนฺ”ติ …เป… ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๒๐": "อยฺยาย ทมฺมี”ติฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๒๑ฯ๑": "อญฺญทตฺถิเก อญฺญทตฺถิกสญฺญา อญฺญํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๒๒": "อญฺญทตฺถิเก เวมติกา อญฺญํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๒๓": "อญฺญทตฺถิเก อนญฺญทตฺถิกสญฺญา อญฺญํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๒๔": "นิสฺสฏฺฐํ ปฏิลภิตฺวา ยถาทาเน อุปเนตพฺพํฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๒๕": "อนญฺญทตฺถิเก อญฺญทตฺถิกสญฺญา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๒๖": "อนญฺญทตฺถิเก เวมติกา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๒๗": "อนญฺญทตฺถิเก อนญฺญทตฺถิกสญฺญา, อนาปตฺติฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๒๘ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๒๙": "เสสกํ อุปเนติ, ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๓๐": "สามิเก อปโลเกตฺวา อุปเนติ, ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๓๑": "อาปทาสุ, ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๓๒": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๓๓": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-นฺปฺ๑๐:๒ฯ๓๔": "ทสมสิกฺขาปทํ นิฏฺฐิตํฯ "
}
