{
  "ปฺลิ-ตฺวฺ-กฺทฺ๑๕:๐ฯ๑": "เถรวาท วินยปิฏก ",
  "ปฺลิ-ตฺวฺ-กฺทฺ๑๕:๐ฯ๒": "จูฬวคฺค ",
  "ปฺลิ-ตฺวฺ-กฺทฺ๑๕:๐ฯ๓": "๑๕ฯ ขุทฺทกวตฺถุกฺขนฺธก ",
  "ปฺลิ-ตฺวฺ-กฺทฺ๑๕:๑ฯ๑ฯ๑": "เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
  "ปฺลิ-ตฺวฺ-กฺทฺ๑๕:๑ฯ๑ฯ๒": "เตน โข ปน สมเยน ฉพฺพคฺคิยา ภิกฺขู นหายมานา รุกฺเข กายํ อุคฺฆํเสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปิฯ ",
  "ปฺลิ-ตฺวฺ-กฺทฺ๑๕:๑ฯ๑ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๑ฯ๑ฯ๔": "“กถญฺหิ นาม สมณา สกฺยปุตฺติยา นหายมานา รุกฺเข กายํ อุคฺฆํเสสฺสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปิ, เสยฺยถาปิ มลฺลมุฏฺฐิกา คามโมทฺทวา”ติฯ ",
  "ปฺลิ-ตฺวฺ-กฺทฺ๑๕:๑ฯ๑ฯ๕": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-กฺทฺ๑๕:๑ฯ๑ฯ๖": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑ฯ๑ฯ๗": "อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
  "ปฺลิ-ตฺวฺ-กฺทฺ๑๕:๑ฯ๑ฯ๘": "“สจฺจํ กิร, ภิกฺขเว, ฉพฺพคฺคิยา ภิกฺขู นหายมานา รุกฺเข กายํ อุคฺฆํเสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปี”ติ? ",
  "ปฺลิ-ตฺวฺ-กฺทฺ๑๕:๑ฯ๑ฯ๙": "“สจฺจํ, ภควา”ติฯ ",
  "ปฺลิ-ตฺวฺ-กฺทฺ๑๕:๑ฯ๑ฯ๑๐": "วิครหิ พุทฺโธ ภควา—",
  "ปฺลิ-ตฺวฺ-กฺทฺ๑๕:๑ฯ๑ฯ๑๑": "“อนนุจฺฉวิกํ, ภิกฺขเว, เตสํ โมฆปุริสานํ อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
  "ปฺลิ-ตฺวฺ-กฺทฺ๑๕:๑ฯ๑ฯ๑๒": "กถญฺหิ นาม เต, ภิกฺขเว, โมฆปุริสา นหายมานา รุกฺเข กายํ อุคฺฆํเสสฺสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปิ? ",
  "ปฺลิ-ตฺวฺ-กฺทฺ๑๕:๑ฯ๑ฯ๑๓": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-กฺทฺ๑๕:๑ฯ๑ฯ๑๔": "วิครหิตฺวา …เป… ",
  "ปฺลิ-ตฺวฺ-กฺทฺ๑๕:๑ฯ๑ฯ๑๕": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๑ฯ๑ฯ๑๖": "“น, ภิกฺขเว, นหายมาเนน ภิกฺขุนา รุกฺเข กาโย อุคฺฆํเสตพฺโพฯ ",
  "ปฺลิ-ตฺวฺ-กฺทฺ๑๕:๑ฯ๑ฯ๑๗": "โย อุคฺฆํเสยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑ฯ๒ฯ๑": "เตน โข ปน สมเยน ฉพฺพคฺคิยา ภิกฺขู นหายมานา ถมฺเภ กายํ อุคฺฆํเสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปิฯ ",
  "ปฺลิ-ตฺวฺ-กฺทฺ๑๕:๑ฯ๒ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๑ฯ๒ฯ๓": "“กถญฺหิ นาม สมณา สกฺยปุตฺติยา นหายมานา ถมฺเภ กายํ อุคฺฆํเสสฺสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปิ, เสยฺยถาปิ มลฺลมุฏฺฐิกา คามโมทฺทวา”ติฯ ",
  "ปฺลิ-ตฺวฺ-กฺทฺ๑๕:๑ฯ๒ฯ๔": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-กฺทฺ๑๕:๑ฯ๒ฯ๕": "อถ โข เต ภิกฺขู ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๕:๑ฯ๒ฯ๖": "“สจฺจํ, ภควา”ติ …เป… ",
  "ปฺลิ-ตฺวฺ-กฺทฺ๑๕:๑ฯ๒ฯ๗": "วิครหิตฺวา …เป… ",
  "ปฺลิ-ตฺวฺ-กฺทฺ๑๕:๑ฯ๒ฯ๘": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๑ฯ๒ฯ๙": "“น, ภิกฺขเว, นหายมาเนน ภิกฺขุนา ถมฺเภ กาโย อุคฺฆํเสตพฺโพฯ ",
  "ปฺลิ-ตฺวฺ-กฺทฺ๑๕:๑ฯ๒ฯ๑๐": "โย อุคฺฆํเสยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑ฯ๒ฯ๑๑": "เตน โข ปน สมเยน ฉพฺพคฺคิยา ภิกฺขู นหายมานา กุฏฺเฏ กายํ อุคฺฆํเสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปิฯ ",
  "ปฺลิ-ตฺวฺ-กฺทฺ๑๕:๑ฯ๒ฯ๑๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๑ฯ๒ฯ๑๓": "“กถญฺหิ นาม สมณา สกฺยปุตฺติยา นหายมานา กุฏฺเฏ กายํ อุคฺฆํเสสฺสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปิ, เสยฺยถาปิ มลฺลมุฏฺฐิกา คามโมทฺทวา”ติ …เป… ",
  "ปฺลิ-ตฺวฺ-กฺทฺ๑๕:๑ฯ๒ฯ๑๔": "“น, ภิกฺขเว, นหายมาเนน ภิกฺขุนา กุฏฺเฏ กาโย อุคฺฆํเสตพฺโพฯ ",
  "ปฺลิ-ตฺวฺ-กฺทฺ๑๕:๑ฯ๒ฯ๑๕": "โย อุคฺฆํเสยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑ฯ๓ฯ๑": "เตน โข ปน สมเยน ฉพฺพคฺคิยา ภิกฺขู อฏฺฏาเน นหายนฺติฯ ",
  "ปฺลิ-ตฺวฺ-กฺทฺ๑๕:๑ฯ๓ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ …เป… ",
  "ปฺลิ-ตฺวฺ-กฺทฺ๑๕:๑ฯ๓ฯ๓": "เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๑ฯ๓ฯ๔": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-กฺทฺ๑๕:๑ฯ๓ฯ๕": "อถ โข เต ภิกฺขู ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๕:๑ฯ๓ฯ๖": "“สจฺจํ, ภควา”ติ …เป… ",
  "ปฺลิ-ตฺวฺ-กฺทฺ๑๕:๑ฯ๓ฯ๗": "วิครหิตฺวา …เป… ",
  "ปฺลิ-ตฺวฺ-กฺทฺ๑๕:๑ฯ๓ฯ๘": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๑ฯ๓ฯ๙": "“น, ภิกฺขเว, อฏฺฏาเน นหายิตพฺพํฯ ",
  "ปฺลิ-ตฺวฺ-กฺทฺ๑๕:๑ฯ๓ฯ๑๐": "โย นหาเยยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑ฯ๓ฯ๑๑": "เตน โข ปน สมเยน ฉพฺพคฺคิยา ภิกฺขู คนฺธพฺพหตฺถเกน นหายนฺติฯ ",
  "ปฺลิ-ตฺวฺ-กฺทฺ๑๕:๑ฯ๓ฯ๑๒": "มนุสฺสา อุชฺฌายนฺติ ขิยฺยนฺติ วิปาเจนฺติ …เป… ",
  "ปฺลิ-ตฺวฺ-กฺทฺ๑๕:๑ฯ๓ฯ๑๓": "เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๑ฯ๓ฯ๑๔": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-กฺทฺ๑๕:๑ฯ๓ฯ๑๕": "อถ โข เต ภิกฺขู ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๕:๑ฯ๓ฯ๑๖": "“น, ภิกฺขเว, คนฺธพฺพหตฺถเกน นหายิตพฺพํฯ ",
  "ปฺลิ-ตฺวฺ-กฺทฺ๑๕:๑ฯ๓ฯ๑๗": "โย นหาเยยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑ฯ๓ฯ๑๘": "เตน โข ปน สมเยน ฉพฺพคฺคิยา ภิกฺขู กุรุวินฺทกสุตฺติยา นหายนฺติฯ ",
  "ปฺลิ-ตฺวฺ-กฺทฺ๑๕:๑ฯ๓ฯ๑๙": "มนุสฺสา อุชฺฌายนฺติ ขิยฺยนฺติ วิปาเจนฺติ …เป… ",
  "ปฺลิ-ตฺวฺ-กฺทฺ๑๕:๑ฯ๓ฯ๒๐": "เสยฺยถาปิ คิหี กามโภคิโนติฯ ",
  "ปฺลิ-ตฺวฺ-กฺทฺ๑๕:๑ฯ๓ฯ๒๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑ฯ๓ฯ๒๒": "“น, ภิกฺขเว, กุรุวินฺทกสุตฺติยา นหายิตพฺพํฯ ",
  "ปฺลิ-ตฺวฺ-กฺทฺ๑๕:๑ฯ๓ฯ๒๓": "โย นหาเยยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑ฯ๔ฯ๑": "เตน โข ปน สมเยน ฉพฺพคฺคิยา ภิกฺขู วิคฺคยฺห ปริกมฺมํ การาเปนฺติฯ ",
  "ปฺลิ-ตฺวฺ-กฺทฺ๑๕:๑ฯ๔ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ …เป… ",
  "ปฺลิ-ตฺวฺ-กฺทฺ๑๕:๑ฯ๔ฯ๓": "เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๑ฯ๔ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑ฯ๔ฯ๕": "“น, ภิกฺขเว, วิคฺคยฺห ปริกมฺมํ การาเปตพฺพํฯ ",
  "ปฺลิ-ตฺวฺ-กฺทฺ๑๕:๑ฯ๔ฯ๖": "โย การาเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑ฯ๔ฯ๗": "เตน โข ปน สมเยน ฉพฺพคฺคิยา ภิกฺขู มลฺลเกน นหายนฺติฯ ",
  "ปฺลิ-ตฺวฺ-กฺทฺ๑๕:๑ฯ๔ฯ๘": "มนุสฺสา อุชฺฌายนฺติ ขิยฺยนฺติ วิปาเจนฺติ …เป… ",
  "ปฺลิ-ตฺวฺ-กฺทฺ๑๕:๑ฯ๔ฯ๙": "เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๑ฯ๔ฯ๑๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑ฯ๔ฯ๑๑": "“น, ภิกฺขเว, มลฺลเกน นหายิตพฺพํฯ ",
  "ปฺลิ-ตฺวฺ-กฺทฺ๑๕:๑ฯ๔ฯ๑๒": "โย นหาเยยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑ฯ๔ฯ๑๓": "เตน โข ปน สมเยน อญฺญตรสฺส ภิกฺขุโน กจฺฉุโรคาพาโธ โหติฯ ",
  "ปฺลิ-ตฺวฺ-กฺทฺ๑๕:๑ฯ๔ฯ๑๔": "น ตสฺส วินา มลฺลเกน ผาสุ โหติฯ ",
  "ปฺลิ-ตฺวฺ-กฺทฺ๑๕:๑ฯ๔ฯ๑๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑ฯ๔ฯ๑๖": "“อนุชานามิ, ภิกฺขเว, คิลานสฺส อกตมลฺลกนฺ”ติฯ ",
  "ปฺลิ-ตฺวฺ-กฺทฺ๑๕:๑ฯ๕ฯ๑": "เตน โข ปน สมเยน อญฺญตโร ภิกฺขุ ชราทุพฺพโล นหายมาโน น สกฺโกติ อตฺตโน กายํ อุคฺฆํเสตุํฯ ",
  "ปฺลิ-ตฺวฺ-กฺทฺ๑๕:๑ฯ๕ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑ฯ๕ฯ๓": "“อนุชานามิ, ภิกฺขเว, อุกฺกาสิกนฺ”ติฯ ",
  "ปฺลิ-ตฺวฺ-กฺทฺ๑๕:๑ฯ๕ฯ๔": "เตน โข ปน สมเยน ภิกฺขู ปิฏฺฐิปริกมฺมํ กาตุํ กุกฺกุจฺจายนฺติฯ ",
  "ปฺลิ-ตฺวฺ-กฺทฺ๑๕:๑ฯ๕ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑ฯ๕ฯ๖": "“อนุชานามิ, ภิกฺขเว, ปุถุปาณิกนฺ”ติฯ ",
  "ปฺลิ-ตฺวฺ-กฺทฺ๑๕:๒ฯ๑ฯ๑": "เตน โข ปน สมเยน ฉพฺพคฺคิยา ภิกฺขู วลฺลิกํ ธาเรนฺติ …เป… ",
  "ปฺลิ-ตฺวฺ-กฺทฺ๑๕:๒ฯ๑ฯ๒": "ปามงฺคํ ธาเรนฺติ …เป… ",
  "ปฺลิ-ตฺวฺ-กฺทฺ๑๕:๒ฯ๑ฯ๓": "กณฺฐสุตฺตกํ ธาเรนฺติ …เป… ",
  "ปฺลิ-ตฺวฺ-กฺทฺ๑๕:๒ฯ๑ฯ๔": "กฏิสุตฺตกํ ธาเรนฺติ …เป… ",
  "ปฺลิ-ตฺวฺ-กฺทฺ๑๕:๒ฯ๑ฯ๕": "โอวฏฺฏิกํ ธาเรนฺติ …เป… ",
  "ปฺลิ-ตฺวฺ-กฺทฺ๑๕:๒ฯ๑ฯ๖": "กายุรํ ธาเรนฺติ …เป… ",
  "ปฺลิ-ตฺวฺ-กฺทฺ๑๕:๒ฯ๑ฯ๗": "หตฺถาภรณํ ธาเรนฺติ …เป… ",
  "ปฺลิ-ตฺวฺ-กฺทฺ๑๕:๒ฯ๑ฯ๘": "องฺคุลิมุทฺทิกํ ธาเรนฺติฯ ",
  "ปฺลิ-ตฺวฺ-กฺทฺ๑๕:๒ฯ๑ฯ๙": "มนุสฺสา อุชฺฌายนฺติ ขิยฺยนฺติ วิปาเจนฺติ …เป… ",
  "ปฺลิ-ตฺวฺ-กฺทฺ๑๕:๒ฯ๑ฯ๑๐": "เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒ฯ๑ฯ๑๑": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-กฺทฺ๑๕:๒ฯ๑ฯ๑๒": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒ฯ๑ฯ๑๓": "“สจฺจํ กิร, ภิกฺขเว, ฉพฺพคฺคิยา ภิกฺขู วลฺลิกํ ธาเรนฺติ …เป… ",
  "ปฺลิ-ตฺวฺ-กฺทฺ๑๕:๒ฯ๑ฯ๑๔": "ปามงฺคํ ธาเรนฺติ, กณฺฐสุตฺตกํ ธาเรนฺติ, กฏิสุตฺตกํ ธาเรนฺติ, โอวฏฺฏิกํ ธาเรนฺติ, กายุรํ ธาเรนฺติ, หตฺถาภรณํ ธาเรนฺติ, องฺคุลิมุทฺทิกํ ธาเรนฺตี”ติ? ",
  "ปฺลิ-ตฺวฺ-กฺทฺ๑๕:๒ฯ๑ฯ๑๕": "“สจฺจํ, ภควา”ติ …เป… ",
  "ปฺลิ-ตฺวฺ-กฺทฺ๑๕:๒ฯ๑ฯ๑๖": "วิครหิตฺวา …เป… ",
  "ปฺลิ-ตฺวฺ-กฺทฺ๑๕:๒ฯ๑ฯ๑๗": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๒ฯ๑ฯ๑๘": "“น, ภิกฺขเว, วลฺลิกา ธาเรตพฺพา …เป… ",
  "ปฺลิ-ตฺวฺ-กฺทฺ๑๕:๒ฯ๑ฯ๑๙": "น ปามงฺโค ธาเรตพฺโพ … ",
  "ปฺลิ-ตฺวฺ-กฺทฺ๑๕:๒ฯ๑ฯ๒๐": "น กณฺฐสุตฺตกํ ธาเรตพฺพํ … ",
  "ปฺลิ-ตฺวฺ-กฺทฺ๑๕:๒ฯ๑ฯ๒๑": "น กฏิสุตฺตกํ ธาเรตพฺพํ … ",
  "ปฺลิ-ตฺวฺ-กฺทฺ๑๕:๒ฯ๑ฯ๒๒": "น โอวฏฺฏิกํ ธาเรตพฺพํ … ",
  "ปฺลิ-ตฺวฺ-กฺทฺ๑๕:๒ฯ๑ฯ๒๓": "น กายุรํ ธาเรตพฺพํ … ",
  "ปฺลิ-ตฺวฺ-กฺทฺ๑๕:๒ฯ๑ฯ๒๔": "น หตฺถาภรณํ ธาเรตพฺพํ … ",
  "ปฺลิ-ตฺวฺ-กฺทฺ๑๕:๒ฯ๑ฯ๒๕": "น องฺคุลิมุทฺทิกา ธาเรตพฺพาฯ ",
  "ปฺลิ-ตฺวฺ-กฺทฺ๑๕:๒ฯ๑ฯ๒๖": "โย ธาเรยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒ฯ๒ฯ๑": "เตน โข ปน สมเยน ฉพฺพคฺคิยา ภิกฺขู ทีเฆ เกเส ธาเรนฺติฯ ",
  "ปฺลิ-ตฺวฺ-กฺทฺ๑๕:๒ฯ๒ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒ฯ๒ฯ๓": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒ฯ๒ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒ฯ๒ฯ๕": "“น, ภิกฺขเว, ทีฆา เกสา ธาเรตพฺพาฯ ",
  "ปฺลิ-ตฺวฺ-กฺทฺ๑๕:๒ฯ๒ฯ๖": "โย ธาเรยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๒ฯ๒ฯ๗": "อนุชานามิ, ภิกฺขเว, ทุมาสิกํ วา ทุวงฺคุลํ วา”ติฯ ",
  "ปฺลิ-ตฺวฺ-กฺทฺ๑๕:๒ฯ๓ฯ๑": "เตน โข ปน สมเยน ฉพฺพคฺคิยา ภิกฺขู โกจฺเฉน เกเส โอสณฺเฐนฺติ …เป… ",
  "ปฺลิ-ตฺวฺ-กฺทฺ๑๕:๒ฯ๓ฯ๒": "ผณเกน เกเส โอสณฺเฐนฺติ, หตฺถผณเกน เกเส โอสณฺเฐนฺติ, สิตฺถเตลเกน เกเส โอสณฺเฐนฺติ, อุทกเตลเกน เกเส โอสณฺเฐนฺติฯ ",
  "ปฺลิ-ตฺวฺ-กฺทฺ๑๕:๒ฯ๓ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒ฯ๓ฯ๔": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒ฯ๓ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒ฯ๓ฯ๖": "“น, ภิกฺขเว, โกจฺเฉน เกสา โอสณฺเฐตพฺพา …เป… ",
  "ปฺลิ-ตฺวฺ-กฺทฺ๑๕:๒ฯ๓ฯ๗": "น สิตฺถเตลเกน เกสา โอสณฺเฐตพฺพา … ",
  "ปฺลิ-ตฺวฺ-กฺทฺ๑๕:๒ฯ๓ฯ๘": "น อุทกเตลเกน เกสา โอสณฺเฐตพฺพาฯ ",
  "ปฺลิ-ตฺวฺ-กฺทฺ๑๕:๒ฯ๓ฯ๙": "โย โอสณฺเฐยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒ฯ๔ฯ๑": "เตน โข ปน สมเยน ฉพฺพคฺคิยา ภิกฺขู อาทาเสปิ อุทกปตฺเตปิ มุขนิมิตฺตํ โอโลเกนฺติฯ ",
  "ปฺลิ-ตฺวฺ-กฺทฺ๑๕:๒ฯ๔ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒ฯ๔ฯ๓": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒ฯ๔ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒ฯ๔ฯ๕": "“น, ภิกฺขเว, อาทาเส วา อุทกปตฺเต วา มุขนิมิตฺตํ โอโลเกตพฺพํฯ ",
  "ปฺลิ-ตฺวฺ-กฺทฺ๑๕:๒ฯ๔ฯ๖": "โย โอโลเกยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒ฯ๔ฯ๗": "เตน โข ปน สมเยน อญฺญตรสฺส ภิกฺขุโน มุเข วโณ โหติฯ ",
  "ปฺลิ-ตฺวฺ-กฺทฺ๑๕:๒ฯ๔ฯ๘": "โส ภิกฺขู ปุจฺฉิ—",
  "ปฺลิ-ตฺวฺ-กฺทฺ๑๕:๒ฯ๔ฯ๙": "“กีทิโส เม, อาวุโส, วโณ”ติ? ",
  "ปฺลิ-ตฺวฺ-กฺทฺ๑๕:๒ฯ๔ฯ๑๐": "ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๕:๒ฯ๔ฯ๑๑": "“เอทิโส เต, อาวุโส วโณ”ติฯ ",
  "ปฺลิ-ตฺวฺ-กฺทฺ๑๕:๒ฯ๔ฯ๑๒": "โส น สทฺทหติฯ ",
  "ปฺลิ-ตฺวฺ-กฺทฺ๑๕:๒ฯ๔ฯ๑๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒ฯ๔ฯ๑๔": "“อนุชานามิ, ภิกฺขเว, อาพาธปฺปจฺจยา อาทาเส วา อุทกปตฺเต วา มุขนิมิตฺตํ โอโลเกตุนฺ”ติฯ ",
  "ปฺลิ-ตฺวฺ-กฺทฺ๑๕:๒ฯ๕ฯ๑": "เตน โข ปน สมเยน ฉพฺพคฺคิยา ภิกฺขู มุขํ อาลิมฺปนฺติ …เป… ",
  "ปฺลิ-ตฺวฺ-กฺทฺ๑๕:๒ฯ๕ฯ๒": "มุขํ อุมฺมทฺเทนฺติ, มุขํ จุณฺเณนฺติ, มโนสิลิกาย มุขํ ลญฺเฉนฺติ, องฺคราคํ กโรนฺติ, มุขราคํ กโรนฺติ, องฺคราคมุขราคํ กโรนฺติฯ ",
  "ปฺลิ-ตฺวฺ-กฺทฺ๑๕:๒ฯ๕ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒ฯ๕ฯ๔": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒ฯ๕ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒ฯ๕ฯ๖": "“น, ภิกฺขเว, มุขํ อาลิมฺปิตพฺพํ …เป… ",
  "ปฺลิ-ตฺวฺ-กฺทฺ๑๕:๒ฯ๕ฯ๗": "น มุขํ อุมฺมทฺทิตพฺพํ, น มุขํ จุณฺเณตพฺพํ, น มโนสิลิกาย มุขํ ลญฺเฉตพฺพํ, น องฺคราโค กาตพฺโพ, น มุขราโค กาตพฺโพ, น องฺคราคมุขราโค กาตพฺโพฯ ",
  "ปฺลิ-ตฺวฺ-กฺทฺ๑๕:๒ฯ๕ฯ๘": "โย กเรยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒ฯ๕ฯ๙": "เตน โข ปน สมเยน อญฺญตรสฺส ภิกฺขุโน จกฺขุโรคาพาโธ โหติฯ ",
  "ปฺลิ-ตฺวฺ-กฺทฺ๑๕:๒ฯ๕ฯ๑๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒ฯ๕ฯ๑๑": "“อนุชานามิ, ภิกฺขเว, อาพาธปฺปจฺจยา มุขํ อาลิมฺปิตุนฺ”ติฯ ",
  "ปฺลิ-ตฺวฺ-กฺทฺ๑๕:๒ฯ๖ฯ๑": "เตน โข ปน สมเยน ราชคเห คิรคฺคสมชฺโช โหติฯ ",
  "ปฺลิ-ตฺวฺ-กฺทฺ๑๕:๒ฯ๖ฯ๒": "ฉพฺพคฺคิยา ภิกฺขู คิรคฺคสมชฺชํ ทสฺสนาย อคมํสุฯ ",
  "ปฺลิ-ตฺวฺ-กฺทฺ๑๕:๒ฯ๖ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒ฯ๖ฯ๔": "“กถญฺหิ นาม สมณา สกฺยปุตฺติยา นจฺจมฺปิ คีตมฺปิ วาทิตมฺปิ ทสฺสนาย คจฺฉิสฺสนฺติ, เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒ฯ๖ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒ฯ๖ฯ๖": "“น, ภิกฺขเว, นจฺจํ วา คีตํ วา วาทิตํ วา ทสฺสนาย คนฺตพฺพํฯ ",
  "ปฺลิ-ตฺวฺ-กฺทฺ๑๕:๒ฯ๖ฯ๗": "โย คจฺเฉยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๓ฯ๑ฯ๑": "เตน โข ปน สมเยน ฉพฺพคฺคิยา ภิกฺขู อายตเกน คีตสฺสเรน ธมฺมํ คายนฺติฯ ",
  "ปฺลิ-ตฺวฺ-กฺทฺ๑๕:๓ฯ๑ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๓ฯ๑ฯ๓": "“ยเถว มยํ คายาม, เอวเมวิเม สมณา สกฺยปุตฺติยา อายตเกน คีตสฺสเรน ธมฺมํ คายนฺตี”ติฯ ",
  "ปฺลิ-ตฺวฺ-กฺทฺ๑๕:๓ฯ๑ฯ๔": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-กฺทฺ๑๕:๓ฯ๑ฯ๕": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๓ฯ๑ฯ๖": "“กถญฺหิ นาม ฉพฺพคฺคิยา ภิกฺขู อายตเกน คีตสฺสเรน ธมฺมํ คายิสฺสนฺตี”ติฯ ",
  "ปฺลิ-ตฺวฺ-กฺทฺ๑๕:๓ฯ๑ฯ๗": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓ฯ๑ฯ๘": "“สจฺจํ กิร, ภิกฺขเว …เป… ",
  "ปฺลิ-ตฺวฺ-กฺทฺ๑๕:๓ฯ๑ฯ๙": "“สจฺจํ, ภควา”ติ …เป… ",
  "ปฺลิ-ตฺวฺ-กฺทฺ๑๕:๓ฯ๑ฯ๑๐": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๓ฯ๑ฯ๑๑": "“ปญฺจิเม, ภิกฺขเว, อาทีนวา อายตเกน คีตสฺสเรน ธมฺมํ คายนฺตสฺสฯ ",
  "ปฺลิ-ตฺวฺ-กฺทฺ๑๕:๓ฯ๑ฯ๑๒": "อตฺตนาปิ ตสฺมึ สเร สารชฺชติ, ปเรปิ ตสฺมึ สเร สารชฺชนฺติ, คหปติกาปิ อุชฺฌายนฺติ, สรกุตฺติมฺปิ นิกามยมานสฺส สมาธิสฺส ภงฺโค โหติ, ปจฺฉิมา ชนตา ทิฏฺฐานุคตึ อาปชฺชติ—",
  "ปฺลิ-ตฺวฺ-กฺทฺ๑๕:๓ฯ๑ฯ๑๓": "อิเม โข, ภิกฺขเว, ปญฺจ อาทีนวา อายตเกน คีตสฺสเรน ธมฺมํ คายนฺตสฺสฯ ",
  "ปฺลิ-ตฺวฺ-กฺทฺ๑๕:๓ฯ๑ฯ๑๔": "น, ภิกฺขเว, อายตเกน คีตสฺสเรน ธมฺโม คายิตพฺโพฯ ",
  "ปฺลิ-ตฺวฺ-กฺทฺ๑๕:๓ฯ๑ฯ๑๕": "โย คาเยยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๓ฯ๒ฯ๑": "เตน โข ปน สมเยน ภิกฺขู สรภญฺเญ กุกฺกุจฺจายนฺติฯ ",
  "ปฺลิ-ตฺวฺ-กฺทฺ๑๕:๓ฯ๒ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓ฯ๒ฯ๓": "“อนุชานามิ, ภิกฺขเว, สรภญฺญนฺ”ติฯ ",
  "ปฺลิ-ตฺวฺ-กฺทฺ๑๕:๔ฯ๑ฯ๑": "เตน โข ปน สมเยน ฉพฺพคฺคิยา ภิกฺขู พาหิรโลมึ อุณฺณึ ธาเรนฺติฯ ",
  "ปฺลิ-ตฺวฺ-กฺทฺ๑๕:๔ฯ๑ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๔ฯ๑ฯ๓": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๔ฯ๑ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๔ฯ๑ฯ๕": "“น, ภิกฺขเว, พาหิยโลมิ อุณฺณิ ธาเรตพฺพาฯ ",
  "ปฺลิ-ตฺวฺ-กฺทฺ๑๕:๔ฯ๑ฯ๖": "โย ธาเรยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๕ฯ๑ฯ๑": "เตน โข ปน สมเยน รญฺโญ มาคธสฺส เสนิยสฺส พิมฺพิสารสฺส อาราเม อมฺพา ผลิโน โหนฺติฯ ",
  "ปฺลิ-ตฺวฺ-กฺทฺ๑๕:๕ฯ๑ฯ๒": "รญฺญา มาคเธน เสนิเยน พิมฺพิสาเรน อนุญฺญาตํ โหติ—",
  "ปฺลิ-ตฺวฺ-กฺทฺ๑๕:๕ฯ๑ฯ๓": "“ยถาสุขํ อยฺยา อมฺพํ ปริภุญฺชนฺตู”ติฯ ",
  "ปฺลิ-ตฺวฺ-กฺทฺ๑๕:๕ฯ๑ฯ๔": "ฉพฺพคฺคิยา ภิกฺขู ตรุณญฺเญว อมฺพํ ปาตาเปตฺวา ปริภุญฺชึสุฯ ",
  "ปฺลิ-ตฺวฺ-กฺทฺ๑๕:๕ฯ๑ฯ๕": "รญฺโญ จ มาคธสฺส เสนิยสฺส พิมฺพิสารสฺส อมฺเพน อตฺโถ โหติฯ ",
  "ปฺลิ-ตฺวฺ-กฺทฺ๑๕:๕ฯ๑ฯ๖": "อถ โข ราชา มาคโธ เสนิโย พิมฺพิสาโร มนุเสฺส อาณาเปสิ—",
  "ปฺลิ-ตฺวฺ-กฺทฺ๑๕:๕ฯ๑ฯ๗": "“คจฺฉถ, ภเณ, อารามํ คนฺตฺวา อมฺพํ อาหรถา”ติฯ ",
  "ปฺลิ-ตฺวฺ-กฺทฺ๑๕:๕ฯ๑ฯ๘": "“เอวํ, เทวา”ติ โข เต มนุสฺสา รญฺโญ มาคธสฺส เสนิยสฺส พิมฺพิสารสฺส ปฏิสฺสุตฺวา อารามํ คนฺตฺวา อารามปาลํ เอตทโวจุํ—",
  "ปฺลิ-ตฺวฺ-กฺทฺ๑๕:๕ฯ๑ฯ๙": "“เทวสฺส, ภเณ, อมฺเพน อตฺโถ, อมฺพํ เทถา”ติฯ ",
  "ปฺลิ-ตฺวฺ-กฺทฺ๑๕:๕ฯ๑ฯ๑๐": "“นตฺถายฺยา, อมฺพํฯ ",
  "ปฺลิ-ตฺวฺ-กฺทฺ๑๕:๕ฯ๑ฯ๑๑": "ตรุณญฺเญว อมฺพํ ปาตาเปตฺวา ภิกฺขู ปริภุญฺชึสู”ติฯ ",
  "ปฺลิ-ตฺวฺ-กฺทฺ๑๕:๕ฯ๑ฯ๑๒": "อถ โข เต มนุสฺสา รญฺโญ มาคธสฺส เสนิยสฺส พิมฺพิสารสฺส เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๕ฯ๑ฯ๑๓": "“สุปริภุตฺตํ, ภเณ, อเยฺยหิ อมฺพํ, อปิ จ ภควตา มตฺตา วณฺณิตา”ติฯ ",
  "ปฺลิ-ตฺวฺ-กฺทฺ๑๕:๕ฯ๑ฯ๑๔": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๕ฯ๑ฯ๑๕": "“กถญฺหิ นาม สมณา สกฺยปุตฺติยา น มตฺตํ ชานิตฺวา รญฺโญ อมฺพํ ปริภุญฺชิสฺสนฺตี”ติฯ ",
  "ปฺลิ-ตฺวฺ-กฺทฺ๑๕:๕ฯ๑ฯ๑๖": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-กฺทฺ๑๕:๕ฯ๑ฯ๑๗": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๕ฯ๑ฯ๑๘": "“น, ภิกฺขเว, อมฺพํ ปริภุญฺชิตพฺพํฯ ",
  "ปฺลิ-ตฺวฺ-กฺทฺ๑๕:๕ฯ๑ฯ๑๙": "โย ปริภุญฺเชยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๕ฯ๒ฯ๑": "เตน โข ปน สมเยน อญฺญตรสฺส ปูคสฺส สงฺฆภตฺตํ โหติฯ ",
  "ปฺลิ-ตฺวฺ-กฺทฺ๑๕:๕ฯ๒ฯ๒": "สูเป อมฺพเปสิกาโย ปกฺขิตฺตา โหนฺติฯ ",
  "ปฺลิ-ตฺวฺ-กฺทฺ๑๕:๕ฯ๒ฯ๓": "ภิกฺขู กุกฺกุจฺจายนฺตา นปฺปฏิคฺคณฺหนฺติ …เป… ",
  "ปฺลิ-ตฺวฺ-กฺทฺ๑๕:๕ฯ๒ฯ๔": "“ปฏิคฺคณฺหถ, ภิกฺขเว, ปริภุญฺชถฯ ",
  "ปฺลิ-ตฺวฺ-กฺทฺ๑๕:๕ฯ๒ฯ๕": "อนุชานามิ, ภิกฺขเว, อมฺพเปสิกนฺ”ติฯ ",
  "ปฺลิ-ตฺวฺ-กฺทฺ๑๕:๕ฯ๒ฯ๖": "เตน โข ปน สมเยน อญฺญตรสฺส ปูคสฺส สงฺฆภตฺตํ โหติฯ ",
  "ปฺลิ-ตฺวฺ-กฺทฺ๑๕:๕ฯ๒ฯ๗": "เต น ปริยาปุณึสุ อมฺพเปสิกํ กาตุํ, ภตฺตคฺเค สกเลเหว อมฺเพหิ เทนฺติฯ ",
  "ปฺลิ-ตฺวฺ-กฺทฺ๑๕:๕ฯ๒ฯ๘": "ภิกฺขู กุกฺกุจฺจายนฺตา นปฺปฏิคฺคณฺหนฺติฯ ",
  "ปฺลิ-ตฺวฺ-กฺทฺ๑๕:๕ฯ๒ฯ๙": "“ปฏิคฺคณฺหถ, ภิกฺขเว, ปริภุญฺชถฯ ",
  "ปฺลิ-ตฺวฺ-กฺทฺ๑๕:๕ฯ๒ฯ๑๐": "อนุชานามิ, ภิกฺขเว, ปญฺจหิ สมณกปฺเปหิ ผลํ ปริภุญฺชิตุํ—",
  "ปฺลิ-ตฺวฺ-กฺทฺ๑๕:๕ฯ๒ฯ๑๑": "อคฺคิปริจิตํ, สตฺถปริจิตํ, นขปริจิตํ, อพีชํ, นิพฺพตฺตพีชญฺเญว ปญฺจมํฯ ",
  "ปฺลิ-ตฺวฺ-กฺทฺ๑๕:๕ฯ๒ฯ๑๒": "อนุชานามิ, ภิกฺขเว, อิเมหิ ปญฺจหิ สมณกปฺเปหิ ผลํ ปริภุญฺชิตุนฺ”ติฯ ",
  "ปฺลิ-ตฺวฺ-กฺทฺ๑๕:๖ฯ๑ฯ๑": "เตน โข ปน สมเยน อญฺญตโร ภิกฺขุ อหินา ทฏฺโฐ กาลงฺกโต โหติฯ ",
  "ปฺลิ-ตฺวฺ-กฺทฺ๑๕:๖ฯ๑ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๖ฯ๑ฯ๓": "“น หิ นูน โส, ภิกฺขเว, ภิกฺขุ อิมานิ จตฺตาริ อหิราชกุลานิ เมตฺเตน จิตฺเตน ผริฯ ",
  "ปฺลิ-ตฺวฺ-กฺทฺ๑๕:๖ฯ๑ฯ๔": "สเจ หิ โส, ภิกฺขเว, ภิกฺขุ อิมานิ จตฺตาริ อหิราชกุลานิ เมตฺเตน จิตฺเตน ผเรยฺย, น หิ โส, ภิกฺขเว, ภิกฺขุ อหินา ทฏฺโฐ กาลํ กเรยฺยฯ ",
  "ปฺลิ-ตฺวฺ-กฺทฺ๑๕:๖ฯ๑ฯ๕": "กตมานิ จตฺตาริ อหิราชกุลานิ? ",
  "ปฺลิ-ตฺวฺ-กฺทฺ๑๕:๖ฯ๑ฯ๖": "วิรูปกฺขํ อหิราชกุลํ, เอราปถํ อหิราชกุลํ, ฉพฺยาปุตฺตํ อหิราชกุลํ, กณฺหาโคตมํ อหิราชกุลํฯ ",
  "ปฺลิ-ตฺวฺ-กฺทฺ๑๕:๖ฯ๑ฯ๗": "น หิ นูน โส, ภิกฺขเว, ภิกฺขุ อิมานิ จตฺตาริ อหิราชกุลานิ เมตฺเตน จิตฺเตน ผริฯ ",
  "ปฺลิ-ตฺวฺ-กฺทฺ๑๕:๖ฯ๑ฯ๘": "สเจ หิ โส, ภิกฺขเว, ภิกฺขุ อิมานิ จตฺตาริ อหิราชกุลานิ เมตฺเตน จิตฺเตน ผเรยฺย, น หิ โส, ภิกฺขเว, ภิกฺขุ อหินา ทฏฺโฐ กาลํ กเรยฺยฯ ",
  "ปฺลิ-ตฺวฺ-กฺทฺ๑๕:๖ฯ๑ฯ๙": "อนุชานามิ, ภิกฺขเว, อิมานิ จตฺตาริ อหิราชกุลานิ เมตฺเตน จิตฺเตน ผริตุํ, อตฺตคุตฺติยา อตฺตรกฺขาย อตฺตปริตฺตํ กาตุํฯ ",
  "ปฺลิ-ตฺวฺ-กฺทฺ๑๕:๖ฯ๑ฯ๑๐": "เอวญฺจ ปน, ภิกฺขเว, กาตพฺพํ—",
  "ปฺลิ-ตฺวฺ-กฺทฺ๑๕:๖ฯ๑ฯ๑๑": "‘วิรูปกฺเขหิ เม เมตฺตํ, ",
  "ปฺลิ-ตฺวฺ-กฺทฺ๑๕:๖ฯ๑ฯ๑๒": "เมตฺตํ เอราปเถหิ เม; ",
  "ปฺลิ-ตฺวฺ-กฺทฺ๑๕:๖ฯ๑ฯ๑๓": "ฉพฺยาปุตฺเตหิ เม เมตฺตํ, ",
  "ปฺลิ-ตฺวฺ-กฺทฺ๑๕:๖ฯ๑ฯ๑๔": "เมตฺตํ กณฺหาโคตมเกหิ จฯ ",
  "ปฺลิ-ตฺวฺ-กฺทฺ๑๕:๖ฯ๑ฯ๑๕": "อปาทเกหิ เม เมตฺตํ, ",
  "ปฺลิ-ตฺวฺ-กฺทฺ๑๕:๖ฯ๑ฯ๑๖": "เมตฺตํ ทฺวิปาทเกหิ เม; ",
  "ปฺลิ-ตฺวฺ-กฺทฺ๑๕:๖ฯ๑ฯ๑๗": "จตุปฺปเทหิ เม เมตฺตํ, ",
  "ปฺลิ-ตฺวฺ-กฺทฺ๑๕:๖ฯ๑ฯ๑๘": "เมตฺตํ พหุปฺปเทหิ เมฯ ",
  "ปฺลิ-ตฺวฺ-กฺทฺ๑๕:๖ฯ๑ฯ๑๙": "มา มํ อปาทโก หึสิ, ",
  "ปฺลิ-ตฺวฺ-กฺทฺ๑๕:๖ฯ๑ฯ๒๐": "มา มํ หึสิ ทฺวิปาทโก; ",
  "ปฺลิ-ตฺวฺ-กฺทฺ๑๕:๖ฯ๑ฯ๒๑": "มา มํ จตุปฺปโท หึสิ, ",
  "ปฺลิ-ตฺวฺ-กฺทฺ๑๕:๖ฯ๑ฯ๒๒": "มา มํ หึสิ พหุปฺปโทฯ ",
  "ปฺลิ-ตฺวฺ-กฺทฺ๑๕:๖ฯ๑ฯ๒๓": "สพฺเพ สตฺตา สพฺเพ ปาณา, ",
  "ปฺลิ-ตฺวฺ-กฺทฺ๑๕:๖ฯ๑ฯ๒๔": "สพฺเพ ภูตา จ เกวลา; ",
  "ปฺลิ-ตฺวฺ-กฺทฺ๑๕:๖ฯ๑ฯ๒๕": "สพฺเพ ภทฺรานิ ปสฺสนฺตุ, ",
  "ปฺลิ-ตฺวฺ-กฺทฺ๑๕:๖ฯ๑ฯ๒๖": "มา กิญฺจิ ปาปมาคมาฯ ",
  "ปฺลิ-ตฺวฺ-กฺทฺ๑๕:๖ฯ๑ฯ๒๗": "อปฺปมาโณ พุทฺโธ, ",
  "ปฺลิ-ตฺวฺ-กฺทฺ๑๕:๖ฯ๑ฯ๒๘": "อปฺปมาโณ ธมฺโม; ",
  "ปฺลิ-ตฺวฺ-กฺทฺ๑๕:๖ฯ๑ฯ๒๙": "อปฺปมาโณ สงฺโฆ, ",
  "ปฺลิ-ตฺวฺ-กฺทฺ๑๕:๖ฯ๑ฯ๓๐": "ปมาณวนฺตานิ สรีสปานิฯ ",
  "ปฺลิ-ตฺวฺ-กฺทฺ๑๕:๖ฯ๑ฯ๓๑": "อหิ วิจฺฉิกา สตปที, ",
  "ปฺลิ-ตฺวฺ-กฺทฺ๑๕:๖ฯ๑ฯ๓๒": "อุณฺณนาภิ สรพู มูสิกา; ",
  "ปฺลิ-ตฺวฺ-กฺทฺ๑๕:๖ฯ๑ฯ๓๓": "กตา เม รกฺขา กตํ เม ปริตฺตํ, ",
  "ปฺลิ-ตฺวฺ-กฺทฺ๑๕:๖ฯ๑ฯ๓๔": "ปฏิกฺกมนฺตุ ภูตานิ; ",
  "ปฺลิ-ตฺวฺ-กฺทฺ๑๕:๖ฯ๑ฯ๓๕": "โสหํ นโม ภควโต, ",
  "ปฺลิ-ตฺวฺ-กฺทฺ๑๕:๖ฯ๑ฯ๓๖": "นโม สตฺตนฺนํ สมฺมาสมฺพุทฺธานนฺ’”ติฯ ",
  "ปฺลิ-ตฺวฺ-กฺทฺ๑๕:๗ฯ๑ฯ๑": "เตน โข ปน สมเยน อญฺญตโร ภิกฺขุ อนภิรติยา ปีฬิโต อตฺตโน องฺคชาตํ ฉินฺทิฯ ",
  "ปฺลิ-ตฺวฺ-กฺทฺ๑๕:๗ฯ๑ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๗ฯ๑ฯ๓": "“อญฺญมฺหิ โส, ภิกฺขเว, โมฆปุริโส เฉตพฺพมฺหิ, อญฺญํ ฉินฺทิฯ ",
  "ปฺลิ-ตฺวฺ-กฺทฺ๑๕:๗ฯ๑ฯ๔": "น, ภิกฺขเว, อตฺตโน องฺคชาตํ เฉตพฺพํฯ ",
  "ปฺลิ-ตฺวฺ-กฺทฺ๑๕:๗ฯ๑ฯ๕": "โย ฉินฺเทยฺย, อาปตฺติ ถุลฺลจฺจยสฺสา”ติฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๑": "เตน โข ปน สมเยน ราชคหกสฺส เสฏฺฐิสฺส มหคฺฆสฺส จนฺทนสฺส จนฺทนคณฺฐิ อุปฺปนฺนา โหติฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๒": "อถ โข ราชคหกสฺส เสฏฺฐิสฺส เอตทโหสิ—",
  "ปฺลิ-ตฺวฺ-กฺทฺ๑๕:๘ฯ๑ฯ๓": "“ยนฺนูนาหํ อิมาย จนฺทนคณฺฐิยา ปตฺตํ เลขาเปยฺยํฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๔": "เลขญฺจ เม ปริโภคํ ภวิสฺสติ, ปตฺตญฺจ ทานํ ทสฺสามี”ติฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๕": "อถ โข ราชคหโก เสฏฺฐิ ตาย จนฺทนคณฺฐิยา ปตฺตํ เลขาเปตฺวา สิกฺกาย อุฑฺฑิตฺวา เวฬคฺเค อาลคฺเคตฺวา เวฬุปรมฺปราย พนฺธิตฺวา เอวมาห—",
  "ปฺลิ-ตฺวฺ-กฺทฺ๑๕:๘ฯ๑ฯ๖": "“โย สมโณ วา พฺราหฺมโณ วา อรหา เจว อิทฺธิมา จ ทินฺนํเยว ปตฺตํ โอหรตู”ติฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๗": "อถ โข ปูรโณ กสฺสโป เยน ราชคหโก เสฏฺฐิ เตนุปสงฺกมิ, อุปสงฺกมิตฺวา ราชคหกํ เสฏฺฐึ เอตทโวจ—",
  "ปฺลิ-ตฺวฺ-กฺทฺ๑๕:๘ฯ๑ฯ๘": "“อหญฺหิ, คหปติ, อรหา เจว อิทฺธิมา จ, เทหิ เม ปตฺตนฺ”ติฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๙": "“สเจ, ภนฺเต, อายสฺมา อรหา เจว อิทฺธิมา จ ทินฺนํเยว ปตฺตํ โอหรตู”ติฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๑๐": "อถ โข มกฺขลิ โคสาโล … ",
  "ปฺลิ-ตฺวฺ-กฺทฺ๑๕:๘ฯ๑ฯ๑๑": "อชิโต เกสกมฺพโล … ",
  "ปฺลิ-ตฺวฺ-กฺทฺ๑๕:๘ฯ๑ฯ๑๒": "ปกุโธ กจฺจายโน … ",
  "ปฺลิ-ตฺวฺ-กฺทฺ๑๕:๘ฯ๑ฯ๑๓": "สญฺจโย เพลฏฺฐปุตฺโต … ",
  "ปฺลิ-ตฺวฺ-กฺทฺ๑๕:๘ฯ๑ฯ๑๔": "นิคณฺโฐ นาฏปุตฺโต เยน ราชคหโก เสฏฺฐิ เตนุปสงฺกมิ, อุปสงฺกมิตฺวา ราชคหกํ เสฏฺฐึ เอตทโวจ—",
  "ปฺลิ-ตฺวฺ-กฺทฺ๑๕:๘ฯ๑ฯ๑๕": "“อหญฺหิ, คหปติ, อรหา เจว อิทฺธิมา จ, เทหิ เม ปตฺตนฺ”ติฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๑๖": "“สเจ, ภนฺเต, อายสฺมา อรหา เจว อิทฺธิมา จ, ทินฺนํเยว ปตฺตํ โอหรตู”ติฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๑๗": "เตน โข ปน สมเยน อายสฺมา จ มหาโมคฺคลฺลาโน อายสฺมา จ ปิณฺโฑลภารทฺวาโช ปุพฺพณฺหสมยํ นิวาเสตฺวา ปตฺตจีวรมาทาย ราชคหํ ปิณฺฑาย ปวิสึสุฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๑๘": "อถ โข อายสฺมา ปิณฺโฑลภารทฺวาโช อายสฺมนฺตํ มหาโมคฺคลฺลานํ เอตทโวจ—",
  "ปฺลิ-ตฺวฺ-กฺทฺ๑๕:๘ฯ๑ฯ๑๙": "“อายสฺมา โข มหาโมคฺคลฺลาโน อรหา เจว อิทฺธิมา จฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๒๐": "คจฺฉาวุโส, โมคฺคลฺลาน, เอตํ ปตฺตํ โอหรฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๒๑": "ตุเยฺหโส ปตฺโต”ติฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๒๒": "“อายสฺมา โข ภารทฺวาโช อรหา เจว อิทฺธิมา จฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๒๓": "คจฺฉาวุโส, ภารทฺวาช, เอตํ ปตฺตํ โอหรฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๒๔": "ตุเยฺหโส ปตฺโต”ติฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๒๕": "อถ โข อายสฺมา ปิณฺโฑลภารทฺวาโช เวหาสํ อพฺภุคฺคนฺตฺวา ตํ ปตฺตํ คเหตฺวา ติกฺขตฺตุํ ราชคหํ อนุปริยายิฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๒๖": "เตน โข ปน สมเยน ราชคหโก เสฏฺฐิ สปุตฺตทาโร สเก นิเวสเน ฐิโต โหติ ปญฺชลิโก นมสฺสมาโน—",
  "ปฺลิ-ตฺวฺ-กฺทฺ๑๕:๘ฯ๑ฯ๒๗": "อิเธว, ภนฺเต, อโยฺย ภารทฺวาโช อมฺหากํ นิเวสเน ปติฏฺฐาตูติฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๒๘": "อถ โข อายสฺมา ปิณฺโฑลภารทฺวาโช ราชคหกสฺส เสฏฺฐิสฺส นิเวสเน ปติฏฺฐาสิฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๒๙": "อถ โข ราชคหโก เสฏฺฐิ อายสฺมโต ปิณฺโฑลภารทฺวาชสฺส หตฺถโต ปตฺตํ คเหตฺวา มหคฺฆสฺส ขาทนียสฺส ปูเรตฺวา อายสฺมโต ปิณฺโฑลภารทฺวาชสฺส อทาสิฯ ",
  "ปฺลิ-ตฺวฺ-กฺทฺ๑๕:๘ฯ๑ฯ๓๐": "อถ โข อายสฺมา ปิณฺโฑลภารทฺวาโช ตํ ปตฺตํ คเหตฺวา อารามํ อคมาสิฯ ",
  "ปฺลิ-ตฺวฺ-กฺทฺ๑๕:๘ฯ๒ฯ๑": "อโสฺสสุํ โข มนุสฺสา—",
  "ปฺลิ-ตฺวฺ-กฺทฺ๑๕:๘ฯ๒ฯ๒": "อเยฺยน กิร ปิณฺโฑลภารทฺวาเชน ราชคหกสฺส เสฏฺฐิสฺส ปตฺโต โอหาริโตติฯ ",
  "ปฺลิ-ตฺวฺ-กฺทฺ๑๕:๘ฯ๒ฯ๓": "เต จ มนุสฺสา อุจฺจาสทฺทา มหาสทฺทา อายสฺมนฺตํ ปิณฺโฑลภารทฺวาชํ ปิฏฺฐิโต ปิฏฺฐิโต อนุพนฺธึสุฯ ",
  "ปฺลิ-ตฺวฺ-กฺทฺ๑๕:๘ฯ๒ฯ๔": "อโสฺสสิ โข ภควา อุจฺจาสทฺทํ มหาสทฺทํ; ",
  "ปฺลิ-ตฺวฺ-กฺทฺ๑๕:๘ฯ๒ฯ๕": "สุตฺวาน อายสฺมนฺตํ อานนฺทํ อามนฺเตสิ—",
  "ปฺลิ-ตฺวฺ-กฺทฺ๑๕:๘ฯ๒ฯ๖": "“กึ นุ โข โส, อานนฺท, อุจฺจาสทฺโท มหาสทฺโท”ติ? ",
  "ปฺลิ-ตฺวฺ-กฺทฺ๑๕:๘ฯ๒ฯ๗": "“อายสฺมตา, ภนฺเต, ปิณฺโฑลภารทฺวาเชน ราชคหกสฺส เสฏฺฐิสฺส ปตฺโต โอหาริโตฯ ",
  "ปฺลิ-ตฺวฺ-กฺทฺ๑๕:๘ฯ๒ฯ๘": "อโสฺสสุํ โข, ภนฺเต, มนุสฺสา—",
  "ปฺลิ-ตฺวฺ-กฺทฺ๑๕:๘ฯ๒ฯ๙": "อเยฺยน กิร ปิณฺโฑลภารทฺวาเชน ราชคหกสฺส เสฏฺฐิสฺส ปตฺโต โอหาริโตติฯ ",
  "ปฺลิ-ตฺวฺ-กฺทฺ๑๕:๘ฯ๒ฯ๑๐": "เต จ, ภนฺเต, มนุสฺสา อุจฺจาสทฺทา มหาสทฺทา อายสฺมนฺตํ ปิณฺโฑลภารทฺวาชํ ปิฏฺฐิโต ปิฏฺฐิโต อนุพนฺธาฯ ",
  "ปฺลิ-ตฺวฺ-กฺทฺ๑๕:๘ฯ๒ฯ๑๑": "โส เอโส, ภนฺเต, ภควา อุจฺจาสทฺโท มหาสทฺโท”ติฯ ",
  "ปฺลิ-ตฺวฺ-กฺทฺ๑๕:๘ฯ๒ฯ๑๒": "อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา อายสฺมนฺตํ ปิณฺโฑลภารทฺวาชํ ปฏิปุจฺฉิ—",
  "ปฺลิ-ตฺวฺ-กฺทฺ๑๕:๘ฯ๒ฯ๑๓": "“สจฺจํ กิร ตยา, ภารทฺวาช, ราชคหกสฺส เสฏฺฐิสฺส ปตฺโต โอหาริโต”ติ? ",
  "ปฺลิ-ตฺวฺ-กฺทฺ๑๕:๘ฯ๒ฯ๑๔": "“สจฺจํ, ภควา”ติฯ ",
  "ปฺลิ-ตฺวฺ-กฺทฺ๑๕:๘ฯ๒ฯ๑๕": "วิครหิ พุทฺโธ ภควา—",
  "ปฺลิ-ตฺวฺ-กฺทฺ๑๕:๘ฯ๒ฯ๑๖": "“อนนุจฺฉวิกํ, ภารทฺวาช, อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
  "ปฺลิ-ตฺวฺ-กฺทฺ๑๕:๘ฯ๒ฯ๑๗": "กถญฺหิ นาม ตฺวํ, ภารทฺวาช, ฉวสฺส ทารุปตฺตสฺส การณา คิหีนํ อุตฺตริ มนุสฺสธมฺมํ อิทฺธิปาฏิหาริยํ ทเสฺสสฺสสิฯ ",
  "ปฺลิ-ตฺวฺ-กฺทฺ๑๕:๘ฯ๒ฯ๑๘": "เสยฺยถาปิ, ภารทฺวาช, มาตุคาโม ฉวสฺส มาสกรูปสฺส การณา โกปินํ ทเสฺสติ; ",
  "ปฺลิ-ตฺวฺ-กฺทฺ๑๕:๘ฯ๒ฯ๑๙": "เอวเมว โข ตยา, ภารทฺวาช, ฉวสฺส ทารุปตฺตสฺส การณา คิหีนํ อุตฺตริ มนุสฺสธมฺมํ อิทฺธิปาฏิหาริยํ ทสฺสิตํฯ ",
  "ปฺลิ-ตฺวฺ-กฺทฺ๑๕:๘ฯ๒ฯ๒๐": "เนตํ, ภารทฺวาช, อปฺปสนฺนานํ วา ปสาทาย …เป… ",
  "ปฺลิ-ตฺวฺ-กฺทฺ๑๕:๘ฯ๒ฯ๒๑": "วิครหิตฺวา …เป… ",
  "ปฺลิ-ตฺวฺ-กฺทฺ๑๕:๘ฯ๒ฯ๒๒": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๘ฯ๒ฯ๒๓": "“น, ภิกฺขเว, คิหีนํ อุตฺตริมนุสฺสธมฺมํ อิทฺธิปาฏิหาริยํ ทเสฺสตพฺพํฯ ",
  "ปฺลิ-ตฺวฺ-กฺทฺ๑๕:๘ฯ๒ฯ๒๔": "โย ทเสฺสยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๘ฯ๒ฯ๒๕": "ภินฺทเถตํ, ภิกฺขเว, ทารุปตฺตํ สกลิกํ สกลิกํ กตฺวา, ภิกฺขูนํ อญฺชนุปปิสนํ เทถฯ ",
  "ปฺลิ-ตฺวฺ-กฺทฺ๑๕:๘ฯ๒ฯ๒๖": "น จ, ภิกฺขเว, ทารุปตฺโต ธาเรตพฺโพฯ ",
  "ปฺลิ-ตฺวฺ-กฺทฺ๑๕:๘ฯ๒ฯ๒๗": "โย ธาเรยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๙ฯ๑ฯ๑": "เตน โข ปน สมเยน ฉพฺพคฺคิยา ภิกฺขู อุจฺจาวเจ ปตฺเต ธาเรนฺติ โสวณฺณมยํ รูปิยมยํฯ ",
  "ปฺลิ-ตฺวฺ-กฺทฺ๑๕:๙ฯ๑ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๙ฯ๑ฯ๓": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๙ฯ๑ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๑ฯ๕": "“น, ภิกฺขเว, โสวณฺณมโย ปตฺโต ธาเรตพฺโพ …เป… ",
  "ปฺลิ-ตฺวฺ-กฺทฺ๑๕:๙ฯ๑ฯ๖": "น รูปิยมโย ปตฺโต ธาเรตพฺโพ … ",
  "ปฺลิ-ตฺวฺ-กฺทฺ๑๕:๙ฯ๑ฯ๗": "น มณิมโย ปตฺโต ธาเรตพฺโพ … ",
  "ปฺลิ-ตฺวฺ-กฺทฺ๑๕:๙ฯ๑ฯ๘": "น เวฬุริยมโย ปตฺโต ธาเรตพฺโพ … ",
  "ปฺลิ-ตฺวฺ-กฺทฺ๑๕:๙ฯ๑ฯ๙": "น ผลิกมโย ปตฺโต ธาเรตพฺโพ … ",
  "ปฺลิ-ตฺวฺ-กฺทฺ๑๕:๙ฯ๑ฯ๑๐": "น กํสมโย ปตฺโต ธาเรตพฺโพ … ",
  "ปฺลิ-ตฺวฺ-กฺทฺ๑๕:๙ฯ๑ฯ๑๑": "น กาจมโย ปตฺโต ธาเรตพฺโพ … ",
  "ปฺลิ-ตฺวฺ-กฺทฺ๑๕:๙ฯ๑ฯ๑๒": "น ติปุมโย ปตฺโต ธาเรตพฺโพ … ",
  "ปฺลิ-ตฺวฺ-กฺทฺ๑๕:๙ฯ๑ฯ๑๓": "น สีสมโย ปตฺโต ธาเรตพฺโพ … ",
  "ปฺลิ-ตฺวฺ-กฺทฺ๑๕:๙ฯ๑ฯ๑๔": "น ตมฺพโลหมโย ปตฺโต ธาเรตพฺโพฯ ",
  "ปฺลิ-ตฺวฺ-กฺทฺ๑๕:๙ฯ๑ฯ๑๕": "โย ธาเรยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๙ฯ๑ฯ๑๖": "อนุชานามิ, ภิกฺขเว, เทฺว ปตฺเต—",
  "ปฺลิ-ตฺวฺ-กฺทฺ๑๕:๙ฯ๑ฯ๑๗": "อโยปตฺตํ, มตฺติกาปตฺตนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๑": "เตน โข ปน สมเยน ปตฺตมูลํ ฆํสิยติฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๓": "“อนุชานามิ, ภิกฺขเว, ปตฺตมณฺฑลนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๔": "เตน โข ปน สมเยน ฉพฺพคฺคิยา ภิกฺขู อุจฺจาวจานิ ปตฺตมณฺฑลานิ ธาเรนฺติ โสวณฺณมยํ รูปิยมยํฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๕": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๙ฯ๒ฯ๖": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๘": "“น, ภิกฺขเว, อุจฺจาวจานิ ปตฺตมณฺฑลานิ ธาเรตพฺพานิฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๙": "โย ธาเรยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๑๐": "อนุชานามิ, ภิกฺขเว, เทฺว ปตฺตมณฺฑลานิ—",
  "ปฺลิ-ตฺวฺ-กฺทฺ๑๕:๙ฯ๒ฯ๑๑": "ติปุมยํ, สีสมยนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๑๒": "พหลานิ มณฺฑลานิ น อจฺฉุปิยนฺติฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๑๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๑๔": "“อนุชานามิ, ภิกฺขเว, ลิขิตุนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๑๕": "วลี โหนฺติฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๑๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๑๗": "“อนุชานามิ, ภิกฺขเว, มกรทนฺตกํ ฉินฺทิตุนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๑๘": "เตน โข ปน สมเยน ฉพฺพคฺคิยา ภิกฺขู จิตฺรานิ ปตฺตมณฺฑลานิ ธาเรนฺติ รูปกากิณฺณานิ ภิตฺติกมฺมกตานิฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๑๙": "ตานิ รถิกายปิ ทเสฺสนฺตา อาหิณฺฑนฺติฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๒๐": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๙ฯ๒ฯ๒๑": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๒๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๒๓": "“น, ภิกฺขเว, จิตฺรานิ ปตฺตมณฺฑลานิ ธาเรตพฺพานิ รูปกากิณฺณานิ ภิตฺติกมฺมกตานิฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๒๔": "โย ธาเรยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๙ฯ๒ฯ๒๕": "อนุชานามิ, ภิกฺขเว, ปกติมณฺฑลนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๑": "เตน โข ปน สมเยน ภิกฺขู โสทกํ ปตฺตํ ปฏิสาเมนฺติฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๒": "ปตฺโต ทุสฺสติฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๔": "“น, ภิกฺขเว, โสทโก ปตฺโต ปฏิสาเมตพฺโพฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๕": "โย ปฏิสาเมยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๖": "อนุชานามิ, ภิกฺขเว, โอตาเปตฺวา ปตฺตํ ปฏิสาเมตุนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๗": "เตน โข ปน สมเยน ภิกฺขู โสทกํ ปตฺตํ โอตาเปนฺติฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๘": "ปตฺโต ทุคฺคนฺโธ โหติฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๑๐": "“น, ภิกฺขเว, โสทโก ปตฺโต โอตาเปตพฺโพฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๑๑": "โย โอตาเปยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๑๒": "อนุชานามิ, ภิกฺขเว, โวทกํ กตฺวา โอตาเปตฺวา ปตฺตํ ปฏิสาเมตุนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๑๓": "เตน โข ปน สมเยน ภิกฺขู อุเณฺห ปตฺตํ นิทหนฺติฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๑๔": "ปตฺตสฺส วณฺโณ ทุสฺสติฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๑๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๑๖": "“น, ภิกฺขเว, อุเณฺห ปตฺโต นิทหิตพฺโพฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๑๗": "โย นิทเหยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๙ฯ๓ฯ๑๘": "อนุชานามิ, ภิกฺขเว, มุหุตฺตํ อุเณฺห โอตาเปตฺวา ปตฺตํ ปฏิสาเมตุนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๑": "เตน โข ปน สมเยน สมฺพหุลา ปตฺตา อชฺโฌกาเส อนาธารา นิกฺขิตฺตา โหนฺติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๒": "วาตมณฺฑลิกาย อาวฏฺเฏตฺวา ปตฺตา ภิชฺชึสุฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๔": "“อนุชานามิ, ภิกฺขเว, ปตฺตาธารกนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๕": "เตน โข ปน สมเยน ภิกฺขู มิฑฺฒนฺเต ปตฺตํ นิกฺขิปนฺติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๖": "ปริปติตฺวา ปตฺโต ภิชฺชติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๘": "“น, ภิกฺขเว, มิฑฺฒนฺเต ปตฺโต นิกฺขิปิตพฺโพฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๙": "โย นิกฺขิเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๑๐": "เตน โข ปน สมเยน ภิกฺขู ปริภณฺฑนฺเต ปตฺตํ นิกฺขิปนฺติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๑๑": "ปริปติตฺวา ปตฺโต ภิชฺชติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๑๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๑๓": "“น, ภิกฺขเว, ปริภณฺฑนฺเต ปตฺโต นิกฺขิปิตพฺโพฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๑๔": "โย นิกฺขิเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๑๕": "เตน โข ปน สมเยน ภิกฺขู ฉมาย ปตฺตํ นิกฺกุชฺชนฺติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๑๖": "โอฏฺโฐ ฆํสิยติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๑๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๑๘": "“อนุชานามิ, ภิกฺขเว, ติณสนฺถารกนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๑๙": "ติณสนฺถารโก อุปจิกาหิ ขชฺชติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๒๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๒๑": "“อนุชานามิ, ภิกฺขเว, โจฬกนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๒๒": "โจฬกํ อุปจิกาหิ ขชฺชติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๒๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๒๔": "“อนุชานามิ, ภิกฺขเว, ปตฺตมาฬกนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๒๕": "ปตฺตมาฬโก ปริปติตฺวา ปตฺโต ภิชฺชติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๒๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๒๗": "“อนุชานามิ, ภิกฺขเว, ปตฺตกุณฺโฑลิกนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๒๘": "ปตฺตกุณฺโฑลิกาย ปตฺโต ฆํสิยติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๒๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๓๐": "“อนุชานามิ, ภิกฺขเว, ปตฺตตฺถวิกนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๓๑": "อํสพทฺธโก น โหติฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๓๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๔ฯ๓๓": "“อนุชานามิ, ภิกฺขเว, อํสพทฺธกํ พนฺธนสุตฺตกนฺ”ติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๑": "เตน โข ปน สมเยน ภิกฺขู ภิตฺติขิเลปิ นาคทนฺตเกปิ ปตฺตํ ลคฺเคนฺติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๒": "ปริปติตฺวา ปตฺโต ภิชฺชติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๔": "“น, ภิกฺขเว, ปตฺโต ลคฺเคตพฺโพฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๕": "โย ลคฺเคยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๖": "เตน โข ปน สมเยน ภิกฺขู มญฺเจ ปตฺตํ นิกฺขิปนฺติ, สติสมฺโมสา นิสีทนฺตา โอตฺถริตฺวา ปตฺตํ ภินฺเทนฺติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๘": "“น, ภิกฺขเว, มญฺเจ ปตฺโต นิกฺขิปิตพฺโพฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๙": "โย นิกฺขิเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๑๐": "เตน โข ปน สมเยน ภิกฺขู ปีเฐ ปตฺตํ นิกฺขิปนฺติ, สติสมฺโมสา นิสีทนฺตา โอตฺถริตฺวา ปตฺตํ ภินฺเทนฺติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๑๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๑๒": "“น, ภิกฺขเว, ปีเฐ ปตฺโต นิกฺขิปิตพฺโพฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๑๓": "โย นิกฺขิเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๑๔": "เตน โข ปน สมเยน ภิกฺขู องฺเก ปตฺตํ นิกฺขิปนฺติ, สติสมฺโมสา อุฏฺฐหนฺติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๑๕": "ปริปติตฺวา ปตฺโต ภิชฺชติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๑๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๑๗": "“น, ภิกฺขเว, องฺเก ปตฺโต นิกฺขิปิตพฺโพฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๑๘": "โย นิกฺขิเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๑๙": "เตน โข ปน สมเยน ภิกฺขู ฉตฺเต ปตฺตํ นิกฺขิปนฺติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๒๐": "วาตมณฺฑลิกาย ฉตฺตํ อุกฺขิปิยติ ปริปติตฺวา ปตฺโต ภิชฺชติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๒๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๒๒": "“น, ภิกฺขเว, ฉตฺเต ปตฺโต นิกฺขิปิตพฺโพฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๒๓": "โย นิกฺขิเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๒๔": "เตน โข ปน สมเยน ภิกฺขู ปตฺตหตฺถา กวาฏํ ปณาเมนฺติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๒๕": "กวาโฏ อาวฏฺฏิตฺวา ปตฺโต ภิชฺชติฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๒๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๒๗": "“น, ภิกฺขเว, ปตฺตหตฺเถน กวาฏํ ปณาเมตพฺพํฯ ",
  "ปฺลิ-ตฺวฺ-กฺทฺ๑๕:๙ฯ๕ฯ๒๘": "โย ปณาเมยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑๐ฯ๑ฯ๑": "เตน โข ปน สมเยน ภิกฺขู ตุมฺพกฏาเห ปิณฺฑาย จรนฺติฯ ",
  "ปฺลิ-ตฺวฺ-กฺทฺ๑๕:๑๐ฯ๑ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๑๐ฯ๑ฯ๓": "“เสยฺยถาปิ ติตฺถิยา”ติฯ ",
  "ปฺลิ-ตฺวฺ-กฺทฺ๑๕:๑๐ฯ๑ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๐ฯ๑ฯ๕": "“น, ภิกฺขเว, ตุมฺพกฏาเห ปิณฺฑาย จริตพฺพํฯ ",
  "ปฺลิ-ตฺวฺ-กฺทฺ๑๕:๑๐ฯ๑ฯ๖": "โย จเรยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑๐ฯ๑ฯ๗": "เตน โข ปน สมเยน ภิกฺขู ฆฏิกฏาเห ปิณฺฑาย จรนฺติฯ ",
  "ปฺลิ-ตฺวฺ-กฺทฺ๑๕:๑๐ฯ๑ฯ๘": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๑๐ฯ๑ฯ๙": "“เสยฺยถาปิ ติตฺถิยา”ติฯ ",
  "ปฺลิ-ตฺวฺ-กฺทฺ๑๕:๑๐ฯ๑ฯ๑๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๐ฯ๑ฯ๑๑": "“น, ภิกฺขเว, ฆฏิกฏาเห ปิณฺฑาย จริตพฺพํฯ ",
  "ปฺลิ-ตฺวฺ-กฺทฺ๑๕:๑๐ฯ๑ฯ๑๒": "โย จเรยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑๐ฯ๒ฯ๑": "เตน โข ปน สมเยน อญฺญตโร ภิกฺขุ สพฺพปํสุกูลิโก โหติฯ ",
  "ปฺลิ-ตฺวฺ-กฺทฺ๑๕:๑๐ฯ๒ฯ๒": "โส ฉวสีสสฺส ปตฺตํ ธาเรติฯ ",
  "ปฺลิ-ตฺวฺ-กฺทฺ๑๕:๑๐ฯ๒ฯ๓": "อญฺญตรา อิตฺถี ปสฺสิตฺวา ภีตา วิสฺสรมกาสิ—",
  "ปฺลิ-ตฺวฺ-กฺทฺ๑๕:๑๐ฯ๒ฯ๔": "“อภุํ เม ปิสาโจ วตายนฺ”ติฯ ",
  "ปฺลิ-ตฺวฺ-กฺทฺ๑๕:๑๐ฯ๒ฯ๕": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๑๐ฯ๒ฯ๖": "“กถญฺหิ นาม สมณา สกฺยปุตฺติยา ฉวสีสสฺส ปตฺตํ ธาเรสฺสนฺติ, เสยฺยถาปิ ปิสาจิลฺลิกา”ติฯ ",
  "ปฺลิ-ตฺวฺ-กฺทฺ๑๕:๑๐ฯ๒ฯ๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๐ฯ๒ฯ๘": "“น, ภิกฺขเว, ฉวสีสสฺส ปตฺโต ธาเรตพฺโพฯ ",
  "ปฺลิ-ตฺวฺ-กฺทฺ๑๕:๑๐ฯ๒ฯ๙": "โย ธาเรยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๑๐ฯ๒ฯ๑๐": "น จ, ภิกฺขเว, สพฺพปํสุกูลิเกน ภวิตพฺพํฯ ",
  "ปฺลิ-ตฺวฺ-กฺทฺ๑๕:๑๐ฯ๒ฯ๑๑": "โย ภเวยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑๐ฯ๓ฯ๑": "เตน โข ปน สมเยน ภิกฺขู จลกานิปิ อฏฺฐิกานิปิ อุจฺฉิฏฺโฐทกมฺปิ ปตฺเตน นีหรนฺติฯ ",
  "ปฺลิ-ตฺวฺ-กฺทฺ๑๕:๑๐ฯ๓ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๑๐ฯ๓ฯ๓": "“ยสฺมึ เยวิเม สมณา สกฺยปุตฺติยา ภุญฺชนฺติ โสว เนสํ ปฏิคฺคโห”ติฯ ",
  "ปฺลิ-ตฺวฺ-กฺทฺ๑๕:๑๐ฯ๓ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๐ฯ๓ฯ๕": "“น ภิกฺขเว, จลกานิ วา อฏฺฐิกานิ วา อุจฺฉิฏฺโฐทกํ วา ปตฺเตน นีหริตพฺพํฯ ",
  "ปฺลิ-ตฺวฺ-กฺทฺ๑๕:๑๐ฯ๓ฯ๖": "โย นีหเรยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๑๐ฯ๓ฯ๗": "อนุชานามิ, ภิกฺขเว, ปฏิคฺคหนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๑ฯ๑": "เตน โข ปน สมเยน ภิกฺขู หตฺเถน วิปฺผาเฬตฺวา จีวรํ สิพฺเพนฺติฯ ",
  "ปฺลิ-ตฺวฺ-กฺทฺ๑๕:๑๑ฯ๑ฯ๒": "จีวรํ วิโลมิกํ โหติฯ ",
  "ปฺลิ-ตฺวฺ-กฺทฺ๑๕:๑๑ฯ๑ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๑ฯ๔": "“อนุชานามิ, ภิกฺขเว, สตฺถกํ นมตกนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๑ฯ๕": "เตน โข ปน สมเยน สงฺฆสฺส ทณฺฑสตฺถกํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๕:๑๑ฯ๑ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๑ฯ๗": "“อนุชานามิ, ภิกฺขเว, ทณฺฑสตฺถกนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๑ฯ๘": "เตน โข ปน สมเยน ฉพฺพคฺคิยา ภิกฺขู อุจฺจาวเจ สตฺถกทณฺเฑ ธาเรนฺติ โสวณฺณมยํ รูปิยมยํฯ ",
  "ปฺลิ-ตฺวฺ-กฺทฺ๑๕:๑๑ฯ๑ฯ๙": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๑๑ฯ๑ฯ๑๐": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๑๑ฯ๑ฯ๑๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๑ฯ๑๒": "“น, ภิกฺขเว, อุจฺจาวจา สตฺถกทณฺฑา ธาเรตพฺพาฯ ",
  "ปฺลิ-ตฺวฺ-กฺทฺ๑๕:๑๑ฯ๑ฯ๑๓": "โย ธาเรยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๑๑ฯ๑ฯ๑๔": "อนุชานามิ, ภิกฺขเว, อฏฺฐิมยํ ทนฺตมยํ วิสาณมยํ นฬมยํ เวฬุมยํ กฏฺฐมยํ ชตุมยํ ผลมยํ โลหมยํ สงฺขนาภิมยนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๒ฯ๑": "เตน โข ปน สมเยน ภิกฺขู กุกฺกุฏปตฺเตนปิ เวฬุเปสิกายปิ จีวรํ สิพฺเพนฺติฯ ",
  "ปฺลิ-ตฺวฺ-กฺทฺ๑๕:๑๑ฯ๒ฯ๒": "จีวรํ ทุสฺสิพฺพิตํ โหติฯ ",
  "ปฺลิ-ตฺวฺ-กฺทฺ๑๕:๑๑ฯ๒ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๒ฯ๔": "“อนุชานามิ, ภิกฺขเว, สูจินฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๒ฯ๕": "สูจิโย กณฺณกิตาโย โหนฺติ …เป… ",
  "ปฺลิ-ตฺวฺ-กฺทฺ๑๕:๑๑ฯ๒ฯ๖": "“อนุชานามิ, ภิกฺขเว, สูจินาฬิกนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๒ฯ๗": "สูจินาฬิกายปิ กณฺณกิตาโย โหนฺติ …เป… ",
  "ปฺลิ-ตฺวฺ-กฺทฺ๑๕:๑๑ฯ๒ฯ๘": "“อนุชานามิ, ภิกฺขเว, กิณฺเณน ปูเรตุนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๒ฯ๙": "กิณฺเณปิ กณฺณกิตาโย โหนฺติ …เป… ",
  "ปฺลิ-ตฺวฺ-กฺทฺ๑๕:๑๑ฯ๒ฯ๑๐": "“อนุชานามิ, ภิกฺขเว, สตฺตุยา ปูเรตุนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๒ฯ๑๑": "สตฺตุยาปิ กณฺณกิตาโย โหนฺติ …เป… ",
  "ปฺลิ-ตฺวฺ-กฺทฺ๑๕:๑๑ฯ๒ฯ๑๒": "“อนุชานามิ, ภิกฺขเว, สริตกนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๒ฯ๑๓": "สริตเกปิ กณฺณกิตาโย โหนฺติ …เป… ",
  "ปฺลิ-ตฺวฺ-กฺทฺ๑๕:๑๑ฯ๒ฯ๑๔": "“อนุชานามิ, ภิกฺขเว, มธุสิตฺถเกน สาเรตุนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๒ฯ๑๕": "สริตกํ ปริภิชฺชติ …เป… ",
  "ปฺลิ-ตฺวฺ-กฺทฺ๑๕:๑๑ฯ๒ฯ๑๖": "“อนุชานามิ, ภิกฺขเว, สริตกสิปาฏิกนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๓ฯ๑": "เตน โข ปน สมเยน ภิกฺขู ตตฺถ ตตฺถ ขิลํ นิกฺขณิตฺวา สมฺพนฺธิตฺวา จีวรํ สิพฺเพนฺติฯ ",
  "ปฺลิ-ตฺวฺ-กฺทฺ๑๕:๑๑ฯ๓ฯ๒": "จีวรํ วิกณฺณํ โหติฯ ",
  "ปฺลิ-ตฺวฺ-กฺทฺ๑๕:๑๑ฯ๓ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๓ฯ๔": "“อนุชานามิ, ภิกฺขเว, กถินํ กถินรชฺชุํ ตตฺถ ตตฺถ โอพนฺธิตฺวา จีวรํ สิพฺเพตุนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๓ฯ๕": "วิสเม กถินํ ปตฺถรนฺติฯ ",
  "ปฺลิ-ตฺวฺ-กฺทฺ๑๕:๑๑ฯ๓ฯ๖": "กถินํ ปริภิชฺชติ …เป… ",
  "ปฺลิ-ตฺวฺ-กฺทฺ๑๕:๑๑ฯ๓ฯ๗": "“น, ภิกฺขเว, วิสเม กถินํ ปตฺถริตพฺพํฯ ",
  "ปฺลิ-ตฺวฺ-กฺทฺ๑๕:๑๑ฯ๓ฯ๘": "โย ปตฺถเรยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑๑ฯ๓ฯ๙": "ฉมาย กถินํ ปตฺถรนฺติฯ ",
  "ปฺลิ-ตฺวฺ-กฺทฺ๑๕:๑๑ฯ๓ฯ๑๐": "กถินํ ปํสุกิตํ โหติ …เป… ",
  "ปฺลิ-ตฺวฺ-กฺทฺ๑๕:๑๑ฯ๓ฯ๑๑": "“อนุชานามิ, ภิกฺขเว, ติณสนฺถารกนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๓ฯ๑๒": "กถินสฺส อนฺโต ชีรติ …เป… ",
  "ปฺลิ-ตฺวฺ-กฺทฺ๑๕:๑๑ฯ๓ฯ๑๓": "“อนุชานามิ, ภิกฺขเว, อนุวาตํ ปริภณฺฑํ อาโรเปตุนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๓ฯ๑๔": "กถินํ นปฺปโหติ …เป… ",
  "ปฺลิ-ตฺวฺ-กฺทฺ๑๕:๑๑ฯ๓ฯ๑๕": "“อนุชานามิ, ภิกฺขเว, ทณฺฑกถินํ พิทลกํ สลากํ วินนฺธนรชฺชุํ วินนฺธนสุตฺตํ วินนฺธิตฺวา จีวรํ สิพฺเพตุนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๓ฯ๑๖": "สุตฺตนฺตริกาโย วิสมา โหนฺติ …เป… ",
  "ปฺลิ-ตฺวฺ-กฺทฺ๑๕:๑๑ฯ๓ฯ๑๗": "“อนุชานามิ, ภิกฺขเว, กฬิมฺภกนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๓ฯ๑๘": "สุตฺตา วงฺกา โหนฺติ …เป… ",
  "ปฺลิ-ตฺวฺ-กฺทฺ๑๕:๑๑ฯ๓ฯ๑๙": "“อนุชานามิ, ภิกฺขเว, โมฆสุตฺตกนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๔ฯ๑": "เตน โข ปน สมเยน ภิกฺขู อโธเตหิ ปาเทหิ กถินํ อกฺกมนฺติฯ ",
  "ปฺลิ-ตฺวฺ-กฺทฺ๑๕:๑๑ฯ๔ฯ๒": "กถินํ ทุสฺสติฯ ",
  "ปฺลิ-ตฺวฺ-กฺทฺ๑๕:๑๑ฯ๔ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๔ฯ๔": "“น, ภิกฺขเว, อโธเตหิ ปาเทหิ กถินํ อกฺกมิตพฺพํฯ ",
  "ปฺลิ-ตฺวฺ-กฺทฺ๑๕:๑๑ฯ๔ฯ๕": "โย อกฺกเมยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑๑ฯ๔ฯ๖": "เตน โข ปน สมเยน ภิกฺขู อเลฺลหิ ปาเทหิ กถินํ อกฺกมนฺติฯ ",
  "ปฺลิ-ตฺวฺ-กฺทฺ๑๕:๑๑ฯ๔ฯ๗": "กถินํ ทุสฺสติฯ ",
  "ปฺลิ-ตฺวฺ-กฺทฺ๑๕:๑๑ฯ๔ฯ๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๔ฯ๙": "“น, ภิกฺขเว, อเลฺลหิ ปาเทหิ กถินํ อกฺกมิตพฺพํฯ ",
  "ปฺลิ-ตฺวฺ-กฺทฺ๑๕:๑๑ฯ๔ฯ๑๐": "โย อกฺกเมยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑๑ฯ๔ฯ๑๑": "เตน โข ปน สมเยน ภิกฺขู เสาปาหนา กถินํ อกฺกมนฺติฯ ",
  "ปฺลิ-ตฺวฺ-กฺทฺ๑๕:๑๑ฯ๔ฯ๑๒": "กถินํ ทุสฺสติฯ ",
  "ปฺลิ-ตฺวฺ-กฺทฺ๑๕:๑๑ฯ๔ฯ๑๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๔ฯ๑๔": "“น, ภิกฺขเว, เสาปาหเนน กถินํ อกฺกมิตพฺพํฯ ",
  "ปฺลิ-ตฺวฺ-กฺทฺ๑๕:๑๑ฯ๔ฯ๑๕": "โย อกฺกเมยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๑": "เตน โข ปน สมเยน ภิกฺขู จีวรํ สิพฺพนฺตา องฺคุลิยา ปฏิคฺคณฺหนฺติฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๒": "องฺคุลิโย ทุกฺขา โหนฺติฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๔": "“อนุชานามิ, ภิกฺขเว, ปฏิคฺคหนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๕": "เตน โข ปน สมเยน ฉพฺพคฺคิยา ภิกฺขู อุจฺจาวเจ ปฏิคฺคเห ธาเรนฺติ โสวณฺณมยํ รูปิยมยํฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๖": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๑๑ฯ๕ฯ๗": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๙": "“น, ภิกฺขเว, อุจฺจาวจา ปฏิคฺคหา ธาเรตพฺพาฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๑๐": "โย ธาเรยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๑๑": "อนุชานามิ, ภิกฺขเว, อฏฺฐิมยํ …เป… ",
  "ปฺลิ-ตฺวฺ-กฺทฺ๑๕:๑๑ฯ๕ฯ๑๒": "สงฺขนาภิมยนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๑๓": "เตน โข ปน สมเยน สูจิโยปิ สตฺถกาปิ ปฏิคฺคหาปิ นสฺสนฺติฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๑๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๑๕": "“อนุชานามิ, ภิกฺขเว, อาเวสนวิตฺถกนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๑๖": "อาเวสนวิตฺถเก สมากุลา โหนฺติฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๑๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๑๘": "“อนุชานามิ, ภิกฺขเว, ปฏิคฺคหถวิกนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๑๙": "อํสพทฺธโก น โหติฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๒๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๕ฯ๒๑": "“อนุชานามิ, ภิกฺขเว, อํสพทฺธกํ พนฺธนสุตฺตกนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๖ฯ๑": "เตน โข ปน สมเยน ภิกฺขู อพฺโภกาเส จีวรํ สิพฺพนฺตา สีเตนปิ อุเณฺหนปิ กิลมนฺติฯ ",
  "ปฺลิ-ตฺวฺ-กฺทฺ๑๕:๑๑ฯ๖ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๖ฯ๓": "“อนุชานามิ, ภิกฺขเว, กถินสาลํ กถินมณฺฑปนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๖ฯ๔": "กถินสาลา นีจวตฺถุกา โหติ, อุทเกน โอตฺถริยฺยติฯ ",
  "ปฺลิ-ตฺวฺ-กฺทฺ๑๕:๑๑ฯ๖ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๖ฯ๖": "“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๖ฯ๗": "จโย ปริปตติ …เป… ",
  "ปฺลิ-ตฺวฺ-กฺทฺ๑๕:๑๑ฯ๖ฯ๘": "“อนุชานามิ, ภิกฺขเว, จินิตุํ ตโย จเย—",
  "ปฺลิ-ตฺวฺ-กฺทฺ๑๕:๑๑ฯ๖ฯ๙": "อิฏฺฐกาจยํ, สิลาจยํ, ทารุจยนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๖ฯ๑๐": "อาโรหนฺตา วิหญฺญนฺติ …เป… ",
  "ปฺลิ-ตฺวฺ-กฺทฺ๑๕:๑๑ฯ๖ฯ๑๑": "“อนุชานามิ, ภิกฺขเว, ตโย โสปาเน—",
  "ปฺลิ-ตฺวฺ-กฺทฺ๑๕:๑๑ฯ๖ฯ๑๒": "อิฏฺฐกาโสปานํ, สิลาโสปานํ, ทารุโสปานนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๖ฯ๑๓": "อาโรหนฺตา ปริปตนฺติ …เป… ",
  "ปฺลิ-ตฺวฺ-กฺทฺ๑๕:๑๑ฯ๖ฯ๑๔": "“อนุชานามิ, ภิกฺขเว, อาลมฺพนพาหนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๖ฯ๑๕": "กถินสาลาย ติณจุณฺณํ ปริปตติ …เป… ",
  "ปฺลิ-ตฺวฺ-กฺทฺ๑๕:๑๑ฯ๖ฯ๑๖": "“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
  "ปฺลิ-ตฺวฺ-กฺทฺ๑๕:๑๑ฯ๖ฯ๑๗": "เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกํ จีวรวํสํ จีวรรชฺชุกนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๗ฯ๑": "เตน โข ปน สมเยน ภิกฺขู จีวรํ สิพฺเพตฺวา ตตฺเถว กถินํ อุชฺฌิตฺวา ปกฺกมนฺติ, อุนฺทูเรหิปิ อุปจิกาหิปิ ขชฺชติฯ ",
  "ปฺลิ-ตฺวฺ-กฺทฺ๑๕:๑๑ฯ๗ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๗ฯ๓": "“อนุชานามิ, ภิกฺขเว, กถินํ สงฺฆริตุนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๗ฯ๔": "กถินํ ปริภิชฺชติ …เป… ",
  "ปฺลิ-ตฺวฺ-กฺทฺ๑๕:๑๑ฯ๗ฯ๕": "“อนุชานามิ, ภิกฺขเว, โคฆํสิกาย กถินํ สงฺฆริตุนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๗ฯ๖": "กถินํ วินิเวฐิยติ …เป… ",
  "ปฺลิ-ตฺวฺ-กฺทฺ๑๕:๑๑ฯ๗ฯ๗": "“อนุชานามิ, ภิกฺขเว, พนฺธนรชฺชุนฺ”ติฯ ",
  "ปฺลิ-ตฺวฺ-กฺทฺ๑๕:๑๑ฯ๗ฯ๘": "เตน โข ปน สมเยน ภิกฺขู กุฏฺเฏปิ ถมฺเภปิ กถินํ อุสฺสาเปตฺวา ปกฺกมนฺติฯ ",
  "ปฺลิ-ตฺวฺ-กฺทฺ๑๕:๑๑ฯ๗ฯ๙": "ปริปติตฺวา กถินํ ภิชฺชติฯ ",
  "ปฺลิ-ตฺวฺ-กฺทฺ๑๕:๑๑ฯ๗ฯ๑๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๑ฯ๗ฯ๑๑": "“อนุชานามิ, ภิกฺขเว, ภิตฺติขิเล วา นาคทนฺเต วา ลคฺเคตุนฺ”ติฯ ",
  "ปฺลิ-ตฺวฺ-กฺทฺ๑๕:๑๒ฯ๑ฯ๑": "อถ โข ภควา ราชคเห ยถาภิรนฺตํ วิหริตฺวา เยน เวสาลี เตน จาริกํ ปกฺกามิฯ ",
  "ปฺลิ-ตฺวฺ-กฺทฺ๑๕:๑๒ฯ๑ฯ๒": "เตน โข ปน สมเยน ภิกฺขู สูจิกมฺปิ สตฺถกมฺปิ เภสชฺชมฺปิ ปตฺเตน อาทาย คจฺฉนฺติฯ ",
  "ปฺลิ-ตฺวฺ-กฺทฺ๑๕:๑๒ฯ๑ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๒ฯ๑ฯ๔": "“อนุชานามิ, ภิกฺขเว, เภสชฺชตฺถวิกนฺ”ติฯ ",
  "ปฺลิ-ตฺวฺ-กฺทฺ๑๕:๑๒ฯ๑ฯ๕": "อํสพทฺธโก น โหติ …เป… ",
  "ปฺลิ-ตฺวฺ-กฺทฺ๑๕:๑๒ฯ๑ฯ๖": "“อนุชานามิ, ภิกฺขเว, อํสพทฺธกํ พนฺธนสุตฺตกนฺ”ติฯ ",
  "ปฺลิ-ตฺวฺ-กฺทฺ๑๕:๑๒ฯ๑ฯ๗": "เตน โข ปน สมเยน อญฺญตโร ภิกฺขุ อุปาหนาโย กายพนฺธเนน พนฺธิตฺวา คามํ ปิณฺฑาย ปาวิสิฯ ",
  "ปฺลิ-ตฺวฺ-กฺทฺ๑๕:๑๒ฯ๑ฯ๘": "อญฺญตโร อุปาสโก ตํ ภิกฺขุํ อภิวาเทนฺโต อุปาหนาโย สีเสน ฆฏฺเฏติฯ ",
  "ปฺลิ-ตฺวฺ-กฺทฺ๑๕:๑๒ฯ๑ฯ๙": "โส ภิกฺขุ มงฺกุ อโหสิฯ ",
  "ปฺลิ-ตฺวฺ-กฺทฺ๑๕:๑๒ฯ๑ฯ๑๐": "อถ โข โส ภิกฺขุ อารามํ คนฺตฺวา ภิกฺขูนํ เอตมตฺถํ อาโรเจสิฯ ",
  "ปฺลิ-ตฺวฺ-กฺทฺ๑๕:๑๒ฯ๑ฯ๑๑": "ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๒ฯ๑ฯ๑๒": "“อนุชานามิ, ภิกฺขเว, อุปาหนตฺถวิกนฺ”ติฯ ",
  "ปฺลิ-ตฺวฺ-กฺทฺ๑๕:๑๒ฯ๑ฯ๑๓": "อํสพทฺธโก น โหติ …เป… ",
  "ปฺลิ-ตฺวฺ-กฺทฺ๑๕:๑๒ฯ๑ฯ๑๔": "“อนุชานามิ, ภิกฺขเว, อํสพทฺธกํ พนฺธนสุตฺตกนฺ”ติฯ ",
  "ปฺลิ-ตฺวฺ-กฺทฺ๑๕:๑๓ฯ๑ฯ๑": "เตน โข ปน สมเยน อนฺตรามคฺเค อุทกํ อกปฺปิยํ โหติฯ ",
  "ปฺลิ-ตฺวฺ-กฺทฺ๑๕:๑๓ฯ๑ฯ๒": "ปริสฺสาวนํ น โหติฯ ",
  "ปฺลิ-ตฺวฺ-กฺทฺ๑๕:๑๓ฯ๑ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๓ฯ๑ฯ๔": "“อนุชานามิ, ภิกฺขเว, ปริสฺสาวนนฺ”ติฯ ",
  "ปฺลิ-ตฺวฺ-กฺทฺ๑๕:๑๓ฯ๑ฯ๕": "โจฬกํ นปฺปโหติ …เป… ",
  "ปฺลิ-ตฺวฺ-กฺทฺ๑๕:๑๓ฯ๑ฯ๖": "“อนุชานามิ, ภิกฺขเว, กฏจฺฉุปริสฺสาวนนฺ”ติฯ ",
  "ปฺลิ-ตฺวฺ-กฺทฺ๑๕:๑๓ฯ๑ฯ๗": "โจฬกํ นปฺปโหติ …เป… ",
  "ปฺลิ-ตฺวฺ-กฺทฺ๑๕:๑๓ฯ๑ฯ๘": "“อนุชานามิ, ภิกฺขเว, ธมฺมกรณนฺ”ติฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๑": "เตน โข ปน สมเยน เทฺว ภิกฺขู โกสเลสุ ชนปเท อทฺธานมคฺคปฺปฏิปนฺนา โหนฺติฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๒": "เอโก ภิกฺขุ อนาจารํ อาจรติฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๓": "ทุติโย ภิกฺขุ ตํ ภิกฺขุํ เอตทโวจ—",
  "ปฺลิ-ตฺวฺ-กฺทฺ๑๕:๑๓ฯ๒ฯ๔": "“มา, อาวุโส, เอวรูปํ อกาสิฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๕": "เนตํ กปฺปตี”ติฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๖": "โส ตสฺมึ อุปนนฺธิฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๗": "อถ โข โส ภิกฺขุ ปิปาสาย ปีฬิโต อุปนทฺธํ ภิกฺขุํ เอตทโวจ—",
  "ปฺลิ-ตฺวฺ-กฺทฺ๑๕:๑๓ฯ๒ฯ๘": "“เทหิ เม, อาวุโส, ปริสฺสาวนํ, ปานียํ ปิวิสฺสามี”ติฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๙": "อุปนทฺโธ ภิกฺขุ น อทาสิฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๑๐": "โส ภิกฺขุ ปิปาสาย ปีฬิโต กาลมกาสิฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๑๑": "อถ โข โส ภิกฺขุ อารามํ คนฺตฺวา ภิกฺขูนํ เอตมตฺถํ อาโรเจสิฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๑๒": "“กึ ปน ตฺวํ, อาวุโส, ปริสฺสาวนํ ยาจิยมาโน น อทาสี”ติ? ",
  "ปฺลิ-ตฺวฺ-กฺทฺ๑๕:๑๓ฯ๒ฯ๑๓": "“เอวมาวุโส”ติฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๑๔": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๑๓ฯ๒ฯ๑๕": "“กถญฺหิ นาม ภิกฺขุ ปริสฺสาวนํ ยาจิยมาโน น ทสฺสตี”ติฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๑๖": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๑๗": "อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ตํ ภิกฺขุํ ปฏิปุจฺฉิ—",
  "ปฺลิ-ตฺวฺ-กฺทฺ๑๕:๑๓ฯ๒ฯ๑๘": "“สจฺจํ กิร ตฺวํ, ภิกฺขุ, ปริสฺสาวนํ ยาจิยมาโน น อทาสี”ติ? ",
  "ปฺลิ-ตฺวฺ-กฺทฺ๑๕:๑๓ฯ๒ฯ๑๙": "“สจฺจํ, ภควา”ติฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๒๐": "วิครหิ พุทฺโธ ภควา—",
  "ปฺลิ-ตฺวฺ-กฺทฺ๑๕:๑๓ฯ๒ฯ๒๑": "“อนนุจฺฉวิกํ, โมฆปุริส, อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๒๒": "กถญฺหิ นาม ตฺวํ, โมฆปุริส, ปริสฺสาวนํ ยาจิยมาโน น ทสฺสสิฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๒๓": "เนตํ, โมฆปุริส, อปฺปสนฺนานํ วา ปสาทาย …เป… ",
  "ปฺลิ-ตฺวฺ-กฺทฺ๑๕:๑๓ฯ๒ฯ๒๔": "วิครหิตฺวา …เป… ",
  "ปฺลิ-ตฺวฺ-กฺทฺ๑๕:๑๓ฯ๒ฯ๒๕": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๑๓ฯ๒ฯ๒๖": "“น, ภิกฺขเว, อทฺธานมคฺคปฺปฏิปนฺเนน ภิกฺขุนา ปริสฺสาวนํ ยาจิยมาเนน น ทาตพฺพํฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๒๗": "โย น ทเทยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๒๘": "น จ, ภิกฺขเว, อปริสฺสาวนเกน อทฺธาโน ปฏิปชฺชิตพฺโพฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๒๙": "โย ปฏิปชฺเชยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๑๓ฯ๒ฯ๓๐": "สเจ น โหติ ปริสฺสาวนํ วา ธมฺมกรโณ วา, สงฺฆาฏิกณฺโณปิ อธิฏฺฐาตพฺโพ—",
  "ปฺลิ-ตฺวฺ-กฺทฺ๑๕:๑๓ฯ๒ฯ๓๑": "อิมินา ปริสฺสาเวตฺวา ปิวิสฺสามี”ติฯ ",
  "ปฺลิ-ตฺวฺ-กฺทฺ๑๕:๑๓ฯ๓ฯ๑": "อถ โข ภควา อนุปุพฺเพน จาริกํ จรมาโน เยน เวสาลี ตทวสริฯ ",
  "ปฺลิ-ตฺวฺ-กฺทฺ๑๕:๑๓ฯ๓ฯ๒": "ตตฺร สุทํ ภควา เวสาลิยํ วิหรติ มหาวเน กูฏาคารสาลายํฯ ",
  "ปฺลิ-ตฺวฺ-กฺทฺ๑๕:๑๓ฯ๓ฯ๓": "เตน โข ปน สมเยน ภิกฺขู นวกมฺมํ กโรนฺติฯ ",
  "ปฺลิ-ตฺวฺ-กฺทฺ๑๕:๑๓ฯ๓ฯ๔": "ปริสฺสาวนํ น สมฺมติฯ ",
  "ปฺลิ-ตฺวฺ-กฺทฺ๑๕:๑๓ฯ๓ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๓ฯ๓ฯ๖": "“อนุชานามิ, ภิกฺขเว, ทณฺฑปริสฺสาวนนฺ”ติฯ ",
  "ปฺลิ-ตฺวฺ-กฺทฺ๑๕:๑๓ฯ๓ฯ๗": "ทณฺฑปริสฺสาวนํ น สมฺมติฯ ",
  "ปฺลิ-ตฺวฺ-กฺทฺ๑๕:๑๓ฯ๓ฯ๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๓ฯ๓ฯ๙": "“อนุชานามิ, ภิกฺขเว, โอตฺถรกนฺ”ติฯ ",
  "ปฺลิ-ตฺวฺ-กฺทฺ๑๕:๑๓ฯ๓ฯ๑๐": "เตน โข ปน สมเยน ภิกฺขู มกเสหิ อุพฺพาฬฺหา โหนฺติฯ ",
  "ปฺลิ-ตฺวฺ-กฺทฺ๑๕:๑๓ฯ๓ฯ๑๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๓ฯ๓ฯ๑๒": "“อนุชานามิ, ภิกฺขเว, มกสกุฏิกนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๑ฯ๑": "เตน โข ปน สมเยน เวสาลิยํ ปณีตานํ ภตฺตานํ ภตฺตปฏิปาฏิ อฏฺฐิตา โหติฯ ",
  "ปฺลิ-ตฺวฺ-กฺทฺ๑๕:๑๔ฯ๑ฯ๒": "ภิกฺขู ปณีตานิ โภชนานิ ภุญฺชิตฺวา อภิสนฺนกายา โหนฺติ พหฺวาพาธาฯ ",
  "ปฺลิ-ตฺวฺ-กฺทฺ๑๕:๑๔ฯ๑ฯ๓": "อถ โข ชีวโก โกมารภจฺโจ เวสาลึ อคมาสิ เกนจิเทว กรณีเยนฯ ",
  "ปฺลิ-ตฺวฺ-กฺทฺ๑๕:๑๔ฯ๑ฯ๔": "อทฺทสา โข ชีวโก โกมารภจฺโจ ภิกฺขู อภิสนฺนกาเย พหฺวาพาเธฯ ",
  "ปฺลิ-ตฺวฺ-กฺทฺ๑๕:๑๔ฯ๑ฯ๕": "ทิสฺวาน เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-กฺทฺ๑๕:๑๔ฯ๑ฯ๖": "เอกมนฺตํ นิสินฺโน โข ชีวโก โกมารภจฺโจ ภควนฺตํ เอตทโวจ—",
  "ปฺลิ-ตฺวฺ-กฺทฺ๑๕:๑๔ฯ๑ฯ๗": "“เอตรหิ, ภนฺเต, ภิกฺขู อภิสนฺนกายา พหฺวาพาธาฯ ",
  "ปฺลิ-ตฺวฺ-กฺทฺ๑๕:๑๔ฯ๑ฯ๘": "สาธุ, ภนฺเต, ภควา ภิกฺขูนํ จงฺกมญฺจ ชนฺตาฆรญฺจ อนุชานาตุฯ ",
  "ปฺลิ-ตฺวฺ-กฺทฺ๑๕:๑๔ฯ๑ฯ๙": "เอวํ ภิกฺขู อปฺปาพาธา ภวิสฺสนฺตี”ติฯ ",
  "ปฺลิ-ตฺวฺ-กฺทฺ๑๕:๑๔ฯ๑ฯ๑๐": "อถ โข ภควา ชีวกํ โกมารภจฺจํ ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ ",
  "ปฺลิ-ตฺวฺ-กฺทฺ๑๕:๑๔ฯ๑ฯ๑๑": "อถ โข ชีวโก โกมารภจฺโจ ภควตา ธมฺมิยา กถาย สนฺทสฺสิโต สมาทปิโต สมุตฺเตชิโต สมฺปหํสิโต อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
  "ปฺลิ-ตฺวฺ-กฺทฺ๑๕:๑๔ฯ๑ฯ๑๒": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๑๔ฯ๑ฯ๑๓": "“อนุชานามิ, ภิกฺขเว, จงฺกมญฺจ ชนฺตาฆรญฺจา”ติฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๑": "เตน โข ปน สมเยน ภิกฺขู วิสเม จงฺกเม จงฺกมนฺติฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๒": "ปาทา ทุกฺขา โหนฺติฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๔": "“อนุชานามิ, ภิกฺขเว, สมํ กาตุนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๕": "จงฺกโม นีจวตฺถุโก โหติฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๖": "อุทเกน โอตฺถริยฺยติ …เป… ",
  "ปฺลิ-ตฺวฺ-กฺทฺ๑๕:๑๔ฯ๒ฯ๗": "“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๘": "จโย ปริปตติ …เป… ",
  "ปฺลิ-ตฺวฺ-กฺทฺ๑๕:๑๔ฯ๒ฯ๙": "“อนุชานามิ, ภิกฺขเว, จินิตุํ ตโย จเย—",
  "ปฺลิ-ตฺวฺ-กฺทฺ๑๕:๑๔ฯ๒ฯ๑๐": "อิฏฺฐกาจยํ, สิลาจยํ, ทารุจยนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๑๑": "อาโรหนฺตา วิหญฺญนฺติ …เป… ",
  "ปฺลิ-ตฺวฺ-กฺทฺ๑๕:๑๔ฯ๒ฯ๑๒": "“อนุชานามิ, ภิกฺขเว, ตโย โสปาเน—",
  "ปฺลิ-ตฺวฺ-กฺทฺ๑๕:๑๔ฯ๒ฯ๑๓": "อิฏฺฐกาโสปานํ, สิลาโสปานํ, ทารุโสปานนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๑๔": "อาโรหนฺตา ปริปตนฺติ …เป… ",
  "ปฺลิ-ตฺวฺ-กฺทฺ๑๕:๑๔ฯ๒ฯ๑๕": "“อนุชานามิ, ภิกฺขเว, อาลมฺพนพาหนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๑๖": "เตน โข ปน สมเยน ภิกฺขู จงฺกเม จงฺกมนฺตา ปริปตนฺติฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๑๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๑๘": "“อนุชานามิ, ภิกฺขเว, จงฺกมนเวทิกนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๑๙": "เตน โข ปน สมเยน ภิกฺขู อชฺโฌกาเส จงฺกมนฺตา สีเตนปิ อุเณฺหนปิ กิลมนฺติฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๒๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๒๑": "“อนุชานามิ, ภิกฺขเว, จงฺกมนสาลนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๒ฯ๒๒": "จงฺกมนสาลายํ ติณจุณฺณํ ปริปตติ …เป… ",
  "ปฺลิ-ตฺวฺ-กฺทฺ๑๕:๑๔ฯ๒ฯ๒๓": "“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
  "ปฺลิ-ตฺวฺ-กฺทฺ๑๕:๑๔ฯ๒ฯ๒๔": "เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกํ จีวรวํสํ จีวรรชฺชุนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๑": "ชนฺตาฆรํ นีจวตฺถุกํ โหติ, อุทเกน โอตฺถริยฺยติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๒": "“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๓": "จโย ปริปตติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๔": "“อนุชานามิ, ภิกฺขเว, จินิตุํ ตโย จเย—",
  "ปฺลิ-ตฺวฺ-กฺทฺ๑๕:๑๔ฯ๓ฯ๕": "อิฏฺฐกาจยํ, สิลาจยํ, ทารุจยนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๖": "อาโรหนฺตา วิหญฺญนฺติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๗": "“อนุชานามิ, ภิกฺขเว, ตโย โสปาเน—",
  "ปฺลิ-ตฺวฺ-กฺทฺ๑๕:๑๔ฯ๓ฯ๘": "อิฏฺฐกาโสปานํ, สิลาโสปานํ, ทารุโสปานนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๙": "อาโรหนฺตา ปริปตนฺติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๑๐": "“อนุชานามิ, ภิกฺขเว, อาลมฺพนพาหนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๑๑": "ชนฺตาฆรสฺส กวาฏํ น โหติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๑๒": "“อนุชานามิ, ภิกฺขเว, กวาฏํ ปิฏฺฐสงฺฆาฏํ อุทุกฺขลิกํ อุตฺตรปาสกํ อคฺคฬวฏฺฏึ กปิสีสกํ สูจิกํ ฆฏิกํ ตาฬจฺฉิทฺทํ อาวิญฺฉนฉิทฺทํ อาวิญฺฉนรชฺชุนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๑๓": "ชนฺตาฆรสฺส กุฏฺฏปาโท ชีรติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๑๔": "“อนุชานามิ, ภิกฺขเว, มณฺฑลิกํ กาตุนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๑๕": "ชนฺตาฆรสฺส ธูมเนตฺตํ น โหติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๑๖": "“อนุชานามิ, ภิกฺขเว, ธูมเนตฺตนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๑๗": "เตน โข ปน สมเยน ภิกฺขู ขุทฺทเก ชนฺตาฆเร มชฺเฌ อคฺคิฏฺฐานํ กโรนฺติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๑๘": "อุปจาโร น โหติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๑๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๒๐": "“อนุชานามิ, ภิกฺขเว, ขุทฺทเก ชนฺตาฆเร เอกมนฺตํ อคฺคิฏฺฐานํ กาตุํ, มหลฺลเก มชฺเฌ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๒๑": "ชนฺตาฆเร อคฺคิ มุขํ ฑหติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๒๒": "“อนุชานามิ, ภิกฺขเว, มุขมตฺติกนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๒๓": "หตฺเถ มตฺติกํ เตเมนฺติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๒๔": "“อนุชานามิ, ภิกฺขเว, มตฺติกาโทณิกนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๒๕": "มตฺติกา ทุคฺคนฺธา โหติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๒๖": "“อนุชานามิ, ภิกฺขเว, วาเสตุนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๒๗": "ชนฺตาฆเร อคฺคิ กายํ ฑหติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๒๘": "“อนุชานามิ, ภิกฺขเว, อุทกํ อติหริตุนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๒๙": "ปาติยาปิ ปตฺเตนปิ อุทกํ อติหรนฺติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๓๐": "“อนุชานามิ, ภิกฺขเว, อุทกฏฺฐานํ, อุทกสราวกนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๓๑": "ชนฺตาฆรํ ติณจฺฉทนํ น เสเทติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๓๒": "“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๓๓": "ชนฺตาฆรํ จิกฺขลฺลํ โหติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๓๔": "“อนุชานามิ, ภิกฺขเว, สนฺถริตุํ ตโย สนฺถเร—",
  "ปฺลิ-ตฺวฺ-กฺทฺ๑๕:๑๔ฯ๓ฯ๓๕": "อิฏฺฐกาสนฺถรํ, สิลาสนฺถรํ, ทารุสนฺถรนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๓๖": "จิกฺขลฺลํเยว โหติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๓๗": "“อนุชานามิ, ภิกฺขเว, โธวิตุนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๓๘": "อุทกํ สนฺติฏฺฐติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๓๙": "“อนุชานามิ, ภิกฺขเว, อุทกนิทฺธมนนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๔๐": "เตน โข ปน สมเยน ภิกฺขู ชนฺตาฆเร ฉมาย นิสีทนฺติ, คตฺตานิ กณฺฑูวนฺติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๔๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๔๒": "“อนุชานามิ, ภิกฺขเว, ชนฺตาฆรปีฐนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๓ฯ๔๓": "เตน โข ปน สมเยน ชนฺตาฆรํ อปริกฺขิตฺตํ โหติ …เป… ",
  "ปฺลิ-ตฺวฺ-กฺทฺ๑๕:๑๔ฯ๓ฯ๔๔": "“อนุชานามิ, ภิกฺขเว, ปริกฺขิปิตุํ ตโย ปากาเร—",
  "ปฺลิ-ตฺวฺ-กฺทฺ๑๕:๑๔ฯ๓ฯ๔๕": "อิฏฺฐกาปาการํ, สิลาปาการํ, ทารุปาการนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๔ฯ๑": "โกฏฺฐโก น โหติ …เป… ",
  "ปฺลิ-ตฺวฺ-กฺทฺ๑๕:๑๔ฯ๔ฯ๒": "“อนุชานามิ, ภิกฺขเว, โกฏฺฐกนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๔ฯ๓": "โกฏฺฐโก นีจวตฺถุโก โหติ, อุทเกน โอตฺถริยฺยติ …เป… ",
  "ปฺลิ-ตฺวฺ-กฺทฺ๑๕:๑๔ฯ๔ฯ๔": "“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๔ฯ๕": "จโย ปริปตติ …เป… ",
  "ปฺลิ-ตฺวฺ-กฺทฺ๑๕:๑๔ฯ๔ฯ๖": "“อนุชานามิ, ภิกฺขเว, จินิตุํ ตโย จเย—",
  "ปฺลิ-ตฺวฺ-กฺทฺ๑๕:๑๔ฯ๔ฯ๗": "อิฏฺฐกาจยํ, สิลาจยํ, ทารุจยนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๔ฯ๘": "อาโรหนฺตา วิหญฺญนฺติ …เป… ",
  "ปฺลิ-ตฺวฺ-กฺทฺ๑๕:๑๔ฯ๔ฯ๙": "“อนุชานามิ, ภิกฺขเว, ตโย โสปาเน—",
  "ปฺลิ-ตฺวฺ-กฺทฺ๑๕:๑๔ฯ๔ฯ๑๐": "อิฏฺฐกาโสปานํ, สิลาโสปานํ, ทารุโสปานนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๔ฯ๑๑": "อาโรหนฺตา ปริปตนฺติ …เป… ",
  "ปฺลิ-ตฺวฺ-กฺทฺ๑๕:๑๔ฯ๔ฯ๑๒": "“อนุชานามิ, ภิกฺขเว, อาลมฺพนพาหนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๔ฯ๑๓": "โกฏฺฐกสฺส กวาฏํ น โหติ …เป… ",
  "ปฺลิ-ตฺวฺ-กฺทฺ๑๕:๑๔ฯ๔ฯ๑๔": "“อนุชานามิ, ภิกฺขเว, กวาฏํ ปิฏฺฐสงฺฆาฏํ อุทุกฺขลิกํ อุตฺตรปาสกํ อคฺคฬวฏฺฏึ กปิสีสกํ สูจิกํ ฆฏิกํ ตาฬจฺฉิทฺทํ อาวิญฺฉนฉิทฺทํ อาวิญฺฉนรชฺชุนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๔ฯ๑๕": "โกฏฺฐเก ติณจุณฺณํ ปริปตติ …เป… ",
  "ปฺลิ-ตฺวฺ-กฺทฺ๑๕:๑๔ฯ๔ฯ๑๖": "“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
  "ปฺลิ-ตฺวฺ-กฺทฺ๑๕:๑๔ฯ๔ฯ๑๗": "เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๕ฯ๑": "ปริเวณํ จิกฺขลฺลํ โหติ …เป… ",
  "ปฺลิ-ตฺวฺ-กฺทฺ๑๕:๑๔ฯ๕ฯ๒": "“อนุชานามิ, ภิกฺขเว, มรุมฺพํ อุปกิริตุนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๕ฯ๓": "น ปริยาปุณนฺติ …เป… ",
  "ปฺลิ-ตฺวฺ-กฺทฺ๑๕:๑๔ฯ๕ฯ๔": "“อนุชานามิ, ภิกฺขเว, ปทรสิลํ นิกฺขิปิตุนฺ”ติฯ ",
  "ปฺลิ-ตฺวฺ-กฺทฺ๑๕:๑๔ฯ๕ฯ๕": "อุทกํ สนฺติฏฺฐติ …เป… ",
  "ปฺลิ-ตฺวฺ-กฺทฺ๑๕:๑๔ฯ๕ฯ๖": "“อนุชานามิ, ภิกฺขเว, อุทกนิทฺธมนนฺ”ติฯ ",
  "ปฺลิ-ตฺวฺ-กฺทฺ๑๕:๑๕ฯ๑ฯ๑": "เตน โข ปน สมเยน ภิกฺขู นคฺคา นคฺคํ อภิวาเทนฺติ …เป… ",
  "ปฺลิ-ตฺวฺ-กฺทฺ๑๕:๑๕ฯ๑ฯ๒": "นคฺคา นคฺคํ อภิวาทาเปนฺติ, นคฺคา นคฺคสฺส ปริกมฺมํ กโรนฺติ, นคฺคา นคฺคสฺส ปริกมฺมํ การาเปนฺติ, นคฺคา นคฺคสฺส เทนฺติ, นคฺคา ปฏิคฺคณฺหนฺติ, นคฺคา ขาทนฺติ, นคฺคา ภุญฺชนฺติ, นคฺคา สายนฺติ, นคฺคา ปิวนฺติฯ ",
  "ปฺลิ-ตฺวฺ-กฺทฺ๑๕:๑๕ฯ๑ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๕ฯ๑ฯ๔": "“น, ภิกฺขเว, นคฺเคน นคฺโค อภิวาเทตพฺโพ …เป… ",
  "ปฺลิ-ตฺวฺ-กฺทฺ๑๕:๑๕ฯ๑ฯ๕": "น นคฺเคน อภิวาเทตพฺพํ … ",
  "ปฺลิ-ตฺวฺ-กฺทฺ๑๕:๑๕ฯ๑ฯ๖": "น นคฺเคน นคฺโค อภิวาทาเปตพฺโพ … ",
  "ปฺลิ-ตฺวฺ-กฺทฺ๑๕:๑๕ฯ๑ฯ๗": "น นคฺเคน อภิวาทาเปตพฺพํ … ",
  "ปฺลิ-ตฺวฺ-กฺทฺ๑๕:๑๕ฯ๑ฯ๘": "น นคฺเคน นคฺคสฺส ปริกมฺมํ กาตพฺพํ … ",
  "ปฺลิ-ตฺวฺ-กฺทฺ๑๕:๑๕ฯ๑ฯ๙": "น นคฺเคน นคฺคสฺส ปริกมฺมํ การาเปตพฺพํ … ",
  "ปฺลิ-ตฺวฺ-กฺทฺ๑๕:๑๕ฯ๑ฯ๑๐": "น นคฺเคน นคฺคสฺส ทาตพฺพํ … ",
  "ปฺลิ-ตฺวฺ-กฺทฺ๑๕:๑๕ฯ๑ฯ๑๑": "น นคฺเคน ปฏิคฺคเหตพฺพํ … ",
  "ปฺลิ-ตฺวฺ-กฺทฺ๑๕:๑๕ฯ๑ฯ๑๒": "น นคฺเคน ขาทิตพฺพํ … ",
  "ปฺลิ-ตฺวฺ-กฺทฺ๑๕:๑๕ฯ๑ฯ๑๓": "น นคฺเคน ภุญฺชิตพฺพํ … ",
  "ปฺลิ-ตฺวฺ-กฺทฺ๑๕:๑๕ฯ๑ฯ๑๔": "น นคฺเคน สายิตพฺพํ … ",
  "ปฺลิ-ตฺวฺ-กฺทฺ๑๕:๑๕ฯ๑ฯ๑๕": "น นคฺเคน ปาตพฺพํฯ ",
  "ปฺลิ-ตฺวฺ-กฺทฺ๑๕:๑๕ฯ๑ฯ๑๖": "โย ปิเวยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑๖ฯ๑ฯ๑": "เตน โข ปน สมเยน ภิกฺขู ชนฺตาฆเร ฉมาย จีวรํ นิกฺขิปนฺติฯ ",
  "ปฺลิ-ตฺวฺ-กฺทฺ๑๕:๑๖ฯ๑ฯ๒": "จีวรํ ปํสุกิตํ โหติฯ ",
  "ปฺลิ-ตฺวฺ-กฺทฺ๑๕:๑๖ฯ๑ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๖ฯ๑ฯ๔": "“อนุชานามิ, ภิกฺขเว, จีวรวํสํ จีวรรชฺชุนฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๑ฯ๕": "เทเว วสฺสนฺเต จีวรํ โอวสฺสติ …เป… ",
  "ปฺลิ-ตฺวฺ-กฺทฺ๑๕:๑๖ฯ๑ฯ๖": "“อนุชานามิ, ภิกฺขเว, ชนฺตาฆรสาลนฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๑ฯ๗": "ชนฺตาฆรสาลา นีจวตฺถุกา โหติ, อุทเกน โอตฺถริยฺยติ …เป… ",
  "ปฺลิ-ตฺวฺ-กฺทฺ๑๕:๑๖ฯ๑ฯ๘": "“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๑ฯ๙": "จโย ปริปตติ …เป… ",
  "ปฺลิ-ตฺวฺ-กฺทฺ๑๕:๑๖ฯ๑ฯ๑๐": "“อนุชานามิ, ภิกฺขเว, จินิตุํ …เป… ",
  "ปฺลิ-ตฺวฺ-กฺทฺ๑๕:๑๖ฯ๑ฯ๑๑ฯ๑": "อาโรหนฺตา วิหญฺญนฺติ …เป… ",
  "ปฺลิ-ตฺวฺ-กฺทฺ๑๕:๑๖ฯ๑ฯ๑๒": "อาโรหนฺตา ปริปตนฺติ …เป… ",
  "ปฺลิ-ตฺวฺ-กฺทฺ๑๕:๑๖ฯ๑ฯ๑๓": "“อนุชานามิ, ภิกฺขเว, อาลมฺพนพาหนฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๑ฯ๑๔": "ชนฺตาฆรสาลาย ติณจุณฺณํ ปริปตติ …เป… ",
  "ปฺลิ-ตฺวฺ-กฺทฺ๑๕:๑๖ฯ๑ฯ๑๕": "“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ …เป… ",
  "ปฺลิ-ตฺวฺ-กฺทฺ๑๕:๑๖ฯ๑ฯ๑๖": "จีวรวํสํ จีวรรชฺชุนฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๑": "เตน โข ปน สมเยน ภิกฺขู ชนฺตาฆเรปิ อุทเกปิ ปริกมฺมํ กาตุํ กุกฺกุจฺจายนฺติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๓": "“อนุชานามิ, ภิกฺขเว, ติโสฺส ปฏิจฺฉาทิโย—",
  "ปฺลิ-ตฺวฺ-กฺทฺ๑๕:๑๖ฯ๒ฯ๔": "ชนฺตาฆรปฏิจฺฉาทึ, อุทกปฏิจฺฉาทึ, วตฺถปฏิจฺฉาทินฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๕ฯ๑": "เตน โข ปน สมเยน ชนฺตาฆเร อุทกํ น โหติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๗": "“อนุชานามิ, ภิกฺขเว, อุทปานนฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๘": "อุทปานสฺส กูลํ ลุชฺชติ …เป… ",
  "ปฺลิ-ตฺวฺ-กฺทฺ๑๕:๑๖ฯ๒ฯ๙": "“อนุชานามิ, ภิกฺขเว, จินิตุํ ตโย จเย—",
  "ปฺลิ-ตฺวฺ-กฺทฺ๑๕:๑๖ฯ๒ฯ๑๐": "อิฏฺฐกาจยํ, สิลาจยํ, ทารุจยนฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๑๑": "อุทปาโน นีจวตฺถุโก โหติ, อุทเกน โอตฺถริยฺยติ …เป… ",
  "ปฺลิ-ตฺวฺ-กฺทฺ๑๕:๑๖ฯ๒ฯ๑๒": "“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๑๓ฯ๑": "จโย ปริปตติ …เป… ",
  "ปฺลิ-ตฺวฺ-กฺทฺ๑๕:๑๖ฯ๒ฯ๑๔ฯ๑": "อาโรหนฺตา วิหญฺญนฺติ …เป… ",
  "ปฺลิ-ตฺวฺ-กฺทฺ๑๕:๑๖ฯ๒ฯ๑๕": "อาโรหนฺตา ปริปตนฺติ …เป… ",
  "ปฺลิ-ตฺวฺ-กฺทฺ๑๕:๑๖ฯ๒ฯ๑๖": "“อนุชานามิ, ภิกฺขเว, อาลมฺพนพาหนฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๑๗": "เตน โข ปน สมเยน ภิกฺขู วลฺลิกายปิ กายพนฺธเนนปิ อุทกํ วาเหนฺติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๑๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๑๙": "“อนุชานามิ, ภิกฺขเว, อุทกวาหนรชฺชุนฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๒๐": "หตฺถา ทุกฺขา โหนฺติ …เป… ",
  "ปฺลิ-ตฺวฺ-กฺทฺ๑๕:๑๖ฯ๒ฯ๒๑": "“อนุชานามิ, ภิกฺขเว, ตุลํ กรกฏกํ จกฺกวฏฺฏกนฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๒๒": "ภาชนา พหู ภิชฺชนฺติ …เป… ",
  "ปฺลิ-ตฺวฺ-กฺทฺ๑๕:๑๖ฯ๒ฯ๒๓": "“อนุชานามิ, ภิกฺขเว, ตโย วารเก—",
  "ปฺลิ-ตฺวฺ-กฺทฺ๑๕:๑๖ฯ๒ฯ๒๔": "โลหวารกํ, ทารุวารกํ, จมฺมกฺขณฺฑนฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๒๕": "เตน โข ปน สมเยน ภิกฺขู อชฺโฌกาเส อุทกํ วาเหนฺตา สีเตนปิ อุเณฺหนปิ กิลมนฺติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๒๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๒๗": "“อนุชานามิ, ภิกฺขเว, อุทปานสาลนฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๒๘": "อุทปานสาลาย ติณจุณฺณํ ปริปตติ …เป… ",
  "ปฺลิ-ตฺวฺ-กฺทฺ๑๕:๑๖ฯ๒ฯ๒๙": "“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
  "ปฺลิ-ตฺวฺ-กฺทฺ๑๕:๑๖ฯ๒ฯ๓๐": "เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกํ จีวรวํสํ จีวรรชฺชุนฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๓๑": "อุทปาโน อปารุโต โหติ, ติณจุณฺเณหิปิ ปํสุเกหิปิ โอกิริยฺยติ …เป… ",
  "ปฺลิ-ตฺวฺ-กฺทฺ๑๕:๑๖ฯ๒ฯ๓๒": "“อนุชานามิ, ภิกฺขเว, อปิธานนฺ”ติฯ ",
  "ปฺลิ-ตฺวฺ-กฺทฺ๑๕:๑๖ฯ๒ฯ๓๓": "อุทกภาชนํ น สํวิชฺชติ …เป… ",
  "ปฺลิ-ตฺวฺ-กฺทฺ๑๕:๑๖ฯ๒ฯ๓๔": "“อนุชานามิ, ภิกฺขเว, อุทกโทณึ อุทกกฏาหนฺ”ติฯ ",
  "ปฺลิ-ตฺวฺ-กฺทฺ๑๕:๑๗ฯ๑ฯ๑": "เตน โข ปน สมเยน ภิกฺขู อาราเม ตหํ ตหํ นหายนฺติฯ ",
  "ปฺลิ-ตฺวฺ-กฺทฺ๑๕:๑๗ฯ๑ฯ๒": "อาราโม จิกฺขโลฺล โหติฯ ",
  "ปฺลิ-ตฺวฺ-กฺทฺ๑๕:๑๗ฯ๑ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๗ฯ๑ฯ๔": "“อนุชานามิ, ภิกฺขเว, จนฺทนิกนฺ”ติฯ ",
  "ปฺลิ-ตฺวฺ-กฺทฺ๑๕:๑๗ฯ๑ฯ๕": "จนฺทนิกา ปากฏา โหติฯ ",
  "ปฺลิ-ตฺวฺ-กฺทฺ๑๕:๑๗ฯ๑ฯ๖": "ภิกฺขู หิริยนฺติ นหายิตุํ …เป… ",
  "ปฺลิ-ตฺวฺ-กฺทฺ๑๕:๑๗ฯ๑ฯ๗": "“อนุชานามิ, ภิกฺขเว, ปริกฺขิปิตุํ ตโย ปากาเร—",
  "ปฺลิ-ตฺวฺ-กฺทฺ๑๕:๑๗ฯ๑ฯ๘": "อิฏฺฐกาปาการํ, สิลาปาการํ, ทารุปาการนฺ”ติฯ ",
  "ปฺลิ-ตฺวฺ-กฺทฺ๑๕:๑๗ฯ๑ฯ๙": "จนฺทนิกา จิกฺขลฺลา โหติ …เป… ",
  "ปฺลิ-ตฺวฺ-กฺทฺ๑๕:๑๗ฯ๑ฯ๑๐": "“อนุชานามิ, ภิกฺขเว, สนฺถริตุํ ตโย สนฺถเร—",
  "ปฺลิ-ตฺวฺ-กฺทฺ๑๕:๑๗ฯ๑ฯ๑๑": "อิฏฺฐกาสนฺถรํ, สิลาสนฺถรํ, ทารุสนฺถรนฺ”ติฯ ",
  "ปฺลิ-ตฺวฺ-กฺทฺ๑๕:๑๗ฯ๑ฯ๑๒": "อุทกํ สนฺติฏฺฐติ …เป… ",
  "ปฺลิ-ตฺวฺ-กฺทฺ๑๕:๑๗ฯ๑ฯ๑๓": "“อนุชานามิ, ภิกฺขเว, อุทกนิทฺธมนนฺ”ติฯ ",
  "ปฺลิ-ตฺวฺ-กฺทฺ๑๕:๑๗ฯ๑ฯ๑๔": "เตน โข ปน สมเยน ภิกฺขูนํ คตฺตานิ สีติคตานิ โหนฺติฯ ",
  "ปฺลิ-ตฺวฺ-กฺทฺ๑๕:๑๗ฯ๑ฯ๑๕": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๕:๑๗ฯ๑ฯ๑๖": "“อนุชานามิ, ภิกฺขเว, อุทกปุญฺฉนึ โจฬเกนปิ ปจฺจุทฺธริตุนฺ”ติฯ ",
  "ปฺลิ-ตฺวฺ-กฺทฺ๑๕:๑๗ฯ๒ฯ๑": "เตน โข ปน สมเยน อญฺญตโร อุปาสโก สงฺฆสฺส อตฺถาย โปกฺขรณึ กาเรตุกาโม โหติฯ ",
  "ปฺลิ-ตฺวฺ-กฺทฺ๑๕:๑๗ฯ๒ฯ๒": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๕:๑๗ฯ๒ฯ๓": "“อนุชานามิ, ภิกฺขเว, โปกฺขรณินฺ”ติฯ ",
  "ปฺลิ-ตฺวฺ-กฺทฺ๑๕:๑๗ฯ๒ฯ๔": "โปกฺขรณิยา กูลํ ลุชฺชติ …เป… ",
  "ปฺลิ-ตฺวฺ-กฺทฺ๑๕:๑๗ฯ๒ฯ๕": "“อนุชานามิ, ภิกฺขเว, จินิตุํ ตโย จเย—",
  "ปฺลิ-ตฺวฺ-กฺทฺ๑๕:๑๗ฯ๒ฯ๖": "อิฏฺฐกาจยํ, สิลาจยํ, ทารุจยนฺ”ติฯ ",
  "ปฺลิ-ตฺวฺ-กฺทฺ๑๕:๑๗ฯ๒ฯ๗": "อาโรหนฺตา วิหญฺญนฺติ …เป… ",
  "ปฺลิ-ตฺวฺ-กฺทฺ๑๕:๑๗ฯ๒ฯ๘": "“อนุชานามิ, ภิกฺขเว, ตโย โสปาเน—",
  "ปฺลิ-ตฺวฺ-กฺทฺ๑๕:๑๗ฯ๒ฯ๙": "อิฏฺฐกาโสปานํ, สิลาโสปานํ, ทารุโสปานนฺ”ติฯ ",
  "ปฺลิ-ตฺวฺ-กฺทฺ๑๕:๑๗ฯ๒ฯ๑๐": "อาโรหนฺตา ปริปตนฺติ …เป… ",
  "ปฺลิ-ตฺวฺ-กฺทฺ๑๕:๑๗ฯ๒ฯ๑๑": "“อนุชานามิ, ภิกฺขเว, อาลมฺพนพาหนฺ”ติฯ ",
  "ปฺลิ-ตฺวฺ-กฺทฺ๑๕:๑๗ฯ๒ฯ๑๒": "โปกฺขรณิยา อุทกํ ปุราณํ โหติ …เป… ",
  "ปฺลิ-ตฺวฺ-กฺทฺ๑๕:๑๗ฯ๒ฯ๑๓": "“อนุชานามิ, ภิกฺขเว, อุทกมาติกํ อุทกนิทฺธมนนฺ”ติฯ ",
  "ปฺลิ-ตฺวฺ-กฺทฺ๑๕:๑๗ฯ๒ฯ๑๔": "เตน โข ปน สมเยน อญฺญตโร ภิกฺขุ สงฺฆสฺส อตฺถาย นิเลฺลขํ ชนฺตาฆรํ กตฺตุกาโม โหติฯ ",
  "ปฺลิ-ตฺวฺ-กฺทฺ๑๕:๑๗ฯ๒ฯ๑๕": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๕:๑๗ฯ๒ฯ๑๖": "“อนุชานามิ, ภิกฺขเว, นิเลฺลขํ ชนฺตาฆรนฺ”ติฯ ",
  "ปฺลิ-ตฺวฺ-กฺทฺ๑๕:๑๘ฯ๑ฯ๑": "เตน โข ปน สมเยน ฉพฺพคฺคิยา ภิกฺขู จาตุมาสํ นิสีทเนน วิปฺปวสนฺติฯ ",
  "ปฺลิ-ตฺวฺ-กฺทฺ๑๕:๑๘ฯ๑ฯ๒": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๕:๑๘ฯ๑ฯ๓": "“น, ภิกฺขเว, จาตุมาสํ นิสีทเนน วิปฺปวสิตพฺพํฯ ",
  "ปฺลิ-ตฺวฺ-กฺทฺ๑๕:๑๘ฯ๑ฯ๔": "โย วิปฺปวเสยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑๘ฯ๑ฯ๕": "เตน โข ปน สมเยน ฉพฺพคฺคิยา ภิกฺขู ปุปฺผาภิกิณฺเณสุ สยเนสุ สยนฺติฯ ",
  "ปฺลิ-ตฺวฺ-กฺทฺ๑๕:๑๘ฯ๑ฯ๖": "มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๑๘ฯ๑ฯ๗": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๑๘ฯ๑ฯ๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๘ฯ๑ฯ๙": "“น, ภิกฺขเว, ปุปฺผาภิกิณฺเณสุ สยเนสุ สยิตพฺพํฯ ",
  "ปฺลิ-ตฺวฺ-กฺทฺ๑๕:๑๘ฯ๑ฯ๑๐": "โย สเยยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑๘ฯ๑ฯ๑๑": "เตน โข ปน สมเยน มนุสฺสา คนฺธมฺปิ มาลมฺปิ อาทาย อารามํ อาคจฺฉนฺติฯ ",
  "ปฺลิ-ตฺวฺ-กฺทฺ๑๕:๑๘ฯ๑ฯ๑๒": "ภิกฺขู กุกฺกุจฺจายนฺตา น ปฏิคฺคณฺหนฺติฯ ",
  "ปฺลิ-ตฺวฺ-กฺทฺ๑๕:๑๘ฯ๑ฯ๑๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๘ฯ๑ฯ๑๔": "“อนุชานามิ, ภิกฺขเว, คนฺธํ คเหตฺวา กวาเฏ ปญฺจงฺคุลิกํ ทาตุํ, ปุปฺผํ คเหตฺวา วิหาเร เอกมนฺตํ นิกฺขิปิตุนฺ”ติฯ ",
  "ปฺลิ-ตฺวฺ-กฺทฺ๑๕:๑๙ฯ๑ฯ๑": "เตน โข ปน สมเยน สงฺฆสฺส นมตกํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๕:๑๙ฯ๑ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๙ฯ๑ฯ๓": "“อนุชานามิ, ภิกฺขเว, นมตกนฺ”ติฯ ",
  "ปฺลิ-ตฺวฺ-กฺทฺ๑๕:๑๙ฯ๑ฯ๔": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๑๕:๑๙ฯ๑ฯ๕": "“นมตกํ อธิฏฺฐาตพฺพํ นุ โข อุทาหุ วิกปฺเปตพฺพนฺ”ติ …เป… ",
  "ปฺลิ-ตฺวฺ-กฺทฺ๑๕:๑๙ฯ๑ฯ๖": "“น, ภิกฺขเว, นมตกํ อธิฏฺฐาตพฺพํ, น วิกปฺเปตพฺพนฺ”ติฯ ",
  "ปฺลิ-ตฺวฺ-กฺทฺ๑๕:๑๙ฯ๑ฯ๗": "เตน โข ปน สมเยน ฉพฺพคฺคิยา ภิกฺขู อาสิตฺตกูปธาเน ภุญฺชนฺติฯ ",
  "ปฺลิ-ตฺวฺ-กฺทฺ๑๕:๑๙ฯ๑ฯ๘": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๑๙ฯ๑ฯ๙": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๑๙ฯ๑ฯ๑๐": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๕:๑๙ฯ๑ฯ๑๑": "“น, ภิกฺขเว, อาสิตฺตกูปธาเน ภุญฺชิตพฺพํฯ ",
  "ปฺลิ-ตฺวฺ-กฺทฺ๑๕:๑๙ฯ๑ฯ๑๒": "โย ภุญฺเชยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๑๙ฯ๑ฯ๑๓": "เตน โข ปน สมเยน อญฺญตโร ภิกฺขุ คิลาโน โหติฯ ",
  "ปฺลิ-ตฺวฺ-กฺทฺ๑๕:๑๙ฯ๑ฯ๑๔": "โส ภุญฺชมาโน น สกฺโกติ หตฺเถน ปตฺตํ สนฺธาเรตุํฯ ",
  "ปฺลิ-ตฺวฺ-กฺทฺ๑๕:๑๙ฯ๑ฯ๑๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๙ฯ๑ฯ๑๖": "“อนุชานามิ, ภิกฺขเว, มโฬริกนฺ”ติฯ ",
  "ปฺลิ-ตฺวฺ-กฺทฺ๑๕:๑๙ฯ๒ฯ๑": "เตน โข ปน สมเยน ฉพฺพคฺคิยา ภิกฺขู เอกภาชเนปิ ภุญฺชนฺติ …เป… ",
  "ปฺลิ-ตฺวฺ-กฺทฺ๑๕:๑๙ฯ๒ฯ๒": "เอกถาลเกปิ ปิวนฺติ, เอกมญฺเจปิ ตุวฏฺเฏนฺติ, เอกตฺถรณาปิ ตุวฏฺเฏนฺติ, เอกปาวุรณาปิ ตุวฏฺเฏนฺติ, เอกตฺถรณปาวุรณาปิ ตุวฏฺเฏนฺติฯ ",
  "ปฺลิ-ตฺวฺ-กฺทฺ๑๕:๑๙ฯ๒ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๑๙ฯ๒ฯ๔": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๑๙ฯ๒ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๑๙ฯ๒ฯ๖": "“น, ภิกฺขเว, เอกภาชเน ภุญฺชิตพฺพํ …เป… ",
  "ปฺลิ-ตฺวฺ-กฺทฺ๑๕:๑๙ฯ๒ฯ๗": "น เอกถาลเก ปาตพฺพํ … ",
  "ปฺลิ-ตฺวฺ-กฺทฺ๑๕:๑๙ฯ๒ฯ๘": "น เอกมญฺเจ ตุวฏฺฏิตพฺพํ … ",
  "ปฺลิ-ตฺวฺ-กฺทฺ๑๕:๑๙ฯ๒ฯ๙": "น เอกตฺถรณา ตุวฏฺฏิตพฺพํ … ",
  "ปฺลิ-ตฺวฺ-กฺทฺ๑๕:๑๙ฯ๒ฯ๑๐": "น เอกปาวุรณา ตุวฏฺฏิตพฺพํ … ",
  "ปฺลิ-ตฺวฺ-กฺทฺ๑๕:๑๙ฯ๒ฯ๑๑": "น เอกตฺถรณปาวุรณา ตุวฏฺฏิตพฺพํฯ ",
  "ปฺลิ-ตฺวฺ-กฺทฺ๑๕:๑๙ฯ๒ฯ๑๒": "โย ตุวฏฺเฏยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒๐ฯ๑ฯ๑": "เตน โข ปน สมเยน วฑฺโฒ ลิจฺฉวี เมตฺติยภูมชกานํ ภิกฺขูนํ สหาโย โหติฯ ",
  "ปฺลิ-ตฺวฺ-กฺทฺ๑๕:๒๐ฯ๑ฯ๒": "อถ โข วฑฺโฒ ลิจฺฉวี เยน เมตฺติยภูมชกา ภิกฺขู เตนุปสงฺกมิ, อุปสงฺกมิตฺวา เมตฺติยภูมชเก ภิกฺขู เอตทโวจ—",
  "ปฺลิ-ตฺวฺ-กฺทฺ๑๕:๒๐ฯ๑ฯ๓": "“วนฺทามิ, อยฺยา”ติฯ ",
  "ปฺลิ-ตฺวฺ-กฺทฺ๑๕:๒๐ฯ๑ฯ๔": "เอวํ วุตฺเต, เมตฺติยภูมชกา ภิกฺขู นาลปึสุฯ ",
  "ปฺลิ-ตฺวฺ-กฺทฺ๑๕:๒๐ฯ๑ฯ๕": "ทุติยมฺปิ โข วฑฺโฒ ลิจฺฉวี เมตฺติยภูมชเก ภิกฺขู เอตทโวจ—",
  "ปฺลิ-ตฺวฺ-กฺทฺ๑๕:๒๐ฯ๑ฯ๖": "“วนฺทามิ, อยฺยา”ติฯ ",
  "ปฺลิ-ตฺวฺ-กฺทฺ๑๕:๒๐ฯ๑ฯ๗": "ทุติยมฺปิ โข เมตฺติยภูมชกา ภิกฺขู นาลปึสุฯ ",
  "ปฺลิ-ตฺวฺ-กฺทฺ๑๕:๒๐ฯ๑ฯ๘": "ตติยมฺปิ โข วฑฺโฒ ลิจฺฉวี เมตฺติยภูมชเก ภิกฺขู เอตทโวจ—",
  "ปฺลิ-ตฺวฺ-กฺทฺ๑๕:๒๐ฯ๑ฯ๙": "“วนฺทามิ, อยฺยา”ติฯ ",
  "ปฺลิ-ตฺวฺ-กฺทฺ๑๕:๒๐ฯ๑ฯ๑๐": "ตติยมฺปิ โข เมตฺติยภูมชกา ภิกฺขู นาลปึสุฯ ",
  "ปฺลิ-ตฺวฺ-กฺทฺ๑๕:๒๐ฯ๑ฯ๑๑": "“กฺยาหํ อยฺยานํ อปรชฺฌามิ, กิสฺส มํ อยฺยา นาลปนฺตี”ติ? ",
  "ปฺลิ-ตฺวฺ-กฺทฺ๑๕:๒๐ฯ๑ฯ๑๒": "“ตถา หิ ปน ตฺวํ, อาวุโส วฑฺฒ, อเมฺห ทพฺเพน มลฺลปุตฺเตน วิเหฐิยมาเน อชฺฌุเปกฺขสี”ติฯ ",
  "ปฺลิ-ตฺวฺ-กฺทฺ๑๕:๒๐ฯ๑ฯ๑๓": "“กฺยาหํ, อยฺยา, กโรมี”ติ? ",
  "ปฺลิ-ตฺวฺ-กฺทฺ๑๕:๒๐ฯ๑ฯ๑๔": "“สเจ โข ตฺวํ, อาวุโส วฑฺฒ, อิจฺเฉยฺยาสิ, อชฺเชว ภควา อายสฺมนฺตํ ทพฺพํ มลฺลปุตฺตํ นาสาเปยฺยา”ติฯ ",
  "ปฺลิ-ตฺวฺ-กฺทฺ๑๕:๒๐ฯ๑ฯ๑๕": "“กฺยาหํ, อยฺยา, กโรมิ, กึ มยา สกฺกา กาตุนฺ”ติ? ",
  "ปฺลิ-ตฺวฺ-กฺทฺ๑๕:๒๐ฯ๑ฯ๑๖": "“เอหิ ตฺวํ, อาวุโส วฑฺฒ, เยน ภควา เตนุปสงฺกม, อุปสงฺกมิตฺวา ภควนฺตํ เอวํ วเทหิ—",
  "ปฺลิ-ตฺวฺ-กฺทฺ๑๕:๒๐ฯ๑ฯ๑๗": "‘อิทํ, ภนฺเต, นจฺฉนฺนํ นปฺปติรูปํฯ ",
  "ปฺลิ-ตฺวฺ-กฺทฺ๑๕:๒๐ฯ๑ฯ๑๘": "ยายํ, ภนฺเต, ทิสา อภยา อนีติกา อนุปทฺทวา สายํ ทิสา สภยา สอีติกา เสาปทฺทวา; ",
  "ปฺลิ-ตฺวฺ-กฺทฺ๑๕:๒๐ฯ๑ฯ๑๙": "ยโต นิวาตํ ตโต สวาตํ; ",
  "ปฺลิ-ตฺวฺ-กฺทฺ๑๕:๒๐ฯ๑ฯ๒๐": "อุทกํ มญฺเญ อาทิตฺตํ; ",
  "ปฺลิ-ตฺวฺ-กฺทฺ๑๕:๒๐ฯ๑ฯ๒๑": "อเยฺยน เม ทพฺเพน มลฺลปุตฺเตน ปชาปติ ทูสิตา’”ติฯ ",
  "ปฺลิ-ตฺวฺ-กฺทฺ๑๕:๒๐ฯ๒ฯ๑": "“เอวํ, อยฺยา”ติ โข วฑฺโฒ ลิจฺฉวี เมตฺติยภูมชกานํ ภิกฺขูนํ ปฏิสฺสุตฺวา เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-กฺทฺ๑๕:๒๐ฯ๒ฯ๒": "เอกมนฺตํ นิสินฺโน โข วฑฺโฒ ลิจฺฉวี ภควนฺตํ เอตทโวจ—",
  "ปฺลิ-ตฺวฺ-กฺทฺ๑๕:๒๐ฯ๒ฯ๓": "“อิทํ, ภนฺเต, นจฺฉนฺนํ นปฺปติรูปํฯ ",
  "ปฺลิ-ตฺวฺ-กฺทฺ๑๕:๒๐ฯ๒ฯ๔": "ยายํ, ภนฺเต, ทิสา อภยา อนีติกา อนุปทฺทวา สายํ ทิสา สภยา สอีติกา เสาปทฺทวา; ",
  "ปฺลิ-ตฺวฺ-กฺทฺ๑๕:๒๐ฯ๒ฯ๕": "ยโต นิวาตํ ตโต สวาตํ; ",
  "ปฺลิ-ตฺวฺ-กฺทฺ๑๕:๒๐ฯ๒ฯ๖": "อุทกํ มญฺเญ อาทิตฺตํ; ",
  "ปฺลิ-ตฺวฺ-กฺทฺ๑๕:๒๐ฯ๒ฯ๗": "อเยฺยน เม ทพฺเพน มลฺลปุตฺเตน ปชาปติ ทูสิตา”ติฯ ",
  "ปฺลิ-ตฺวฺ-กฺทฺ๑๕:๒๐ฯ๒ฯ๘": "อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา อายสฺมนฺตํ ทพฺพํ มลฺลปุตฺตํ ปฏิปุจฺฉิ—",
  "ปฺลิ-ตฺวฺ-กฺทฺ๑๕:๒๐ฯ๒ฯ๙": "“สรสิ ตฺวํ, ทพฺพ, เอวรูปํ กตฺตา ยถายํ วฑฺโฒ อาหา”ติ? ",
  "ปฺลิ-ตฺวฺ-กฺทฺ๑๕:๒๐ฯ๒ฯ๑๐": "“ยถา มํ, ภนฺเต, ภควา ชานาตี”ติฯ ",
  "ปฺลิ-ตฺวฺ-กฺทฺ๑๕:๒๐ฯ๒ฯ๑๑": "ทุติยมฺปิ โข ภควา …เป… ",
  "ปฺลิ-ตฺวฺ-กฺทฺ๑๕:๒๐ฯ๒ฯ๑๒": "ตติยมฺปิ โข ภควา อายสฺมนฺตํ ทพฺพํ มลฺลปุตฺตํ เอตทโวจ—",
  "ปฺลิ-ตฺวฺ-กฺทฺ๑๕:๒๐ฯ๒ฯ๑๓": "“สรสิ ตฺวํ, ทพฺพ, เอวรูปํ กตฺตา ยถายํ วฑฺโฒ อาหา”ติ? ",
  "ปฺลิ-ตฺวฺ-กฺทฺ๑๕:๒๐ฯ๒ฯ๑๔": "“ยถา มํ, ภนฺเต, ภควา ชานาตี”ติฯ ",
  "ปฺลิ-ตฺวฺ-กฺทฺ๑๕:๒๐ฯ๒ฯ๑๕": "“น โข, ทพฺพ, ทพฺพา เอวํ นิพฺเพเฐนฺติฯ ",
  "ปฺลิ-ตฺวฺ-กฺทฺ๑๕:๒๐ฯ๒ฯ๑๖": "สเจ ตยา กตํ, กตนฺติ วเทหิ; ",
  "ปฺลิ-ตฺวฺ-กฺทฺ๑๕:๒๐ฯ๒ฯ๑๗": "สเจ อกตํ, อกตนฺติ วเทหี”ติฯ ",
  "ปฺลิ-ตฺวฺ-กฺทฺ๑๕:๒๐ฯ๒ฯ๑๘": "“ยโต อหํ, ภนฺเต, ชาโต นาภิชานามิ สุปินนฺเตนปิ เมถุนํ ธมฺมํ ปฏิเสวิตา, ปเคว ชาคโร”ติฯ ",
  "ปฺลิ-ตฺวฺ-กฺทฺ๑๕:๒๐ฯ๓ฯ๑": "อถ โข ภควา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๒๐ฯ๓ฯ๒": "“เตน หิ, ภิกฺขเว, สงฺโฆ วฑฺฒสฺส ลิจฺฉวิสฺส ปตฺตํ นิกฺกุชฺชตุ, อสมฺโภคํ สงฺเฆน กโรตุฯ ",
  "ปฺลิ-ตฺวฺ-กฺทฺ๑๕:๒๐ฯ๓ฯ๓": "อฏฺฐหิ, ภิกฺขเว, องฺเคหิ สมนฺนาคตสฺส อุปาสกสฺส ปตฺโต นิกฺกุชฺชิตพฺโพ—",
  "ปฺลิ-ตฺวฺ-กฺทฺ๑๕:๒๐ฯ๓ฯ๔": "ภิกฺขูนํ อลาภาย ปริสกฺกติ, ภิกฺขูนํ อนตฺถาย ปริสกฺกติ, ภิกฺขูนํ อวาสาย ปริสกฺกติ, ภิกฺขู อกฺโกสติ ปริภาสติ, ภิกฺขู ภิกฺขูหิ เภเทติ, พุทฺธสฺส อวณฺณํ ภาสติ, ธมฺมสฺส อวณฺณํ ภาสติ, สงฺฆสฺส อวณฺณํ ภาสติฯ ",
  "ปฺลิ-ตฺวฺ-กฺทฺ๑๕:๒๐ฯ๓ฯ๕": "อนุชานามิ, ภิกฺขเว, อิเมหิ อฏฺฐหงฺเคหิ สมนฺนาคตสฺส อุปาสกสฺส ปตฺตํ นิกฺกุชฺชิตุํฯ ",
  "ปฺลิ-ตฺวฺ-กฺทฺ๑๕:๒๐ฯ๔ฯ๑": "เอวญฺจ ปน, ภิกฺขเว, นิกฺกุชฺชิตพฺโพฯ ",
  "ปฺลิ-ตฺวฺ-กฺทฺ๑๕:๒๐ฯ๔ฯ๒": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๑๕:๒๐ฯ๔ฯ๓": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๕:๒๐ฯ๔ฯ๔": "วฑฺโฒ ลิจฺฉวี อายสฺมนฺตํ ทพฺพํ มลฺลปุตฺตํ อมูลิกาย สีลวิปตฺติยา อนุทฺธํเสติฯ ",
  "ปฺลิ-ตฺวฺ-กฺทฺ๑๕:๒๐ฯ๔ฯ๕": "ยทิ สงฺฆสฺส ปตฺตกลฺลํ, สงฺโฆ วฑฺฒสฺส ลิจฺฉวิสฺส ปตฺตํ นิกฺกุชฺเชยฺย, อสมฺโภคํ สงฺเฆน กเรยฺยฯ ",
  "ปฺลิ-ตฺวฺ-กฺทฺ๑๕:๒๐ฯ๔ฯ๖": "เอสา ญตฺติฯ ",
  "ปฺลิ-ตฺวฺ-กฺทฺ๑๕:๒๐ฯ๔ฯ๗": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๕:๒๐ฯ๔ฯ๘": "วฑฺโฒ ลิจฺฉวี อายสฺมนฺตํ ทพฺพํ มลฺลปุตฺตํ อมูลิกาย สีลวิปตฺติยา อนุทฺธํเสติฯ ",
  "ปฺลิ-ตฺวฺ-กฺทฺ๑๕:๒๐ฯ๔ฯ๙": "สงฺโฆ วฑฺฒสฺส ลิจฺฉวิสฺส ปตฺตํ นิกฺกุชฺชติ, อสมฺโภคํ สงฺเฆน กโรติฯ ",
  "ปฺลิ-ตฺวฺ-กฺทฺ๑๕:๒๐ฯ๔ฯ๑๐": "ยสฺสายสฺมโต ขมติ วฑฺฒสฺส ลิจฺฉวิสฺส ปตฺตสฺส นิกฺกุชฺชนา, อสมฺโภคํ สงฺเฆน กรณํ, โส ตุณฺหสฺส; ",
  "ปฺลิ-ตฺวฺ-กฺทฺ๑๕:๒๐ฯ๔ฯ๑๑": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๑๕:๒๐ฯ๔ฯ๑๒": "นิกฺกุชฺชิโต สงฺเฆน วฑฺฒสฺส ลิจฺฉวิสฺส ปตฺโต, อสมฺโภโค สงฺเฆนฯ ",
  "ปฺลิ-ตฺวฺ-กฺทฺ๑๕:๒๐ฯ๔ฯ๑๓": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๑๕:๒๐ฯ๕ฯ๑": "อถ โข อายสฺมา อานนฺโท ปุพฺพณฺหสมยํ นิวาเสตฺวา ปตฺตจีวรมาทาย เยน วฑฺฒสฺส ลิจฺฉวิสฺส นิเวสนํ เตนุปสงฺกมิ, อุปสงฺกมิตฺวา วฑฺฒํ ลิจฺฉวึ เอตทโวจ—",
  "ปฺลิ-ตฺวฺ-กฺทฺ๑๕:๒๐ฯ๕ฯ๒": "“สงฺเฆน เต, อาวุโส วฑฺฒ, ปตฺโต นิกฺกุชฺชิโตฯ ",
  "ปฺลิ-ตฺวฺ-กฺทฺ๑๕:๒๐ฯ๕ฯ๓": "อสมฺโภโคสิ สงฺเฆนา”ติฯ ",
  "ปฺลิ-ตฺวฺ-กฺทฺ๑๕:๒๐ฯ๕ฯ๔": "อถ โข วฑฺโฒ ลิจฺฉวี—",
  "ปฺลิ-ตฺวฺ-กฺทฺ๑๕:๒๐ฯ๕ฯ๕": "สงฺเฆน กิร เม ปตฺโต นิกฺกุชฺชิโต, อสมฺโภโคมฺหิ กิร สงฺเฆนาติ—",
  "ปฺลิ-ตฺวฺ-กฺทฺ๑๕:๒๐ฯ๕ฯ๖": "ตตฺเถว มุจฺฉิโต ปปโตฯ ",
  "ปฺลิ-ตฺวฺ-กฺทฺ๑๕:๒๐ฯ๕ฯ๗": "อถ โข วฑฺฒสฺส ลิจฺฉวิสฺส มิตฺตามจฺจา ญาติสาโลหิตา วฑฺฒํ ลิจฺฉวึ เอตทโวจุํ—",
  "ปฺลิ-ตฺวฺ-กฺทฺ๑๕:๒๐ฯ๕ฯ๘": "“อลํ, อาวุโส วฑฺฒ, มา โสจิ, มา ปริเทวิฯ ",
  "ปฺลิ-ตฺวฺ-กฺทฺ๑๕:๒๐ฯ๕ฯ๙": "มยํ ภควนฺตํ ปสาเทสฺสาม ภิกฺขุสงฺฆญฺจา”ติฯ ",
  "ปฺลิ-ตฺวฺ-กฺทฺ๑๕:๒๐ฯ๕ฯ๑๐": "อถ โข วฑฺโฒ ลิจฺฉวี สปุตฺตทาโร สมิตฺตามจฺโจ สญาติสาโลหิโต อลฺลวตฺโถ อลฺลเกโส เยน ภควา เตนุปสงฺกมิ, อุปสงฺกมิตฺวา ภควโต ปาเทสุ สิรสา นิปติตฺวา ภควนฺตํ เอตทโวจ—",
  "ปฺลิ-ตฺวฺ-กฺทฺ๑๕:๒๐ฯ๕ฯ๑๑": "“อจฺจโย มํ, ภนฺเต, อจฺจคมา ยถาพาลํ ยถามูฬฺหํ ยถาอกุสลํ, โยหํ อยฺยํ ทพฺพํ มลฺลปุตฺตํ อมูลิกาย สีลวิปตฺติยา อนุทฺธํเสสึฯ ",
  "ปฺลิ-ตฺวฺ-กฺทฺ๑๕:๒๐ฯ๕ฯ๑๒": "ตสฺส เม, ภนฺเต, ภควา อจฺจยํ อจฺจยโต ปฏิคฺคณฺหาตุ อายตึ สํวรายา”ติฯ ",
  "ปฺลิ-ตฺวฺ-กฺทฺ๑๕:๒๐ฯ๕ฯ๑๓": "“ตคฺฆ ตฺวํ, อาวุโส วฑฺฒ, อจฺจโย อจฺจคมา ยถาพาลํ ยถามูฬฺหํ ยถาอกุสลํ, ยํ ตฺวํ ทพฺพํ มลฺลปุตฺตํ อมูลิกาย สีลวิปตฺติยา อนุทฺธํเสสิฯ ",
  "ปฺลิ-ตฺวฺ-กฺทฺ๑๕:๒๐ฯ๕ฯ๑๔": "ยโต จ โข ตฺวํ, อาวุโส วฑฺฒ, อจฺจยํ อจฺจยโต ทิสฺวา ยถาธมฺมํ ปฏิกโรสิ, ตํ เต มยํ ปฏิคฺคณฺหามฯ ",
  "ปฺลิ-ตฺวฺ-กฺทฺ๑๕:๒๐ฯ๕ฯ๑๕": "วุฑฺฒิเหสา, อาวุโส วฑฺฒ, อริยสฺส วินเย โย อจฺจยํ อจฺจยโต ทิสฺวา ยถาธมฺมํ ปฏิกโรติ, อายตึ สํวรํ อาปชฺชตี”ติฯ ",
  "ปฺลิ-ตฺวฺ-กฺทฺ๑๕:๒๐ฯ๖ฯ๑": "อถ โข ภควา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๒๐ฯ๖ฯ๒": "“เตน หิ, ภิกฺขเว, สงฺโฆ วฑฺฒสฺส ลิจฺฉวิสฺส ปตฺตํ อุกฺกุชฺชตุ, สมฺโภคํ สงฺเฆน กโรตุฯ ",
  "ปฺลิ-ตฺวฺ-กฺทฺ๑๕:๒๐ฯ๖ฯ๓": "อฏฺฐหิ, ภิกฺขเว, องฺเคหิ สมนฺนาคตสฺส อุปาสกสฺส ปตฺโต อุกฺกุชฺชิตพฺโพ—",
  "ปฺลิ-ตฺวฺ-กฺทฺ๑๕:๒๐ฯ๖ฯ๔": "น ภิกฺขูนํ อลาภาย ปริสกฺกติ, น ภิกฺขูนํ อนตฺถาย ปริสกฺกติ, น ภิกฺขูนํ อวาสาย ปริสกฺกติ, น ภิกฺขู อกฺโกสติ ปริภาสติ, น ภิกฺขู ภิกฺขูหิ เภเทติ, น พุทฺธสฺส อวณฺณํ ภาสติ, น ธมฺมสฺส อวณฺณํ ภาสติ, น สงฺฆสฺส อวณฺณํ ภาสติฯ ",
  "ปฺลิ-ตฺวฺ-กฺทฺ๑๕:๒๐ฯ๖ฯ๕": "อนุชานามิ, ภิกฺขเว, อิเมหิ อฏฺฐหงฺเคหิ สมนฺนาคตสฺส อุปาสกสฺส ปตฺตํ อุกฺกุชฺชิตุํฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๑": "เอวญฺจ ปน, ภิกฺขเว, อุกฺกุชฺชิตพฺโพฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๒": "เตน, ภิกฺขเว, วฑฺเฒน ลิจฺฉวินา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-กฺทฺ๑๕:๒๐ฯ๗ฯ๓": "‘สงฺเฆน เม, ภนฺเต, ปตฺโต นิกฺกุชฺชิโต, อสมฺโภโคมฺหิ สงฺเฆนฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๔": "โสหํ, ภนฺเต, สมฺมา วตฺตามิ, โลมํ ปาเตมิ, เนตฺถารํ วตฺตามิ, สงฺฆํ ปตฺตุกฺกุชฺชนํ ยาจามี’ติฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๕": "ทุติยมฺปิ ยาจิตพฺโพฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๖": "ตติยมฺปิ ยาจิตพฺโพฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๗": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๑๕:๒๐ฯ๗ฯ๘": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๙": "สงฺเฆน วฑฺฒสฺส ลิจฺฉวิสฺส ปตฺโต นิกฺกุชฺชิโต, อสมฺโภโค สงฺเฆนฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๑๐": "โส สมฺมา วตฺตติ, โลมํ ปาเตติ, เนตฺถารํ วตฺตติ, สงฺฆํ ปตฺตุกฺกุชฺชนํ ยาจติฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๑๑": "ยทิ สงฺฆสฺส ปตฺตกลฺลํ, สงฺโฆ วฑฺฒสฺส ลิจฺฉวิสฺส ปตฺตํ อุกฺกุชฺเชยฺย, สมฺโภคํ สงฺเฆน กเรยฺยฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๑๒": "เอสา ญตฺติฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๑๓": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๑๔": "สงฺเฆน วฑฺฒสฺส ลิจฺฉวิสฺส ปตฺโต นิกฺกุชฺชิโต, อสมฺโภโค สงฺเฆนฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๑๕": "โส สมฺมา วตฺตติ, โลมํ ปาเตติ, เนตฺถารํ วตฺตติ, สงฺฆํ ปตฺตุกฺกุชฺชนํ ยาจติฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๑๖": "สงฺโฆ วฑฺฒสฺส ลิจฺฉวิสฺส ปตฺตํ อุกฺกุชฺชติ, สมฺโภคํ สงฺเฆน กโรติฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๑๗": "ยสฺสายสฺมโต ขมติ วฑฺฒสฺส ลิจฺฉวิสฺส ปตฺตสฺส อุกฺกุชฺชนา, สมฺโภคํ สงฺเฆน กรณํ, โส ตุณฺหสฺส; ",
  "ปฺลิ-ตฺวฺ-กฺทฺ๑๕:๒๐ฯ๗ฯ๑๘": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๑๙": "อุกฺกุชฺชิโต สงฺเฆน วฑฺฒสฺส ลิจฺฉวิสฺส ปตฺโต, สมฺโภโค สงฺเฆนฯ ",
  "ปฺลิ-ตฺวฺ-กฺทฺ๑๕:๒๐ฯ๗ฯ๒๐": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๑๕:๒๑ฯ๑ฯ๑": "อถ โข ภควา เวสาลิยํ ยถาภิรนฺตํ วิหริตฺวา เยน ภคฺคา เตน จาริกํ ปกฺกามิฯ ",
  "ปฺลิ-ตฺวฺ-กฺทฺ๑๕:๒๑ฯ๑ฯ๒": "อนุปุพฺเพน จาริกํ จรมาโน เยน ภคฺคา ตทวสริฯ ",
  "ปฺลิ-ตฺวฺ-กฺทฺ๑๕:๒๑ฯ๑ฯ๓": "ตตฺร สุทํ ภควา ภคฺเคสุ วิหรติ สุสุมารคิเร เภสกฬาวเน มิคทาเยฯ ",
  "ปฺลิ-ตฺวฺ-กฺทฺ๑๕:๒๑ฯ๑ฯ๔": "เตน โข ปน สมเยน โพธิสฺส ราชกุมารสฺส โกกนโท นาม ปาสาโท อจิรการิโต โหติ, อนชฺฌาวุตฺโถ สมเณน วา พฺราหฺมเณน วา เกนจิ วา มนุสฺสภูเตนฯ ",
  "ปฺลิ-ตฺวฺ-กฺทฺ๑๕:๒๑ฯ๑ฯ๕": "อถ โข โพธิ ราชกุมาโร สญฺจิกาปุตฺตํ มาณวํ อามนฺเตสิ—",
  "ปฺลิ-ตฺวฺ-กฺทฺ๑๕:๒๑ฯ๑ฯ๖": "“เอหิ ตฺวํ, สมฺม สญฺจิกาปุตฺต, เยน ภควา เตนุปสงฺกม, อุปสงฺกมิตฺวา มม วจเนน ภควโต ปาเท สิรสา วนฺท; ",
  "ปฺลิ-ตฺวฺ-กฺทฺ๑๕:๒๑ฯ๑ฯ๗": "อปฺปาพาธํ อปฺปาตงฺกํ ลหุฏฺฐานํ พลํ ผาสุวิหารํ ปุจฺฉ—",
  "ปฺลิ-ตฺวฺ-กฺทฺ๑๕:๒๑ฯ๑ฯ๘": "‘โพธิ, ภนฺเต, ราชกุมาโร ภควโต ปาเท สิรสา วนฺทติ, อปฺปาพาธํ อปฺปาตงฺกํ ลหุฏฺฐานํ พลํ ผาสุวิหารํ ปุจฺฉตี’ติฯ ",
  "ปฺลิ-ตฺวฺ-กฺทฺ๑๕:๒๑ฯ๑ฯ๙": "เอวญฺจ วเทหิ—",
  "ปฺลิ-ตฺวฺ-กฺทฺ๑๕:๒๑ฯ๑ฯ๑๐": "‘อธิวาเสตุ กิร, ภนฺเต, ภควา โพธิสฺส ราชกุมารสฺส สฺวาตนาย ภตฺตํ สทฺธึ ภิกฺขุสงฺเฆนา’”ติฯ ",
  "ปฺลิ-ตฺวฺ-กฺทฺ๑๕:๒๑ฯ๑ฯ๑๑": "“เอวํ, โภ”ติ โข สญฺจิกาปุตฺโต มาณโว โพธิสฺส ราชกุมารสฺส ปฏิสฺสุตฺวา เยน ภควา เตนุปสงฺกมิ, อุปสงฺกมิตฺวา ภควตา สทฺธึ สมฺโมทิ, สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ ",
  "ปฺลิ-ตฺวฺ-กฺทฺ๑๕:๒๑ฯ๑ฯ๑๒": "เอกมนฺตํ นิสินฺโน โข สญฺจิกาปุตฺโต มาณโว ภควนฺตํ เอตทโวจ—",
  "ปฺลิ-ตฺวฺ-กฺทฺ๑๕:๒๑ฯ๑ฯ๑๓": "“โพธิ โข ราชกุมาโร โภโต โคตมสฺส ปาเท สิรสา วนฺทติ, อปฺปาพาธํ อปฺปาตงฺกํ ลหุฏฺฐานํ พลํ ผาสุวิหารํ ปุจฺฉติฯ ",
  "ปฺลิ-ตฺวฺ-กฺทฺ๑๕:๒๑ฯ๑ฯ๑๔": "เอวญฺจ วเทติ—",
  "ปฺลิ-ตฺวฺ-กฺทฺ๑๕:๒๑ฯ๑ฯ๑๕": "‘อธิวาเสตุ กิร ภวํ โคตโม โพธิสฺส ราชกุมารสฺส สฺวาตนาย ภตฺตํ สทฺธึ ภิกฺขุสงฺเฆนา’”ติฯ ",
  "ปฺลิ-ตฺวฺ-กฺทฺ๑๕:๒๑ฯ๑ฯ๑๖": "อธิวาเสสิ ภควา ตุณฺหีภาเวนฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๑": "อถ โข สญฺจิกาปุตฺโต มาณโว ภควโต อธิวาสนํ วิทิตฺวา อุฏฺฐายาสนา เยน โพธิ ราชกุมาโร เตนุปสงฺกมิ, อุปสงฺกมิตฺวา โพธึ ราชกุมารํ เอตทโวจ—",
  "ปฺลิ-ตฺวฺ-กฺทฺ๑๕:๒๑ฯ๒ฯ๒": "“อโวจุมฺห โข มยํ โภโต วจเนน ตํ ภวนฺตํ โคตมํ—",
  "ปฺลิ-ตฺวฺ-กฺทฺ๑๕:๒๑ฯ๒ฯ๓": "‘โพธิ โข ราชกุมาโร โภโต โคตมสฺส ปาเท สิรสา วนฺทติ, อปฺปาพาธํ อปฺปาตงฺกํ ลหุฏฺฐานํ พลํ ผาสุวิหารํ ปุจฺฉติฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๔": "เอวญฺจ วเทติ—",
  "ปฺลิ-ตฺวฺ-กฺทฺ๑๕:๒๑ฯ๒ฯ๕": "อธิวาเสตุ กิร ภวํ โคตโม โพธิสฺส ราชกุมารสฺส สฺวาตนาย ภตฺตํ สทฺธึ ภิกฺขุสงฺเฆนา’ติฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๖": "อธิวุตฺถญฺจ ปน สมเณน โคตเมนา”ติฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๗": "อถ โข โพธิ ราชกุมาโร ตสฺสา รตฺติยา อจฺจเยน ปณีตํ ขาทนียํ โภชนียํ ปฏิยาทาเปตฺวา, โกกนทญฺจ ปาสาทํ โอทาเตหิ ทุเสฺสหิ สนฺถราเปตฺวา ยาว ปจฺฉิมโสปานกเฬวรา, สญฺจิกาปุตฺตํ มาณวํ อามนฺเตสิ—",
  "ปฺลิ-ตฺวฺ-กฺทฺ๑๕:๒๑ฯ๒ฯ๘": "“เอหิ ตฺวํ, สมฺม สญฺจิกาปุตฺต, เยน ภควา เตนุปสงฺกม, อุปสงฺกมิตฺวา ภควโต กาลํ อาโรเจหิ—",
  "ปฺลิ-ตฺวฺ-กฺทฺ๑๕:๒๑ฯ๒ฯ๙": "‘กาโล, ภนฺเต, นิฏฺฐิตํ ภตฺตนฺ’”ติฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๑๐": "“เอวํ, โภ”ติ โข สญฺจิกาปุตฺโต มาณโว โพธิสฺส ราชกุมารสฺส ปฏิสฺสุตฺวา เยน ภควา เตนุปสงฺกมิ, อุปสงฺกมิตฺวา ภควโต กาลํ อาโรเจสิ—",
  "ปฺลิ-ตฺวฺ-กฺทฺ๑๕:๒๑ฯ๒ฯ๑๑": "“กาโล, โภ โคตม, นิฏฺฐิตํ ภตฺตนฺ”ติฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๑๒": "อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน โพธิสฺส ราชกุมารสฺส นิเวสนํ เตนุปสงฺกมิฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๑๓": "เตน โข ปน สมเยน โพธิ ราชกุมาโร พหิทฺวารโกฏฺฐเก ฐิโต โหติ, ภควนฺตํ อาคมยมาโนฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๑๔": "อทฺทสา โข โพธิ ราชกุมาโร ภควนฺตํ ทูรโตว อาคจฺฉนฺตํฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๑๕": "ทิสฺวาน ตโต ปจฺจุคฺคนฺตฺวา ภควนฺตํ อภิวาเทตฺวา ปุเรกฺขตฺวา เยน โกกนโท ปาสาโท เตนุปสงฺกมิฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๑๖": "อถ โข ภควา ปจฺฉิมโสปานกเฬวรํ นิสฺสาย อฏฺฐาสิฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๑๗": "อถ โข โพธิ ราชกุมาโร ภควนฺตํ เอตทโวจ—",
  "ปฺลิ-ตฺวฺ-กฺทฺ๑๕:๒๑ฯ๒ฯ๑๘": "“อกฺกมตุ, ภนฺเต, ภควา ทุสฺสานิ, อกฺกมตุ สุคโต ทุสฺสานิ, ยํ มม อสฺส ทีฆรตฺตํ หิตาย สุขายา”ติฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๑๙": "เอวํ วุตฺเต, ภควา ตุณฺหี อโหสิฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๒๐": "ทุติยมฺปิ โข …เป… ",
  "ปฺลิ-ตฺวฺ-กฺทฺ๑๕:๒๑ฯ๒ฯ๒๑": "ตติยมฺปิ โข โพธิ ราชกุมาโร ภควนฺตํ เอตทโวจ—",
  "ปฺลิ-ตฺวฺ-กฺทฺ๑๕:๒๑ฯ๒ฯ๒๒": "“อกฺกมตุ, ภนฺเต, ภควา ทุสฺสานิ, อกฺกมตุ สุคโต ทุสฺสานิ, ยํ มม อสฺส ทีฆรตฺตํ หิตาย สุขายา”ติฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๒๓": "อถ โข ภควา อายสฺมนฺตํ อานนฺทํ อปโลเกสิฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๒๔": "อถ โข อายสฺมา อานนฺโท โพธึ ราชกุมารํ เอตทโวจ—",
  "ปฺลิ-ตฺวฺ-กฺทฺ๑๕:๒๑ฯ๒ฯ๒๕": "“สํหรนฺตุ, ราชกุมาร, ทุสฺสานิฯ ",
  "ปฺลิ-ตฺวฺ-กฺทฺ๑๕:๒๑ฯ๒ฯ๒๖": "น ภควา เจลปฏิกํ อกฺกมิสฺสติ ปจฺฉิมํ ชนตํ ตถาคโต อนุกมฺปตี”ติฯ ",
  "ปฺลิ-ตฺวฺ-กฺทฺ๑๕:๒๑ฯ๓ฯ๑": "อถ โข โพธิ ราชกุมาโร ทุสฺสานิ สํหราเปตฺวา อุปริโกกนเท ปาสาเท อาสนํ ปญฺญเปสิฯ ",
  "ปฺลิ-ตฺวฺ-กฺทฺ๑๕:๒๑ฯ๓ฯ๒": "อถ โข ภควา โกกนทํ ปาสาทํ อภิรุหิตฺวา ปญฺญตฺเต อาสเน นิสีทิ สทฺธึ ภิกฺขุสงฺเฆนฯ ",
  "ปฺลิ-ตฺวฺ-กฺทฺ๑๕:๒๑ฯ๓ฯ๓": "อถ โข โพธิ ราชกุมาโร พุทฺธปฺปมุขํ ภิกฺขุสงฺฆํ ปณีเตน ขาทนีเยน โภชนีเยน สหตฺถา สนฺตปฺเปตฺวา สมฺปวาเรตฺวา, ภควนฺตํ ภุตฺตาวึ โอนีตปตฺตปาณึ, เอกมนฺตํ นิสีทิฯ ",
  "ปฺลิ-ตฺวฺ-กฺทฺ๑๕:๒๑ฯ๓ฯ๔": "เอกมนฺตํ นิสินฺนํ โข โพธึ ราชกุมารํ ภควา ธมฺมิยา กถาย สนฺทเสฺสตฺวา สมาทเปตฺวา สมุตฺเตเชตฺวา สมฺปหํเสตฺวา อุฏฺฐายาสนา ปกฺกามิฯ ",
  "ปฺลิ-ตฺวฺ-กฺทฺ๑๕:๒๑ฯ๓ฯ๕": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๒๑ฯ๓ฯ๖": "“น, ภิกฺขเว, เจลปฏิกา อกฺกมิตพฺพาฯ ",
  "ปฺลิ-ตฺวฺ-กฺทฺ๑๕:๒๑ฯ๓ฯ๗": "โย อกฺกเมยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒๑ฯ๔ฯ๑": "เตน โข ปน สมเยน อญฺญตรา อิตฺถี อปคตคพฺภา ภิกฺขู นิมนฺเตตฺวา ทุสฺสํ ปญฺญเปตฺวา เอตทโวจ—",
  "ปฺลิ-ตฺวฺ-กฺทฺ๑๕:๒๑ฯ๔ฯ๒": "“อกฺกมถ, ภนฺเต, ทุสฺสนฺ”ติฯ ",
  "ปฺลิ-ตฺวฺ-กฺทฺ๑๕:๒๑ฯ๔ฯ๓": "ภิกฺขู กุกฺกุจฺจายนฺตา น อกฺกมนฺติฯ ",
  "ปฺลิ-ตฺวฺ-กฺทฺ๑๕:๒๑ฯ๔ฯ๔": "“อกฺกมถ, ภนฺเต, ทุสฺสํ มงฺคลตฺถายา”ติฯ ",
  "ปฺลิ-ตฺวฺ-กฺทฺ๑๕:๒๑ฯ๔ฯ๕": "ภิกฺขู กุกฺกุจฺจายนฺตา น อกฺกมึสุฯ ",
  "ปฺลิ-ตฺวฺ-กฺทฺ๑๕:๒๑ฯ๔ฯ๖": "อถ โข สา อิตฺถี อุชฺฌายติ ขิยฺยติ วิปาเจติ—",
  "ปฺลิ-ตฺวฺ-กฺทฺ๑๕:๒๑ฯ๔ฯ๗": "“กถญฺหิ นาม อยฺยา มงฺคลตฺถาย ยาจิยมานา เจลปฏิกํ น อกฺกมิสฺสนฺตี”ติฯ ",
  "ปฺลิ-ตฺวฺ-กฺทฺ๑๕:๒๑ฯ๔ฯ๘": "อโสฺสสุํ โข ภิกฺขู ตสฺสา อิตฺถิยา อุชฺฌายนฺติยา ขิยฺยนฺติยา วิปาเจนฺติยาฯ ",
  "ปฺลิ-ตฺวฺ-กฺทฺ๑๕:๒๑ฯ๔ฯ๙": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๑ฯ๔ฯ๑๐": "“คิหี, ภิกฺขเว, มงฺคลิกาฯ ",
  "ปฺลิ-ตฺวฺ-กฺทฺ๑๕:๒๑ฯ๔ฯ๑๑": "อนุชานามิ, ภิกฺขเว, คิหีนํ มงฺคลตฺถาย ยาจิยมาเนน เจลปฏิกํ อกฺกมิตุนฺ”ติฯ ",
  "ปฺลิ-ตฺวฺ-กฺทฺ๑๕:๒๑ฯ๔ฯ๑๒": "เตน โข ปน สมเยน ภิกฺขู โธตปาทกํ อกฺกมิตุํ กุกฺกุจฺจายนฺติฯ ",
  "ปฺลิ-ตฺวฺ-กฺทฺ๑๕:๒๑ฯ๔ฯ๑๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๑ฯ๔ฯ๑๔": "“อนุชานามิ, ภิกฺขเว, โธตปาทกํ อกฺกมิตุนฺ”ติฯ ",
  "ปฺลิ-ตฺวฺ-กฺทฺ๑๕:๒๑ฯ๔ฯ๑๕": "ทุติยภาณวาโร นิฏฺฐิโตฯ ",
  "ปฺลิ-ตฺวฺ-กฺทฺ๑๕:๒๒ฯ๑ฯ๑": "อถ โข ภควา ภคฺเคสุ ยถาภิรนฺตํ วิหริตฺวา เยน สาวตฺถิ เตน จาริกํ ปกฺกามิฯ ",
  "ปฺลิ-ตฺวฺ-กฺทฺ๑๕:๒๒ฯ๑ฯ๒": "อนุปุพฺเพน จาริกํ จรมาโน เยน สาวตฺถิ ตทวสริฯ ",
  "ปฺลิ-ตฺวฺ-กฺทฺ๑๕:๒๒ฯ๑ฯ๓": "ตตฺร สุทํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-กฺทฺ๑๕:๒๒ฯ๑ฯ๔": "อถ โข วิสาขา มิคารมาตา ฆฏกญฺจ กตกญฺจ สมฺมชฺชนิญฺจ อาทาย เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-กฺทฺ๑๕:๒๒ฯ๑ฯ๕": "เอกมนฺตํ นิสินฺนา โข วิสาขา มิคารมาตา ภควนฺตํ เอตทโวจ—",
  "ปฺลิ-ตฺวฺ-กฺทฺ๑๕:๒๒ฯ๑ฯ๖": "“ปฏิคฺคณฺหาตุ เม, ภนฺเต, ภควา ฆฏกญฺจ กตกญฺจ สมฺมชฺชนิญฺจ, ยํ มม อสฺส ทีฆรตฺตํ หิตาย สุขายา”ติฯ ",
  "ปฺลิ-ตฺวฺ-กฺทฺ๑๕:๒๒ฯ๑ฯ๗": "ปฏิคฺคเหสิ ภควา ฆฏกญฺจ สมฺมชฺชนิญฺจฯ ",
  "ปฺลิ-ตฺวฺ-กฺทฺ๑๕:๒๒ฯ๑ฯ๘": "น ภควา กตกํ ปฏิคฺคเหสิฯ ",
  "ปฺลิ-ตฺวฺ-กฺทฺ๑๕:๒๒ฯ๑ฯ๙": "อถ โข ภควา วิสาขํ มิคารมาตรํ ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ ",
  "ปฺลิ-ตฺวฺ-กฺทฺ๑๕:๒๒ฯ๑ฯ๑๐": "อถ โข วิสาขา มิคารมาตา ภควตา ธมฺมิยา กถาย สนฺทสฺสิตา สมาทปิตา สมุตฺเตชิตา สมฺปหํสิตา อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
  "ปฺลิ-ตฺวฺ-กฺทฺ๑๕:๒๒ฯ๑ฯ๑๑": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๒๒ฯ๑ฯ๑๒": "“อนุชานามิ, ภิกฺขเว, ฆฏกญฺจ สมฺมชฺชนิญฺจฯ ",
  "ปฺลิ-ตฺวฺ-กฺทฺ๑๕:๒๒ฯ๑ฯ๑๓": "น, ภิกฺขเว, กตกํ ปริภุญฺชิตพฺพํฯ ",
  "ปฺลิ-ตฺวฺ-กฺทฺ๑๕:๒๒ฯ๑ฯ๑๔": "โย ปริภุญฺเชยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๒๒ฯ๑ฯ๑๕": "อนุชานามิ, ภิกฺขเว, ติโสฺส ปาทฆํสนิโย—",
  "ปฺลิ-ตฺวฺ-กฺทฺ๑๕:๒๒ฯ๑ฯ๑๖": "สกฺขรํ, กถลํ, สมุทฺทเผณกนฺ”ติฯ ",
  "ปฺลิ-ตฺวฺ-กฺทฺ๑๕:๒๒ฯ๒ฯ๑": "อถ โข วิสาขา มิคารมาตา วิธูปนญฺจ ตาลวณฺฏญฺจ อาทาย เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-กฺทฺ๑๕:๒๒ฯ๒ฯ๒": "เอกมนฺตํ นิสินฺนา โข วิสาขา มิคารมาตา ภควนฺตํ เอตทโวจ—",
  "ปฺลิ-ตฺวฺ-กฺทฺ๑๕:๒๒ฯ๒ฯ๓": "“ปฏิคฺคณฺหาตุ เม, ภนฺเต, ภควา วิธูปนญฺจ ตาลวณฺฏญฺจ, ยํ มม อสฺส ทีฆรตฺตํ หิตาย สุขายา”ติฯ ",
  "ปฺลิ-ตฺวฺ-กฺทฺ๑๕:๒๒ฯ๒ฯ๔": "ปฏิคฺคเหสิ ภควา วิธูปนญฺจ ตาลวณฺฏญฺจฯ ",
  "ปฺลิ-ตฺวฺ-กฺทฺ๑๕:๒๒ฯ๒ฯ๕": "อถ โข ภควา วิสาขํ มิคารมาตรํ ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิ …เป… ",
  "ปฺลิ-ตฺวฺ-กฺทฺ๑๕:๒๒ฯ๒ฯ๖": "ปทกฺขิณํ กตฺวา ปกฺกามิฯ ",
  "ปฺลิ-ตฺวฺ-กฺทฺ๑๕:๒๒ฯ๒ฯ๗": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๒๒ฯ๒ฯ๘": "“อนุชานามิ, ภิกฺขเว, วิธูปนญฺจ ตาลวณฺฏญฺจา”ติฯ ",
  "ปฺลิ-ตฺวฺ-กฺทฺ๑๕:๒๓ฯ๑ฯ๑": "เตน โข ปน สมเยน สงฺฆสฺส มกสพีชนี อุปฺปนฺนา โหติฯ ",
  "ปฺลิ-ตฺวฺ-กฺทฺ๑๕:๒๓ฯ๑ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๓ฯ๑ฯ๓": "“อนุชานามิ, ภิกฺขเว, มกสพีชนินฺ”ติฯ ",
  "ปฺลิ-ตฺวฺ-กฺทฺ๑๕:๒๓ฯ๑ฯ๔": "จามริพีชนี อุปฺปนฺนา โหติฯ ",
  "ปฺลิ-ตฺวฺ-กฺทฺ๑๕:๒๓ฯ๑ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๓ฯ๑ฯ๖": "“น, ภิกฺขเว, จามริพีชนี ธาเรตพฺพาฯ ",
  "ปฺลิ-ตฺวฺ-กฺทฺ๑๕:๒๓ฯ๑ฯ๗": "โย ธาเรยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๒๓ฯ๑ฯ๘": "อนุชานามิ, ภิกฺขเว, ติโสฺส พีชนิโย—",
  "ปฺลิ-ตฺวฺ-กฺทฺ๑๕:๒๓ฯ๑ฯ๙": "วากมยํ, อุสีรมยํ, โมรปิญฺฉมยนฺ”ติฯ ",
  "ปฺลิ-ตฺวฺ-กฺทฺ๑๕:๒๓ฯ๒ฯ๑": "เตน โข ปน สมเยน สงฺฆสฺส ฉตฺตํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๕:๒๓ฯ๒ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๓ฯ๒ฯ๓": "“อนุชานามิ, ภิกฺขเว, ฉตฺตนฺ”ติฯ ",
  "ปฺลิ-ตฺวฺ-กฺทฺ๑๕:๒๓ฯ๒ฯ๔": "เตน โข ปน สมเยน ฉพฺพคฺคิยา ภิกฺขู ฉตฺตปฺปคฺคหิตา อาหิณฺฑนฺติฯ ",
  "ปฺลิ-ตฺวฺ-กฺทฺ๑๕:๒๓ฯ๒ฯ๕": "เตน โข ปน สมเยน อญฺญตโร อุปาสโก สมฺพหุเลหิ อาชีวกสาวเกหิ สทฺธึ อุยฺยานํ อคมาสิฯ ",
  "ปฺลิ-ตฺวฺ-กฺทฺ๑๕:๒๓ฯ๒ฯ๖": "อทฺทสาสุํ โข เต อาชีวกสาวกา ฉพฺพคฺคิเย ภิกฺขู ทูรโตว ฉตฺตปฺปคฺคหิเต อาคจฺฉนฺเตฯ ",
  "ปฺลิ-ตฺวฺ-กฺทฺ๑๕:๒๓ฯ๒ฯ๗": "ทิสฺวาน ตํ อุปาสกํ เอตทโวจุํ—",
  "ปฺลิ-ตฺวฺ-กฺทฺ๑๕:๒๓ฯ๒ฯ๘": "“เอเต โข อยฺยา ตุมฺหากํ ภทนฺตา ฉตฺตปฺปคฺคหิตา อาคจฺฉนฺติ, เสยฺยถาปิ คณกมหามตฺตา”ติฯ ",
  "ปฺลิ-ตฺวฺ-กฺทฺ๑๕:๒๓ฯ๒ฯ๙": "“นายฺยา เอเต ภิกฺขู, ปริพฺพาชกา”ติฯ ",
  "ปฺลิ-ตฺวฺ-กฺทฺ๑๕:๒๓ฯ๒ฯ๑๐": "“ภิกฺขู น ภิกฺขู”ติ อพฺภุตํ อกํสุฯ ",
  "ปฺลิ-ตฺวฺ-กฺทฺ๑๕:๒๓ฯ๒ฯ๑๑": "อถ โข โส อุปาสโก อุปคเต สญฺชานิตฺวา อุชฺฌายติ ขิยฺยติ วิปาเจติ—",
  "ปฺลิ-ตฺวฺ-กฺทฺ๑๕:๒๓ฯ๒ฯ๑๒": "“กถญฺหิ นาม ภทนฺตา ฉตฺตปฺปคฺคหิตา อาหิณฺฑิสฺสนฺตี”ติฯ ",
  "ปฺลิ-ตฺวฺ-กฺทฺ๑๕:๒๓ฯ๒ฯ๑๓": "อโสฺสสุํ โข ภิกฺขู ตสฺส อุปาสกสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
  "ปฺลิ-ตฺวฺ-กฺทฺ๑๕:๒๓ฯ๒ฯ๑๔": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๓ฯ๒ฯ๑๕": "“สจฺจํ กิร, ภิกฺขเว …เป… ",
  "ปฺลิ-ตฺวฺ-กฺทฺ๑๕:๒๓ฯ๒ฯ๑๖": "“สจฺจํ, ภควา”ติ …เป… ",
  "ปฺลิ-ตฺวฺ-กฺทฺ๑๕:๒๓ฯ๒ฯ๑๗": "วิครหิตฺวา …เป… ",
  "ปฺลิ-ตฺวฺ-กฺทฺ๑๕:๒๓ฯ๒ฯ๑๘": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๒๓ฯ๒ฯ๑๙": "“น, ภิกฺขเว, ฉตฺตํ ธาเรตพฺพํฯ ",
  "ปฺลิ-ตฺวฺ-กฺทฺ๑๕:๒๓ฯ๒ฯ๒๐": "โย ธาเรยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒๓ฯ๓ฯ๑": "เตน โข ปน สมเยน อญฺญตโร ภิกฺขุ คิลาโน โหติฯ ",
  "ปฺลิ-ตฺวฺ-กฺทฺ๑๕:๒๓ฯ๓ฯ๒": "ตสฺส ภิกฺขุโน วินา ฉตฺตํ น ผาสุ โหติฯ ",
  "ปฺลิ-ตฺวฺ-กฺทฺ๑๕:๒๓ฯ๓ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๓ฯ๓ฯ๔": "“อนุชานามิ, ภิกฺขเว, คิลานสฺส ฉตฺตํ ธาเรตุนฺ”ติฯ ",
  "ปฺลิ-ตฺวฺ-กฺทฺ๑๕:๒๓ฯ๔ฯ๑": "เตน โข ปน สมเยน ภิกฺขู—",
  "ปฺลิ-ตฺวฺ-กฺทฺ๑๕:๒๓ฯ๔ฯ๒": "คิลานเสฺสว ภควตา ฉตฺตํ อนุญฺญาตํ โน อคิลานสฺสาติ—",
  "ปฺลิ-ตฺวฺ-กฺทฺ๑๕:๒๓ฯ๔ฯ๓": "อาราเม อารามูปจาเร ฉตฺตํ ธาเรตุํ กุกฺกุจฺจายนฺติฯ ",
  "ปฺลิ-ตฺวฺ-กฺทฺ๑๕:๒๓ฯ๔ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๓ฯ๔ฯ๕": "“อนุชานามิ, ภิกฺขเว, อคิลาเนนปิ อาราเม อารามูปจาเร ฉตฺตํ ธาเรตุนฺ”ติฯ ",
  "ปฺลิ-ตฺวฺ-กฺทฺ๑๕:๒๔ฯ๑ฯ๑": "เตน โข ปน สมเยน อญฺญตโร ภิกฺขุ สิกฺกาย ปตฺตํ อุฏฺฏิตฺวา ทณฺเฑ อาลคฺเคตฺวา วิกาเล อญฺญตเรน คามทฺวาเรน อติกฺกมติฯ ",
  "ปฺลิ-ตฺวฺ-กฺทฺ๑๕:๒๔ฯ๑ฯ๒": "มนุสฺสา—",
  "ปฺลิ-ตฺวฺ-กฺทฺ๑๕:๒๔ฯ๑ฯ๓": "“เอสโยฺย โจโร คจฺฉติ, อสิสฺส วิชฺโชตลตี”ติ อนุปติตฺวา คเหตฺวา สญฺชานิตฺวา มุญฺจึสุฯ ",
  "ปฺลิ-ตฺวฺ-กฺทฺ๑๕:๒๔ฯ๑ฯ๔": "อถ โข โส ภิกฺขุ อารามํ คนฺตฺวา ภิกฺขูนํ เอตมตฺถํ อาโรเจสิฯ ",
  "ปฺลิ-ตฺวฺ-กฺทฺ๑๕:๒๔ฯ๑ฯ๕": "“กึ ปน ตฺวํ, อาวุโส, ทณฺฑสิกฺกํ ธาเรสี”ติ? ",
  "ปฺลิ-ตฺวฺ-กฺทฺ๑๕:๒๔ฯ๑ฯ๖": "“เอวมาวุโส”ติฯ ",
  "ปฺลิ-ตฺวฺ-กฺทฺ๑๕:๒๔ฯ๑ฯ๗": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๔ฯ๑ฯ๘": "“กถญฺหิ นาม ภิกฺขุ ทณฺฑสิกฺกํ ธาเรสฺสสี”ติฯ ",
  "ปฺลิ-ตฺวฺ-กฺทฺ๑๕:๒๔ฯ๑ฯ๙": "อถ โข เต ภิกฺขู ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๕:๒๔ฯ๑ฯ๑๐": "“สจฺจํ, ภควา”ติ …เป… ",
  "ปฺลิ-ตฺวฺ-กฺทฺ๑๕:๒๔ฯ๑ฯ๑๑": "วิครหิตฺวา …เป… ",
  "ปฺลิ-ตฺวฺ-กฺทฺ๑๕:๒๔ฯ๑ฯ๑๒": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๒๔ฯ๑ฯ๑๓": "“น, ภิกฺขเว, ทณฺฑสิกฺกา ธาเรตพฺพาฯ ",
  "ปฺลิ-ตฺวฺ-กฺทฺ๑๕:๒๔ฯ๑ฯ๑๔": "โย ธาเรยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๑": "เตน โข ปน สมเยน อญฺญตโร ภิกฺขุ คิลาโน โหติ, น สกฺโกติ วินา ทณฺเฑน อาหิณฺฑิตุํฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๓": "“อนุชานามิ, ภิกฺขเว, คิลานสฺส ภิกฺขุโน ทณฺฑสมฺมุตึ ทาตุํฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๔": "เอวญฺจ ปน, ภิกฺขเว, ทาตพฺพาฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๕": "เตน คิลาเนน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-กฺทฺ๑๕:๒๔ฯ๒ฯ๖": "‘อหํ, ภนฺเต, คิลาโน; ",
  "ปฺลิ-ตฺวฺ-กฺทฺ๑๕:๒๔ฯ๒ฯ๗": "น สกฺโกมิ วินา ทณฺเฑน อาหิณฺฑิตุํฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๘": "โสหํ, ภนฺเต, สงฺฆํ ทณฺฑสมฺมุตึ ยาจามี’ติฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๙": "ทุติยมฺปิ ยาจิตพฺพาฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๑๐": "ตติยมฺปิ ยาจิตพฺพาฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๑๑": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๑๕:๒๔ฯ๒ฯ๑๒": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๑๓": "อยํ อิตฺถนฺนาโม ภิกฺขุ คิลาโน, น สกฺโกติ วินา ทณฺเฑน อาหิณฺฑิตุํฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๑๔": "โส สงฺฆํ ทณฺฑสมฺมุตึ ยาจติฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๑๕": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามสฺส ภิกฺขุโน ทณฺฑสมฺมุตึ ทเทยฺยฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๑๖": "เอสา ญตฺติฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๑๗": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๑๘": "อยํ อิตฺถนฺนาโม ภิกฺขุ คิลาโน, น สกฺโกติ วินา ทณฺเฑน อาหิณฺฑิตุํฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๑๙": "โส สงฺฆํ ทณฺฑสมฺมุตึ ยาจติฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๒๐": "สงฺโฆ อิตฺถนฺนามสฺส ภิกฺขุโน ทณฺฑสมฺมุตึ เทติฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๒๑": "ยสฺสายสฺมโต ขมติ อิตฺถนฺนามสฺส ภิกฺขุโน ทณฺฑสมฺมุติยา ทานํ, โส ตุณฺหสฺส; ",
  "ปฺลิ-ตฺวฺ-กฺทฺ๑๕:๒๔ฯ๒ฯ๒๒": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๒๓": "ทินฺนา สงฺเฆน อิตฺถนฺนามสฺส ภิกฺขุโน ทณฺฑสมฺมุติฯ ",
  "ปฺลิ-ตฺวฺ-กฺทฺ๑๕:๒๔ฯ๒ฯ๒๔": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๑": "เตน โข ปน สมเยน อญฺญตโร ภิกฺขุ คิลาโน โหติ, น สกฺโกติ วินา สิกฺกาย ปตฺตํ ปริหริตุํฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๓": "“อนุชานามิ, ภิกฺขเว, คิลานสฺส ภิกฺขุโน สิกฺกาสมฺมุตึ ทาตุํฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๔": "เอวญฺจ ปน, ภิกฺขเว, ทาตพฺพาฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๕": "เตน คิลาเนน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-กฺทฺ๑๕:๒๔ฯ๓ฯ๖": "‘อหํ, ภนฺเต, คิลาโน; ",
  "ปฺลิ-ตฺวฺ-กฺทฺ๑๕:๒๔ฯ๓ฯ๗": "น สกฺโกมิ วินา สิกฺกาย ปตฺตํ ปริหริตุํฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๘": "โสหํ, ภนฺเต, สงฺฆํ สิกฺกาสมฺมุตึ ยาจามี’ติฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๙": "ทุติยมฺปิ ยาจิตพฺพาฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๑๐": "ตติยมฺปิ ยาจิตพฺพาฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๑๑": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๑๕:๒๔ฯ๓ฯ๑๒": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๑๓": "อยํ อิตฺถนฺนาโม ภิกฺขุ คิลาโน, น สกฺโกติ วินา สิกฺกาย ปตฺตํ ปริหริตุํฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๑๔": "โส สงฺฆํ สิกฺกาสมฺมุตึ ยาจติฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๑๕": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามสฺส ภิกฺขุโน สิกฺกาสมฺมุตึ ทเทยฺยฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๑๖": "เอสา ญตฺติฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๑๗": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๑๘": "อยํ อิตฺถนฺนาโม ภิกฺขุ คิลาโน, น สกฺโกติ วินา สิกฺกาย ปตฺตํ ปริหริตุํฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๑๙": "โส สงฺฆํ สิกฺกาสมฺมุตึ ยาจติฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๒๐": "สงฺโฆ อิตฺถนฺนามสฺส ภิกฺขุโน สิกฺกาสมฺมุตึ เทติฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๒๑": "ยสฺสายสฺมโต ขมติ อิตฺถนฺนามสฺส ภิกฺขุโน สิกฺกาสมฺมุติยา ทานํ, โส ตุณฺหสฺส; ",
  "ปฺลิ-ตฺวฺ-กฺทฺ๑๕:๒๔ฯ๓ฯ๒๒": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๒๓": "ทินฺนา สงฺเฆน อิตฺถนฺนามสฺส ภิกฺขุโน สิกฺกาสมฺมุติฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๒๔": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๒๕": "เตน โข ปน สมเยน อญฺญตโร ภิกฺขุ คิลาโน โหติ, น สกฺโกติ วินา ทณฺเฑน อาหิณฺฑิตุํ, น สกฺโกติ วินา สิกฺกาย ปตฺตํ ปริหริตุํฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๒๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๒๗": "“อนุชานามิ, ภิกฺขเว, คิลานสฺส ภิกฺขุโน ทณฺฑสิกฺกาสมฺมุตึ ทาตุํฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๒๘": "เอวญฺจ ปน, ภิกฺขเว, ทาตพฺพาฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๒๙": "เตน คิลาเนน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-กฺทฺ๑๕:๒๔ฯ๓ฯ๓๐": "‘อหํ, ภนฺเต, คิลาโน; ",
  "ปฺลิ-ตฺวฺ-กฺทฺ๑๕:๒๔ฯ๓ฯ๓๑": "น สกฺโกมิ วินา ทณฺเฑน อาหิณฺฑิตุํ; ",
  "ปฺลิ-ตฺวฺ-กฺทฺ๑๕:๒๔ฯ๓ฯ๓๒": "น สกฺโกมิ วินา สิกฺกาย ปตฺตํ ปริหริตุํฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๓๓": "โสหํ, ภนฺเต, สงฺฆํ ทณฺฑสิกฺกาสมฺมุตึ ยาจามี’ติฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๓๔": "ทุติยมฺปิ ยาจิตพฺพาฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๓๕": "ตติยมฺปิ ยาจิตพฺพาฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๓๖": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๑๕:๒๔ฯ๓ฯ๓๗": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๓๘": "อยํ อิตฺถนฺนาโม ภิกฺขุ คิลาโน, น สกฺโกติ วินา ทณฺเฑน อาหิณฺฑิตุํ, น สกฺโกติ วินา สิกฺกาย ปตฺตํ ปริหริตุํฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๓๙": "โส สงฺฆํ ทณฺฑสิกฺกาสมฺมุตึ ยาจติฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๔๐": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามสฺส ภิกฺขุโน ทณฺฑสิกฺกาสมฺมุตึ ทเทยฺยฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๔๑": "เอสา ญตฺติฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๔๒": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๔๓": "อยํ อิตฺถนฺนาโม ภิกฺขุ คิลาโน น สกฺโกติ วินา ทณฺเฑน อาหิณฺฑิตุํ, น สกฺโกติ วินา สิกฺกาย ปตฺตํ ปริหริตุํฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๔๔": "โส สงฺฆํ ทณฺฑสิกฺกาสมฺมุตึ ยาจติฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๔๕": "สงฺโฆ อิตฺถนฺนามสฺส ภิกฺขุโน ทณฺฑสิกฺกาสมฺมุตึ เทติฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๔๖": "ยสฺสายสฺมโต ขมติ อิตฺถนฺนามสฺส ภิกฺขุโน ทณฺฑสิกฺกาสมฺมุติยา ทานํ, โส ตุณฺหสฺส; ",
  "ปฺลิ-ตฺวฺ-กฺทฺ๑๕:๒๔ฯ๓ฯ๔๗": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๔๘": "ทินฺนา สงฺเฆน อิตฺถนฺนามสฺส ภิกฺขุโน ทณฺฑสิกฺกาสมฺมุติฯ ",
  "ปฺลิ-ตฺวฺ-กฺทฺ๑๕:๒๔ฯ๓ฯ๔๙": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๑๕:๒๕ฯ๑ฯ๑": "เตน โข ปน สมเยน อญฺญตโร ภิกฺขุ โรมนฺถโก โหติฯ ",
  "ปฺลิ-ตฺวฺ-กฺทฺ๑๕:๒๕ฯ๑ฯ๒": "โส โรมนฺถิตฺวา โรมนฺถิตฺวา อชฺโฌหรติฯ ",
  "ปฺลิ-ตฺวฺ-กฺทฺ๑๕:๒๕ฯ๑ฯ๓": "ภิกฺขู อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๕ฯ๑ฯ๔": "“วิกาลายํ ภิกฺขุ โภชนํ ภุญฺชตี”ติฯ ",
  "ปฺลิ-ตฺวฺ-กฺทฺ๑๕:๒๕ฯ๑ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๕ฯ๑ฯ๖": "“เอโส, ภิกฺขเว, ภิกฺขุ อจิรงฺโคโยนิยา จุโตฯ ",
  "ปฺลิ-ตฺวฺ-กฺทฺ๑๕:๒๕ฯ๑ฯ๗": "อนุชานามิ, ภิกฺขเว, โรมนฺถกสฺส โรมนฺถนํฯ ",
  "ปฺลิ-ตฺวฺ-กฺทฺ๑๕:๒๕ฯ๑ฯ๘": "น จ, ภิกฺขเว, พหิมุขทฺวารํ นีหริตฺวา อชฺโฌหริตพฺพํฯ ",
  "ปฺลิ-ตฺวฺ-กฺทฺ๑๕:๒๕ฯ๑ฯ๙": "โย อชฺโฌหเรยฺย, ยถาธมฺโม กาเรตพฺโพ”ติฯ ",
  "ปฺลิ-ตฺวฺ-กฺทฺ๑๕:๒๖ฯ๑ฯ๑": "เตน โข ปน สมเยน อญฺญตรสฺส ปูคสฺส สงฺฆภตฺตํ โหติฯ ",
  "ปฺลิ-ตฺวฺ-กฺทฺ๑๕:๒๖ฯ๑ฯ๒": "ภตฺตคฺเค พหุสิตฺถานิ ปกิริยึสุฯ ",
  "ปฺลิ-ตฺวฺ-กฺทฺ๑๕:๒๖ฯ๑ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๖ฯ๑ฯ๔": "“กถญฺหิ นาม สมณา สกฺยปุตฺติยา โอทเน ทิยฺยมาเน น สกฺกจฺจํ ปฏิคฺคเหสฺสนฺติ, เอกเมกํ สิตฺถํ กมฺมสเตน นิฏฺฐายตี”ติฯ ",
  "ปฺลิ-ตฺวฺ-กฺทฺ๑๕:๒๖ฯ๑ฯ๕": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-กฺทฺ๑๕:๒๖ฯ๑ฯ๖": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๖ฯ๑ฯ๗": "“อนุชานามิ, ภิกฺขเว, ยํ ทิยฺยมานํ ปตติ, ตํ สามํ คเหตฺวา ปริภุญฺชิตุํฯ ",
  "ปฺลิ-ตฺวฺ-กฺทฺ๑๕:๒๖ฯ๑ฯ๘": "ปริจฺจตฺตํ ตํ, ภิกฺขเว, ทายเกหี”ติฯ ",
  "ปฺลิ-ตฺวฺ-กฺทฺ๑๕:๒๗ฯ๑ฯ๑": "เตน โข ปน สมเยน อญฺญตโร ภิกฺขุ ทีเฆหิ นเขหิ ปิณฺฑาย จรติฯ ",
  "ปฺลิ-ตฺวฺ-กฺทฺ๑๕:๒๗ฯ๑ฯ๒": "อญฺญตรา อิตฺถี ปสฺสิตฺวา ตํ ภิกฺขุํ เอตทโวจ—",
  "ปฺลิ-ตฺวฺ-กฺทฺ๑๕:๒๗ฯ๑ฯ๓": "“เอหิ, ภนฺเต, เมถุนํ ธมฺมํ ปฏิเสวา”ติฯ ",
  "ปฺลิ-ตฺวฺ-กฺทฺ๑๕:๒๗ฯ๑ฯ๔": "“อลํ, ภคินิ, เนตํ กปฺปตี”ติฯ ",
  "ปฺลิ-ตฺวฺ-กฺทฺ๑๕:๒๗ฯ๑ฯ๕": "“สเจ โข ตฺวํ, ภนฺเต, นปฺปฏิเสวิสฺสสิ, อิทานาหํ อตฺตโน นเขหิ คตฺตานิ วิลิขิตฺวา กุปฺปํ กริสฺสามิ—",
  "ปฺลิ-ตฺวฺ-กฺทฺ๑๕:๒๗ฯ๑ฯ๖": "อยํ มํ ภิกฺขุ วิปฺปกโรตี”ติฯ ",
  "ปฺลิ-ตฺวฺ-กฺทฺ๑๕:๒๗ฯ๑ฯ๗": "“ปชานาหิ ตฺวํ, ภคินี”ติฯ ",
  "ปฺลิ-ตฺวฺ-กฺทฺ๑๕:๒๗ฯ๑ฯ๘": "อถ โข สา อิตฺถี อตฺตโน นเขหิ คตฺตานิ วิลิขิตฺวา กุปฺปํ อกาสิ—",
  "ปฺลิ-ตฺวฺ-กฺทฺ๑๕:๒๗ฯ๑ฯ๙": "“อยํ มํ ภิกฺขุ วิปฺปกโรตี”ติฯ ",
  "ปฺลิ-ตฺวฺ-กฺทฺ๑๕:๒๗ฯ๑ฯ๑๐": "มนุสฺสา อุปธาวิตฺวา ตํ ภิกฺขุํ อคฺคเหสุํฯ ",
  "ปฺลิ-ตฺวฺ-กฺทฺ๑๕:๒๗ฯ๑ฯ๑๑": "อทฺทสาสุํ โข เต มนุสฺสา ตสฺสา อิตฺถิยา นเข ฉวิมฺปิ โลหิตมฺปิฯ ",
  "ปฺลิ-ตฺวฺ-กฺทฺ๑๕:๒๗ฯ๑ฯ๑๒": "ทิสฺวาน—",
  "ปฺลิ-ตฺวฺ-กฺทฺ๑๕:๒๗ฯ๑ฯ๑๓": "“อิมิสฺสาเยว อิตฺถิยา อิทํ กมฺมํ, อการโก ภิกฺขู”ติ—",
  "ปฺลิ-ตฺวฺ-กฺทฺ๑๕:๒๗ฯ๑ฯ๑๔": "ตํ ภิกฺขุํ มุญฺจึสุฯ ",
  "ปฺลิ-ตฺวฺ-กฺทฺ๑๕:๒๗ฯ๑ฯ๑๕": "อถ โข โส ภิกฺขุ อารามํ คนฺตฺวา ภิกฺขูนํ เอตมตฺถํ อาโรเจสิฯ ",
  "ปฺลิ-ตฺวฺ-กฺทฺ๑๕:๒๗ฯ๑ฯ๑๖": "“กึ ปน ตฺวํ, อาวุโส, ทีเฆ นเข ธาเรสี”ติ? ",
  "ปฺลิ-ตฺวฺ-กฺทฺ๑๕:๒๗ฯ๑ฯ๑๗": "“เอวมาวุโส”ติฯ ",
  "ปฺลิ-ตฺวฺ-กฺทฺ๑๕:๒๗ฯ๑ฯ๑๘": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๗ฯ๑ฯ๑๙": "“กถญฺหิ นาม ภิกฺขุ ทีเฆ นเข ธาเรสฺสสี”ติฯ ",
  "ปฺลิ-ตฺวฺ-กฺทฺ๑๕:๒๗ฯ๑ฯ๒๐": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๗ฯ๑ฯ๒๑": "“น, ภิกฺขเว, ทีฆา นขา ธาเรตพฺพาฯ ",
  "ปฺลิ-ตฺวฺ-กฺทฺ๑๕:๒๗ฯ๑ฯ๒๒": "โย ธาเรยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒๗ฯ๒ฯ๑": "เตน โข ปน สมเยน ภิกฺขู นเขนปิ นขํ ฉินฺทนฺติ, มุเขนปิ นขํ ฉินฺทนฺติ, กุฏฺเฏปิ ฆํสนฺติฯ ",
  "ปฺลิ-ตฺวฺ-กฺทฺ๑๕:๒๗ฯ๒ฯ๒": "องฺคุลิโย ทุกฺขา โหนฺติฯ ",
  "ปฺลิ-ตฺวฺ-กฺทฺ๑๕:๒๗ฯ๒ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๗ฯ๒ฯ๔": "“อนุชานามิ, ภิกฺขเว, นขจฺเฉทนนฺ”ติฯ ",
  "ปฺลิ-ตฺวฺ-กฺทฺ๑๕:๒๗ฯ๒ฯ๕": "สโลหิตํ นขํ ฉินฺทนฺติฯ ",
  "ปฺลิ-ตฺวฺ-กฺทฺ๑๕:๒๗ฯ๒ฯ๖": "องฺคุลิโย ทุกฺขา โหนฺติ …เป… ",
  "ปฺลิ-ตฺวฺ-กฺทฺ๑๕:๒๗ฯ๒ฯ๗": "“อนุชานามิ, ภิกฺขเว, มํสปฺปมาเณน นขํ ฉินฺทิตุนฺ”ติฯ ",
  "ปฺลิ-ตฺวฺ-กฺทฺ๑๕:๒๗ฯ๒ฯ๘": "เตน โข ปน สมเยน ฉพฺพคฺคิยา ภิกฺขู วีสติมฏฺฐํ การาเปนฺติฯ ",
  "ปฺลิ-ตฺวฺ-กฺทฺ๑๕:๒๗ฯ๒ฯ๙": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๗ฯ๒ฯ๑๐": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒๗ฯ๒ฯ๑๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๗ฯ๒ฯ๑๒": "“น, ภิกฺขเว, วีสติมฏฺฐํ การาเปตพฺพํฯ ",
  "ปฺลิ-ตฺวฺ-กฺทฺ๑๕:๒๗ฯ๒ฯ๑๓": "โย การาเปยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๒๗ฯ๒ฯ๑๔": "อนุชานามิ, ภิกฺขเว, มลมตฺตํ อปกฑฺฒิตุนฺ”ติฯ ",
  "ปฺลิ-ตฺวฺ-กฺทฺ๑๕:๒๗ฯ๓ฯ๑": "เตน โข ปน สมเยน ภิกฺขูนํ เกสา ทีฆา โหนฺติฯ ",
  "ปฺลิ-ตฺวฺ-กฺทฺ๑๕:๒๗ฯ๓ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๗ฯ๓ฯ๓": "“อุสฺสหนฺติ ปน, ภิกฺขเว, ภิกฺขู อญฺญมญฺญํ เกเส โอโรเปตุนฺ”ติ? ",
  "ปฺลิ-ตฺวฺ-กฺทฺ๑๕:๒๗ฯ๓ฯ๔": "“อุสฺสหนฺติ, ภควา”ติฯ ",
  "ปฺลิ-ตฺวฺ-กฺทฺ๑๕:๒๗ฯ๓ฯ๕": "อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา …เป… ",
  "ปฺลิ-ตฺวฺ-กฺทฺ๑๕:๒๗ฯ๓ฯ๖": "ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๒๗ฯ๓ฯ๗": "“อนุชานามิ, ภิกฺขเว, ขุรํ ขุรสิลํ ขุรสิปาฏิกํ นมตกํ สพฺพํ ขุรภณฺฑนฺ”ติฯ ",
  "ปฺลิ-ตฺวฺ-กฺทฺ๑๕:๒๗ฯ๔ฯ๑": "เตน โข ปน สมเยน ฉพฺพคฺคิยา ภิกฺขู มสฺสุํ กปฺปาเปนฺติ …เป… ",
  "ปฺลิ-ตฺวฺ-กฺทฺ๑๕:๒๗ฯ๔ฯ๒": "มสฺสุํ วฑฺฒาเปนฺติ … ",
  "ปฺลิ-ตฺวฺ-กฺทฺ๑๕:๒๗ฯ๔ฯ๓": "โคโลมิกํ การาเปนฺติ … ",
  "ปฺลิ-ตฺวฺ-กฺทฺ๑๕:๒๗ฯ๔ฯ๔": "จตุรสฺสกํ การาเปนฺติ … ",
  "ปฺลิ-ตฺวฺ-กฺทฺ๑๕:๒๗ฯ๔ฯ๕": "ปริมุขํ การาเปนฺติ … ",
  "ปฺลิ-ตฺวฺ-กฺทฺ๑๕:๒๗ฯ๔ฯ๖": "อฑฺฒทุกํ การาเปนฺติ … ",
  "ปฺลิ-ตฺวฺ-กฺทฺ๑๕:๒๗ฯ๔ฯ๗": "ทาฐิกํ ฐเปนฺติ … ",
  "ปฺลิ-ตฺวฺ-กฺทฺ๑๕:๒๗ฯ๔ฯ๘": "สมฺพาเธ โลมํ สํหราเปนฺติฯ ",
  "ปฺลิ-ตฺวฺ-กฺทฺ๑๕:๒๗ฯ๔ฯ๙": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๗ฯ๔ฯ๑๐": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒๗ฯ๔ฯ๑๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๗ฯ๔ฯ๑๒": "“น, ภิกฺขเว, มสฺสุ กปฺปาเปตพฺพํ …เป… ",
  "ปฺลิ-ตฺวฺ-กฺทฺ๑๕:๒๗ฯ๔ฯ๑๓": "น มสฺสุ วฑฺฒาเปตพฺพํ … ",
  "ปฺลิ-ตฺวฺ-กฺทฺ๑๕:๒๗ฯ๔ฯ๑๔": "น โคโลมิกํ การาเปตพฺพํ … ",
  "ปฺลิ-ตฺวฺ-กฺทฺ๑๕:๒๗ฯ๔ฯ๑๕": "น จตุรสฺสกํ การาเปตพฺพํ … ",
  "ปฺลิ-ตฺวฺ-กฺทฺ๑๕:๒๗ฯ๔ฯ๑๖": "น ปริมุขํ การาเปตพฺพํ … ",
  "ปฺลิ-ตฺวฺ-กฺทฺ๑๕:๒๗ฯ๔ฯ๑๗": "น อฑฺฒทุกํ การาเปตพฺพํ … ",
  "ปฺลิ-ตฺวฺ-กฺทฺ๑๕:๒๗ฯ๔ฯ๑๘": "น ทาฐิกา ฐเปตพฺพา … ",
  "ปฺลิ-ตฺวฺ-กฺทฺ๑๕:๒๗ฯ๔ฯ๑๙": "น สมฺพาเธ โลมํ สํหราเปตพฺพํฯ ",
  "ปฺลิ-ตฺวฺ-กฺทฺ๑๕:๒๗ฯ๔ฯ๒๐": "โย สํหราเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒๗ฯ๔ฯ๒๑": "เตน โข ปน สมเยน อญฺญตรสฺส ภิกฺขุโน สมฺพาเธ วโณ โหติฯ ",
  "ปฺลิ-ตฺวฺ-กฺทฺ๑๕:๒๗ฯ๔ฯ๒๒": "เภสชฺชํ น สนฺติฏฺฐติฯ ",
  "ปฺลิ-ตฺวฺ-กฺทฺ๑๕:๒๗ฯ๔ฯ๒๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๗ฯ๔ฯ๒๔": "“อนุชานามิ, ภิกฺขเว, อาพาธปฺปจฺจยา สมฺพาเธ โลมํ สํหราเปตุนฺ”ติฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๑": "เตน โข ปน สมเยน ฉพฺพคฺคิยา ภิกฺขู กตฺตริกาย เกเส เฉทาเปนฺติฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๗ฯ๕ฯ๓": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๕": "“น, ภิกฺขเว, กตฺตริกาย เกสา เฉทาเปตพฺพาฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๖": "โย เฉทาเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๗": "เตน โข ปน สมเยน อญฺญตรสฺส ภิกฺขุโน สีเส วโณ โหติ, น สกฺโกติ ขุเรน เกเส โอโรเปตุํฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๙": "“อนุชานามิ, ภิกฺขเว, อาพาธปฺปจฺจยา กตฺตริกาย เกเส เฉทาเปตุนฺ”ติฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๑๐": "เตน โข ปน สมเยน ภิกฺขู ทีฆานิ นาสิกาโลมานิ ธาเรนฺติฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๑๑": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๗ฯ๕ฯ๑๒": "“เสยฺยถาปิ ปิสาจิลฺลิกา”ติฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๑๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๑๔": "“น, ภิกฺขเว, ทีฆํ นาสิกาโลมํ ธาเรตพฺพํฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๑๕": "โย ธาเรยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๑๖": "เตน โข ปน สมเยน ภิกฺขู สกฺขริกายปิ มธุสิตฺถเกนปิ นาสิกาโลมํ คาหาเปนฺติฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๑๗": "นาสิกา ทุกฺขา โหนฺติฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๑๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๑๙": "“อนุชานามิ, ภิกฺขเว, สณฺฑาสนฺ”ติฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๒๐": "เตน โข ปน สมเยน ฉพฺพคฺคิยา ภิกฺขู ปลิตํ คาหาเปนฺติฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๒๑": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๗ฯ๕ฯ๒๒": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๒๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๒๔": "“น, ภิกฺขเว, ปลิตํ คาหาเปตพฺพํฯ ",
  "ปฺลิ-ตฺวฺ-กฺทฺ๑๕:๒๗ฯ๕ฯ๒๕": "โย คาหาเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒๗ฯ๖ฯ๑": "เตน โข ปน สมเยน อญฺญตรสฺส ภิกฺขุโน กณฺณคูถเกหิ กณฺณา ถกิตา โหนฺติฯ ",
  "ปฺลิ-ตฺวฺ-กฺทฺ๑๕:๒๗ฯ๖ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๗ฯ๖ฯ๓": "“อนุชานามิ, ภิกฺขเว, กณฺณมลหรณินฺ”ติฯ ",
  "ปฺลิ-ตฺวฺ-กฺทฺ๑๕:๒๗ฯ๖ฯ๔": "เตน โข ปน สมเยน ฉพฺพคฺคิยา ภิกฺขู อุจฺจาวจา กณฺณมลหรณิโย ธาเรนฺติ โสวณฺณมยํ รูปิยมยํฯ ",
  "ปฺลิ-ตฺวฺ-กฺทฺ๑๕:๒๗ฯ๖ฯ๕": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๗ฯ๖ฯ๖": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒๗ฯ๖ฯ๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๗ฯ๖ฯ๘": "“น, ภิกฺขเว, อุจฺจาวจา กณฺณมลหรณิโย ธาเรตพฺพาฯ ",
  "ปฺลิ-ตฺวฺ-กฺทฺ๑๕:๒๗ฯ๖ฯ๙": "โย ธาเรยฺย, อาปตฺติ ทุกฺกฏสฺสาติฯ ",
  "ปฺลิ-ตฺวฺ-กฺทฺ๑๕:๒๗ฯ๖ฯ๑๐": "อนุชานามิ, ภิกฺขเว, อฏฺฐิมยํ ทนฺตมยํ วิสาณมยํ นฬมยํ เวฬุมยํ กฏฺฐมยํ ชตุมยํ ผลมยํ โลหมยํ สงฺขนาภิมยนฺ”ติฯ ",
  "ปฺลิ-ตฺวฺ-กฺทฺ๑๕:๒๘ฯ๑ฯ๑": "เตน โข ปน สมเยน ฉพฺพคฺคิยา ภิกฺขู พหุํ โลหภณฺฑํ กํสภณฺฑํ สนฺนิจยํ กโรนฺติฯ ",
  "ปฺลิ-ตฺวฺ-กฺทฺ๑๕:๒๘ฯ๑ฯ๒": "มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๘ฯ๑ฯ๓": "“กถญฺหิ นาม สมณา สกฺยปุตฺติยา พหุํ โลหภณฺฑํ กํสภณฺฑํ สนฺนิจยํ กริสฺสนฺติ, เสยฺยถาปิ กํสปตฺถริกา”ติฯ ",
  "ปฺลิ-ตฺวฺ-กฺทฺ๑๕:๒๘ฯ๑ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๘ฯ๑ฯ๕": "“น, ภิกฺขเว, พหุํ โลหภณฺฑํ กํสภณฺฑํ สนฺนิจโย กาตพฺโพฯ ",
  "ปฺลิ-ตฺวฺ-กฺทฺ๑๕:๒๘ฯ๑ฯ๖": "โย กเรยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒๘ฯ๒ฯ๑": "เตน โข ปน สมเยน ภิกฺขู อญฺชนิมฺปิ อญฺชนิสลากมฺปิ กณฺณมลหรณิมฺปิ พนฺธนมตฺตมฺปิ กุกฺกุจฺจายนฺติฯ ",
  "ปฺลิ-ตฺวฺ-กฺทฺ๑๕:๒๘ฯ๒ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๘ฯ๒ฯ๓": "“อนุชานามิ, ภิกฺขเว, อญฺชนึ อญฺชนิสลากํ กณฺณมลหรณึ พนฺธนมตฺตนฺ”ติฯ ",
  "ปฺลิ-ตฺวฺ-กฺทฺ๑๕:๒๘ฯ๒ฯ๔": "เตน โข ปน สมเยน ฉพฺพคฺคิยา ภิกฺขู สงฺฆาฏิปลฺลตฺถิกาย นิสีทนฺติฯ ",
  "ปฺลิ-ตฺวฺ-กฺทฺ๑๕:๒๘ฯ๒ฯ๕": "สงฺฆาฏิยา ปตฺตา ลุชฺชนฺติฯ ",
  "ปฺลิ-ตฺวฺ-กฺทฺ๑๕:๒๘ฯ๒ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๘ฯ๒ฯ๗": "“น, ภิกฺขเว, สงฺฆาฏิปลฺลตฺถิกาย นิสีทิตพฺพํฯ ",
  "ปฺลิ-ตฺวฺ-กฺทฺ๑๕:๒๘ฯ๒ฯ๘": "โย นิสีเทยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒๘ฯ๒ฯ๙": "เตน โข ปน สมเยน อญฺญตโร ภิกฺขุ คิลาโน โหติฯ ",
  "ปฺลิ-ตฺวฺ-กฺทฺ๑๕:๒๘ฯ๒ฯ๑๐": "ตสฺส วินา อาโยเคน น ผาสุ โหติฯ ",
  "ปฺลิ-ตฺวฺ-กฺทฺ๑๕:๒๘ฯ๒ฯ๑๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๘ฯ๒ฯ๑๒": "“อนุชานามิ, ภิกฺขเว, อาโยคนฺ”ติฯ ",
  "ปฺลิ-ตฺวฺ-กฺทฺ๑๕:๒๘ฯ๒ฯ๑๓": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๑๕:๒๘ฯ๒ฯ๑๔": "“กถํ นุ โข อาโยโค กาตพฺโพ”ติ? ",
  "ปฺลิ-ตฺวฺ-กฺทฺ๑๕:๒๘ฯ๒ฯ๑๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๘ฯ๒ฯ๑๖": "“อนุชานามิ, ภิกฺขเว, ตนฺตกํ เวมํ กวฏํ สลากํ สพฺพํ ตนฺตภณฺฑกนฺ”ติฯ ",
  "ปฺลิ-ตฺวฺ-กฺทฺ๑๕:๒๙ฯ๑ฯ๑": "เตน โข ปน สมเยน อญฺญตโร ภิกฺขุ อกายพนฺธโน คามํ ปิณฺฑาย ปาวิสิฯ ",
  "ปฺลิ-ตฺวฺ-กฺทฺ๑๕:๒๙ฯ๑ฯ๒": "ตสฺส รถิกาย อนฺตรวาสโก ปภสฺสิตฺถฯ ",
  "ปฺลิ-ตฺวฺ-กฺทฺ๑๕:๒๙ฯ๑ฯ๓": "มนุสฺสา อุกฺกุฏฺฐิมกํสุฯ ",
  "ปฺลิ-ตฺวฺ-กฺทฺ๑๕:๒๙ฯ๑ฯ๔": "โส ภิกฺขุ มงฺกุ อโหสิฯ ",
  "ปฺลิ-ตฺวฺ-กฺทฺ๑๕:๒๙ฯ๑ฯ๕": "อถ โข โส ภิกฺขุ อารามํ คนฺตฺวา ภิกฺขูนํ เอตมตฺถํ อาโรเจสิฯ ",
  "ปฺลิ-ตฺวฺ-กฺทฺ๑๕:๒๙ฯ๑ฯ๖": "ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๙ฯ๑ฯ๗": "“น, ภิกฺขเว, อกายพนฺธเนน คาโม ปวิสิตพฺโพฯ ",
  "ปฺลิ-ตฺวฺ-กฺทฺ๑๕:๒๙ฯ๑ฯ๘": "โย ปวิเสยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๒๙ฯ๑ฯ๙": "อนุชานามิ, ภิกฺขเว, กายพนฺธนนฺ”ติฯ ",
  "ปฺลิ-ตฺวฺ-กฺทฺ๑๕:๒๙ฯ๒ฯ๑": "เตน โข ปน สมเยน ฉพฺพคฺคิยา ภิกฺขู อุจฺจาวจานิ กายพนฺธนานิ ธาเรนฺติ—",
  "ปฺลิ-ตฺวฺ-กฺทฺ๑๕:๒๙ฯ๒ฯ๒": "กลาพุกํ, เทฑฺฑุภกํ, มุรชํ, มทฺทวีณํฯ ",
  "ปฺลิ-ตฺวฺ-กฺทฺ๑๕:๒๙ฯ๒ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๙ฯ๒ฯ๔": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒๙ฯ๒ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๙ฯ๒ฯ๖": "“น, ภิกฺขเว, อุจฺจาวจานิ กายพนฺธนานิ ธาเรตพฺพานิ—",
  "ปฺลิ-ตฺวฺ-กฺทฺ๑๕:๒๙ฯ๒ฯ๗": "กลาพุกํ, เทฑฺฑุภกํ, มุรชํ, มทฺทวีณํฯ ",
  "ปฺลิ-ตฺวฺ-กฺทฺ๑๕:๒๙ฯ๒ฯ๘": "โย ธาเรยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๒๙ฯ๒ฯ๙": "อนุชานามิ, ภิกฺขเว, เทฺว กายพนฺธนานิ—",
  "ปฺลิ-ตฺวฺ-กฺทฺ๑๕:๒๙ฯ๒ฯ๑๐": "ปฏฺฏิกํ, สูกรนฺตกนฺ”ติฯ ",
  "ปฺลิ-ตฺวฺ-กฺทฺ๑๕:๒๙ฯ๒ฯ๑๑": "กายพนฺธนสฺส ทสา ชีรนฺติ …เป… ",
  "ปฺลิ-ตฺวฺ-กฺทฺ๑๕:๒๙ฯ๒ฯ๑๒": "“อนุชานามิ, ภิกฺขเว, มุรชํ มทฺทวีณนฺ”ติฯ ",
  "ปฺลิ-ตฺวฺ-กฺทฺ๑๕:๒๙ฯ๒ฯ๑๓": "กายพนฺธนสฺส อนฺโต ชีรติ …เป… ",
  "ปฺลิ-ตฺวฺ-กฺทฺ๑๕:๒๙ฯ๒ฯ๑๔": "“อนุชานามิ, ภิกฺขเว, โสภณํ คุณกนฺ”ติฯ ",
  "ปฺลิ-ตฺวฺ-กฺทฺ๑๕:๒๙ฯ๒ฯ๑๕": "กายพนฺธนสฺส ปวนนฺโต ชีรติ …เป… ",
  "ปฺลิ-ตฺวฺ-กฺทฺ๑๕:๒๙ฯ๒ฯ๑๖": "“อนุชานามิ, ภิกฺขเว, วิธนฺ”ติฯ ",
  "ปฺลิ-ตฺวฺ-กฺทฺ๑๕:๒๙ฯ๒ฯ๑๗": "เตน โข ปน สมเยน ฉพฺพคฺคิยา ภิกฺขู อุจฺจาวเจ วิเธ ธาเรนฺติ โสวณฺณมยํ รูปิยมยํฯ ",
  "ปฺลิ-ตฺวฺ-กฺทฺ๑๕:๒๙ฯ๒ฯ๑๘": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๙ฯ๒ฯ๑๙": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒๙ฯ๒ฯ๒๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๙ฯ๒ฯ๒๑": "“น, ภิกฺขเว, อุจฺจาวจา วิธา ธาเรตพฺพาฯ ",
  "ปฺลิ-ตฺวฺ-กฺทฺ๑๕:๒๙ฯ๒ฯ๒๒": "โย ธาเรยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๒๙ฯ๒ฯ๒๓": "อนุชานามิ, ภิกฺขเว, อฏฺฐิมยํ …เป… ",
  "ปฺลิ-ตฺวฺ-กฺทฺ๑๕:๒๙ฯ๒ฯ๒๔": "สงฺขนาภิมยํ สุตฺตมยนฺ”ติฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๑": "เตน โข ปน สมเยน อายสฺมา อานนฺโท ลหุกา สงฺฆาฏิโย ปารุปิตฺวา คามํ ปิณฺฑาย ปาวิสิฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๒": "วาตมณฺฑลิกาย สงฺฆาฏิโย อุกฺขิปิยึสุฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๓": "อถ โข อายสฺมา อานนฺโท อารามํ คนฺตฺวา ภิกฺขูนํ เอตมตฺถํ อาโรเจสิฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๔": "ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๕": "“อนุชานามิ, ภิกฺขเว, คณฺฐิกํ ปาสกนฺ”ติฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๖": "เตน โข ปน สมเยน ฉพฺพคฺคิยา ภิกฺขู อุจฺจาวจา คณฺฐิกาโย ธาเรนฺติ โสวณฺณมยํ รูปิยมยํฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๗": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๙ฯ๓ฯ๘": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๑๐": "“น, ภิกฺขเว, อุจฺจาวจา คณฺฐิกา ธาเรตพฺพาฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๑๑": "โย ธาเรยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๑๒": "อนุชานามิ, ภิกฺขเว, อฏฺฐิมยํ ทนฺตมยํ วิสาณมยํ นฬมยํ เวฬุมยํ กฏฺฐมยํ ชตุมยํ ผลมยํ โลหมยํ สงฺขนาภิมยํ สุตฺตมยนฺ”ติฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๑๓": "เตน โข ปน สมเยน ภิกฺขู คณฺฐิกมฺปิ ปาสกมฺปิ จีวเร อปฺเปนฺติฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๑๔": "จีวรํ ชีรติฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๑๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๑๖": "“อนุชานามิ, ภิกฺขเว, คณฺฐิกผลกํ ปาสกผลกนฺ”ติฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๑๗": "คณฺฐิกผลกมฺปิ ปาสกผลกมฺปิ อนฺเต อปฺเปนฺติฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๑๘": "โกฏฺโฏ วิวริยติฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๑๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๙ฯ๓ฯ๒๐": "“อนุชานามิ, ภิกฺขเว, คณฺฐิกผลกํ อนฺเต อปฺเปตุํ; ",
  "ปฺลิ-ตฺวฺ-กฺทฺ๑๕:๒๙ฯ๓ฯ๒๑": "ปาสกผลกํ สตฺตงฺคุลํ วา อฏฺฐงฺคุลํ วา โอคาเหตฺวา อปฺเปตุนฺ”ติฯ ",
  "ปฺลิ-ตฺวฺ-กฺทฺ๑๕:๒๙ฯ๔ฯ๑": "เตน โข ปน สมเยน ฉพฺพคฺคิยา ภิกฺขู คิหินิวตฺถํ นิวาเสนฺติ—",
  "ปฺลิ-ตฺวฺ-กฺทฺ๑๕:๒๙ฯ๔ฯ๒": "หตฺถิโสณฺฑกํ, มจฺฉวาฬกํ, จตุกณฺณกํ, ตาลวณฺฏกํ, สตวลิกํฯ ",
  "ปฺลิ-ตฺวฺ-กฺทฺ๑๕:๒๙ฯ๔ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๙ฯ๔ฯ๔": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒๙ฯ๔ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๙ฯ๔ฯ๖": "“น, ภิกฺขเว, คิหินิวตฺถํ นิวาเสตพฺพํ—",
  "ปฺลิ-ตฺวฺ-กฺทฺ๑๕:๒๙ฯ๔ฯ๗": "หตฺถิโสณฺฑกํ, มจฺฉวาฬกํ, จตุกณฺณกํ, ตาลวณฺฏกํ, สตวลิกํฯ ",
  "ปฺลิ-ตฺวฺ-กฺทฺ๑๕:๒๙ฯ๔ฯ๘": "โย นิวาเสยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒๙ฯ๔ฯ๙": "เตน โข ปน สมเยน ฉพฺพคฺคิยา ภิกฺขู คิหิปารุตํ ปารุปนฺติฯ ",
  "ปฺลิ-ตฺวฺ-กฺทฺ๑๕:๒๙ฯ๔ฯ๑๐": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๙ฯ๔ฯ๑๑": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๒๙ฯ๔ฯ๑๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๙ฯ๔ฯ๑๓": "“น, ภิกฺขเว, คิหิปารุตํ ปารุปิตพฺพํฯ ",
  "ปฺลิ-ตฺวฺ-กฺทฺ๑๕:๒๙ฯ๔ฯ๑๔": "โย ปารุเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๒๙ฯ๕ฯ๑": "เตน โข ปน สมเยน ฉพฺพคฺคิยา ภิกฺขู สํเวลฺลิยํ นิวาเสนฺติฯ ",
  "ปฺลิ-ตฺวฺ-กฺทฺ๑๕:๒๙ฯ๕ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๒๙ฯ๕ฯ๓": "“เสยฺยถาปิ รญฺโญ มุณฺฑวฏฺฏี”ติฯ ",
  "ปฺลิ-ตฺวฺ-กฺทฺ๑๕:๒๙ฯ๕ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๒๙ฯ๕ฯ๕": "“น, ภิกฺขเว, สํเวลฺลิยํ นิวาเสตพฺพํฯ ",
  "ปฺลิ-ตฺวฺ-กฺทฺ๑๕:๒๙ฯ๕ฯ๖": "โย นิวาเสยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๓๐ฯ๑ฯ๑": "เตน โข ปน สมเยน ฉพฺพคฺคิยา ภิกฺขู อุภโตกาชํ หรนฺติฯ ",
  "ปฺลิ-ตฺวฺ-กฺทฺ๑๕:๓๐ฯ๑ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๓๐ฯ๑ฯ๓": "“เสยฺยถาปิ รญฺโญ มุณฺฑวฏฺฏี”ติฯ ",
  "ปฺลิ-ตฺวฺ-กฺทฺ๑๕:๓๐ฯ๑ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๐ฯ๑ฯ๕": "“น, ภิกฺขเว, อุภโตกาชํ หริตพฺพํฯ ",
  "ปฺลิ-ตฺวฺ-กฺทฺ๑๕:๓๐ฯ๑ฯ๖": "โย หเรยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๓๐ฯ๑ฯ๗": "อนุชานามิ, ภิกฺขเว, เอกโตกาชํ อนฺตรากาชํ สีสภารํ ขนฺธภารํ กฏิภารํ โอลมฺพกนฺ”ติฯ ",
  "ปฺลิ-ตฺวฺ-กฺทฺ๑๕:๓๑ฯ๑ฯ๑": "เตน โข ปน สมเยน ภิกฺขู ทนฺตกฏฺฐํ น ขาทนฺติฯ ",
  "ปฺลิ-ตฺวฺ-กฺทฺ๑๕:๓๑ฯ๑ฯ๒": "มุขํ ทุคฺคนฺธํ โหติฯ ",
  "ปฺลิ-ตฺวฺ-กฺทฺ๑๕:๓๑ฯ๑ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๑ฯ๑ฯ๔": "“ปญฺจิเม, ภิกฺขเว, อาทีนวา ทนฺตกฏฺฐสฺส อขาทเนฯ ",
  "ปฺลิ-ตฺวฺ-กฺทฺ๑๕:๓๑ฯ๑ฯ๕": "อจกฺขุสฺสํ, มุขํ ทุคฺคนฺธํ โหติ, รสหรณิโย น วิสุชฺฌนฺติ, ปิตฺตํ เสมฺหํ ภตฺตํ ปริโยนนฺธติ, ภตฺตมสฺส นจฺฉาเทติ—",
  "ปฺลิ-ตฺวฺ-กฺทฺ๑๕:๓๑ฯ๑ฯ๖": "อิเม โข, ภิกฺขเว, ปญฺจ อาทีนวา ทนฺตกฏฺฐสฺส อขาทเนฯ ",
  "ปฺลิ-ตฺวฺ-กฺทฺ๑๕:๓๑ฯ๑ฯ๗": "ปญฺจิเม, ภิกฺขเว, อานิสํสา ทนฺตกฏฺฐสฺส ขาทเนฯ ",
  "ปฺลิ-ตฺวฺ-กฺทฺ๑๕:๓๑ฯ๑ฯ๘": "จกฺขุสฺสํ, มุขํ น ทุคฺคนฺธํ โหติ, รสหรณิโย วิสุชฺฌนฺติ, ปิตฺตํ เสมฺหํ ภตฺตํ น ปริโยนนฺธติ, ภตฺตมสฺส ฉาเทติ—",
  "ปฺลิ-ตฺวฺ-กฺทฺ๑๕:๓๑ฯ๑ฯ๙": "อิเม โข, ภิกฺขเว, ปญฺจ อานิสํสา ทนฺตกฏฺฐสฺส ขาทเนฯ ",
  "ปฺลิ-ตฺวฺ-กฺทฺ๑๕:๓๑ฯ๑ฯ๑๐": "อนุชานามิ, ภิกฺขเว, ทนฺตกฏฺฐนฺ”ติฯ ",
  "ปฺลิ-ตฺวฺ-กฺทฺ๑๕:๓๑ฯ๒ฯ๑": "เตน โข ปน สมเยน ฉพฺพคฺคิยา ภิกฺขู ทีฆานิ ทนฺตกฏฺฐานิ ขาทนฺติ, เตเหว สามเณรํ อาโกเฏนฺติฯ ",
  "ปฺลิ-ตฺวฺ-กฺทฺ๑๕:๓๑ฯ๒ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๑ฯ๒ฯ๓": "“น, ภิกฺขเว, ทีฆํ ทนฺตกฏฺฐํ ขาทิตพฺพํฯ ",
  "ปฺลิ-ตฺวฺ-กฺทฺ๑๕:๓๑ฯ๒ฯ๔": "โย ขาเทยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๓๑ฯ๒ฯ๕": "อนุชานามิ, ภิกฺขเว, อฏฺฐงฺคุลปรมํ ทนฺตกฏฺฐํ, น จ เตน สามเณโร อาโกเฏตพฺโพฯ ",
  "ปฺลิ-ตฺวฺ-กฺทฺ๑๕:๓๑ฯ๒ฯ๖": "โย อาโกเฏยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๓๑ฯ๒ฯ๗": "เตน โข ปน สมเยน อญฺญตรสฺส ภิกฺขุโน อติมฏาหกํ ทนฺตกฏฺฐํ ขาทนฺตสฺส กณฺเฐ วิลคฺคํ โหติฯ ",
  "ปฺลิ-ตฺวฺ-กฺทฺ๑๕:๓๑ฯ๒ฯ๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๑ฯ๒ฯ๙": "“น, ภิกฺขเว, อติมฏาหกํ ทนฺตกฏฺฐํ ขาทิตพฺพํฯ ",
  "ปฺลิ-ตฺวฺ-กฺทฺ๑๕:๓๑ฯ๒ฯ๑๐": "โย ขาเทยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๓๑ฯ๒ฯ๑๑": "อนุชานามิ, ภิกฺขเว, จตุรงฺคุลปจฺฉิมํ ทนฺตกฏฺฐนฺ”ติฯ ",
  "ปฺลิ-ตฺวฺ-กฺทฺ๑๕:๓๒ฯ๑ฯ๑": "เตน โข ปน สมเยน ฉพฺพคฺคิยา ภิกฺขู ทายํ อาลิมฺเปนฺติฯ ",
  "ปฺลิ-ตฺวฺ-กฺทฺ๑๕:๓๒ฯ๑ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๓๒ฯ๑ฯ๓": "“เสยฺยถาปิ ทวฑาหกา”ติฯ ",
  "ปฺลิ-ตฺวฺ-กฺทฺ๑๕:๓๒ฯ๑ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๒ฯ๑ฯ๕": "“น, ภิกฺขเว, ทาโย อาลิมฺปิตพฺโพฯ ",
  "ปฺลิ-ตฺวฺ-กฺทฺ๑๕:๓๒ฯ๑ฯ๖": "โย อาลิมฺเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๓๒ฯ๑ฯ๗": "เตน โข ปน สมเยน วิหารา ติณคหนา โหนฺติ, ทวฑาเห ฑยฺหมาเน วิหารา ฑยฺหนฺติฯ ",
  "ปฺลิ-ตฺวฺ-กฺทฺ๑๕:๓๒ฯ๑ฯ๘": "ภิกฺขู กุกฺกุจฺจายนฺติ ปฏคฺคึ ทาตุํ, ปริตฺตํ กาตุํฯ ",
  "ปฺลิ-ตฺวฺ-กฺทฺ๑๕:๓๒ฯ๑ฯ๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๒ฯ๑ฯ๑๐": "“อนุชานามิ, ภิกฺขเว, ทวฑาเห ฑยฺหมาเน ปฏคฺคึ ทาตุํ, ปริตฺตํ กาตุนฺ”ติฯ ",
  "ปฺลิ-ตฺวฺ-กฺทฺ๑๕:๓๒ฯ๒ฯ๑": "เตน โข ปน สมเยน ฉพฺพคฺคิยา ภิกฺขู รุกฺขํ อภิรุหนฺติ, รุกฺขา รุกฺขํ สงฺกมนฺติฯ ",
  "ปฺลิ-ตฺวฺ-กฺทฺ๑๕:๓๒ฯ๒ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๓๒ฯ๒ฯ๓": "“เสยฺยถาปิ มกฺกฏา”ติฯ ",
  "ปฺลิ-ตฺวฺ-กฺทฺ๑๕:๓๒ฯ๒ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๒ฯ๒ฯ๕": "“น, ภิกฺขเว, รุกฺโข อภิรุหิตพฺโพฯ ",
  "ปฺลิ-ตฺวฺ-กฺทฺ๑๕:๓๒ฯ๒ฯ๖": "โย อภิรุเหยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๓๒ฯ๒ฯ๗": "เตน โข ปน สมเยน อญฺญตรสฺส ภิกฺขุโน โกสเลสุ ชนปเท สาวตฺถึ คจฺฉนฺตสฺส อนฺตรามคฺเค หตฺถี ปริยุฏฺฐาติฯ ",
  "ปฺลิ-ตฺวฺ-กฺทฺ๑๕:๓๒ฯ๒ฯ๘": "อถ โข โส ภิกฺขุ รุกฺขมูลํ อุปธาวิตฺวา กุกฺกุจฺจายนฺโต รุกฺขํ น อภิรุหิฯ ",
  "ปฺลิ-ตฺวฺ-กฺทฺ๑๕:๓๒ฯ๒ฯ๙": "โส หตฺถี อญฺเญน อคมาสิฯ ",
  "ปฺลิ-ตฺวฺ-กฺทฺ๑๕:๓๒ฯ๒ฯ๑๐": "อถ โข โส ภิกฺขุ สาวตฺถึ คนฺตฺวา ภิกฺขูนํ เอตมตฺถํ อาโรเจสิฯ ",
  "ปฺลิ-ตฺวฺ-กฺทฺ๑๕:๓๒ฯ๒ฯ๑๑": "ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๒ฯ๒ฯ๑๒": "“อนุชานามิ, ภิกฺขเว, สติ กรณีเย โปริสํ รุกฺขํ อภิรุหิตุํ อาปทาสุ ยาวทตฺถนฺ”ติฯ ",
  "ปฺลิ-ตฺวฺ-กฺทฺ๑๕:๓๓ฯ๑ฯ๑": "เตน โข ปน สมเยน ยเมฬเกกุฏา นาม ภิกฺขู เทฺว ภาติกา โหนฺติ พฺราหฺมณชาติกา กลฺยาณวาจา กลฺยาณวากฺกรณาฯ ",
  "ปฺลิ-ตฺวฺ-กฺทฺ๑๕:๓๓ฯ๑ฯ๒": "เต เยน ภควา เตนุปสงฺกมึสุ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ ",
  "ปฺลิ-ตฺวฺ-กฺทฺ๑๕:๓๓ฯ๑ฯ๓": "เอกมนฺตํ นิสินฺนา โข เต ภิกฺขู ภควนฺตํ เอตทโวจุํ—",
  "ปฺลิ-ตฺวฺ-กฺทฺ๑๕:๓๓ฯ๑ฯ๔": "“เอตรหิ, ภนฺเต, ภิกฺขู นานานามา นานาโคตฺตา นานาชจฺจา นานากุลา ปพฺพชิตาฯ ",
  "ปฺลิ-ตฺวฺ-กฺทฺ๑๕:๓๓ฯ๑ฯ๕": "เต สกาย นิรุตฺติยา พุทฺธวจนํ ทูเสนฺติฯ ",
  "ปฺลิ-ตฺวฺ-กฺทฺ๑๕:๓๓ฯ๑ฯ๖": "หนฺท มยํ, ภนฺเต, พุทฺธวจนํ ฉนฺทโส อาโรเปมา”ติฯ ",
  "ปฺลิ-ตฺวฺ-กฺทฺ๑๕:๓๓ฯ๑ฯ๗": "วิครหิ พุทฺโธ ภควา …เป… ",
  "ปฺลิ-ตฺวฺ-กฺทฺ๑๕:๓๓ฯ๑ฯ๘": "กถญฺหิ นาม ตุเมฺห, โมฆปุริสา, เอวํ วกฺขถ—",
  "ปฺลิ-ตฺวฺ-กฺทฺ๑๕:๓๓ฯ๑ฯ๙": "“หนฺท มยํ, ภนฺเต, พุทฺธวจนํ ฉนฺทโส อาโรเปมา”ติฯ ",
  "ปฺลิ-ตฺวฺ-กฺทฺ๑๕:๓๓ฯ๑ฯ๑๐": "เนตํ, โมฆปุริสา, อปฺปสนฺนานํ วา ปสาทาย …เป… ",
  "ปฺลิ-ตฺวฺ-กฺทฺ๑๕:๓๓ฯ๑ฯ๑๑": "วิครหิตฺวา …เป… ",
  "ปฺลิ-ตฺวฺ-กฺทฺ๑๕:๓๓ฯ๑ฯ๑๒": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๓๓ฯ๑ฯ๑๓": "“น, ภิกฺขเว, พุทฺธวจนํ ฉนฺทโส อาโรเปตพฺพํฯ ",
  "ปฺลิ-ตฺวฺ-กฺทฺ๑๕:๓๓ฯ๑ฯ๑๔": "โย อาโรเปยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๕:๓๓ฯ๑ฯ๑๕": "อนุชานามิ, ภิกฺขเว, สกาย นิรุตฺติยา พุทฺธวจนํ ปริยาปุณิตุนฺ”ติฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๑": "เตน โข ปน สมเยน ฉพฺพคฺคิยา ภิกฺขู โลกายตํ ปริยาปุณนฺติฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๓๓ฯ๒ฯ๓": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๔": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๕": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๖": "“อปิ นุ โข, ภิกฺขเว, โลกายเต สารทสฺสาวี อิมสฺมึ ธมฺมวินเย วุทฺธึ วิรุฬฺหึ เวปุลฺลํ อาปชฺเชยฺยา”ติ? ",
  "ปฺลิ-ตฺวฺ-กฺทฺ๑๕:๓๓ฯ๒ฯ๗": "“โน เหตํ, ภนฺเต”ฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๘": "“อิมสฺมึ วา ปน ธมฺมวินเย สารทสฺสาวี โลกายตํ ปริยาปุเณยฺยา”ติ? ",
  "ปฺลิ-ตฺวฺ-กฺทฺ๑๕:๓๓ฯ๒ฯ๙": "“โน เหตํ, ภนฺเต”ฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๑๐": "“น, ภิกฺขเว, โลกายตํ ปริยาปุณิตพฺพํฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๑๑": "โย ปริยาปุเณยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๑๒": "เตน โข ปน สมเยน ฉพฺพคฺคิยา ภิกฺขู โลกายตํ วาเจนฺติฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๑๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๓๓ฯ๒ฯ๑๔": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๑๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๑๖": "“น, ภิกฺขเว, โลกายตํ วาเจตพฺพํฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๑๗": "โย วาเจยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๑๘": "เตน โข ปน สมเยน ฉพฺพคฺคิยา ภิกฺขู ติรจฺฉานวิชฺชํ ปริยาปุณนฺติฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๑๙": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๓๓ฯ๒ฯ๒๐": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๒๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๒๒": "“น, ภิกฺขเว, ติรจฺฉานวิชฺชา ปริยาปุณิตพฺพาฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๒๓": "โย ปริยาปุเณยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๒๔": "เตน โข ปน สมเยน ฉพฺพคฺคิยา ภิกฺขู ติรจฺฉานวิชฺชํ วาเจนฺติฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๒๕": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๓๓ฯ๒ฯ๒๖": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๒๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๒๘": "“น, ภิกฺขเว, ติรจฺฉานวิชฺชา วาเจตพฺพาฯ ",
  "ปฺลิ-ตฺวฺ-กฺทฺ๑๕:๓๓ฯ๒ฯ๒๙": "โย วาเจยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๓๓ฯ๓ฯ๑": "เตน โข ปน สมเยน ภควา มหติยา ปริสาย ปริวุโต ธมฺมํ เทเสนฺโต ขิปิฯ ",
  "ปฺลิ-ตฺวฺ-กฺทฺ๑๕:๓๓ฯ๓ฯ๒": "ภิกฺขู—",
  "ปฺลิ-ตฺวฺ-กฺทฺ๑๕:๓๓ฯ๓ฯ๓": "“ชีวตุ, ภนฺเต, ภควา; ",
  "ปฺลิ-ตฺวฺ-กฺทฺ๑๕:๓๓ฯ๓ฯ๔": "ชีวตุ สุคโต”ติ—",
  "ปฺลิ-ตฺวฺ-กฺทฺ๑๕:๓๓ฯ๓ฯ๕": "อุจฺจาสทฺทํ มหาสทฺทํ อกํสุฯ ",
  "ปฺลิ-ตฺวฺ-กฺทฺ๑๕:๓๓ฯ๓ฯ๖": "เตน สทฺเทน ธมฺมกถา อนฺตรา อโหสิฯ ",
  "ปฺลิ-ตฺวฺ-กฺทฺ๑๕:๓๓ฯ๓ฯ๗": "อถ โข ภควา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๓๓ฯ๓ฯ๘": "“อปิ นุ โข, ภิกฺขเว, ขิปิเต ‘ชีวา’ติ วุตฺโต ตปฺปจฺจยา ชีเวยฺย วา มเรยฺย วา”ติ? ",
  "ปฺลิ-ตฺวฺ-กฺทฺ๑๕:๓๓ฯ๓ฯ๙": "“โน เหตํ, ภนฺเต”ฯ ",
  "ปฺลิ-ตฺวฺ-กฺทฺ๑๕:๓๓ฯ๓ฯ๑๐": "“น, ภิกฺขเว, ขิปิเต ‘ชีวา’ติ วตฺตพฺโพฯ ",
  "ปฺลิ-ตฺวฺ-กฺทฺ๑๕:๓๓ฯ๓ฯ๑๑": "โย วเทยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๓๓ฯ๓ฯ๑๒": "เตน โข ปน สมเยน มนุสฺสา ภิกฺขูนํ ขิปิเต “ชีวถ, ภนฺเต”ติ วทนฺติฯ ",
  "ปฺลิ-ตฺวฺ-กฺทฺ๑๕:๓๓ฯ๓ฯ๑๓": "ภิกฺขู กุกฺกุจฺจายนฺตา นาลปนฺติฯ ",
  "ปฺลิ-ตฺวฺ-กฺทฺ๑๕:๓๓ฯ๓ฯ๑๔": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๕:๓๓ฯ๓ฯ๑๕": "“กถญฺหิ นาม สมณา สกฺยปุตฺติยา ‘ชีวถ, ภนฺเต’ติ วุจฺจมานา นาลปิสฺสนฺตี”ติฯ ",
  "ปฺลิ-ตฺวฺ-กฺทฺ๑๕:๓๓ฯ๓ฯ๑๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๓ฯ๓ฯ๑๗": "“คิหี, ภิกฺขเว, มงฺคลิกาฯ ",
  "ปฺลิ-ตฺวฺ-กฺทฺ๑๕:๓๓ฯ๓ฯ๑๘": "อนุชานามิ, ภิกฺขเว, คิหีนํ ‘ชีวถ, ภนฺเต’ติ วุจฺจมาเนน ‘จิรํ ชีวา’ติ วตฺตุนฺ”ติฯ ",
  "ปฺลิ-ตฺวฺ-กฺทฺ๑๕:๓๔ฯ๑ฯ๑": "เตน โข ปน สมเยน ภควา มหติยา ปริสาย ปริวุโต ธมฺมํ เทเสนฺโต นิสินฺโน โหติฯ ",
  "ปฺลิ-ตฺวฺ-กฺทฺ๑๕:๓๔ฯ๑ฯ๒": "อญฺญตเรน ภิกฺขุนา ลสุณํ ขายิตํ โหติฯ ",
  "ปฺลิ-ตฺวฺ-กฺทฺ๑๕:๓๔ฯ๑ฯ๓": "โส—",
  "ปฺลิ-ตฺวฺ-กฺทฺ๑๕:๓๔ฯ๑ฯ๔": "มา ภิกฺขู พฺยาพาธึสูติ—",
  "ปฺลิ-ตฺวฺ-กฺทฺ๑๕:๓๔ฯ๑ฯ๕": "เอกมนฺตํ นิสีทิฯ ",
  "ปฺลิ-ตฺวฺ-กฺทฺ๑๕:๓๔ฯ๑ฯ๖": "อทฺทสา โข ภควา ตํ ภิกฺขุํ เอกมนฺตํ นิสินฺนํฯ ",
  "ปฺลิ-ตฺวฺ-กฺทฺ๑๕:๓๔ฯ๑ฯ๗": "ทิสฺวาน ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๓๔ฯ๑ฯ๘": "“กึ นุ โข โส, ภิกฺขเว, ภิกฺขุ เอกมนฺตํ นิสินฺโน”ติ? ",
  "ปฺลิ-ตฺวฺ-กฺทฺ๑๕:๓๔ฯ๑ฯ๙": "“เอเตน, ภนฺเต, ภิกฺขุนา ลสุณํ ขายิตํฯ ",
  "ปฺลิ-ตฺวฺ-กฺทฺ๑๕:๓๔ฯ๑ฯ๑๐": "โส—",
  "ปฺลิ-ตฺวฺ-กฺทฺ๑๕:๓๔ฯ๑ฯ๑๑": "มา ภิกฺขู พฺยาพาธึสูติ—",
  "ปฺลิ-ตฺวฺ-กฺทฺ๑๕:๓๔ฯ๑ฯ๑๒": "เอกมนฺตํ นิสินฺโน”ติฯ ",
  "ปฺลิ-ตฺวฺ-กฺทฺ๑๕:๓๔ฯ๑ฯ๑๓": "“อปิ นุ โข, ภิกฺขเว, ตํ ขาทิตพฺพํ, ยํ ขาทิตฺวา เอวรูปาย ธมฺมกถาย ปริพาหิโย อสฺสา”ติ? ",
  "ปฺลิ-ตฺวฺ-กฺทฺ๑๕:๓๔ฯ๑ฯ๑๔": "“โน เหตํ, ภนฺเต”ฯ ",
  "ปฺลิ-ตฺวฺ-กฺทฺ๑๕:๓๔ฯ๑ฯ๑๕": "“น, ภิกฺขเว, ลสุณํ ขาทิตพฺพํฯ ",
  "ปฺลิ-ตฺวฺ-กฺทฺ๑๕:๓๔ฯ๑ฯ๑๖": "โย ขาเทยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๕:๓๔ฯ๒ฯ๑": "เตน โข ปน สมเยน อายสฺมโต สาริปุตฺตสฺส อุทรวาตาพาโธ โหติฯ ",
  "ปฺลิ-ตฺวฺ-กฺทฺ๑๕:๓๔ฯ๒ฯ๒": "อถ โข อายสฺมา มหาโมคฺคลฺลาโน เยนายสฺมา สาริปุตฺโต เตนุปสงฺกมิ, อุปสงฺกมิตฺวา อายสฺมนฺตํ สาริปุตฺตํ เอตทโวจ—",
  "ปฺลิ-ตฺวฺ-กฺทฺ๑๕:๓๔ฯ๒ฯ๓": "“ปุพฺเพ เต, อาวุโส สาริปุตฺต, อุทรวาตาพาโธ เกน ผาสุ โหตี”ติ? ",
  "ปฺลิ-ตฺวฺ-กฺทฺ๑๕:๓๔ฯ๒ฯ๔": "“ลสุเณน เม, อาวุโส”ติฯ ",
  "ปฺลิ-ตฺวฺ-กฺทฺ๑๕:๓๔ฯ๒ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๔ฯ๒ฯ๖": "“อนุชานามิ, ภิกฺขเว, อาพาธปฺปจฺจยา ลสุณํ ขาทิตุนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๑ฯ๑": "เตน โข ปน สมเยน ภิกฺขู อาราเม ตหํ ตหํ ปสฺสาวํ กโรนฺติฯ ",
  "ปฺลิ-ตฺวฺ-กฺทฺ๑๕:๓๕ฯ๑ฯ๒": "อาราโม ทุสฺสติฯ ",
  "ปฺลิ-ตฺวฺ-กฺทฺ๑๕:๓๕ฯ๑ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๕ฯ๑ฯ๔": "“อนุชานามิ, ภิกฺขเว, เอกมนฺตํ ปสฺสาวํ กาตุนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๑ฯ๕": "อาราโม ทุคฺคนฺโธ โหติ …เป… ",
  "ปฺลิ-ตฺวฺ-กฺทฺ๑๕:๓๕ฯ๑ฯ๖": "“อนุชานามิ, ภิกฺขเว, ปสฺสาวกุมฺภินฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๑ฯ๗": "ทุกฺขํ นิสินฺนา ปสฺสาวํ กโรนฺติ …เป… ",
  "ปฺลิ-ตฺวฺ-กฺทฺ๑๕:๓๕ฯ๑ฯ๘": "“อนุชานามิ, ภิกฺขเว, ปสฺสาวปาทุกนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๑ฯ๙": "ปสฺสาวปาทุกา ปากฏา โหนฺติฯ ",
  "ปฺลิ-ตฺวฺ-กฺทฺ๑๕:๓๕ฯ๑ฯ๑๐": "ภิกฺขู หิริยนฺติ ปสฺสาวํ กาตุํ …เป… ",
  "ปฺลิ-ตฺวฺ-กฺทฺ๑๕:๓๕ฯ๑ฯ๑๑": "“อนุชานามิ, ภิกฺขเว, ปริกฺขิปิตุํ ตโย ปากาเร—",
  "ปฺลิ-ตฺวฺ-กฺทฺ๑๕:๓๕ฯ๑ฯ๑๒": "อิฏฺฐกาปาการํ, สิลาปาการํ, ทารุปาการนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๑ฯ๑๓": "ปสฺสาวกุมฺภี อปารุตา ทุคฺคนฺธา โหติ …เป… ",
  "ปฺลิ-ตฺวฺ-กฺทฺ๑๕:๓๕ฯ๑ฯ๑๔": "“อนุชานามิ, ภิกฺขเว, อปิธานนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๒ฯ๑": "เตน โข ปน สมเยน ภิกฺขู อาราเม ตหํ ตหํ วจฺจํ กโรนฺติฯ ",
  "ปฺลิ-ตฺวฺ-กฺทฺ๑๕:๓๕ฯ๒ฯ๒": "อาราโม ทุสฺสติฯ ",
  "ปฺลิ-ตฺวฺ-กฺทฺ๑๕:๓๕ฯ๒ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๕ฯ๒ฯ๔": "“อนุชานามิ, ภิกฺขเว, เอกมนฺตํ วจฺจํ กาตุนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๒ฯ๕": "อาราโม ทุคฺคนฺโธ โหติ …เป… ",
  "ปฺลิ-ตฺวฺ-กฺทฺ๑๕:๓๕ฯ๒ฯ๖": "“อนุชานามิ, ภิกฺขเว, วจฺจกูปนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๒ฯ๗": "วจฺจกูปสฺส กูลํ ลุชฺชติ …เป… ",
  "ปฺลิ-ตฺวฺ-กฺทฺ๑๕:๓๕ฯ๒ฯ๘": "“อนุชานามิ, ภิกฺขเว, จินิตุํ ตโย จเย—",
  "ปฺลิ-ตฺวฺ-กฺทฺ๑๕:๓๕ฯ๒ฯ๙": "อิฏฺฐกาจยํ, สิลาจยํ, ทารุจยนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๒ฯ๑๐": "วจฺจกูโป นีจวตฺถุโก โหติ, อุทเกน โอตฺถริยฺยติ …เป… ",
  "ปฺลิ-ตฺวฺ-กฺทฺ๑๕:๓๕ฯ๒ฯ๑๑": "“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๒ฯ๑๒": "จโย ปริปตติ …เป… ",
  "ปฺลิ-ตฺวฺ-กฺทฺ๑๕:๓๕ฯ๒ฯ๑๓": "“อนุชานามิ, ภิกฺขเว, จินิตุํ ตโย จเย—",
  "ปฺลิ-ตฺวฺ-กฺทฺ๑๕:๓๕ฯ๒ฯ๑๔": "อิฏฺฐกาจยํ, สิลาจยํ, ทารุจยนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๒ฯ๑๕": "อาโรหนฺตา วิหญฺญนฺติ …เป… ",
  "ปฺลิ-ตฺวฺ-กฺทฺ๑๕:๓๕ฯ๒ฯ๑๖": "“อนุชานามิ, ภิกฺขเว, ตโย โสปาเน—",
  "ปฺลิ-ตฺวฺ-กฺทฺ๑๕:๓๕ฯ๒ฯ๑๗": "อิฏฺฐกาโสปานํ, สิลาโสปานํ, ทารุโสปานนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๒ฯ๑๘": "อาโรหนฺตา ปริปตนฺติ …เป… ",
  "ปฺลิ-ตฺวฺ-กฺทฺ๑๕:๓๕ฯ๒ฯ๑๙": "“อนุชานามิ, ภิกฺขเว, อาลมฺพนพาหนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๒ฯ๒๐": "อนฺเต นิสินฺนา วจฺจํ กโรนฺตา ปริปตนฺติ …เป… ",
  "ปฺลิ-ตฺวฺ-กฺทฺ๑๕:๓๕ฯ๒ฯ๒๑": "“อนุชานามิ, ภิกฺขเว, สนฺถริตฺวา มชฺเฌ ฉิทฺทํ กตฺวา วจฺจํ กาตุนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๒ฯ๒๒": "ทุกฺขํ นิสินฺนา วจฺจํ กโรนฺติ …เป… ",
  "ปฺลิ-ตฺวฺ-กฺทฺ๑๕:๓๕ฯ๒ฯ๒๓": "“อนุชานามิ, ภิกฺขเว, วจฺจปาทุกนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๓ฯ๑": "พหิทฺธา ปสฺสาวํ กโรนฺติ …เป… ",
  "ปฺลิ-ตฺวฺ-กฺทฺ๑๕:๓๕ฯ๓ฯ๒": "“อนุชานามิ, ภิกฺขเว, ปสฺสาวโทณิกนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๓ฯ๓": "อวเลขนกฏฺฐํ น โหติ …เป… ",
  "ปฺลิ-ตฺวฺ-กฺทฺ๑๕:๓๕ฯ๓ฯ๔": "“อนุชานามิ, ภิกฺขเว, อวเลขนกฏฺฐนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๓ฯ๕": "อวเลขนปิฐโร น โหติ …เป… ",
  "ปฺลิ-ตฺวฺ-กฺทฺ๑๕:๓๕ฯ๓ฯ๖": "“อนุชานามิ, ภิกฺขเว, อวเลขนปิฐรนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๓ฯ๗": "วจฺจกูโป อปารุโต ทุคฺคนฺโธ โหติ …เป… ",
  "ปฺลิ-ตฺวฺ-กฺทฺ๑๕:๓๕ฯ๓ฯ๘": "“อนุชานามิ, ภิกฺขเว, อปิธานนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๓ฯ๙": "อชฺโฌกาเส วจฺจํ กโรนฺตา สีเตนปิ อุเณฺหนปิ กิลมนฺติ …เป… ",
  "ปฺลิ-ตฺวฺ-กฺทฺ๑๕:๓๕ฯ๓ฯ๑๐": "“อนุชานามิ, ภิกฺขเว, วจฺจกุฏินฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๓ฯ๑๑": "วจฺจกุฏิยา กวาฏํ น โหติ …เป… ",
  "ปฺลิ-ตฺวฺ-กฺทฺ๑๕:๓๕ฯ๓ฯ๑๒": "“อนุชานามิ, ภิกฺขเว, กวาฏํ ปิฏฺฐสงฺฆาฏํ อุทุกฺขลิกํ อุตฺตรปาสกํ อคฺคฬวฏฺฏึ กปิสีสกํ สูจิกํ ฆฏิกํ ตาฬจฺฉิทฺทํ อาวิญฺฉนจฺฉิทฺทํ อาวิญฺฉนรชฺชุนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๓ฯ๑๓": "วจฺจกุฏิยา ติณจุณฺณํ ปริปตติ …เป… ",
  "ปฺลิ-ตฺวฺ-กฺทฺ๑๕:๓๕ฯ๓ฯ๑๔": "“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
  "ปฺลิ-ตฺวฺ-กฺทฺ๑๕:๓๕ฯ๓ฯ๑๕": "เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกํ จีวรวํสํ จีวรรชฺชุนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๓ฯ๑๖": "เตน โข ปน สมเยน อญฺญตโร ภิกฺขุ ชราทุพฺพโล วจฺจํ กตฺวา วุฏฺฐหนฺโต ปริปตติฯ ",
  "ปฺลิ-ตฺวฺ-กฺทฺ๑๕:๓๕ฯ๓ฯ๑๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๕ฯ๓ฯ๑๘": "“อนุชานามิ, ภิกฺขเว, โอลมฺพกนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๓ฯ๑๙": "วจฺจกุฏิ อปริกฺขิตฺตา โหติ …เป… ",
  "ปฺลิ-ตฺวฺ-กฺทฺ๑๕:๓๕ฯ๓ฯ๒๐": "“อนุชานามิ, ภิกฺขเว, ปริกฺขิปิตุํ ตโย ปากาเร—",
  "ปฺลิ-ตฺวฺ-กฺทฺ๑๕:๓๕ฯ๓ฯ๒๑": "อิฏฺฐกาปาการํ, สิลาปาการํ, ทารุปาการนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๔ฯ๑": "โกฏฺฐโก น โหติ …เป… ",
  "ปฺลิ-ตฺวฺ-กฺทฺ๑๕:๓๕ฯ๔ฯ๒": "“ อนุชานามิ, ภิกฺขเว, โกฏฺฐกนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๔ฯ๓": "โกฏฺฐกสฺส กวาฏํ น โหติ …เป… ",
  "ปฺลิ-ตฺวฺ-กฺทฺ๑๕:๓๕ฯ๔ฯ๔": "“อนุชานามิ, ภิกฺขเว, กวาฏํ ปิฏฺฐสงฺฆาฏํ อุทุกฺขลิกํ อุตฺตรปาสกํ อคฺคฬวฏฺฏึ กปิสีสกํ สูจิกํ ฆฏิกํ ตาฬจฺฉิทฺทํ อาวิญฺฉนจฺฉิทฺทํ อาวิญฺฉนรชฺชุนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๔ฯ๕": "โกฏฺฐเก ติณจุณฺณํ ปริปตติ …เป… ",
  "ปฺลิ-ตฺวฺ-กฺทฺ๑๕:๓๕ฯ๔ฯ๖": "“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
  "ปฺลิ-ตฺวฺ-กฺทฺ๑๕:๓๕ฯ๔ฯ๗": "เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๔ฯ๘": "ปริเวณํ จิกฺขลฺลํ โหติ …เป… ",
  "ปฺลิ-ตฺวฺ-กฺทฺ๑๕:๓๕ฯ๔ฯ๙": "“อนุชานามิ, ภิกฺขเว, มรุมฺพํ ปกิริตุนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๔ฯ๑๐": "น ปริยาปุณนฺติ …เป… ",
  "ปฺลิ-ตฺวฺ-กฺทฺ๑๕:๓๕ฯ๔ฯ๑๑": "“อนุชานามิ, ภิกฺขเว, ปทรสิลํ นิกฺขิปิตุนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๔ฯ๑๒": "อุทกํ สนฺติฏฺฐติ …เป… ",
  "ปฺลิ-ตฺวฺ-กฺทฺ๑๕:๓๕ฯ๔ฯ๑๓": "“อนุชานามิ, ภิกฺขเว, อุทกนิทฺธมนนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๔ฯ๑๔": "อาจมนกุมฺภี น โหติ …เป… ",
  "ปฺลิ-ตฺวฺ-กฺทฺ๑๕:๓๕ฯ๔ฯ๑๕": "“อนุชานามิ, ภิกฺขเว, อาจมนกุมฺภินฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๔ฯ๑๖": "อาจมนสราวโก น โหติ …เป… ",
  "ปฺลิ-ตฺวฺ-กฺทฺ๑๕:๓๕ฯ๔ฯ๑๗": "“อนุชานามิ, ภิกฺขเว, อาจมนสราวกนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๔ฯ๑๘": "ทุกฺขํ นิสินฺนา อาจเมนฺติ …เป… ",
  "ปฺลิ-ตฺวฺ-กฺทฺ๑๕:๓๕ฯ๔ฯ๑๙": "“อนุชานามิ, ภิกฺขเว, อาจมนปาทุกนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๔ฯ๒๐": "อาจมนปาทุกา ปากฏา โหนฺติ, ภิกฺขู หิริยนฺติ อาจเมตุํ …เป… ",
  "ปฺลิ-ตฺวฺ-กฺทฺ๑๕:๓๕ฯ๔ฯ๒๑": "“อนุชานามิ, ภิกฺขเว, ปริกฺขิปิตุํ ตโย ปากาเร—",
  "ปฺลิ-ตฺวฺ-กฺทฺ๑๕:๓๕ฯ๔ฯ๒๒": "อิฏฺฐกาปาการํ, สิลาปาการํ, ทารุปาการนฺ”ติฯ ",
  "ปฺลิ-ตฺวฺ-กฺทฺ๑๕:๓๕ฯ๔ฯ๒๓": "อาจมนกุมฺภี อปารุตา โหติ, ติณจุณฺเณหิปิ ปํสุเกหิปิ โอกิริยฺยติ …เป… ",
  "ปฺลิ-ตฺวฺ-กฺทฺ๑๕:๓๕ฯ๔ฯ๒๔": "“อนุชานามิ, ภิกฺขเว, อปิธานนฺ”ติฯ ",
  "ปฺลิ-ตฺวฺ-กฺทฺ๑๕:๓๖ฯ๑ฯ๑": "เตน โข ปน สมเยน ฉพฺพคฺคิยา ภิกฺขู เอวรูปํ อนาจารํ อาจรนฺติ—",
  "ปฺลิ-ตฺวฺ-กฺทฺ๑๕:๓๖ฯ๑ฯ๒": "มาลาวจฺฉํ โรเปนฺติปิ โรปาเปนฺติปิ, สิญฺจนฺติปิ สิญฺจาเปนฺติปิ, โอจินนฺติปิ โอจินาเปนฺติปิ, คนฺเถนฺติปิ คนฺถาเปนฺติปิ, เอกโตวณฺฏิกมาลํ กโรนฺติปิ การาเปนฺติปิ, อุภโตวณฺฏิกมาลํ กโรนฺติปิ การาเปนฺติปิ, มญฺชริกํ กโรนฺติปิ การาเปนฺติปิ, วิธูติกํ กโรนฺติปิ การาเปนฺติปิ, วฏํสกํ กโรนฺติปิ การาเปนฺติปิ, อาเวฬํ กโรนฺติปิ การาเปนฺติปิ, อุรจฺฉทํ กโรนฺติปิ การาเปนฺติปิฯ ",
  "ปฺลิ-ตฺวฺ-กฺทฺ๑๕:๓๖ฯ๑ฯ๓": "เต กุลิตฺถีนํ กุลธีตานํ กุลกุมารีนํ กุลสุณฺหานํ กุลทาสีนํ เอกโตวณฺฏิกมาลํ หรนฺติปิ หราเปนฺติปิ, อุภโตวณฺฏิกมาลํ หรนฺติปิ หราเปนฺติปิ, มญฺชริกํ หรนฺติปิ หราเปนฺติปิ, วิธูติกํ หรนฺติปิ หราเปนฺติปิ, วฏํสกํ หรนฺติปิ หราเปนฺติปิ, อาเวฬํ หรนฺติปิ หราเปนฺติปิ, อุรจฺฉทํ หรนฺติปิ หราเปนฺติปิฯ ",
  "ปฺลิ-ตฺวฺ-กฺทฺ๑๕:๓๖ฯ๑ฯ๔": "เต กุลิตฺถีหิ กุลธีตาหิ กุลกุมารีหิ กุลสุณฺหาหิ กุลทาสีหิ สทฺธึ เอกภาชเนปิ ภุญฺชนฺติ, เอกถาลเกปิ ปิวนฺติ, เอกาสเนปิ นิสีทนฺติ, เอกมญฺเจปิ ตุวฏฺเฏนฺติ, เอกตฺถรณาปิ ตุวฏฺเฏนฺติ, เอกปาวุรณาปิ ตุวฏฺเฏนฺติ, เอกตฺถรณปาวุรณาปิ ตุวฏฺเฏนฺติ, วิกาเลปิ ภุญฺชนฺติ, มชฺชมฺปิ ปิวนฺติ, มาลาคนฺธวิเลปนมฺปิ ธาเรนฺติ, นจฺจนฺติปิ, คายนฺติปิ, วาเทนฺติปิ, ลาเสนฺติปิ; ",
  "ปฺลิ-ตฺวฺ-กฺทฺ๑๕:๓๖ฯ๑ฯ๕": "นจฺจนฺติยาปิ นจฺจนฺติ, นจฺจนฺติยาปิ คายนฺติ, นจฺจนฺติยาปิ วาเทนฺติ, นจฺจนฺติยาปิ ลาเสนฺติ …เป… ",
  "ปฺลิ-ตฺวฺ-กฺทฺ๑๕:๓๖ฯ๑ฯ๖": "ลาเสนฺติยาปิ นจฺจนฺติ, ลาเสนฺติยาปิ คายนฺติ, ลาเสนฺติยาปิ วาเทนฺติ, ลาเสนฺติยาปิ ลาเสนฺติ; ",
  "ปฺลิ-ตฺวฺ-กฺทฺ๑๕:๓๖ฯ๑ฯ๗": "อฏฺฐปเทปิ กีฬนฺติ, ทสปเทปิ กีฬนฺติ, อากาเสปิ กีฬนฺติ, ปริหารปเถปิ กีฬนฺติ, สนฺติกายปิ กีฬนฺติ, ขลิกายปิ กีฬนฺติ, ฆฏิกายปิ กีฬนฺติ, สลากหตฺเถนปิ กีฬนฺติ, อกฺเขนปิ กีฬนฺติ, ปงฺคจีเรนปิ กีฬนฺติ, วงฺกเกนปิ กีฬนฺติ, โมกฺขจิกายปิ กีฬนฺติ, จิงฺคุลเกนปิ กีฬนฺติ, ปตฺตาฬฺหเกนปิ กีฬนฺติ, รถเกนปิ กีฬนฺติ, ธนุเกนปิ กีฬนฺติ, อกฺขริกายปิ กีฬนฺติ, มเนสิกายปิ กีฬนฺติ, ยถาวชฺเชนปิ กีฬนฺติ; ",
  "ปฺลิ-ตฺวฺ-กฺทฺ๑๕:๓๖ฯ๑ฯ๘": "หตฺถิสฺมิมฺปิ สิกฺขนฺติ, อสฺสสฺมิมฺปิ สิกฺขนฺติ, รถสฺมิมฺปิ สิกฺขนฺติ, ธนุสฺมิมฺปิ สิกฺขนฺติ; ",
  "ปฺลิ-ตฺวฺ-กฺทฺ๑๕:๓๖ฯ๑ฯ๙": "ถรุสฺมิมฺปิ สิกฺขนฺติ; ",
  "ปฺลิ-ตฺวฺ-กฺทฺ๑๕:๓๖ฯ๑ฯ๑๐": "หตฺถิสฺสปิ ปุรโต ธาวนฺติ, อสฺสสฺสปิ ปุรโต ธาวนฺติ, รถสฺสปิ ปุรโต ธาวนฺติปิ อาธาวนฺติปิ; ",
  "ปฺลิ-ตฺวฺ-กฺทฺ๑๕:๓๖ฯ๑ฯ๑๑": "อุเสฺสเฬนฺติปิ, อปฺโผเฏนฺติปิ, นิพฺพุชฺฌนฺติปิ, มุฏฺฐีหิปิ ยุชฺฌนฺติ; ",
  "ปฺลิ-ตฺวฺ-กฺทฺ๑๕:๓๖ฯ๑ฯ๑๒": "รงฺคมชฺเฌปิ สงฺฆาฏึ ปตฺถริตฺวา นจฺจกึ เอวํ วทนฺติ—",
  "ปฺลิ-ตฺวฺ-กฺทฺ๑๕:๓๖ฯ๑ฯ๑๓": "“อิธ, ภคินิ, นจฺจสฺสู”ติ; ",
  "ปฺลิ-ตฺวฺ-กฺทฺ๑๕:๓๖ฯ๑ฯ๑๔": "นลาฏิกมฺปิ เทนฺติ; ",
  "ปฺลิ-ตฺวฺ-กฺทฺ๑๕:๓๖ฯ๑ฯ๑๕": "วิวิธมฺปิ อนาจารํ อาจรนฺติฯ ",
  "ปฺลิ-ตฺวฺ-กฺทฺ๑๕:๓๖ฯ๑ฯ๑๖": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๕:๓๖ฯ๑ฯ๑๗": "“น, ภิกฺขเว, วิวิธํ อนาจารํ อาจริตพฺพํฯ ",
  "ปฺลิ-ตฺวฺ-กฺทฺ๑๕:๓๖ฯ๑ฯ๑๘": "โย อาจเรยฺย, ยถาธมฺโม กาเรตพฺโพ”ติฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑": "เตน โข ปน สมเยน อายสฺมนฺเต อุรุเวลกสฺสเป ปพฺพชิเต สงฺฆสฺส พหุํ โลหภณฺฑํ ทารุภณฺฑํ มตฺติกาภณฺฑํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๑๕:๓๗ฯ๑ฯ๓": "“กึ นุ โข ภควตา โลหภณฺฑํ อนุญฺญาตํ, กึ อนนุญฺญาตํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๔": "กึ ทารุภณฺฑํ อนุญฺญาตํ, กึ อนนุญฺญาตํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๕": "กึ มตฺติกาภณฺฑํ อนุญฺญาตํ, กึ อนนุญฺญาตนฺ”ติ? ",
  "ปฺลิ-ตฺวฺ-กฺทฺ๑๕:๓๗ฯ๑ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๗": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๕:๓๗ฯ๑ฯ๘": "“อนุชานามิ, ภิกฺขเว, ฐเปตฺวา ปหรณึ สพฺพํ โลหภณฺฑํ, ฐเปตฺวา อาสนฺทึ ปลฺลงฺกํ ทารุปตฺตํ ทารุปาทุกํ สพฺพํ ทารุภณฺฑํ, ฐเปตฺวา กตกญฺจ กุมฺภการิกญฺจ สพฺพํ มตฺติกาภณฺฑนฺ”ติฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๙": "ขุทฺทกวตฺถุกฺขนฺธโก ปญฺจโมฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๐": "ตสฺสุทฺทานํ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๑": "รุกฺเข ถมฺเภ จ กุฏฺเฏ จ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๒": "อฏฺฏาเน คนฺธสุตฺติยา; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๓": "วิคยฺห มลฺลโก กจฺฉุ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๔": "ชรา จ ปุถุปาณิกาฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๕": "วลฺลิกาปิ จ ปามงฺโค, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๖": "กณฺฐสุตฺตํ น ธารเย; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๗": "กฏิ โอวฏฺฏิ กายุรํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๘": "หตฺถาภรณมุทฺทิกาฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๙": "ทีเฆ โกจฺเฉ ผเณ หตฺเถ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๐": "สิตฺถา อุทกเตลเก; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๑": "อาทาสุทปตฺตวณา, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๒": "อาเลโปมฺมทฺทจุณฺณนาฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๓": "ลญฺเฉนฺติ องฺคราคญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๔": "มุขราคํ ตทูภยํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๕": "จกฺขุโรคํ คิรคฺคญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๖": "อายตํ สรพาหิรํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๗": "อมฺพเปสิสกเลหิ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๘": "อหิจฺฉินฺทิ จ จนฺทนํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๙": "อุจฺจาวจา ปตฺตมูลา, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๓๐": "สุวณฺโณ พหลา วลีฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๓๑": "จิตฺรา ทุสฺสติ ทุคฺคนฺโธ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๓๒": "อุเณฺห ภิชฺชึสุ มิฑฺฒิยา; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๓๓": "ปริภณฺฑํ ติณํ โจฬํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๓๔": "มาลํ กุณฺโฑลิกาย จฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๓๕": "ถวิกา อํสพทฺธญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๓๖": "ตถา พนฺธนสุตฺตกา; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๓๗": "ขิเล มญฺเจ จ ปีเฐ จ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๓๘": "องฺเก ฉตฺเต ปณามนาฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๓๙": "ตุมฺพฆฏิฉวสีสํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๔๐": "จลกานิ ปฏิคฺคโห; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๔๑": "วิปฺผาลิทณฺฑโสวณฺณํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๔๒": "ปตฺเต เปสิ จ นาฬิกาฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๔๓": "กิณฺณสตฺตุ สริตญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๔๔": "มธุสิตฺถํ สิปาฏิกํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๔๕": "วิกณฺณํ พนฺธิวิสมํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๔๖": "ฉมาชิรปโหติ จฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๔๗": "กฬิมฺภํ โมฆสุตฺตญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๔๘": "อโธตลฺลํ อุปาหนา; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๔๙": "องฺคุเล ปฏิคฺคหญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๕๐": "วิตฺถกํ ถวิกพทฺธกาฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๕๑": "อชฺโฌกาเส นีจวตฺถุ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๕๒": "จโย จาปิ วิหญฺญเร; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๕๓": "ปริปติ ติณจุณฺณํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๕๔": "อุลฺลิตฺตอวลิตฺตกํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๕๕": "เสตํ กาฬกวณฺณญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๕๖": "ปริกมฺมญฺจ เครุกํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๕๗": "มาลากมฺมํ ลตากมฺมํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๕๘": "มกรทนฺตกปาฏิกํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๕๙": "จีวรวํสํ รชฺชุญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๖๐": "อนุญฺญาสิ วินายโก; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๖๑": "อุชฺฌิตฺวา ปกฺกมนฺติ จ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๖๒": "กถินํ ปริภิชฺชติฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๖๓": "วินิเวฐิยติ กุฏฺเฏปิ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๖๔": "ปตฺเตนาทาย คจฺฉเร; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๖๕": "ถวิกา พนฺธสุตฺตญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๖๖": "พนฺธิตฺวา จ อุปาหนาฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๖๗": "อุปาหนตฺถวิกญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๖๘": "อํสพทฺธญฺจ สุตฺตกํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๖๙": "อุทกากปฺปิยํ มคฺเค, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๗๐": "ปริสฺสาวนโจฬกํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๗๑": "ธมฺมกรณํ เทฺว ภิกฺขู, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๗๒": "เวสาลึ อคมา มุนิ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๗๓": "ทณฺฑํ โอตฺถรกํ ตตฺถ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๗๔": "อนุญฺญาสิ ปริสฺสาวนํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๗๕": "มกเสหิ ปณีเตน, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๗๖": "พหฺวาพาธา จ ชีวโก; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๗๗": "จงฺกมนชนฺตาฆรํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๗๘": "วิสเม นีจวตฺถุโกฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๗๙": "ตโย จเย วิหญฺญนฺติ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๘๐": "โสปานาลมฺพเวทิกํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๘๑": "อชฺโฌกาเส ติณจุณฺณํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๘๒": "อุลฺลิตฺตอวลิตฺตกํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๘๓": "เสตกํ กาฬวณฺณญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๘๔": "ปริกมฺมญฺจ เครุกํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๘๕": "มาลากมฺมํ ลตากมฺมํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๘๖": "มกรทนฺตกปาฏิกํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๘๗": "วํสํ จีวรรชฺชุญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๘๘": "อุจฺจญฺจ วตฺถุกํ กเร; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๘๙": "จโย โสปานพาหญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๙๐": "กวาฏํ ปิฏฺฐสงฺฆาฏํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๙๑": "อุทุกฺขลุตฺตรปาสกํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๙๒": "วฏฺฏิญฺจ กปิสีสกํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๙๓": "สูจิฆฏิตาฬจฺฉิทฺทํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๙๔": "อาวิญฺฉนญฺจ รชฺชุกํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๙๕": "มณฺฑลํ ธูมเนตฺตญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๙๖": "มชฺเฌ จ มุขมตฺติกา; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๙๗": "โทณิ ทุคฺคนฺธา ทหติ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๙๘": "อุทกฏฺฐานํ สราวกํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๙๙": "น เสเทติ จ จิกฺขลฺลํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๐๐": "โธวิ นิทฺธมนํ กเร; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๐๑": "ปีฐญฺจ โกฏฺฐเก กมฺมํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๐๒": "มรุมฺพา สิลา นิทฺธมนํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๐๓": "นคฺคา ฉมาย วสฺสนฺเต, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๐๔": "ปฏิจฺฉาที ตโย ตหึ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๐๕": "อุทปานํ ลุชฺชติ นีจํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๐๖": "วลฺลิยา กายพนฺธเนฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๐๗": "ตุลํ กฏกฏํ จกฺกํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๐๘": "พหู ภิชฺชนฺติ ภาชนา; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๐๙": "โลหทารุจมฺมขณฺฑํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๑๐": "สาลาติณาปิธานิ จฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๑๑": "โทณิจนฺทนิ ปาการํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๑๒": "จิกฺขลฺลํ นิทฺธมเนน จ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๑๓": "สีติคตํ โปกฺขรณึ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๑๔": "ปุราณญฺจ นิเลฺลขณํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๑๕": "จาตุมาสํ สยนฺติ จ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๑๖": "นมตกญฺจ นธิฏฺฐเห; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๑๗": "อาสิตฺตกํ มโฬริกํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๑๘": "ภุญฺชนฺเตกํ ตุวฏฺเฏยฺยุํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๑๙": "วฑฺโฒ โพธิ น อกฺกมิ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๒๐": "ฆฏํ กตกสมฺมชฺชนิ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๒๑": "สกฺขรํ กถลญฺเจว, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๒๒": "เผณกํ ปาทฆํสนีฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๒๓": "วิธูปนํ ตาลวณฺฏํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๒๔": "มกสญฺจาปิ จามรี; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๒๕": "ฉตฺตํ วินา จ อาราเม, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๒๖": "ตโย สิกฺกาย สมฺมุติฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๒๗": "โรมสิตฺถา นขา ทีฆา, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๒๘": "ฉินฺทนฺตงฺคุลิกา ทุกฺขา; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๒๙": "สโลหิตํ ปมาณญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๓๐": "วีสติ ทีฆเกสตาฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๓๑": "ขุรํ สิลํ สิปาฏิกํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๓๒": "นมตกํ ขุรภณฺฑกํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๓๓": "มสฺสุํ กปฺเปนฺติ วฑฺเฒนฺติ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๓๔": "โคโลมิจตุรสฺสกํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๓๕": "ปริมุขํ อฑฺฒทุกญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๓๖": "ทาฐิสมฺพาธสํหเร; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๓๗": "อาพาธา กตฺตริวโณ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๓๘": "ทีฆํ สกฺขริกาย จฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๓๙": "ปลิตํ ถกิตํ อุจฺจา, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๔๐": "โลหภณฺฑญฺชนี สห; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๔๑": "ปลฺลตฺถิกญฺจ อาโยโค, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๔๒": "วฏํ สลากพนฺธนํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๔๓": "กลาพุกํ เทฑฺฑุภกํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๔๔": "มุรชํ มทฺทวีณกํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๔๕": "ปฏฺฏิกา สูกรนฺตญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๔๖": "ทสา มุรชเวณิกา; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๔๗": "อนฺโต โสภํ คุณกญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๔๘": "ปวนนฺโตปิ ชีรติฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๔๙": "คณฺฐิกา อุจฺจาวจญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๕๐": "ผลกนฺเตปิ โอคาเห; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๕๑": "คิหิวตฺถํ หตฺถิโสณฺฑํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๕๒": "มจฺฉกํ จตุกณฺณกํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๕๓": "ตาลวณฺฏํ สตวลิ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๕๔": "คิหิปารุตปารุปํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๕๕": "สํเวลฺลิ อุภโตกาชํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๕๖": "ทนฺตกฏฺฐํ อาโกฏเนฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๕๗": "กณฺเฐ วิลคฺคํ ทายญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๕๘": "ปฏคฺคิ รุกฺขหตฺถินา; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๕๙": "ยเมเฬ โลกายตกํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๖๐": "ปริยาปุณึสุ วาจยุํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๖๑": "ติรจฺฉานกถา วิชฺชา, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๖๒": "ขิปิ มงฺคลํ ขาทิ จ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๖๓": "วาตาพาโธ ทุสฺสติ จ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๖๔": "ทุคฺคนฺโธ ทุกฺขปาทุกาฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๖๕": "หิริยนฺติ ปารุทุคฺคนฺโธ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๖๖": "ตหํ ตหํ กโรนฺติ จ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๖๗": "ทุคฺคนฺโธ กูปํ ลุชฺชนฺติ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๖๘": "อุจฺจวตฺถุ จเยน จฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๖๙": "โสปานาลมฺพนพาหา, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๗๐": "อนฺเต ทุกฺขญฺจ ปาทุกา; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๗๑": "พหิทฺธา โทณิ กฏฺฐญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๗๒": "ปิฐโร จ อปารุโตฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๗๓": "วจฺจกุฏึ กวาฏญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๗๔": "ปิฏฺฐสงฺฆาฏเมว จ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๗๕": "อุทุกฺขลุตฺตรปาโส, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๗๖": "วฏฺฏิญฺจ กปิสีสกํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๗๗": "สูจิฆฏิตาฬจฺฉิทฺทํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๗๘": "อาวิญฺฉนจฺฉิทฺทเมว จ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๗๙": "รชฺชุ อุลฺลิตฺตาวลิตฺตํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๘๐": "เสตวณฺณญฺจ กาฬกํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๘๑": "มาลากมฺมํ ลตากมฺมํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๘๒": "มกรํ ปญฺจปฏิกํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๘๓": "จีวรวํสํ รชฺชุญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๘๔": "ชราทุพฺพลปาการํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๘๕": "โกฏฺฐเก จาปิ ตเถว, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๘๖": "มรุมฺพํ ปทรสิลา; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๘๗": "สนฺติฏฺฐติ นิทฺธมนํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๘๘": "กุมฺภิญฺจาปิ สราวกํฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๘๙": "ทุกฺขํ หิริ อปิธานํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๙๐": "อนาจารญฺจ อาจรุํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๙๑": "โลหภณฺฑํ อนุญฺญาสิ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๙๒": "ฐปยิตฺวา ปหรณึฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๙๓": "ฐปยิตฺวาสนฺทิปลฺลงฺกํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๙๔": "ทารุปตฺตญฺจ ปาทุกํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๙๕": "สพฺพํ ทารุมยํ ภณฺฑํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๙๖": "อนุญฺญาสิ มหามุนิฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๙๗": "กตกํ กุมฺภการญฺจ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๙๘": "ฐปยิตฺวา ตถาคโต; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๑๙๙": "สพฺพมฺปิ มตฺติกาภณฺฑํ, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๐๐": "อนุญฺญาสิ อนุกมฺปโกฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๐๑": "ยสฺส วตฺถุสฺส นิทฺเทโส, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๐๒": "ปุริเมน ยทิ สมํ; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๐๓": "ตมฺปิ สงฺขิตฺตํ อุทฺทาเน, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๐๔": "นยโต ตํ วิชานิยาฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๐๕": "เอวํ ทสสตา วตฺถู, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๐๖": "วินเย ขุทฺทกวตฺถุเก; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๐๗": "สทฺธมฺมฏฺฐิติโก เจว, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๐๘": "เปสลานญฺจนุคฺคโหฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๐๙": "สุสิกฺขิโต วินยธโร, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๑๐": "หิตจิตฺโต สุเปสโล; ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๑๑": "ปทีปกรโณ ธีโร, ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๑๒": "ปูชารโห พหุสฺสุโตติฯ ",
  "ปฺลิ-ตฺวฺ-กฺทฺ๑๕:๓๗ฯ๑ฯ๒๑๓": "ขุทฺทกวตฺถุกฺขนฺธโก นิฏฺฐิโตฯ "
}
