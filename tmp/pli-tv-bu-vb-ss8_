{
  "ปฺลิ-ตฺวฺ-พุ-วฺพฺ-สฺสฺ๘:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-สฺสฺ๘:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-สฺสฺ๘:๐ฯ๓": "สงฺฆาทิเสสกณฺฑ ",
  "ปฺลิ-ตฺวฺ-พุ-วฺพฺ-สฺสฺ๘:๐ฯ๔": "๘ฯ ทุฏฺฐโทสสิกฺขาปท ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๑ฯ๑": "เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๑ฯ๒": "เตน โข ปน สมเยน อายสฺมตา ทพฺเพน มลฺลปุตฺเตน ชาติยา สตฺตวเสฺสน อรหตฺตํ สจฺฉิกตํ โหติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๑ฯ๓": "ยํ กิญฺจิ สาวเกน ปตฺตพฺพํ สพฺพํ เตน อนุปฺปตฺตํ โหติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๑ฯ๔": "นตฺถิ จสฺส กิญฺจิ อุตฺตริ กรณียํ, กตสฺส วา ปติจโยฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๑ฯ๕": "อถ โข อายสฺมโต ทพฺพสฺส มลฺลปุตฺตสฺส รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๑ฯ๖": "“มยา โข ชาติยา สตฺตวเสฺสน อรหตฺตํ สจฺฉิกตํฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๑ฯ๗": "ยํ กิญฺจิ สาวเกน ปตฺตพฺพํ สพฺพํ มยา อนุปฺปตฺตํฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๑ฯ๘": "นตฺถิ จ เม กิญฺจิ อุตฺตริ กรณียํ, กตสฺส วา ปติจโยฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๑ฯ๙": "กึ นุ โข อหํ สงฺฆสฺส เวยฺยาวจฺจํ กเรยฺยนฺ”ติ? ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๑ฯ๑๐": "อถ โข อายสฺมโต ทพฺพสฺส มลฺลปุตฺตสฺส เอตทโหสิ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๑ฯ๑๑": "“ยนฺนูนาหํ สงฺฆสฺส เสนาสนญฺจ ปญฺญเปยฺยํ ภตฺตานิ จ อุทฺทิเสยฺยนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๒ฯ๑": "อถ โข อายสฺมา ทพฺโพ มลฺลปุตฺโต สายนฺหสมยํ ปฏิสลฺลานา วุฏฺฐิโต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๒ฯ๒": "เอกมนฺตํ นิสินฺโน โข อายสฺมา ทพฺโพ มลฺลปุตฺโต ภควนฺตํ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๒ฯ๓": "“อิธ มยฺหํ, ภนฺเต, รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ มยา โข ชาติยา สตฺตวเสฺสน อรหตฺตํ สจฺฉิกตํ, ยํ กิญฺจิ สาวเกน ปตฺตพฺพํ, สพฺพํ มยา อนุปตฺตํ, นตฺถิ จ เม กิญฺจิ อุตฺตริ กรณียํ, กตสฺส วา ปติจโย, กึ นุ โข อหํ สงฺฆสฺส เวยฺยาวจฺจํ กเรยฺยนฺติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๒ฯ๔": "ตสฺส มยฺหํ, ภนฺเต, เอตทโหสิ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๒ฯ๕": "‘ยนฺนูนาหํ สงฺฆสฺส เสนาสนญฺจ ปญฺญเปยฺยํ ภตฺตานิ จ อุทฺทิเสยฺยนฺ’ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๒ฯ๖": "อิจฺฉามหํ, ภนฺเต, สงฺฆสฺส เสนาสนญฺจ ปญฺญเปตุํ ภตฺตานิ จ อุทฺทิสิตุนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๒ฯ๗": "“สาธุ สาธุ, ทพฺพฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๒ฯ๘": "เตน หิ ตฺวํ, ทพฺพ, สงฺฆสฺส เสนาสนญฺจ ปญฺญเปหิ ภตฺตานิ จ อุทฺทิสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๒ฯ๙": "“เอวํ, ภนฺเต”ติ โข อายสฺมา ทพฺโพ มลฺลปุตฺโต ภควโต ปจฺจโสฺสสิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๓ฯ๑": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๓ฯ๒": "“เตน หิ, ภิกฺขเว, สงฺโฆ ทพฺพํ มลฺลปุตฺตํ เสนาสนปญฺญาปกญฺจ ภตฺตุทฺเทสกญฺจ สมฺมนฺนตุฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๓ฯ๓": "เอวญฺจ ปน, ภิกฺขเว, สมฺมนฺนิตพฺโพฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๓ฯ๔": "ปฐมํ ทพฺโพ มลฺลปุตฺโต ยาจิตพฺโพฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๓ฯ๕": "ยาจิตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๓ฯ๖": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๓ฯ๗": "ยทิ สงฺฆสฺส ปตฺตกลฺลํ สงฺโฆ อายสฺมนฺตํ ทพฺพํ มลฺลปุตฺตํ เสนาสนปญฺญาปกญฺจ ภตฺตุทฺเทสกญฺจ สมฺมนฺเนยฺยฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๓ฯ๘": "เอสา ญตฺติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๓ฯ๙": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๓ฯ๑๐": "สงฺโฆ อายสฺมนฺตํ ทพฺพํ มลฺลปุตฺตํ เสนาสนปญฺญาปกญฺจ ภตฺตุทฺเทสกญฺจ สมฺมนฺนติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๓ฯ๑๑": "ยสฺสายสฺมโต ขมติ อายสฺมโต ทพฺพสฺส มลฺลปุตฺตสฺส เสนาสนปญฺญาปกสฺส จ ภตฺตุทฺเทสกสฺส จ สมฺมุติ, โส ตุณฺหสฺส; ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๓ฯ๑๒": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๓ฯ๑๓": "สมฺมโต สงฺเฆน อายสฺมา ทพฺโพ มลฺลปุตฺโต เสนาสนปญฺญาปโก จ ภตฺตุทฺเทสโก จฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๓ฯ๑๔": "ขมติ สงฺฆสฺส, ตสฺมา ตุณฺหี, ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๓ฯ๑๕": "เอวเมตํ ธารยามี’”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๑": "สมฺมโต จ ปนายสฺมา ทพฺโพ มลฺลปุตฺโต สภาคานํ ภิกฺขูนํ เอกชฺฌํ เสนาสนํ ปญฺญเปติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๒": "เย เต ภิกฺขู สุตฺตนฺติกา เตสํ เอกชฺฌํ เสนาสนํ ปญฺญเปติ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๓": "“เต อญฺญมญฺญํ สุตฺตนฺตํ สงฺคายิสฺสนฺตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๔": "เย เต ภิกฺขู วินยธรา เตสํ เอกชฺฌํ เสนาสนํ ปญฺญเปติ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๕": "“เต อญฺญมญฺญํ วินยํ วินิจฺฉินิสฺสนฺตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๖": "เย เต ภิกฺขู ธมฺมกถิกา เตสํ เอกชฺฌํ เสนาสนํ ปญฺญเปติ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๗": "“เต อญฺญมญฺญํ ธมฺมํ สากจฺฉิสฺสนฺตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๘": "เย เต ภิกฺขู ฌายิโน เตสํ เอกชฺฌํ เสนาสนํ ปญฺญเปติ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๙": "“เต อญฺญมญฺญํ น พฺยาพาธิสฺสนฺตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๑๐": "เย เต ภิกฺขู ติรจฺฉานกถิกา กายทฬฺหิพหุลา วิหรนฺติ เตสมฺปิ เอกชฺฌํ เสนาสนํ ปญฺญเปติ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๑๑": "“อิมายปิเม อายสฺมนฺโต รติยา อจฺฉิสฺสนฺตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๑๒": "เยปิ เต ภิกฺขู วิกาเล อาคจฺฉนฺติ เตสมฺปิ เตโชธาตุํ สมาปชฺชิตฺวา เตเนว อาโลเกน เสนาสนํ ปญฺญเปติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๑๓": "อปิสุ ภิกฺขู สญฺจิจฺจ วิกาเล อาคจฺฉนฺติ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๑๔": "“มยํ อายสฺมโต ทพฺพสฺส มลฺลปุตฺตสฺส อิทฺธิปาฏิหาริยํ ปสฺสิสฺสามา”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๑๕": "เต อายสฺมนฺตํ ทพฺพํ มลฺลปุตฺตํ อุปสงฺกมิตฺวา เอวํ วทนฺติ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๑๖": "“อมฺหากํ, อาวุโส ทพฺพ, เสนาสนํ ปญฺญเปหี”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๑๗": "เต อายสฺมา ทพฺโพ มลฺลปุตฺโต เอวํ วเทติ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๑๘": "“กตฺถายสฺมนฺตา อิจฺฉนฺติ, กตฺถ ปญฺญเปมี”ติ? ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๑๙": "เต สญฺจิจฺจ ทูเร อปทิสนฺติ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๒๐": "“อมฺหากํ, อาวุโส ทพฺพ, คิชฺฌกูเฏ ปพฺพเต เสนาสนํ ปญฺญเปหิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๒๑": "อมฺหากํ, อาวุโส, โจรปปาเต เสนาสนํ ปญฺญเปหิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๒๒": "อมฺหากํ, อาวุโส, อิสิคิลิปเสฺส กาฬสิลายํ เสนาสนํ ปญฺญเปหิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๒๓": "อมฺหากํ, อาวุโส, เวภารปเสฺส สตฺตปณฺณิคุหายํ เสนาสนํ ปญฺญเปหิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๒๔": "อมฺหากํ, อาวุโส, สีตวเน สปฺปโสณฺฑิกปพฺภาเร เสนาสนํ ปญฺญเปหิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๒๕": "อมฺหากํ, อาวุโส, โคตมกกนฺทรายํ เสนาสนํ ปญฺญเปหิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๒๖": "อมฺหากํ, อาวุโส, ตินฺทุกกนฺทรายํ เสนาสนํ ปญฺญเปหิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๒๗": "อมฺหากํ, อาวุโส, ตโปทกนฺทรายํ เสนาสนํ ปญฺญเปหิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๒๘": "อมฺหากํ, อาวุโส, ตโปทาราเม เสนาสนํ ปญฺญเปหิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๒๙": "อมฺหากํ, อาวุโส, ชีวกมฺพวเน เสนาสนํ ปญฺญเปหิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๓๐": "อมฺหากํ, อาวุโส, มทฺทกุจฺฉิสฺมึ มิคทาเย เสนาสนํ ปญฺญเปหี”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๓๑": "เตสํ อายสฺมา ทพฺโพ มลฺลปุตฺโต เตโชธาตุํ สมาปชฺชิตฺวา องฺคุลิยา ชลมานาย ปุรโต ปุรโต คจฺฉติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๓๒": "เตปิ เตเนว อาโลเกน อายสฺมโต ทพฺพสฺส มลฺลปุตฺตสฺส ปิฏฺฐิโต ปิฏฺฐิโต คจฺฉนฺติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๓๓": "เตสํ อายสฺมา ทพฺโพ มลฺลปุตฺโต เอวํ เสนาสนํ ปญฺญเปติ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๓๔": "“อยํ มญฺโจ, อิทํ ปีฐํ, อยํ ภิสิ, อิทํ พิพฺโพหนํ, อิทํ วจฺจฏฺฐานํ, อิทํ ปสฺสาวฏฺฐานํ, อิทํ ปานียํ, อิทํ ปริโภชนียํ, อยํ กตฺตรทณฺโฑ, ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๓๕": "อิทํ สงฺฆสฺส กติกสณฺฐานํ, อิมํ กาลํ ปวิสิตพฺพํ, อิมํ กาลํ นิกฺขมิตพฺพนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๔ฯ๓๖": "เตสํ อายสฺมา ทพฺโพ มลฺลปุตฺโต เอวํ เสนาสนํ ปญฺญเปตฺวา ปุนเทว เวฬุวนํ ปจฺจาคจฺฉติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๕ฯ๑": "เตน โข ปน สมเยน เมตฺติยภูมชกา ภิกฺขู นวกา เจว โหนฺติ อปฺปปุญฺญา จฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๕ฯ๒": "ยานิ สงฺฆสฺส ลามกานิ เสนาสนานิ ตานิ เตสํ ปาปุณนฺติ ลามกานิ จ ภตฺตานิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๕ฯ๓": "เตน โข ปน สมเยน ราชคเห มนุสฺสา อิจฺฉนฺติ เถรานํ ภิกฺขูนํ อภิสงฺขาริกํ ปิณฺฑปาตํ ทาตุํ สปฺปิมฺปิ เตลมฺปิ อุตฺตริภงฺคมฺปิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๕ฯ๔": "เมตฺติยภูมชกานํ ปน ภิกฺขูนํ ปากติกํ เทนฺติ ยถารนฺธํ กณาชกํ พิลงฺคทุติยํฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๕ฯ๕": "เต ปจฺฉาภตฺตํ ปิณฺฑปาตปฏิกฺกนฺตา เถเร ภิกฺขู ปุจฺฉนฺติ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๕ฯ๖": "“ตุมฺหากํ, อาวุโส, ภตฺตคฺเค กึ อโหสิ? ตุมฺหากํ, อาวุโส, ภตฺตคฺเค กึ อโหสี”ติ? ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๕ฯ๗": "เอกจฺเจ เถรา เอวํ วทนฺติ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๕ฯ๘": "“อมฺหากํ, อาวุโส, สปฺปิ อโหสิ เตลํ อโหสิ อุตฺตริภงฺคํ อโหสี”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๕ฯ๙": "เมตฺติยภูมชกา ปน ภิกฺขู เอวํ วทนฺติ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๕ฯ๑๐": "“อมฺหากํ, อาวุโส, น กิญฺจิ อโหสิ, ปากติกํ ยถารนฺธํ กณาชกํ พิลงฺคทุติยนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๖ฯ๑": "เตน โข ปน สมเยน กลฺยาณภตฺติโก คหปติ สงฺฆสฺส จตุกฺกภตฺตํ เทติ นิจฺจภตฺตํฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๖ฯ๒": "โส ภตฺตคฺเค สปุตฺตทาโร อุปติฏฺฐิตฺวา ปริวิสติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๖ฯ๓": "อญฺเญ โอทเนน ปุจฺฉนฺติ, อญฺเญ สูเปน ปุจฺฉนฺติ, อญฺเญ เตเลน ปุจฺฉนฺติ, อญฺเญ อุตฺตริภงฺเคน ปุจฺฉนฺติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๖ฯ๔": "เตน โข ปน สมเยน กลฺยาณภตฺติกสฺส คหปติโน ภตฺตํ สฺวาตนาย เมตฺติยภูมชกานํ ภิกฺขูนํ อุทฺทิฏฺฐํ โหติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๖ฯ๕": "อถ โข กลฺยาณภตฺติโก คหปติ อารามํ อคมาสิ เกนจิเทว กรณีเยนฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๖ฯ๖": "โส เยนายสฺมา ทพฺโพ มลฺลปุตฺโต เตนุปสงฺกมิ; อุปสงฺกมิตฺวา อายสฺมนฺตํ ทพฺพํ มลฺลปุตฺตํ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๖ฯ๗": "เอกมนฺตํ นิสินฺนํ โข กลฺยาณภตฺติกํ คหปตึ อายสฺมา ทพฺโพ มลฺลปุตฺโต ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๖ฯ๘": "อถ โข กลฺยาณภตฺติโก คหปติ อายสฺมตา ทพฺเพน มลฺลปุตฺเตน ธมฺมิยา กถาย สนฺทสฺสิโต สมาทปิโต สมุตฺเตชิโต สมฺปหํสิโต อายสฺมนฺตํ ทพฺพํ มลฺลปุตฺตํ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๖ฯ๙": "“กสฺส, ภนฺเต, อมฺหากํ ฆเร สฺวาตนาย ภตฺตํ อุทฺทิฏฺฐนฺ”ติ? ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๖ฯ๑๐": "“เมตฺติยภูมชกานํ โข, คหปติ, ภิกฺขูนํ ตุมฺหากํ ฆเร สฺวาตนาย ภตฺตํ อุทฺทิฏฺฐนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๖ฯ๑๑": "อถ โข กลฺยาณภตฺติโก คหปติ อนตฺตมโน อโหสิ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๖ฯ๑๒": "“กถญฺหิ นาม ปาปภิกฺขู อมฺหากํ ฆเร ภุญฺชิสฺสนฺตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๖ฯ๑๓": "ฆรํ คนฺตฺวา ทาสึ อาณาเปสิ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๖ฯ๑๔": "“เย, เช, เสฺว ภตฺติกา อาคจฺฉนฺติ เต โกฏฺฐเก อาสนํ ปญฺญเปตฺวา กณาชเกน พิลงฺคทุติเยน ปริวิสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๖ฯ๑๕": "“เอวํ, อยฺยา”ติ โข สา ทาสี กลฺยาณภตฺติกสฺส คหปติโน ปจฺจโสฺสสิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๑": "อถ โข เมตฺติยภูมชกา ภิกฺขู—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๒": "“หิโยฺย โข, อาวุโส, อมฺหากํ กลฺยาณภตฺติกสฺส คหปติโน ภตฺตํ อุทฺทิฏฺฐํ, ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๓": "เสฺว อเมฺห กลฺยาณภตฺติโก คหปติ สปุตฺตทาโร อุปติฏฺฐิตฺวา ปริวิสิสฺสติ; ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๔": "อญฺเญ โอทเนน ปุจฺฉิสฺสนฺติ, อญฺเญ สูเปน ปุจฺฉิสฺสนฺติ, อญฺเญ เตเลน ปุจฺฉิสฺสนฺติ, อญฺเญ อุตฺตริภงฺเคน ปุจฺฉิสฺสนฺตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๕": "เต เตเนว โสมนเสฺสน น จิตฺตรูปํ รตฺติยา สุปึสุฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๖": "อถ โข เมตฺติยภูมชกา ภิกฺขู ปุพฺพณฺหสมยํ นิวาเสตฺวา ปตฺตจีวรํ อาทาย เยน กลฺยาณภตฺติกสฺส คหปติโน นิเวสนํ เตนุปสงฺกมึสุฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๗": "อทฺทสา โข สา ทาสี เมตฺติยภูมชเก ภิกฺขู ทูรโตว อาคจฺฉนฺเตฯ ทิสฺวาน โกฏฺฐเก อาสนํ ปญฺญเปตฺวา เมตฺติยภูมชเก ภิกฺขู เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๘": "“นิสีทถ, ภนฺเต”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๙": "อถ โข เมตฺติยภูมชกานํ ภิกฺขูนํ เอตทโหสิ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๑๐": "“นิสฺสํสยํ โข น ตาว ภตฺตํ สิทฺธํ ภวิสฺสติฯ ยถา มยํ โกฏฺฐเก นิสีเทยฺยามา”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๑๑": "อถ โข สา ทาสี กณาชเกน พิลงฺคทุติเยน อุปคจฺฉิ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๑๒": "“ภุญฺชถ, ภนฺเต”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๑๓": "“มยํ โข, ภคินิ, นิจฺจภตฺติกา”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๑๔": "“ชานามิ, อยฺยา, นิจฺจภตฺติกาติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๑๕": "อปิ จาหํ หิโยฺยว คหปตินา อาณตฺตา— ‘เย, เช, เสฺว ภตฺติกา อาคจฺฉนฺติ เต โกฏฺฐเก อาสนํ ปญฺญเปตฺวา กณาชเกน พิลงฺคทุติเยน ปริวิสา’ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๑๖": "ภุญฺชถ, ภนฺเต”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๑๗": "อถ โข เมตฺติยภูมชกา ภิกฺขู—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๑๘": "“หิโยฺย โข, อาวุโส, กลฺยาณภตฺติโก คหปติ อารามํ อคมาสิ ทพฺพสฺส มลฺลปุตฺตสฺส สนฺติเกฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๑๙": "นิสฺสํสยํ โข มยํ ทพฺเพน มลฺลปุตฺเตน คหปติโน อนฺตเร ปริภินฺนา”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๒๐": "เต เตเนว โทมนเสฺสน น จิตฺตรูปํ ภุญฺชึสุฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๗ฯ๒๑": "อถ โข เมตฺติยภูมชกา ภิกฺขู ปจฺฉาภตฺตํ ปิณฺฑปาตปฏิกฺกนฺตา อารามํ คนฺตฺวา ปตฺตจีวรํ ปฏิสาเมตฺวา พหารามโกฏฺฐเก สงฺฆาฏิปลฺลตฺถิกาย นิสีทึสุ ตุณฺหีภูตา มงฺกุภูตา ปตฺตกฺขนฺธา อโธมุขา ปชฺฌายนฺตา อปฺปฏิภานาฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๑": "อถ โข เมตฺติยา ภิกฺขุนี เยน เมตฺติยภูมชกา ภิกฺขู เตนุปสงฺกมิ; อุปสงฺกมิตฺวา เมตฺติยภูมชเก ภิกฺขู เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๒": "“วนฺทามิ, อยฺยา”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๓": "เอวํ วุตฺเต, เมตฺติยภูมชกา ภิกฺขู นาลปึสุฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๔": "ทุติยมฺปิ โข …เป… ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๕": "ตติยมฺปิ โข เมตฺติยา ภิกฺขุนี เมตฺติยภูมชเก ภิกฺขู เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๖": "“วนฺทามิ, อยฺยา”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๗": "ตติยมฺปิ โข เมตฺติยภูมชกา ภิกฺขู นาลปึสุฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๘": "“กฺยาหํ อยฺยานํ อปรชฺฌามิ? ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๙": "กิสฺส มํ อยฺยา นาลปนฺตี”ติ? ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๑๐": "“ตถา หิ ปน ตฺวํ, ภคินิ, อเมฺห ทพฺเพน มลฺลปุตฺเตน วิเหฐียมาเน อชฺฌุเปกฺขสี”ติ? ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๑๑": "“กฺยาหํ, อยฺยา, กโรมี”ติ? ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๑๒": "“สเจ โข ตฺวํ, ภคินิ, อิจฺเฉยฺยาสิ อชฺเชว ภควา ทพฺพํ มลฺลปุตฺตํ นาสาเปยฺยา”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๑๓": "“กฺยาหํ, อยฺยา, กโรมิ, กึ มยา สกฺกา กาตุนฺ”ติ? ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๑๔": "“เอหิ ตฺวํ, ภคินิ, เยน ภควา เตนุปสงฺกม; อุปสงฺกมิตฺวา ภควนฺตํ เอวํ วเทหิ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๑๕": "‘อิทํ, ภนฺเต, นจฺฉนฺนํ นปฺปติรูปํฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๑๖": "ยายํ, ภนฺเต, ทิสา อภยา อนีติกา อนุปทฺทวา สายํ ทิสา สภยา สอีติกา เสาปทฺทวาฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๑๗": "ยโต นิวาตํ ตโต สวาตํฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๑๘": "อุทกํ มญฺเญ อาทิตฺตํฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๑๙": "อเยฺยนมฺหิ ทพฺเพน มลฺลปุตฺเตน ทูสิตา’”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๒๐": "“เอวํ, อยฺยา”ติ โข เมตฺติยา ภิกฺขุนี เมตฺติยภูมชกานํ ภิกฺขูนํ ปฏิสฺสุตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๒๑": "เอกมนฺตํ ฐิตา โข สา เมตฺติยา ภิกฺขุนี ภควนฺตํ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๒๒": "“อิทํ, ภนฺเต, นจฺฉนฺนํ นปฺปติรูปํฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๒๓": "ยายํ, ภนฺเต, ทิสา อภยา อนีติกา อนุปทฺทวา สายํ ทิสา สภยา สอีติกา เสาปทฺทวาฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๒๔": "ยโต นิวาตํ ตโต สวาตํฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๒๕": "อุทกํ มญฺเญ อาทิตฺตํฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๘ฯ๒๖": "อเยฺยนมฺหิ ทพฺเพน มลฺลปุตฺเตน ทูสิตา”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๑": "อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา อายสฺมนฺตํ ทพฺพํ มลฺลปุตฺตํ ปฏิปุจฺฉิ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๒": "“สรสิ ตฺวํ, ทพฺพ, เอวรูปํ กตฺตา ยถายํ ภิกฺขุนี อาหา”ติ? ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๓": "“ยถา มํ, ภนฺเต, ภควา ชานาตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๔": "ทุติยมฺปิ โข ภควา …เป… ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๕": "ตติยมฺปิ โข ภควา อายสฺมนฺตํ ทพฺพํ มลฺลปุตฺตํ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๖": "“สรสิ ตฺวํ, ทพฺพ, เอวรูปํ กตฺตา ยถายํ ภิกฺขุนี อาหา”ติ? ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๗": "“ยถา มํ, ภนฺเต, ภควา ชานาตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๘": "“น โข, ทพฺพ, ทพฺพา เอวํ นิพฺเพเฐนฺติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๙": "สเจ ตยา กตํ กตนฺติ วเทหิ, ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๑๐": "สเจ ตยา อกตํ อกตนฺติ วเทหี”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๑๑": "“ยโต อหํ, ภนฺเต, ชาโต นาภิชานามิ สุปินนฺเตนปิ เมถุนํ ธมฺมํ ปฏิเสวิตา, ปเคว ชาคโร”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๑๒": "อถ โข ภควา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๑๓": "“เตน หิ, ภิกฺขเว, เมตฺติยํ ภิกฺขุนึ นาเสถฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๑๔": "อิเม จ ภิกฺขู อนุยุญฺชถา”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๑๕": "อิทํ วตฺวา ภควา อุฏฺฐายาสนา วิหารํ ปาวิสิฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๑๖": "อถ โข เต ภิกฺขู เมตฺติยํ ภิกฺขุนึ นาเสสุํฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๑๗": "อถ โข เมตฺติยภูมชกา ภิกฺขู เต ภิกฺขู เอตทโวจุํ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๑๘": "“มาวุโส, เมตฺติยํ ภิกฺขุนึ นาเสถฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๑๙": "น สา กิญฺจิ อปรชฺฌติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๒๐": "อเมฺหหิ สา อุสฺสาหิตา กุปิเตหิ อนตฺตมเนหิ จาวนาธิปฺปาเยหี”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๒๑": "“กึ ปน ตุเมฺห, อาวุโส, อายสฺมนฺตํ ทพฺพํ มลฺลปุตฺตํ อมูลเกน ปาราชิเกน ธมฺเมน อนุทฺธํเสถา”ติ? ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๒๒": "“เอวมาวุโส”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๒๓": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๒๔": "“กถญฺหิ นาม เมตฺติยภูมชกา ภิกฺขู อายสฺมนฺตํ ทพฺพํ มลฺลปุตฺตํ อมูลเกน ปาราชิเกน ธมฺเมน อนุทฺธํเสสฺสนฺตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๒๕": "อถ โข เต ภิกฺขู เมตฺติยภูมชเก ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๒๖": "“สจฺจํ กิร ตุเมฺห, ภิกฺขเว, ทพฺพํ มลฺลปุตฺตํ อมูลเกน ปาราชิเกน ธมฺเมน อนุทฺธํเสถา”ติ? ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๒๗": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๒๘": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๒๙": "“กถญฺหิ นาม ตุเมฺห, โมฆปุริสา, ทพฺพํ มลฺลปุตฺตํ อมูลเกน ปาราชิเกน ธมฺเมน อนุทฺธํเสสฺสถฯ ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๓๐": "เนตํ, โมฆปุริสา, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๓๑": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๓๒ฯ๑": "“โย ปน ภิกฺขุ ภิกฺขุํ ทุฏฺโฐ โทโส อปฺปตีโต อมูลเกน ปาราชิเกน ธมฺเมน อนุทฺธํเสยฺย—‘อปฺเปว นาม นํ อิมมฺหา พฺรหฺมจริยา จาเวยฺยนฺ’ติ, ",
  "ปฺลิ-ตฺวฺ-พุ-วฺพฺ-สฺสฺ๘:๑ฯ๙ฯ๓๓": "ตโต อปเรน สมเยน สมนุคฺคาหียมาโน วา อสมนุคฺคาหียมาโน วา อมูลกญฺเจว ตํ อธิกรณํ โหติ ภิกฺขุ จ โทสํ ปติฏฺฐาติ, สงฺฆาทิเสโส”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๑": "โย ปนาติ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๒": "โย ยาทิโส …เป… ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๓": "ภิกฺขูติ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๔": "…เป… อยํ อิมสฺมึ อตฺเถ อธิปฺเปโต ภิกฺขูติฯ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๕": "ภิกฺขุนฺติ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๖": "อญฺญํ ภิกฺขุํฯ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๗": "ทุฏฺโฐ โทโสติ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๘": "กุปิโต อนตฺตมโน อนภิรทฺโธ อาหตจิตฺโต ขิลชาโตฯ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๙": "อปฺปตีโตติ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๑๐": "เตน จ โกเปน เตน จ โทเสน ตาย จ อนตฺตมนตาย ตาย จ อนภิรทฺธิยา อปฺปตีโต โหติฯ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๑๑": "อมูลกํ นาม ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๑๒": "อทิฏฺฐํ อสุตํ อปริสงฺกิตํฯ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๑๓": "ปาราชิเกน ธมฺเมนาติ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๑๔": "จตุนฺนํ อญฺญตเรนฯ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๑๕": "อนุทฺธํเสยฺยาติ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๑๖": "โจเทติ วา โจทาเปติ วาฯ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๑๗": "อปฺเปว นาม นํ อิมมฺหา พฺรหฺมจริยา จาเวยฺยนฺติ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๑๘": "ภิกฺขุภาวา จาเวยฺยํ, สมณธมฺมา จาเวยฺยํ, สีลกฺขนฺธา จาเวยฺยํ, ตโปคุณา จาเวยฺยํฯ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๑๙": "ตโต อปเรน สมเยนาติ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๒๐": "ยสฺมึ ขเณ อนุทฺธํสิโต โหติ ตํ ขณํ ตํ ลยํ ตํ มุหุตฺตํ วีติวตฺเตฯ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๒๑": "สมนุคฺคาหียมาโนติ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๒๒": "เยน วตฺถุนา อนุทฺธํสิโต โหติ ตสฺมึ วตฺถุสฺมึ สมนุคฺคาหียมาโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๒๓": "อสมนุคฺคาหียมาโนติ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๒๔": "น เกนจิ วุจฺจมาโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๒๕": "อธิกรณํ นาม ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๒๖": "จตฺตาริ อธิกรณานิ— วิวาทาธิกรณํ, อนุวาทาธิกรณํ, อาปตฺตาธิกรณํ, กิจฺจาธิกรณํฯ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๒๗": "ภิกฺขุ จ โทสํ ปติฏฺฐาตีติ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๒๘": "ตุจฺฉกํ มยา ภณิตํ, มุสา มยา ภณิตํ, อภูตํ มยา ภณิตํ, อชานนฺเตน มยา ภณิตํฯ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๒๙": "สงฺฆาทิเสโสติ ",
  "ปฺลิ-ตฺวฺ-พุ-วฺพฺ-สฺสฺ๘:๒ฯ๓๐": "…เป… เตนปิ วุจฺจติ สงฺฆาทิเสโสติฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๑": "อทิฏฺฐสฺส โหติ ปาราชิกํ ธมฺมํ อชฺฌาปชฺชนฺโตฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๒": "ตญฺเจ โจเทติ—“ทิฏฺโฐ มยา, ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๓": "อสฺสมโณสิ, อสกฺยปุตฺติโยสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๔": "นตฺถิ ตยา สทฺธึ อุโปสโถ วา ปวารณา วา สงฺฆกมฺมํ วา”ติ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๕": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๖": "อสุตสฺส โหติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๗": "“ปาราชิกํ ธมฺมํ อชฺฌาปนฺโน”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๘": "ตญฺเจ โจเทติ—“สุโต มยา, ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๙": "อสฺสมโณสิ, อสกฺยปุตฺติโยสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๑๐": "นตฺถิ ตยา สทฺธึ อุโปสโถ วา ปวารณา วา สงฺฆกมฺมํ วา”ติ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๑๑": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๑๒": "อปริสงฺกิตสฺส โหติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๑๓": "“ปาราชิกํ ธมฺมํ อชฺฌาปนฺโน”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๑๔": "ตญฺเจ โจเทติ—“ปริสงฺกิโต มยา, ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๑๕": "อสฺสมโณสิ, อสกฺยปุตฺติโยสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๑๖": "นตฺถิ ตยา สทฺธึ อุโปสโถ วา ปวารณา วา สงฺฆกมฺมํ วา”ติ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๑ฯ๑๗": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๑": "อทิฏฺฐสฺส โหติ ปาราชิกํ ธมฺมํ อชฺฌาปชฺชนฺโตฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๒": "ตญฺเจ โจเทติ—“ทิฏฺโฐ มยา สุโต จ, ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๓": "อสฺสมโณสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๔": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๕": "อทิฏฺฐสฺส โหติ ปาราชิกํ ธมฺมํ อชฺฌาปชฺชนฺโตฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๖": "ตญฺเจ โจเทติ—“ทิฏฺโฐ มยา ปริสงฺกิโต จ, ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๗": "อสฺสมโณสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๘": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๙": "อทิฏฺฐสฺส โหติ ปาราชิกํ ธมฺมํ อชฺฌาปชฺชนฺโตฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๑๐": "ตญฺเจ โจเทติ—“ทิฏฺโฐ มยา สุโต จ ปริสงฺกิโต จ, ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๑๑": "อสฺสมโณสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๑๒": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๑๓": "อสุตสฺส โหติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๑๔": "“ปาราชิกํ ธมฺมํ อชฺฌาปนฺโน”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๑๕": "ตญฺเจ โจเทติ—“สุโต มยา ปริสงฺกิโต จ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๑๖": "สุโต มยา ทิฏฺโฐ จ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๑๗": "สุโต มยา ปริสงฺกิโต จ ทิฏฺโฐ จ, ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๑๘": "อสฺสมโณสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๑๙": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๒๐": "อปริสงฺกิตสฺส โหติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๒๑": "“ปาราชิกํ ธมฺมํ อชฺฌาปนฺโน”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๒๒": "ตญฺเจ โจเทติ—“ปริสงฺกิโต มยา ทิฏฺโฐ จ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๒๓": "ปริสงฺกิโต มยา สุโต จ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๒๔": "ปริสงฺกิโต มยา ทิฏฺโฐ จ สุโต จ, ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๒๕": "อสฺสมโณสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๒ฯ๒๖": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๑": "ทิฏฺฐสฺส โหติ ปาราชิกํ ธมฺมํ อชฺฌาปชฺชนฺโตฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๒": "ตญฺเจ โจเทติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๓": "“สุโต มยา ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๔": "อสฺสมโณสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๕": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๖": "ทิฏฺฐสฺส โหติ ปาราชิกํ ธมฺมํ อชฺฌาปชฺชนฺโตฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๗": "ตญฺเจ โจเทติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๘": "“ปริสงฺกิโต มยา, ปาราชิกํ ธมฺมํ อชฺฌาปนฺโนสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๙": "สุโต มยา ปริสงฺกิโต จ, ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๑๐": "อสฺสมโณสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๑๑": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๑๒": "สุตสฺส โหติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๑๓": "“ปาราชิกํ ธมฺมํ อชฺฌาปนฺโน”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๑๔": "ตญฺเจ โจเทติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๑๕": "“ปริสงฺกิโต มยา, ปาราชิกํ ธมฺมํ อชฺฌาปนฺโนสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๑๖": "ทิฏฺโฐ มยา, ปาราชิกํ ธมฺมํ อชฺฌาปนฺโนสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๑๗": "ปริสงฺกิโต มยา ทิฏฺโฐ จ, ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๑๘": "อสฺสมโณสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๑๙": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๒๐": "ปริสงฺกิตสฺส โหติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๒๑": "“ปาราชิกํ ธมฺมํ อชฺฌาปนฺโน”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๒๒": "ตญฺเจ โจเทติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๒๓": "“ทิฏฺโฐ มยา, ปาราชิกํ ธมฺมํ อชฺฌาปนฺโนสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๒๔": "สุโต มยา, ปาราชิกํ ธมฺมํ อชฺฌาปนฺโนสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๒๕": "ทิฏฺโฐ มยา สุโต จ, ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๒๖": "อสฺสมโณสิ, อสกฺยปุตฺติโยสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๓ฯ๒๗": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๔ฯ๑": "ทิฏฺฐสฺส โหติ ปาราชิกํ ธมฺมํ อชฺฌาปชฺชนฺโตฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๔ฯ๒": "ทิฏฺเฐ เวมติโก ทิฏฺฐํ โน กปฺเปติ ทิฏฺฐํ นสฺสรติ ทิฏฺฐํ ปมุฏฺโฐ โหติ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๔ฯ๓": "สุเต เวมติโก สุตํ โน กปฺเปติ สุตํ นสฺสรติ สุตํ ปมุฏฺโฐ โหติ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๔ฯ๔": "ปริสงฺกิเต เวมติโก ปริสงฺกิตํ โน กปฺเปติ ปริสงฺกิตํ นสฺสรติ ปริสงฺกิตํ ปมุฏฺโฐ โหติฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๔ฯ๕": "ตญฺเจ โจเทติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๔ฯ๖": "“ปริสงฺกิโต มยา ทิฏฺโฐ จ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๔ฯ๗": "ปริสงฺกิโต มยา สุโต จ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๔ฯ๘": "ปริสงฺกิโต มยา ทิฏฺโฐ จ สุโต จ, ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๔ฯ๙": "อสฺสมโณสิ, อสกฺยปุตฺติโยสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๔ฯ๑๐": "นตฺถิ ตยา สทฺธึ อุโปสโถ วา ปวารณา วา สงฺฆกมฺมํ วา”ติ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๔ฯ๑๑": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๕ฯ๑": "อทิฏฺฐสฺส โหติ ปาราชิกํ ธมฺมํ อชฺฌาปชฺชนฺโตฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๕ฯ๒": "ตญฺเจ โจทาเปติ—“ทิฏฺโฐสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๕ฯ๓": "ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๕ฯ๔": "อสฺสมโณสิ, อสกฺยปุตฺติโยสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๕ฯ๕": "นตฺถิ ตยา สทฺธึ อุโปสโถ วา ปวารณา วา สงฺฆกมฺมํ วา”ติ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๕ฯ๖": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๕ฯ๗": "อสุตสฺส โหติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๕ฯ๘": "“ปาราชิกํ ธมฺมํ อชฺฌาปนฺโน”ติ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๕ฯ๙": "อปริสงฺกิตสฺส โหติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๕ฯ๑๐": "“ปาราชิกํ ธมฺมํ อชฺฌาปนฺโน”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๕ฯ๑๑": "ตญฺเจ โจทาเปติ—“ปริสงฺกิโตสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๕ฯ๑๒": "ปาราชิกํ ธมฺมํ อชฺฌาปนฺโนสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๕ฯ๑๓": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๖ฯ๑": "อทิฏฺฐสฺส โหติ ปาราชิกํ ธมฺมํ อชฺฌาปชฺชนฺโตฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๖ฯ๒": "ตญฺเจ โจทาเปติ—“ทิฏฺโฐสิ สุโตสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๖ฯ๓": "ทิฏฺโฐสิ ปริสงฺกิโตสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๖ฯ๔": "ทิฏฺโฐสิ สุโตสิ ปริสงฺกิโตสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๖ฯ๕": "ปาราชิกํ ธมฺมํ อชฺฌาปนฺโนสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๖ฯ๖": "อสุตสฺส โหติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๖ฯ๗": "“ปาราชิกํ ธมฺมํ อชฺฌาปนฺโน”ติ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๖ฯ๘": "อปริสงฺกิตสฺส โหติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๖ฯ๙": "“ปาราชิกํ ธมฺมํ อชฺฌาปนฺโน”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๖ฯ๑๐": "ตญฺเจ โจทาเปติ—“ปริสงฺกิโตสิ, ทิฏฺโฐสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๖ฯ๑๑": "ปริสงฺกิโตสิ, สุโตสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๖ฯ๑๒": "ปริสงฺกิโตสิ, ทิฏฺโฐสิ, สุโตสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๖ฯ๑๓": "ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๖ฯ๑๔": "อสฺสมโณสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๖ฯ๑๕": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๑": "ทิฏฺฐสฺส โหติ ปาราชิกํ ธมฺมํ อชฺฌาปชฺชนฺโตฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๒": "ตญฺเจ โจทาเปติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๓": "“สุโตสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๔": "ตญฺเจ โจทาเปติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๕": "“ปริสงฺกิโตสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๖": "ตญฺเจ โจทาเปติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๗": "“สุโตสิ, ปริสงฺกิโตสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๘": "ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๙": "อสฺสมโณสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๑๐": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๑๑": "สุตสฺส โหติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๑๒": "“ปาราชิกํ ธมฺมํ อชฺฌาปนฺโน”ติ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๑๓": "ปริสงฺกิตสฺส โหติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๑๔": "“ปาราชิกํ ธมฺมํ อชฺฌาปนฺโน”ติฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๑๕": "ตญฺเจ โจทาเปติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๑๖": "“ทิฏฺโฐสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๑๗": "ตญฺเจ โจทาเปติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๑๘": "“สุโตสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๑๙": "ตญฺเจ โจทาเปติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๒๐": "“ทิฏฺโฐสิ, สุโตสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๒๑": "ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๒๒": "อสฺสมโณสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๗ฯ๒๓": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๑": "ทิฏฺฐสฺส โหติ ปาราชิกํ ธมฺมํ อชฺฌาปชฺชนฺโตฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๒": "ทิฏฺเฐ เวมติโก ทิฏฺฐํ โน กปฺเปติ ทิฏฺฐํ นสฺสรติ ทิฏฺฐํ ปมุฏฺโฐ โหติ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๓": "สุเต เวมติโก สุตํ โน กปฺเปติ สุตํ นสฺสรติ สุตํ ปมุฏฺโฐ โหติ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๔": "ปริสงฺกิเต เวมติโก ปริสงฺกิตํ โน กปฺเปติ ปริสงฺกิตํ นสฺสรติ ปริสงฺกิตํ ปมุฏฺโฐ โหติฯ ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๕": "ตญฺเจ โจทาเปติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๖": "“ปริสงฺกิโตสิ, ทิฏฺโฐสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๗": "ปริสงฺกิตํ ปมุฏฺโฐ โหติ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๘": "ตญฺเจ โจทาเปติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๙": "“ปริสงฺกิโตสิ สุโตสิ …เป… ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๑๐": "ปริสงฺกิตํ ปมุฏฺโฐ โหติ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๑๑": "ตญฺเจ โจทาเปติ—",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๑๒": "“ปริสงฺกิโตสิ, ทิฏฺโฐสิ, สุโตสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๑๓": "ปาราชิกํ ธมฺมํ อชฺฌาปนฺโนสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๑๔": "อสฺสมโณสิ, อสกฺยปุตฺติโยสิ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๑๕": "นตฺถิ ตยา สทฺธึ อุโปสโถ วา ปวารณา วา สงฺฆกมฺมํ วา”ติ, ",
  "ปฺลิ-ตฺวฺ-พุ-วฺพฺ-สฺสฺ๘:๓ฯ๘ฯ๑๖": "อาปตฺติ วาจาย, วาจาย สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๑ฯ๑": "อสุทฺเธ สุทฺธทิฏฺฐิ, ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๑ฯ๒": "สุทฺเธ อสุทฺธทิฏฺฐิ, ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๑ฯ๓": "อสุทฺเธ อสุทฺธทิฏฺฐิ, ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๑ฯ๔": "สุทฺเธ สุทฺธทิฏฺฐิฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๒ฯ๑": "อสุทฺโธ โหติ ปุคฺคโล อญฺญตรํ ปาราชิกํ ธมฺมํ อชฺฌาปนฺโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๒ฯ๒": "ตญฺเจ สุทฺธทิฏฺฐิ สมาโน อโนกาสํ การาเปตฺวา จาวนาธิปฺปาโย วเทติ, อาปตฺติ สงฺฆาทิเสเสน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๒ฯ๓": "อสุทฺโธ โหติ ปุคฺคโล อญฺญตรํ ปาราชิกํ ธมฺมํ อชฺฌาปนฺโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๒ฯ๔": "ตญฺเจ สุทฺธทิฏฺฐิ สมาโน โอกาสํ การาเปตฺวา จาวนาธิปฺปาโย วเทติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๒ฯ๕": "อสุทฺโธ โหติ ปุคฺคโล อญฺญตรํ ปาราชิกํ ธมฺมํ อชฺฌาปนฺโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๒ฯ๖": "ตญฺเจ สุทฺธทิฏฺฐิ สมาโน อโนกาสํ การาเปตฺวา อกฺโกสาธิปฺปาโย วเทติ, อาปตฺติ โอมสวาเทน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๒ฯ๗": "อสุทฺโธ โหติ ปุคฺคโล อญฺญตรํ ปาราชิกํ ธมฺมํ อชฺฌาปนฺโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๒ฯ๘": "ตญฺเจ สุทฺธทิฏฺฐิ สมาโน โอกาสํ การาเปตฺวา อกฺโกสาธิปฺปาโย วเทติ, อาปตฺติ โอมสวาทสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๓ฯ๑": "สุทฺโธ โหติ ปุคฺคโล อญฺญตรํ ปาราชิกํ ธมฺมํ อนชฺฌาปนฺโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๓ฯ๒": "ตญฺเจ อสุทฺธทิฏฺฐิ สมาโน อโนกาสํ การาเปตฺวา จาวนาธิปฺปาโย วเทติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๓ฯ๓": "สุทฺโธ โหติ ปุคฺคโล อญฺญตรํ ปาราชิกํ ธมฺมํ อนชฺฌาปนฺโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๓ฯ๔": "ตญฺเจ อสุทฺธทิฏฺฐิ สมาโน โอกาสํ การาเปตฺวา จาวนาธิปฺปาโย วเทติ, อนาปตฺติฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๓ฯ๕": "สุทฺโธ โหติ ปุคฺคโล อญฺญตรํ ปาราชิกํ ธมฺมํ อนชฺฌาปนฺโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๓ฯ๖": "ตญฺเจ อสุทฺธทิฏฺฐิ สมาโน อโนกาสํ การาเปตฺวา อกฺโกสาธิปฺปาโย วเทติ, อาปตฺติ โอมสวาเทน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๓ฯ๗": "สุทฺโธ โหติ ปุคฺคโล อญฺญตรํ ปาราชิกํ ธมฺมํ อนชฺฌาปนฺโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๓ฯ๘": "ตญฺเจ อสุทฺธทิฏฺฐิ สมาโน โอกาสํ การาเปตฺวา อกฺโกสาธิปฺปาโย วเทติ, อาปตฺติ โอมสวาทสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๔ฯ๑ฯ๑": "อสุทฺโธ โหติ ปุคฺคโล อญฺญตรํ ปาราชิกํ ธมฺมํ อชฺฌาปนฺโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๔ฯ๒": "ตญฺเจ อสุทฺธทิฏฺฐิ สมาโน อโนกาสํ การาเปตฺวา จาวนาธิปฺปาโย วเทติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๔ฯ๓": "อสุทฺโธ โหติ ปุคฺคโล อญฺญตรํ ปาราชิกํ ธมฺมํ อชฺฌาปนฺโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๔ฯ๔": "ตญฺเจ อสุทฺธทิฏฺฐิ สมาโน โอกาสํ การาเปตฺวา จาวนาธิปฺปาโย วเทติ, อนาปตฺติฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๔ฯ๕": "อสุทฺโธ โหติ ปุคฺคโล อญฺญตรํ ปาราชิกํ ธมฺมํ อชฺฌาปนฺโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๔ฯ๖": "ตญฺเจ อสุทฺธทิฏฺฐิ สมาโน อโนกาสํ การาเปตฺวา อกฺโกสาธิปฺปาโย วเทติ, อาปตฺติ โอมสวาเทน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๔ฯ๗": "อสุทฺโธ โหติ ปุคฺคโล อญฺญตรํ ปาราชิกํ ธมฺมํ อชฺฌาปนฺโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๔ฯ๘": "ตญฺเจ อสุทฺธทิฏฺฐิ สมาโน โอกาสํ การาเปตฺวา อกฺโกสาธิปฺปาโย วเทติ, อาปตฺติ โอมสวาทสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๕ฯ๑": "สุทฺโธ โหติ ปุคฺคโล อญฺญตรํ ปาราชิกํ ธมฺมํ อนชฺฌาปนฺโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๕ฯ๒": "ตญฺเจ สุทฺธทิฏฺฐิ สมาโน อโนกาสํ การาเปตฺวา จาวนาธิปฺปาโย วเทติ, อาปตฺติ สงฺฆาทิเสเสน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๕ฯ๓": "สุทฺโธ โหติ ปุคฺคโล อญฺญตรํ ปาราชิกํ ธมฺมํ อนชฺฌาปนฺโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๕ฯ๔": "ตญฺเจ สุทฺธทิฏฺฐิ สมาโน โอกาสํ การาเปตฺวา จาวนาธิปฺปาโย วเทติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๕ฯ๕": "สุทฺโธ โหติ ปุคฺคโล อญฺญตรํ ปาราชิกํ ธมฺมํ อนชฺฌาปนฺโนฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๕ฯ๖": "ตญฺเจ สุทฺธทิฏฺฐิ สมาโน อโนกาสํ การาเปตฺวา อกฺโกสาธิปฺปาโย วเทติ, อาปตฺติ โอมสวาเทน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๕ฯ๗": "สุทฺโธ โหติ ปุคฺคโล อญฺญตรํ ปาราชิกํ ธมฺมํ อนชฺฌาปนฺโน ตญฺเจ สุทฺธทิฏฺฐิ สมาโน โอกาสํ การาเปตฺวา อกฺโกสาธิปฺปาโย วเทติ, อาปตฺติ โอมสวาทสฺสฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๕ฯ๘ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๕ฯ๙": "สุทฺเธ อสุทฺธทิฏฺฐิสฺส, ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๕ฯ๑๐": "อสุทฺเธ อสุทฺธทิฏฺฐิสฺส, ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๕ฯ๑๑": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๕ฯ๑๒": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-สฺสฺ๘:๔ฯ๕ฯ๑๓": "อมูลกสิกฺขาปทํ นิฏฺฐิตํ อฏฺฐมํฯ "
}
