{
  "ปฺลิ-ตฺวฺ-พิ-วฺพฺ-สฺสฺ๑๑:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-สฺสฺ๑๑:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-สฺสฺ๑๑:๐ฯ๓": "สงฺฆาทิเสสกณฺฑ ",
  "ปฺลิ-ตฺวฺ-พิ-วฺพฺ-สฺสฺ๑๑:๐ฯ๔": "๑๑ฯ อธิกรณกุปิตสิกฺขาปท ",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๒": "เตน โข ปน สมเยน จณฺฑกาฬี ภิกฺขุนี กิสฺมิญฺจิเทว อธิกรเณ ปจฺจากตา กุปิตา อนตฺตมนา เอวํ วเทติ—",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๓": "“ฉนฺทคามินิโย จ ภิกฺขุนิโย, โทสคามินิโย จ ภิกฺขุนิโย, โมหคามินิโย จ ภิกฺขุนิโย, ภยคามินิโย จ ภิกฺขุนิโย”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๔": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๕": "“กถญฺหิ นาม อยฺยา จณฺฑกาฬี กิสฺมิญฺจิเทว อธิกรเณ ปจฺจากตา กุปิตา อนตฺตมนา เอวํ วกฺขติ—",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๖": "‘ฉนฺทคามินิโย จ ภิกฺขุนิโย …เป… ภยคามินิโย จ ภิกฺขุนิโย’”ติ …เป… ",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๗": "“สจฺจํ กิร, ภิกฺขเว, จณฺฑกาฬี ภิกฺขุนี กิสฺมิญฺจิเทว อธิกรเณ ปจฺจากตา กุปิตา อนตฺตมนา เอวํ วเทติ—",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๘": "‘ฉนฺทคามินิโย จ ภิกฺขุนิโย …เป… ภยคามินิโย จ ภิกฺขุนิโย’”ติ? ",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๙": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๑๐": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๑๑": "กถญฺหิ นาม, ภิกฺขเว, จณฺฑกาฬี ภิกฺขุนี กิสฺมิญฺจิเทว อธิกรเณ ปจฺจากตา กุปิตา อนตฺตมนา เอวํ วกฺขติ—",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๑๒": "‘ฉนฺทคามินิโย จ ภิกฺขุนิโย …เป… ภยคามินิโย จ ภิกฺขุนิโย’ติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๑๓": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๑๔": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๑๕ฯ๑": "“ยา ปน ภิกฺขุนี กิสฺมิญฺจิเทว อธิกรเณ ปจฺจากตา กุปิตา อนตฺตมนา เอวํ วเทยฺย—",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๑๖": "‘ฉนฺทคามินิโย จ ภิกฺขุนิโย, โทสคามินิโย จ ภิกฺขุนิโย, โมหคามินิโย จ ภิกฺขุนิโย, ภยคามินิโย จ ภิกฺขุนิโย’ติ, ",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๑๗": "สา ภิกฺขุนี ภิกฺขุนีหิ เอวมสฺส วจนียา—",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๑๘": "‘มาเยฺย, กิสฺมิญฺจิเทว อธิกรเณ ปจฺจากตา กุปิตา อนตฺตมนา เอวํ อวจ—",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๑๙": "ฉนฺทคามินิโย จ ภิกฺขุนิโย โทสคามินิโย จ ภิกฺขุนิโย โมหคามินิโย จ ภิกฺขุนิโย ภยคามินิโย จ ภิกฺขุนิโยติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๒๐": "อยฺยา โข ฉนฺทาปิ คจฺเฉยฺย, โทสาปิ คจฺเฉยฺย, โมหาปิ คจฺเฉยฺย, ภยาปิ คจฺเฉยฺยา’ติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๒๑": "เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๒๒": "ยาวตติยญฺเจ สมนุภาสียมานา ตํ ปฏินิสฺสชฺเชยฺย, อิจฺเจตํ กุสลํ; ",
  "ปฺลิ-ตฺวฺ-พิ-วฺพฺ-สฺสฺ๑๑:๑ฯ๒๓": "โน เจ ปฏินิสฺสชฺเชยฺย, อยมฺปิ ภิกฺขุนี ยาวตติยกํ ธมฺมํ อาปนฺนา นิสฺสารณียํ สงฺฆาทิเสสนฺ”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๔": "…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๕": "กิสฺมิญฺจิเทว อธิกรเณติ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๖": "อธิกรณํ นาม จตฺตาริ อธิกรณานิ— วิวาทาธิกรณํ, อนุวาทาธิกรณํ, อาปตฺตาธิกรณํ, กิจฺจาธิกรณํฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๗": "ปจฺจากตา นาม ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๘": "ปราชิตา วุจฺจติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๙": "กุปิตา อนตฺตมนาติ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๑๐": "อนภิรทฺธา อาหตจิตฺตา ขิลชาตาฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๑๑": "เอวํ วเทยฺยาติ—",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๑๒": "“ฉนฺทคามินิโย จ ภิกฺขุนิโย …เป… ภยคามินิโย จ ภิกฺขุนิโย”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๑๓": "สา ภิกฺขุนีติ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๑๔": "ยา สา เอวํวาทินี ภิกฺขุนีฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๑๕": "ภิกฺขุนีหีติ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๑๖": "อญฺญาหิ ภิกฺขุนีหิฯ ยา ปสฺสนฺติ ยา สุณนฺติ ตาหิ วตฺตพฺพา—",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๑๗": "“มาเยฺย, กิสฺมิญฺจิเทว อธิกรเณ ปจฺจากตา กุปิตา อนตฺตมนา เอวํ อวจ—",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๑๘": "‘ฉนฺทคามินิโย จ ภิกฺขุนิโย …เป… ภยคามินิโย จ ภิกฺขุนิโย’ติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๑๙": "อยฺยา โข ฉนฺทาปิ คจฺเฉยฺย …เป… ภยาปิ คจฺเฉยฺยา”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๒๐": "ทุติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๒๑": "ตติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๒๒": "สเจ ปฏินิสฺสชฺชติ, อิจฺเจตํ กุสลํ; ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๒๓": "โน เจ ปฏินิสฺสชฺชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๒๔": "สุตฺวา น วทนฺติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๒๕": "สา ภิกฺขุนี สงฺฆมชฺฌมฺปิ อากฑฺฒิตฺวา วตฺตพฺพา—",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๒๖": "“มาเยฺย, กิสฺมิญฺจิเทว อธิกรเณ ปจฺจากตา กุปิตา อนตฺตมนา เอวํ อวจ—",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๒๗": "‘ฉนฺทคามินิโย จ ภิกฺขุนิโย …เป… ภยคามินิโย จ ภิกฺขุนิโย’ติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๒๘": "อยฺยา โข ฉนฺทาปิ คจฺเฉยฺย …เป… ภยาปิ คจฺเฉยฺยา”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๒๙": "ทุติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๓๐": "ตติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๓๑": "สเจ ปฏินิสฺสชฺชติ, อิจฺเจตํ กุสลํ; ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๓๒": "โน เจ ปฏินิสฺสชฺชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๓๓": "สา ภิกฺขุนี สมนุภาสิตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๓๔": "“เอวญฺจ ปน, ภิกฺขเว, สมนุภาสิตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๓๕": "พฺยตฺตาย ภิกฺขุนิยา ปฏิพลาย สงฺโฆ ญาเปตพฺโพ—",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๓๖": "‘สุณาตุ เม, อเยฺย, สงฺโฆฯ อยํ อิตฺถนฺนามา ภิกฺขุนี กิสฺมิญฺจิเทว อธิกรเณ ปจฺจากตา กุปิตา อนตฺตมนา เอวํ วเทติ—",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๓๗": "“ฉนฺทคามินิโย จ ภิกฺขุนิโย… เป… ภยคามินิโย จ ภิกฺขุนิโย”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๓๘": "สา ตํ วตฺถุํ น ปฏินิสฺสชฺชติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๓๙": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุนึ สมนุภาเสยฺย ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๔๐": "เอสา ญตฺติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๔๑": "สุณาตุ เม, อเยฺย, สงฺโฆฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๔๒": "อยํ อิตฺถนฺนามา ภิกฺขุนี กิสฺมิญฺจิเทว อธิกรเณ ปจฺจากตา กุปิตา อนตฺตมนา เอวํ วเทติ—",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๔๓": "“ฉนฺทคามินิโย จ ภิกฺขุนิโย …เป… ภยคามินิโย จ ภิกฺขุนิโย”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๔๔": "สา ตํ วตฺถุํ น ปฏินิสฺสชฺชติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๔๕": "สงฺโฆ อิตฺถนฺนามํ ภิกฺขุนึ สมนุภาสติ ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๔๖": "ยสฺสา อยฺยาย ขมติ อิตฺถนฺนามาย ภิกฺขุนิยา สมนุภาสนา ตสฺส วตฺถุสฺส ปฏินิสฺสคฺคาย, สา ตุณฺหสฺส; ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๔๗": "ยสฺสา นกฺขมติ, สา ภาเสยฺยฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๔๘": "ทุติยมฺปิ เอตมตฺถํ วทามิ …เป… ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๔๙": "ตติยมฺปิ เอตมตฺถํ วทามิ …เป…ฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๕๐": "สมนุภฏฺฐา สงฺเฆน อิตฺถนฺนามา ภิกฺขุนี ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๕๑": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๕๒": "ญตฺติยา ทุกฺกฏํฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๕๓": "ทฺวีหิ กมฺมวาจาหิ ถุลฺลจฺจยาฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๕๔": "กมฺมวาจาปริโยสาเน อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๕๕": "สงฺฆาทิเสสํ อชฺฌาปชฺชนฺติยา ญตฺติยา ทุกฺกฏํฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๕๖": "ทฺวีหิ กมฺมวาจาหิ ถุลฺลจฺจยา ปฏิปฺปสฺสมฺภนฺติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๕๗": "อยมฺปีติ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๕๘": "ปุริมาโย อุปาทาย วุจฺจติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๕๙": "ยาวตติยกนฺติ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๖๐": "ยาวตติยํ สมนุภาสนาย อาปชฺชติ, น สห วตฺถุชฺฌาจาราฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๖๑": "นิสฺสารณียนฺติ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๖๒": "สงฺฆมฺหา นิสฺสารียติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๖๓": "สงฺฆาทิเสโสติ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๑ฯ๖๔": "…เป… เตนปิ วุจฺจติ สงฺฆาทิเสโสติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๒ฯ๑": "ธมฺมกมฺเม ธมฺมกมฺมสญฺญา น ปฏินิสฺสชฺชติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๒ฯ๒": "ธมฺมกมฺเม เวมติกา น ปฏินิสฺสชฺชติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๒ฯ๓": "ธมฺมกมฺเม อธมฺมกมฺมสญฺญา น ปฏินิสฺสชฺชติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๒ฯ๔": "อธมฺมกมฺเม ธมฺมกมฺมสญฺญา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๒ฯ๕": "อธมฺมกมฺเม เวมติกา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๒ฯ๖": "อธมฺมกมฺเม อธมฺมกมฺมสญฺญา อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๓ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๓ฯ๒": "อสมนุภาสนฺติยา, ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๓ฯ๓": "ปฏินิสฺสชฺชนฺติยา, ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๓ฯ๔": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๓ฯ๕": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-สฺสฺ๑๑:๒ฯ๓ฯ๖": "อฏฺฐมสงฺฆาทิเสสสิกฺขาปทํ นิฏฺฐิตํฯ "
}
