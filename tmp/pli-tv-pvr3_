{
  "ปฺลิ-ตฺวฺ-ปฺวฺรฺ๓:๐ฯ๑": "ปริวาร ",
  "ปฺลิ-ตฺวฺ-ปฺวฺรฺ๓:๐ฯ๒": "๓ฯ สมุฏฺฐานสีสสงฺเขป ",
  "ปฺลิ-ตฺวฺ-ปฺวฺรฺ๓:๐ฯ๓": "๑ฯ สมุฏฺฐานสฺสุทฺทาน ",
  "ปฺลิ-ตฺวฺ-ปฺวฺรฺ๓:๑ฯ๑": "อนิจฺจา สพฺเพ สงฺขารา, ",
  "ปฺลิ-ตฺวฺ-ปฺวฺรฺ๓:๑ฯ๒": "ทุกฺขานตฺตา จ สงฺขตา; ",
  "ปฺลิ-ตฺวฺ-ปฺวฺรฺ๓:๑ฯ๓": "นิพฺพานญฺเจว ปญฺญตฺติ, ",
  "ปฺลิ-ตฺวฺ-ปฺวฺรฺ๓:๑ฯ๔": "อนตฺตา อิติ นิจฺฉยาฯ ",
  "ปฺลิ-ตฺวฺ-ปฺวฺรฺ๓:๒ฯ๑": "พุทฺธจนฺเท อนุปฺปนฺเน, ",
  "ปฺลิ-ตฺวฺ-ปฺวฺรฺ๓:๒ฯ๒": "พุทฺธาทิจฺเจ อนุคฺคเต; ",
  "ปฺลิ-ตฺวฺ-ปฺวฺรฺ๓:๒ฯ๓": "เตสํ สภาคธมฺมานํ, ",
  "ปฺลิ-ตฺวฺ-ปฺวฺรฺ๓:๒ฯ๔": "นามมตฺตํ น นายติฯ ",
  "ปฺลิ-ตฺวฺ-ปฺวฺรฺ๓:๓ฯ๑": "ทุกฺกรํ วิวิธํ กตฺวา, ",
  "ปฺลิ-ตฺวฺ-ปฺวฺรฺ๓:๓ฯ๒": "ปูรยิตฺวาน ปารมี; ",
  "ปฺลิ-ตฺวฺ-ปฺวฺรฺ๓:๓ฯ๓": "อุปฺปชฺชนฺติ มหาวีรา, ",
  "ปฺลิ-ตฺวฺ-ปฺวฺรฺ๓:๓ฯ๔": "จกฺขุภูตา สพฺรหฺมเกฯ ",
  "ปฺลิ-ตฺวฺ-ปฺวฺรฺ๓:๔ฯ๑": "เต เทสยนฺติ สทฺธมฺมํ, ",
  "ปฺลิ-ตฺวฺ-ปฺวฺรฺ๓:๔ฯ๒": "ทุกฺขหานึ สุขาวหํ; ",
  "ปฺลิ-ตฺวฺ-ปฺวฺรฺ๓:๔ฯ๓": "องฺคีรโส สกฺยมุนิ, ",
  "ปฺลิ-ตฺวฺ-ปฺวฺรฺ๓:๔ฯ๔": "สพฺพภูตานุกมฺปโกฯ ",
  "ปฺลิ-ตฺวฺ-ปฺวฺรฺ๓:๕ฯ๑": "สพฺพสตฺตุตฺตโม สีโห, ",
  "ปฺลิ-ตฺวฺ-ปฺวฺรฺ๓:๕ฯ๒": "ปิฏเก ตีณิ เทสยิ; ",
  "ปฺลิ-ตฺวฺ-ปฺวฺรฺ๓:๕ฯ๓": "สุตฺตนฺตมภิธมฺมญฺจ, ",
  "ปฺลิ-ตฺวฺ-ปฺวฺรฺ๓:๕ฯ๔": "วินยญฺจ มหาคุณํฯ ",
  "ปฺลิ-ตฺวฺ-ปฺวฺรฺ๓:๖ฯ๑": "เอวํ นียติ สทฺธมฺโม, ",
  "ปฺลิ-ตฺวฺ-ปฺวฺรฺ๓:๖ฯ๒": "วินโย ยทิ ติฏฺฐติ; ",
  "ปฺลิ-ตฺวฺ-ปฺวฺรฺ๓:๖ฯ๓": "อุภโต จ วิภงฺคานิ, ",
  "ปฺลิ-ตฺวฺ-ปฺวฺรฺ๓:๖ฯ๔": "ขนฺธกา ยา จ มาติกาฯ ",
  "ปฺลิ-ตฺวฺ-ปฺวฺรฺ๓:๗ฯ๑": "มาลา สุตฺตคุเณเนว, ",
  "ปฺลิ-ตฺวฺ-ปฺวฺรฺ๓:๗ฯ๒": "ปริวาเรน คนฺถิตา; ",
  "ปฺลิ-ตฺวฺ-ปฺวฺรฺ๓:๗ฯ๓": "ตเสฺสว ปริวารสฺส, ",
  "ปฺลิ-ตฺวฺ-ปฺวฺรฺ๓:๗ฯ๔": "สมุฏฺฐานํ นิยโต กตํฯ ",
  "ปฺลิ-ตฺวฺ-ปฺวฺรฺ๓:๘ฯ๑": "สมฺเภทํ นิทานญฺจญฺญํ, ",
  "ปฺลิ-ตฺวฺ-ปฺวฺรฺ๓:๘ฯ๒": "สุตฺเต ทิสฺสนฺติ อุปริ; ",
  "ปฺลิ-ตฺวฺ-ปฺวฺรฺ๓:๘ฯ๓": "ตสฺมา สิกฺเข ปริวารํ, ",
  "ปฺลิ-ตฺวฺ-ปฺวฺรฺ๓:๘ฯ๔": "ธมฺมกาโม สุเปสโลติฯ ",
  "ปฺลิ-ตฺวฺ-ปฺวฺรฺ๓:๙ฯ๐": "๒ฯ เตรสสมุฏฺฐาน ",
  "ปฺลิ-ตฺวฺ-ปฺวฺรฺ๓:๙ฯ๑": "วิภงฺเค ทฺวีสุ ปญฺญตฺตํ, ",
  "ปฺลิ-ตฺวฺ-ปฺวฺรฺ๓:๙ฯ๒": "อุทฺทิสนฺติ อุโปสเถ; ",
  "ปฺลิ-ตฺวฺ-ปฺวฺรฺ๓:๙ฯ๓": "ปวกฺขามิ สมุฏฺฐานํ, ",
  "ปฺลิ-ตฺวฺ-ปฺวฺรฺ๓:๙ฯ๔": "ยถาญายํ สุณาถ เมฯ ",
  "ปฺลิ-ตฺวฺ-ปฺวฺรฺ๓:๑๐ฯ๑": "ปาราชิกํ ยํ ปฐมํ, ",
  "ปฺลิ-ตฺวฺ-ปฺวฺรฺ๓:๑๐ฯ๒": "ทุติยญฺจ ตโต ปรํ; ",
  "ปฺลิ-ตฺวฺ-ปฺวฺรฺ๓:๑๐ฯ๓": "สญฺจริตฺตานุภาสนญฺจ, ",
  "ปฺลิ-ตฺวฺ-ปฺวฺรฺ๓:๑๐ฯ๔": "อติเรกญฺจ จีวรํฯ ",
  "ปฺลิ-ตฺวฺ-ปฺวฺรฺ๓:๑๑ฯ๑": "โลมานิ ปทโสธมฺโม, ",
  "ปฺลิ-ตฺวฺ-ปฺวฺรฺ๓:๑๑ฯ๒": "ภูตํ สํวิธาเนน จ; ",
  "ปฺลิ-ตฺวฺ-ปฺวฺรฺ๓:๑๑ฯ๓": "เถยฺยเทสนโจรี จ, ",
  "ปฺลิ-ตฺวฺ-ปฺวฺรฺ๓:๑๑ฯ๔": "อนนุญฺญาตาย เตรสฯ ",
  "ปฺลิ-ตฺวฺ-ปฺวฺรฺ๓:๑๒ฯ๑": "เตรเสเต สมุฏฺฐาน- ",
  "ปฺลิ-ตฺวฺ-ปฺวฺรฺ๓:๑๒ฯ๒": "นยา วิญฺญูหิ จินฺติตา; ",
  "ปฺลิ-ตฺวฺ-ปฺวฺรฺ๓:๑๒ฯ๓": "เอเกกสฺมึ สมุฏฺฐาเน, ",
  "ปฺลิ-ตฺวฺ-ปฺวฺรฺ๓:๑๒ฯ๔": "สทิสา อิธ ทิสฺสเรฯ ",
  "ปฺลิ-ตฺวฺ-ปฺวฺรฺ๓:๑๓ฯ๐": "๒ฯ๑ฯ ปฐมปาราชิกสมุฏฺฐาน ",
  "ปฺลิ-ตฺวฺ-ปฺวฺรฺ๓:๑๓ฯ๑": "เมถุนํ สุกฺกสํสคฺโค, ",
  "ปฺลิ-ตฺวฺ-ปฺวฺรฺ๓:๑๓ฯ๒": "อนิยตา ปฐมิกา; ",
  "ปฺลิ-ตฺวฺ-ปฺวฺรฺ๓:๑๓ฯ๓": "ปุพฺพูปปริปาจิตา, ",
  "ปฺลิ-ตฺวฺ-ปฺวฺรฺ๓:๑๓ฯ๔": "รโห ภิกฺขุนิยา สหฯ ",
  "ปฺลิ-ตฺวฺ-ปฺวฺรฺ๓:๑๔ฯ๑": "สโภชเน รโห เทฺว จ, ",
  "ปฺลิ-ตฺวฺ-ปฺวฺรฺ๓:๑๔ฯ๒": "องฺคุลิ อุทเก หสํ; ",
  "ปฺลิ-ตฺวฺ-ปฺวฺรฺ๓:๑๔ฯ๓": "ปหาเร อุคฺคิเร เจว, ",
  "ปฺลิ-ตฺวฺ-ปฺวฺรฺ๓:๑๔ฯ๔": "เตปญฺญาสา จ เสขิยาฯ ",
  "ปฺลิ-ตฺวฺ-ปฺวฺรฺ๓:๑๕ฯ๑": "อธกฺขคามาวสฺสุตา, ",
  "ปฺลิ-ตฺวฺ-ปฺวฺรฺ๓:๑๕ฯ๒": "ตลมฏฺฐญฺจ สุทฺธิกา; ",
  "ปฺลิ-ตฺวฺ-ปฺวฺรฺ๓:๑๕ฯ๓": "วสฺสํวุฏฺฐา จ โอวาทํ, ",
  "ปฺลิ-ตฺวฺ-ปฺวฺรฺ๓:๑๕ฯ๔": "นานุพนฺเธ ปวตฺตินึฯ ",
  "ปฺลิ-ตฺวฺ-ปฺวฺรฺ๓:๑๖ฯ๑": "ฉสตฺตติ อิเม สิกฺขา, ",
  "ปฺลิ-ตฺวฺ-ปฺวฺรฺ๓:๑๖ฯ๒": "กายมานสิกา กตา; ",
  "ปฺลิ-ตฺวฺ-ปฺวฺรฺ๓:๑๖ฯ๓": "สพฺเพ เอกสมุฏฺฐานา, ",
  "ปฺลิ-ตฺวฺ-ปฺวฺรฺ๓:๑๖ฯ๔": "ปฐมํ ปาราชิกํ ยถาฯ ",
  "ปฺลิ-ตฺวฺ-ปฺวฺรฺ๓:๑๗ฯ๑": "ปฐมปาราชิกสมุฏฺฐานํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๓:๑๘ฯ๐": "๒ฯ๒ฯ ทุติยปาราชิกสมุฏฺฐาน ",
  "ปฺลิ-ตฺวฺ-ปฺวฺรฺ๓:๑๘ฯ๑": "อทินฺนํ วิคฺคหุตฺตริ, ",
  "ปฺลิ-ตฺวฺ-ปฺวฺรฺ๓:๑๘ฯ๒": "ทุฏฺฐุลฺลา อตฺตกามินํ; ",
  "ปฺลิ-ตฺวฺ-ปฺวฺรฺ๓:๑๘ฯ๓": "อมูลา อญฺญภาคิยา, ",
  "ปฺลิ-ตฺวฺ-ปฺวฺรฺ๓:๑๘ฯ๔": "อนิยตา ทุติยิกาฯ ",
  "ปฺลิ-ตฺวฺ-ปฺวฺรฺ๓:๑๙ฯ๑": "อจฺฉินฺเท ปริณามเน, ",
  "ปฺลิ-ตฺวฺ-ปฺวฺรฺ๓:๑๙ฯ๒": "มุสา โอมสเปสุณา; ",
  "ปฺลิ-ตฺวฺ-ปฺวฺรฺ๓:๑๙ฯ๓": "ทุฏฺฐุลฺลา ปถวีขเณ, ",
  "ปฺลิ-ตฺวฺ-ปฺวฺรฺ๓:๑๙ฯ๔": "ภูตํ อญฺญาย อุชฺฌาเปฯ ",
  "ปฺลิ-ตฺวฺ-ปฺวฺรฺ๓:๒๐ฯ๑": "นิกฺกฑฺฒนํ สิญฺจนญฺจ, ",
  "ปฺลิ-ตฺวฺ-ปฺวฺรฺ๓:๒๐ฯ๒": "อามิสเหตุ ภุตฺตาวี; ",
  "ปฺลิ-ตฺวฺ-ปฺวฺรฺ๓:๒๐ฯ๓": "เอหิ อนาทริ ภึสา, ",
  "ปฺลิ-ตฺวฺ-ปฺวฺรฺ๓:๒๐ฯ๔": "อปนิเธ จ ชีวิตํฯ ",
  "ปฺลิ-ตฺวฺ-ปฺวฺรฺ๓:๒๑ฯ๑": "ชานํ สปฺปาณกํ กมฺมํ, ",
  "ปฺลิ-ตฺวฺ-ปฺวฺรฺ๓:๒๑ฯ๒": "อูนสํวาสนาสนา; ",
  "ปฺลิ-ตฺวฺ-ปฺวฺรฺ๓:๒๑ฯ๓": "สหธมฺมิกวิเลขา, ",
  "ปฺลิ-ตฺวฺ-ปฺวฺรฺ๓:๒๑ฯ๔": "โมโห อมูลเกน จฯ ",
  "ปฺลิ-ตฺวฺ-ปฺวฺรฺ๓:๒๒ฯ๑": "กุกฺกุจฺจํ ธมฺมิกํ จีวรํ ทตฺวา, ",
  "ปฺลิ-ตฺวฺ-ปฺวฺรฺ๓:๒๒ฯ๒": "ปริณาเมยฺย ปุคฺคเล; ",
  "ปฺลิ-ตฺวฺ-ปฺวฺรฺ๓:๒๒ฯ๓": "กึ เต อกาลํ อจฺฉินฺเท, ",
  "ปฺลิ-ตฺวฺ-ปฺวฺรฺ๓:๒๒ฯ๔": "ทุคฺคหี นิรเยน จฯ ",
  "ปฺลิ-ตฺวฺ-ปฺวฺรฺ๓:๒๓ฯ๑": "คณํ วิภงฺคํ ทุพฺพลํ, ",
  "ปฺลิ-ตฺวฺ-ปฺวฺรฺ๓:๒๓ฯ๒": "กถินาผาสุปสฺสยํ; ",
  "ปฺลิ-ตฺวฺ-ปฺวฺรฺ๓:๒๓ฯ๓": "อกฺโกสจณฺฑี มจฺฉรี, ",
  "ปฺลิ-ตฺวฺ-ปฺวฺรฺ๓:๒๓ฯ๔": "คพฺภินี จ ปายนฺติยาฯ ",
  "ปฺลิ-ตฺวฺ-ปฺวฺรฺ๓:๒๔ฯ๑": "เทฺววสฺสํ สิกฺขา สงฺเฆน, ",
  "ปฺลิ-ตฺวฺ-ปฺวฺรฺ๓:๒๔ฯ๒": "ตโย เจว คิหีคตา; ",
  "ปฺลิ-ตฺวฺ-ปฺวฺรฺ๓:๒๔ฯ๓": "กุมาริภูตา ติโสฺส จ, ",
  "ปฺลิ-ตฺวฺ-ปฺวฺรฺ๓:๒๔ฯ๔": "อูนทฺวาทสสมฺมตาฯ ",
  "ปฺลิ-ตฺวฺ-ปฺวฺรฺ๓:๒๕ฯ๑": "อลํ ตาว โสกาวาสํ, ",
  "ปฺลิ-ตฺวฺ-ปฺวฺรฺ๓:๒๕ฯ๒": "ฉนฺทา อนุวสฺสา จ เทฺว; ",
  "ปฺลิ-ตฺวฺ-ปฺวฺรฺ๓:๒๕ฯ๓": "สิกฺขาปทา สตฺตติเม, ",
  "ปฺลิ-ตฺวฺ-ปฺวฺรฺ๓:๒๕ฯ๔": "สมุฏฺฐานา ติกา กตาฯ ",
  "ปฺลิ-ตฺวฺ-ปฺวฺรฺ๓:๒๖ฯ๑": "กายจิตฺเตน น วาจา, ",
  "ปฺลิ-ตฺวฺ-ปฺวฺรฺ๓:๒๖ฯ๒": "วาจาจิตฺตํ น กายิกํ; ",
  "ปฺลิ-ตฺวฺ-ปฺวฺรฺ๓:๒๖ฯ๓": "ตีหิ ทฺวาเรหิ ชายนฺติ, ",
  "ปฺลิ-ตฺวฺ-ปฺวฺรฺ๓:๒๖ฯ๔": "ปาราชิกํ ทุติยํ ยถาฯ ",
  "ปฺลิ-ตฺวฺ-ปฺวฺรฺ๓:๒๗ฯ๑": "ทุติยปาราชิกสมุฏฺฐานํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๓:๒๘ฯ๐": "๒ฯ๓ฯ สญฺจริตฺตสมุฏฺฐาน ",
  "ปฺลิ-ตฺวฺ-ปฺวฺรฺ๓:๒๘ฯ๑": "สญฺจรี กุฏิ วิหาโร, ",
  "ปฺลิ-ตฺวฺ-ปฺวฺรฺ๓:๒๘ฯ๒": "โธวนญฺจ ปฏิคฺคโห; ",
  "ปฺลิ-ตฺวฺ-ปฺวฺรฺ๓:๒๘ฯ๓": "วิญฺญตฺตุตฺตริ อภิหฏฺฐุํ, ",
  "ปฺลิ-ตฺวฺ-ปฺวฺรฺ๓:๒๘ฯ๔": "อุภินฺนํ ทูตเกน จฯ ",
  "ปฺลิ-ตฺวฺ-ปฺวฺรฺ๓:๒๙ฯ๑": "โกสิยา สุทฺธเทฺวภาคา, ",
  "ปฺลิ-ตฺวฺ-ปฺวฺรฺ๓:๒๙ฯ๒": "ฉพฺพสฺสานิ นิสีทนํ; ",
  "ปฺลิ-ตฺวฺ-ปฺวฺรฺ๓:๒๙ฯ๓": "ริญฺจนฺติ รูปิกา เจว, ",
  "ปฺลิ-ตฺวฺ-ปฺวฺรฺ๓:๒๙ฯ๔": "อุโภ นานปฺปการกาฯ ",
  "ปฺลิ-ตฺวฺ-ปฺวฺรฺ๓:๓๐ฯ๑": "อูนพนฺธนวสฺสิกา, ",
  "ปฺลิ-ตฺวฺ-ปฺวฺรฺ๓:๓๐ฯ๒": "สุตฺตํ วิกปฺปเนน จ; ",
  "ปฺลิ-ตฺวฺ-ปฺวฺรฺ๓:๓๐ฯ๓": "ทฺวารทานสิพฺพานิ จ, ",
  "ปฺลิ-ตฺวฺ-ปฺวฺรฺ๓:๓๐ฯ๔": "ปูวปจฺจยโชติ จฯ ",
  "ปฺลิ-ตฺวฺ-ปฺวฺรฺ๓:๓๑ฯ๑": "รตนํ สูจิ มญฺโจ จ, ",
  "ปฺลิ-ตฺวฺ-ปฺวฺรฺ๓:๓๑ฯ๒": "ตูลํ นิสีทนกณฺฑุ จ; ",
  "ปฺลิ-ตฺวฺ-ปฺวฺรฺ๓:๓๑ฯ๓": "วสฺสิกา จ สุคเตน, ",
  "ปฺลิ-ตฺวฺ-ปฺวฺรฺ๓:๓๑ฯ๔": "วิญฺญตฺติ อญฺญํ เจตาปนาฯ ",
  "ปฺลิ-ตฺวฺ-ปฺวฺรฺ๓:๓๒ฯ๑": "เทฺว สงฺฆิกา มหาชนิกา เทฺว, ",
  "ปฺลิ-ตฺวฺ-ปฺวฺรฺ๓:๓๒ฯ๒": "ปุคฺคลลหุกา ครุ; ",
  "ปฺลิ-ตฺวฺ-ปฺวฺรฺ๓:๓๒ฯ๓": "เทฺว วิฆาสา สาฏิกา จ, ",
  "ปฺลิ-ตฺวฺ-ปฺวฺรฺ๓:๓๒ฯ๔": "สมณจีวเรน จฯ ",
  "ปฺลิ-ตฺวฺ-ปฺวฺรฺ๓:๓๓ฯ๑": "สมปญฺญาสิเม ธมฺมา, ",
  "ปฺลิ-ตฺวฺ-ปฺวฺรฺ๓:๓๓ฯ๒": "ฉหิ ฐาเนหิ ชายเร; ",
  "ปฺลิ-ตฺวฺ-ปฺวฺรฺ๓:๓๓ฯ๓": "กายโต น วาจาจิตฺตา, ",
  "ปฺลิ-ตฺวฺ-ปฺวฺรฺ๓:๓๓ฯ๔": "วาจโต น กายมนาฯ ",
  "ปฺลิ-ตฺวฺ-ปฺวฺรฺ๓:๓๔ฯ๑": "กายวาจา น จ จิตฺตา, ",
  "ปฺลิ-ตฺวฺ-ปฺวฺรฺ๓:๓๔ฯ๒": "กายจิตฺตา น วาจิกา; ",
  "ปฺลิ-ตฺวฺ-ปฺวฺรฺ๓:๓๔ฯ๓": "วาจาจิตฺตา น กาเยน, ",
  "ปฺลิ-ตฺวฺ-ปฺวฺรฺ๓:๓๔ฯ๔": "ตีหิ ทฺวาเรหิ ชายเร; ",
  "ปฺลิ-ตฺวฺ-ปฺวฺรฺ๓:๓๔ฯ๕": "ฉสมุฏฺฐานิกา เอเต, ",
  "ปฺลิ-ตฺวฺ-ปฺวฺรฺ๓:๓๔ฯ๖": "สญฺจริตฺเตน สาทิสาฯ ",
  "ปฺลิ-ตฺวฺ-ปฺวฺรฺ๓:๓๕ฯ๑": "สญฺจริตฺตสมุฏฺฐานํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๓:๓๖ฯ๐": "๒ฯ๔ฯ สมนุภาสนาสมุฏฺฐาน ",
  "ปฺลิ-ตฺวฺ-ปฺวฺรฺ๓:๓๖ฯ๑": "เภทานุวตฺตทุพฺพจ- ",
  "ปฺลิ-ตฺวฺ-ปฺวฺรฺ๓:๓๖ฯ๒": "ทูสทุฏฺฐุลฺลทิฏฺฐิ จ; ",
  "ปฺลิ-ตฺวฺ-ปฺวฺรฺ๓:๓๖ฯ๓": "ฉนฺทํ อุชฺชคฺฆิกา เทฺว จ, ",
  "ปฺลิ-ตฺวฺ-ปฺวฺรฺ๓:๓๖ฯ๔": "เทฺว จ สทฺทา น พฺยาหเรฯ ",
  "ปฺลิ-ตฺวฺ-ปฺวฺรฺ๓:๓๗ฯ๑": "ฉมา นีจาสเน ฐานํ, ",
  "ปฺลิ-ตฺวฺ-ปฺวฺรฺ๓:๓๗ฯ๒": "ปจฺฉโต อุปฺปเถน จ; ",
  "ปฺลิ-ตฺวฺ-ปฺวฺรฺ๓:๓๗ฯ๓": "วชฺชานุวตฺติคหณา, ",
  "ปฺลิ-ตฺวฺ-ปฺวฺรฺ๓:๓๗ฯ๔": "โอสาเร ปจฺจาจิกฺขนาฯ ",
  "ปฺลิ-ตฺวฺ-ปฺวฺรฺ๓:๓๘ฯ๑": "กิสฺมึ สํสฏฺฐา เทฺว วธิ, ",
  "ปฺลิ-ตฺวฺ-ปฺวฺรฺ๓:๓๘ฯ๒": "วิสิพฺเพ ทุกฺขิตาย จ; ",
  "ปฺลิ-ตฺวฺ-ปฺวฺรฺ๓:๓๘ฯ๓": "ปุน สํสฏฺฐา น วูปสเม, ",
  "ปฺลิ-ตฺวฺ-ปฺวฺรฺ๓:๓๘ฯ๔": "อารามญฺจ ปวารณาฯ ",
  "ปฺลิ-ตฺวฺ-ปฺวฺรฺ๓:๓๙ฯ๑": "อนฺวทฺธํ สห ชีวินึ เทฺว, ",
  "ปฺลิ-ตฺวฺ-ปฺวฺรฺ๓:๓๙ฯ๒": "จีวรํ อนุพนฺธนา; ",
  "ปฺลิ-ตฺวฺ-ปฺวฺรฺ๓:๓๙ฯ๓": "สตฺตตึส อิเม ธมฺมา, ",
  "ปฺลิ-ตฺวฺ-ปฺวฺรฺ๓:๓๙ฯ๔": "กายวาจาย จิตฺตโต; ",
  "ปฺลิ-ตฺวฺ-ปฺวฺรฺ๓:๓๙ฯ๕": "สพฺเพ เอกสมุฏฺฐานา, ",
  "ปฺลิ-ตฺวฺ-ปฺวฺรฺ๓:๓๙ฯ๖": "สมนุภาสนา ยถาฯ ",
  "ปฺลิ-ตฺวฺ-ปฺวฺรฺ๓:๔๐ฯ๑": "สมนุภาสนาสมุฏฺฐานํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๓:๔๑ฯ๐": "๒ฯ๕ฯ กถินสมุฏฺฐาน ",
  "ปฺลิ-ตฺวฺ-ปฺวฺรฺ๓:๔๑ฯ๑": "อุพฺภตํ กถินํ ตีณิ, ",
  "ปฺลิ-ตฺวฺ-ปฺวฺรฺ๓:๔๑ฯ๒": "ปฐมํ ปตฺตเภสชฺชํ; ",
  "ปฺลิ-ตฺวฺ-ปฺวฺรฺ๓:๔๑ฯ๓": "อจฺเจกํ จาปิ สาสงฺกํ, ",
  "ปฺลิ-ตฺวฺ-ปฺวฺรฺ๓:๔๑ฯ๔": "ปกฺกมนฺเตน วา ทุเวฯ ",
  "ปฺลิ-ตฺวฺ-ปฺวฺรฺ๓:๔๒ฯ๑": "อุปสฺสยํ ปรมฺปรา, ",
  "ปฺลิ-ตฺวฺ-ปฺวฺรฺ๓:๔๒ฯ๒": "อนติริตฺตํ นิมนฺตนา; ",
  "ปฺลิ-ตฺวฺ-ปฺวฺรฺ๓:๔๒ฯ๓": "วิกปฺปํ รญฺโญ วิกาเล, ",
  "ปฺลิ-ตฺวฺ-ปฺวฺรฺ๓:๔๒ฯ๔": "โวสาสารญฺญเกน จฯ ",
  "ปฺลิ-ตฺวฺ-ปฺวฺรฺ๓:๔๓ฯ๑": "อุสฺสยาสนฺนิจยญฺจ, ",
  "ปฺลิ-ตฺวฺ-ปฺวฺรฺ๓:๔๓ฯ๒": "ปุเร ปจฺฉา วิกาเล จ; ",
  "ปฺลิ-ตฺวฺ-ปฺวฺรฺ๓:๔๓ฯ๓": "ปญฺจาหิกา สงฺกมนี, ",
  "ปฺลิ-ตฺวฺ-ปฺวฺรฺ๓:๔๓ฯ๔": "เทฺวปิ อาวสเถน จฯ ",
  "ปฺลิ-ตฺวฺ-ปฺวฺรฺ๓:๔๔ฯ๑": "ปสาเข อาสเน เจว, ",
  "ปฺลิ-ตฺวฺ-ปฺวฺรฺ๓:๔๔ฯ๒": "ตึส เอกูนกา อิเม; ",
  "ปฺลิ-ตฺวฺ-ปฺวฺรฺ๓:๔๔ฯ๓": "กายวาจา น จ จิตฺตา, ",
  "ปฺลิ-ตฺวฺ-ปฺวฺรฺ๓:๔๔ฯ๔": "ตีหิ ทฺวาเรหิ ชายเร; ",
  "ปฺลิ-ตฺวฺ-ปฺวฺรฺ๓:๔๔ฯ๕": "ทฺวิสมุฏฺฐานิกา สพฺเพ, ",
  "ปฺลิ-ตฺวฺ-ปฺวฺรฺ๓:๔๔ฯ๖": "กถิเนน สหา สมาฯ ",
  "ปฺลิ-ตฺวฺ-ปฺวฺรฺ๓:๔๕ฯ๑": "กถินสมุฏฺฐานํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๓:๔๖ฯ๐": "๒ฯ๖ฯ เอฬกโลมสมุฏฺฐาน ",
  "ปฺลิ-ตฺวฺ-ปฺวฺรฺ๓:๔๖ฯ๑": "เอฬกโลมา เทฺว เสยฺยา, ",
  "ปฺลิ-ตฺวฺ-ปฺวฺรฺ๓:๔๖ฯ๒": "อาหจฺจ ปิณฺฑโภชนํ; ",
  "ปฺลิ-ตฺวฺ-ปฺวฺรฺ๓:๔๖ฯ๓": "คณวิกาลสนฺนิธิ, ",
  "ปฺลิ-ตฺวฺ-ปฺวฺรฺ๓:๔๖ฯ๔": "ทนฺตโปเนน เจลกาฯ ",
  "ปฺลิ-ตฺวฺ-ปฺวฺรฺ๓:๔๗ฯ๑": "อุยฺยุตฺตํ เสนํ อุโยฺยธิ, ",
  "ปฺลิ-ตฺวฺ-ปฺวฺรฺ๓:๔๗ฯ๒": "สุรา โอเรน นฺหายนา; ",
  "ปฺลิ-ตฺวฺ-ปฺวฺรฺ๓:๔๗ฯ๓": "ทุพฺพณฺเณ เทฺว เทสนิกา, ",
  "ปฺลิ-ตฺวฺ-ปฺวฺรฺ๓:๔๗ฯ๔": "ลสุณุปติฏฺเฐ นจฺจนาฯ ",
  "ปฺลิ-ตฺวฺ-ปฺวฺรฺ๓:๔๘ฯ๑": "นฺหานมตฺถรณํ เสยฺยา, ",
  "ปฺลิ-ตฺวฺ-ปฺวฺรฺ๓:๔๘ฯ๒": "อนฺโตรฏฺเฐ ตถา พหิ; ",
  "ปฺลิ-ตฺวฺ-ปฺวฺรฺ๓:๔๘ฯ๓": "อนฺโตวสฺสํ จิตฺตาคารํ, ",
  "ปฺลิ-ตฺวฺ-ปฺวฺรฺ๓:๔๘ฯ๔": "อาสนฺทิ สุตฺตกนฺตนาฯ ",
  "ปฺลิ-ตฺวฺ-ปฺวฺรฺ๓:๔๙ฯ๑": "เวยฺยาวจฺจํ สหตฺถา จ, ",
  "ปฺลิ-ตฺวฺ-ปฺวฺรฺ๓:๔๙ฯ๒": "อภิกฺขุกาวาเสน จ; ",
  "ปฺลิ-ตฺวฺ-ปฺวฺรฺ๓:๔๙ฯ๓": "ฉตฺตํ ยานญฺจ สงฺฆาณึ, ",
  "ปฺลิ-ตฺวฺ-ปฺวฺรฺ๓:๔๙ฯ๔": "อลงฺการํ คนฺธวาสิตํฯ ",
  "ปฺลิ-ตฺวฺ-ปฺวฺรฺ๓:๕๐ฯ๑": "ภิกฺขุนี สิกฺขมานา จ, ",
  "ปฺลิ-ตฺวฺ-ปฺวฺรฺ๓:๕๐ฯ๒": "สามเณรี คิหินิยา; ",
  "ปฺลิ-ตฺวฺ-ปฺวฺรฺ๓:๕๐ฯ๓": "อสงฺกจฺจิกา อาปตฺติ, ",
  "ปฺลิ-ตฺวฺ-ปฺวฺรฺ๓:๕๐ฯ๔": "จตฺตารีสา จตุตฺตริฯ ",
  "ปฺลิ-ตฺวฺ-ปฺวฺรฺ๓:๕๑ฯ๑": "กาเยน น วาจาจิตฺเตน, ",
  "ปฺลิ-ตฺวฺ-ปฺวฺรฺ๓:๕๑ฯ๒": "กายจิตฺเตน น วาจโต; ",
  "ปฺลิ-ตฺวฺ-ปฺวฺรฺ๓:๕๑ฯ๓": "ทฺวิสมุฏฺฐานิกา สพฺเพ, ",
  "ปฺลิ-ตฺวฺ-ปฺวฺรฺ๓:๕๑ฯ๔": "สมา เอฬกโลมิกาติฯ ",
  "ปฺลิ-ตฺวฺ-ปฺวฺรฺ๓:๕๒ฯ๑": "เอฬกโลมสมุฏฺฐานํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๓:๕๓ฯ๐": "๒ฯ๗ฯ ปทโสธมฺมสมุฏฺฐาน ",
  "ปฺลิ-ตฺวฺ-ปฺวฺรฺ๓:๕๓ฯ๑": "ปทญฺญตฺร อสมฺมตา, ",
  "ปฺลิ-ตฺวฺ-ปฺวฺรฺ๓:๕๓ฯ๒": "ตถา อตฺถงฺคเตน จ; ",
  "ปฺลิ-ตฺวฺ-ปฺวฺรฺ๓:๕๓ฯ๓": "ติรจฺฉานวิชฺชา เทฺว วุตฺตา, ",
  "ปฺลิ-ตฺวฺ-ปฺวฺรฺ๓:๕๓ฯ๔": "อโนกาโส จ ปุจฺฉนาฯ ",
  "ปฺลิ-ตฺวฺ-ปฺวฺรฺ๓:๕๔ฯ๑": "สตฺต สิกฺขาปทา เอเต, ",
  "ปฺลิ-ตฺวฺ-ปฺวฺรฺ๓:๕๔ฯ๒": "วาจา น กายจิตฺตโต; ",
  "ปฺลิ-ตฺวฺ-ปฺวฺรฺ๓:๕๔ฯ๓": "วาจาจิตฺเตน ชายนฺติ, ",
  "ปฺลิ-ตฺวฺ-ปฺวฺรฺ๓:๕๔ฯ๔": "น ตุ กาเยน ชายเร; ",
  "ปฺลิ-ตฺวฺ-ปฺวฺรฺ๓:๕๔ฯ๕": "ทฺวิสมุฏฺฐานิกา สพฺเพ, ",
  "ปฺลิ-ตฺวฺ-ปฺวฺรฺ๓:๕๔ฯ๖": "ปทโสธมฺมสทิสาฯ ",
  "ปฺลิ-ตฺวฺ-ปฺวฺรฺ๓:๕๕ฯ๑": "ปทโสธมฺมสมุฏฺฐานํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๓:๕๖ฯ๐": "๒ฯ๘ฯ อทฺธานสมุฏฺฐาน ",
  "ปฺลิ-ตฺวฺ-ปฺวฺรฺ๓:๕๖ฯ๑": "อทฺธานนาวํ ปณีตํ, ",
  "ปฺลิ-ตฺวฺ-ปฺวฺรฺ๓:๕๖ฯ๒": "มาตุคาเมน สํหเร; ",
  "ปฺลิ-ตฺวฺ-ปฺวฺรฺ๓:๕๖ฯ๓": "ธญฺญํ นิมนฺติตา เจว, ",
  "ปฺลิ-ตฺวฺ-ปฺวฺรฺ๓:๕๖ฯ๔": "อฏฺฐ จ ปาฏิเทสนีฯ ",
  "ปฺลิ-ตฺวฺ-ปฺวฺรฺ๓:๕๗ฯ๑": "สิกฺขา ปนฺนรส เอเต, ",
  "ปฺลิ-ตฺวฺ-ปฺวฺรฺ๓:๕๗ฯ๒": "กายา น วาจา น มนา; ",
  "ปฺลิ-ตฺวฺ-ปฺวฺรฺ๓:๕๗ฯ๓": "กายวาจาหิ ชายนฺติ, ",
  "ปฺลิ-ตฺวฺ-ปฺวฺรฺ๓:๕๗ฯ๔": "น เต จิตฺเตน ชายเรฯ ",
  "ปฺลิ-ตฺวฺ-ปฺวฺรฺ๓:๕๘ฯ๑": "กายจิตฺเตน ชายนฺติ, ",
  "ปฺลิ-ตฺวฺ-ปฺวฺรฺ๓:๕๘ฯ๒": "น เต ชายนฺติ วาจโต; ",
  "ปฺลิ-ตฺวฺ-ปฺวฺรฺ๓:๕๘ฯ๓": "กายวาจาหิ จิตฺเตน, ",
  "ปฺลิ-ตฺวฺ-ปฺวฺรฺ๓:๕๘ฯ๔": "สมุฏฺฐานา จตุพฺพิธา; ",
  "ปฺลิ-ตฺวฺ-ปฺวฺรฺ๓:๕๘ฯ๕": "ปญฺญตฺตา พุทฺธญาเณน, ",
  "ปฺลิ-ตฺวฺ-ปฺวฺรฺ๓:๕๘ฯ๖": "อทฺธาเนน สหา สมาฯ ",
  "ปฺลิ-ตฺวฺ-ปฺวฺรฺ๓:๕๙ฯ๑": "อทฺธานสมุฏฺฐานํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๓:๖๐ฯ๐": "๒ฯ๙ฯ เถยฺยสตฺถสมุฏฺฐาน ",
  "ปฺลิ-ตฺวฺ-ปฺวฺรฺ๓:๖๐ฯ๑": "เถยฺยสตฺถํ อุปสฺสุติ, ",
  "ปฺลิ-ตฺวฺ-ปฺวฺรฺ๓:๖๐ฯ๒": "สูปวิญฺญาปเนน จ; ",
  "ปฺลิ-ตฺวฺ-ปฺวฺรฺ๓:๖๐ฯ๓": "รตฺติฉนฺนญฺจ โอกาสํ, ",
  "ปฺลิ-ตฺวฺ-ปฺวฺรฺ๓:๖๐ฯ๔": "เอเต พฺยูเหน สตฺตมาฯ ",
  "ปฺลิ-ตฺวฺ-ปฺวฺรฺ๓:๖๑ฯ๑": "กายจิตฺเตน ชายนฺติ, ",
  "ปฺลิ-ตฺวฺ-ปฺวฺรฺ๓:๖๑ฯ๒": "น เต ชายนฺติ วาจโต; ",
  "ปฺลิ-ตฺวฺ-ปฺวฺรฺ๓:๖๑ฯ๓": "ตีหิ ทฺวาเรหิ ชายนฺติ, ",
  "ปฺลิ-ตฺวฺ-ปฺวฺรฺ๓:๖๑ฯ๔": "ทฺวิสมุฏฺฐานิกา อิเม; ",
  "ปฺลิ-ตฺวฺ-ปฺวฺรฺ๓:๖๑ฯ๕": "เถยฺยสตฺถสมุฏฺฐานา, ",
  "ปฺลิ-ตฺวฺ-ปฺวฺรฺ๓:๖๑ฯ๖": "เทสิตาทิจฺจพนฺธุนาฯ ",
  "ปฺลิ-ตฺวฺ-ปฺวฺรฺ๓:๖๒ฯ๑": "เถยฺยสตฺถสมุฏฺฐานํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๓:๖๓ฯ๐": "๒ฯ๑๐ฯ ธมฺมเทสนาสมุฏฺฐาน ",
  "ปฺลิ-ตฺวฺ-ปฺวฺรฺ๓:๖๓ฯ๑": "ฉตฺตปาณิสฺส สทฺธมฺมํ, ",
  "ปฺลิ-ตฺวฺ-ปฺวฺรฺ๓:๖๓ฯ๒": "น เทเสนฺติ ตถาคตา; ",
  "ปฺลิ-ตฺวฺ-ปฺวฺรฺ๓:๖๓ฯ๓": "เอวเมว ทณฺฑปาณิสฺส, ",
  "ปฺลิ-ตฺวฺ-ปฺวฺรฺ๓:๖๓ฯ๔": "สตฺถอาวุธปาณินํฯ ",
  "ปฺลิ-ตฺวฺ-ปฺวฺรฺ๓:๖๔ฯ๑": "ปาทุกุปาหนา ยานํ, ",
  "ปฺลิ-ตฺวฺ-ปฺวฺรฺ๓:๖๔ฯ๒": "เสยฺยปลฺลตฺถิกาย จ; ",
  "ปฺลิ-ตฺวฺ-ปฺวฺรฺ๓:๖๔ฯ๓": "เวฐิโตคุณฺฐิโต เจว, ",
  "ปฺลิ-ตฺวฺ-ปฺวฺรฺ๓:๖๔ฯ๔": "เอกาทสมนูนกาฯ ",
  "ปฺลิ-ตฺวฺ-ปฺวฺรฺ๓:๖๕ฯ๑": "วาจาจิตฺเตน ชายนฺติ, ",
  "ปฺลิ-ตฺวฺ-ปฺวฺรฺ๓:๖๕ฯ๒": "น เต ชายนฺติ กายโต; ",
  "ปฺลิ-ตฺวฺ-ปฺวฺรฺ๓:๖๕ฯ๓": "สพฺเพ เอกสมุฏฺฐานา, ",
  "ปฺลิ-ตฺวฺ-ปฺวฺรฺ๓:๖๕ฯ๔": "สมกา ธมฺมเทสเนฯ ",
  "ปฺลิ-ตฺวฺ-ปฺวฺรฺ๓:๖๖ฯ๑": "ธมฺมเทสนาสมุฏฺฐานํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๓:๖๗ฯ๐": "๒ฯ๑๑ฯ ภูตาโรจนสมุฏฺฐาน ",
  "ปฺลิ-ตฺวฺ-ปฺวฺรฺ๓:๖๗ฯ๑": "ภูตํ กาเยน ชายติ, ",
  "ปฺลิ-ตฺวฺ-ปฺวฺรฺ๓:๖๗ฯ๒": "น วาจา น จ จิตฺตโต; ",
  "ปฺลิ-ตฺวฺ-ปฺวฺรฺ๓:๖๗ฯ๓": "วาจโต จ สมุฏฺฐาติ, ",
  "ปฺลิ-ตฺวฺ-ปฺวฺรฺ๓:๖๗ฯ๔": "น กายา น จ จิตฺตโตฯ ",
  "ปฺลิ-ตฺวฺ-ปฺวฺรฺ๓:๖๘ฯ๑": "กายวาจาย ชายติ, ",
  "ปฺลิ-ตฺวฺ-ปฺวฺรฺ๓:๖๘ฯ๒": "น ตุ ชายติ จิตฺตโต; ",
  "ปฺลิ-ตฺวฺ-ปฺวฺรฺ๓:๖๘ฯ๓": "ภูตาโรจนกา นาม, ",
  "ปฺลิ-ตฺวฺ-ปฺวฺรฺ๓:๖๘ฯ๔": "ตีหิ ฐาเนหิ ชายติฯ ",
  "ปฺลิ-ตฺวฺ-ปฺวฺรฺ๓:๖๙ฯ๑": "ภูตาโรจนสมุฏฺฐานํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๓:๗๐ฯ๐": "๒ฯ๑๒ฯ โจริวุฏฺฐาปนสมุฏฺฐาน ",
  "ปฺลิ-ตฺวฺ-ปฺวฺรฺ๓:๗๐ฯ๑": "โจรี วาจาย จิตฺเตน, ",
  "ปฺลิ-ตฺวฺ-ปฺวฺรฺ๓:๗๐ฯ๒": "น ตํ ชายติ กายโต; ",
  "ปฺลิ-ตฺวฺ-ปฺวฺรฺ๓:๗๐ฯ๓": "ชายติ ตีหิ ทฺวาเรหิ, ",
  "ปฺลิ-ตฺวฺ-ปฺวฺรฺ๓:๗๐ฯ๔": "โจริวุฏฺฐาปนํ อิทํ; ",
  "ปฺลิ-ตฺวฺ-ปฺวฺรฺ๓:๗๐ฯ๕": "อกตํ ทฺวิสมุฏฺฐานํ, ",
  "ปฺลิ-ตฺวฺ-ปฺวฺรฺ๓:๗๐ฯ๖": "ธมฺมราเชน ภาสิตํฯ ",
  "ปฺลิ-ตฺวฺ-ปฺวฺรฺ๓:๗๑ฯ๑": "โจริวุฏฺฐาปนสมุฏฺฐานํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๓:๗๒ฯ๐": "๒ฯ๑๓ฯ อนนุญฺญาตสมุฏฺฐาน ",
  "ปฺลิ-ตฺวฺ-ปฺวฺรฺ๓:๗๒ฯ๑": "อนนุญฺญาตํ วาจาย, ",
  "ปฺลิ-ตฺวฺ-ปฺวฺรฺ๓:๗๒ฯ๒": "น กายา น จ จิตฺตโต; ",
  "ปฺลิ-ตฺวฺ-ปฺวฺรฺ๓:๗๒ฯ๓": "ชายติ กายวาจาย, ",
  "ปฺลิ-ตฺวฺ-ปฺวฺรฺ๓:๗๒ฯ๔": "น ตํ ชายติ จิตฺตโตฯ ",
  "ปฺลิ-ตฺวฺ-ปฺวฺรฺ๓:๗๓ฯ๑": "ชายติ วาจาจิตฺเตน, ",
  "ปฺลิ-ตฺวฺ-ปฺวฺรฺ๓:๗๓ฯ๒": "น ตํ ชายติ กายโต; ",
  "ปฺลิ-ตฺวฺ-ปฺวฺรฺ๓:๗๓ฯ๓": "ชายติ ตีหิ ทฺวาเรหิ, ",
  "ปฺลิ-ตฺวฺ-ปฺวฺรฺ๓:๗๓ฯ๔": "อกตํ จตุฐานิกํฯ ",
  "ปฺลิ-ตฺวฺ-ปฺวฺรฺ๓:๗๔ฯ๑": "อนนุญฺญาตสมุฏฺฐานํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๓:๗๕ฯ๑": "สมุฏฺฐานญฺหิ สงฺเขปํ, ",
  "ปฺลิ-ตฺวฺ-ปฺวฺรฺ๓:๗๕ฯ๒": "ทส ตีณิ สุเทสิตํ; ",
  "ปฺลิ-ตฺวฺ-ปฺวฺรฺ๓:๗๕ฯ๓": "อสมฺโมหกรํ ฐานํ, ",
  "ปฺลิ-ตฺวฺ-ปฺวฺรฺ๓:๗๕ฯ๔": "เนตฺติธมฺมานุโลมิกํ; ",
  "ปฺลิ-ตฺวฺ-ปฺวฺรฺ๓:๗๕ฯ๕": "ธารยนฺโต อิมํ วิญฺญู, ",
  "ปฺลิ-ตฺวฺ-ปฺวฺรฺ๓:๗๕ฯ๖": "สมุฏฺฐาเน น มุยฺหตีติฯ ",
  "ปฺลิ-ตฺวฺ-ปฺวฺรฺ๓:๗๖ฯ๑": "สมุฏฺฐานสีสสงฺเขโป นิฏฺฐิโตฯ "
}
