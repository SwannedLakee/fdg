{
  "ปฺลิ-ตฺวฺ-กฺทฺ๒:๐ฯ๑": "เถรวาท วินยปิฏก ",
  "ปฺลิ-ตฺวฺ-กฺทฺ๒:๐ฯ๒": "มหาวคฺค ",
  "ปฺลิ-ตฺวฺ-กฺทฺ๒:๐ฯ๓": "๒ฯ อุโปสถกฺขนฺธก ",
  "ปฺลิ-ตฺวฺ-กฺทฺ๒:๐ฯ๔": "๑ฯ สนฺนิปาตานุชานน ",
  "ปฺลิ-ตฺวฺ-กฺทฺ๒:๑ฯ๑ฯ๑": "เตน สมเยน พุทฺโธ ภควา ราชคเห วิหรติ คิชฺฌกูเฏ ปพฺพเตฯ ",
  "ปฺลิ-ตฺวฺ-กฺทฺ๒:๑ฯ๑ฯ๒": "เตน โข ปน สมเยน อญฺญติตฺถิยา ปริพฺพาชกา จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตฺวา ธมฺมํ ภาสนฺติฯ ",
  "ปฺลิ-ตฺวฺ-กฺทฺ๒:๑ฯ๑ฯ๓": "เต มนุสฺสา อุปสงฺกมนฺติ ธมฺมสฺสวนายฯ ",
  "ปฺลิ-ตฺวฺ-กฺทฺ๒:๑ฯ๑ฯ๔": "เต ลภนฺติ อญฺญติตฺถิเยสุ ปริพฺพาชเกสุ เปมํ, ลภนฺติ ปสาทํ, ลภนฺติ อญฺญติตฺถิยา ปริพฺพาชกา ปกฺขํฯ ",
  "ปฺลิ-ตฺวฺ-กฺทฺ๒:๑ฯ๒ฯ๑": "อถ โข รญฺโญ มาคธสฺส เสนิยสฺส พิมฺพิสารสฺส รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ—",
  "ปฺลิ-ตฺวฺ-กฺทฺ๒:๑ฯ๒ฯ๒": "“เอตรหิ โข อญฺญติตฺถิยา ปริพฺพาชกา จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตฺวา ธมฺมํ ภาสนฺติฯ ",
  "ปฺลิ-ตฺวฺ-กฺทฺ๒:๑ฯ๒ฯ๓": "เต มนุสฺสา อุปสงฺกมนฺติ ธมฺมสฺสวนายฯ ",
  "ปฺลิ-ตฺวฺ-กฺทฺ๒:๑ฯ๒ฯ๔": "เต ลภนฺติ อญฺญติตฺถิเยสุ ปริพฺพาชเกสุ เปมํ, ลภนฺติ ปสาทํ, ลภนฺติ อญฺญติตฺถิยา ปริพฺพาชกา ปกฺขํฯ ",
  "ปฺลิ-ตฺวฺ-กฺทฺ๒:๑ฯ๒ฯ๕": "ยนฺนูน อยฺยาปิ จาตุทฺทเส ปนฺนรเส อฏฺฐมิยา จ ปกฺขสฺส สนฺนิปเตยฺยุนฺ”ติฯ ",
  "ปฺลิ-ตฺวฺ-กฺทฺ๒:๑ฯ๓ฯ๑": "อถ โข ราชา มาคโธ เสนิโย พิมฺพิสาโร เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-กฺทฺ๒:๑ฯ๓ฯ๒": "เอกมนฺตํ นิสินฺโน โข ราชา มาคโธ เสนิโย พิมฺพิสาโร ภควนฺตํ เอตทโวจ—",
  "ปฺลิ-ตฺวฺ-กฺทฺ๒:๑ฯ๓ฯ๓": "“อิธ มยฺหํ, ภนฺเต, รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ ‘เอตรหิ โข อญฺญติตฺถิยา ปริพฺพาชกา จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตฺวา ธมฺมํ ภาสนฺติฯ ",
  "ปฺลิ-ตฺวฺ-กฺทฺ๒:๑ฯ๓ฯ๔": "เต มนุสฺสา อุปสงฺกมนฺติ ธมฺมสฺสวนายฯ ",
  "ปฺลิ-ตฺวฺ-กฺทฺ๒:๑ฯ๓ฯ๕": "เต ลภนฺติ อญฺญติตฺถิเยสุ ปริพฺพาชเกสุ เปมํ, ลภนฺติ ปสาทํ, ลภนฺติ อญฺญติตฺถิยา ปริพฺพาชกา ปกฺขํฯ ",
  "ปฺลิ-ตฺวฺ-กฺทฺ๒:๑ฯ๓ฯ๖": "ยนฺนูน อยฺยาปิ จาตุทฺทเส ปนฺนรเส อฏฺฐมิยา จ ปกฺขสฺส สนฺนิปเตยฺยุนฺ’ติฯ ",
  "ปฺลิ-ตฺวฺ-กฺทฺ๒:๑ฯ๓ฯ๗": "สาธุ, ภนฺเต, อยฺยาปิ จาตุทฺทเส ปนฺนรเส อฏฺฐมิยา จ ปกฺขสฺส สนฺนิปเตยฺยุนฺ”ติฯ ",
  "ปฺลิ-ตฺวฺ-กฺทฺ๒:๑ฯ๔ฯ๑": "อถ โข ภควา ราชานํ มาคธํ เสนิยํ พิมฺพิสารํ ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ ",
  "ปฺลิ-ตฺวฺ-กฺทฺ๒:๑ฯ๔ฯ๒": "อถ โข ราชา มาคโธ เสนิโย พิมฺพิสาโร ภควตา ธมฺมิยา กถาย สนฺทสฺสิโต สมาทปิโต สมุตฺเตชิโต สมฺปหํสิโต อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
  "ปฺลิ-ตฺวฺ-กฺทฺ๒:๑ฯ๔ฯ๓": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๒:๑ฯ๔ฯ๔": "“อนุชานามิ, ภิกฺขเว, จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตุนฺ”ติฯ ",
  "ปฺลิ-ตฺวฺ-กฺทฺ๒:๒ฯ๑ฯ๑": "เตน โข ปน สมเยน ภิกฺขู—",
  "ปฺลิ-ตฺวฺ-กฺทฺ๒:๒ฯ๑ฯ๒": "“ภควตา อนุญฺญาตา จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตุนฺ”ติ—",
  "ปฺลิ-ตฺวฺ-กฺทฺ๒:๒ฯ๑ฯ๓": "จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตฺวา ตุณฺหี นิสีทนฺติฯ ",
  "ปฺลิ-ตฺวฺ-กฺทฺ๒:๒ฯ๑ฯ๔": "เต มนุสฺสา อุปสงฺกมนฺติ ธมฺมสฺสวนายฯ ",
  "ปฺลิ-ตฺวฺ-กฺทฺ๒:๒ฯ๑ฯ๕": "เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๒:๒ฯ๑ฯ๖": "“กถญฺหิ นาม สมณา สกฺยปุตฺติยา จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตฺวา ตุณฺหี นิสีทิสฺสนฺติ, เสยฺยถาปิ มูคสูกราฯ ",
  "ปฺลิ-ตฺวฺ-กฺทฺ๒:๒ฯ๑ฯ๗": "นนุ นาม สนฺนิปติเตหิ ธมฺโม ภาสิตพฺโพ”ติฯ ",
  "ปฺลิ-ตฺวฺ-กฺทฺ๒:๒ฯ๑ฯ๘": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-กฺทฺ๒:๒ฯ๑ฯ๙": "อถ โข เต ภิกฺขู ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๒:๒ฯ๑ฯ๑๐": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๒:๒ฯ๑ฯ๑๑": "“อนุชานามิ, ภิกฺขเว, จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตฺวา ธมฺมํ ภาสิตุนฺ”ติฯ ",
  "ปฺลิ-ตฺวฺ-กฺทฺ๒:๓ฯ๑ฯ๐": "๒ฯ ปาติโมกฺขุทฺเทสานุชานน ",
  "ปฺลิ-ตฺวฺ-กฺทฺ๒:๓ฯ๑ฯ๑": "อถ โข ภควโต รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ—",
  "ปฺลิ-ตฺวฺ-กฺทฺ๒:๓ฯ๑ฯ๒": "“ยนฺนูนาหํ ยานิ มยา ภิกฺขูนํ ปญฺญตฺตานิ สิกฺขาปทานิ, ตานิ เนสํ ปาติโมกฺขุทฺเทสํ อนุชาเนยฺยํฯ ",
  "ปฺลิ-ตฺวฺ-กฺทฺ๒:๓ฯ๑ฯ๓": "โส เนสํ ภวิสฺสติ อุโปสถกมฺมนฺ”ติฯ ",
  "ปฺลิ-ตฺวฺ-กฺทฺ๒:๓ฯ๒ฯ๑": "อถ โข ภควา สายนฺหสมยํ ปฏิสลฺลานา วุฏฺฐิโต เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๒:๓ฯ๒ฯ๒": "“อิธ มยฺหํ, ภิกฺขเว, รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ ‘ยนฺนูนาหํ ยานิ มยา ภิกฺขูนํ ปญฺญตฺตานิ สิกฺขาปทานิ, ตานิ เนสํ ปาติโมกฺขุทฺเทสํ อนุชาเนยฺยํฯ ",
  "ปฺลิ-ตฺวฺ-กฺทฺ๒:๓ฯ๒ฯ๓": "โส เนสํ ภวิสฺสติ อุโปสถกมฺมนฺ’ติฯ ",
  "ปฺลิ-ตฺวฺ-กฺทฺ๒:๓ฯ๒ฯ๔": "อนุชานามิ, ภิกฺขเว, ปาติโมกฺขํ อุทฺทิสิตุํฯ ",
  "ปฺลิ-ตฺวฺ-กฺทฺ๒:๓ฯ๓ฯ๑": "เอวญฺจ ปน, ภิกฺขเว, อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๓ฯ๓ฯ๒": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๓ฯ๓ฯ๓": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๓ฯ๓ฯ๔": "ยทิ สงฺฆสฺส ปตฺตกลฺลํ, สงฺโฆ อุโปสถํ กเรยฺย, ปาติโมกฺขํ อุทฺทิเสยฺยฯ ",
  "ปฺลิ-ตฺวฺ-กฺทฺ๒:๓ฯ๓ฯ๕": "กึ สงฺฆสฺส ปุพฺพกิจฺจํ? ",
  "ปฺลิ-ตฺวฺ-กฺทฺ๒:๓ฯ๓ฯ๖": "ปาริสุทฺธึ อายสฺมนฺโต อาโรเจถฯ ",
  "ปฺลิ-ตฺวฺ-กฺทฺ๒:๓ฯ๓ฯ๗": "ปาติโมกฺขํ อุทฺทิสิสฺสามิฯ ",
  "ปฺลิ-ตฺวฺ-กฺทฺ๒:๓ฯ๓ฯ๘": "ตํ สพฺเพว สนฺตา สาธุกํ สุโณม มนสิ กโรมฯ ",
  "ปฺลิ-ตฺวฺ-กฺทฺ๒:๓ฯ๓ฯ๙": "ยสฺส สิยา อาปตฺติ, โส อาวิกเรยฺยฯ ",
  "ปฺลิ-ตฺวฺ-กฺทฺ๒:๓ฯ๓ฯ๑๐": "อสนฺติยา อาปตฺติยา ตุณฺหี ภวิตพฺพํฯ ",
  "ปฺลิ-ตฺวฺ-กฺทฺ๒:๓ฯ๓ฯ๑๑": "ตุณฺหีภาเวน โข ปนายสฺมนฺเต ปริสุทฺธาติ เวทิสฺสามิฯ ",
  "ปฺลิ-ตฺวฺ-กฺทฺ๒:๓ฯ๓ฯ๑๒": "ยถา โข ปน ปจฺเจกปุฏฺฐสฺส เวยฺยากรณํ โหติ, เอวเมวํ เอวรูปาย ปริสาย ยาวตติยํ อนุสฺสาวิตํ โหติฯ ",
  "ปฺลิ-ตฺวฺ-กฺทฺ๒:๓ฯ๓ฯ๑๓": "โย ปน ภิกฺขุ ยาวตติยํ อนุสฺสาวิยมาเน สรมาโน สนฺตึ อาปตฺตึ นาวิกเรยฺย, สมฺปชานมุสาวาทสฺส โหติฯ ",
  "ปฺลิ-ตฺวฺ-กฺทฺ๒:๓ฯ๓ฯ๑๔": "สมฺปชานมุสาวาโท โข ปนายสฺมนฺโต อนฺตรายิโก ธมฺโม วุตฺโต ภควตาฯ ",
  "ปฺลิ-ตฺวฺ-กฺทฺ๒:๓ฯ๓ฯ๑๕": "ตสฺมา, สรมาเนน ภิกฺขุนา อาปนฺเนน วิสุทฺธาเปกฺเขน สนฺตี อาปตฺติ อาวิกาตพฺพา; ",
  "ปฺลิ-ตฺวฺ-กฺทฺ๒:๓ฯ๓ฯ๑๖": "อาวิกตา หิสฺส ผาสุ โหตี’”ติฯ ",
  "ปฺลิ-ตฺวฺ-กฺทฺ๒:๓ฯ๔ฯ๑": "ปาติโมกฺขนฺติ ",
  "ปฺลิ-ตฺวฺ-กฺทฺ๒:๓ฯ๔ฯ๒": "อาทิเมตํ มุขเมตํ ปมุขเมตํ กุสลานํ ธมฺมานํฯ เตน วุจฺจติ ปาติโมกฺขนฺติฯ ",
  "ปฺลิ-ตฺวฺ-กฺทฺ๒:๓ฯ๔ฯ๓": "อายสฺมนฺโตติ ",
  "ปฺลิ-ตฺวฺ-กฺทฺ๒:๓ฯ๔ฯ๔": "ปิยวจนเมตํ ครุวจนเมตํ สคารวสปฺปติสฺสาธิวจนเมตํ อายสฺมนฺโตติฯ ",
  "ปฺลิ-ตฺวฺ-กฺทฺ๒:๓ฯ๔ฯ๕": "อุทฺทิสิสฺสามีติ ",
  "ปฺลิ-ตฺวฺ-กฺทฺ๒:๓ฯ๔ฯ๖": "อาจิกฺขิสฺสามิ เทเสสฺสามิ ปญฺญเปสฺสามิ ปฏฺฐเปสฺสามิ วิวริสฺสามิ วิภชิสฺสามิ อุตฺตานึ กริสฺสามิ ปกาเสสฺสามิฯ ",
  "ปฺลิ-ตฺวฺ-กฺทฺ๒:๓ฯ๔ฯ๗": "ตนฺติ ",
  "ปฺลิ-ตฺวฺ-กฺทฺ๒:๓ฯ๔ฯ๘": "ปาติโมกฺขํ วุจฺจติฯ ",
  "ปฺลิ-ตฺวฺ-กฺทฺ๒:๓ฯ๔ฯ๙": "สพฺเพว สนฺตาติ ",
  "ปฺลิ-ตฺวฺ-กฺทฺ๒:๓ฯ๔ฯ๑๐": "ยาวติกา ตสฺสา ปริสาย เถรา จ นวา จ มชฺฌิมา จ, เอเต วุจฺจนฺติ สพฺเพว สนฺตาติฯ ",
  "ปฺลิ-ตฺวฺ-กฺทฺ๒:๓ฯ๔ฯ๑๑": "สาธุกํ สุโณมาติ ",
  "ปฺลิ-ตฺวฺ-กฺทฺ๒:๓ฯ๔ฯ๑๒": "อฏฺฐึ กตฺวา มนสิ กตฺวา สพฺพเจตสา สมนฺนาหรามฯ ",
  "ปฺลิ-ตฺวฺ-กฺทฺ๒:๓ฯ๔ฯ๑๓": "มนสิ กโรมาติ ",
  "ปฺลิ-ตฺวฺ-กฺทฺ๒:๓ฯ๔ฯ๑๔": "เอกคฺคจิตฺตา อวิกฺขิตฺตจิตฺตา อวิสาหฏจิตฺตา นิสาเมมฯ ",
  "ปฺลิ-ตฺวฺ-กฺทฺ๒:๓ฯ๕ฯ๑": "ยสฺส สิยา อาปตฺตีติ ",
  "ปฺลิ-ตฺวฺ-กฺทฺ๒:๓ฯ๕ฯ๒": "เถรสฺส วา นวสฺส วา มชฺฌิมสฺส วา, ปญฺจนฺนํ วา อาปตฺติกฺขนฺธานํ อญฺญตรา อาปตฺติ, สตฺตนฺนํ วา อาปตฺติกฺขนฺธานํ อญฺญตรา อาปตฺติฯ ",
  "ปฺลิ-ตฺวฺ-กฺทฺ๒:๓ฯ๕ฯ๓": "โส อาวิกเรยฺยาติ ",
  "ปฺลิ-ตฺวฺ-กฺทฺ๒:๓ฯ๕ฯ๔": "โส เทเสยฺย, โส วิวเรยฺย, โส อุตฺตานึ กเรยฺย, โส ปกาเสยฺย สงฺฆมชฺเฌ วา คณมชฺเฌ วา เอกปุคฺคเล วาฯ ",
  "ปฺลิ-ตฺวฺ-กฺทฺ๒:๓ฯ๕ฯ๕": "อสนฺตี นาม อาปตฺติ ",
  "ปฺลิ-ตฺวฺ-กฺทฺ๒:๓ฯ๕ฯ๖": "อนชฺฌาปนฺนา วา โหติ, อาปชฺชิตฺวา วา วุฏฺฐิตาฯ ",
  "ปฺลิ-ตฺวฺ-กฺทฺ๒:๓ฯ๕ฯ๗": "ตุณฺหี ภวิตพฺพนฺติ ",
  "ปฺลิ-ตฺวฺ-กฺทฺ๒:๓ฯ๕ฯ๘": "อธิวาเสตพฺพํ น พฺยาหริตพฺพํฯ ",
  "ปฺลิ-ตฺวฺ-กฺทฺ๒:๓ฯ๕ฯ๙": "ปริสุทฺธาติ เวทิสฺสามีติ ",
  "ปฺลิ-ตฺวฺ-กฺทฺ๒:๓ฯ๕ฯ๑๐": "ชานิสฺสามิ ธาเรสฺสามิฯ ",
  "ปฺลิ-ตฺวฺ-กฺทฺ๒:๓ฯ๖ฯ๑": "ยถา โข ปน ปจฺเจกปุฏฺฐสฺส เวยฺยากรณํ โหตีติ ",
  "ปฺลิ-ตฺวฺ-กฺทฺ๒:๓ฯ๖ฯ๒": "ยถา เอเกน เอโก ปุฏฺโฐ พฺยากเรยฺย, เอวเมว ตสฺสา ปริสาย ชานิตพฺพํ มํ ปุจฺฉตีติฯ ",
  "ปฺลิ-ตฺวฺ-กฺทฺ๒:๓ฯ๖ฯ๓": "เอวรูปา นาม ปริสา ",
  "ปฺลิ-ตฺวฺ-กฺทฺ๒:๓ฯ๖ฯ๔": "ภิกฺขุปริสา วุจฺจติฯ ",
  "ปฺลิ-ตฺวฺ-กฺทฺ๒:๓ฯ๖ฯ๕": "ยาวตติยํ อนุสฺสาวิตํ โหตีติ ",
  "ปฺลิ-ตฺวฺ-กฺทฺ๒:๓ฯ๖ฯ๖": "สกิมฺปิ อนุสฺสาวิตํ โหติ, ทุติยมฺปิ อนุสฺสาวิตํ โหติ, ตติยมฺปิ อนุสฺสาวิตํ โหติฯ ",
  "ปฺลิ-ตฺวฺ-กฺทฺ๒:๓ฯ๖ฯ๗": "สรมาโนติ ",
  "ปฺลิ-ตฺวฺ-กฺทฺ๒:๓ฯ๖ฯ๘": "ชานมาโน สญฺชานมาโนฯ ",
  "ปฺลิ-ตฺวฺ-กฺทฺ๒:๓ฯ๖ฯ๙": "สนฺตี นาม อาปตฺติ ",
  "ปฺลิ-ตฺวฺ-กฺทฺ๒:๓ฯ๖ฯ๑๐": "อชฺฌาปนฺนา วา โหติ, อาปชฺชิตฺวา วา อวุฏฺฐิตาฯ ",
  "ปฺลิ-ตฺวฺ-กฺทฺ๒:๓ฯ๖ฯ๑๑": "นาวิกเรยฺยาติ ",
  "ปฺลิ-ตฺวฺ-กฺทฺ๒:๓ฯ๖ฯ๑๒": "น เทเสยฺย, น วิวเรยฺย, น อุตฺตานึ กเรยฺย, น ปกาเสยฺย สงฺฆมชฺเฌ วา คณมชฺเฌ วา เอกปุคฺคเล วาฯ ",
  "ปฺลิ-ตฺวฺ-กฺทฺ๒:๓ฯ๗ฯ๑": "สมฺปชานมุสาวาทสฺส โหตีติ ",
  "ปฺลิ-ตฺวฺ-กฺทฺ๒:๓ฯ๗ฯ๒": "สมฺปชานมุสาวาเท กึ โหติ? ",
  "ปฺลิ-ตฺวฺ-กฺทฺ๒:๓ฯ๗ฯ๓": "ทุกฺกฏํ โหติฯ ",
  "ปฺลิ-ตฺวฺ-กฺทฺ๒:๓ฯ๗ฯ๔": "อนฺตรายิโก ธมฺโม วุตฺโต ภควตาติฯ ",
  "ปฺลิ-ตฺวฺ-กฺทฺ๒:๓ฯ๗ฯ๕": "กิสฺส อนฺตรายิโก? ",
  "ปฺลิ-ตฺวฺ-กฺทฺ๒:๓ฯ๗ฯ๖": "ปฐมสฺส ฌานสฺส อธิคมาย อนฺตรายิโก, ทุติยสฺส ฌานสฺส อธิคมาย อนฺตรายิโก, ตติยสฺส ฌานสฺส อธิคมาย อนฺตรายิโก, จตุตฺถสฺส ฌานสฺส อธิคมาย อนฺตรายิโก, ฌานานํ วิโมกฺขานํ สมาธีนํ สมาปตฺตีนํ เนกฺขมฺมานํ นิสฺสรณานํ ปวิเวกานํ กุสลานํ ธมฺมานํ อธิคมาย อนฺตรายิโกฯ ",
  "ปฺลิ-ตฺวฺ-กฺทฺ๒:๓ฯ๗ฯ๗": "ตสฺมาติ ",
  "ปฺลิ-ตฺวฺ-กฺทฺ๒:๓ฯ๗ฯ๘": "ตงฺการณาฯ ",
  "ปฺลิ-ตฺวฺ-กฺทฺ๒:๓ฯ๗ฯ๙": "สรมาเนนาติ ",
  "ปฺลิ-ตฺวฺ-กฺทฺ๒:๓ฯ๗ฯ๑๐": "ชานมาเนน สญฺชานมาเนนฯ ",
  "ปฺลิ-ตฺวฺ-กฺทฺ๒:๓ฯ๗ฯ๑๑": "วิสุทฺธาเปกฺเขนาติ ",
  "ปฺลิ-ตฺวฺ-กฺทฺ๒:๓ฯ๗ฯ๑๒": "วุฏฺฐาตุกาเมน วิสุชฺฌิตุกาเมนฯ ",
  "ปฺลิ-ตฺวฺ-กฺทฺ๒:๓ฯ๘ฯ๑": "สนฺตี นาม อาปตฺติ ",
  "ปฺลิ-ตฺวฺ-กฺทฺ๒:๓ฯ๘ฯ๒": "อชฺฌาปนฺนา วา โหติ, อาปชฺชิตฺวา วา อวุฏฺฐิตาฯ ",
  "ปฺลิ-ตฺวฺ-กฺทฺ๒:๓ฯ๘ฯ๓": "อาวิกาตพฺพาติ ",
  "ปฺลิ-ตฺวฺ-กฺทฺ๒:๓ฯ๘ฯ๔": "อาวิกาตพฺพา สงฺฆมชฺเฌ วา คณมชฺเฌ วา เอกปุคฺคเล วาฯ ",
  "ปฺลิ-ตฺวฺ-กฺทฺ๒:๓ฯ๘ฯ๕": "อาวิกตา หิสฺส ผาสุ โหตีติ ",
  "ปฺลิ-ตฺวฺ-กฺทฺ๒:๓ฯ๘ฯ๖": "กิสฺส ผาสุ โหติ? ",
  "ปฺลิ-ตฺวฺ-กฺทฺ๒:๓ฯ๘ฯ๗": "ปฐมสฺส ฌานสฺส อธิคมาย ผาสุ โหติ, ทุติยสฺส ฌานสฺส อธิคมาย ผาสุ โหติ, ตติยสฺส ฌานสฺส อธิคมาย ผาสุ โหติ, จตุตฺถสฺส ฌานสฺส อธิคมาย ผาสุ โหติ, ฌานานํ วิโมกฺขานํ สมาธีนํ สมาปตฺตีนํ เนกฺขมฺมานํ นิสฺสรณานํ ปวิเวกานํ กุสลานํ ธมฺมานํ อธิคมาย ผาสุ โหตีติฯ ",
  "ปฺลิ-ตฺวฺ-กฺทฺ๒:๔ฯ๑ฯ๑": "เตน โข ปน สมเยน ภิกฺขู—",
  "ปฺลิ-ตฺวฺ-กฺทฺ๒:๔ฯ๑ฯ๒": "“ภควตา ปาติโมกฺขุทฺเทโส อนุญฺญาโต”ติ—",
  "ปฺลิ-ตฺวฺ-กฺทฺ๒:๔ฯ๑ฯ๓": "เทวสิกํ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๔ฯ๑ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๔ฯ๑ฯ๕": "“น, ภิกฺขเว, เทวสิกํ ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๔ฯ๑ฯ๖": "โย อุทฺทิเสยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๔ฯ๑ฯ๗": "อนุชานามิ, ภิกฺขเว, อุโปสเถ ปาติโมกฺขํ อุทฺทิสิตุนฺ”ติฯ ",
  "ปฺลิ-ตฺวฺ-กฺทฺ๒:๔ฯ๒ฯ๑": "เตน โข ปน สมเยน ภิกฺขู—",
  "ปฺลิ-ตฺวฺ-กฺทฺ๒:๔ฯ๒ฯ๒": "“ภควตา อุโปสเถ ปาติโมกฺขุทฺเทโส อนุญฺญาโต”ติ—",
  "ปฺลิ-ตฺวฺ-กฺทฺ๒:๔ฯ๒ฯ๓": "ปกฺขสฺส ติกฺขตฺตุํ ปาติโมกฺขํ อุทฺทิสนฺติ, จาตุทฺทเส ปนฺนรเส อฏฺฐมิยา จ ปกฺขสฺสฯ ",
  "ปฺลิ-ตฺวฺ-กฺทฺ๒:๔ฯ๒ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๔ฯ๒ฯ๕": "“น, ภิกฺขเว, ปกฺขสฺส ติกฺขตฺตุํ ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๔ฯ๒ฯ๖": "โย อุทฺทิเสยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๔ฯ๒ฯ๗": "อนุชานามิ, ภิกฺขเว, สกึ ปกฺขสฺส จาตุทฺทเส วา ปนฺนรเส วา ปาติโมกฺขํ อุทฺทิสิตุนฺ”ติฯ ",
  "ปฺลิ-ตฺวฺ-กฺทฺ๒:๕ฯ๑ฯ๑": "เตน โข ปน สมเยน ฉพฺพคฺคิยา ภิกฺขู ยถาปริสาย ปาติโมกฺขํ อุทฺทิสนฺติ สกาย สกาย ปริสายฯ ",
  "ปฺลิ-ตฺวฺ-กฺทฺ๒:๕ฯ๑ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๕ฯ๑ฯ๓": "“น, ภิกฺขเว, ยถาปริสาย ปาติโมกฺขํ อุทฺทิสิตพฺพํ สกาย สกาย ปริสายฯ ",
  "ปฺลิ-ตฺวฺ-กฺทฺ๒:๕ฯ๑ฯ๔": "โย อุทฺทิเสยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๕ฯ๑ฯ๕": "อนุชานามิ, ภิกฺขเว, สมคฺคานํ อุโปสถกมฺมนฺ”ติฯ ",
  "ปฺลิ-ตฺวฺ-กฺทฺ๒:๕ฯ๒ฯ๑": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๕ฯ๒ฯ๒": "“ภควตา ปญฺญตฺตํ—",
  "ปฺลิ-ตฺวฺ-กฺทฺ๒:๕ฯ๒ฯ๓": "‘สมคฺคานํ อุโปสถกมฺมนฺ’ติฯ ",
  "ปฺลิ-ตฺวฺ-กฺทฺ๒:๕ฯ๒ฯ๔": "กิตฺตาวตา นุ โข สามคฺคี โหติ, ยาวตา เอกาวาโส, อุทาหุ สพฺพา ปถวี”ติ? ",
  "ปฺลิ-ตฺวฺ-กฺทฺ๒:๕ฯ๒ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๕ฯ๒ฯ๖": "“อนุชานามิ, ภิกฺขเว, เอตฺตาวตา สามคฺคี ยาวตา เอกาวาโส”ติฯ ",
  "ปฺลิ-ตฺวฺ-กฺทฺ๒:๕ฯ๓ฯ๐": "๓ฯ มหากปฺปินวตฺถุ ",
  "ปฺลิ-ตฺวฺ-กฺทฺ๒:๕ฯ๓ฯ๑": "เตน โข ปน สมเยน อายสฺมา มหากปฺปิโน ราชคเห วิหรติ มทฺทกุจฺฉิมฺหิ มิคทาเยฯ ",
  "ปฺลิ-ตฺวฺ-กฺทฺ๒:๕ฯ๓ฯ๒": "อถ โข อายสฺมโต มหากปฺปินสฺส รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ—",
  "ปฺลิ-ตฺวฺ-กฺทฺ๒:๕ฯ๓ฯ๓": "“คจฺเฉยฺยํ วาหํ อุโปสถํ น วา คจฺเฉยฺยํ, คจฺเฉยฺยํ วาหํ สงฺฆกมฺมํ น วา คจฺเฉยฺยํ, อถ ขฺวาหํ วิสุทฺโธ ปรมาย วิสุทฺธิยา”ติ? ",
  "ปฺลิ-ตฺวฺ-กฺทฺ๒:๕ฯ๔ฯ๑": "อถ โข ภควา อายสฺมโต มหากปฺปินสฺส เจตสา เจโตปริวิตกฺกมญฺญาย—",
  "ปฺลิ-ตฺวฺ-กฺทฺ๒:๕ฯ๔ฯ๒": "เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิญฺเชยฺย; เอวเมว—คิชฺฌกูเฏ ปพฺพเต อนฺตรหิโต มทฺทกุจฺฉิมฺหิ มิคทาเย อายสฺมโต มหากปฺปินสฺส สมฺมุเข ปาตุรโหสิฯ ",
  "ปฺลิ-ตฺวฺ-กฺทฺ๒:๕ฯ๔ฯ๓": "นิสีทิ ภควา ปญฺญตฺเต อาสเนฯ ",
  "ปฺลิ-ตฺวฺ-กฺทฺ๒:๕ฯ๔ฯ๔": "อายสฺมาปิ โข มหากปฺปิโน ภควนฺตํ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-กฺทฺ๒:๕ฯ๕ฯ๑": "เอกมนฺตํ นิสินฺนํ โข อายสฺมนฺตํ มหากปฺปินํ ภควา เอตทโวจ—",
  "ปฺลิ-ตฺวฺ-กฺทฺ๒:๕ฯ๕ฯ๒": "“นนุ เต, กปฺปิน, รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ—",
  "ปฺลิ-ตฺวฺ-กฺทฺ๒:๕ฯ๕ฯ๓": "คจฺเฉยฺยํ วาหํ อุโปสถํ น วา คจฺเฉยฺยํ, คจฺเฉยฺยํ วาหํ สงฺฆกมฺมํ น วา คจฺเฉยฺยํ, อถ ขฺวาหํ วิสุทฺโธ ปรมาย วิสุทฺธิยา”ติ? ",
  "ปฺลิ-ตฺวฺ-กฺทฺ๒:๕ฯ๕ฯ๔": "“เอวํ, ภนฺเต”ฯ ",
  "ปฺลิ-ตฺวฺ-กฺทฺ๒:๕ฯ๕ฯ๕": "“ตุเมฺห เจ พฺราหฺมณา อุโปสถํ น สกฺกริสฺสถ น ครุกริสฺสถ น มาเนสฺสถ น ปูเชสฺสถ, อถ โก จรหิ อุโปสถํ สกฺกริสฺสติ ครุกริสฺสติ มาเนสฺสติ ปูเชสฺสติ? ",
  "ปฺลิ-ตฺวฺ-กฺทฺ๒:๕ฯ๕ฯ๖": "คจฺฉ ตฺวํ, พฺราหฺมณ, อุโปสถํ, มา โน อคมาสิฯ ",
  "ปฺลิ-ตฺวฺ-กฺทฺ๒:๕ฯ๕ฯ๗": "คจฺฉ ตฺวํ สงฺฆกมฺมํ, มา โน อคมาสี”ติฯ ",
  "ปฺลิ-ตฺวฺ-กฺทฺ๒:๕ฯ๕ฯ๘": "“เอวํ, ภนฺเต”ติ โข อายสฺมา มหากปฺปิโน ภควโต ปจฺจโสฺสสิฯ ",
  "ปฺลิ-ตฺวฺ-กฺทฺ๒:๕ฯ๖ฯ๑": "อถ โข ภควา อายสฺมนฺตํ มหากปฺปินํ ธมฺมิยา กถาย สนฺทเสฺสตฺวา สมาทเปตฺวา สมุตฺเตเชตฺวา สมฺปหํเสตฺวา—",
  "ปฺลิ-ตฺวฺ-กฺทฺ๒:๕ฯ๖ฯ๒": "เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิญฺเชยฺย; เอวเมว—มทฺทกุจฺฉิมฺหิ มิคทาเย อายสฺมโต มหากปฺปินสฺส สมฺมุเข อนฺตรหิโต คิชฺฌกูเฏ ปพฺพเต ปาตุรโหสิฯ ",
  "ปฺลิ-ตฺวฺ-กฺทฺ๒:๖ฯ๑ฯ๐": "๔ฯ สีมานุชานน ",
  "ปฺลิ-ตฺวฺ-กฺทฺ๒:๖ฯ๑ฯ๑": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๖ฯ๑ฯ๒": "“ภควตา ปญฺญตฺตํ—",
  "ปฺลิ-ตฺวฺ-กฺทฺ๒:๖ฯ๑ฯ๓": "‘เอตฺตาวตา สามคฺคี ยาวตา เอกาวาโส’ติ, กิตฺตาวตา นุ โข เอกาวาโส โหตี”ติ? ",
  "ปฺลิ-ตฺวฺ-กฺทฺ๒:๖ฯ๑ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๖ฯ๑ฯ๕": "“อนุชานามิ, ภิกฺขเว, สีมํ สมฺมนฺนิตุํฯ ",
  "ปฺลิ-ตฺวฺ-กฺทฺ๒:๖ฯ๑ฯ๖": "เอวญฺจ ปน, ภิกฺขเว, สมฺมนฺนิตพฺพา—",
  "ปฺลิ-ตฺวฺ-กฺทฺ๒:๖ฯ๑ฯ๗": "ปฐมํ นิมิตฺตา กิตฺเตตพฺพา—",
  "ปฺลิ-ตฺวฺ-กฺทฺ๒:๖ฯ๑ฯ๘": "ปพฺพตนิมิตฺตํ, ปาสาณนิมิตฺตํ, วนนิมิตฺตํ, รุกฺขนิมิตฺตํ, มคฺคนิมิตฺตํ, วมฺมิกนิมิตฺตํ, นทีนิมิตฺตํ, อุทกนิมิตฺตํฯ ",
  "ปฺลิ-ตฺวฺ-กฺทฺ๒:๖ฯ๑ฯ๙": "นิมิตฺเต กิตฺเตตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๖ฯ๑ฯ๑๐": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๖ฯ๑ฯ๑๑": "ยาวตา สมนฺตา นิมิตฺตา กิตฺติตาฯ ",
  "ปฺลิ-ตฺวฺ-กฺทฺ๒:๖ฯ๑ฯ๑๒": "ยทิ สงฺฆสฺส ปตฺตกลฺลํ, สงฺโฆ เอเตหิ นิมิตฺเตหิ สีมํ สมฺมนฺเนยฺย สมานสํวาสํ เอกุโปสถํฯ ",
  "ปฺลิ-ตฺวฺ-กฺทฺ๒:๖ฯ๑ฯ๑๓": "เอสา ญตฺติฯ ",
  "ปฺลิ-ตฺวฺ-กฺทฺ๒:๖ฯ๒ฯ๑": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๖ฯ๒ฯ๒": "ยาวตา สมนฺตา นิมิตฺตา กิตฺติตาฯ ",
  "ปฺลิ-ตฺวฺ-กฺทฺ๒:๖ฯ๒ฯ๓": "สงฺโฆ เอเตหิ นิมิตฺเตหิ สีมํ สมฺมนฺนติ สมานสํวาสํ เอกุโปสถํฯ ",
  "ปฺลิ-ตฺวฺ-กฺทฺ๒:๖ฯ๒ฯ๔": "ยสฺสายสฺมโต ขมติ เอเตหิ นิมิตฺเตหิ สีมาย สมฺมุติ สมานสํวาสาย เอกุโปสถาย, โส ตุณฺหสฺส; ",
  "ปฺลิ-ตฺวฺ-กฺทฺ๒:๖ฯ๒ฯ๕": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๒:๖ฯ๒ฯ๖": "สมฺมตา สีมา สงฺเฆน เอเตหิ นิมิตฺเตหิ สมานสํวาสา เอกุโปสถาฯ ",
  "ปฺลิ-ตฺวฺ-กฺทฺ๒:๖ฯ๒ฯ๗": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๒:๗ฯ๑ฯ๑": "เตน โข ปน สมเยน ฉพฺพคฺคิยา ภิกฺขู—",
  "ปฺลิ-ตฺวฺ-กฺทฺ๒:๗ฯ๑ฯ๒": "“ภควตา สีมาสมฺมุติ อนุญฺญาตา”ติ—",
  "ปฺลิ-ตฺวฺ-กฺทฺ๒:๗ฯ๑ฯ๓": "อติมหติโย สีมาโย สมฺมนฺนนฺติ, จตุโยชนิกาปิ ปญฺจโยชนิกาปิ ฉโยชนิกาปิฯ ",
  "ปฺลิ-ตฺวฺ-กฺทฺ๒:๗ฯ๑ฯ๔": "ภิกฺขู อุโปสถํ อาคจฺฉนฺตา อุทฺทิสฺสมาเนปิ ปาติโมกฺเข อาคจฺฉนฺติ, อุทฺทิฏฺฐมตฺเตปิ อาคจฺฉนฺติ, อนฺตราปิ ปริวสนฺติฯ ",
  "ปฺลิ-ตฺวฺ-กฺทฺ๒:๗ฯ๑ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๗ฯ๑ฯ๖": "“น, ภิกฺขเว, อติมหตี สีมา สมฺมนฺนิตพฺพา, จตุโยชนิกา วา ปญฺจโยชนิกา วา ฉโยชนิกา วาฯ ",
  "ปฺลิ-ตฺวฺ-กฺทฺ๒:๗ฯ๑ฯ๗": "โย สมฺมนฺเนยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๗ฯ๑ฯ๘": "อนุชานามิ, ภิกฺขเว, ติโยชนปรมํ สีมํ สมฺมนฺนิตุนฺ”ติฯ ",
  "ปฺลิ-ตฺวฺ-กฺทฺ๒:๗ฯ๒ฯ๑": "เตน โข ปน สมเยน ฉพฺพคฺคิยา ภิกฺขู นทีปารสีมํ สมฺมนฺนนฺติฯ ",
  "ปฺลิ-ตฺวฺ-กฺทฺ๒:๗ฯ๒ฯ๒": "อุโปสถํ อาคจฺฉนฺตา ภิกฺขูปิ วุยฺหนฺติ, ปตฺตาปิ วุยฺหนฺติ, จีวรานิปิ วุยฺหนฺติฯ ",
  "ปฺลิ-ตฺวฺ-กฺทฺ๒:๗ฯ๒ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๗ฯ๒ฯ๔": "“น, ภิกฺขเว, นทีปารสีมา สมฺมนฺนิตพฺพาฯ ",
  "ปฺลิ-ตฺวฺ-กฺทฺ๒:๗ฯ๒ฯ๕": "โย สมฺมนฺเนยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๗ฯ๒ฯ๖": "อนุชานามิ, ภิกฺขเว, ยตฺถสฺส ธุวนาวา วา ธุวเสตุ วา, เอวรูปํ นทีปารสีมํ สมฺมนฺนิตุนฺ”ติฯ ",
  "ปฺลิ-ตฺวฺ-กฺทฺ๒:๘ฯ๑ฯ๐": "๕ฯ อุโปสถาคารกถา ",
  "ปฺลิ-ตฺวฺ-กฺทฺ๒:๘ฯ๑ฯ๑": "เตน โข ปน สมเยน ภิกฺขู อนุปริเวณิยํ ปาติโมกฺขํ อุทฺทิสนฺติ อสงฺเกเตนฯ ",
  "ปฺลิ-ตฺวฺ-กฺทฺ๒:๘ฯ๑ฯ๒": "อาคนฺตุกา ภิกฺขู น ชานนฺติ—",
  "ปฺลิ-ตฺวฺ-กฺทฺ๒:๘ฯ๑ฯ๓": "“กตฺถ วา อชฺชุโปสโถ กรียิสฺสตี”ติฯ ",
  "ปฺลิ-ตฺวฺ-กฺทฺ๒:๘ฯ๑ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๘ฯ๑ฯ๕": "“น, ภิกฺขเว, อนุปริเวณิยํ ปาติโมกฺขํ อุทฺทิสิตพฺพํ อสงฺเกเตนฯ ",
  "ปฺลิ-ตฺวฺ-กฺทฺ๒:๘ฯ๑ฯ๖": "โย อุทฺทิเสยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๘ฯ๑ฯ๗": "อนุชานามิ, ภิกฺขเว, อุโปสถาคารํ สมฺมนฺนิตฺวา อุโปสถํ กาตุํ, ยํ สงฺโฆ อากงฺขติ วิหารํ วา อฑฺฒโยคํ วา ปาสาทํ วา หมฺมิยํ วา คุหํ วาฯ ",
  "ปฺลิ-ตฺวฺ-กฺทฺ๒:๘ฯ๑ฯ๘": "เอวญฺจ ปน, ภิกฺขเว, สมฺมนฺนิตพฺพํฯ ",
  "ปฺลิ-ตฺวฺ-กฺทฺ๒:๘ฯ๒ฯ๑": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๘ฯ๒ฯ๒": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๘ฯ๒ฯ๓": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ วิหารํ อุโปสถาคารํ สมฺมนฺเนยฺยฯ ",
  "ปฺลิ-ตฺวฺ-กฺทฺ๒:๘ฯ๒ฯ๔": "เอสา ญตฺติฯ ",
  "ปฺลิ-ตฺวฺ-กฺทฺ๒:๘ฯ๒ฯ๕": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๘ฯ๒ฯ๖": "สงฺโฆ อิตฺถนฺนามํ วิหารํ อุโปสถาคารํ สมฺมนฺนติฯ ",
  "ปฺลิ-ตฺวฺ-กฺทฺ๒:๘ฯ๒ฯ๗": "ยสฺสายสฺมโต ขมติ อิตฺถนฺนามสฺส วิหารสฺส อุโปสถาคารสฺส สมฺมุติ, โส ตุณฺหสฺส; ",
  "ปฺลิ-ตฺวฺ-กฺทฺ๒:๘ฯ๒ฯ๘": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๒:๘ฯ๒ฯ๙": "สมฺมโต สงฺเฆน อิตฺถนฺนาโม วิหาโร อุโปสถาคารํฯ ",
  "ปฺลิ-ตฺวฺ-กฺทฺ๒:๘ฯ๒ฯ๑๐": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๒:๘ฯ๓ฯ๑": "เตน โข ปน สมเยน อญฺญตรสฺมึ อาวาเส เทฺว อุโปสถาคารานิ สมฺมตานิ โหนฺติฯ ",
  "ปฺลิ-ตฺวฺ-กฺทฺ๒:๘ฯ๓ฯ๒": "ภิกฺขู อุภยตฺถ สนฺนิปตนฺติ—",
  "ปฺลิ-ตฺวฺ-กฺทฺ๒:๘ฯ๓ฯ๓": "“อิธ อุโปสโถ กรียิสฺสติ, อิธ อุโปสโถ กรียิสฺสตี”ติฯ ",
  "ปฺลิ-ตฺวฺ-กฺทฺ๒:๘ฯ๓ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๘ฯ๓ฯ๕": "“น, ภิกฺขเว, เอกสฺมึ อาวาเส เทฺว อุโปสถาคารานิ สมฺมนฺนิตพฺพานิฯ ",
  "ปฺลิ-ตฺวฺ-กฺทฺ๒:๘ฯ๓ฯ๖": "โย สมฺมนฺเนยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๘ฯ๓ฯ๗": "อนุชานามิ, ภิกฺขเว, เอกํ สมูหนิตฺวา เอกตฺถ อุโปสถํ กาตุํฯ ",
  "ปฺลิ-ตฺวฺ-กฺทฺ๒:๘ฯ๔ฯ๑": "เอวญฺจ ปน, ภิกฺขเว, สมูหนฺตพฺพํฯ ",
  "ปฺลิ-ตฺวฺ-กฺทฺ๒:๘ฯ๔ฯ๒": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๘ฯ๔ฯ๓": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๘ฯ๔ฯ๔": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ อุโปสถาคารํ สมูหเนยฺยฯ ",
  "ปฺลิ-ตฺวฺ-กฺทฺ๒:๘ฯ๔ฯ๕": "เอสา ญตฺติฯ ",
  "ปฺลิ-ตฺวฺ-กฺทฺ๒:๘ฯ๔ฯ๖": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๘ฯ๔ฯ๗": "สงฺโฆ อิตฺถนฺนามํ อุโปสถาคารํ สมูหนติฯ ",
  "ปฺลิ-ตฺวฺ-กฺทฺ๒:๘ฯ๔ฯ๘": "ยสฺสายสฺมโต ขมติ อิตฺถนฺนามสฺส อุโปสถาคารสฺส สมุคฺฆาโต, โส ตุณฺหสฺส; ",
  "ปฺลิ-ตฺวฺ-กฺทฺ๒:๘ฯ๔ฯ๙": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๒:๘ฯ๔ฯ๑๐": "สมูหตํ สงฺเฆน อิตฺถนฺนามํ อุโปสถาคารํฯ ",
  "ปฺลิ-ตฺวฺ-กฺทฺ๒:๘ฯ๔ฯ๑๑": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๒:๙ฯ๑ฯ๐": "๖ฯ อุโปสถปฺปมุขานุชานน ",
  "ปฺลิ-ตฺวฺ-กฺทฺ๒:๙ฯ๑ฯ๑": "เตน โข ปน สมเยน อญฺญตรสฺมึ อาวาเส อติขุทฺทกํ อุโปสถาคารํ สมฺมตํ โหติ, ตทหุโปสเถ มหาภิกฺขุสงฺโฆ สนฺนิปติโต โหติฯ ",
  "ปฺลิ-ตฺวฺ-กฺทฺ๒:๙ฯ๑ฯ๒": "ภิกฺขู อสมฺมตาย ภูมิยา นิสินฺนา ปาติโมกฺขํ อโสฺสสุํฯ ",
  "ปฺลิ-ตฺวฺ-กฺทฺ๒:๙ฯ๑ฯ๓": "อถ โข เตสํ ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๙ฯ๑ฯ๔": "“ภควตา ปญฺญตฺตํ—",
  "ปฺลิ-ตฺวฺ-กฺทฺ๒:๙ฯ๑ฯ๕": "‘อุโปสถาคารํ สมฺมนฺนิตฺวา อุโปสโถ กาตพฺโพ’ติ, มยญฺจมฺหา อสมฺมตาย ภูมิยา นิสินฺนา ปาติโมกฺขํ อสฺสุมฺหา, กโต นุ โข อมฺหากํ อุโปสโถ, อกโต นุ โข”ติฯ ",
  "ปฺลิ-ตฺวฺ-กฺทฺ๒:๙ฯ๑ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๙ฯ๑ฯ๗": "“สมฺมตาย วา, ภิกฺขเว, ภูมิยา นิสินฺนา อสมฺมตาย วา ยโต ปาติโมกฺขํ สุณาติ, กโตวสฺส อุโปสโถฯ ",
  "ปฺลิ-ตฺวฺ-กฺทฺ๒:๙ฯ๒ฯ๑": "เตน หิ, ภิกฺขเว, สงฺโฆ ยาว มหนฺตํ อุโปสถปฺปมุขํ อากงฺขติ, ตาว มหนฺตํ อุโปสถปฺปมุขํ สมฺมนฺนตุฯ ",
  "ปฺลิ-ตฺวฺ-กฺทฺ๒:๙ฯ๒ฯ๒": "เอวญฺจ ปน, ภิกฺขเว, สมฺมนฺนิตพฺพํฯ ",
  "ปฺลิ-ตฺวฺ-กฺทฺ๒:๙ฯ๒ฯ๓": "ปฐมํ นิมิตฺตา กิตฺเตตพฺพาฯ ",
  "ปฺลิ-ตฺวฺ-กฺทฺ๒:๙ฯ๒ฯ๔": "นิมิตฺเต กิตฺเตตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๙ฯ๒ฯ๕": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๙ฯ๒ฯ๖": "ยาวตา สมนฺตา นิมิตฺตา กิตฺติตาฯ ",
  "ปฺลิ-ตฺวฺ-กฺทฺ๒:๙ฯ๒ฯ๗": "ยทิ สงฺฆสฺส ปตฺตกลฺลํ, สงฺโฆ เอเตหิ นิมิตฺเตหิ อุโปสถปฺปมุขํ สมฺมนฺเนยฺยฯ ",
  "ปฺลิ-ตฺวฺ-กฺทฺ๒:๙ฯ๒ฯ๘": "เอสา ญตฺติฯ ",
  "ปฺลิ-ตฺวฺ-กฺทฺ๒:๙ฯ๒ฯ๙": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๙ฯ๒ฯ๑๐": "ยาวตา สมนฺตา นิมิตฺตา กิตฺติตาฯ ",
  "ปฺลิ-ตฺวฺ-กฺทฺ๒:๙ฯ๒ฯ๑๑": "สงฺโฆ เอเตหิ นิมิตฺเตหิ อุโปสถปฺปมุขํ สมฺมนฺนติฯ ",
  "ปฺลิ-ตฺวฺ-กฺทฺ๒:๙ฯ๒ฯ๑๒": "ยสฺสายสฺมโต ขมติ เอเตหิ นิมิตฺเตหิ อุโปสถปฺปมุขสฺส สมฺมุติ, โส ตุณฺหสฺส; ",
  "ปฺลิ-ตฺวฺ-กฺทฺ๒:๙ฯ๒ฯ๑๓": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๒:๙ฯ๒ฯ๑๔": "สมฺมตํ สงฺเฆน เอเตหิ นิมิตฺเตหิ อุโปสถปฺปมุขํฯ ",
  "ปฺลิ-ตฺวฺ-กฺทฺ๒:๙ฯ๒ฯ๑๕": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๒:๑๐ฯ๑ฯ๑": "เตน โข ปน สมเยน อญฺญตรสฺมึ อาวาเส ตทหุโปสเถ นวกา ภิกฺขู ปฐมตรํ สนฺนิปติตฺวา—",
  "ปฺลิ-ตฺวฺ-กฺทฺ๒:๑๐ฯ๑ฯ๒": "“น ตาว เถรา อาคจฺฉนฺตี”ติ—",
  "ปฺลิ-ตฺวฺ-กฺทฺ๒:๑๐ฯ๑ฯ๓": "ปกฺกมึสุฯ ",
  "ปฺลิ-ตฺวฺ-กฺทฺ๒:๑๐ฯ๑ฯ๔": "อุโปสโถ วิกาเล อโหสิฯ ",
  "ปฺลิ-ตฺวฺ-กฺทฺ๒:๑๐ฯ๑ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๐ฯ๑ฯ๖": "“อนุชานามิ, ภิกฺขเว, ตทหุโปสเถ เถเรหิ ภิกฺขูหิ ปฐมตรํ สนฺนิปติตุนฺ”ติฯ ",
  "ปฺลิ-ตฺวฺ-กฺทฺ๒:๑๑ฯ๑ฯ๑": "เตน โข ปน สมเยน ราชคเห สมฺพหุลา อาวาสา สมานสีมา โหนฺติฯ ",
  "ปฺลิ-ตฺวฺ-กฺทฺ๒:๑๑ฯ๑ฯ๒": "ตตฺถ ภิกฺขู วิวทนฺติ—",
  "ปฺลิ-ตฺวฺ-กฺทฺ๒:๑๑ฯ๑ฯ๓": "“อมฺหากํ อาวาเส อุโปสโถ กรียตุ, อมฺหากํ อาวาเส อุโปสโถ กรียตู”ติฯ ",
  "ปฺลิ-ตฺวฺ-กฺทฺ๒:๑๑ฯ๑ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๑ฯ๑ฯ๕": "“อิธ ปน, ภิกฺขเว, สมฺพหุลา อาวาสา สมานสีมา โหนฺติฯ ",
  "ปฺลิ-ตฺวฺ-กฺทฺ๒:๑๑ฯ๑ฯ๖": "ตตฺถ ภิกฺขู วิวทนฺติ—",
  "ปฺลิ-ตฺวฺ-กฺทฺ๒:๑๑ฯ๑ฯ๗": "‘อมฺหากํ อาวาเส อุโปสโถ กรียตุ, อมฺหากํ อาวาเส อุโปสโถ กรียตู’ติฯ ",
  "ปฺลิ-ตฺวฺ-กฺทฺ๒:๑๑ฯ๑ฯ๘": "เตหิ, ภิกฺขเว, ภิกฺขูหิ สพฺเพเหว เอกชฺฌํ สนฺนิปติตฺวา อุโปสโถ กาตพฺโพฯ ",
  "ปฺลิ-ตฺวฺ-กฺทฺ๒:๑๑ฯ๑ฯ๙": "ยตฺถ วา ปน เถโร ภิกฺขุ วิหรติ, ตตฺถ สนฺนิปติตฺวา อุโปสโถ กาตพฺโพ, ",
  "ปฺลิ-ตฺวฺ-กฺทฺ๒:๑๑ฯ๑ฯ๑๐": "น เตฺวว วคฺเคน สงฺเฆน อุโปสโถ กาตพฺโพฯ ",
  "ปฺลิ-ตฺวฺ-กฺทฺ๒:๑๑ฯ๑ฯ๑๑": "โย กเรยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๑๒ฯ๑ฯ๐": "๗ฯ อวิปฺปวาสสีมานุชานน ",
  "ปฺลิ-ตฺวฺ-กฺทฺ๒:๑๒ฯ๑ฯ๑": "เตน โข ปน สมเยน อายสฺมา มหากสฺสโป อนฺธกวินฺทา ราชคหํ อุโปสถํ อาคจฺฉนฺโต อนฺตรามคฺเค นทึ ตรนฺโต มนํ วูโฬฺห อโหสิ, จีวรานิสฺส อลฺลานิฯ ",
  "ปฺลิ-ตฺวฺ-กฺทฺ๒:๑๒ฯ๑ฯ๒": "ภิกฺขู อายสฺมนฺตํ มหากสฺสปํ เอตทโวจุํ—",
  "ปฺลิ-ตฺวฺ-กฺทฺ๒:๑๒ฯ๑ฯ๓": "“กิสฺส เต, อาวุโส, จีวรานิ อลฺลานี”ติ? ",
  "ปฺลิ-ตฺวฺ-กฺทฺ๒:๑๒ฯ๑ฯ๔": "“อิธาหํ, อาวุโส, อนฺธกวินฺทา ราชคหํ อุโปสถํ อาคจฺฉนฺโต อนฺตรามคฺเค นทึ ตรนฺโต มนมฺหิ วูโฬฺหฯ ",
  "ปฺลิ-ตฺวฺ-กฺทฺ๒:๑๒ฯ๑ฯ๕": "เตน เม จีวรานิ อลฺลานี”ติฯ ",
  "ปฺลิ-ตฺวฺ-กฺทฺ๒:๑๒ฯ๑ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๒ฯ๑ฯ๗": "“ยา สา, ภิกฺขเว, สงฺเฆน สีมา สมฺมตา สมานสํวาสา เอกุโปสถา, สงฺโฆ ตํ สีมํ ติจีวเรน อวิปฺปวาสํ สมฺมนฺนตุฯ ",
  "ปฺลิ-ตฺวฺ-กฺทฺ๒:๑๒ฯ๒ฯ๑": "เอวญฺจ ปน, ภิกฺขเว, สมฺมนฺนิตพฺพาฯ ",
  "ปฺลิ-ตฺวฺ-กฺทฺ๒:๑๒ฯ๒ฯ๒": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๑๒ฯ๒ฯ๓": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๑๒ฯ๒ฯ๔": "ยา สา สงฺเฆน สีมา สมฺมตา สมานสํวาสา เอกุโปสถา, ยทิ สงฺฆสฺส ปตฺตกลฺลํ สงฺโฆ ตํ สีมํ ติจีวเรน อวิปฺปวาสํ สมฺมนฺเนยฺยฯ ",
  "ปฺลิ-ตฺวฺ-กฺทฺ๒:๑๒ฯ๒ฯ๕": "เอสา ญตฺติฯ ",
  "ปฺลิ-ตฺวฺ-กฺทฺ๒:๑๒ฯ๒ฯ๖": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๑๒ฯ๒ฯ๗": "ยา สา สงฺเฆน สีมา สมฺมตา สมานสํวาสา เอกุโปสถา, สงฺโฆ ตํ สีมํ ติจีวเรน อวิปฺปวาสํ สมฺมนฺนติฯ ",
  "ปฺลิ-ตฺวฺ-กฺทฺ๒:๑๒ฯ๒ฯ๘": "ยสฺสายสฺมโต ขมติ เอติสฺสา สีมาย ติจีวเรน อวิปฺปวาสาย สมฺมุติ, โส ตุณฺหสฺส; ",
  "ปฺลิ-ตฺวฺ-กฺทฺ๒:๑๒ฯ๒ฯ๙": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๒:๑๒ฯ๒ฯ๑๐": "สมฺมตา สา สีมา สงฺเฆน ติจีวเรน อวิปฺปวาสาฯ ",
  "ปฺลิ-ตฺวฺ-กฺทฺ๒:๑๒ฯ๒ฯ๑๑": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๒:๑๒ฯ๓ฯ๑": "เตน โข ปน สมเยน ภิกฺขู ภควตา ติจีวเรน อวิปฺปวาสสมฺมุติ อนุญฺญาตาติ อนฺตรฆเร จีวรานิ นิกฺขิปนฺติฯ ",
  "ปฺลิ-ตฺวฺ-กฺทฺ๒:๑๒ฯ๓ฯ๒": "ตานิ จีวรานิ นสฺสนฺติปิ ฑยฺหนฺติปิ อุนฺทูเรหิปิ ขชฺชนฺติฯ ",
  "ปฺลิ-ตฺวฺ-กฺทฺ๒:๑๒ฯ๓ฯ๓": "ภิกฺขู ทุจฺโจฬา โหนฺติ ลูขจีวราฯ ",
  "ปฺลิ-ตฺวฺ-กฺทฺ๒:๑๒ฯ๓ฯ๔": "ภิกฺขู เอวมาหํสุ—",
  "ปฺลิ-ตฺวฺ-กฺทฺ๒:๑๒ฯ๓ฯ๕": "“กิสฺส ตุเมฺห, อาวุโส, ทุจฺโจฬา ลูขจีวรา”ติ? ",
  "ปฺลิ-ตฺวฺ-กฺทฺ๒:๑๒ฯ๓ฯ๖": "“อิธ มยํ, อาวุโส, ภควตา ติจีวเรน อวิปฺปวาสสมฺมุติ อนุญฺญาตาติ อนฺตรฆเร จีวรานิ นิกฺขิปิมฺหาฯ ",
  "ปฺลิ-ตฺวฺ-กฺทฺ๒:๑๒ฯ๓ฯ๗": "ตานิ จีวรานิ นฏฺฐานิปิ ทฑฺฒานิปิ, อุนฺทูเรหิปิ ขายิตานิ, เตน มยํ ทุจฺโจฬา ลูขจีวรา”ติฯ ",
  "ปฺลิ-ตฺวฺ-กฺทฺ๒:๑๒ฯ๓ฯ๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๒ฯ๓ฯ๙": "“ยา สา, ภิกฺขเว, สงฺเฆน สีมา สมฺมตา สมานสํวาสา เอกุโปสถา, สงฺโฆ ตํ สีมํ ติจีวเรน อวิปฺปวาสํ สมฺมนฺนตุ, ฐเปตฺวา คามญฺจ คามูปจารญฺจฯ ",
  "ปฺลิ-ตฺวฺ-กฺทฺ๒:๑๒ฯ๔ฯ๑": "เอวญฺจ ปน, ภิกฺขเว, สมฺมนฺนิตพฺพาฯ ",
  "ปฺลิ-ตฺวฺ-กฺทฺ๒:๑๒ฯ๔ฯ๒": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๑๒ฯ๔ฯ๓": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๑๒ฯ๔ฯ๔": "ยา สา สงฺเฆน สีมา สมฺมตา สมานสํวาสา เอกุโปสถา ยทิ สงฺฆสฺส ปตฺตกลฺลํ, สงฺโฆ ตํ สีมํ ติจีวเรน อวิปฺปวาสํ สมฺมนฺเนยฺย, ฐเปตฺวา คามญฺจ คามูปจารญฺจฯ ",
  "ปฺลิ-ตฺวฺ-กฺทฺ๒:๑๒ฯ๔ฯ๕": "เอสา ญตฺติฯ ",
  "ปฺลิ-ตฺวฺ-กฺทฺ๒:๑๒ฯ๔ฯ๖": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๑๒ฯ๔ฯ๗": "ยา สา สงฺเฆน สีมา สมฺมตา สมานสํวาสา เอกุโปสถา, สงฺโฆ ตํ สีมํ ติจีวเรน อวิปฺปวาสํ สมฺมนฺนติ, ฐเปตฺวา คามญฺจ คามูปจารญฺจฯ ",
  "ปฺลิ-ตฺวฺ-กฺทฺ๒:๑๒ฯ๔ฯ๘": "ยสฺสายสฺมโต ขมติ เอติสฺสา สีมาย ติจีวเรน อวิปฺปวาสาย สมฺมุติ, ฐเปตฺวา คามญฺจ คามูปจารญฺจ, โส ตุณฺหสฺส; ",
  "ปฺลิ-ตฺวฺ-กฺทฺ๒:๑๒ฯ๔ฯ๙": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๒:๑๒ฯ๔ฯ๑๐": "สมฺมตา สา สีมา สงฺเฆน ติจีวเรน อวิปฺปวาสา, ฐเปตฺวา คามญฺจ คามูปจารญฺจฯ ",
  "ปฺลิ-ตฺวฺ-กฺทฺ๒:๑๒ฯ๔ฯ๑๑": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๒:๑๒ฯ๕ฯ๐": "๘ฯ สีมาสมูหนน ",
  "ปฺลิ-ตฺวฺ-กฺทฺ๒:๑๒ฯ๕ฯ๑": "“สีมํ, ภิกฺขเว, สมฺมนฺนนฺเตน ปฐมํ สมานสํวาสสีมา สมฺมนฺนิตพฺพา, ปจฺฉา ติจีวเรน อวิปฺปวาโส สมฺมนฺนิตพฺโพฯ ",
  "ปฺลิ-ตฺวฺ-กฺทฺ๒:๑๒ฯ๕ฯ๒": "สีมํ, ภิกฺขเว, สมูหนนฺเตน ปฐมํ ติจีวเรน อวิปฺปวาโส สมูหนฺตพฺโพ, ปจฺฉา สมานสํวาสสีมา สมูหนฺตพฺพาฯ ",
  "ปฺลิ-ตฺวฺ-กฺทฺ๒:๑๒ฯ๕ฯ๓": "เอวญฺจ ปน, ภิกฺขเว, ติจีวเรน อวิปฺปวาโส สมูหนฺตพฺโพฯ ",
  "ปฺลิ-ตฺวฺ-กฺทฺ๒:๑๒ฯ๕ฯ๔": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๑๒ฯ๕ฯ๕": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๑๒ฯ๕ฯ๖": "โย โส สงฺเฆน ติจีวเรน อวิปฺปวาโส สมฺมโต, ยทิ สงฺฆสฺส ปตฺตกลฺลํ, สงฺโฆ ตํ ติจีวเรน อวิปฺปวาสํ สมูหเนยฺยฯ ",
  "ปฺลิ-ตฺวฺ-กฺทฺ๒:๑๒ฯ๕ฯ๗": "เอสา ญตฺติฯ ",
  "ปฺลิ-ตฺวฺ-กฺทฺ๒:๑๒ฯ๕ฯ๘": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๑๒ฯ๕ฯ๙": "โย โส สงฺเฆน ติจีวเรน อวิปฺปวาโส สมฺมโต, สงฺโฆ ตํ ติจีวเรน อวิปฺปวาสํ สมูหนติฯ ",
  "ปฺลิ-ตฺวฺ-กฺทฺ๒:๑๒ฯ๕ฯ๑๐": "ยสฺสายสฺมโต ขมติ เอตสฺส ติจีวเรน อวิปฺปวาสสฺส สมุคฺฆาโต, โส ตุณฺหสฺส; ",
  "ปฺลิ-ตฺวฺ-กฺทฺ๒:๑๒ฯ๕ฯ๑๑": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๒:๑๒ฯ๕ฯ๑๒": "สมูหโต โส สงฺเฆน ติจีวเรน อวิปฺปวาโสฯ ",
  "ปฺลิ-ตฺวฺ-กฺทฺ๒:๑๒ฯ๕ฯ๑๓": "ขมติ สงฺฆสฺส, ตสฺมา ตุณฺหี, เอวเมตํ ธารยามี’ติฯ ",
  "ปฺลิ-ตฺวฺ-กฺทฺ๒:๑๒ฯ๖ฯ๑": "เอวญฺจ ปน, ภิกฺขเว, สีมา สมูหนฺตพฺพาฯ ",
  "ปฺลิ-ตฺวฺ-กฺทฺ๒:๑๒ฯ๖ฯ๒": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๑๒ฯ๖ฯ๓": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๑๒ฯ๖ฯ๔": "ยา สา สงฺเฆน สีมา สมฺมตา สมานสํวาสา เอกุโปสถา, ยทิ สงฺฆสฺส ปตฺตกลฺลํ, สงฺโฆ ตํ สีมํ สมูหเนยฺย สมานสํวาสํ เอกุโปสถํฯ ",
  "ปฺลิ-ตฺวฺ-กฺทฺ๒:๑๒ฯ๖ฯ๕": "เอสา ญตฺติฯ ",
  "ปฺลิ-ตฺวฺ-กฺทฺ๒:๑๒ฯ๖ฯ๖": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๑๒ฯ๖ฯ๗": "ยา สา สงฺเฆน สีมา สมฺมตา สมานสํวาสา เอกุโปสถา, สงฺโฆ ตํ สีมํ สมูหนติ สมานสํวาสํ เอกุโปสถํฯ ",
  "ปฺลิ-ตฺวฺ-กฺทฺ๒:๑๒ฯ๖ฯ๘": "ยสฺสายสฺมโต ขมติ เอติสฺสา สีมาย สมานสํวาสาย เอกุโปสถาย สมุคฺฆาโต, โส ตุณฺหสฺส; ",
  "ปฺลิ-ตฺวฺ-กฺทฺ๒:๑๒ฯ๖ฯ๙": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๒:๑๒ฯ๖ฯ๑๐": "สมูหตา สา สีมา สงฺเฆน สมานสํวาสา เอกุโปสถาฯ ",
  "ปฺลิ-ตฺวฺ-กฺทฺ๒:๑๒ฯ๖ฯ๑๑": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๒:๑๒ฯ๗ฯ๐": "๙ฯ คามสีมาทิ ",
  "ปฺลิ-ตฺวฺ-กฺทฺ๒:๑๒ฯ๗ฯ๑": "“อสมฺมตาย, ภิกฺขเว, สีมาย อฏฺฐปิตาย, ยํ คามํ วา นิคมํ วา อุปนิสฺสาย วิหรติ, ยา ตสฺส วา คามสฺส คามสีมา, นิคมสฺส วา นิคมสีมา, อยํ ตตฺถ สมานสํวาสา เอกุโปสถาฯ ",
  "ปฺลิ-ตฺวฺ-กฺทฺ๒:๑๒ฯ๗ฯ๒": "อคามเก เจ, ภิกฺขเว, อรญฺเญ สมนฺตา สตฺตพฺภนฺตรา, อยํ ตตฺถ สมานสํวาสา เอกุโปสถาฯ ",
  "ปฺลิ-ตฺวฺ-กฺทฺ๒:๑๒ฯ๗ฯ๓": "สพฺพา, ภิกฺขเว, นที อสีมา; ",
  "ปฺลิ-ตฺวฺ-กฺทฺ๒:๑๒ฯ๗ฯ๔": "สพฺโพ สมุทฺโท อสีโม; ",
  "ปฺลิ-ตฺวฺ-กฺทฺ๒:๑๒ฯ๗ฯ๕": "สพฺโพ ชาตสฺสโร อสีโมฯ ",
  "ปฺลิ-ตฺวฺ-กฺทฺ๒:๑๒ฯ๗ฯ๖": "นทิยา วา, ภิกฺขเว, สมุทฺเท วา ชาตสฺสเร วา ยํ มชฺฌิมสฺส ปุริสสฺส สมนฺตา อุทกุกฺเขปา, อยํ ตตฺถ สมานสํวาสา เอกุโปสถา”ติฯ ",
  "ปฺลิ-ตฺวฺ-กฺทฺ๒:๑๓ฯ๑ฯ๑": "เตน โข ปน สมเยน ฉพฺพคฺคิยา ภิกฺขู สีมาย สีมํ สมฺภินฺทนฺติฯ ",
  "ปฺลิ-ตฺวฺ-กฺทฺ๒:๑๓ฯ๑ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๓ฯ๑ฯ๓": "“เยสํ, ภิกฺขเว, สีมา ปฐมํ สมฺมตา เตสํ ตํ กมฺมํ ธมฺมิกํ อกุปฺปํ ฐานารหํฯ ",
  "ปฺลิ-ตฺวฺ-กฺทฺ๒:๑๓ฯ๑ฯ๔": "เยสํ, ภิกฺขเว, สีมา ปจฺฉา สมฺมตา เตสํ ตํ กมฺมํ อธมฺมิกํ กุปฺปํ อฏฺฐานารหํฯ ",
  "ปฺลิ-ตฺวฺ-กฺทฺ๒:๑๓ฯ๑ฯ๕": "น, ภิกฺขเว, สีมาย สีมา สมฺภินฺทิตพฺพาฯ ",
  "ปฺลิ-ตฺวฺ-กฺทฺ๒:๑๓ฯ๑ฯ๖": "โย สมฺภินฺเทยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๑๓ฯ๒ฯ๑": "เตน โข ปน สมเยน ฉพฺพคฺคิยา ภิกฺขู สีมาย สีมํ อชฺโฌตฺถรนฺติฯ ",
  "ปฺลิ-ตฺวฺ-กฺทฺ๒:๑๓ฯ๒ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๓ฯ๒ฯ๓": "“เยสํ, ภิกฺขเว, สีมา ปฐมํ สมฺมตา เตสํ ตํ กมฺมํ ธมฺมิกํ อกุปฺปํ ฐานารหํฯ ",
  "ปฺลิ-ตฺวฺ-กฺทฺ๒:๑๓ฯ๒ฯ๔": "เยสํ, ภิกฺขเว, สีมา ปจฺฉา สมฺมตา เตสํ ตํ กมฺมํ อธมฺมิกํ กุปฺปํ อฏฺฐานารหํฯ ",
  "ปฺลิ-ตฺวฺ-กฺทฺ๒:๑๓ฯ๒ฯ๕": "น, ภิกฺขเว, สีมาย สีมา อชฺโฌตฺถริตพฺพาฯ ",
  "ปฺลิ-ตฺวฺ-กฺทฺ๒:๑๓ฯ๒ฯ๖": "โย อชฺโฌตฺถเรยฺย, อาปตฺติ ทุกฺกฏสฺสาติฯ ",
  "ปฺลิ-ตฺวฺ-กฺทฺ๒:๑๓ฯ๒ฯ๗": "อนุชานามิ, ภิกฺขเว, สีมํ สมฺมนฺนนฺเตน สีมนฺตริกํ ฐเปตฺวา สีมํ สมฺมนฺนิตุนฺ”ติฯ ",
  "ปฺลิ-ตฺวฺ-กฺทฺ๒:๑๔ฯ๑ฯ๐": "๑๐ฯ อุโปสถเภทาทิ ",
  "ปฺลิ-ตฺวฺ-กฺทฺ๒:๑๔ฯ๑ฯ๑": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๑๔ฯ๑ฯ๒": "“กติ นุ โข อุโปสถา”ติ? ",
  "ปฺลิ-ตฺวฺ-กฺทฺ๒:๑๔ฯ๑ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๔ฯ๑ฯ๔": "“เทฺวเม, ภิกฺขเว, อุโปสถา— จาตุทฺทสิโก จ ปนฺนรสิโก จฯ อิเม โข, ภิกฺขเว, เทฺว อุโปสถา”ติฯ ",
  "ปฺลิ-ตฺวฺ-กฺทฺ๒:๑๔ฯ๒ฯ๑": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๑๔ฯ๒ฯ๒": "“กติ นุ โข อุโปสถกมฺมานี”ติ? ",
  "ปฺลิ-ตฺวฺ-กฺทฺ๒:๑๔ฯ๒ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๔ฯ๒ฯ๔": "“จตฺตาริมานิ, ภิกฺขเว, อุโปสถกมฺมานิ—",
  "ปฺลิ-ตฺวฺ-กฺทฺ๒:๑๔ฯ๒ฯ๕": "อธมฺเมน วคฺคํ อุโปสถกมฺมํ, ",
  "ปฺลิ-ตฺวฺ-กฺทฺ๒:๑๔ฯ๒ฯ๖": "อธมฺเมน สมคฺคํ อุโปสถกมฺมํ, ",
  "ปฺลิ-ตฺวฺ-กฺทฺ๒:๑๔ฯ๒ฯ๗": "ธมฺเมน วคฺคํ อุโปสถกมฺมํ, ",
  "ปฺลิ-ตฺวฺ-กฺทฺ๒:๑๔ฯ๒ฯ๘": "ธมฺเมน สมคฺคํ อุโปสถกมฺมนฺติฯ ",
  "ปฺลิ-ตฺวฺ-กฺทฺ๒:๑๔ฯ๒ฯ๙": "ตตฺร, ภิกฺขเว, ยทิทํ อธมฺเมน วคฺคํ อุโปสถกมฺมํ, น, ภิกฺขเว, เอวรูปํ อุโปสถกมฺมํ กาตพฺพํฯ ",
  "ปฺลิ-ตฺวฺ-กฺทฺ๒:๑๔ฯ๒ฯ๑๐": "น จ มยา เอวรูปํ อุโปสถกมฺมํ อนุญฺญาตํฯ ",
  "ปฺลิ-ตฺวฺ-กฺทฺ๒:๑๔ฯ๓ฯ๑": "ตตฺร, ภิกฺขเว, ยทิทํ อธมฺเมน สมคฺคํ อุโปสถกมฺมํ, น, ภิกฺขเว, เอวรูปํ อุโปสถกมฺมํ กาตพฺพํฯ ",
  "ปฺลิ-ตฺวฺ-กฺทฺ๒:๑๔ฯ๓ฯ๒": "น จ มยา เอวรูปํ อุโปสถกมฺมํ อนุญฺญาตํฯ ",
  "ปฺลิ-ตฺวฺ-กฺทฺ๒:๑๔ฯ๓ฯ๓": "ตตฺร, ภิกฺขเว, ยทิทํ ธมฺเมน วคฺคํ อุโปสถกมฺมํ, น, ภิกฺขเว, เอวรูปํ อุโปสถกมฺมํ กาตพฺพํฯ ",
  "ปฺลิ-ตฺวฺ-กฺทฺ๒:๑๔ฯ๓ฯ๔": "น จ มยา เอวรูปํ อุโปสถกมฺมํ อนุญฺญาตํฯ ",
  "ปฺลิ-ตฺวฺ-กฺทฺ๒:๑๔ฯ๓ฯ๕": "ตตฺร, ภิกฺขเว, ยทิทํ ธมฺเมน สมคฺคํ อุโปสถกมฺมํ, เอวรูปํ, ภิกฺขเว, อุโปสถกมฺมํ กาตพฺพํ, เอวรูปญฺจ มยา อุโปสถกมฺมํ อนุญฺญาตํฯ ",
  "ปฺลิ-ตฺวฺ-กฺทฺ๒:๑๔ฯ๓ฯ๖": "ตสฺมาติห, ภิกฺขเว, เอวรูปํ อุโปสถกมฺมํ กริสฺสาม ยทิทํ ธมฺเมน สมคฺคนฺติ—",
  "ปฺลิ-ตฺวฺ-กฺทฺ๒:๑๔ฯ๓ฯ๗": "เอวญฺหิ โว, ภิกฺขเว, สิกฺขิตพฺพนฺ”ติฯ ",
  "ปฺลิ-ตฺวฺ-กฺทฺ๒:๑๕ฯ๑ฯ๐": "๑๑ฯ สงฺขิตฺเตน ปาติโมกฺขุทฺเทสาทิ ",
  "ปฺลิ-ตฺวฺ-กฺทฺ๒:๑๕ฯ๑ฯ๑": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๑๕ฯ๑ฯ๒": "“กติ นุ โข ปาติโมกฺขุทฺเทสา”ติ? ",
  "ปฺลิ-ตฺวฺ-กฺทฺ๒:๑๕ฯ๑ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๕ฯ๑ฯ๔": "“ปญฺจิเม, ภิกฺขเว, ปาติโมกฺขุทฺเทสาฯ ",
  "ปฺลิ-ตฺวฺ-กฺทฺ๒:๑๕ฯ๑ฯ๕": "นิทานํ อุทฺทิสิตฺวา อวเสสํ สุเตน สาเวตพฺพํฯ ",
  "ปฺลิ-ตฺวฺ-กฺทฺ๒:๑๕ฯ๑ฯ๖": "อยํ ปฐโม ปาติโมกฺขุทฺเทโสฯ ",
  "ปฺลิ-ตฺวฺ-กฺทฺ๒:๑๕ฯ๑ฯ๗": "นิทานํ อุทฺทิสิตฺวา จตฺตาริ ปาราชิกานิ อุทฺทิสิตฺวา อวเสสํ สุเตน สาเวตพฺพํฯ ",
  "ปฺลิ-ตฺวฺ-กฺทฺ๒:๑๕ฯ๑ฯ๘": "อยํ ทุติโย ปาติโมกฺขุทฺเทโสฯ ",
  "ปฺลิ-ตฺวฺ-กฺทฺ๒:๑๕ฯ๑ฯ๙": "นิทานํ อุทฺทิสิตฺวา จตฺตาริ ปาราชิกานิ อุทฺทิสิตฺวา เตรส สงฺฆาทิเสเส อุทฺทิสิตฺวา อวเสสํ สุเตน สาเวตพฺพํฯ ",
  "ปฺลิ-ตฺวฺ-กฺทฺ๒:๑๕ฯ๑ฯ๑๐": "อยํ ตติโย ปาติโมกฺขุทฺเทโสฯ ",
  "ปฺลิ-ตฺวฺ-กฺทฺ๒:๑๕ฯ๑ฯ๑๑": "นิทานํ อุทฺทิสิตฺวา จตฺตาริ ปาราชิกานิ อุทฺทิสิตฺวา เตรส สงฺฆาทิเสเส อุทฺทิสิตฺวา เทฺว อนิยเต อุทฺทิสิตฺวา อวเสสํ สุเตน สาเวตพฺพํฯ ",
  "ปฺลิ-ตฺวฺ-กฺทฺ๒:๑๕ฯ๑ฯ๑๒": "อยํ จตุตฺโถ ปาติโมกฺขุทฺเทโสฯ ",
  "ปฺลิ-ตฺวฺ-กฺทฺ๒:๑๕ฯ๑ฯ๑๓": "วิตฺถาเรเนว ปญฺจโมฯ ",
  "ปฺลิ-ตฺวฺ-กฺทฺ๒:๑๕ฯ๑ฯ๑๔": "อิเม โข, ภิกฺขเว, ปญฺจ ปาติโมกฺขุทฺเทสา”ติฯ ",
  "ปฺลิ-ตฺวฺ-กฺทฺ๒:๑๕ฯ๒ฯ๑": "เตน โข ปน สมเยน ภิกฺขู—",
  "ปฺลิ-ตฺวฺ-กฺทฺ๒:๑๕ฯ๒ฯ๒": "“ภควตา สงฺขิตฺเตน ปาติโมกฺขุทฺเทโส อนุญฺญาโต”ติ—",
  "ปฺลิ-ตฺวฺ-กฺทฺ๒:๑๕ฯ๒ฯ๓": "สพฺพกาลํ สงฺขิตฺเตน ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๑๕ฯ๒ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๕ฯ๒ฯ๕": "“น, ภิกฺขเว, สงฺขิตฺเตน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๑๕ฯ๒ฯ๖": "โย อุทฺทิเสยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๑๕ฯ๓ฯ๑": "เตน โข ปน สมเยน โกสเลสุ ชนปเท อญฺญตรสฺมึ อาวาเส ตทหุโปสเถ สวรภยํ อโหสิฯ ",
  "ปฺลิ-ตฺวฺ-กฺทฺ๒:๑๕ฯ๓ฯ๒": "ภิกฺขู นาสกฺขึสุ วิตฺถาเรน ปาติโมกฺขํ อุทฺทิสิตุํฯ ",
  "ปฺลิ-ตฺวฺ-กฺทฺ๒:๑๕ฯ๓ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๕ฯ๓ฯ๔": "“อนุชานามิ, ภิกฺขเว, สติ อนฺตราเย สงฺขิตฺเตน ปาติโมกฺขํ อุทฺทิสิตุนฺ”ติฯ ",
  "ปฺลิ-ตฺวฺ-กฺทฺ๒:๑๕ฯ๔ฯ๑": "เตน โข ปน สมเยน ฉพฺพคฺคิยา ภิกฺขู อสติปิ อนฺตราเย สงฺขิตฺเตน ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๑๕ฯ๔ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๕ฯ๔ฯ๓": "“น, ภิกฺขเว, อสติ อนฺตราเย สงฺขิตฺเตน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๑๕ฯ๔ฯ๔": "โย อุทฺทิเสยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๑๕ฯ๔ฯ๕": "อนุชานามิ, ภิกฺขเว, สติ อนฺตราเย สงฺขิตฺเตน ปาติโมกฺขํ อุทฺทิสิตุํฯ ",
  "ปฺลิ-ตฺวฺ-กฺทฺ๒:๑๕ฯ๔ฯ๖": "ตตฺริเม อนฺตรายา—",
  "ปฺลิ-ตฺวฺ-กฺทฺ๒:๑๕ฯ๔ฯ๗": "ราชนฺตราโย, โจรนฺตราโย, อคฺยนฺตราโย, อุทกนฺตราโย, มนุสฺสนฺตราโย, อมนุสฺสนฺตราโย, วาฬนฺตราโย, สรีสปนฺตราโย, ชีวิตนฺตราโย, พฺรหฺมจริยนฺตราโยติฯ ",
  "ปฺลิ-ตฺวฺ-กฺทฺ๒:๑๕ฯ๔ฯ๘": "อนุชานามิ, ภิกฺขเว, เอวรูเปสุ อนฺตราเยสุ สงฺขิตฺเตน ปาติโมกฺขํ อุทฺทิสิตุํ, อสติ อนฺตราเย วิตฺถาเรนา”ติฯ ",
  "ปฺลิ-ตฺวฺ-กฺทฺ๒:๑๕ฯ๕ฯ๑": "เตน โข ปน สมเยน ฉพฺพคฺคิยา ภิกฺขู สงฺฆมชฺเฌ อนชฺฌิฏฺฐา ธมฺมํ ภาสนฺติฯ ",
  "ปฺลิ-ตฺวฺ-กฺทฺ๒:๑๕ฯ๕ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๕ฯ๕ฯ๓": "“น, ภิกฺขเว, สงฺฆมชฺเฌ อนชฺฌิฏฺเฐน ธมฺโม ภาสิตพฺโพฯ ",
  "ปฺลิ-ตฺวฺ-กฺทฺ๒:๑๕ฯ๕ฯ๔": "โย ภาเสยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๑๕ฯ๕ฯ๕": "อนุชานามิ, ภิกฺขเว, เถเรน ภิกฺขุนา สามํ วา ธมฺมํ ภาสิตุํ ปรํ วา อชฺเฌสิตุนฺ”ติฯ ",
  "ปฺลิ-ตฺวฺ-กฺทฺ๒:๑๕ฯ๖ฯ๐": "๑๒ฯ วินยปุจฺฉนกถา ",
  "ปฺลิ-ตฺวฺ-กฺทฺ๒:๑๕ฯ๖ฯ๑": "เตน โข ปน สมเยน ฉพฺพคฺคิยา ภิกฺขู สงฺฆมชฺเฌ อสมฺมตา วินยํ ปุจฺฉนฺติฯ ",
  "ปฺลิ-ตฺวฺ-กฺทฺ๒:๑๕ฯ๖ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๕ฯ๖ฯ๓": "“น, ภิกฺขเว, สงฺฆมชฺเฌ อสมฺมเตน วินโย ปุจฺฉิตพฺโพฯ ",
  "ปฺลิ-ตฺวฺ-กฺทฺ๒:๑๕ฯ๖ฯ๔": "โย ปุจฺเฉยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๑๕ฯ๖ฯ๕": "อนุชานามิ, ภิกฺขเว, สงฺฆมชฺเฌ สมฺมเตน วินยํ ปุจฺฉิตุํฯ ",
  "ปฺลิ-ตฺวฺ-กฺทฺ๒:๑๕ฯ๖ฯ๖": "เอวญฺจ ปน, ภิกฺขเว, สมฺมนฺนิตพฺโพ—",
  "ปฺลิ-ตฺวฺ-กฺทฺ๒:๑๕ฯ๖ฯ๗": "อตฺตนา วา อตฺตานํ สมฺมนฺนิตพฺพํ, ปเรน วา ปโร สมฺมนฺนิตพฺโพฯ ",
  "ปฺลิ-ตฺวฺ-กฺทฺ๒:๑๕ฯ๗ฯ๑": "กถญฺจ อตฺตนาว อตฺตานํ สมฺมนฺนิตพฺพํ? ",
  "ปฺลิ-ตฺวฺ-กฺทฺ๒:๑๕ฯ๗ฯ๒": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๑๕ฯ๗ฯ๓": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๑๕ฯ๗ฯ๔": "ยทิ สงฺฆสฺส ปตฺตกลฺลํ, อหํ อิตฺถนฺนามํ วินยํ ปุจฺเฉยฺยนฺ’ติฯ ",
  "ปฺลิ-ตฺวฺ-กฺทฺ๒:๑๕ฯ๗ฯ๕": "เอวํ อตฺตนาว อตฺตานํ สมฺมนฺนิตพฺพํฯ ",
  "ปฺลิ-ตฺวฺ-กฺทฺ๒:๑๕ฯ๗ฯ๖": "กถญฺจ ปเรน ปโร สมฺมนฺนิตพฺโพ? ",
  "ปฺลิ-ตฺวฺ-กฺทฺ๒:๑๕ฯ๗ฯ๗": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๑๕ฯ๗ฯ๘": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๑๕ฯ๗ฯ๙": "ยทิ สงฺฆสฺส ปตฺตกลฺลํ, อิตฺถนฺนาโม อิตฺถนฺนามํ วินยํ ปุจฺเฉยฺยา’ติฯ ",
  "ปฺลิ-ตฺวฺ-กฺทฺ๒:๑๕ฯ๗ฯ๑๐": "เอวํ ปเรน ปโร สมฺมนฺนิตพฺโพ”ติฯ ",
  "ปฺลิ-ตฺวฺ-กฺทฺ๒:๑๕ฯ๘ฯ๑": "เตน โข ปน สมเยน เปสลา ภิกฺขู สงฺฆมชฺเฌ สมฺมตา วินยํ ปุจฺฉนฺติฯ ",
  "ปฺลิ-ตฺวฺ-กฺทฺ๒:๑๕ฯ๘ฯ๒": "ฉพฺพคฺคิยา ภิกฺขู ลภนฺติ อาฆาตํ, ลภนฺติ อปฺปจฺจยํ, วเธน ตชฺเชนฺติฯ ",
  "ปฺลิ-ตฺวฺ-กฺทฺ๒:๑๕ฯ๘ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๕ฯ๘ฯ๔": "“อนุชานามิ, ภิกฺขเว, สงฺฆมชฺเฌ สมฺมเตนปิ ปริสํ โอโลเกตฺวา ปุคฺคลํ ตุลยิตฺวา วินยํ ปุจฺฉิตุนฺ”ติฯ ",
  "ปฺลิ-ตฺวฺ-กฺทฺ๒:๑๕ฯ๙ฯ๐": "๑๓ฯ วินยวิสฺสชฺชนกถา ",
  "ปฺลิ-ตฺวฺ-กฺทฺ๒:๑๕ฯ๙ฯ๑": "เตน โข ปน สมเยน ฉพฺพคฺคิยา ภิกฺขู สงฺฆมชฺเฌ อสมฺมตา วินยํ วิสฺสชฺเชนฺติฯ ",
  "ปฺลิ-ตฺวฺ-กฺทฺ๒:๑๕ฯ๙ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๕ฯ๙ฯ๓": "“น, ภิกฺขเว, สงฺฆมชฺเฌ อสมฺมเตน วินโย วิสฺสชฺเชตพฺโพฯ ",
  "ปฺลิ-ตฺวฺ-กฺทฺ๒:๑๕ฯ๙ฯ๔": "โย วิสฺสชฺเชยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๑๕ฯ๙ฯ๕": "อนุชานามิ, ภิกฺขเว, สงฺฆมชฺเฌ สมฺมเตน วินยํ วิสฺสชฺเชตุํฯ ",
  "ปฺลิ-ตฺวฺ-กฺทฺ๒:๑๕ฯ๙ฯ๖": "เอวญฺจ ปน, ภิกฺขเว, สมฺมนฺนิตพฺพํฯ ",
  "ปฺลิ-ตฺวฺ-กฺทฺ๒:๑๕ฯ๙ฯ๗": "อตฺตนา วา อตฺตานํ สมฺมนฺนิตพฺพํ, ปเรน วา ปโร สมฺมนฺนิตพฺโพฯ ",
  "ปฺลิ-ตฺวฺ-กฺทฺ๒:๑๕ฯ๑๐ฯ๑": "กถญฺจ อตฺตนาว อตฺตานํ สมฺมนฺนิตพฺพํ? ",
  "ปฺลิ-ตฺวฺ-กฺทฺ๒:๑๕ฯ๑๐ฯ๒": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๑๕ฯ๑๐ฯ๓": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๑๕ฯ๑๐ฯ๔": "ยทิ สงฺฆสฺส ปตฺตกลฺลํ, อหํ อิตฺถนฺนาเมน วินยํ ปุฏฺโฐ วิสฺสชฺเชยฺยนฺ’ติฯ ",
  "ปฺลิ-ตฺวฺ-กฺทฺ๒:๑๕ฯ๑๐ฯ๕": "เอวํ อตฺตนาว อตฺตานํ สมฺมนฺนิตพฺพํฯ ",
  "ปฺลิ-ตฺวฺ-กฺทฺ๒:๑๕ฯ๑๐ฯ๖": "กถญฺจ ปเรน ปโร สมฺมนฺนิตพฺโพ? ",
  "ปฺลิ-ตฺวฺ-กฺทฺ๒:๑๕ฯ๑๐ฯ๗": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๑๕ฯ๑๐ฯ๘": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๑๕ฯ๑๐ฯ๙": "ยทิ สงฺฆสฺส ปตฺตกลฺลํ, อิตฺถนฺนาโม อิตฺถนฺนาเมน วินยํ ปุฏฺโฐ วิสฺสชฺเชยฺยา’ติฯ ",
  "ปฺลิ-ตฺวฺ-กฺทฺ๒:๑๕ฯ๑๐ฯ๑๐": "เอวํ ปเรน ปโร สมฺมนฺนิตพฺโพ”ติฯ ",
  "ปฺลิ-ตฺวฺ-กฺทฺ๒:๑๕ฯ๑๑ฯ๑": "เตน โข ปน สมเยน เปสลา ภิกฺขู สงฺฆมชฺเฌ สมฺมตา วินยํ วิสฺสชฺเชนฺติฯ ",
  "ปฺลิ-ตฺวฺ-กฺทฺ๒:๑๕ฯ๑๑ฯ๒": "ฉพฺพคฺคิยา ภิกฺขู ลภนฺติ อาฆาตํ, ลภนฺติ อปฺปจฺจยํ, วเธน ตชฺเชนฺติฯ ",
  "ปฺลิ-ตฺวฺ-กฺทฺ๒:๑๕ฯ๑๑ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๕ฯ๑๑ฯ๔": "“อนุชานามิ, ภิกฺขเว, สงฺฆมชฺเฌ สมฺมเตนปิ ปริสํ โอโลเกตฺวา ปุคฺคลํ ตุลยิตฺวา วินยํ วิสฺสชฺเชตุนฺ”ติฯ ",
  "ปฺลิ-ตฺวฺ-กฺทฺ๒:๑๖ฯ๑ฯ๐": "๑๔ฯ โจทนากถา ",
  "ปฺลิ-ตฺวฺ-กฺทฺ๒:๑๖ฯ๑ฯ๑": "เตน โข ปน สมเยน ฉพฺพคฺคิยา ภิกฺขู อโนกาสกตํ ภิกฺขุํ อาปตฺติยา โจเทนฺติฯ ",
  "ปฺลิ-ตฺวฺ-กฺทฺ๒:๑๖ฯ๑ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๖ฯ๑ฯ๓": "“น, ภิกฺขเว, อโนกาสกโต ภิกฺขุ อาปตฺติยา โจเทตพฺโพฯ ",
  "ปฺลิ-ตฺวฺ-กฺทฺ๒:๑๖ฯ๑ฯ๔": "โย โจเทยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๑๖ฯ๑ฯ๕": "อนุชานามิ, ภิกฺขเว, โอกาสํ การาเปตฺวา อาปตฺติยา โจเทตุํ—",
  "ปฺลิ-ตฺวฺ-กฺทฺ๒:๑๖ฯ๑ฯ๖": "กโรตุ อายสฺมา โอกาสํ, อหํ ตํ วตฺตุกาโม”ติฯ ",
  "ปฺลิ-ตฺวฺ-กฺทฺ๒:๑๖ฯ๒ฯ๑": "เตน โข ปน สมเยน เปสลา ภิกฺขู ฉพฺพคฺคิเย ภิกฺขู โอกาสํ การาเปตฺวา อาปตฺติยา โจเทนฺติฯ ",
  "ปฺลิ-ตฺวฺ-กฺทฺ๒:๑๖ฯ๒ฯ๒": "ฉพฺพคฺคิยา ภิกฺขู ลภนฺติ อาฆาตํ, ลภนฺติ อปฺปจฺจยํ, วเธน ตชฺเชนฺติฯ ",
  "ปฺลิ-ตฺวฺ-กฺทฺ๒:๑๖ฯ๒ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๖ฯ๒ฯ๔": "“อนุชานามิ, ภิกฺขเว, กเตปิ โอกาเส ปุคฺคลํ ตุลยิตฺวา อาปตฺติยา โจเทตุนฺ”ติฯ ",
  "ปฺลิ-ตฺวฺ-กฺทฺ๒:๑๖ฯ๓ฯ๑": "เตน โข ปน สมเยน ฉพฺพคฺคิยา ภิกฺขู—“ปุรมฺหากํ เปสลา ภิกฺขู โอกาสํ การาเปนฺตี”ติ—ปฏิกจฺเจว สุทฺธานํ ภิกฺขูนํ อนาปตฺติกานํ อวตฺถุสฺมึ อการเณ โอกาสํ การาเปนฺติฯ ",
  "ปฺลิ-ตฺวฺ-กฺทฺ๒:๑๖ฯ๓ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๖ฯ๓ฯ๓": "“น, ภิกฺขเว, สุทฺธานํ ภิกฺขูนํ อนาปตฺติกานํ อวตฺถุสฺมึ อการเณ โอกาโส การาเปตพฺโพฯ ",
  "ปฺลิ-ตฺวฺ-กฺทฺ๒:๑๖ฯ๓ฯ๔": "โย การาเปยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๑๖ฯ๓ฯ๕": "อนุชานามิ, ภิกฺขเว, ปุคฺคลํ ตุลยิตฺวา โอกาสํ กาตุนฺ”ติฯ ",
  "ปฺลิ-ตฺวฺ-กฺทฺ๒:๑๖ฯ๔ฯ๐": "๑๕ฯ อธมฺมกมฺมปฏิกฺโกสนาทิ ",
  "ปฺลิ-ตฺวฺ-กฺทฺ๒:๑๖ฯ๔ฯ๑": "เตน โข ปน สมเยน ฉพฺพคฺคิยา ภิกฺขู สงฺฆมชฺเฌ อธมฺมกมฺมํ กโรนฺติฯ ",
  "ปฺลิ-ตฺวฺ-กฺทฺ๒:๑๖ฯ๔ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๖ฯ๔ฯ๓": "“น, ภิกฺขเว, อธมฺมกมฺมํ กาตพฺพํฯ ",
  "ปฺลิ-ตฺวฺ-กฺทฺ๒:๑๖ฯ๔ฯ๔": "โย กเรยฺย, อาปตฺติ ทุกฺกฏสฺสาติฯ ",
  "ปฺลิ-ตฺวฺ-กฺทฺ๒:๑๖ฯ๔ฯ๕": "กโรนฺติเยว อธมฺมกมฺมํฯ ",
  "ปฺลิ-ตฺวฺ-กฺทฺ๒:๑๖ฯ๔ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๖ฯ๔ฯ๗": "อนุชานามิ, ภิกฺขเว, อธมฺมกมฺเม กยิรมาเน ปฏิกฺโกสิตุนฺ”ติฯ ",
  "ปฺลิ-ตฺวฺ-กฺทฺ๒:๑๖ฯ๕ฯ๑": "เตน โข ปน สมเยน เปสลา ภิกฺขู ฉพฺพคฺคิเยหิ ภิกฺขูหิ อธมฺมกมฺเม กยิรมาเน ปฏิกฺโกสนฺติฯ ",
  "ปฺลิ-ตฺวฺ-กฺทฺ๒:๑๖ฯ๕ฯ๒": "ฉพฺพคฺคิยา ภิกฺขู ลภนฺติ อาฆาตํ, ลภนฺติ อปฺปจฺจยํ, วเธน ตชฺเชนฺติฯ ",
  "ปฺลิ-ตฺวฺ-กฺทฺ๒:๑๖ฯ๕ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๖ฯ๕ฯ๔": "“อนุชานามิ, ภิกฺขเว, ทิฏฺฐิมฺปิ อาวิกาตุนฺติฯ ",
  "ปฺลิ-ตฺวฺ-กฺทฺ๒:๑๖ฯ๕ฯ๕": "เตสํเยว สนฺติเก ทิฏฺฐึ อาวิกโรนฺติฯ ",
  "ปฺลิ-ตฺวฺ-กฺทฺ๒:๑๖ฯ๕ฯ๖": "ฉพฺพคฺคิยา ภิกฺขู ลภนฺติ อาฆาตํ, ลภนฺติ อปฺปจฺจยํ, วเธน ตชฺเชนฺติฯ ",
  "ปฺลิ-ตฺวฺ-กฺทฺ๒:๑๖ฯ๕ฯ๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๖ฯ๕ฯ๘": "อนุชานามิ, ภิกฺขเว, จตูหิ ปญฺจหิ ปฏิกฺโกสิตุํ, ทฺวีหิ ตีหิ ทิฏฺฐึ อาวิกาตุํ, เอเกน อธิฏฺฐาตุํ—",
  "ปฺลิ-ตฺวฺ-กฺทฺ๒:๑๖ฯ๕ฯ๙": "‘น เมตํ ขมตี’”ติฯ ",
  "ปฺลิ-ตฺวฺ-กฺทฺ๒:๑๖ฯ๖ฯ๑": "เตน โข ปน สมเยน ฉพฺพคฺคิยา ภิกฺขู สงฺฆมชฺเฌ ปาติโมกฺขํ อุทฺทิสมานา สญฺจิจฺจ น สาเวนฺติฯ ",
  "ปฺลิ-ตฺวฺ-กฺทฺ๒:๑๖ฯ๖ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๖ฯ๖ฯ๓": "“ น, ภิกฺขเว, ปาติโมกฺขุทฺเทสเกน สญฺจิจฺจ น สาเวตพฺพํฯ ",
  "ปฺลิ-ตฺวฺ-กฺทฺ๒:๑๖ฯ๖ฯ๔": "โย น สาเวยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๑๖ฯ๗ฯ๑": "เตน โข ปน สมเยน อายสฺมา อุทายี สงฺฆสฺส ปาติโมกฺขุทฺเทสโก โหติ กากสฺสรโกฯ ",
  "ปฺลิ-ตฺวฺ-กฺทฺ๒:๑๖ฯ๗ฯ๒": "อถ โข อายสฺมโต อุทายิสฺส เอตทโหสิ—",
  "ปฺลิ-ตฺวฺ-กฺทฺ๒:๑๖ฯ๗ฯ๓": "“ภควตา ปญฺญตฺตํ—",
  "ปฺลิ-ตฺวฺ-กฺทฺ๒:๑๖ฯ๗ฯ๔": "‘ปาติโมกฺขุทฺเทสเกน สาเวตพฺพนฺ’ติ, อหญฺจมฺหิ กากสฺสรโก, กถํ นุ โข มยา ปฏิปชฺชิตพฺพนฺ”ติ? ",
  "ปฺลิ-ตฺวฺ-กฺทฺ๒:๑๖ฯ๗ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๖ฯ๗ฯ๖": "“อนุชานามิ, ภิกฺขเว, ปาติโมกฺขุทฺเทสเกน วายมิตุํ—",
  "ปฺลิ-ตฺวฺ-กฺทฺ๒:๑๖ฯ๗ฯ๗": "‘กถํ สาเวยฺยนฺ’ติฯ ",
  "ปฺลิ-ตฺวฺ-กฺทฺ๒:๑๖ฯ๗ฯ๘": "วายมนฺตสฺส อนาปตฺตี”ติฯ ",
  "ปฺลิ-ตฺวฺ-กฺทฺ๒:๑๖ฯ๘ฯ๑": "เตน โข ปน สมเยน เทวทตฺโต สคหฏฺฐาย ปริสาย ปาติโมกฺขํ อุทฺทิสติฯ ",
  "ปฺลิ-ตฺวฺ-กฺทฺ๒:๑๖ฯ๘ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๖ฯ๘ฯ๓": "“น, ภิกฺขเว, สคหฏฺฐาย ปริสาย ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๑๖ฯ๘ฯ๔": "โย อุทฺทิเสยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๑๖ฯ๙ฯ๑": "เตน โข ปน สมเยน ฉพฺพคฺคิยา ภิกฺขู สงฺฆมชฺเฌ อนชฺฌิฏฺฐา ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๑๖ฯ๙ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๖ฯ๙ฯ๓": "“น, ภิกฺขเว, สงฺฆมชฺเฌ อนชฺฌิฏฺเฐน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๑๖ฯ๙ฯ๔": "โย อุทฺทิเสยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๑๖ฯ๙ฯ๕": "อนุชานามิ, ภิกฺขเว, เถราธิกํ ปาติโมกฺขนฺ”ติฯ ",
  "ปฺลิ-ตฺวฺ-กฺทฺ๒:๑๖ฯ๙ฯ๖": "อญฺญติตฺถิยภาณวาโร นิฏฺฐิโต ปฐโมฯ ",
  "ปฺลิ-ตฺวฺ-กฺทฺ๒:๑๗ฯ๑ฯ๐": "๑๖ฯ ปาติโมกฺขุทฺเทสกอชฺเฌสนาทิ ",
  "ปฺลิ-ตฺวฺ-กฺทฺ๒:๑๗ฯ๑ฯ๑": "อถ โข ภควา ราชคเห ยถาภิรนฺตํ วิหริตฺวา เยน โจทนาวตฺถุ เตน จาริกํ ปกฺกามิฯ ",
  "ปฺลิ-ตฺวฺ-กฺทฺ๒:๑๗ฯ๑ฯ๒": "อนุปุพฺเพน จาริกํ จรมาโน เยน โจทนาวตฺถุ ตทวสริฯ ",
  "ปฺลิ-ตฺวฺ-กฺทฺ๒:๑๗ฯ๑ฯ๓": "เตน โข ปน สมเยน อญฺญตรสฺมึ อาวาเส สมฺพหุลา ภิกฺขู วิหรนฺติฯ ",
  "ปฺลิ-ตฺวฺ-กฺทฺ๒:๑๗ฯ๑ฯ๔": "ตตฺถ เถโร ภิกฺขุ พาโล โหติ อพฺยตฺโตฯ ",
  "ปฺลิ-ตฺวฺ-กฺทฺ๒:๑๗ฯ๑ฯ๕": "โส น ชานาติ อุโปสถํ วา อุโปสถกมฺมํ วา, ปาติโมกฺขํ วา ปาติโมกฺขุทฺเทสํ วาฯ ",
  "ปฺลิ-ตฺวฺ-กฺทฺ๒:๑๗ฯ๒ฯ๑": "อถ โข เตสํ ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๑๗ฯ๒ฯ๒": "“ภควตา ปญฺญตฺตํ—",
  "ปฺลิ-ตฺวฺ-กฺทฺ๒:๑๗ฯ๒ฯ๓": "‘เถราธิกํ ปาติโมกฺขนฺ’ติ, อยญฺจ อมฺหากํ เถโร พาโล อพฺยตฺโต, น ชานาติ อุโปสถํ วา อุโปสถกมฺมํ วา, ปาติโมกฺขํ วา ปาติโมกฺขุทฺเทสํ วาฯ ",
  "ปฺลิ-ตฺวฺ-กฺทฺ๒:๑๗ฯ๒ฯ๔": "กถํ นุ โข อเมฺหหิ ปฏิปชฺชิตพฺพนฺ”ติ? ",
  "ปฺลิ-ตฺวฺ-กฺทฺ๒:๑๗ฯ๒ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๗ฯ๒ฯ๖": "“อนุชานามิ, ภิกฺขเว, โย ตตฺถ ภิกฺขุ พฺยตฺโต ปฏิพโล ตสฺสาเธยฺยํ ปาติโมกฺขนฺ”ติฯ ",
  "ปฺลิ-ตฺวฺ-กฺทฺ๒:๑๗ฯ๓ฯ๑": "เตน โข ปน สมเยน อญฺญตรสฺมึ อาวาเส ตทหุโปสเถ สมฺพหุลา ภิกฺขู วิหรนฺติ พาลา อพฺยตฺตาฯ ",
  "ปฺลิ-ตฺวฺ-กฺทฺ๒:๑๗ฯ๓ฯ๒": "เต น ชานนฺติ อุโปสถํ วา อุโปสถกมฺมํ วา, ปาติโมกฺขํ วา ปาติโมกฺขุทฺเทสํ วาฯ ",
  "ปฺลิ-ตฺวฺ-กฺทฺ๒:๑๗ฯ๓ฯ๓": "เต เถรํ อชฺเฌสึสุ—",
  "ปฺลิ-ตฺวฺ-กฺทฺ๒:๑๗ฯ๓ฯ๔": "“อุทฺทิสตุ, ภนฺเต, เถโร ปาติโมกฺขนฺ”ติฯ ",
  "ปฺลิ-ตฺวฺ-กฺทฺ๒:๑๗ฯ๓ฯ๕": "โส เอวมาห—",
  "ปฺลิ-ตฺวฺ-กฺทฺ๒:๑๗ฯ๓ฯ๖": "“น เม, อาวุโส, วตฺตตี”ติฯ ",
  "ปฺลิ-ตฺวฺ-กฺทฺ๒:๑๗ฯ๓ฯ๗": "ทุติยํ เถรํ อชฺเฌสึสุ—",
  "ปฺลิ-ตฺวฺ-กฺทฺ๒:๑๗ฯ๓ฯ๘": "“อุทฺทิสตุ, ภนฺเต, เถโร ปาติโมกฺขนฺ”ติฯ ",
  "ปฺลิ-ตฺวฺ-กฺทฺ๒:๑๗ฯ๓ฯ๙": "โสปิ เอวมาห—",
  "ปฺลิ-ตฺวฺ-กฺทฺ๒:๑๗ฯ๓ฯ๑๐": "“น เม, อาวุโส, วตฺตตี”ติฯ ",
  "ปฺลิ-ตฺวฺ-กฺทฺ๒:๑๗ฯ๓ฯ๑๑": "ตติยํ เถรํ อชฺเฌสึสุ—",
  "ปฺลิ-ตฺวฺ-กฺทฺ๒:๑๗ฯ๓ฯ๑๒": "“อุทฺทิสตุ, ภนฺเต, เถโร ปาติโมกฺขนฺ”ติฯ ",
  "ปฺลิ-ตฺวฺ-กฺทฺ๒:๑๗ฯ๓ฯ๑๓": "โสปิ เอวมาห—",
  "ปฺลิ-ตฺวฺ-กฺทฺ๒:๑๗ฯ๓ฯ๑๔": "“น เม, อาวุโส, วตฺตตี”ติฯ ",
  "ปฺลิ-ตฺวฺ-กฺทฺ๒:๑๗ฯ๓ฯ๑๕": "เอเตเนว อุปาเยน ยาว สงฺฆนวกํ อชฺเฌสึสุ—",
  "ปฺลิ-ตฺวฺ-กฺทฺ๒:๑๗ฯ๓ฯ๑๖": "“อุทฺทิสตุ อายสฺมา ปาติโมกฺขนฺ”ติฯ ",
  "ปฺลิ-ตฺวฺ-กฺทฺ๒:๑๗ฯ๓ฯ๑๗": "โสปิ เอวมาห—",
  "ปฺลิ-ตฺวฺ-กฺทฺ๒:๑๗ฯ๔ฯ๑": "“น เม, ภนฺเต, วตฺตตี”ติฯ ",
  "ปฺลิ-ตฺวฺ-กฺทฺ๒:๑๗ฯ๔ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๗ฯ๔ฯ๓": "“อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา ภิกฺขู วิหรนฺติ พาลา อพฺยตฺตาฯ ",
  "ปฺลิ-ตฺวฺ-กฺทฺ๒:๑๗ฯ๔ฯ๔": "เต น ชานนฺติ อุโปสถํ วา อุโปสถกมฺมํ วา, ปาติโมกฺขํ วา ปาติโมกฺขุทฺเทสํ วาฯ ",
  "ปฺลิ-ตฺวฺ-กฺทฺ๒:๑๗ฯ๔ฯ๕": "เต เถรํ อชฺเฌสนฺติ—",
  "ปฺลิ-ตฺวฺ-กฺทฺ๒:๑๗ฯ๔ฯ๖": "‘อุทฺทิสตุ, ภนฺเต, เถโร ปาติโมกฺขนฺ’ติฯ ",
  "ปฺลิ-ตฺวฺ-กฺทฺ๒:๑๗ฯ๔ฯ๗": "โส เอวํ วเทติ—",
  "ปฺลิ-ตฺวฺ-กฺทฺ๒:๑๗ฯ๔ฯ๘": "‘น เม, อาวุโส, วตฺตตี’ติฯ ",
  "ปฺลิ-ตฺวฺ-กฺทฺ๒:๑๗ฯ๔ฯ๙": "ทุติยํ เถรํ อชฺเฌสนฺติ—",
  "ปฺลิ-ตฺวฺ-กฺทฺ๒:๑๗ฯ๔ฯ๑๐": "‘อุทฺทิสตุ, ภนฺเต, เถโร ปาติโมกฺขนฺ’ติฯ ",
  "ปฺลิ-ตฺวฺ-กฺทฺ๒:๑๗ฯ๔ฯ๑๑": "โสปิ เอวํ วเทติ—",
  "ปฺลิ-ตฺวฺ-กฺทฺ๒:๑๗ฯ๔ฯ๑๒": "‘น เม, อาวุโส, วตฺตตี’ติฯ ",
  "ปฺลิ-ตฺวฺ-กฺทฺ๒:๑๗ฯ๔ฯ๑๓": "ตติยํ เถรํ อชฺเฌสนฺติ—",
  "ปฺลิ-ตฺวฺ-กฺทฺ๒:๑๗ฯ๔ฯ๑๔": "‘อุทฺทิสตุ, ภนฺเต, เถโร ปาติโมกฺขนฺ’ติฯ ",
  "ปฺลิ-ตฺวฺ-กฺทฺ๒:๑๗ฯ๔ฯ๑๕": "โสปิ เอวํ วเทติ—",
  "ปฺลิ-ตฺวฺ-กฺทฺ๒:๑๗ฯ๔ฯ๑๖": "‘น เม, อาวุโส, วตฺตตี’ติฯ ",
  "ปฺลิ-ตฺวฺ-กฺทฺ๒:๑๗ฯ๔ฯ๑๗": "เอเตเนว อุปาเยน ยาว สงฺฆนวกํ อชฺเฌสนฺติ—",
  "ปฺลิ-ตฺวฺ-กฺทฺ๒:๑๗ฯ๔ฯ๑๘": "‘อุทฺทิสตุ อายสฺมา ปาติโมกฺขนฺ’ติฯ ",
  "ปฺลิ-ตฺวฺ-กฺทฺ๒:๑๗ฯ๔ฯ๑๙": "โสปิ เอวํ วเทติ—",
  "ปฺลิ-ตฺวฺ-กฺทฺ๒:๑๗ฯ๔ฯ๒๐": "‘น เม, ภนฺเต, วตฺตตี’ติฯ ",
  "ปฺลิ-ตฺวฺ-กฺทฺ๒:๑๗ฯ๕ฯ๑": "เตหิ, ภิกฺขเว, ภิกฺขูหิ เอโก ภิกฺขุ สามนฺตา อาวาสา สชฺชุกํ ปาเหตพฺโพ—",
  "ปฺลิ-ตฺวฺ-กฺทฺ๒:๑๗ฯ๕ฯ๒": "คจฺฉาวุโส, สงฺขิตฺเตน วา วิตฺถาเรน วา ปาติโมกฺขํ ปริยาปุณิตฺวาน อาคจฺฉาหี”ติฯ ",
  "ปฺลิ-ตฺวฺ-กฺทฺ๒:๑๗ฯ๖ฯ๑": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๑๗ฯ๖ฯ๒": "“เกน นุ โข ปาเหตพฺโพ”ติ? ",
  "ปฺลิ-ตฺวฺ-กฺทฺ๒:๑๗ฯ๖ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๗ฯ๖ฯ๔": "“อนุชานามิ, ภิกฺขเว, เถเรน ภิกฺขุนา นวํ ภิกฺขุํ อาณาเปตุนฺ”ติฯ ",
  "ปฺลิ-ตฺวฺ-กฺทฺ๒:๑๗ฯ๖ฯ๕": "เถเรน อาณตฺตา นวา ภิกฺขู น คจฺฉนฺติฯ ",
  "ปฺลิ-ตฺวฺ-กฺทฺ๒:๑๗ฯ๖ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๗ฯ๖ฯ๗": "“น, ภิกฺขเว, เถเรน อาณตฺเตน อคิลาเนน น คนฺตพฺพํฯ ",
  "ปฺลิ-ตฺวฺ-กฺทฺ๒:๑๗ฯ๖ฯ๘": "โย น คจฺเฉยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๑๘ฯ๑ฯ๐": "๑๗ฯ ปกฺขคณนาทิอุคฺคหณานุชานน ",
  "ปฺลิ-ตฺวฺ-กฺทฺ๒:๑๘ฯ๑ฯ๑": "อถ โข ภควา โจทนาวตฺถุสฺมึ ยถาภิรนฺตํ วิหริตฺวา ปุนเทว ราชคหํ ปจฺจาคญฺฉิฯ ",
  "ปฺลิ-ตฺวฺ-กฺทฺ๒:๑๘ฯ๑ฯ๒": "เตน โข ปน สมเยน มนุสฺสา ภิกฺขู ปิณฺฑาย จรนฺเต ปุจฺฉนฺติ—",
  "ปฺลิ-ตฺวฺ-กฺทฺ๒:๑๘ฯ๑ฯ๓": "“กติมี, ภนฺเต, ปกฺขสฺสา”ติ? ",
  "ปฺลิ-ตฺวฺ-กฺทฺ๒:๑๘ฯ๑ฯ๔": "ภิกฺขู เอวมาหํสุ—",
  "ปฺลิ-ตฺวฺ-กฺทฺ๒:๑๘ฯ๑ฯ๕": "“น โข มยํ, อาวุโส, ชานามา”ติฯ ",
  "ปฺลิ-ตฺวฺ-กฺทฺ๒:๑๘ฯ๑ฯ๖": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๒:๑๘ฯ๑ฯ๗": "“ปกฺขคณนมตฺตมฺปิเม สมณา สกฺยปุตฺติยา น ชานนฺติ, กึ ปนิเม อญฺญํ กิญฺจิ กลฺยาณํ ชานิสฺสนฺตี”ติ? ",
  "ปฺลิ-ตฺวฺ-กฺทฺ๒:๑๘ฯ๑ฯ๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๘ฯ๑ฯ๙": "“อนุชานามิ, ภิกฺขเว, ปกฺขคณนํ อุคฺคเหตุนฺ”ติฯ ",
  "ปฺลิ-ตฺวฺ-กฺทฺ๒:๑๘ฯ๒ฯ๑": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๑๘ฯ๒ฯ๒": "“เกน นุ โข ปกฺขคณนา อุคฺคเหตพฺพา”ติ? ",
  "ปฺลิ-ตฺวฺ-กฺทฺ๒:๑๘ฯ๒ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๘ฯ๒ฯ๔": "“อนุชานามิ, ภิกฺขเว, สพฺเพเหว ปกฺขคณนํ อุคฺคเหตุนฺ”ติฯ ",
  "ปฺลิ-ตฺวฺ-กฺทฺ๒:๑๘ฯ๓ฯ๑": "เตน โข ปน สมเยน มนุสฺสา ภิกฺขู ปิณฺฑาย จรนฺเต ปุจฺฉนฺติ—",
  "ปฺลิ-ตฺวฺ-กฺทฺ๒:๑๘ฯ๓ฯ๒": "“กีวติกา, ภนฺเต, ภิกฺขู”ติ? ",
  "ปฺลิ-ตฺวฺ-กฺทฺ๒:๑๘ฯ๓ฯ๓": "ภิกฺขู เอวมาหํสุ—",
  "ปฺลิ-ตฺวฺ-กฺทฺ๒:๑๘ฯ๓ฯ๔": "“น โข มยํ, อาวุโส, ชานามา”ติฯ ",
  "ปฺลิ-ตฺวฺ-กฺทฺ๒:๑๘ฯ๓ฯ๕": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๒:๑๘ฯ๓ฯ๖": "“อญฺญมญฺญมฺปิเม สมณา สกฺยปุตฺติยา น ชานนฺติ, กึ ปนิเม อญฺญํ กิญฺจิ กลฺยาณํ ชานิสฺสนฺตี”ติ? ",
  "ปฺลิ-ตฺวฺ-กฺทฺ๒:๑๘ฯ๓ฯ๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๘ฯ๓ฯ๘": "“อนุชานามิ, ภิกฺขเว, ภิกฺขู คเณตุนฺ”ติฯ ",
  "ปฺลิ-ตฺวฺ-กฺทฺ๒:๑๘ฯ๔ฯ๑": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๑๘ฯ๔ฯ๒": "“กทา นุ โข ภิกฺขู คเณตพฺพา”ติ? ",
  "ปฺลิ-ตฺวฺ-กฺทฺ๒:๑๘ฯ๔ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๘ฯ๔ฯ๔": "“อนุชานามิ, ภิกฺขเว, ตทหุโปสเถ นามคฺเคน วา คเณตุํ, สลากํ วา คาเหตุนฺ”ติฯ ",
  "ปฺลิ-ตฺวฺ-กฺทฺ๒:๑๙ฯ๑ฯ๑": "เตน โข ปน สมเยน ภิกฺขู อชานนฺตา อชฺชุโปสโถติ ทูรํ คามํ ปิณฺฑาย จรนฺติฯ ",
  "ปฺลิ-ตฺวฺ-กฺทฺ๒:๑๙ฯ๑ฯ๒": "เต อุทฺทิสฺสมาเนปิ ปาติโมกฺเข อาคจฺฉนฺติ, อุทฺทิฏฺฐมตฺเตปิ อาคจฺฉนฺติฯ ",
  "ปฺลิ-ตฺวฺ-กฺทฺ๒:๑๙ฯ๑ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๙ฯ๑ฯ๔": "“อนุชานามิ, ภิกฺขเว, อาโรเจตุํ ‘อชฺชุโปสโถ’”ติฯ ",
  "ปฺลิ-ตฺวฺ-กฺทฺ๒:๑๙ฯ๑ฯ๕": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๑๙ฯ๑ฯ๖": "“เกน นุ โข อาโรเจตพฺโพ”ติ? ",
  "ปฺลิ-ตฺวฺ-กฺทฺ๒:๑๙ฯ๑ฯ๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๙ฯ๑ฯ๘": "“อนุชานามิ, ภิกฺขเว, เถเรน ภิกฺขุนา กาลวโต อาโรเจตุนฺ”ติฯ ",
  "ปฺลิ-ตฺวฺ-กฺทฺ๒:๑๙ฯ๑ฯ๙": "เตน โข ปน สมเยน อญฺญตโร เถโร กาลวโต นสฺสรติฯ ",
  "ปฺลิ-ตฺวฺ-กฺทฺ๒:๑๙ฯ๑ฯ๑๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๙ฯ๑ฯ๑๑": "“อนุชานามิ, ภิกฺขเว, ภตฺตกาเลปิ อาโรเจตุนฺ”ติฯ ",
  "ปฺลิ-ตฺวฺ-กฺทฺ๒:๑๙ฯ๑ฯ๑๒": "ภตฺตกาเลปิ นสฺสรติฯ ",
  "ปฺลิ-ตฺวฺ-กฺทฺ๒:๑๙ฯ๑ฯ๑๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๑๙ฯ๑ฯ๑๔": "“อนุชานามิ, ภิกฺขเว, ยํ กาลํ สรติ, ตํ กาลํ อาโรเจตุนฺ”ติฯ ",
  "ปฺลิ-ตฺวฺ-กฺทฺ๒:๒๐ฯ๑ฯ๐": "๑๘ฯ ปุพฺพกรณานุชานน ",
  "ปฺลิ-ตฺวฺ-กฺทฺ๒:๒๐ฯ๑ฯ๑": "เตน โข ปน สมเยน อญฺญตรสฺมึ อาวาเส อุโปสถาคารํ อุกฺลาปํ โหติฯ ",
  "ปฺลิ-ตฺวฺ-กฺทฺ๒:๒๐ฯ๑ฯ๒": "อาคนฺตุกา ภิกฺขู อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๒:๒๐ฯ๑ฯ๓": "“กถญฺหิ นาม อาวาสิกา ภิกฺขู อุโปสถาคารํ น สมฺมชฺชิสฺสนฺตี”ติฯ ",
  "ปฺลิ-ตฺวฺ-กฺทฺ๒:๒๐ฯ๑ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๐ฯ๑ฯ๕": "“อนุชานามิ, ภิกฺขเว, อุโปสถาคารํ สมฺมชฺชิตุนฺ”ติฯ ",
  "ปฺลิ-ตฺวฺ-กฺทฺ๒:๒๐ฯ๒ฯ๑": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๒๐ฯ๒ฯ๒": "“เกน นุ โข อุโปสถาคารํ สมฺมชฺชิตพฺพนฺ”ติ? ",
  "ปฺลิ-ตฺวฺ-กฺทฺ๒:๒๐ฯ๒ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๐ฯ๒ฯ๔": "“อนุชานามิ, ภิกฺขเว, เถเรน ภิกฺขุนา นวํ ภิกฺขุํ อาณาเปตุนฺ”ติฯ ",
  "ปฺลิ-ตฺวฺ-กฺทฺ๒:๒๐ฯ๒ฯ๕": "เถเรน อาณตฺตา นวา ภิกฺขู น สมฺมชฺชนฺติฯ ",
  "ปฺลิ-ตฺวฺ-กฺทฺ๒:๒๐ฯ๒ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๐ฯ๒ฯ๗": "“น, ภิกฺขเว, เถเรน อาณตฺเตน อคิลาเนน น สมฺมชฺชิตพฺพํฯ ",
  "ปฺลิ-ตฺวฺ-กฺทฺ๒:๒๐ฯ๒ฯ๘": "โย น สมฺมชฺเชยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๒๐ฯ๓ฯ๑": "เตน โข ปน สมเยน อุโปสถาคาเร อาสนํ อปญฺญตฺตํ โหติฯ ",
  "ปฺลิ-ตฺวฺ-กฺทฺ๒:๒๐ฯ๓ฯ๒": "ภิกฺขู ฉมายํ นิสีทนฺติ, คตฺตานิปิ จีวรานิปิ ปํสุกิตานิ โหนฺติฯ ",
  "ปฺลิ-ตฺวฺ-กฺทฺ๒:๒๐ฯ๓ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๐ฯ๓ฯ๔": "“อนุชานามิ, ภิกฺขเว, อุโปสถาคาเร อาสนํ ปญฺญเปตุนฺ”ติฯ ",
  "ปฺลิ-ตฺวฺ-กฺทฺ๒:๒๐ฯ๓ฯ๕": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๒๐ฯ๓ฯ๖": "“เกน นุ โข อุโปสถาคาเร อาสนํ ปญฺญเปตพฺพนฺ”ติ? ",
  "ปฺลิ-ตฺวฺ-กฺทฺ๒:๒๐ฯ๓ฯ๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๐ฯ๓ฯ๘": "“อนุชานามิ, ภิกฺขเว, เถเรน ภิกฺขุนา นวํ ภิกฺขุํ อาณาเปตุนฺ”ติฯ ",
  "ปฺลิ-ตฺวฺ-กฺทฺ๒:๒๐ฯ๓ฯ๙": "เถเรน อาณตฺตา นวา ภิกฺขู น ปญฺญเปนฺติฯ ",
  "ปฺลิ-ตฺวฺ-กฺทฺ๒:๒๐ฯ๓ฯ๑๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๐ฯ๓ฯ๑๑": "“น, ภิกฺขเว, เถเรน อาณตฺเตน อคิลาเนน น ปญฺญเปตพฺพํฯ ",
  "ปฺลิ-ตฺวฺ-กฺทฺ๒:๒๐ฯ๓ฯ๑๒": "โย น ปญฺญเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๒๐ฯ๔ฯ๑": "เตน โข ปน สมเยน อุโปสถาคาเร ปทีโป น โหติฯ ",
  "ปฺลิ-ตฺวฺ-กฺทฺ๒:๒๐ฯ๔ฯ๒": "ภิกฺขู อนฺธกาเร กายมฺปิ จีวรมฺปิ อกฺกมนฺติฯ ",
  "ปฺลิ-ตฺวฺ-กฺทฺ๒:๒๐ฯ๔ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๐ฯ๔ฯ๔": "“อนุชานามิ, ภิกฺขเว, อุโปสถาคาเร ปทีปํ กาตุนฺ”ติฯ ",
  "ปฺลิ-ตฺวฺ-กฺทฺ๒:๒๐ฯ๔ฯ๕": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๒๐ฯ๔ฯ๖": "“เกน นุ โข อุโปสถาคาเร ปทีโป กาตพฺโพ”ติ? ",
  "ปฺลิ-ตฺวฺ-กฺทฺ๒:๒๐ฯ๔ฯ๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๐ฯ๔ฯ๘": "“อนุชานามิ, ภิกฺขเว, เถเรน ภิกฺขุนา นวํ ภิกฺขุํ อาณาเปตุนฺ”ติฯ ",
  "ปฺลิ-ตฺวฺ-กฺทฺ๒:๒๐ฯ๔ฯ๙": "เถเรน อาณตฺตา นวา ภิกฺขู น ปทีเปนฺติฯ ",
  "ปฺลิ-ตฺวฺ-กฺทฺ๒:๒๐ฯ๔ฯ๑๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๐ฯ๔ฯ๑๑": "“น, ภิกฺขเว, เถเรน อาณตฺเตน อคิลาเนน น ปทีเปตพฺโพฯ ",
  "ปฺลิ-ตฺวฺ-กฺทฺ๒:๒๐ฯ๔ฯ๑๒": "โย น ปทีเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๒๐ฯ๕ฯ๑": "เตน โข ปน สมเยน อญฺญตรสฺมึ อาวาเส อาวาสิกา ภิกฺขู เนว ปานียํ อุปฏฺฐาเปนฺติ, น ปริโภชนียํ อุปฏฺฐาเปนฺติฯ ",
  "ปฺลิ-ตฺวฺ-กฺทฺ๒:๒๐ฯ๕ฯ๒": "อาคนฺตุกา ภิกฺขู อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๒:๒๐ฯ๕ฯ๓": "“กถญฺหิ นาม อาวาสิกา ภิกฺขู เนว ปานียํ อุปฏฺฐาเปสฺสนฺติ, น ปริโภชนียํ อุปฏฺฐาเปสฺสนฺตี”ติฯ ",
  "ปฺลิ-ตฺวฺ-กฺทฺ๒:๒๐ฯ๕ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๐ฯ๕ฯ๕": "“อนุชานามิ, ภิกฺขเว, ปานียํ ปริโภชนียํ อุปฏฺฐาเปตุนฺ”ติฯ ",
  "ปฺลิ-ตฺวฺ-กฺทฺ๒:๒๐ฯ๖ฯ๑": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๒๐ฯ๖ฯ๒": "“เกน นุ โข ปานียํ ปริโภชนียํ อุปฏฺฐาเปตพฺพนฺ”ติ? ",
  "ปฺลิ-ตฺวฺ-กฺทฺ๒:๒๐ฯ๖ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๐ฯ๖ฯ๔": "“อนุชานามิ, ภิกฺขเว, เถเรน ภิกฺขุนา นวํ ภิกฺขุํ อาณาเปตุนฺ”ติฯ ",
  "ปฺลิ-ตฺวฺ-กฺทฺ๒:๒๐ฯ๖ฯ๕": "เถเรน อาณตฺตา นวา ภิกฺขู น อุปฏฺฐาเปนฺติฯ ",
  "ปฺลิ-ตฺวฺ-กฺทฺ๒:๒๐ฯ๖ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๐ฯ๖ฯ๗": "“น, ภิกฺขเว, เถเรน อาณตฺเตน อคิลาเนน น อุปฏฺฐาเปตพฺพํฯ ",
  "ปฺลิ-ตฺวฺ-กฺทฺ๒:๒๐ฯ๖ฯ๘": "โย น อุปฏฺฐาเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๒๑ฯ๑ฯ๐": "๑๙ฯ ทิสงฺคมิกาทิวตฺถุ ",
  "ปฺลิ-ตฺวฺ-กฺทฺ๒:๒๑ฯ๑ฯ๑": "เตน โข ปน สมเยน สมฺพหุลา ภิกฺขู พาลา อพฺยตฺตา ทิสงฺคมิกา อาจริยุปชฺฌาเย อาปุจฺฉึสุฯ ",
  "ปฺลิ-ตฺวฺ-กฺทฺ๒:๒๑ฯ๑ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๑ฯ๑ฯ๓": "“อิธ ปน, ภิกฺขเว, สมฺพหุลา ภิกฺขู พาลา อพฺยตฺตา ทิสงฺคมิกา อาจริยุปชฺฌาเย อาปุจฺฉนฺติฯ ",
  "ปฺลิ-ตฺวฺ-กฺทฺ๒:๒๑ฯ๑ฯ๔": "เต, ภิกฺขเว, อาจริยุปชฺฌาเยหิ ปุจฺฉิตพฺพา—",
  "ปฺลิ-ตฺวฺ-กฺทฺ๒:๒๑ฯ๑ฯ๕": "‘กหํ คมิสฺสถ, เกน สทฺธึ คมิสฺสถา’ติ? ",
  "ปฺลิ-ตฺวฺ-กฺทฺ๒:๒๑ฯ๑ฯ๖": "เต เจ, ภิกฺขเว, พาลา อพฺยตฺตา อญฺเญ พาเล อพฺยตฺเต อปทิเสยฺยุํ, น, ภิกฺขเว, อาจริยุปชฺฌาเยหิ อนุชานิตพฺพาฯ ",
  "ปฺลิ-ตฺวฺ-กฺทฺ๒:๒๑ฯ๑ฯ๗": "อนุชาเนยฺยุญฺเจ, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๒๑ฯ๑ฯ๘": "เต จ, ภิกฺขเว, พาลา อพฺยตฺตา อนนุญฺญาตา อาจริยุปชฺฌาเยหิ คจฺเฉยฺยุญฺเจ, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๒๑ฯ๒ฯ๑": "อิธ ปน, ภิกฺขเว, อญฺญตรสฺมึ อาวาเส สมฺพหุลา ภิกฺขู วิหรนฺติ พาลา อพฺยตฺตาฯ ",
  "ปฺลิ-ตฺวฺ-กฺทฺ๒:๒๑ฯ๒ฯ๒": "เต น ชานนฺติ อุโปสถํ วา อุโปสถกมฺมํ วา, ปาติโมกฺขํ วา ปาติโมกฺขุทฺเทสํ วาฯ ",
  "ปฺลิ-ตฺวฺ-กฺทฺ๒:๒๑ฯ๒ฯ๓": "ตตฺถ อญฺโญ ภิกฺขุ อาคจฺฉติ พหุสฺสุโต อาคตาคโม ธมฺมธโร วินยธโร มาติกาธโร ปณฺฑิโต พฺยตฺโต เมธาวี ลชฺชี กุกฺกุจฺจโก สิกฺขากาโมฯ ",
  "ปฺลิ-ตฺวฺ-กฺทฺ๒:๒๑ฯ๒ฯ๔": "เตหิ, ภิกฺขเว, ภิกฺขูหิ โส ภิกฺขุ สงฺคเหตพฺโพ อนุคฺคเหตพฺโพ อุปลาเปตพฺโพ อุปฏฺฐาเปตพฺโพ จุณฺเณน มตฺติกาย ทนฺตกฏฺเฐน มุโขทเกนฯ ",
  "ปฺลิ-ตฺวฺ-กฺทฺ๒:๒๑ฯ๒ฯ๕": "โน เจ สงฺคเณฺหยฺยุํ อนุคฺคเณฺหยฺยุํ อุปลาเปยฺยุํ อุปฏฺฐาเปยฺยุํ จุณฺเณน มตฺติกาย ทนฺตกฏฺเฐน มุโขทเกน, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๒๑ฯ๓ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา ภิกฺขู วิหรนฺติ พาลา อพฺยตฺตาฯ ",
  "ปฺลิ-ตฺวฺ-กฺทฺ๒:๒๑ฯ๓ฯ๒": "เต น ชานนฺติ อุโปสถํ วา อุโปสถกมฺมํ วา, ปาติโมกฺขํ วา ปาติโมกฺขุทฺเทสํ วาฯ ",
  "ปฺลิ-ตฺวฺ-กฺทฺ๒:๒๑ฯ๓ฯ๓": "เตหิ, ภิกฺขเว, ภิกฺขูหิ เอโก ภิกฺขุ สามนฺตา อาวาสา สชฺชุกํ ปาเหตพฺโพ—",
  "ปฺลิ-ตฺวฺ-กฺทฺ๒:๒๑ฯ๓ฯ๔": "‘คจฺฉาวุโส, สงฺขิตฺเตน วา วิตฺถาเรน วา ปาติโมกฺขํ ปริยาปุณิตฺวา อาคจฺฉา’ติฯ ",
  "ปฺลิ-ตฺวฺ-กฺทฺ๒:๒๑ฯ๓ฯ๕": "เอวญฺเจตํ ลเภถ, อิจฺเจตํ กุสลํฯ ",
  "ปฺลิ-ตฺวฺ-กฺทฺ๒:๒๑ฯ๓ฯ๖": "โน เจ ลเภถ, เตหิ, ภิกฺขเว, ภิกฺขูหิ สพฺเพเหว ยตฺถ ชานนฺติ อุโปสถํ วา อุโปสถกมฺมํ วา ปาติโมกฺขํ วา ปาติโมกฺขุทฺเทสํ วา, โส อาวาโส คนฺตพฺโพฯ ",
  "ปฺลิ-ตฺวฺ-กฺทฺ๒:๒๑ฯ๓ฯ๗": "โน เจ คจฺเฉยฺยุํ, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๒๑ฯ๔ฯ๑": "อิธ ปน, ภิกฺขเว, อญฺญตรสฺมึ อาวาเส สมฺพหุลา ภิกฺขู วสฺสํ วสนฺติ พาลา อพฺยตฺตาฯ ",
  "ปฺลิ-ตฺวฺ-กฺทฺ๒:๒๑ฯ๔ฯ๒": "เต น ชานนฺติ อุโปสถํ วา อุโปสถกมฺมํ วา ปาติโมกฺขํ วา ปาติโมกฺขุทฺเทสํ วาฯ ",
  "ปฺลิ-ตฺวฺ-กฺทฺ๒:๒๑ฯ๔ฯ๓": "เตหิ, ภิกฺขเว, ภิกฺขูหิ เอโก ภิกฺขุ สามนฺตา อาวาสา สชฺชุกํ ปาเหตพฺโพ—",
  "ปฺลิ-ตฺวฺ-กฺทฺ๒:๒๑ฯ๔ฯ๔": "‘คจฺฉาวุโส, สงฺขิตฺเตน วา วิตฺถาเรน วา ปาติโมกฺขํ ปริยาปุณิตฺวา อาคจฺฉา’ติฯ ",
  "ปฺลิ-ตฺวฺ-กฺทฺ๒:๒๑ฯ๔ฯ๕": "เอวญฺเจตํ ลเภถ, อิจฺเจตํ กุสลํฯ ",
  "ปฺลิ-ตฺวฺ-กฺทฺ๒:๒๑ฯ๔ฯ๖": "โน เจ ลเภถ, เอโก ภิกฺขุ สตฺตาหกาลิกํ ปาเหตพฺโพ—",
  "ปฺลิ-ตฺวฺ-กฺทฺ๒:๒๑ฯ๔ฯ๗": "‘คจฺฉาวุโส, สงฺขิตฺเตน วา วิตฺถาเรน วา ปาติโมกฺขํ ปริยาปุณิตฺวา อาคจฺฉา’ติฯ ",
  "ปฺลิ-ตฺวฺ-กฺทฺ๒:๒๑ฯ๔ฯ๘": "เอวญฺเจตํ ลเภถ, อิจฺเจตํ กุสลํฯ ",
  "ปฺลิ-ตฺวฺ-กฺทฺ๒:๒๑ฯ๔ฯ๙": "โน เจ ลเภถ, น, ภิกฺขเว, เตหิ ภิกฺขูหิ ตสฺมึ อาวาเส วสฺสํ วสิตพฺพํฯ ",
  "ปฺลิ-ตฺวฺ-กฺทฺ๒:๒๑ฯ๔ฯ๑๐": "วเสยฺยุญฺเจ, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๒๒ฯ๑ฯ๐": "๒๐ฯ ปาริสุทฺธิทานกถา ",
  "ปฺลิ-ตฺวฺ-กฺทฺ๒:๒๒ฯ๑ฯ๑": "อถ โข ภควา ภิกฺขู อามนฺเตสิ—",
  "ปฺลิ-ตฺวฺ-กฺทฺ๒:๒๒ฯ๑ฯ๒": "“สนฺนิปตถ, ภิกฺขเว, สงฺโฆ อุโปสถํ กริสฺสตี”ติฯ ",
  "ปฺลิ-ตฺวฺ-กฺทฺ๒:๒๒ฯ๑ฯ๓": "เอวํ วุตฺเต, อญฺญตโร ภิกฺขุ ภควนฺตํ เอตทโวจ—",
  "ปฺลิ-ตฺวฺ-กฺทฺ๒:๒๒ฯ๑ฯ๔": "“อตฺถิ, ภนฺเต, ภิกฺขุ คิลาโน, โส อนาคโต”ติฯ ",
  "ปฺลิ-ตฺวฺ-กฺทฺ๒:๒๒ฯ๑ฯ๕": "“อนุชานามิ, ภิกฺขเว, คิลาเนน ภิกฺขุนา ปาริสุทฺธึ ทาตุํฯ ",
  "ปฺลิ-ตฺวฺ-กฺทฺ๒:๒๒ฯ๑ฯ๖": "เอวญฺจ ปน, ภิกฺขเว, ทาตพฺพา—",
  "ปฺลิ-ตฺวฺ-กฺทฺ๒:๒๒ฯ๑ฯ๗": "เตน คิลาเนน ภิกฺขุนา เอกํ ภิกฺขุํ อุปสงฺกมิตฺวา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-กฺทฺ๒:๒๒ฯ๑ฯ๘": "‘ปาริสุทฺธึ ทมฺมิ, ปาริสุทฺธึ เม หร, ปาริสุทฺธึ เม อาโรเจหี’ติฯ ",
  "ปฺลิ-ตฺวฺ-กฺทฺ๒:๒๒ฯ๑ฯ๙": "กาเยน วิญฺญาเปติ, วาจาย วิญฺญาเปติ, กาเยน วาจาย วิญฺญาเปติ, ทินฺนา โหติ ปาริสุทฺธิฯ ",
  "ปฺลิ-ตฺวฺ-กฺทฺ๒:๒๒ฯ๑ฯ๑๐": "น กาเยน วิญฺญาเปติ, น วาจาย วิญฺญาเปติ, น กาเยน วาจาย วิญฺญาเปติ, น ทินฺนา โหติ ปาริสุทฺธิฯ ",
  "ปฺลิ-ตฺวฺ-กฺทฺ๒:๒๒ฯ๒ฯ๑": "เอวญฺเจตํ ลเภถ, อิจฺเจตํ กุสลํฯ ",
  "ปฺลิ-ตฺวฺ-กฺทฺ๒:๒๒ฯ๒ฯ๒": "โน เจ ลเภถ, โส, ภิกฺขเว, คิลาโน ภิกฺขุ มญฺเจน วา ปีเฐน วา สงฺฆมชฺเฌ อาเนตฺวา อุโปสโถ กาตพฺโพฯ ",
  "ปฺลิ-ตฺวฺ-กฺทฺ๒:๒๒ฯ๒ฯ๓": "สเจ, ภิกฺขเว, คิลานุปฏฺฐากานํ ภิกฺขูนํ เอวํ โหติ—",
  "ปฺลิ-ตฺวฺ-กฺทฺ๒:๒๒ฯ๒ฯ๔": "‘สเจ โข มยํ คิลานํ ฐานา จาเวสฺสาม, อาพาโธ วา อภิวฑฺฒิสฺสติ กาลงฺกิริยา วา ภวิสฺสตี’ติ, น, ภิกฺขเว, คิลาโน ภิกฺขุ ฐานา จาเวตพฺโพฯ ",
  "ปฺลิ-ตฺวฺ-กฺทฺ๒:๒๒ฯ๒ฯ๕": "สงฺเฆน ตตฺถ คนฺตฺวา อุโปสโถ กาตพฺโพฯ ",
  "ปฺลิ-ตฺวฺ-กฺทฺ๒:๒๒ฯ๒ฯ๖": "น เตฺวว วคฺเคน สงฺเฆน อุโปสโถ กาตพฺโพฯ ",
  "ปฺลิ-ตฺวฺ-กฺทฺ๒:๒๒ฯ๒ฯ๗": "กเรยฺย เจ, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๒๒ฯ๓ฯ๑": "ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา ตตฺเถว ปกฺกมติ, อญฺญสฺส ทาตพฺพา ปาริสุทฺธิฯ ",
  "ปฺลิ-ตฺวฺ-กฺทฺ๒:๒๒ฯ๓ฯ๒": "ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา ตตฺเถว วิพฺภมติ …เป… ",
  "ปฺลิ-ตฺวฺ-กฺทฺ๒:๒๒ฯ๓ฯ๓": "กาลํ กโรติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๔": "สามเณโร ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๕": "สิกฺขํ ปจฺจกฺขาตโก ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๖": "อนฺติมวตฺถุํ อชฺฌาปนฺนโก ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๗": "อุมฺมตฺตโก ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๘": "ขิตฺตจิตฺโต ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๙": "เวทนาฏฺโฏ ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๑๐": "อาปตฺติยา อทสฺสเน อุกฺขิตฺตโก ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๑๑": "อาปตฺติยา อปฺปฏิกมฺเม อุกฺขิตฺตโก ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๑๒": "ปาปิกาย ทิฏฺฐิยา อปฺปฏินิสฺสคฺเค อุกฺขิตฺตโก ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๑๓": "ปณฺฑโก ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๑๔": "เถยฺยสํวาสโก ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๑๕": "ติตฺถิยปกฺกนฺตโก ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๑๖": "ติรจฺฉานคโต ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๑๗": "มาตุฆาตโก ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๑๘": "ปิตุฆาตโก ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๑๙": "อรหนฺตฆาตโก ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๒๐": "ภิกฺขุนิทูสโก ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๒๑": "สงฺฆเภทโก ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๒๒": "โลหิตุปฺปาทโก ปฏิชานาติ … ",
  "ปฺลิ-ตฺวฺ-กฺทฺ๒:๒๒ฯ๓ฯ๒๓": "อุภโตพฺยญฺชนโก ปฏิชานาติ, อญฺญสฺส ทาตพฺพา ปาริสุทฺธิฯ ",
  "ปฺลิ-ตฺวฺ-กฺทฺ๒:๒๒ฯ๔ฯ๑": "ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา อนฺตรามคฺเค ปกฺกมติ, อนาหฏา โหติ ปาริสุทฺธิฯ ",
  "ปฺลิ-ตฺวฺ-กฺทฺ๒:๒๒ฯ๔ฯ๒": "ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา อนฺตรามคฺเค วิพฺภมติ …เป… ",
  "ปฺลิ-ตฺวฺ-กฺทฺ๒:๒๒ฯ๔ฯ๓": "อุภโตพฺยญฺชนโก ปฏิชานาติ, อนาหฏา โหติ ปาริสุทฺธิฯ ",
  "ปฺลิ-ตฺวฺ-กฺทฺ๒:๒๒ฯ๔ฯ๔": "ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา สงฺฆปฺปตฺโต ปกฺกมติ, อาหฏา โหติ ปาริสุทฺธิฯ ",
  "ปฺลิ-ตฺวฺ-กฺทฺ๒:๒๒ฯ๔ฯ๕": "ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา สงฺฆปฺปตฺโต วิพฺภมติ …เป… ",
  "ปฺลิ-ตฺวฺ-กฺทฺ๒:๒๒ฯ๔ฯ๖": "อุภโตพฺยญฺชนโก ปฏิชานาติ, อาหฏา โหติ ปาริสุทฺธิฯ ",
  "ปฺลิ-ตฺวฺ-กฺทฺ๒:๒๒ฯ๔ฯ๗": "ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา สงฺฆปฺปตฺโต สุตฺโต น อาโรเจติ, ปมตฺโต น อาโรเจติ, สมาปนฺโน น อาโรเจติ, อาหฏา โหติ ปาริสุทฺธิฯ ",
  "ปฺลิ-ตฺวฺ-กฺทฺ๒:๒๒ฯ๔ฯ๘": "ปาริสุทฺธิหารกสฺส อนาปตฺติฯ ",
  "ปฺลิ-ตฺวฺ-กฺทฺ๒:๒๒ฯ๔ฯ๙": "ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา สงฺฆปฺปตฺโต สญฺจิจฺจ น อาโรเจติ, อาหฏา โหติ ปาริสุทฺธิฯ ",
  "ปฺลิ-ตฺวฺ-กฺทฺ๒:๒๒ฯ๔ฯ๑๐": "ปาริสุทฺธิหารกสฺส อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๒๓ฯ๑ฯ๐": "๒๑ฯ ฉนฺททานกถา ",
  "ปฺลิ-ตฺวฺ-กฺทฺ๒:๒๓ฯ๑ฯ๑": "อถ โข ภควา ภิกฺขู อามนฺเตสิ—",
  "ปฺลิ-ตฺวฺ-กฺทฺ๒:๒๓ฯ๑ฯ๒": "“สนฺนิปตถ, ภิกฺขเว, สงฺโฆ กมฺมํ กริสฺสตี”ติฯ ",
  "ปฺลิ-ตฺวฺ-กฺทฺ๒:๒๓ฯ๑ฯ๓": "เอวํ วุตฺเต, อญฺญตโร ภิกฺขุ ภควนฺตํ เอตทโวจ—",
  "ปฺลิ-ตฺวฺ-กฺทฺ๒:๒๓ฯ๑ฯ๔": "“อตฺถิ, ภนฺเต, ภิกฺขุ คิลาโน, โส อนาคโต”ติฯ ",
  "ปฺลิ-ตฺวฺ-กฺทฺ๒:๒๓ฯ๑ฯ๕": "“อนุชานามิ, ภิกฺขเว, คิลาเนน ภิกฺขุนา ฉนฺทํ ทาตุํฯ ",
  "ปฺลิ-ตฺวฺ-กฺทฺ๒:๒๓ฯ๑ฯ๖": "เอวญฺจ ปน, ภิกฺขเว, ทาตพฺโพฯ ",
  "ปฺลิ-ตฺวฺ-กฺทฺ๒:๒๓ฯ๑ฯ๗": "เตน คิลาเนน ภิกฺขุนา เอกํ ภิกฺขุํ อุปสงฺกมิตฺวา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-กฺทฺ๒:๒๓ฯ๑ฯ๘": "‘ฉนฺทํ ทมฺมิ, ฉนฺทํ เม หร, ฉนฺทํ เม อาโรเจหี’ติฯ ",
  "ปฺลิ-ตฺวฺ-กฺทฺ๒:๒๓ฯ๑ฯ๙": "กาเยน วิญฺญาเปติ, วาจาย วิญฺญาเปติ, กาเยน วาจาย วิญฺญาเปติ, ทินฺโน โหติ ฉนฺโทฯ ",
  "ปฺลิ-ตฺวฺ-กฺทฺ๒:๒๓ฯ๑ฯ๑๐": "น กาเยน วิญฺญาเปติ, น วาจาย วิญฺญาเปติ, น กาเยน วาจาย วิญฺญาเปติ, น ทินฺโน โหติ ฉนฺโทฯ ",
  "ปฺลิ-ตฺวฺ-กฺทฺ๒:๒๓ฯ๒ฯ๑": "เอวญฺเจตํ ลเภถ, อิจฺเจตํ กุสลํฯ ",
  "ปฺลิ-ตฺวฺ-กฺทฺ๒:๒๓ฯ๒ฯ๒": "โน เจ ลเภถ, โส, ภิกฺขเว, คิลาโน ภิกฺขุ มญฺเจน วา ปีเฐน วา สงฺฆมชฺเฌ อาเนตฺวา กมฺมํ กาตพฺพํฯ ",
  "ปฺลิ-ตฺวฺ-กฺทฺ๒:๒๓ฯ๒ฯ๓": "สเจ, ภิกฺขเว, คิลานุปฏฺฐากานํ ภิกฺขูนํ เอวํ โหติ—",
  "ปฺลิ-ตฺวฺ-กฺทฺ๒:๒๓ฯ๒ฯ๔": "‘สเจ โข มยํ คิลานํ ฐานา จาเวสฺสาม, อาพาโธ วา อภิวฑฺฒิสฺสติ กาลงฺกิริยา วา ภวิสฺสตี’ติ, น, ภิกฺขเว, คิลาโน ภิกฺขุ ฐานา จาเวตพฺโพฯ ",
  "ปฺลิ-ตฺวฺ-กฺทฺ๒:๒๓ฯ๒ฯ๕": "สงฺเฆน ตตฺถ คนฺตฺวา กมฺมํ กาตพฺพํฯ ",
  "ปฺลิ-ตฺวฺ-กฺทฺ๒:๒๓ฯ๒ฯ๖": "น เตฺวว วคฺเคน สงฺเฆน กมฺมํ กาตพฺพํฯ ",
  "ปฺลิ-ตฺวฺ-กฺทฺ๒:๒๓ฯ๒ฯ๗": "กเรยฺย เจ, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๒๓ฯ๓ฯ๑": "ฉนฺทหารโก เจ, ภิกฺขเว, ทินฺเน ฉนฺเท ตตฺเถว ปกฺกมติ, อญฺญสฺส ทาตพฺโพ ฉนฺโทฯ ",
  "ปฺลิ-ตฺวฺ-กฺทฺ๒:๒๓ฯ๓ฯ๒": "ฉนฺทหารโก เจ, ภิกฺขเว, ทินฺเน ฉนฺเท ตตฺเถว วิพฺภมติ …เป… ",
  "ปฺลิ-ตฺวฺ-กฺทฺ๒:๒๓ฯ๓ฯ๓": "กาลํ กโรติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๔": "สามเณโร ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๕": "สิกฺขํ ปจฺจกฺขาตโก ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๖": "อนฺติมวตฺถุํ อชฺฌาปนฺนโก ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๗": "อุมฺมตฺตโก ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๘": "ขิตฺตจิตฺโต ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๙": "เวทนาฏฺโฏ ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๑๐": "อาปตฺติยา อทสฺสเน อุกฺขิตฺตโก ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๑๑": "อาปตฺติยา อปฺปฏิกมฺเม อุกฺขิตฺตโก ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๑๒": "ปาปิกาย ทิฏฺฐิยา อปฺปฏินิสฺสคฺเค อุกฺขิตฺตโก ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๑๓": "ปณฺฑโก ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๑๔": "เถยฺยสํวาสโก ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๑๕": "ติตฺถิยปกฺกนฺตโก ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๑๖": "ติรจฺฉานคโต ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๑๗": "มาตุฆาตโก ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๑๘": "ปิตุฆาตโก ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๑๙": "อรหนฺตฆาตโก ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๒๐": "ภิกฺขุนิทูสโก ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๒๑": "สงฺฆเภทโก ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๒๒": "โลหิตุปฺปาทโก ปฏิชานาติ … ",
  "ปฺลิ-ตฺวฺ-กฺทฺ๒:๒๓ฯ๓ฯ๒๓": "อุภโตพฺยญฺชนโก ปฏิชานาติ, อญฺญสฺส ทาตพฺโพ ฉนฺโทฯ ",
  "ปฺลิ-ตฺวฺ-กฺทฺ๒:๒๓ฯ๓ฯ๒๔": "ฉนฺทหารโก เจ, ภิกฺขเว, ทินฺเน ฉนฺเท อนฺตรามคฺเค ปกฺกมติ, อนาหโฏ โหติ ฉนฺโทฯ ",
  "ปฺลิ-ตฺวฺ-กฺทฺ๒:๒๓ฯ๓ฯ๒๕": "ฉนฺทหารโก เจ, ภิกฺขเว, ทินฺเน ฉนฺเท อนฺตรามคฺเค วิพฺภมติ …เป… ",
  "ปฺลิ-ตฺวฺ-กฺทฺ๒:๒๓ฯ๓ฯ๒๖": "อุภโตพฺยญฺชนโก ปฏิชานาติ, อนาหโฏ โหติ ฉนฺโทฯ ",
  "ปฺลิ-ตฺวฺ-กฺทฺ๒:๒๓ฯ๓ฯ๒๗": "ฉนฺทหารโก เจ, ภิกฺขเว, ทินฺเน ฉนฺเท สงฺฆปฺปตฺโต ปกฺกมติ, อาหโฏ โหติ ฉนฺโทฯ ",
  "ปฺลิ-ตฺวฺ-กฺทฺ๒:๒๓ฯ๓ฯ๒๘": "ฉนฺทหารโก เจ, ภิกฺขเว, ทินฺเน ฉนฺเท สงฺฆปฺปตฺโต วิพฺภมติ …เป… ",
  "ปฺลิ-ตฺวฺ-กฺทฺ๒:๒๓ฯ๓ฯ๒๙": "อุภโตพฺยญฺชนโก ปฏิชานาติ, อาหโฏ โหติ ฉนฺโทฯ ",
  "ปฺลิ-ตฺวฺ-กฺทฺ๒:๒๓ฯ๓ฯ๓๐": "ฉนฺทหารโก เจ, ภิกฺขเว, ทินฺเน ฉนฺเท สงฺฆปฺปตฺโต สุตฺโต น อาโรเจติ, ปมตฺโต น อาโรเจติ, สมาปนฺโน น อาโรเจติ, อาหโฏ โหติ ฉนฺโทฯ ",
  "ปฺลิ-ตฺวฺ-กฺทฺ๒:๒๓ฯ๓ฯ๓๑": "ฉนฺทหารกสฺส อนาปตฺติฯ ",
  "ปฺลิ-ตฺวฺ-กฺทฺ๒:๒๓ฯ๓ฯ๓๒": "ฉนฺทหารโก เจ, ภิกฺขเว, ทินฺเน ฉนฺเท สงฺฆปฺปตฺโต สญฺจิจฺจ น อาโรเจติ, อาหโฏ โหติ ฉนฺโทฯ ",
  "ปฺลิ-ตฺวฺ-กฺทฺ๒:๒๓ฯ๓ฯ๓๓": "ฉนฺทหารกสฺส อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๒๓ฯ๓ฯ๓๔": "อนุชานามิ, ภิกฺขเว, ตทหุโปสเถ ปาริสุทฺธึ เทนฺเตน ฉนฺทมฺปิ ทาตุํ, สนฺติ สงฺฆสฺส กรณียนฺ”ติฯ ",
  "ปฺลิ-ตฺวฺ-กฺทฺ๒:๒๔ฯ๑ฯ๐": "๒๒ฯ ญาตกาทิคฺคหณกถา ",
  "ปฺลิ-ตฺวฺ-กฺทฺ๒:๒๔ฯ๑ฯ๑": "เตน โข ปน สมเยน อญฺญตรํ ภิกฺขุํ ตทหุโปสเถ ญาตกา คณฺหึสุฯ ",
  "ปฺลิ-ตฺวฺ-กฺทฺ๒:๒๔ฯ๑ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๔ฯ๑ฯ๓": "“อิธ ปน, ภิกฺขเว, ภิกฺขุํ ตทหุโปสเถ ญาตกา คณฺหนฺติฯ ",
  "ปฺลิ-ตฺวฺ-กฺทฺ๒:๒๔ฯ๑ฯ๔": "เต ญาตกา ภิกฺขูหิ เอวมสฺสุ วจนียา—",
  "ปฺลิ-ตฺวฺ-กฺทฺ๒:๒๔ฯ๑ฯ๕": "‘อิงฺฆ ตุเมฺห อายสฺมนฺโต อิมํ ภิกฺขุํ มุหุตฺตํ มุญฺจถ, ยาวายํ ภิกฺขุ อุโปสถํ กโรตี’ติฯ ",
  "ปฺลิ-ตฺวฺ-กฺทฺ๒:๒๔ฯ๒ฯ๑": "เอวญฺเจตํ ลเภถ, อิจฺเจตํ กุสลํฯ ",
  "ปฺลิ-ตฺวฺ-กฺทฺ๒:๒๔ฯ๒ฯ๒": "โน เจ ลเภถ, เต ญาตกา ภิกฺขูหิ เอวมสฺสุ วจนียา—",
  "ปฺลิ-ตฺวฺ-กฺทฺ๒:๒๔ฯ๒ฯ๓": "‘อิงฺฆ ตุเมฺห อายสฺมนฺโต มุหุตฺตํ เอกมนฺตํ โหถ, ยาวายํ ภิกฺขุ ปาริสุทฺธึ เทตี’ติฯ ",
  "ปฺลิ-ตฺวฺ-กฺทฺ๒:๒๔ฯ๒ฯ๔": "เอวญฺเจตํ ลเภถ, อิจฺเจตํ กุสลํฯ ",
  "ปฺลิ-ตฺวฺ-กฺทฺ๒:๒๔ฯ๒ฯ๕": "โน เจ ลเภถ, เต ญาตกา ภิกฺขูหิ เอวมสฺสุ วจนียา—",
  "ปฺลิ-ตฺวฺ-กฺทฺ๒:๒๔ฯ๒ฯ๖": "‘อิงฺฆ ตุเมฺห อายสฺมนฺโต อิมํ ภิกฺขุํ มุหุตฺตํ นิสฺสีมํ เนถ, ยาว สงฺโฆ อุโปสถํ กโรตี’ติฯ ",
  "ปฺลิ-ตฺวฺ-กฺทฺ๒:๒๔ฯ๒ฯ๗": "เอวญฺเจตํ ลเภถ, อิจฺเจตํ กุสลํฯ ",
  "ปฺลิ-ตฺวฺ-กฺทฺ๒:๒๔ฯ๒ฯ๘": "โน เจ ลเภถ, น เตฺวว วคฺเคน สงฺเฆน อุโปสโถ กาตพฺโพฯ ",
  "ปฺลิ-ตฺวฺ-กฺทฺ๒:๒๔ฯ๒ฯ๙": "กเรยฺย เจ, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๒๔ฯ๓ฯ๑": "อิธ ปน, ภิกฺขเว, ภิกฺขุํ ตทหุโปสเถ ราชาโน คณฺหนฺติ …เป… ",
  "ปฺลิ-ตฺวฺ-กฺทฺ๒:๒๔ฯ๓ฯ๒": "โจรา คณฺหนฺติ … ",
  "ปฺลิ-ตฺวฺ-กฺทฺ๒:๒๔ฯ๓ฯ๓": "ธุตฺตา คณฺหนฺติ … ",
  "ปฺลิ-ตฺวฺ-กฺทฺ๒:๒๔ฯ๓ฯ๔": "ภิกฺขุปจฺจตฺถิกา คณฺหนฺติ, เต ภิกฺขุปจฺจตฺถิกา ภิกฺขูหิ เอวมสฺสุ วจนียา—",
  "ปฺลิ-ตฺวฺ-กฺทฺ๒:๒๔ฯ๓ฯ๕": "‘อิงฺฆ ตุเมฺห อายสฺมนฺโต อิมํ ภิกฺขุํ มุหุตฺตํ มุญฺจถ, ยาวายํ ภิกฺขุ อุโปสถํ กโรตี’ติฯ ",
  "ปฺลิ-ตฺวฺ-กฺทฺ๒:๒๔ฯ๓ฯ๖": "เอวญฺเจตํ ลเภถ, อิจฺเจตํ กุสลํฯ ",
  "ปฺลิ-ตฺวฺ-กฺทฺ๒:๒๔ฯ๓ฯ๗": "โน เจ ลเภถ, เต ภิกฺขุปจฺจตฺถิกา ภิกฺขูหิ เอวมสฺสุ วจนียา—",
  "ปฺลิ-ตฺวฺ-กฺทฺ๒:๒๔ฯ๓ฯ๘": "‘อิงฺฆ ตุเมฺห อายสฺมนฺโต มุหุตฺตํ เอกมนฺตํ โหถ, ยาวายํ ภิกฺขุ ปาริสุทฺธึ เทตี’ติฯ ",
  "ปฺลิ-ตฺวฺ-กฺทฺ๒:๒๔ฯ๓ฯ๙": "เอวญฺเจตํ ลเภถ, อิจฺเจตํ กุสลํฯ ",
  "ปฺลิ-ตฺวฺ-กฺทฺ๒:๒๔ฯ๓ฯ๑๐": "โน เจ ลเภถ, เต ภิกฺขุปจฺจตฺถิกา ภิกฺขูหิ เอวมสฺสุ วจนียา—",
  "ปฺลิ-ตฺวฺ-กฺทฺ๒:๒๔ฯ๓ฯ๑๑": "‘อิงฺฆ ตุเมฺห อายสฺมนฺโต อิมํ ภิกฺขุํ มุหุตฺตํ นิสฺสีมํ เนถ, ยาว สงฺโฆ อุโปสถํ กโรตี’ติฯ ",
  "ปฺลิ-ตฺวฺ-กฺทฺ๒:๒๔ฯ๓ฯ๑๒": "เอวญฺเจตํ ลเภถ, อิจฺเจตํ กุสลํฯ ",
  "ปฺลิ-ตฺวฺ-กฺทฺ๒:๒๔ฯ๓ฯ๑๓": "โน เจ ลเภถ, น เตฺวว วคฺเคน สงฺเฆน อุโปสโถ กาตพฺโพฯ ",
  "ปฺลิ-ตฺวฺ-กฺทฺ๒:๒๔ฯ๓ฯ๑๔": "กเรยฺย เจ, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๒๕ฯ๑ฯ๐": "๒๓ฯ อุมฺมตฺตกสมฺมุติ ",
  "ปฺลิ-ตฺวฺ-กฺทฺ๒:๒๕ฯ๑ฯ๑": "อถ โข ภควา ภิกฺขู อามนฺเตสิ—",
  "ปฺลิ-ตฺวฺ-กฺทฺ๒:๒๕ฯ๑ฯ๒": "“สนฺนิปตถ, ภิกฺขเว, อตฺถิ สงฺฆสฺส กรณียนฺ”ติฯ ",
  "ปฺลิ-ตฺวฺ-กฺทฺ๒:๒๕ฯ๑ฯ๓": "เอวํ วุตฺเต, อญฺญตโร ภิกฺขุ ภควนฺตํ เอตทโวจ—",
  "ปฺลิ-ตฺวฺ-กฺทฺ๒:๒๕ฯ๑ฯ๔": "“อตฺถิ, ภนฺเต, คคฺโค นาม ภิกฺขุ อุมฺมตฺตโก, โส อนาคโต”ติฯ ",
  "ปฺลิ-ตฺวฺ-กฺทฺ๒:๒๕ฯ๑ฯ๕": "“เทฺวเม, ภิกฺขเว, อุมฺมตฺตกา—",
  "ปฺลิ-ตฺวฺ-กฺทฺ๒:๒๕ฯ๑ฯ๖": "อตฺถิ, ภิกฺขเว, ภิกฺขุ อุมฺมตฺตโก สรติปิ อุโปสถํ นปิ สรติ, สรติปิ สงฺฆกมฺมํ นปิ สรติ, อตฺถิ เนว สรติ; ",
  "ปฺลิ-ตฺวฺ-กฺทฺ๒:๒๕ฯ๑ฯ๗": "อาคจฺฉติปิ อุโปสถํ นปิ อาคจฺฉติ, อาคจฺฉติปิ สงฺฆกมฺมํ นปิ อาคจฺฉติ, อตฺถิ เนว อาคจฺฉติฯ ",
  "ปฺลิ-ตฺวฺ-กฺทฺ๒:๒๕ฯ๒ฯ๑": "ตตฺร, ภิกฺขเว, ยฺวายํ อุมฺมตฺตโก สรติปิ อุโปสถํ นปิ สรติ, สรติปิ สงฺฆกมฺมํ นปิ สรติ, อาคจฺฉติปิ อุโปสถํ นปิ อาคจฺฉติ, อาคจฺฉติปิ สงฺฆกมฺมํ นปิ อาคจฺฉติ, อนุชานามิ, ภิกฺขเว, เอวรูปสฺส อุมฺมตฺตกสฺส อุมฺมตฺตกสมฺมุตึ ทาตุํฯ ",
  "ปฺลิ-ตฺวฺ-กฺทฺ๒:๒๕ฯ๓ฯ๑": "เอวญฺจ ปน, ภิกฺขเว, ทาตพฺพาฯ ",
  "ปฺลิ-ตฺวฺ-กฺทฺ๒:๒๕ฯ๓ฯ๒": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๒๕ฯ๓ฯ๓": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๒๕ฯ๓ฯ๔": "คคฺโค ภิกฺขุ อุมฺมตฺตโก—",
  "ปฺลิ-ตฺวฺ-กฺทฺ๒:๒๕ฯ๓ฯ๕": "สรติปิ อุโปสถํ นปิ สรติ, สรติปิ สงฺฆกมฺมํ นปิ สรติ, อาคจฺฉติปิ อุโปสถํ นปิ อาคจฺฉติ, อาคจฺฉติปิ สงฺฆกมฺมํ นปิ อาคจฺฉติฯ ",
  "ปฺลิ-ตฺวฺ-กฺทฺ๒:๒๕ฯ๓ฯ๖": "ยทิ สงฺฆสฺส ปตฺตกลฺลํ, สงฺโฆ คคฺคสฺส ภิกฺขุโน อุมฺมตฺตกสฺส อุมฺมตฺตกสมฺมุตึ ทเทยฺยฯ ",
  "ปฺลิ-ตฺวฺ-กฺทฺ๒:๒๕ฯ๓ฯ๗": "สเรยฺย วา คคฺโค ภิกฺขุ อุโปสถํ น วา สเรยฺย, สเรยฺย วา สงฺฆกมฺมํ น วา สเรยฺย, อาคจฺเฉยฺย วา อุโปสถํ น วา อาคจฺเฉยฺย, อาคจฺเฉยฺย วา สงฺฆกมฺมํ น วา อาคจฺเฉยฺย, สงฺโฆ สห วา คคฺเคน วินา วา คคฺเคน อุโปสถํ กเรยฺย, สงฺฆกมฺมํ กเรยฺยฯ ",
  "ปฺลิ-ตฺวฺ-กฺทฺ๒:๒๕ฯ๓ฯ๘": "เอสา ญตฺติฯ ",
  "ปฺลิ-ตฺวฺ-กฺทฺ๒:๒๕ฯ๔ฯ๑": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๒๕ฯ๔ฯ๒": "คคฺโค ภิกฺขุ อุมฺมตฺตโก—",
  "ปฺลิ-ตฺวฺ-กฺทฺ๒:๒๕ฯ๔ฯ๓": "สรติปิ อุโปสถํ นปิ สรติ, สรติปิ สงฺฆกมฺมํ นปิ สรติ, อาคจฺฉติปิ อุโปสถํ นปิ อาคจฺฉติ, อาคจฺฉติปิ สงฺฆกมฺมํ นปิ อาคจฺฉติฯ ",
  "ปฺลิ-ตฺวฺ-กฺทฺ๒:๒๕ฯ๔ฯ๔": "สงฺโฆ คคฺคสฺส ภิกฺขุโน อุมฺมตฺตกสฺส อุมฺมตฺตกสมฺมุตึ เทติฯ ",
  "ปฺลิ-ตฺวฺ-กฺทฺ๒:๒๕ฯ๔ฯ๕": "สเรยฺย วา คคฺโค ภิกฺขุ อุโปสถํ น วา สเรยฺย, สเรยฺย วา สงฺฆกมฺมํ น วา สเรยฺยํ, อาคจฺเฉยฺย วา อุโปสถํ น วา อาคจฺเฉยฺย, อาคจฺเฉยฺย วา สงฺฆกมฺมํ น วา อาคจฺเฉยฺย, สงฺโฆ สห วา คคฺเคน, วินา วา คคฺเคน อุโปสถํ กริสฺสติ, สงฺฆกมฺมํ กริสฺสติฯ ",
  "ปฺลิ-ตฺวฺ-กฺทฺ๒:๒๕ฯ๔ฯ๖": "ยสฺสายสฺมโต ขมติ คคฺคสฺส ภิกฺขุโน อุมฺมตฺตกสฺส อุมฺมตฺตกสมฺมุติยา ทานํ—",
  "ปฺลิ-ตฺวฺ-กฺทฺ๒:๒๕ฯ๔ฯ๗": "สเรยฺย วา คคฺโค ภิกฺขุ อุโปสถํ น วา สเรยฺย, สเรยฺย วา สงฺฆกมฺมํ น วา สเรยฺย, อาคจฺเฉยฺย วา อุโปสถํ น วา อาคจฺเฉยฺย, อาคจฺเฉยฺย วา สงฺฆกมฺมํ น วา อาคจฺเฉยฺย, สงฺโฆ สห วา คคฺเคน, วินา วา คคฺเคน อุโปสถํ กริสฺสติ, สงฺฆกมฺมํ กริสฺสติ, โส ตุณฺหสฺส; ",
  "ปฺลิ-ตฺวฺ-กฺทฺ๒:๒๕ฯ๔ฯ๘": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๒:๒๕ฯ๔ฯ๙": "ทินฺนา สงฺเฆน คคฺคสฺส ภิกฺขุโน อุมฺมตฺตกสฺส อุมฺมตฺตกสมฺมุติฯ ",
  "ปฺลิ-ตฺวฺ-กฺทฺ๒:๒๕ฯ๔ฯ๑๐": "สเรยฺย วา คคฺโค ภิกฺขุ อุโปสถํ น วา สเรยฺย, สเรยฺย วา สงฺฆกมฺมํ น วา สเรยฺย, อาคจฺเฉยฺย วา อุโปสถํ น วา อาคจฺเฉยฺย, อาคจฺเฉยฺย วา สงฺฆกมฺมํ น วา อาคจฺเฉยฺย, สงฺโฆ สห วา คคฺเคน วินา วา คคฺเคน อุโปสถํ กริสฺสติ, สงฺฆกมฺมํ กริสฺสติฯ ",
  "ปฺลิ-ตฺวฺ-กฺทฺ๒:๒๕ฯ๔ฯ๑๑": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๒:๒๖ฯ๑ฯ๐": "๒๔ฯ สงฺฆุโปสถาทิปฺปเภท ",
  "ปฺลิ-ตฺวฺ-กฺทฺ๒:๒๖ฯ๑ฯ๑": "เตน โข ปน สมเยน อญฺญตรสฺมึ อาวาเส ตทหุโปสเถ จตฺตาโร ภิกฺขู วิหรนฺติฯ ",
  "ปฺลิ-ตฺวฺ-กฺทฺ๒:๒๖ฯ๑ฯ๒": "อถ โข เตสํ ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๒๖ฯ๑ฯ๓": "“ภควตา ปญฺญตฺตํ—",
  "ปฺลิ-ตฺวฺ-กฺทฺ๒:๒๖ฯ๑ฯ๔": "‘อุโปสโถ กาตพฺโพ’ติ, มยญฺจมฺหา จตฺตาโร ชนา, กถํ นุ โข อเมฺหหิ อุโปสโถ กาตพฺโพ”ติ? ",
  "ปฺลิ-ตฺวฺ-กฺทฺ๒:๒๖ฯ๑ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๖ฯ๑ฯ๖": "“อนุชานามิ, ภิกฺขเว, จตุนฺนํ ปาติโมกฺขํ อุทฺทิสิตุนฺ”ติฯ ",
  "ปฺลิ-ตฺวฺ-กฺทฺ๒:๒๖ฯ๒ฯ๑": "เตน โข ปน สมเยน อญฺญตรสฺมึ อาวาเส ตทหุโปสเถ ตโย ภิกฺขู วิหรนฺติฯ ",
  "ปฺลิ-ตฺวฺ-กฺทฺ๒:๒๖ฯ๒ฯ๒": "อถ โข เตสํ ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๒๖ฯ๒ฯ๓": "“ภควตา อนุญฺญาตํ จตุนฺนํ ปาติโมกฺขํ อุทฺทิสิตุํ, มยญฺจมฺหา ตโย ชนา, กถํ นุ โข อเมฺหหิ อุโปสโถ กาตพฺโพ”ติ? ",
  "ปฺลิ-ตฺวฺ-กฺทฺ๒:๒๖ฯ๒ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๖ฯ๒ฯ๕": "“อนุชานามิ, ภิกฺขเว, ติณฺณํ ปาริสุทฺธิอุโปสถํ กาตุํฯ ",
  "ปฺลิ-ตฺวฺ-กฺทฺ๒:๒๖ฯ๓ฯ๑": "เอวญฺจ ปน, ภิกฺขเว, กาตพฺโพฯ ",
  "ปฺลิ-ตฺวฺ-กฺทฺ๒:๒๖ฯ๓ฯ๒": "พฺยตฺเตน ภิกฺขุนา ปฏิพเลน เต ภิกฺขู ญาเปตพฺพา—",
  "ปฺลิ-ตฺวฺ-กฺทฺ๒:๒๖ฯ๓ฯ๓": "‘สุณนฺตุ เม อายสฺมนฺตาฯ ",
  "ปฺลิ-ตฺวฺ-กฺทฺ๒:๒๖ฯ๓ฯ๔": "อชฺชุโปสโถ ปนฺนรโสฯ ",
  "ปฺลิ-ตฺวฺ-กฺทฺ๒:๒๖ฯ๓ฯ๕": "ยทายสฺมนฺตานํ ปตฺตกลฺลํ, มยํ อญฺญมญฺญํ ปาริสุทฺธิอุโปสถํ กเรยฺยามา’ติฯ ",
  "ปฺลิ-ตฺวฺ-กฺทฺ๒:๒๖ฯ๓ฯ๖": "เถเรน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เต ภิกฺขู เอวมสฺสุ วจนียา—",
  "ปฺลิ-ตฺวฺ-กฺทฺ๒:๒๖ฯ๓ฯ๗": "‘ปริสุทฺโธ อหํ, อาวุโส; ",
  "ปฺลิ-ตฺวฺ-กฺทฺ๒:๒๖ฯ๓ฯ๘": "ปริสุทฺโธติ มํ ธาเรถฯ ",
  "ปฺลิ-ตฺวฺ-กฺทฺ๒:๒๖ฯ๓ฯ๙": "ปริสุทฺโธ อหํ, อาวุโส; ",
  "ปฺลิ-ตฺวฺ-กฺทฺ๒:๒๖ฯ๓ฯ๑๐": "ปริสุทฺโธติ มํ ธาเรถฯ ",
  "ปฺลิ-ตฺวฺ-กฺทฺ๒:๒๖ฯ๓ฯ๑๑": "ปริสุทฺโธ อหํ, อาวุโส; ",
  "ปฺลิ-ตฺวฺ-กฺทฺ๒:๒๖ฯ๓ฯ๑๒": "ปริสุทฺโธติ มํ ธาเรถา’ติฯ ",
  "ปฺลิ-ตฺวฺ-กฺทฺ๒:๒๖ฯ๔ฯ๑": "นวเกน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เต ภิกฺขู เอวมสฺสุ วจนียา—",
  "ปฺลิ-ตฺวฺ-กฺทฺ๒:๒๖ฯ๔ฯ๒": "‘ปริสุทฺโธ อหํ, ภนฺเต; ",
  "ปฺลิ-ตฺวฺ-กฺทฺ๒:๒๖ฯ๔ฯ๓": "ปริสุทฺโธติ มํ ธาเรถฯ ",
  "ปฺลิ-ตฺวฺ-กฺทฺ๒:๒๖ฯ๔ฯ๔": "ปริสุทฺโธ อหํ, ภนฺเต; ",
  "ปฺลิ-ตฺวฺ-กฺทฺ๒:๒๖ฯ๔ฯ๕": "ปริสุทฺโธติ มํ ธาเรถฯ ",
  "ปฺลิ-ตฺวฺ-กฺทฺ๒:๒๖ฯ๔ฯ๖": "ปริสุทฺโธ อหํ, ภนฺเต; ",
  "ปฺลิ-ตฺวฺ-กฺทฺ๒:๒๖ฯ๔ฯ๗": "ปริสุทฺโธติ มํ ธาเรถา’”ติฯ ",
  "ปฺลิ-ตฺวฺ-กฺทฺ๒:๒๖ฯ๕ฯ๑": "เตน โข ปน สมเยน อญฺญตรสฺมึ อาวาเส ตทหุโปสเถ เทฺว ภิกฺขู วิหรนฺติฯ ",
  "ปฺลิ-ตฺวฺ-กฺทฺ๒:๒๖ฯ๕ฯ๒": "อถ โข เตสํ ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๒๖ฯ๕ฯ๓": "“ภควตา อนุญฺญาตํ จตุนฺนํ ปาติโมกฺขํ อุทฺทิสิตุํ, ติณฺณนฺนํ ปาริสุทฺธิอุโปสถํ กาตุํฯ ",
  "ปฺลิ-ตฺวฺ-กฺทฺ๒:๒๖ฯ๕ฯ๔": "มยญฺจมฺหา เทฺว ชนาฯ ",
  "ปฺลิ-ตฺวฺ-กฺทฺ๒:๒๖ฯ๕ฯ๕": "กถํ นุ โข อเมฺหหิ อุโปสโถ กาตพฺโพ”ติ? ",
  "ปฺลิ-ตฺวฺ-กฺทฺ๒:๒๖ฯ๕ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๖ฯ๕ฯ๗": "“อนุชานามิ, ภิกฺขเว, ทฺวินฺนํ ปาริสุทฺธิอุโปสถํ กาตุํฯ ",
  "ปฺลิ-ตฺวฺ-กฺทฺ๒:๒๖ฯ๖ฯ๑": "เอวญฺจ ปน, ภิกฺขเว, กาตพฺโพฯ ",
  "ปฺลิ-ตฺวฺ-กฺทฺ๒:๒๖ฯ๖ฯ๒": "เถเรน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา นโว ภิกฺขุ เอวมสฺส วจนีโย—",
  "ปฺลิ-ตฺวฺ-กฺทฺ๒:๒๖ฯ๖ฯ๓": "‘ปริสุทฺโธ อหํ, อาวุโส; ",
  "ปฺลิ-ตฺวฺ-กฺทฺ๒:๒๖ฯ๖ฯ๔": "ปริสุทฺโธติ มํ ธาเรหิฯ ",
  "ปฺลิ-ตฺวฺ-กฺทฺ๒:๒๖ฯ๖ฯ๕": "ปริสุทฺโธ อหํ, อาวุโส; ",
  "ปฺลิ-ตฺวฺ-กฺทฺ๒:๒๖ฯ๖ฯ๖": "ปริสุทฺโธติ มํ ธาเรหิฯ ",
  "ปฺลิ-ตฺวฺ-กฺทฺ๒:๒๖ฯ๖ฯ๗": "ปริสุทฺโธ อหํ, อาวุโส; ",
  "ปฺลิ-ตฺวฺ-กฺทฺ๒:๒๖ฯ๖ฯ๘": "ปริสุทฺโธติ มํ ธาเรหี’ติฯ ",
  "ปฺลิ-ตฺวฺ-กฺทฺ๒:๒๖ฯ๗ฯ๑": "นวเกน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เถโร ภิกฺขุ เอวมสฺส วจนีโย—",
  "ปฺลิ-ตฺวฺ-กฺทฺ๒:๒๖ฯ๗ฯ๒": "‘ปริสุทฺโธ อหํ, ภนฺเต; ",
  "ปฺลิ-ตฺวฺ-กฺทฺ๒:๒๖ฯ๗ฯ๓": "ปริสุทฺโธติ มํ ธาเรถฯ ",
  "ปฺลิ-ตฺวฺ-กฺทฺ๒:๒๖ฯ๗ฯ๔": "ปริสุทฺโธ อหํ, ภนฺเต; ",
  "ปฺลิ-ตฺวฺ-กฺทฺ๒:๒๖ฯ๗ฯ๕": "ปริสุทฺโธติ มํ ธาเรถฯ ",
  "ปฺลิ-ตฺวฺ-กฺทฺ๒:๒๖ฯ๗ฯ๖": "ปริสุทฺโธ อหํ, ภนฺเต; ",
  "ปฺลิ-ตฺวฺ-กฺทฺ๒:๒๖ฯ๗ฯ๗": "ปริสุทฺโธติ มํ ธาเรถา’”ติฯ ",
  "ปฺลิ-ตฺวฺ-กฺทฺ๒:๒๖ฯ๘ฯ๑": "เตน โข ปน สมเยน อญฺญตรสฺมึ อาวาเส ตทหุโปสเถ เอโก ภิกฺขุ วิหรติฯ ",
  "ปฺลิ-ตฺวฺ-กฺทฺ๒:๒๖ฯ๘ฯ๒": "อถ โข ตสฺส ภิกฺขุโน เอตทโหสิ—",
  "ปฺลิ-ตฺวฺ-กฺทฺ๒:๒๖ฯ๘ฯ๓": "“ภควตา อนุญฺญาตํ จตุนฺนํ ปาติโมกฺขํ อุทฺทิสิตุํ, ติณฺณนฺนํ ปาริสุทฺธิอุโปสถํ กาตุํ, ทฺวินฺนํ ปาริสุทฺธิอุโปสถํ กาตุํฯ ",
  "ปฺลิ-ตฺวฺ-กฺทฺ๒:๒๖ฯ๘ฯ๔": "อหญฺจมฺหิ เอกโกฯ ",
  "ปฺลิ-ตฺวฺ-กฺทฺ๒:๒๖ฯ๘ฯ๕": "กถํ นุ โข มยา อุโปสโถ กาตพฺโพ”ติ? ",
  "ปฺลิ-ตฺวฺ-กฺทฺ๒:๒๖ฯ๘ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๖ฯ๙ฯ๑": "“อิธ ปน, ภิกฺขเว, อญฺญตรสฺมึ อาวาเส ตทหุโปสเถ เอโก ภิกฺขุ วิหรติฯ ",
  "ปฺลิ-ตฺวฺ-กฺทฺ๒:๒๖ฯ๙ฯ๒": "เตน, ภิกฺขเว, ภิกฺขุนา ยตฺถ ภิกฺขู ปฏิกฺกมนฺติ อุปฏฺฐานสาลาย วา, มณฺฑเป วา, รุกฺขมูเล วา, โส เทโส สมฺมชฺชิตฺวา ปานียํ ปริโภชนียํ อุปฏฺฐาเปตฺวา อาสนํ ปญฺญเปตฺวา ปทีปํ กตฺวา นิสีทิตพฺพํฯ ",
  "ปฺลิ-ตฺวฺ-กฺทฺ๒:๒๖ฯ๙ฯ๓": "สเจ อญฺเญ ภิกฺขู อาคจฺฉนฺติ, เตหิ สทฺธึ อุโปสโถ กาตพฺโพฯ ",
  "ปฺลิ-ตฺวฺ-กฺทฺ๒:๒๖ฯ๙ฯ๔": "โน เจ อาคจฺฉนฺติ, อชฺช เม อุโปสโถติ อธิฏฺฐาตพฺโพฯ ",
  "ปฺลิ-ตฺวฺ-กฺทฺ๒:๒๖ฯ๙ฯ๕": "โน เจ อธิฏฺฐเหยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๒๖ฯ๑๐ฯ๑": "ตตฺร, ภิกฺขเว, ยตฺถ จตฺตาโร ภิกฺขู วิหรนฺติ, น เอกสฺส ปาริสุทฺธึ อาหริตฺวา ตีหิ ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๒๖ฯ๑๐ฯ๒": "อุทฺทิเสยฺยุญฺเจ, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๒๖ฯ๑๐ฯ๓": "ตตฺร, ภิกฺขเว, ยตฺถ ตโย ภิกฺขู วิหรนฺติ, น เอกสฺส ปาริสุทฺธึ อาหริตฺวา ทฺวีหิ ปาริสุทฺธิอุโปสโถ กาตพฺโพฯ ",
  "ปฺลิ-ตฺวฺ-กฺทฺ๒:๒๖ฯ๑๐ฯ๔": "กเรยฺยุญฺเจ, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๒๖ฯ๑๐ฯ๕": "ตตฺร, ภิกฺขเว, ยตฺถ เทฺว ภิกฺขู วิหรนฺติ, น เอกสฺส ปาริสุทฺธึ อาหริตฺวา เอเกน อธิฏฺฐาตพฺโพฯ ",
  "ปฺลิ-ตฺวฺ-กฺทฺ๒:๒๖ฯ๑๐ฯ๖": "อธิฏฺฐเหยฺย เจ, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๒๗ฯ๑ฯ๐": "๒๕ฯ อาปตฺติปฏิกมฺมวิธิ ",
  "ปฺลิ-ตฺวฺ-กฺทฺ๒:๒๗ฯ๑ฯ๑": "เตน โข ปน สมเยน อญฺญตโร ภิกฺขุ ตทหุโปสเถ อาปตฺตึ อาปนฺโน โหติฯ ",
  "ปฺลิ-ตฺวฺ-กฺทฺ๒:๒๗ฯ๑ฯ๒": "อถ โข ตสฺส ภิกฺขุโน เอตทโหสิ—",
  "ปฺลิ-ตฺวฺ-กฺทฺ๒:๒๗ฯ๑ฯ๓": "“ภควตา ปญฺญตฺตํ—",
  "ปฺลิ-ตฺวฺ-กฺทฺ๒:๒๗ฯ๑ฯ๔": "‘น สาปตฺติเกน อุโปสโถ กาตพฺโพ’ติฯ ",
  "ปฺลิ-ตฺวฺ-กฺทฺ๒:๒๗ฯ๑ฯ๕": "อหญฺจมฺหิ อาปตฺตึ อาปนฺโนฯ ",
  "ปฺลิ-ตฺวฺ-กฺทฺ๒:๒๗ฯ๑ฯ๖": "กถํ นุ โข มยา ปฏิปชฺชิตพฺพนฺ”ติ? ",
  "ปฺลิ-ตฺวฺ-กฺทฺ๒:๒๗ฯ๑ฯ๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๗ฯ๑ฯ๘": "“อิธ ปน, ภิกฺขเว, ภิกฺขุ ตทหุโปสเถ อาปตฺตึ อาปนฺโน โหติฯ ",
  "ปฺลิ-ตฺวฺ-กฺทฺ๒:๒๗ฯ๑ฯ๙": "เตน, ภิกฺขเว, ภิกฺขุนา เอกํ ภิกฺขุํ อุปสงฺกมิตฺวา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-กฺทฺ๒:๒๗ฯ๑ฯ๑๐": "‘อหํ, อาวุโส, อิตฺถนฺนามํ อาปตฺตึ อาปนฺโน, ตํ ปฏิเทเสมี’ติฯ ",
  "ปฺลิ-ตฺวฺ-กฺทฺ๒:๒๗ฯ๑ฯ๑๑": "เตน วตฺตพฺโพ—",
  "ปฺลิ-ตฺวฺ-กฺทฺ๒:๒๗ฯ๑ฯ๑๒": "‘ปสฺสสี’ติฯ ",
  "ปฺลิ-ตฺวฺ-กฺทฺ๒:๒๗ฯ๑ฯ๑๓": "‘อาม ปสฺสามี’ติฯ ",
  "ปฺลิ-ตฺวฺ-กฺทฺ๒:๒๗ฯ๑ฯ๑๔": "‘อายตึ สํวเรยฺยาสี’ติฯ ",
  "ปฺลิ-ตฺวฺ-กฺทฺ๒:๒๗ฯ๒ฯ๑": "อิธ ปน, ภิกฺขเว, ภิกฺขุ ตทหุโปสเถ อาปตฺติยา เวมติโก โหติฯ ",
  "ปฺลิ-ตฺวฺ-กฺทฺ๒:๒๗ฯ๒ฯ๒": "เตน, ภิกฺขเว, ภิกฺขุนา เอกํ ภิกฺขุํ อุปสงฺกมิตฺวา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-กฺทฺ๒:๒๗ฯ๒ฯ๓": "‘อหํ, อาวุโส, อิตฺถนฺนามาย อาปตฺติยา เวมติโก; ",
  "ปฺลิ-ตฺวฺ-กฺทฺ๒:๒๗ฯ๒ฯ๔": "ยทา นิพฺเพมติโก ภวิสฺสามิ, ตทา ตํ อาปตฺตึ ปฏิกริสฺสามี’ติ วตฺวา อุโปสโถ กาตพฺโพ, ปาติโมกฺขํ โสตพฺพํ, น เตฺวว ตปฺปจฺจยา อุโปสถสฺส อนฺตราโย กาตพฺโพ”ติฯ ",
  "ปฺลิ-ตฺวฺ-กฺทฺ๒:๒๗ฯ๓ฯ๑": "เตน โข ปน สมเยน ฉพฺพคฺคิยา ภิกฺขู สภาคํ อาปตฺตึ เทเสนฺติฯ ",
  "ปฺลิ-ตฺวฺ-กฺทฺ๒:๒๗ฯ๓ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๗ฯ๓ฯ๓": "“น, ภิกฺขเว, สภาคา อาปตฺติ เทเสตพฺพาฯ ",
  "ปฺลิ-ตฺวฺ-กฺทฺ๒:๒๗ฯ๓ฯ๔": "โย เทเสยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๒๗ฯ๓ฯ๕": "เตน โข ปน สมเยน ฉพฺพคฺคิยา ภิกฺขู สภาคํ อาปตฺตึ ปฏิคฺคณฺหนฺติฯ ",
  "ปฺลิ-ตฺวฺ-กฺทฺ๒:๒๗ฯ๓ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๗ฯ๓ฯ๗": "“น, ภิกฺขเว, สภาคา อาปตฺติ ปฏิคฺคเหตพฺพาฯ ",
  "ปฺลิ-ตฺวฺ-กฺทฺ๒:๒๗ฯ๓ฯ๘": "โย ปฏิคฺคเณฺหยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๒:๒๗ฯ๔ฯ๐": "๒๖ฯ อาปตฺติอาวิกรณวิธิ ",
  "ปฺลิ-ตฺวฺ-กฺทฺ๒:๒๗ฯ๔ฯ๑": "เตน โข ปน สมเยน อญฺญตโร ภิกฺขุ ปาติโมกฺเข อุทฺทิสฺสมาเน อาปตฺตึ สรติฯ ",
  "ปฺลิ-ตฺวฺ-กฺทฺ๒:๒๗ฯ๔ฯ๒": "อถ โข ตสฺส ภิกฺขุโน เอตทโหสิ—",
  "ปฺลิ-ตฺวฺ-กฺทฺ๒:๒๗ฯ๔ฯ๓": "“ภควตา ปญฺญตฺตํ—",
  "ปฺลิ-ตฺวฺ-กฺทฺ๒:๒๗ฯ๔ฯ๔": "‘น สาปตฺติเกน อุโปสโถ กาตพฺโพ’ติฯ ",
  "ปฺลิ-ตฺวฺ-กฺทฺ๒:๒๗ฯ๔ฯ๕": "อหญฺจมฺหิ อาปตฺตึ อาปนฺโนฯ ",
  "ปฺลิ-ตฺวฺ-กฺทฺ๒:๒๗ฯ๔ฯ๖": "กถํ นุ โข มยา ปฏิปชฺชิตพฺพนฺ”ติ? ",
  "ปฺลิ-ตฺวฺ-กฺทฺ๒:๒๗ฯ๔ฯ๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๗ฯ๔ฯ๘": "“อิธ ปน, ภิกฺขเว, ภิกฺขุ ปาติโมกฺเข อุทฺทิสฺสมาเน อาปตฺตึ สรติฯ ",
  "ปฺลิ-ตฺวฺ-กฺทฺ๒:๒๗ฯ๔ฯ๙": "เตน, ภิกฺขเว, ภิกฺขุนา สามนฺโต ภิกฺขุ เอวมสฺส วจนีโย—",
  "ปฺลิ-ตฺวฺ-กฺทฺ๒:๒๗ฯ๔ฯ๑๐": "‘อหํ, อาวุโส, อิตฺถนฺนามํ อาปตฺตึ อาปนฺโนฯ ",
  "ปฺลิ-ตฺวฺ-กฺทฺ๒:๒๗ฯ๔ฯ๑๑": "อิโต วุฏฺฐหิตฺวา ตํ อาปตฺตึ ปฏิกริสฺสามี’ติ วตฺวา อุโปสโถ กาตพฺโพ, ปาติโมกฺขํ โสตพฺพํ, น เตฺวว ตปฺปจฺจยา อุโปสถสฺส อนฺตราโย กาตพฺโพฯ ",
  "ปฺลิ-ตฺวฺ-กฺทฺ๒:๒๗ฯ๕ฯ๑": "อิธ ปน, ภิกฺขเว, ภิกฺขุ ปาติโมกฺเข อุทฺทิสฺสมาเน อาปตฺติยา เวมติโก โหติฯ ",
  "ปฺลิ-ตฺวฺ-กฺทฺ๒:๒๗ฯ๕ฯ๒": "เตน, ภิกฺขเว, ภิกฺขุนา สามนฺโต ภิกฺขุ เอวมสฺส วจนีโย—",
  "ปฺลิ-ตฺวฺ-กฺทฺ๒:๒๗ฯ๕ฯ๓": "‘อหํ, อาวุโส, อิตฺถนฺนามาย อาปตฺติยา เวมติโกฯ ",
  "ปฺลิ-ตฺวฺ-กฺทฺ๒:๒๗ฯ๕ฯ๔": "ยทา นิพฺเพมติโก ภวิสฺสามิ, ตทา ตํ อาปตฺตึ ปฏิกริสฺสามี’ติ วตฺวา อุโปสโถ กาตพฺโพ, ปาติโมกฺขํ โสตพฺพํ; ",
  "ปฺลิ-ตฺวฺ-กฺทฺ๒:๒๗ฯ๕ฯ๕": "น เตฺวว ตปฺปจฺจยา อุโปสถสฺส อนฺตราโย กาตพฺโพ”ติฯ ",
  "ปฺลิ-ตฺวฺ-กฺทฺ๒:๒๗ฯ๖ฯ๐": "๒๗ฯ สภาคาปตฺติปฏิกมฺมวิธิ ",
  "ปฺลิ-ตฺวฺ-กฺทฺ๒:๒๗ฯ๖ฯ๑": "เตน โข ปน สมเยน อญฺญตรสฺมึ อาวาเส ตทหุโปสเถ สพฺโพ สงฺโฆ สภาคํ อาปตฺตึ อาปนฺโน โหติฯ ",
  "ปฺลิ-ตฺวฺ-กฺทฺ๒:๒๗ฯ๖ฯ๒": "อถ โข เตสํ ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๒:๒๗ฯ๖ฯ๓": "“ภควตา ปญฺญตฺตํ—",
  "ปฺลิ-ตฺวฺ-กฺทฺ๒:๒๗ฯ๖ฯ๔": "‘น สภาคา อาปตฺติ เทเสตพฺพา, น สภาคา อาปตฺติ ปฏิคฺคเหตพฺพา’ติฯ ",
  "ปฺลิ-ตฺวฺ-กฺทฺ๒:๒๗ฯ๖ฯ๕": "อยญฺจ สพฺโพ สงฺโฆ สภาคํ อาปตฺตึ อาปนฺโนฯ ",
  "ปฺลิ-ตฺวฺ-กฺทฺ๒:๒๗ฯ๖ฯ๖": "กถํ นุ โข อเมฺหหิ ปฏิปชฺชิตพฺพนฺ”ติ? ",
  "ปฺลิ-ตฺวฺ-กฺทฺ๒:๒๗ฯ๖ฯ๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๗ฯ๖ฯ๘": "“อิธ ปน, ภิกฺขเว, อญฺญตรสฺมึ อาวาเส ตทหุโปสเถ สพฺโพ สงฺโฆ สภาคํ อาปตฺตึ อาปนฺโน โหติฯ ",
  "ปฺลิ-ตฺวฺ-กฺทฺ๒:๒๗ฯ๖ฯ๙": "เตหิ, ภิกฺขเว, ภิกฺขูหิ เอโก ภิกฺขุ สามนฺตา อาวาสา สชฺชุกํ ปาเหตพฺโพ—",
  "ปฺลิ-ตฺวฺ-กฺทฺ๒:๒๗ฯ๖ฯ๑๐": "คจฺฉาวุโส, ตํ อาปตฺตึ ปฏิกริตฺวา อาคจฺฉ; ",
  "ปฺลิ-ตฺวฺ-กฺทฺ๒:๒๗ฯ๖ฯ๑๑": "มยํ เต สนฺติเก อาปตฺตึ ปฏิกริสฺสามาติฯ ",
  "ปฺลิ-ตฺวฺ-กฺทฺ๒:๒๗ฯ๗ฯ๑": "เอวญฺเจตํ ลเภถ, อิจฺเจตํ กุสลํฯ ",
  "ปฺลิ-ตฺวฺ-กฺทฺ๒:๒๗ฯ๗ฯ๒": "โน เจ ลเภถ, พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๒๗ฯ๗ฯ๓": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๒๗ฯ๗ฯ๔": "อยํ สพฺโพ สงฺโฆ สภาคํ อาปตฺตึ อาปนฺโนฯ ",
  "ปฺลิ-ตฺวฺ-กฺทฺ๒:๒๗ฯ๗ฯ๕": "ยทา อญฺญํ ภิกฺขุํ สุทฺธํ อนาปตฺติกํ ปสฺสิสฺสติ, ตทา ตสฺส สนฺติเก ตํ อาปตฺตึ ปฏิกริสฺสตี’ติ วตฺวา ",
  "ปฺลิ-ตฺวฺ-กฺทฺ๒:๒๗ฯ๗ฯ๖": "อุโปสโถ กาตพฺโพ, ปาติโมกฺขํ อุทฺทิสิตพฺพํ, ",
  "ปฺลิ-ตฺวฺ-กฺทฺ๒:๒๗ฯ๗ฯ๗": "น เตฺวว ตปฺปจฺจยา อุโปสถสฺส อนฺตราโย กาตพฺโพฯ ",
  "ปฺลิ-ตฺวฺ-กฺทฺ๒:๒๗ฯ๘ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สพฺโพ สงฺโฆ สภาคาย อาปตฺติยา เวมติโก โหติฯ ",
  "ปฺลิ-ตฺวฺ-กฺทฺ๒:๒๗ฯ๘ฯ๒": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๒:๒๗ฯ๘ฯ๓": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๒:๒๗ฯ๘ฯ๔": "อยํ สพฺโพ สงฺโฆ สภาคาย อาปตฺติยา เวมติโกฯ ",
  "ปฺลิ-ตฺวฺ-กฺทฺ๒:๒๗ฯ๘ฯ๕": "ยทา นิพฺเพมติโก ภวิสฺสติ, ตทา ตํ อาปตฺตึ ปฏิกริสฺสตี’ติ ",
  "ปฺลิ-ตฺวฺ-กฺทฺ๒:๒๗ฯ๘ฯ๖": "วตฺวา อุโปสโถ กาตพฺโพ, ปาติโมกฺขํ อุทฺทิสิตพฺพํ; ",
  "ปฺลิ-ตฺวฺ-กฺทฺ๒:๒๗ฯ๘ฯ๗": "น เตฺวว ตปฺปจฺจยา อุโปสถสฺส อนฺตราโย กาตพฺโพฯ ",
  "ปฺลิ-ตฺวฺ-กฺทฺ๒:๒๗ฯ๙ฯ๑": "อิธ ปน, ภิกฺขเว, อญฺญตรสฺมึ อาวาเส วสฺสูปคโต สงฺโฆ สภาคํ อาปตฺตึ อาปนฺโน โหติฯ ",
  "ปฺลิ-ตฺวฺ-กฺทฺ๒:๒๗ฯ๙ฯ๒": "เตหิ, ภิกฺขเว, ภิกฺขูหิ เอโก ภิกฺขุ สามนฺตา อาวาสา สชฺชุกํ ปาเหตพฺโพ—",
  "ปฺลิ-ตฺวฺ-กฺทฺ๒:๒๗ฯ๙ฯ๓": "คจฺฉาวุโส, ตํ อาปตฺตึ ปฏิกริตฺวา อาคจฺฉ; ",
  "ปฺลิ-ตฺวฺ-กฺทฺ๒:๒๗ฯ๙ฯ๔": "มยํ เต สนฺติเก ตํ อาปตฺตึ ปฏิกริสฺสามาติฯ ",
  "ปฺลิ-ตฺวฺ-กฺทฺ๒:๒๗ฯ๙ฯ๕": "เอวญฺเจตํ ลเภถ, อิจฺเจตํ กุสลํฯ ",
  "ปฺลิ-ตฺวฺ-กฺทฺ๒:๒๗ฯ๙ฯ๖": "โน เจ ลเภถ, เอโก ภิกฺขุ สตฺตาหกาลิกํ ปาเหตพฺโพ—",
  "ปฺลิ-ตฺวฺ-กฺทฺ๒:๒๗ฯ๙ฯ๗": "คจฺฉาวุโส, ตํ อาปตฺตึ ปฏิกริตฺวา อาคจฺฉ; ",
  "ปฺลิ-ตฺวฺ-กฺทฺ๒:๒๗ฯ๙ฯ๘": "มยํ เต สนฺติเก ตํ อาปตฺตึ ปฏิกริสฺสามา”ติฯ ",
  "ปฺลิ-ตฺวฺ-กฺทฺ๒:๒๗ฯ๑๐ฯ๑": "เตน โข ปน สมเยน อญฺญตรสฺมึ อาวาเส สพฺโพ สงฺโฆ สภาคํ อาปตฺตึ อาปนฺโน โหติฯ ",
  "ปฺลิ-ตฺวฺ-กฺทฺ๒:๒๗ฯ๑๐ฯ๒": "โส น ชานาติ ตสฺสา อาปตฺติยา นามโคตฺตํฯ ",
  "ปฺลิ-ตฺวฺ-กฺทฺ๒:๒๗ฯ๑๐ฯ๓": "ตตฺถ อญฺโญ ภิกฺขุ อาคจฺฉติ พหุสฺสุโต อาคตาคโม ธมฺมธโร วินยธโร มาติกาธโร ปณฺฑิโต พฺยตฺโต เมธาวี ลชฺชี กุกฺกุจฺจโก สิกฺขากาโมฯ ",
  "ปฺลิ-ตฺวฺ-กฺทฺ๒:๒๗ฯ๑๐ฯ๔": "ตเมนํ อญฺญตโร ภิกฺขุ เยน โส ภิกฺขุ เตนุปสงฺกมิ, อุปสงฺกมิตฺวา ตํ ภิกฺขุํ เอตทโวจ—",
  "ปฺลิ-ตฺวฺ-กฺทฺ๒:๒๗ฯ๑๐ฯ๕": "“โย นุ โข, อาวุโส, เอวญฺเจวญฺจ กโรติ, กึ นาม โส อาปตฺตึ อาปชฺชตี”ติ? ",
  "ปฺลิ-ตฺวฺ-กฺทฺ๒:๒๗ฯ๑๑ฯ๑": "โส เอวมาห—",
  "ปฺลิ-ตฺวฺ-กฺทฺ๒:๒๗ฯ๑๑ฯ๒": "“โย โข, อาวุโส, เอวญฺเจวญฺจ กโรติ, อิมํ นาม โส อาปตฺตึ อาปชฺชติฯ ",
  "ปฺลิ-ตฺวฺ-กฺทฺ๒:๒๗ฯ๑๑ฯ๓": "อิมํ นาม ตฺวํ, อาวุโส, อาปตฺตึ อาปนฺโน; ",
  "ปฺลิ-ตฺวฺ-กฺทฺ๒:๒๗ฯ๑๑ฯ๔": "ปฏิกโรหิ ตํ อาปตฺตินฺ”ติฯ ",
  "ปฺลิ-ตฺวฺ-กฺทฺ๒:๒๗ฯ๑๑ฯ๕": "โส เอวมาห—",
  "ปฺลิ-ตฺวฺ-กฺทฺ๒:๒๗ฯ๑๑ฯ๖": "“น โข อหํ, อาวุโส, เอโกว อิมํ อาปตฺตึ อาปนฺโน; ",
  "ปฺลิ-ตฺวฺ-กฺทฺ๒:๒๗ฯ๑๑ฯ๗": "อยํ สพฺโพ สงฺโฆ อิมํ อาปตฺตึ อาปนฺโน”ติฯ ",
  "ปฺลิ-ตฺวฺ-กฺทฺ๒:๒๗ฯ๑๑ฯ๘": "โส เอวมาห—",
  "ปฺลิ-ตฺวฺ-กฺทฺ๒:๒๗ฯ๑๑ฯ๙": "“กึ เต, อาวุโส, กริสฺสติ ปโร อาปนฺโน วา อนาปนฺโน วาฯ ",
  "ปฺลิ-ตฺวฺ-กฺทฺ๒:๒๗ฯ๑๑ฯ๑๐": "อิงฺฆ ตฺวํ, อาวุโส, สกาย อาปตฺติยา วุฏฺฐาหี”ติฯ ",
  "ปฺลิ-ตฺวฺ-กฺทฺ๒:๒๗ฯ๑๒ฯ๑": "อถ โข โส ภิกฺขุ ตสฺส ภิกฺขุโน วจเนน ตํ อาปตฺตึ ปฏิกริตฺวา เยน เต ภิกฺขู เตนุปสงฺกมิ, อุปสงฺกมิตฺวา เต ภิกฺขู เอตทโวจ—",
  "ปฺลิ-ตฺวฺ-กฺทฺ๒:๒๗ฯ๑๒ฯ๒": "“โย กิร, อาวุโส, เอวญฺเจวญฺจ กโรติ, อิมํ นาม โส อาปตฺตึ อาปชฺชติฯ ",
  "ปฺลิ-ตฺวฺ-กฺทฺ๒:๒๗ฯ๑๒ฯ๓": "อิมํ นาม ตุเมฺห, อาวุโส, อาปตฺตึ อาปนฺนา; ",
  "ปฺลิ-ตฺวฺ-กฺทฺ๒:๒๗ฯ๑๒ฯ๔": "ปฏิกโรถ ตํ อาปตฺตินฺ”ติฯ ",
  "ปฺลิ-ตฺวฺ-กฺทฺ๒:๒๗ฯ๑๒ฯ๕": "อถ โข เต ภิกฺขู น อิจฺฉึสุ ตสฺส ภิกฺขุโน วจเนน ตํ อาปตฺตึ ปฏิกาตุํฯ ",
  "ปฺลิ-ตฺวฺ-กฺทฺ๒:๒๗ฯ๑๒ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๗ฯ๑๓ฯ๑": "“อิธ ปน, ภิกฺขเว, อญฺญตรสฺมึ อาวาเส สพฺโพ สงฺโฆ สภาคํ อาปตฺตึ อาปนฺโน โหติฯ ",
  "ปฺลิ-ตฺวฺ-กฺทฺ๒:๒๗ฯ๑๓ฯ๒": "โส น ชานาติ ตสฺสา อาปตฺติยา นามโคตฺตํฯ ",
  "ปฺลิ-ตฺวฺ-กฺทฺ๒:๒๗ฯ๑๓ฯ๓": "ตตฺถ อญฺโญ ภิกฺขุ อาคจฺฉติ พหุสฺสุโต อาคตาคโม ธมฺมธโร วินยธโร มาติกาธโร ปณฺฑิโต พฺยตฺโต เมธาวี ลชฺชี กุกฺกุจฺจโก สิกฺขากาโมฯ ",
  "ปฺลิ-ตฺวฺ-กฺทฺ๒:๒๗ฯ๑๓ฯ๔": "ตเมนํ อญฺญตโร ภิกฺขุ เยน โส ภิกฺขุ เตนุปสงฺกมิ, อุปสงฺกมิตฺวา ตํ ภิกฺขุํ เอวํ วเทติ—",
  "ปฺลิ-ตฺวฺ-กฺทฺ๒:๒๗ฯ๑๓ฯ๕": "‘โย นุ โข, อาวุโส, เอวญฺเจวญฺจ กโรติ, กึ นาม โส อาปตฺตึ อาปชฺชตี’ติ? ",
  "ปฺลิ-ตฺวฺ-กฺทฺ๒:๒๗ฯ๑๔ฯ๑": "โส เอวํ วเทติ—",
  "ปฺลิ-ตฺวฺ-กฺทฺ๒:๒๗ฯ๑๔ฯ๒": "‘โย โข, อาวุโส, เอวญฺเจวญฺจ กโรติ, อิมํ นาม โส อาปตฺตึ อาปชฺชติฯ ",
  "ปฺลิ-ตฺวฺ-กฺทฺ๒:๒๗ฯ๑๔ฯ๓": "อิมํ นาม ตฺวํ, อาวุโส, อาปตฺตึ อาปนฺโน; ",
  "ปฺลิ-ตฺวฺ-กฺทฺ๒:๒๗ฯ๑๔ฯ๔": "ปฏิกโรหิ ตํ อาปตฺตินฺ’ติฯ ",
  "ปฺลิ-ตฺวฺ-กฺทฺ๒:๒๗ฯ๑๔ฯ๕": "โส เอวํ วเทติ—",
  "ปฺลิ-ตฺวฺ-กฺทฺ๒:๒๗ฯ๑๔ฯ๖": "‘น โข อหํ, อาวุโส, เอโกว อิมํ อาปตฺตึ อาปนฺโนฯ ",
  "ปฺลิ-ตฺวฺ-กฺทฺ๒:๒๗ฯ๑๔ฯ๗": "อยํ สพฺโพ สงฺโฆ อิมํ อาปตฺตึ อาปนฺโน’ติฯ ",
  "ปฺลิ-ตฺวฺ-กฺทฺ๒:๒๗ฯ๑๔ฯ๘": "โส เอวํ วเทติ—",
  "ปฺลิ-ตฺวฺ-กฺทฺ๒:๒๗ฯ๑๔ฯ๙": "‘กึ เต, อาวุโส, กริสฺสติ ปโร อาปนฺโน วา อนาปนฺโน วาฯ ",
  "ปฺลิ-ตฺวฺ-กฺทฺ๒:๒๗ฯ๑๔ฯ๑๐": "อิงฺฆ ตฺวํ, อาวุโส, สกาย อาปตฺติยา วุฏฺฐาหี’ติฯ ",
  "ปฺลิ-ตฺวฺ-กฺทฺ๒:๒๗ฯ๑๔ฯ๑๑": "โส เจ, ภิกฺขเว, ภิกฺขุ ตสฺส ภิกฺขุโน วจเนน ตํ อาปตฺตึ ปฏิกริตฺวา เยน เต ภิกฺขู เตนุปสงฺกมิ, อุปสงฺกมิตฺวา เต ภิกฺขู เอวํ วเทติ—",
  "ปฺลิ-ตฺวฺ-กฺทฺ๒:๒๗ฯ๑๔ฯ๑๒": "‘โย กิร, อาวุโส, เอวญฺเจวญฺจ กโรติ อิมํ นาม โส อาปตฺตึ อาปชฺชติ, อิมํ นาม ตุเมฺห อาวุโส อาปตฺตึ อาปนฺนา, ปฏิกโรถ ตํ อาปตฺตินฺ’ติฯ ",
  "ปฺลิ-ตฺวฺ-กฺทฺ๒:๒๗ฯ๑๕ฯ๑": "เต เจ, ภิกฺขเว, ภิกฺขู ตสฺส ภิกฺขุโน วจเนน ตํ อาปตฺตึ ปฏิกเรยฺยุํ, อิจฺเจตํ กุสลํฯ ",
  "ปฺลิ-ตฺวฺ-กฺทฺ๒:๒๗ฯ๑๕ฯ๒": "โน เจ ปฏิกเรยฺยุํ, น เต, ภิกฺขเว, ภิกฺขู เตน ภิกฺขุนา อกามา วจนียา”ติฯ ",
  "ปฺลิ-ตฺวฺ-กฺทฺ๒:๒๗ฯ๑๕ฯ๓": "โจทนาวตฺถุภาณวาโร นิฏฺฐิโต ทุติโยฯ ",
  "ปฺลิ-ตฺวฺ-กฺทฺ๒:๒๘ฯ๑ฯ๐": "๒๘ฯ อนาปตฺติปนฺนรสก ",
  "ปฺลิ-ตฺวฺ-กฺทฺ๒:๒๘ฯ๑ฯ๑": "เตน โข ปน สมเยน อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตึสุ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๑ฯ๒": "เต น ชานึสุ—",
  "ปฺลิ-ตฺวฺ-กฺทฺ๒:๒๘ฯ๑ฯ๓": "“อตฺถญฺเญ อาวาสิกา ภิกฺขู อนาคตา”ติฯ ",
  "ปฺลิ-ตฺวฺ-กฺทฺ๒:๒๘ฯ๑ฯ๔": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ อกํสุ, ปาติโมกฺขํ อุทฺทิสึสุฯ ",
  "ปฺลิ-ตฺวฺ-กฺทฺ๒:๒๘ฯ๑ฯ๕": "เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉึสุ พหุตราฯ ",
  "ปฺลิ-ตฺวฺ-กฺทฺ๒:๒๘ฯ๑ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๒:๒๘ฯ๒ฯ๑": "“อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๒ฯ๒": "เต น ชานนฺติ—",
  "ปฺลิ-ตฺวฺ-กฺทฺ๒:๒๘ฯ๒ฯ๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๘ฯ๒ฯ๔": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๘ฯ๒ฯ๕": "เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ พหุตราฯ ",
  "ปฺลิ-ตฺวฺ-กฺทฺ๒:๒๘ฯ๒ฯ๖": "เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๒๘ฯ๒ฯ๗": "อุทฺเทสกานํ อนาปตฺติฯ ",
  "ปฺลิ-ตฺวฺ-กฺทฺ๒:๒๘ฯ๓ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๓ฯ๒": "เต น ชานนฺติ—",
  "ปฺลิ-ตฺวฺ-กฺทฺ๒:๒๘ฯ๓ฯ๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๘ฯ๓ฯ๔": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๘ฯ๓ฯ๕": "เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ สมสมาฯ ",
  "ปฺลิ-ตฺวฺ-กฺทฺ๒:๒๘ฯ๓ฯ๖": "อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
  "ปฺลิ-ตฺวฺ-กฺทฺ๒:๒๘ฯ๓ฯ๗": "อุทฺเทสกานํ อนาปตฺติฯ ",
  "ปฺลิ-ตฺวฺ-กฺทฺ๒:๒๘ฯ๓ฯ๘": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๓ฯ๙": "เต น ชานนฺติ—",
  "ปฺลิ-ตฺวฺ-กฺทฺ๒:๒๘ฯ๓ฯ๑๐": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๘ฯ๓ฯ๑๑": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๘ฯ๓ฯ๑๒": "เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ โถกตราฯ ",
  "ปฺลิ-ตฺวฺ-กฺทฺ๒:๒๘ฯ๓ฯ๑๓": "อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
  "ปฺลิ-ตฺวฺ-กฺทฺ๒:๒๘ฯ๓ฯ๑๔": "อุทฺเทสกานํ อนาปตฺติฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๒": "เต น ชานนฺติ—",
  "ปฺลิ-ตฺวฺ-กฺทฺ๒:๒๘ฯ๔ฯ๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๔": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๕": "เตหิ อุทฺทิฏฺฐมตฺเต ปาติโมกฺเข, อถญฺเญ อาวาสิกา ภิกฺขู อาคจฺฉนฺติ พหุตราฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๖": "เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๗": "อุทฺเทสกานํ อนาปตฺติฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๘": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๙": "เต น ชานนฺติ—",
  "ปฺลิ-ตฺวฺ-กฺทฺ๒:๒๘ฯ๔ฯ๑๐": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๑๑": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๑๒": "เตหิ อุทฺทิฏฺฐมตฺเต ปาติโมกฺเข, อถญฺเญ อาวาสิกา ภิกฺขู อาคจฺฉนฺติ สมสมาฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๑๓": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๑๔": "อุทฺเทสกานํ อนาปตฺติฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๑๕": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๑๖": "เต น ชานนฺติ—",
  "ปฺลิ-ตฺวฺ-กฺทฺ๒:๒๘ฯ๔ฯ๑๗": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๑๘": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๑๙": "เตหิ อุทฺทิฏฺฐมตฺเต ปาติโมกฺเข, อถญฺเญ อาวาสิกา ภิกฺขู อาคจฺฉนฺติ โถกตราฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๒๐": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๒๘ฯ๔ฯ๒๑": "อุทฺเทสกานํ อนาปตฺติฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๒": "เต น ชานนฺติ—",
  "ปฺลิ-ตฺวฺ-กฺทฺ๒:๒๘ฯ๕ฯ๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๔": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๕": "เตหิ อุทฺทิฏฺฐมตฺเต ปาติโมกฺเข, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๖": "เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๗": "อุทฺเทสกานํ อนาปตฺติฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๘": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๙": "เต น ชานนฺติ—",
  "ปฺลิ-ตฺวฺ-กฺทฺ๒:๒๘ฯ๕ฯ๑๐": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๑๑": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๑๒": "เตหิ อุทฺทิฏฺฐมตฺเต ปาติโมกฺเข, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๑๓": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๑๔": "อุทฺเทสกานํ อนาปตฺติฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๑๕": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๑๖": "เต น ชานนฺติ—",
  "ปฺลิ-ตฺวฺ-กฺทฺ๒:๒๘ฯ๕ฯ๑๗": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๑๘": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๑๙": "เตหิ อุทฺทิฏฺฐมตฺเต ปาติโมกฺเข, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๒๐": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๒๘ฯ๕ฯ๒๑": "อุทฺเทสกานํ อนาปตฺติฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๒": "เต น ชานนฺติ—",
  "ปฺลิ-ตฺวฺ-กฺทฺ๒:๒๘ฯ๖ฯ๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๔": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๕": "เตหิ อุทฺทิฏฺฐมตฺเต ปาติโมกฺเข, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๖": "เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๗": "อุทฺเทสกานํ อนาปตฺติฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๘": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๙": "เต น ชานนฺติ—",
  "ปฺลิ-ตฺวฺ-กฺทฺ๒:๒๘ฯ๖ฯ๑๐": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๑๑": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๑๒": "เตหิ อุทฺทิฏฺฐมตฺเต ปาติโมกฺเข, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๑๓": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๑๔": "อุทฺเทสกานํ อนาปตฺติฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๑๕": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๑๖": "เต น ชานนฺติ—",
  "ปฺลิ-ตฺวฺ-กฺทฺ๒:๒๘ฯ๖ฯ๑๗": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๑๘": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๑๙": "เตหิ อุทฺทิฏฺฐมตฺเต ปาติโมกฺเข, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๒๐": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๒๘ฯ๖ฯ๒๑": "อุทฺเทสกานํ อนาปตฺติฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๒": "เต น ชานนฺติ—",
  "ปฺลิ-ตฺวฺ-กฺทฺ๒:๒๘ฯ๗ฯ๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๔": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๕": "เตหิ อุทฺทิฏฺฐมตฺเต ปาติโมกฺเข, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๖": "เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๗": "อุทฺเทสกานํ อนาปตฺติฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๘": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๙": "เต น ชานนฺติ—",
  "ปฺลิ-ตฺวฺ-กฺทฺ๒:๒๘ฯ๗ฯ๑๐": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๑๑": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๑๒": "เตหิ อุทฺทิฏฺฐมตฺเต ปาติโมกฺเข, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๑๓": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๑๔": "อุทฺเทสกานํ อนาปตฺติฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๑๕": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๑๖": "เต น ชานนฺติ—",
  "ปฺลิ-ตฺวฺ-กฺทฺ๒:๒๘ฯ๗ฯ๑๗": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๑๘": "เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๑๙": "เตหิ อุทฺทิฏฺฐมตฺเต ปาติโมกฺเข, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๒๐": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๒๑": "อุทฺเทสกานํ อนาปตฺติฯ ",
  "ปฺลิ-ตฺวฺ-กฺทฺ๒:๒๘ฯ๗ฯ๒๒": "อนาปตฺติปนฺนรสกํ นิฏฺฐิตํฯ ",
  "ปฺลิ-ตฺวฺ-กฺทฺ๒:๒๙ฯ๑ฯ๐": "๒๙ฯ วคฺคาวคฺคสญฺญิปนฺนรสก ",
  "ปฺลิ-ตฺวฺ-กฺทฺ๒:๒๙ฯ๑ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๙ฯ๑ฯ๒": "เต ชานนฺติ—",
  "ปฺลิ-ตฺวฺ-กฺทฺ๒:๒๙ฯ๑ฯ๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๙ฯ๑ฯ๔": "เต ธมฺมสญฺญิโน วินยสญฺญิโน วคฺคา วคฺคสญฺญิโน อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๙ฯ๑ฯ๕": "เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ พหุตราฯ ",
  "ปฺลิ-ตฺวฺ-กฺทฺ๒:๒๙ฯ๑ฯ๖": "เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๒๙ฯ๑ฯ๗": "อุทฺเทสกานํ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๒๙ฯ๒ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๙ฯ๒ฯ๒": "เต ชานนฺติ—",
  "ปฺลิ-ตฺวฺ-กฺทฺ๒:๒๙ฯ๒ฯ๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๙ฯ๒ฯ๔": "เต ธมฺมสญฺญิโน วินยสญฺญิโน วคฺคา วคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๙ฯ๒ฯ๕": "เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ สมสมาฯ ",
  "ปฺลิ-ตฺวฺ-กฺทฺ๒:๒๙ฯ๒ฯ๖": "อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
  "ปฺลิ-ตฺวฺ-กฺทฺ๒:๒๙ฯ๒ฯ๗": "อุทฺเทสกานํ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๒๙ฯ๒ฯ๘": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๙ฯ๒ฯ๙": "เต ชานนฺติ—",
  "ปฺลิ-ตฺวฺ-กฺทฺ๒:๒๙ฯ๒ฯ๑๐": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๙ฯ๒ฯ๑๑": "เต ธมฺมสญฺญิโน วินยสญฺญิโน วคฺคา วคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๙ฯ๒ฯ๑๒": "เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ โถกตราฯ ",
  "ปฺลิ-ตฺวฺ-กฺทฺ๒:๒๙ฯ๒ฯ๑๓": "อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
  "ปฺลิ-ตฺวฺ-กฺทฺ๒:๒๙ฯ๒ฯ๑๔": "อุทฺเทสกานํ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๒๙ฯ๓ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๒๙ฯ๓ฯ๒": "เต ชานนฺติ—",
  "ปฺลิ-ตฺวฺ-กฺทฺ๒:๒๙ฯ๓ฯ๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๒๙ฯ๓ฯ๔": "เต ธมฺมสญฺญิโน วินยสญฺญิโน วคฺคา วคฺคสญฺญิโน อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๒๙ฯ๓ฯ๕": "เตหิ อุทฺทิฏฺฐมตฺเต ปาติโมกฺเข …เป… ",
  "ปฺลิ-ตฺวฺ-กฺทฺ๒:๒๙ฯ๓ฯ๖": "อวุฏฺฐิตาย ปริสาย …เป… ",
  "ปฺลิ-ตฺวฺ-กฺทฺ๒:๒๙ฯ๓ฯ๗": "เอกจฺจาย วุฏฺฐิตาย ปริสาย …เป… ",
  "ปฺลิ-ตฺวฺ-กฺทฺ๒:๒๙ฯ๓ฯ๘": "สพฺพาย วุฏฺฐิตาย ปริสาย อถญฺเญ อาวาสิกา ภิกฺขู อาคจฺฉนฺติ พหุตรา …เป… ",
  "ปฺลิ-ตฺวฺ-กฺทฺ๒:๒๙ฯ๓ฯ๙": "สมสมา …เป… ",
  "ปฺลิ-ตฺวฺ-กฺทฺ๒:๒๙ฯ๓ฯ๑๐": "โถกตราฯ ",
  "ปฺลิ-ตฺวฺ-กฺทฺ๒:๒๙ฯ๓ฯ๑๑": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๒๙ฯ๓ฯ๑๒": "อุทฺเทสกานํ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๒๙ฯ๓ฯ๑๓": "วคฺคาวคฺคสญฺญิปนฺนรสกํ นิฏฺฐิตํฯ ",
  "ปฺลิ-ตฺวฺ-กฺทฺ๒:๓๐ฯ๑ฯ๐": "๓๐ฯ เวมติกปนฺนรสก ",
  "ปฺลิ-ตฺวฺ-กฺทฺ๒:๓๐ฯ๑ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๐ฯ๑ฯ๒": "เต ชานนฺติ—",
  "ปฺลิ-ตฺวฺ-กฺทฺ๒:๓๐ฯ๑ฯ๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๐ฯ๑ฯ๔": "เต ‘กปฺปติ นุ โข อมฺหากํ อุโปสโถ กาตุํ น นุ โข กปฺปตี’ติ—",
  "ปฺลิ-ตฺวฺ-กฺทฺ๒:๓๐ฯ๑ฯ๕": "เวมติกา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๐ฯ๑ฯ๖": "เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ พหุตราฯ ",
  "ปฺลิ-ตฺวฺ-กฺทฺ๒:๓๐ฯ๑ฯ๗": "เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๓๐ฯ๑ฯ๘": "อุทฺเทสกานํ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๒": "เต ชานนฺติ—",
  "ปฺลิ-ตฺวฺ-กฺทฺ๒:๓๐ฯ๒ฯ๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๔": "เต ‘กปฺปติ นุ โข อมฺหากํ อุโปสโถ กาตุํ, น นุ โข กปฺปตี’ติ—",
  "ปฺลิ-ตฺวฺ-กฺทฺ๒:๓๐ฯ๒ฯ๕": "เวมติกา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๖": "เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ สมสมาฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๗": "อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๘": "อุทฺเทสกานํ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๙": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๑๐": "เต ชานนฺติ—",
  "ปฺลิ-ตฺวฺ-กฺทฺ๒:๓๐ฯ๒ฯ๑๑": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๑๒": "เต ‘กปฺปติ นุ โข อมฺหากํ อุโปสโถ กาตุํ, น นุ โข กปฺปตี’ติ—",
  "ปฺลิ-ตฺวฺ-กฺทฺ๒:๓๐ฯ๒ฯ๑๓": "เวมติกา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๑๔": "เตหิ อุทฺทิสฺสมาเน ปาติโมกฺเข อถญฺเญ อาวาสิกา ภิกฺขู อาคจฺฉนฺติ โถกตราฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๑๕": "อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๑๖": "อุทฺเทสกานํ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๑๗": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๑๘": "เต ชานนฺติ—",
  "ปฺลิ-ตฺวฺ-กฺทฺ๒:๓๐ฯ๒ฯ๑๙": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๒๐": "เต ‘กปฺปติ นุ โข อมฺหากํ อุโปสโถ กาตุํ น นุ โข กปฺปตี’ติ—",
  "ปฺลิ-ตฺวฺ-กฺทฺ๒:๓๐ฯ๒ฯ๒๑": "เวมติกา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๒๒": "เตหิ อุทฺทิฏฺฐมตฺเต ปาติโมกฺเข …เป… ",
  "ปฺลิ-ตฺวฺ-กฺทฺ๒:๓๐ฯ๒ฯ๒๓": "อวุฏฺฐิตาย ปริสาย …เป… ",
  "ปฺลิ-ตฺวฺ-กฺทฺ๒:๓๐ฯ๒ฯ๒๔": "เอกจฺจาย วุฏฺฐิตาย ปริสาย …เป… ",
  "ปฺลิ-ตฺวฺ-กฺทฺ๒:๓๐ฯ๒ฯ๒๕": "สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตรา …เป… ",
  "ปฺลิ-ตฺวฺ-กฺทฺ๒:๓๐ฯ๒ฯ๒๖": "สมสมา …เป… ",
  "ปฺลิ-ตฺวฺ-กฺทฺ๒:๓๐ฯ๒ฯ๒๗": "โถกตราฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๒๘": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๒๙": "อุทฺเทสกานํ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๐ฯ๒ฯ๓๐": "เวมติกปนฺนรสกํ นิฏฺฐิตํฯ ",
  "ปฺลิ-ตฺวฺ-กฺทฺ๒:๓๑ฯ๑ฯ๐": "๓๑ฯ กุกฺกุจฺจปกตปนฺนรสก ",
  "ปฺลิ-ตฺวฺ-กฺทฺ๒:๓๑ฯ๑ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๑ฯ๑ฯ๒": "เต ชานนฺติ—",
  "ปฺลิ-ตฺวฺ-กฺทฺ๒:๓๑ฯ๑ฯ๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๑ฯ๑ฯ๔": "เต ‘กปฺปเตว อมฺหากํ อุโปสโถ กาตุํ นามฺหากํ น กปฺปตี’ติ—",
  "ปฺลิ-ตฺวฺ-กฺทฺ๒:๓๑ฯ๑ฯ๕": "กุกฺกุจฺจปกตา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๑ฯ๑ฯ๖": "เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ พหุตราฯ ",
  "ปฺลิ-ตฺวฺ-กฺทฺ๒:๓๑ฯ๑ฯ๗": "เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๓๑ฯ๑ฯ๘": "อุทฺเทสกานํ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๒": "เต ชานนฺติ—",
  "ปฺลิ-ตฺวฺ-กฺทฺ๒:๓๑ฯ๒ฯ๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๔": "เต ‘กปฺปเตว อมฺหากํ อุโปสโถ กาตุํ นามฺหากํ น กปฺปตี’ติ—",
  "ปฺลิ-ตฺวฺ-กฺทฺ๒:๓๑ฯ๒ฯ๕": "กุกฺกุจฺจปกตา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๖": "เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ สมสมาฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๗": "อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๘": "อุทฺเทสกานํ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๙": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๑๐": "เต ชานนฺติ—",
  "ปฺลิ-ตฺวฺ-กฺทฺ๒:๓๑ฯ๒ฯ๑๑": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๑๒": "เต ‘กปฺปเตว อมฺหากํ อุโปสโถ กาตุํ, นามฺหากํ น กปฺปตี’ติ—",
  "ปฺลิ-ตฺวฺ-กฺทฺ๒:๓๑ฯ๒ฯ๑๓": "กุกฺกุจฺจปกตา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๑๔": "เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ โถกตราฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๑๕": "อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๑๖": "อุทฺเทสกานํ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๑๗": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๑๘": "เต ชานนฺติ—",
  "ปฺลิ-ตฺวฺ-กฺทฺ๒:๓๑ฯ๒ฯ๑๙": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๒๐": "เต ‘กปฺปเตว อมฺหากํ อุโปสโถ กาตุํ นามฺหากํ น กปฺปตี’ติ—",
  "ปฺลิ-ตฺวฺ-กฺทฺ๒:๓๑ฯ๒ฯ๒๑": "กุกฺกุจฺจปกตา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๒๒": "เตหิ อุทฺทิฏฺฐมตฺเต ปาติโมกฺเข …เป… ",
  "ปฺลิ-ตฺวฺ-กฺทฺ๒:๓๑ฯ๒ฯ๒๓": "อวุฏฺฐิตาย ปริสาย …เป… ",
  "ปฺลิ-ตฺวฺ-กฺทฺ๒:๓๑ฯ๒ฯ๒๔": "เอกจฺจาย วุฏฺฐิตาย ปริสาย …เป… ",
  "ปฺลิ-ตฺวฺ-กฺทฺ๒:๓๑ฯ๒ฯ๒๕": "สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตรา …เป… ",
  "ปฺลิ-ตฺวฺ-กฺทฺ๒:๓๑ฯ๒ฯ๒๖": "สมสมา …เป… ",
  "ปฺลิ-ตฺวฺ-กฺทฺ๒:๓๑ฯ๒ฯ๒๗": "โถกตราฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๒๘": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๒๙": "อุทฺเทสกานํ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๑ฯ๒ฯ๓๐": "กุกฺกุจฺจปกตปนฺนรสกํ นิฏฺฐิตํฯ ",
  "ปฺลิ-ตฺวฺ-กฺทฺ๒:๓๒ฯ๑ฯ๐": "๓๒ฯ เภทปุเรกฺขารปนฺนรสก ",
  "ปฺลิ-ตฺวฺ-กฺทฺ๒:๓๒ฯ๑ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๒ฯ๑ฯ๒": "เต ชานนฺติ—",
  "ปฺลิ-ตฺวฺ-กฺทฺ๒:๓๒ฯ๑ฯ๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๒ฯ๑ฯ๔": "เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
  "ปฺลิ-ตฺวฺ-กฺทฺ๒:๓๒ฯ๑ฯ๕": "เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๒ฯ๑ฯ๖": "เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ พหุตราฯ ",
  "ปฺลิ-ตฺวฺ-กฺทฺ๒:๓๒ฯ๑ฯ๗": "เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๓๒ฯ๑ฯ๘": "อุทฺเทสกานํ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๒": "เต ชานนฺติ—",
  "ปฺลิ-ตฺวฺ-กฺทฺ๒:๓๒ฯ๒ฯ๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๔": "เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
  "ปฺลิ-ตฺวฺ-กฺทฺ๒:๓๒ฯ๒ฯ๕": "เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๖": "เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ สมสมาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๗": "อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๘": "อุทฺเทสกานํ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๙": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๐": "เต ชานนฺติ—",
  "ปฺลิ-ตฺวฺ-กฺทฺ๒:๓๒ฯ๒ฯ๑๑": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๒": "เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
  "ปฺลิ-ตฺวฺ-กฺทฺ๒:๓๒ฯ๒ฯ๑๓": "เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๔": "เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ โถกตราฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๕": "อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๖": "อุทฺเทสกานํ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๗": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๘": "เต ชานนฺติ—",
  "ปฺลิ-ตฺวฺ-กฺทฺ๒:๓๒ฯ๒ฯ๑๙": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๒๐": "เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
  "ปฺลิ-ตฺวฺ-กฺทฺ๒:๓๒ฯ๒ฯ๒๑": "เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๒๒": "เตหิ อุทฺทิฏฺฐมตฺเต ปาติโมกฺเข อถญฺเญ อาวาสิกา ภิกฺขู อาคจฺฉนฺติ พหุตราฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๒๓": "เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๒๔": "อุทฺเทสกานํ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๒๕": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๒๖": "เต ชานนฺติ—‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๒๗": "เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๒๘": "เตหิ อุทฺทิฏฺฐมตฺเต ปาติโมกฺเข อถญฺเญ อาวาสิกา ภิกฺขู อาคจฺฉนฺติ สมสมาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๒๙": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๓๐": "อุทฺเทสกานํ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๓๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๓๒": "เต ชานนฺติ—",
  "ปฺลิ-ตฺวฺ-กฺทฺ๒:๓๒ฯ๒ฯ๓๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๓๔": "เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
  "ปฺลิ-ตฺวฺ-กฺทฺ๒:๓๒ฯ๒ฯ๓๕": "เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๓๖": "เตหิ อุทฺทิฏฺฐมตฺเต ปาติโมกฺเข อถญฺเญ อาวาสิกา ภิกฺขู อาคจฺฉนฺติ โถกตราฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๓๗": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๓๘": "อุทฺเทสกานํ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๓๙": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๔๐": "เต ชานนฺติ—",
  "ปฺลิ-ตฺวฺ-กฺทฺ๒:๓๒ฯ๒ฯ๔๑": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๔๒": "เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
  "ปฺลิ-ตฺวฺ-กฺทฺ๒:๓๒ฯ๒ฯ๔๓": "เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๔๔": "เตหิ อุทฺทิฏฺฐมตฺเต ปาติโมกฺเข, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๔๕": "เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๔๖": "อุทฺเทสกานํ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๔๗": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๔๘": "เต ชานนฺติ—",
  "ปฺลิ-ตฺวฺ-กฺทฺ๒:๓๒ฯ๒ฯ๔๙": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๕๐": "เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
  "ปฺลิ-ตฺวฺ-กฺทฺ๒:๓๒ฯ๒ฯ๕๑": "เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๕๒": "เตหิ อุทฺทิฏฺฐมตฺเต ปาติโมกฺเข, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๕๓": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๕๔": "อุทฺเทสกานํ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๕๕": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๕๖": "เต ชานนฺติ—",
  "ปฺลิ-ตฺวฺ-กฺทฺ๒:๓๒ฯ๒ฯ๕๗": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๕๘": "เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
  "ปฺลิ-ตฺวฺ-กฺทฺ๒:๓๒ฯ๒ฯ๕๙": "เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๖๐": "เตหิ อุทฺทิฏฺฐมตฺเต ปาติโมกฺเข, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๖๑": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๖๒": "อุทฺเทสกานํ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๖๓": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๖๔": "เต ชานนฺติ—",
  "ปฺลิ-ตฺวฺ-กฺทฺ๒:๓๒ฯ๒ฯ๖๕": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๖๖": "เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
  "ปฺลิ-ตฺวฺ-กฺทฺ๒:๓๒ฯ๒ฯ๖๗": "เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๖๘": "เตหิ อุทฺทิฏฺฐมตฺเต ปาติโมกฺเข, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๖๙": "เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๗๐": "อุทฺเทสกานํ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๗๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๗๒": "เต ชานนฺติ—",
  "ปฺลิ-ตฺวฺ-กฺทฺ๒:๓๒ฯ๒ฯ๗๓": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๗๔": "เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
  "ปฺลิ-ตฺวฺ-กฺทฺ๒:๓๒ฯ๒ฯ๗๕": "เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๗๖": "เตหิ อุทฺทิฏฺฐมตฺเต ปาติโมกฺเข, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๗๗": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๗๘": "อุทฺเทสกานํ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๗๙": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๘๐": "เต ชานนฺติ—",
  "ปฺลิ-ตฺวฺ-กฺทฺ๒:๓๒ฯ๒ฯ๘๑": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๘๒": "เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
  "ปฺลิ-ตฺวฺ-กฺทฺ๒:๓๒ฯ๒ฯ๘๓": "เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๘๔": "เตหิ อุทฺทิฏฺฐมตฺเต ปาติโมกฺเข, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๘๕": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๘๖": "อุทฺเทสกานํ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๘๗": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๘๘": "เต ชานนฺติ—",
  "ปฺลิ-ตฺวฺ-กฺทฺ๒:๓๒ฯ๒ฯ๘๙": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๙๐": "เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
  "ปฺลิ-ตฺวฺ-กฺทฺ๒:๓๒ฯ๒ฯ๙๑": "เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๙๒": "เตหิ อุทฺทิฏฺฐมตฺเต ปาติโมกฺเข, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๙๓": "เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๙๔": "อุทฺเทสกานํ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๙๕": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๙๖": "เต ชานนฺติ—",
  "ปฺลิ-ตฺวฺ-กฺทฺ๒:๓๒ฯ๒ฯ๙๗": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๙๘": "เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
  "ปฺลิ-ตฺวฺ-กฺทฺ๒:๓๒ฯ๒ฯ๙๙": "เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๐๐": "เตหิ อุทฺทิฏฺฐมตฺเต ปาติโมกฺเข, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๐๑": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๐๒": "อุทฺเทสกานํ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๐๓": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๐๔": "เต ชานนฺติ—",
  "ปฺลิ-ตฺวฺ-กฺทฺ๒:๓๒ฯ๒ฯ๑๐๕": "‘อตฺถญฺเญ อาวาสิกา ภิกฺขู อนาคตา’ติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๐๖": "เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
  "ปฺลิ-ตฺวฺ-กฺทฺ๒:๓๒ฯ๒ฯ๑๐๗": "เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๐๘": "เตหิ อุทฺทิฏฺฐมตฺเต ปาติโมกฺเข, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๐๙": "อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๑๐": "อุทฺเทสกานํ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๒ฯ๒ฯ๑๑๑": "เภทปุเรกฺขารปนฺนรสกํ นิฏฺฐิตํฯ ปญฺจวีสติกา นิฏฺฐิตาฯ ",
  "ปฺลิ-ตฺวฺ-กฺทฺ๒:๓๓ฯ๑ฯ๐": "๓๓ฯ สีโมกฺกนฺติกเปยฺยาล ",
  "ปฺลิ-ตฺวฺ-กฺทฺ๒:๓๓ฯ๑ฯ๑": "อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
  "ปฺลิ-ตฺวฺ-กฺทฺ๒:๓๓ฯ๑ฯ๒": "เต น ชานนฺติ—",
  "ปฺลิ-ตฺวฺ-กฺทฺ๒:๓๓ฯ๑ฯ๓": "‘อญฺเญ อาวาสิกา ภิกฺขู อนฺโตสีมํ โอกฺกมนฺตี’ติ …เป… ",
  "ปฺลิ-ตฺวฺ-กฺทฺ๒:๓๓ฯ๑ฯ๔": "เต น ชานนฺติ—",
  "ปฺลิ-ตฺวฺ-กฺทฺ๒:๓๓ฯ๑ฯ๕": "‘อญฺเญ อาวาสิกา ภิกฺขู อนฺโตสีมํ โอกฺกนฺตา’ติ …เป… ",
  "ปฺลิ-ตฺวฺ-กฺทฺ๒:๓๓ฯ๑ฯ๖": "เต น ปสฺสนฺติ อญฺเญ อาวาสิเก ภิกฺขู อนฺโตสีมํ โอกฺกมนฺเต …เป… ",
  "ปฺลิ-ตฺวฺ-กฺทฺ๒:๓๓ฯ๑ฯ๗": "เต น ปสฺสนฺติ อญฺเญ อาวาสิเก ภิกฺขู อนฺโตสีมํ โอกฺกนฺเต …เป… ",
  "ปฺลิ-ตฺวฺ-กฺทฺ๒:๓๓ฯ๑ฯ๘": "เต น สุณนฺติ—",
  "ปฺลิ-ตฺวฺ-กฺทฺ๒:๓๓ฯ๑ฯ๙": "‘อญฺเญ อาวาสิกา ภิกฺขู อนฺโตสีมํ โอกฺกมนฺตี’ติ …เป… ",
  "ปฺลิ-ตฺวฺ-กฺทฺ๒:๓๓ฯ๑ฯ๑๐": "เต น สุณนฺติ—",
  "ปฺลิ-ตฺวฺ-กฺทฺ๒:๓๓ฯ๑ฯ๑๑": "‘อญฺเญ อาวาสิกา ภิกฺขู อนฺโตสีมํ โอกฺกนฺตา’ติ …เป…ฯ ",
  "ปฺลิ-ตฺวฺ-กฺทฺ๒:๓๓ฯ๑ฯ๑๒": "อาวาสิเกน อาวาสิกา เอกสตปญฺจสตฺตติ ติกนยโต, อาวาสิเกน อาคนฺตุกา, อาคนฺตุเกน อาวาสิกา, อาคนฺตุเกน อาคนฺตุกา เปยฺยาลมุเขน สตฺต ติกสตานิ โหนฺติฯ ",
  "ปฺลิ-ตฺวฺ-กฺทฺ๒:๓๔ฯ๑ฯ๑": "อิธ ปน, ภิกฺขเว, อาวาสิกานํ ภิกฺขูนํ จาตุทฺทโส โหติ, อาคนฺตุกานํ ปนฺนรโสฯ ",
  "ปฺลิ-ตฺวฺ-กฺทฺ๒:๓๔ฯ๑ฯ๒": "สเจ อาวาสิกา พหุตรา โหนฺติ, อาคนฺตุเกหิ อาวาสิกานํ อนุวตฺติตพฺพํฯ ",
  "ปฺลิ-ตฺวฺ-กฺทฺ๒:๓๔ฯ๑ฯ๓": "สเจ สมสมา โหนฺติ, อาคนฺตุเกหิ อาวาสิกานํ อนุวตฺติตพฺพํฯ ",
  "ปฺลิ-ตฺวฺ-กฺทฺ๒:๓๔ฯ๑ฯ๔": "สเจ อาคนฺตุกา พหุตรา โหนฺติ, อาวาสิเกหิ อาคนฺตุกานํ อนุวตฺติตพฺพํฯ ",
  "ปฺลิ-ตฺวฺ-กฺทฺ๒:๓๔ฯ๒ฯ๑": "อิธ ปน, ภิกฺขเว, อาวาสิกานํ ภิกฺขูนํ ปนฺนรโส โหติ, อาคนฺตุกานํ จาตุทฺทโสฯ ",
  "ปฺลิ-ตฺวฺ-กฺทฺ๒:๓๔ฯ๒ฯ๒": "สเจ อาวาสิกา พหุตรา โหนฺติ, อาคนฺตุเกหิ อาวาสิกานํ อนุวตฺติตพฺพํฯ ",
  "ปฺลิ-ตฺวฺ-กฺทฺ๒:๓๔ฯ๒ฯ๓": "สเจ สมสมา โหนฺติ, อาคนฺตุเกหิ อาวาสิกานํ อนุวตฺติตพฺพํฯ ",
  "ปฺลิ-ตฺวฺ-กฺทฺ๒:๓๔ฯ๒ฯ๔": "สเจ อาคนฺตุกา พหุตรา โหนฺติ, อาวาสิเกหิ อาคนฺตุกานํ อนุวตฺติตพฺพํฯ ",
  "ปฺลิ-ตฺวฺ-กฺทฺ๒:๓๔ฯ๓ฯ๑": "อิธ ปน, ภิกฺขเว, อาวาสิกานํ ภิกฺขูนํ ปาฏิปโท โหติ, อาคนฺตุกานํ ปนฺนรโสฯ ",
  "ปฺลิ-ตฺวฺ-กฺทฺ๒:๓๔ฯ๓ฯ๒": "สเจ อาวาสิกา พหุตรา โหนฺติ, อาวาสิเกหิ อาคนฺตุกานํ นากามา ทาตพฺพา สามคฺคีฯ ",
  "ปฺลิ-ตฺวฺ-กฺทฺ๒:๓๔ฯ๓ฯ๓": "อาคนฺตุเกหิ นิสฺสีมํ คนฺตฺวา อุโปสโถ กาตพฺโพฯ ",
  "ปฺลิ-ตฺวฺ-กฺทฺ๒:๓๔ฯ๓ฯ๔": "สเจ สมสมา โหนฺติ, อาวาสิเกหิ อาคนฺตุกานํ นากามา ทาตพฺพา สามคฺคีฯ ",
  "ปฺลิ-ตฺวฺ-กฺทฺ๒:๓๔ฯ๓ฯ๕": "อาคนฺตุเกหิ นิสฺสีมํ คนฺตฺวา อุโปสโถ กาตพฺโพฯ ",
  "ปฺลิ-ตฺวฺ-กฺทฺ๒:๓๔ฯ๓ฯ๖": "สเจ อาคนฺตุกา พหุตรา โหนฺติ, อาวาสิเกหิ อาคนฺตุกานํ สามคฺคี วา ทาตพฺพา นิสฺสีมํ วา คนฺตพฺพํฯ ",
  "ปฺลิ-ตฺวฺ-กฺทฺ๒:๓๔ฯ๔ฯ๑": "อิธ ปน, ภิกฺขเว, อาวาสิกานํ ภิกฺขูนํ ปนฺนรโส โหติ, อาคนฺตุกานํ ปาฏิปโทฯ ",
  "ปฺลิ-ตฺวฺ-กฺทฺ๒:๓๔ฯ๔ฯ๒": "สเจ อาวาสิกา พหุตรา โหนฺติ, อาคนฺตุเกหิ อาวาสิกานํ สามคฺคี วา ทาตพฺพา นิสฺสีมํ วา คนฺตพฺพํฯ ",
  "ปฺลิ-ตฺวฺ-กฺทฺ๒:๓๔ฯ๔ฯ๓": "สเจ สมสมา โหนฺติ, อาคนฺตุเกหิ อาวาสิกานํ สามคฺคี วา ทาตพฺพา นิสฺสีมํ วา คนฺตพฺพํฯ ",
  "ปฺลิ-ตฺวฺ-กฺทฺ๒:๓๔ฯ๔ฯ๔": "สเจ อาคนฺตุกา พหุตรา โหนฺติ, อาคนฺตุเกหิ อาวาสิกานํ นากามา ทาตพฺพา สามคฺคีฯ ",
  "ปฺลิ-ตฺวฺ-กฺทฺ๒:๓๔ฯ๔ฯ๕": "อาวาสิเกหิ นิสฺสีมํ คนฺตฺวา อุโปสโถ กาตพฺโพฯ ",
  "ปฺลิ-ตฺวฺ-กฺทฺ๒:๓๔ฯ๕ฯ๐": "๓๔ฯ ลิงฺคาทิทสฺสน ",
  "ปฺลิ-ตฺวฺ-กฺทฺ๒:๓๔ฯ๕ฯ๑": "อิธ ปน, ภิกฺขเว, อาคนฺตุกา ภิกฺขู ปสฺสนฺติ อาวาสิกานํ ภิกฺขูนํ อาวาสิกาการํ, อาวาสิกลิงฺคํ, อาวาสิกนิมิตฺตํ, อาวาสิกุทฺเทสํ, สุปญฺญตฺตํ มญฺจปีฐํ, ภิสิพิพฺโพหนํ, ปานียํ ปริโภชนียํ สูปฏฺฐิตํ, ปริเวณํ สุสมฺมฏฺฐํ; ",
  "ปฺลิ-ตฺวฺ-กฺทฺ๒:๓๔ฯ๕ฯ๒": "ปสฺสิตฺวา เวมติกา โหนฺติ—‘อตฺถิ นุ โข อาวาสิกา ภิกฺขู นตฺถิ นุ โข’ติฯ ",
  "ปฺลิ-ตฺวฺ-กฺทฺ๒:๓๔ฯ๖ฯ๑": "เต เวมติกา น วิจินนฺติ; ",
  "ปฺลิ-ตฺวฺ-กฺทฺ๒:๓๔ฯ๖ฯ๒": "อวิจินิตฺวา อุโปสถํ กโรนฺติฯ ",
  "ปฺลิ-ตฺวฺ-กฺทฺ๒:๓๔ฯ๖ฯ๓": "อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๔ฯ๖ฯ๔": "เต เวมติกา วิจินนฺติ; ",
  "ปฺลิ-ตฺวฺ-กฺทฺ๒:๓๔ฯ๖ฯ๕": "วิจินิตฺวา น ปสฺสนฺติ; ",
  "ปฺลิ-ตฺวฺ-กฺทฺ๒:๓๔ฯ๖ฯ๖": "อปสฺสิตฺวา อุโปสถํ กโรนฺติฯ ",
  "ปฺลิ-ตฺวฺ-กฺทฺ๒:๓๔ฯ๖ฯ๗": "อนาปตฺติฯ ",
  "ปฺลิ-ตฺวฺ-กฺทฺ๒:๓๔ฯ๖ฯ๘": "เต เวมติกา วิจินนฺติ; ",
  "ปฺลิ-ตฺวฺ-กฺทฺ๒:๓๔ฯ๖ฯ๙": "วิจินิตฺวา ปสฺสนฺติ; ",
  "ปฺลิ-ตฺวฺ-กฺทฺ๒:๓๔ฯ๖ฯ๑๐": "ปสฺสิตฺวา เอกโต อุโปสถํ กโรนฺติฯ ",
  "ปฺลิ-ตฺวฺ-กฺทฺ๒:๓๔ฯ๖ฯ๑๑": "อนาปตฺติฯ ",
  "ปฺลิ-ตฺวฺ-กฺทฺ๒:๓๔ฯ๖ฯ๑๒": "เต เวมติกา วิจินนฺติ; ",
  "ปฺลิ-ตฺวฺ-กฺทฺ๒:๓๔ฯ๖ฯ๑๓": "วิจินิตฺวา ปสฺสนฺติ; ",
  "ปฺลิ-ตฺวฺ-กฺทฺ๒:๓๔ฯ๖ฯ๑๔": "ปสฺสิตฺวา ปาเฏกฺกํ อุโปสถํ กโรนฺติฯ ",
  "ปฺลิ-ตฺวฺ-กฺทฺ๒:๓๔ฯ๖ฯ๑๕": "อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๔ฯ๖ฯ๑๖": "เต เวมติกา วิจินนฺติ; ",
  "ปฺลิ-ตฺวฺ-กฺทฺ๒:๓๔ฯ๖ฯ๑๗": "วิจินิตฺวา ปสฺสนฺติ; ",
  "ปฺลิ-ตฺวฺ-กฺทฺ๒:๓๔ฯ๖ฯ๑๘": "ปสฺสิตฺวา—",
  "ปฺลิ-ตฺวฺ-กฺทฺ๒:๓๔ฯ๖ฯ๑๙": "‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
  "ปฺลิ-ตฺวฺ-กฺทฺ๒:๓๔ฯ๖ฯ๒๐": "เภทปุเรกฺขารา อุโปสถํ กโรนฺติฯ ",
  "ปฺลิ-ตฺวฺ-กฺทฺ๒:๓๔ฯ๖ฯ๒๑": "อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๔ฯ๗ฯ๑": "อิธ ปน, ภิกฺขเว, อาคนฺตุกา ภิกฺขู สุณนฺติ อาวาสิกานํ ภิกฺขูนํ อาวาสิกาการํ, อาวาสิกลิงฺคํ, อาวาสิกนิมิตฺตํ, อาวาสิกุทฺเทสํ, จงฺกมนฺตานํ ปทสทฺทํ, สชฺฌายสทฺทํ, อุกฺกาสิตสทฺทํ, ขิปิตสทฺทํ; ",
  "ปฺลิ-ตฺวฺ-กฺทฺ๒:๓๔ฯ๗ฯ๒": "สุตฺวา เวมติกา โหนฺติ—‘อตฺถิ นุ โข อาวาสิกา ภิกฺขู นตฺถิ นุ โข’ติฯ ",
  "ปฺลิ-ตฺวฺ-กฺทฺ๒:๓๔ฯ๗ฯ๓": "เต เวมติกา น วิจินนฺติ; อวิจินิตฺวา อุโปสถํ กโรนฺติฯ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๔ฯ๗ฯ๔": "เต เวมติกา วิจินนฺติ; วิจินิตฺวา น ปสฺสนฺติ; อปสฺสิตฺวา อุโปสถํ กโรนฺติฯ อนาปตฺติฯ ",
  "ปฺลิ-ตฺวฺ-กฺทฺ๒:๓๔ฯ๗ฯ๕": "เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา เอกโต อุโปสถํ กโรนฺติฯ อนาปตฺติฯ ",
  "ปฺลิ-ตฺวฺ-กฺทฺ๒:๓๔ฯ๗ฯ๖": "เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา ปาเฏกฺกํ อุโปสถํ กโรนฺติฯ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๔ฯ๗ฯ๗": "เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา—‘นสฺสนฺเตเต, วินสฺสนฺเตเต, โก เตหิ อตฺโถ’ติ—เภทปุเรกฺขารา อุโปสถํ กโรนฺติฯ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๔ฯ๘ฯ๑": "อิธ ปน, ภิกฺขเว, อาวาสิกา ภิกฺขู ปสฺสนฺติ อาคนฺตุกานํ ภิกฺขูนํ อาคนฺตุกาการํ, อาคนฺตุกลิงฺคํ, อาคนฺตุกนิมิตฺตํ, อาคนฺตุกุทฺเทสํ, อญฺญาตกํ ปตฺตํ, อญฺญาตกํ จีวรํ, อญฺญาตกํ นิสีทนํ, ปาทานํ โธตํ, อุทกนิเสฺสกํ; ",
  "ปฺลิ-ตฺวฺ-กฺทฺ๒:๓๔ฯ๘ฯ๒": "ปสฺสิตฺวา เวมติกา โหนฺติ—‘อตฺถิ นุ โข อาคนฺตุกา ภิกฺขู นตฺถิ นุ โข’ติฯ ",
  "ปฺลิ-ตฺวฺ-กฺทฺ๒:๓๔ฯ๘ฯ๓": "เต เวมติกา น วิจินนฺติ; อวิจินิตฺวา อุโปสถํ กโรนฺติฯ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๔ฯ๘ฯ๔": "เต เวมติกา วิจินนฺติ; วิจินิตฺวา น ปสฺสนฺติ; อปสฺสิตฺวา อุโปสถํ กโรนฺติฯ อนาปตฺติฯ ",
  "ปฺลิ-ตฺวฺ-กฺทฺ๒:๓๔ฯ๘ฯ๕": "เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา เอกโต อุโปสถํ กโรนฺติฯ อนาปตฺติฯ ",
  "ปฺลิ-ตฺวฺ-กฺทฺ๒:๓๔ฯ๘ฯ๖": "เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา ปาเฏกฺกํ อุโปสถํ กโรนฺติฯ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๔ฯ๘ฯ๗": "เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา—‘นสฺสนฺเตเต, วินสฺสนฺเตเต, โก เตหิ อตฺโถ’ติ—เภทปุเรกฺขารา อุโปสถํ กโรนฺติฯ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๔ฯ๙ฯ๑": "อิธ ปน, ภิกฺขเว, อาวาสิกา ภิกฺขู สุณนฺติ อาคนฺตุกานํ ภิกฺขูนํ อาคนฺตุกาการํ, อาคนฺตุกลิงฺคํ, อาคนฺตุกนิมิตฺตํ, อาคนฺตุกุทฺเทสํ, อาคจฺฉนฺตานํ ปทสทฺทํ, อุปาหนปปฺโผฏนสทฺทํ, อุกฺกาสิตสทฺทํ, ขิปิตสทฺทํ; ",
  "ปฺลิ-ตฺวฺ-กฺทฺ๒:๓๔ฯ๙ฯ๒": "สุตฺวา เวมติกา โหนฺติ—‘อตฺถิ นุ โข อาคนฺตุกา ภิกฺขู นตฺถิ นุ โข’ติฯ ",
  "ปฺลิ-ตฺวฺ-กฺทฺ๒:๓๔ฯ๙ฯ๓": "เต เวมติกา น วิจินนฺติ; อวิจินิตฺวา อุโปสถํ กโรนฺติฯ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๔ฯ๙ฯ๔": "เต เวมติกา วิจินนฺติ; วิจินิตฺวา น ปสฺสนฺติ; อปสฺสิตฺวา อุโปสถํ กโรนฺติฯ อนาปตฺติฯ ",
  "ปฺลิ-ตฺวฺ-กฺทฺ๒:๓๔ฯ๙ฯ๕": "เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา เอกโต อุโปสถํ กโรนฺติฯ อนาปตฺติฯ ",
  "ปฺลิ-ตฺวฺ-กฺทฺ๒:๓๔ฯ๙ฯ๖": "เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา ปาเฏกฺกํ อุโปสถํ กโรนฺติฯ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๔ฯ๙ฯ๗": "เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา—‘นสฺสนฺเตเต, วินสฺสนฺเตเต, โก เตหิ อตฺโถ’ติ—เภทปุเรกฺขารา อุโปสถํ กโรนฺติฯ อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๒:๓๔ฯ๑๐ฯ๐": "๓๕ฯ นานาสํวาสกาทีหิอุโปสถกรณ ",
  "ปฺลิ-ตฺวฺ-กฺทฺ๒:๓๔ฯ๑๐ฯ๑": "อิธ ปน, ภิกฺขเว, อาคนฺตุกา ภิกฺขู ปสฺสนฺติ อาวาสิเก ภิกฺขู นานาสํวาสเกฯ ",
  "ปฺลิ-ตฺวฺ-กฺทฺ๒:๓๔ฯ๑๐ฯ๒": "เต สมานสํวาสกทิฏฺฐึ ปฏิลภนฺติ; ",
  "ปฺลิ-ตฺวฺ-กฺทฺ๒:๓๔ฯ๑๐ฯ๓": "สมานสํวาสกทิฏฺฐึ ปฏิลภิตฺวา น ปุจฺฉนฺติ; อปุจฺฉิตฺวา เอกโต อุโปสถํ กโรนฺติฯ อนาปตฺติฯ ",
  "ปฺลิ-ตฺวฺ-กฺทฺ๒:๓๔ฯ๑๐ฯ๔": "เต ปุจฺฉนฺติ; ปุจฺฉิตฺวา นาภิวิตรนฺติ; อนภิวิตริตฺวา เอกโต อุโปสถํ กโรนฺติฯ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๔ฯ๑๐ฯ๕": "เต ปุจฺฉนฺติ; ปุจฺฉิตฺวา นาภิวิตรนฺติ; อนภิวิตริตฺวา ปาเฏกฺกํ อุโปสถํ กโรนฺติฯ อนาปตฺติฯ ",
  "ปฺลิ-ตฺวฺ-กฺทฺ๒:๓๔ฯ๑๑ฯ๑": "อิธ ปน, ภิกฺขเว, อาคนฺตุกา ภิกฺขู ปสฺสนฺติ อาวาสิเก ภิกฺขู สมานสํวาสเกฯ ",
  "ปฺลิ-ตฺวฺ-กฺทฺ๒:๓๔ฯ๑๑ฯ๒": "เต นานาสํวาสกทิฏฺฐึ ปฏิลภนฺติ; ",
  "ปฺลิ-ตฺวฺ-กฺทฺ๒:๓๔ฯ๑๑ฯ๓": "นานาสํวาสกทิฏฺฐึ ปฏิลภิตฺวา น ปุจฺฉนฺติ; อปุจฺฉิตฺวา เอกโต อุโปสถํ กโรนฺติฯ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๔ฯ๑๑ฯ๔": "เต ปุจฺฉนฺติ; ปุจฺฉิตฺวา อภิวิตรนฺติ; อภิวิตริตฺวา ปาเฏกฺกํ อุโปสถํ กโรนฺติฯ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๔ฯ๑๑ฯ๕": "เต ปุจฺฉนฺติ; ปุจฺฉิตฺวา อภิวิตรนฺติ; อภิวิตริตฺวา เอกโต อุโปสถํ กโรนฺติฯ อนาปตฺติฯ ",
  "ปฺลิ-ตฺวฺ-กฺทฺ๒:๓๔ฯ๑๒ฯ๑": "อิธ ปน, ภิกฺขเว, อาวาสิกา ภิกฺขู ปสฺสนฺติ อาคนฺตุเก ภิกฺขู นานาสํวาสเกฯ ",
  "ปฺลิ-ตฺวฺ-กฺทฺ๒:๓๔ฯ๑๒ฯ๒": "เต สมานสํวาสกทิฏฺฐึ ปฏิลภนฺติ; ",
  "ปฺลิ-ตฺวฺ-กฺทฺ๒:๓๔ฯ๑๒ฯ๓": "สมานสํวาสกทิฏฺฐึ ปฏิลภิตฺวา น ปุจฺฉนฺติ; อปุจฺฉิตฺวา เอกโต อุโปสถํ กโรนฺติฯ อนาปตฺติฯ ",
  "ปฺลิ-ตฺวฺ-กฺทฺ๒:๓๔ฯ๑๒ฯ๔": "เต ปุจฺฉนฺติ; ปุจฺฉิตฺวา นาภิวิตรนฺติ; อนภิวิตริตฺวา เอกโต อุโปสถํ กโรนฺติฯ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๔ฯ๑๒ฯ๕": "เต ปุจฺฉนฺติ; ปุจฺฉิตฺวา นาภิวิตรนฺติ; อนภิวิตริตฺวา ปาเฏกฺกํ อุโปสถํ กโรนฺติฯ อนาปตฺติฯ ",
  "ปฺลิ-ตฺวฺ-กฺทฺ๒:๓๔ฯ๑๓ฯ๑": "อิธ ปน, ภิกฺขเว, อาวาสิกา ภิกฺขู ปสฺสนฺติ อาคนฺตุเก ภิกฺขู สมานสํวาสเกฯ ",
  "ปฺลิ-ตฺวฺ-กฺทฺ๒:๓๔ฯ๑๓ฯ๒": "เต นานาสํวาสกทิฏฺฐึ ปฏิลภนฺติ; ",
  "ปฺลิ-ตฺวฺ-กฺทฺ๒:๓๔ฯ๑๓ฯ๓": "นานาสํวาสกทิฏฺฐึ ปฏิลภิตฺวา น ปุจฺฉนฺติ; อปุจฺฉิตฺวา เอกโต อุโปสถํ กโรนฺติฯ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๔ฯ๑๓ฯ๔": "เต ปุจฺฉนฺติ; ปุจฺฉิตฺวา อภิวิตรนฺติ; อภิวิตริตฺวา ปาเฏกฺกํ อุโปสถํ กโรนฺติฯ อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๔ฯ๑๓ฯ๕": "เต ปุจฺฉนฺติ; ปุจฺฉิตฺวา อภิวิตรนฺติ; อภิวิตริตฺวา เอกโต อุโปสถํ กโรนฺติฯ อนาปตฺติฯ ",
  "ปฺลิ-ตฺวฺ-กฺทฺ๒:๓๕ฯ๑ฯ๐": "๓๖ฯ นคนฺตพฺพวาร ",
  "ปฺลิ-ตฺวฺ-กฺทฺ๒:๓๕ฯ๑ฯ๑": "น, ภิกฺขเว, ตทหุโปสเถ สภิกฺขุกา อาวาสา อภิกฺขุโก อาวาโส คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๑ฯ๒": "น, ภิกฺขเว, ตทหุโปสเถ สภิกฺขุกา อาวาสา อภิกฺขุโก อนาวาโส คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๑ฯ๓": "น, ภิกฺขเว, ตทหุโปสเถ สภิกฺขุกา อาวาสา อภิกฺขุโก อาวาโส วา อนาวาโส วา คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๒ฯ๑": "น, ภิกฺขเว, ตทหุโปสเถ สภิกฺขุกา อนาวาสา อภิกฺขุโก อาวาโส คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๒ฯ๒": "น, ภิกฺขเว, ตทหุโปสเถ สภิกฺขุกา อนาวาสา อภิกฺขุโก อนาวาโส คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๒ฯ๓": "น, ภิกฺขเว, ตทหุโปสเถ สภิกฺขุกา อนาวาสา อภิกฺขุโก อาวาโส วา อนาวาโส วา คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๓ฯ๑": "น, ภิกฺขเว, ตทหุโปสเถ สภิกฺขุกา อาวาสา วา อนาวาสา วา อภิกฺขุโก อาวาโส คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๓ฯ๒": "น, ภิกฺขเว, ตทหุโปสเถ สภิกฺขุกา อาวาสา วา อนาวาสา วา อภิกฺขุโก อนาวาโส คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๓ฯ๓": "น, ภิกฺขเว, ตทหุโปสเถ สภิกฺขุกา อาวาสา วา อนาวาสา วา อภิกฺขุโก อาวาโส วา อนาวาโส วา คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๔ฯ๑": "น, ภิกฺขเว, ตทหุโปสเถ สภิกฺขุกา อาวาสา สภิกฺขุโก อาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๔ฯ๒": "น, ภิกฺขเว, ตทหุโปสเถ สภิกฺขุกา อาวาสา สภิกฺขุโก อนาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๔ฯ๓": "น, ภิกฺขเว, ตทหุโปสเถ สภิกฺขุกา อาวาสา สภิกฺขุโก อาวาโส วา อนาวาโส วา คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๔ฯ๔": "น, ภิกฺขเว, ตทหุโปสเถ สภิกฺขุกา อนาวาสา สภิกฺขุโก อาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๔ฯ๕": "น, ภิกฺขเว, ตทหุโปสเถ สภิกฺขุกา อนาวาสา สภิกฺขุโก อนาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๔ฯ๖": "น, ภิกฺขเว, ตทหุโปสเถ สภิกฺขุกา อนาวาสา สภิกฺขุโก อาวาโส วา อนาวาโส วา คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๔ฯ๗": "น, ภิกฺขเว, ตทหุโปสเถ สภิกฺขุกา อาวาสา วา อนาวาสา วา สภิกฺขุโก อาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๔ฯ๘": "น, ภิกฺขเว, ตทหุโปสเถ สภิกฺขุกา อาวาสา วา อนาวาสา วา สภิกฺขุโก อนาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๔ฯ๙": "น, ภิกฺขเว, ตทหุโปสเถ สภิกฺขุกา อาวาสา วา อนาวาสา วา สภิกฺขุโก อาวาโส วา อนาวาโส วา คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
  "ปฺลิ-ตฺวฺ-กฺทฺ๒:๓๕ฯ๕ฯ๐": "๓๗ฯ คนฺตพฺพวาร ",
  "ปฺลิ-ตฺวฺ-กฺทฺ๒:๓๕ฯ๕ฯ๑": "คนฺตพฺโพ, ภิกฺขเว, ตทหุโปสเถ สภิกฺขุกา อาวาสา สภิกฺขุโก อาวาโส, ยตฺถสฺสุ ภิกฺขู สมานสํวาสกา, ยํ ชญฺญา—",
  "ปฺลิ-ตฺวฺ-กฺทฺ๒:๓๕ฯ๕ฯ๒": "‘สกฺโกมิ อชฺเชว คนฺตุนฺ’ติฯ ",
  "ปฺลิ-ตฺวฺ-กฺทฺ๒:๓๕ฯ๕ฯ๓": "คนฺตพฺโพ, ภิกฺขเว, ตทหุโปสเถ สภิกฺขุกา อาวาสา สภิกฺขุโก อนาวาโส …เป… ",
  "ปฺลิ-ตฺวฺ-กฺทฺ๒:๓๕ฯ๕ฯ๔": "สภิกฺขุโก อาวาโส วา อนาวาโส วา, ยตฺถสฺสุ ภิกฺขู สมานสํวาสกา, ยํ ชญฺญา—",
  "ปฺลิ-ตฺวฺ-กฺทฺ๒:๓๕ฯ๕ฯ๕": "‘สกฺโกมิ อชฺเชว คนฺตุนฺ’ติฯ ",
  "ปฺลิ-ตฺวฺ-กฺทฺ๒:๓๕ฯ๕ฯ๖": "คนฺตพฺโพ, ภิกฺขเว, ตทหุโปสเถ สภิกฺขุกา อนาวาสา สภิกฺขุโก อาวาโส …เป… ",
  "ปฺลิ-ตฺวฺ-กฺทฺ๒:๓๕ฯ๕ฯ๗": "สภิกฺขุโก อนาวาโส …เป… ",
  "ปฺลิ-ตฺวฺ-กฺทฺ๒:๓๕ฯ๕ฯ๘": "สภิกฺขุโก อาวาโส วา อนาวาโส วา, ยตฺถสฺสุ ภิกฺขู สมานสํวาสกา, ยํ ชญฺญา—",
  "ปฺลิ-ตฺวฺ-กฺทฺ๒:๓๕ฯ๕ฯ๙": "‘สกฺโกมิ อชฺเชว คนฺตุนฺ’ติฯ ",
  "ปฺลิ-ตฺวฺ-กฺทฺ๒:๓๕ฯ๕ฯ๑๐": "คนฺตพฺโพ, ภิกฺขเว, ตทหุโปสเถ สภิกฺขุกา อาวาสา วา อนาวาสา วา สภิกฺขุโก อาวาโส …เป… ",
  "ปฺลิ-ตฺวฺ-กฺทฺ๒:๓๕ฯ๕ฯ๑๑": "สภิกฺขุโก อนาวาโส …เป… ",
  "ปฺลิ-ตฺวฺ-กฺทฺ๒:๓๕ฯ๕ฯ๑๒": "สภิกฺขุโก อาวาโส วา อนาวาโส วา, ยตฺถสฺสุ ภิกฺขู สมานสํวาสกา, ยํ ชญฺญา—",
  "ปฺลิ-ตฺวฺ-กฺทฺ๒:๓๕ฯ๕ฯ๑๓": "‘สกฺโกมิ อชฺเชว คนฺตุนฺ’ติฯ ",
  "ปฺลิ-ตฺวฺ-กฺทฺ๒:๓๖ฯ๑ฯ๐": "๓๘ฯ วชฺชนียปุคฺคลสนฺทสฺสน ",
  "ปฺลิ-ตฺวฺ-กฺทฺ๒:๓๖ฯ๑ฯ๑": "น, ภิกฺขเว, ภิกฺขุนิยา นิสินฺนปริสาย ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๓๖ฯ๑ฯ๒": "โย อุทฺทิเสยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๖ฯ๑ฯ๓": "น สิกฺขมานาย …เป… ",
  "ปฺลิ-ตฺวฺ-กฺทฺ๒:๓๖ฯ๑ฯ๔": "น สามเณรสฺส …เป… ",
  "ปฺลิ-ตฺวฺ-กฺทฺ๒:๓๖ฯ๑ฯ๕": "น สามเณริยา …เป… ",
  "ปฺลิ-ตฺวฺ-กฺทฺ๒:๓๖ฯ๑ฯ๖": "น สิกฺขาปจฺจกฺขาตกสฺส …เป… ",
  "ปฺลิ-ตฺวฺ-กฺทฺ๒:๓๖ฯ๑ฯ๗": "น อนฺติมวตฺถุํ อชฺฌาปนฺนกสฺส นิสินฺนปริสาย ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๓๖ฯ๑ฯ๘": "โย อุทฺทิเสยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๖ฯ๒ฯ๑": "น อาปตฺติยา อทสฺสเน อุกฺขิตฺตกสฺส นิสินฺนปริสาย ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๓๖ฯ๒ฯ๒": "โย อุทฺทิเสยฺย, ยถาธมฺโม กาเรตพฺโพฯ ",
  "ปฺลิ-ตฺวฺ-กฺทฺ๒:๓๖ฯ๒ฯ๓": "น อาปตฺติยา อปฺปฏิกมฺเม อุกฺขิตฺตกสฺส นิสินฺนปริสาย …เป… ",
  "ปฺลิ-ตฺวฺ-กฺทฺ๒:๓๖ฯ๒ฯ๔": "น ปาปิกาย ทิฏฺฐิยา อปฺปฏินิสฺสคฺเค อุกฺขิตฺตกสฺส นิสินฺนปริสาย ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๓๖ฯ๒ฯ๕": "โย อุทฺทิเสยฺย, ยถาธมฺโม กาเรตพฺโพฯ ",
  "ปฺลิ-ตฺวฺ-กฺทฺ๒:๓๖ฯ๓ฯ๑": "น ปณฺฑกสฺส นิสินฺนปริสาย ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๓๖ฯ๓ฯ๒": "โย อุทฺทิเสยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๖ฯ๓ฯ๓": "น เถยฺยสํวาสกสฺส …เป… ",
  "ปฺลิ-ตฺวฺ-กฺทฺ๒:๓๖ฯ๓ฯ๔": "น ติตฺถิยปกฺกนฺตกสฺส …เป… ",
  "ปฺลิ-ตฺวฺ-กฺทฺ๒:๓๖ฯ๓ฯ๕": "น ติรจฺฉานคตสฺส …เป… ",
  "ปฺลิ-ตฺวฺ-กฺทฺ๒:๓๖ฯ๓ฯ๖": "น มาตุฆาตกสฺส …เป… ",
  "ปฺลิ-ตฺวฺ-กฺทฺ๒:๓๖ฯ๓ฯ๗": "น ปิตุฆาตกสฺส …เป… ",
  "ปฺลิ-ตฺวฺ-กฺทฺ๒:๓๖ฯ๓ฯ๘": "น อรหนฺตฆาตกสฺส …เป… ",
  "ปฺลิ-ตฺวฺ-กฺทฺ๒:๓๖ฯ๓ฯ๙": "น ภิกฺขุนิทูสกสฺส …เป… ",
  "ปฺลิ-ตฺวฺ-กฺทฺ๒:๓๖ฯ๓ฯ๑๐": "น สงฺฆเภทกสฺส …เป… ",
  "ปฺลิ-ตฺวฺ-กฺทฺ๒:๓๖ฯ๓ฯ๑๑": "น โลหิตุปฺปาทกสฺส …เป… ",
  "ปฺลิ-ตฺวฺ-กฺทฺ๒:๓๖ฯ๓ฯ๑๒": "น อุภโตพฺยญฺชนกสฺส นิสินฺนปริสาย ปาติโมกฺขํ อุทฺทิสิตพฺพํฯ ",
  "ปฺลิ-ตฺวฺ-กฺทฺ๒:๓๖ฯ๓ฯ๑๓": "โย อุทฺทิเสยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๑": "น, ภิกฺขเว, ปาริวาสิกปาริสุทฺธิทาเนน อุโปสโถ กาตพฺโพ, อญฺญตฺร อวุฏฺฐิตาย ปริสายฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๒": "น จ, ภิกฺขเว, อนุโปสเถ อุโปสโถ กาตพฺโพ, อญฺญตฺร สงฺฆสามคฺคิยา”ติฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๓": "ตติยภาณวาโร นิฏฺฐิโตฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๔": "อุโปสถกฺขนฺธโก ทุติโยฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๕": "ตสฺสุทฺทานํ ",
  "ปฺลิ-ตฺวฺ-กฺทฺ๒:๓๖ฯ๔ฯ๖": "ติตฺถิยา พิมฺพิสาโร จ, ",
  "ปฺลิ-ตฺวฺ-กฺทฺ๒:๓๖ฯ๔ฯ๗": "สนฺนิปติตุํ ตุณฺหิกา; ",
  "ปฺลิ-ตฺวฺ-กฺทฺ๒:๓๖ฯ๔ฯ๘": "ธมฺมํ รโห ปาติโมกฺขํ, ",
  "ปฺลิ-ตฺวฺ-กฺทฺ๒:๓๖ฯ๔ฯ๙": "เทวสิกํ ตทา สกึฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๑๐": "ยถาปริสา สมคฺคํ, ",
  "ปฺลิ-ตฺวฺ-กฺทฺ๒:๓๖ฯ๔ฯ๑๑": "สามคฺคี มทฺทกุจฺฉิ จ; ",
  "ปฺลิ-ตฺวฺ-กฺทฺ๒:๓๖ฯ๔ฯ๑๒": "สีมา มหตี นทิยา, ",
  "ปฺลิ-ตฺวฺ-กฺทฺ๒:๓๖ฯ๔ฯ๑๓": "อนุ เทฺว ขุทฺทกานิ จฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๑๔": "นวา ราชคเห เจว, ",
  "ปฺลิ-ตฺวฺ-กฺทฺ๒:๓๖ฯ๔ฯ๑๕": "สีมา อวิปฺปวาสนา; ",
  "ปฺลิ-ตฺวฺ-กฺทฺ๒:๓๖ฯ๔ฯ๑๖": "สมฺมนฺเน ปฐมํ สีมํ, ",
  "ปฺลิ-ตฺวฺ-กฺทฺ๒:๓๖ฯ๔ฯ๑๗": "ปจฺฉา สีมํ สมูหเนฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๑๘": "อสมฺมตา คามสีมา, ",
  "ปฺลิ-ตฺวฺ-กฺทฺ๒:๓๖ฯ๔ฯ๑๙": "นทิยา สมุทฺเท สเร; ",
  "ปฺลิ-ตฺวฺ-กฺทฺ๒:๓๖ฯ๔ฯ๒๐": "อุทกุกฺเขโป ภินฺทนฺติ, ",
  "ปฺลิ-ตฺวฺ-กฺทฺ๒:๓๖ฯ๔ฯ๒๑": "ตเถวชฺโฌตฺถรนฺติ จฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๒๒": "กติ กมฺมานิ อุทฺเทโส, ",
  "ปฺลิ-ตฺวฺ-กฺทฺ๒:๓๖ฯ๔ฯ๒๓": "สวรา อสตีปิ จ; ",
  "ปฺลิ-ตฺวฺ-กฺทฺ๒:๓๖ฯ๔ฯ๒๔": "ธมฺมํ วินยํ ตชฺเชนฺติ, ",
  "ปฺลิ-ตฺวฺ-กฺทฺ๒:๓๖ฯ๔ฯ๒๕": "ปุน วินยตชฺชนาฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๒๖": "โจทนา กเต โอกาเส, ",
  "ปฺลิ-ตฺวฺ-กฺทฺ๒:๓๖ฯ๔ฯ๒๗": "อธมฺมปฺปฏิกฺโกสนา; ",
  "ปฺลิ-ตฺวฺ-กฺทฺ๒:๓๖ฯ๔ฯ๒๘": "จตุปญฺจปรา อาวิ, ",
  "ปฺลิ-ตฺวฺ-กฺทฺ๒:๓๖ฯ๔ฯ๒๙": "สญฺจิจฺจ เจปิ วายเมฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๓๐": "สคหฏฺฐา อนชฺฌิฏฺฐา, ",
  "ปฺลิ-ตฺวฺ-กฺทฺ๒:๓๖ฯ๔ฯ๓๑": "โจทนมฺหิ น ชานติ; ",
  "ปฺลิ-ตฺวฺ-กฺทฺ๒:๓๖ฯ๔ฯ๓๒": "สมฺพหุลา น ชานนฺติ, ",
  "ปฺลิ-ตฺวฺ-กฺทฺ๒:๓๖ฯ๔ฯ๓๓": "สชฺชุกํ น จ คจฺฉเรฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๓๔": "กติมี กีวติกา ทูเร, ",
  "ปฺลิ-ตฺวฺ-กฺทฺ๒:๓๖ฯ๔ฯ๓๕": "อาโรเจตุญฺจ นสฺสริ; ",
  "ปฺลิ-ตฺวฺ-กฺทฺ๒:๓๖ฯ๔ฯ๓๖": "อุกฺลาปํ อาสนํ ทีโป, ",
  "ปฺลิ-ตฺวฺ-กฺทฺ๒:๓๖ฯ๔ฯ๓๗": "ทิสา อญฺโญ พหุสฺสุโตฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๓๘": "สชฺชุกํ วสฺสุโปสโถ, ",
  "ปฺลิ-ตฺวฺ-กฺทฺ๒:๓๖ฯ๔ฯ๓๙": "สุทฺธิกมฺมญฺจ ญาตกา; ",
  "ปฺลิ-ตฺวฺ-กฺทฺ๒:๓๖ฯ๔ฯ๔๐": "คคฺโค จตุตโย เทฺวโก, ",
  "ปฺลิ-ตฺวฺ-กฺทฺ๒:๓๖ฯ๔ฯ๔๑": "อาปตฺติสภาคา สริฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๔๒": "สพฺโพ สงฺโฆ เวมติโก, ",
  "ปฺลิ-ตฺวฺ-กฺทฺ๒:๓๖ฯ๔ฯ๔๓": "น ชานนฺติ พหุสฺสุโต; ",
  "ปฺลิ-ตฺวฺ-กฺทฺ๒:๓๖ฯ๔ฯ๔๔": "พหู สมสมา โถกา, ",
  "ปฺลิ-ตฺวฺ-กฺทฺ๒:๓๖ฯ๔ฯ๔๕": "ปริสา อวุฏฺฐิตาย จฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๔๖": "เอกจฺจา วุฏฺฐิตา สพฺพา, ",
  "ปฺลิ-ตฺวฺ-กฺทฺ๒:๓๖ฯ๔ฯ๔๗": "ชานนฺติ จ เวมติกา; ",
  "ปฺลิ-ตฺวฺ-กฺทฺ๒:๓๖ฯ๔ฯ๔๘": "กปฺปเตวาติ กุกฺกุจฺจา, ",
  "ปฺลิ-ตฺวฺ-กฺทฺ๒:๓๖ฯ๔ฯ๔๙": "ชานํ ปสฺสํ สุณนฺติ จฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๕๐": "อาวาสิเกน อาคนฺตุ, ",
  "ปฺลิ-ตฺวฺ-กฺทฺ๒:๓๖ฯ๔ฯ๕๑": "จาตุปนฺนรโส ปุน; ",
  "ปฺลิ-ตฺวฺ-กฺทฺ๒:๓๖ฯ๔ฯ๕๒": "ปาฏิปโท ปนฺนรโส, ",
  "ปฺลิ-ตฺวฺ-กฺทฺ๒:๓๖ฯ๔ฯ๕๓": "ลิงฺคสํวาสกา อุโภฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๕๔": "ปาริวาสานุโปสโถ, ",
  "ปฺลิ-ตฺวฺ-กฺทฺ๒:๓๖ฯ๔ฯ๕๕": "อญฺญตฺร สงฺฆสามคฺคิยา; ",
  "ปฺลิ-ตฺวฺ-กฺทฺ๒:๓๖ฯ๔ฯ๕๖": "เอเต วิภตฺตา อุทฺทานา, ",
  "ปฺลิ-ตฺวฺ-กฺทฺ๒:๓๖ฯ๔ฯ๕๗": "วตฺถุวิภูตการณาติฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๕๘": "อิมสฺมึ ขนฺธเก วตฺถูนิ ฉอสีติฯ ",
  "ปฺลิ-ตฺวฺ-กฺทฺ๒:๓๖ฯ๔ฯ๕๙": "อุโปสถกฺขนฺธโก นิฏฺฐิโตฯ "
}
