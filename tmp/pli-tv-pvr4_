{
  "ปฺลิ-ตฺวฺ-ปฺวฺรฺ๔:๐ฯ๑": "ปริวาร ",
  "ปฺลิ-ตฺวฺ-ปฺวฺรฺ๔:๐ฯ๒": "๔ฯ อนฺตรเปยฺยาล ",
  "ปฺลิ-ตฺวฺ-ปฺวฺรฺ๔:๑ฯ๐": "กติปุจฺฉาวาร ",
  "ปฺลิ-ตฺวฺ-ปฺวฺรฺ๔:๑ฯ๑": "กติ อาปตฺติโย? ",
  "ปฺลิ-ตฺวฺ-ปฺวฺรฺ๔:๑ฯ๒": "กติ อาปตฺติกฺขนฺธา? ",
  "ปฺลิ-ตฺวฺ-ปฺวฺรฺ๔:๑ฯ๓": "กติ วินีตวตฺถูนิ? ",
  "ปฺลิ-ตฺวฺ-ปฺวฺรฺ๔:๑ฯ๔": "กติ อคารวา? ",
  "ปฺลิ-ตฺวฺ-ปฺวฺรฺ๔:๑ฯ๕": "กติ คารวา? ",
  "ปฺลิ-ตฺวฺ-ปฺวฺรฺ๔:๑ฯ๖": "กติ วินีตวตฺถูนิ? ",
  "ปฺลิ-ตฺวฺ-ปฺวฺรฺ๔:๑ฯ๗": "กติ วิปตฺติโย? ",
  "ปฺลิ-ตฺวฺ-ปฺวฺรฺ๔:๑ฯ๘": "กติ อาปตฺติสมุฏฺฐานา? ",
  "ปฺลิ-ตฺวฺ-ปฺวฺรฺ๔:๑ฯ๙": "กติ วิวาทมูลานิ? ",
  "ปฺลิ-ตฺวฺ-ปฺวฺรฺ๔:๑ฯ๑๐": "กติ อนุวาทมูลานิ? ",
  "ปฺลิ-ตฺวฺ-ปฺวฺรฺ๔:๑ฯ๑๑": "กติ สารณียา ธมฺมา? ",
  "ปฺลิ-ตฺวฺ-ปฺวฺรฺ๔:๑ฯ๑๒": "กติ เภทกรวตฺถูนิ? ",
  "ปฺลิ-ตฺวฺ-ปฺวฺรฺ๔:๑ฯ๑๓": "กติ อธิกรณานิ? ",
  "ปฺลิ-ตฺวฺ-ปฺวฺรฺ๔:๑ฯ๑๔": "กติ สมถา? ",
  "ปฺลิ-ตฺวฺ-ปฺวฺรฺ๔:๒ฯ๑": "ปญฺจ อาปตฺติโยฯ ",
  "ปฺลิ-ตฺวฺ-ปฺวฺรฺ๔:๒ฯ๒": "ปญฺจ อาปตฺติกฺขนฺธาฯ ",
  "ปฺลิ-ตฺวฺ-ปฺวฺรฺ๔:๒ฯ๓": "ปญฺจ วินีตวตฺถูนิฯ ",
  "ปฺลิ-ตฺวฺ-ปฺวฺรฺ๔:๒ฯ๔": "สตฺต อาปตฺติโยฯ ",
  "ปฺลิ-ตฺวฺ-ปฺวฺรฺ๔:๒ฯ๕": "สตฺต อาปตฺติกฺขนฺธาฯ ",
  "ปฺลิ-ตฺวฺ-ปฺวฺรฺ๔:๒ฯ๖": "สตฺต วินีตวตฺถูนิฯ ",
  "ปฺลิ-ตฺวฺ-ปฺวฺรฺ๔:๒ฯ๗": "ฉ อคารวาฯ ",
  "ปฺลิ-ตฺวฺ-ปฺวฺรฺ๔:๒ฯ๘": "ฉ คารวาฯ ",
  "ปฺลิ-ตฺวฺ-ปฺวฺรฺ๔:๒ฯ๙": "ฉ วินีตวตฺถูนิฯ ",
  "ปฺลิ-ตฺวฺ-ปฺวฺรฺ๔:๒ฯ๑๐": "จตโสฺส วิปตฺติโยฯ ",
  "ปฺลิ-ตฺวฺ-ปฺวฺรฺ๔:๒ฯ๑๑": "ฉ อาปตฺติสมุฏฺฐานาฯ ",
  "ปฺลิ-ตฺวฺ-ปฺวฺรฺ๔:๒ฯ๑๒": "ฉ วิวาทมูลานิฯ ",
  "ปฺลิ-ตฺวฺ-ปฺวฺรฺ๔:๒ฯ๑๓": "ฉ อนุวาทมูลานิฯ ",
  "ปฺลิ-ตฺวฺ-ปฺวฺรฺ๔:๒ฯ๑๔": "ฉ สารณียา ธมฺมาฯ ",
  "ปฺลิ-ตฺวฺ-ปฺวฺรฺ๔:๒ฯ๑๕": "อฏฺฐารส เภทกรวตฺถูนิฯ ",
  "ปฺลิ-ตฺวฺ-ปฺวฺรฺ๔:๒ฯ๑๖": "จตฺตาริ อธิกรณานิฯ ",
  "ปฺลิ-ตฺวฺ-ปฺวฺรฺ๔:๒ฯ๑๗": "สตฺต สมถาฯ ",
  "ปฺลิ-ตฺวฺ-ปฺวฺรฺ๔:๓ฯ๑": "ตตฺถ กตมา ปญฺจ อาปตฺติโย? ",
  "ปฺลิ-ตฺวฺ-ปฺวฺรฺ๔:๓ฯ๒": "ปาราชิกาปตฺติ, สงฺฆาทิเสสาปตฺติ, ปาจิตฺติยาปตฺติ, ปาฏิเทสนียาปตฺติ, ทุกฺกฏาปตฺติ—",
  "ปฺลิ-ตฺวฺ-ปฺวฺรฺ๔:๓ฯ๓": "อิมา ปญฺจ อาปตฺติโยฯ ",
  "ปฺลิ-ตฺวฺ-ปฺวฺรฺ๔:๔ฯ๑": "ตตฺถ กตเม ปญฺจ อาปตฺติกฺขนฺธา? ",
  "ปฺลิ-ตฺวฺ-ปฺวฺรฺ๔:๔ฯ๒": "ปาราชิกาปตฺติกฺขนฺโธ, สงฺฆาทิเสสาปตฺติกฺขนฺโธ, ปาจิตฺติยาปตฺติกฺขนฺโธ, ปาฏิเทสนียาปตฺติกฺขนฺโธ, ทุกฺกฏาปตฺติกฺขนฺโธ—",
  "ปฺลิ-ตฺวฺ-ปฺวฺรฺ๔:๔ฯ๓": "อิเม ปญฺจ อาปตฺติกฺขนฺธาฯ ",
  "ปฺลิ-ตฺวฺ-ปฺวฺรฺ๔:๕ฯ๑": "ตตฺถ กตมานิ ปญฺจ วินีตวตฺถูนิ? ",
  "ปฺลิ-ตฺวฺ-ปฺวฺรฺ๔:๕ฯ๒": "ปญฺจหิ อาปตฺติกฺขนฺเธหิ อารติ วิรติ ปฏิวิรติ เวรมณี อกิริยา อกรณํ อนชฺฌาปตฺติ เวลาอนติกฺกโม เสตุฆาโต—",
  "ปฺลิ-ตฺวฺ-ปฺวฺรฺ๔:๕ฯ๓": "อิมานิ ปญฺจ วินีตวตฺถูนิฯ ",
  "ปฺลิ-ตฺวฺ-ปฺวฺรฺ๔:๖ฯ๑": "ตตฺถ กตมา สตฺต อาปตฺติโย? ",
  "ปฺลิ-ตฺวฺ-ปฺวฺรฺ๔:๖ฯ๒": "ปาราชิกาปตฺติ, สงฺฆาทิเสสาปตฺติ, ถุลฺลจฺจยาปตฺติ, ปาจิตฺติยาปตฺติ, ปาฏิเทสนียาปตฺติ, ทุกฺกฏาปตฺติ, ทุพฺภาสิตาปตฺติ—",
  "ปฺลิ-ตฺวฺ-ปฺวฺรฺ๔:๖ฯ๓": "อิมา สตฺต อาปตฺติโยฯ ",
  "ปฺลิ-ตฺวฺ-ปฺวฺรฺ๔:๗ฯ๑": "ตตฺถ กตเม สตฺต อาปตฺติกฺขนฺธา? ",
  "ปฺลิ-ตฺวฺ-ปฺวฺรฺ๔:๗ฯ๒": "ปาราชิกาปตฺติกฺขนฺโธ, สงฺฆาทิเสสาปตฺติกฺขนฺโธ, ถุลฺลจฺจยาปตฺติกฺขนฺโธ, ปาจิตฺติยาปตฺติกฺขนฺโธ, ปาฏิเทสนียาปตฺติกฺขนฺโธ, ทุกฺกฏาปตฺติกฺขนฺโธ, ทุพฺภาสิตาปตฺติกฺขนฺโธ—",
  "ปฺลิ-ตฺวฺ-ปฺวฺรฺ๔:๗ฯ๓": "อิเม สตฺต อาปตฺติกฺขนฺธาฯ ",
  "ปฺลิ-ตฺวฺ-ปฺวฺรฺ๔:๘ฯ๑": "ตตฺถ กตมานิ สตฺต วินีตวตฺถูนิ? ",
  "ปฺลิ-ตฺวฺ-ปฺวฺรฺ๔:๘ฯ๒": "สตฺตหิ อาปตฺติกฺขนฺเธหิ อารติ วิรติ ปฏิวิรติ เวรมณี อกิริยา อกรณํ อนชฺฌาปตฺติ เวลาอนติกฺกโม เสตุฆาโต—",
  "ปฺลิ-ตฺวฺ-ปฺวฺรฺ๔:๘ฯ๓": "อิมานิ สตฺต วินีตวตฺถูนิฯ ",
  "ปฺลิ-ตฺวฺ-ปฺวฺรฺ๔:๙ฯ๑": "ตตฺถ กตเม ฉ อคารวา? ",
  "ปฺลิ-ตฺวฺ-ปฺวฺรฺ๔:๙ฯ๒": "พุทฺเธ อคารโว, ธมฺเม อคารโว, สงฺเฆ อคารโว, สิกฺขาย อคารโว, อปฺปมาเท อคารโว, ปฏิสนฺธาเร อคารโว—",
  "ปฺลิ-ตฺวฺ-ปฺวฺรฺ๔:๙ฯ๓": "อิเม ฉ อคารวาฯ ",
  "ปฺลิ-ตฺวฺ-ปฺวฺรฺ๔:๑๐ฯ๑": "ตตฺถ กตเม ฉ คารวา? ",
  "ปฺลิ-ตฺวฺ-ปฺวฺรฺ๔:๑๐ฯ๒": "พุทฺเธ คารโว, ธมฺเม คารโว, สงฺเฆ คารโว, สิกฺขาย คารโว, อปฺปมาเท คารโว, ปฏิสนฺธาเร คารโว—",
  "ปฺลิ-ตฺวฺ-ปฺวฺรฺ๔:๑๐ฯ๓": "อิเม ฉ คารวาฯ ",
  "ปฺลิ-ตฺวฺ-ปฺวฺรฺ๔:๑๑ฯ๑": "ตตฺถ กตมานิ ฉ วินีตวตฺถูนิ? ",
  "ปฺลิ-ตฺวฺ-ปฺวฺรฺ๔:๑๑ฯ๒": "ฉหิ อคารเวหิ อารติ วิรติ ปฏิวิรติ เวรมณี อกิริยา อกรณํ อนชฺฌาปตฺติ เวลาอนติกฺกโม เสตุฆาโต—",
  "ปฺลิ-ตฺวฺ-ปฺวฺรฺ๔:๑๑ฯ๓": "อิมานิ ฉ วินีตวตฺถูนิฯ ",
  "ปฺลิ-ตฺวฺ-ปฺวฺรฺ๔:๑๒ฯ๑": "ตตฺถ กตมา จตโสฺส วิปตฺติโย? ",
  "ปฺลิ-ตฺวฺ-ปฺวฺรฺ๔:๑๒ฯ๒": "สีลวิปตฺติ, อาจารวิปตฺติ, ทิฏฺฐิวิปตฺติ, อาชีววิปตฺติ—",
  "ปฺลิ-ตฺวฺ-ปฺวฺรฺ๔:๑๒ฯ๓": "อิมา จตโสฺส วิปตฺติโยฯ ",
  "ปฺลิ-ตฺวฺ-ปฺวฺรฺ๔:๑๓ฯ๑": "ตตฺถ กตเม ฉ อาปตฺติสมุฏฺฐานา? ",
  "ปฺลิ-ตฺวฺ-ปฺวฺรฺ๔:๑๓ฯ๒": "อตฺถาปตฺติ กายโต สมุฏฺฐาติ, น วาจโต น จิตฺตโต; ",
  "ปฺลิ-ตฺวฺ-ปฺวฺรฺ๔:๑๓ฯ๓": "อตฺถาปตฺติ วาจโต สมุฏฺฐาติ, น กายโต น จิตฺตโต; ",
  "ปฺลิ-ตฺวฺ-ปฺวฺรฺ๔:๑๓ฯ๔": "อตฺถาปตฺติ กายโต จ วาจโต จ สมุฏฺฐาติ, น จิตฺตโต; ",
  "ปฺลิ-ตฺวฺ-ปฺวฺรฺ๔:๑๓ฯ๕": "อตฺถาปตฺติ กายโต จ จิตฺตโต จ สมุฏฺฐาติ, น วาจโต; ",
  "ปฺลิ-ตฺวฺ-ปฺวฺรฺ๔:๑๓ฯ๖": "อตฺถาปตฺติ วาจโต จ จิตฺตโต จ สมุฏฺฐาติ, น กายโต; ",
  "ปฺลิ-ตฺวฺ-ปฺวฺรฺ๔:๑๓ฯ๗": "อตฺถาปตฺติ กายโต จ วาจโต จ จิตฺตโต จ สมุฏฺฐาติ—",
  "ปฺลิ-ตฺวฺ-ปฺวฺรฺ๔:๑๓ฯ๘": "อิเม ฉ อาปตฺติสมุฏฺฐานาฯ ",
  "ปฺลิ-ตฺวฺ-ปฺวฺรฺ๔:๑๔ฯ๑": "ตตฺถ กตมานิ ฉ วิวาทมูลานิ? ",
  "ปฺลิ-ตฺวฺ-ปฺวฺรฺ๔:๑๔ฯ๒": "อิธ ภิกฺขุ โกธโน โหติ อุปนาหีฯ ",
  "ปฺลิ-ตฺวฺ-ปฺวฺรฺ๔:๑๔ฯ๓": "โย โส ภิกฺขุ โกธโน โหติ อุปนาหี โส สตฺถริปิ อคารโว วิหรติ อปฺปติโสฺส, ธมฺเมปิ อคารโว วิหรติ อปฺปติโสฺส, สงฺเฆปิ อคารโว วิหรติ อปฺปติโสฺส, สิกฺขายปิ น ปริปูรการี โหติฯ ",
  "ปฺลิ-ตฺวฺ-ปฺวฺรฺ๔:๑๔ฯ๔": "โย โส ภิกฺขุ สตฺถริ อคารโว วิหรติ อปฺปติโสฺส, ธมฺเม …เป… ",
  "ปฺลิ-ตฺวฺ-ปฺวฺรฺ๔:๑๔ฯ๕": "สงฺเฆ …เป… ",
  "ปฺลิ-ตฺวฺ-ปฺวฺรฺ๔:๑๔ฯ๖": "สิกฺขาย น ปริปูรการี, โส สงฺเฆ วิวาทํ ชเนติฯ ",
  "ปฺลิ-ตฺวฺ-ปฺวฺรฺ๔:๑๔ฯ๗": "โย โหติ วิวาโท พหุชนาหิตาย พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ ",
  "ปฺลิ-ตฺวฺ-ปฺวฺรฺ๔:๑๔ฯ๘": "เอวรูปญฺเจ ตุเมฺห วิวาทมูลํ อชฺฌตฺตํ วา พหิทฺธา วา สมนุปเสฺสยฺยาถ ตตฺร ตุเมฺห ตเสฺสว ปาปกสฺส วิวาทมูลสฺส ปหานาย วายเมยฺยาถฯ ",
  "ปฺลิ-ตฺวฺ-ปฺวฺรฺ๔:๑๔ฯ๙": "เอวรูปญฺเจ ตุเมฺห วิวาทมูลํ อชฺฌตฺตํ วา พหิทฺธา วา น สมนุปเสฺสยฺยาถ ตตฺร ตุเมฺห ตเสฺสว ปาปกสฺส วิวาทมูลสฺส อายตึ อนวสฺสวาย ปฏิปชฺเชยฺยาถฯ ",
  "ปฺลิ-ตฺวฺ-ปฺวฺรฺ๔:๑๔ฯ๑๐": "เอวเมตสฺส ปาปกสฺส วิวาทมูลสฺส ปหานํ โหติฯ ",
  "ปฺลิ-ตฺวฺ-ปฺวฺรฺ๔:๑๔ฯ๑๑": "เอวเมตสฺส ปาปกสฺส วิวาทมูลสฺส อายตึ อนวสฺสโว โหติฯ ",
  "ปฺลิ-ตฺวฺ-ปฺวฺรฺ๔:๑๕ฯ๑": "ปุน จปรํ ภิกฺขุ มกฺขี โหติ ปฬาสี …เป… ",
  "ปฺลิ-ตฺวฺ-ปฺวฺรฺ๔:๑๕ฯ๒": "อิสฺสุกี โหติ มจฺฉรี, สโฐ โหติ มายาวี, ปาปิจฺโฉ โหติ มิจฺฉาทิฏฺฐิ, สนฺทิฏฺฐิปรามาสี โหติ อาธานคฺคาหี ทุปฺปฏินิสฺสคฺคีฯ ",
  "ปฺลิ-ตฺวฺ-ปฺวฺรฺ๔:๑๕ฯ๓": "โย โส ภิกฺขุ สนฺทิฏฺฐิปรามาสี โหติ อาธานคฺคาหี ทุปฺปฏินิสฺสคฺคี โส สตฺถริปิ อคารโว วิหรติ อปฺปติโสฺส, ธมฺเมปิ อคารโว วิหรติ อปฺปติโสฺส, สงฺเฆปิ อคารโว วิหรติ อปฺปติโสฺส, สิกฺขายปิ น ปริปูรการี โหติฯ ",
  "ปฺลิ-ตฺวฺ-ปฺวฺรฺ๔:๑๕ฯ๔": "โย โส ภิกฺขุ สตฺถริ อคารโว วิหรติ อปฺปติโสฺส ธมฺเม …เป… ",
  "ปฺลิ-ตฺวฺ-ปฺวฺรฺ๔:๑๕ฯ๕": "สงฺเฆ …เป… ",
  "ปฺลิ-ตฺวฺ-ปฺวฺรฺ๔:๑๕ฯ๖": "สิกฺขาย น ปริปูรการี, โส สงฺเฆ วิวาทํ ชเนติฯ ",
  "ปฺลิ-ตฺวฺ-ปฺวฺรฺ๔:๑๕ฯ๗": "โย โส โหติ วิวาโท พหุชนาหิตาย พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ ",
  "ปฺลิ-ตฺวฺ-ปฺวฺรฺ๔:๑๕ฯ๘": "เอวรูปญฺเจ ตุเมฺห วิวาทมูลํ อชฺฌตฺตํ วา พหิทฺธา วา สมนุปเสฺสยฺยาถ ตตฺร ตุเมฺห ตเสฺสว ปาปกสฺส วิวาทมูลสฺส ปหานาย วายเมยฺยาถฯ ",
  "ปฺลิ-ตฺวฺ-ปฺวฺรฺ๔:๑๕ฯ๙": "เอวรูปญฺเจ ตุเมฺห วิวาทมูลํ อชฺฌตฺตํ วา พหิทฺธา วา น สมนุปเสฺสยฺยาถ ตตฺร ตุเมฺห ตเสฺสว ปาปกสฺส วิวาทมูลสฺส อายตึ อนวสฺสวาย ปฏิปชฺเชยฺยาถฯ ",
  "ปฺลิ-ตฺวฺ-ปฺวฺรฺ๔:๑๕ฯ๑๐": "เอวเมตสฺส ปาปกสฺส วิวาทมูลสฺส ปหานํ โหติฯ ",
  "ปฺลิ-ตฺวฺ-ปฺวฺรฺ๔:๑๕ฯ๑๑": "เอวเมตสฺส ปาปกสฺส วิวาทมูลสฺส อายตึ อนวสฺสโว โหติฯ ",
  "ปฺลิ-ตฺวฺ-ปฺวฺรฺ๔:๑๕ฯ๑๒": "อิมานิ ฉ วิวาทมูลานิฯ ",
  "ปฺลิ-ตฺวฺ-ปฺวฺรฺ๔:๑๖ฯ๑": "ตตฺถ กตมานิ ฉ อนุวาทมูลานิ? ",
  "ปฺลิ-ตฺวฺ-ปฺวฺรฺ๔:๑๖ฯ๒": "อิธ ภิกฺขุ โกธโน โหติ อุปนาหีฯ ",
  "ปฺลิ-ตฺวฺ-ปฺวฺรฺ๔:๑๖ฯ๓": "โย โส ภิกฺขุ โกธโน โหติ อุปนาหี โส สตฺถริปิ อคารโว วิหรติ อปฺปติโสฺส, ธมฺเมปิ อคารโว วิหรติ อปฺปติโสฺส, สงฺเฆปิ อคารโว วิหรติ อปฺปติโสฺส, สิกฺขายปิ น ปริปูรการี โหติฯ ",
  "ปฺลิ-ตฺวฺ-ปฺวฺรฺ๔:๑๖ฯ๔": "โย โส ภิกฺขุ สตฺถริ อคารโว วิหรติ อปฺปติโสฺส ธมฺเม …เป… ",
  "ปฺลิ-ตฺวฺ-ปฺวฺรฺ๔:๑๖ฯ๕": "สงฺเฆ …เป… ",
  "ปฺลิ-ตฺวฺ-ปฺวฺรฺ๔:๑๖ฯ๖": "สิกฺขาย น ปริปูรการี โส สงฺเฆ อนุวาทํ ชเนติฯ ",
  "ปฺลิ-ตฺวฺ-ปฺวฺรฺ๔:๑๖ฯ๗": "โย โหติ อนุวาโท พหุชนาหิตาย พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ ",
  "ปฺลิ-ตฺวฺ-ปฺวฺรฺ๔:๑๖ฯ๘": "เอวรูปญฺเจ ตุเมฺห อนุวาทมูลํ อชฺฌตฺตํ วา พหิทฺธา วา สมนุปเสฺสยฺยาถ ตตฺร ตุเมฺห ตเสฺสว ปาปกสฺส อนุวาทมูลสฺส ปหานาย วายเมยฺยาถฯ ",
  "ปฺลิ-ตฺวฺ-ปฺวฺรฺ๔:๑๖ฯ๙": "เอวรูปญฺเจ ตุเมฺห อนุวาทมูลํ อชฺฌตฺตํ วา พหิทฺธา วา น สมนุปเสฺสยฺยาถ ตตฺร ตุเมฺห ตเสฺสว ปาปกสฺส อนุวาทมูลสฺส อายตึ อนวสฺสวาย ปฏิปชฺเชยฺยาถฯ ",
  "ปฺลิ-ตฺวฺ-ปฺวฺรฺ๔:๑๖ฯ๑๐": "เอวเมตสฺส ปาปกสฺส อนุวาทมูลสฺส ปหานํ โหติฯ ",
  "ปฺลิ-ตฺวฺ-ปฺวฺรฺ๔:๑๖ฯ๑๑": "เอวเมตสฺส ปาปกสฺส อนุวาทมูลสฺส อายตึ อนวสฺสโว โหติฯ ",
  "ปฺลิ-ตฺวฺ-ปฺวฺรฺ๔:๑๗ฯ๑": "ปุน จปรํ ภิกฺขุ มกฺขี โหติ ปลาสี …เป… ",
  "ปฺลิ-ตฺวฺ-ปฺวฺรฺ๔:๑๗ฯ๒": "อิสฺสุกี โหติ มจฺฉรี, สโฐ โหติ มายาวี, ปาปิจฺโฉ โหติ มิจฺฉาทิฏฺฐิ, สนฺทิฏฺฐิปรามาสี โหติ อาธานคฺคาหี ทุปฺปฏินิสฺสคฺคีฯ ",
  "ปฺลิ-ตฺวฺ-ปฺวฺรฺ๔:๑๗ฯ๓": "โย โส ภิกฺขุ สนฺทิฏฺฐิปรามาสี โหติ อาธานคฺคาหี ทุปฺปฏินิสฺสคฺคี โส สตฺถริปิ อคารโว วิหรติ อปฺปติโสฺส, ธมฺเมปิ อคารโว วิหรติ อปฺปติโสฺส, สงฺเฆปิ อคารโว วิหรติ อปฺปติโสฺส, สิกฺขายปิ น ปริปูรการี โหติฯ ",
  "ปฺลิ-ตฺวฺ-ปฺวฺรฺ๔:๑๗ฯ๔": "โย โส ภิกฺขุ สตฺถริ อคารโว วิหรติ อปฺปติโสฺส ธมฺเม …เป… ",
  "ปฺลิ-ตฺวฺ-ปฺวฺรฺ๔:๑๗ฯ๕": "สงฺเฆ …เป… ",
  "ปฺลิ-ตฺวฺ-ปฺวฺรฺ๔:๑๗ฯ๖": "สิกฺขาย น ปริปูรการี โส สงฺเฆ อนุวาทํ ชเนติฯ ",
  "ปฺลิ-ตฺวฺ-ปฺวฺรฺ๔:๑๗ฯ๗": "โย โหติ อนุวาโท พหุชนาหิตาย พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ ",
  "ปฺลิ-ตฺวฺ-ปฺวฺรฺ๔:๑๗ฯ๘": "เอวรูปญฺเจ ตุเมฺห อนุวาทมูลํ อชฺฌตฺตํ วา พหิทฺธา วา สมนุปเสฺสยฺยาถ ตตฺร ตุเมฺห ตเสฺสว ปาปกสฺส อนุวาทมูลสฺส ปหานาย วายเมยฺยาถฯ ",
  "ปฺลิ-ตฺวฺ-ปฺวฺรฺ๔:๑๗ฯ๙": "เอวรูปญฺเจ ตุเมฺห อนุวาทมูลํ อชฺฌตฺตํ วา พหิทฺธา วา น สมนุปเสฺสยฺยาถ ตตฺร ตุเมฺห ตเสฺสว ปาปกสฺส อนุวาทมูลสฺส อายตึ อนวสฺสวาย ปฏิปชฺเชยฺยาถฯ ",
  "ปฺลิ-ตฺวฺ-ปฺวฺรฺ๔:๑๗ฯ๑๐": "เอวเมตสฺส ปาปกสฺส อนุวาทมูลสฺส ปหานํ โหติฯ ",
  "ปฺลิ-ตฺวฺ-ปฺวฺรฺ๔:๑๗ฯ๑๑": "เอวเมตสฺส ปาปกสฺส อนุวาทมูลสฺส อายตึ อนวสฺสโว โหติฯ ",
  "ปฺลิ-ตฺวฺ-ปฺวฺรฺ๔:๑๗ฯ๑๒": "อิมานิ ฉ อนุวาทมูลานิฯ ",
  "ปฺลิ-ตฺวฺ-ปฺวฺรฺ๔:๑๘ฯ๑": "ตตฺถ กตเม ฉ สารณียา ธมฺมา? ",
  "ปฺลิ-ตฺวฺ-ปฺวฺรฺ๔:๑๘ฯ๒": "อิธ ภิกฺขุโน เมตฺตํ กายกมฺมํ ปจฺจุปฏฺฐิตํ โหติ สพฺรหฺมจารีสุ อาวิ เจว รโห จฯ ",
  "ปฺลิ-ตฺวฺ-ปฺวฺรฺ๔:๑๘ฯ๓": "อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ ",
  "ปฺลิ-ตฺวฺ-ปฺวฺรฺ๔:๑๙ฯ๑": "ปุน จปรํ ภิกฺขุโน เมตฺตํ วจีกมฺมํ ปจฺจุปฏฺฐิตํ โหติ สพฺรหฺมจารีสุ อาวิ เจว รโห จฯ ",
  "ปฺลิ-ตฺวฺ-ปฺวฺรฺ๔:๑๙ฯ๒": "อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ ",
  "ปฺลิ-ตฺวฺ-ปฺวฺรฺ๔:๒๐ฯ๑": "ปุน จปรํ ภิกฺขุโน เมตฺตํ มโนกมฺมํ ปจฺจุปฏฺฐิตํ โหติ สพฺรหฺมจารีสุ อาวิ เจว รโห จฯ ",
  "ปฺลิ-ตฺวฺ-ปฺวฺรฺ๔:๒๐ฯ๒": "อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ ",
  "ปฺลิ-ตฺวฺ-ปฺวฺรฺ๔:๒๑ฯ๑": "ปุน จปรํ ภิกฺขุ เย เต ลาภา ธมฺมิกา ธมฺมลทฺธา อนฺตมโส ปตฺตปริยาปนฺนมตฺตมฺปิ ตถารูเปหิ ลาเภหิ อปฺปฏิวิภตฺตโภคี โหติ สีลวนฺเตหิ สพฺรหฺมจารีหิ สาธารณโภคีฯ ",
  "ปฺลิ-ตฺวฺ-ปฺวฺรฺ๔:๒๑ฯ๒": "อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ ",
  "ปฺลิ-ตฺวฺ-ปฺวฺรฺ๔:๒๒ฯ๑": "ปุน จปรํ ภิกฺขุ ยานิ ตานิ สีลานิ อขณฺฑานิ อจฺฉิทฺทานิ อสพลานิ อกมฺมาสานิ ภุชิสฺสานิ วิญฺญุปสตฺถานิ อปรามฏฺฐานิ สมาธิสํวตฺตนิกานิ, ตถารูเปสุ สีเลสุ สีลสามญฺญคโต วิหรติ สพฺรหฺมจารีหิ อาวิ เจว รโห จฯ ",
  "ปฺลิ-ตฺวฺ-ปฺวฺรฺ๔:๒๒ฯ๒": "อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ ",
  "ปฺลิ-ตฺวฺ-ปฺวฺรฺ๔:๒๓ฯ๑": "ปุน จปรํ ภิกฺขุ ยายํ ทิฏฺฐิ อริยา นิยฺยานิกา นิยฺยาติ ตกฺกรสฺส สมฺมา ทุกฺขกฺขยาย ตถารูปาย ทิฏฺฐิยา ทิฏฺฐิสามญฺญคโต วิหรติ สพฺรหฺมจารีหิ อาวิ เจว รโห จฯ ",
  "ปฺลิ-ตฺวฺ-ปฺวฺรฺ๔:๒๓ฯ๒": "อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ ",
  "ปฺลิ-ตฺวฺ-ปฺวฺรฺ๔:๒๓ฯ๓": "อิเม ฉ สารณียา ธมฺมาฯ ",
  "ปฺลิ-ตฺวฺ-ปฺวฺรฺ๔:๒๔ฯ๑": "ตตฺถ กตมานิ อฏฺฐารส เภทกรวตฺถูนิ? ",
  "ปฺลิ-ตฺวฺ-ปฺวฺรฺ๔:๒๔ฯ๒": "อิธ ภิกฺขุ อธมฺมํ “ธมฺโม”ติ ทีเปติ, ธมฺมํ “อธมฺโม”ติ ทีเปติ, อวินยํ “วินโย”ติ ทีเปติ, วินยํ “อวินโย”ติ ทีเปติ, อภาสิตํ อลปิตํ ตถาคเตน “ภาสิตํ ลปิตํ ตถาคเตนา”ติ ทีเปติ, ภาสิตํ ลปิตํ ตถาคเตน “อภาสิตํ อลปิตํ ตถาคเตนา”ติ ทีเปติ, อนาจิณฺณํ ตถาคเตน “อาจิณฺณํ ตถาคเตนา”ติ ทีเปติ, อาจิณฺณํ ตถาคเตน “อนาจิณฺณํ ตถาคเตนา”ติ ทีเปติ, อปญฺญตฺตํ ตถาคเตน “ปญฺญตฺตํ ตถาคเตนา”ติ ทีเปติ, ปญฺญตฺตํ ตถาคเตน “อปญฺญตฺตํ ตถาคเตนา”ติ ทีเปติ, อาปตฺตึ “อนาปตฺตี”ติ ทีเปติ, อนาปตฺตึ “อาปตฺตี”ติ ทีเปติ, ลหุกํ อาปตฺตึ “ครุกา อาปตฺตี”ติ ทีเปติ, ครุกํ อาปตฺตึ “ลหุกา อาปตฺตี”ติ ทีเปติ, สาวเสสํ อาปตฺตึ “อนวเสสา อาปตฺตี”ติ ทีเปติ, อนวเสสํ อาปตฺตึ “สาวเสสา อาปตฺตี”ติ ทีเปติ, ทุฏฺฐุลฺลํ อาปตฺตึ “อทุฏฺฐุลฺลา อาปตฺตี”ติ ทีเปติ, อทุฏฺฐุลฺลํ อาปตฺตึ “ทุฏฺฐุลฺลา อาปตฺตี”ติ ทีเปติฯ ",
  "ปฺลิ-ตฺวฺ-ปฺวฺรฺ๔:๒๔ฯ๓": "อิมานิ อฏฺฐารส เภทกรวตฺถูนิฯ ",
  "ปฺลิ-ตฺวฺ-ปฺวฺรฺ๔:๒๕ฯ๑": "ตตฺถ กตมานิ จตฺตาริ อธิกรณานิ? ",
  "ปฺลิ-ตฺวฺ-ปฺวฺรฺ๔:๒๕ฯ๒": "วิวาทาธิกรณํ, อนุวาทาธิกรณํ, อาปตฺตาธิกรณํ, กิจฺจาธิกรณํ—",
  "ปฺลิ-ตฺวฺ-ปฺวฺรฺ๔:๒๕ฯ๓": "อิมานิ จตฺตาริ อธิกรณานิฯ ",
  "ปฺลิ-ตฺวฺ-ปฺวฺรฺ๔:๒๖ฯ๑": "ตตฺถ กตเม สตฺต สมถา? ",
  "ปฺลิ-ตฺวฺ-ปฺวฺรฺ๔:๒๖ฯ๒": "สมฺมุขาวินโย, สติวินโย, อมูฬฺหวินโย, ปฏิญฺญาตกรณํ, เยภุยฺยสิกา, ตสฺสปาปิยสิกา, ติณวตฺถารโก—",
  "ปฺลิ-ตฺวฺ-ปฺวฺรฺ๔:๒๖ฯ๓": "อิเม สตฺต สมถาฯ ",
  "ปฺลิ-ตฺวฺ-ปฺวฺรฺ๔:๒๗ฯ๑": "กติปุจฺฉาวาโร นิฏฺฐิโตฯ ",
  "ปฺลิ-ตฺวฺ-ปฺวฺรฺ๔:๒๘ฯ๑": "ตสฺสุทฺทานํ ",
  "ปฺลิ-ตฺวฺ-ปฺวฺรฺ๔:๒๙ฯ๑": "อาปตฺติ อาปตฺติกฺขนฺธา, ",
  "ปฺลิ-ตฺวฺ-ปฺวฺรฺ๔:๒๙ฯ๒": "วินีตา สตฺตธา ปุน; ",
  "ปฺลิ-ตฺวฺ-ปฺวฺรฺ๔:๒๙ฯ๓": "วินีตาคารวา เจว, ",
  "ปฺลิ-ตฺวฺ-ปฺวฺรฺ๔:๒๙ฯ๔": "คารวา มูลเมว จฯ ",
  "ปฺลิ-ตฺวฺ-ปฺวฺรฺ๔:๓๐ฯ๑": "ปุน วินีตา วิปตฺติ, ",
  "ปฺลิ-ตฺวฺ-ปฺวฺรฺ๔:๓๐ฯ๒": "สมุฏฺฐานา วิวาทนา; ",
  "ปฺลิ-ตฺวฺ-ปฺวฺรฺ๔:๓๐ฯ๓": "อนุวาทา สารณียํ, ",
  "ปฺลิ-ตฺวฺ-ปฺวฺรฺ๔:๓๐ฯ๔": "เภทาธิกรเณน จ; ",
  "ปฺลิ-ตฺวฺ-ปฺวฺรฺ๔:๓๐ฯ๕": "สตฺเตว สมถา วุตฺตา, ",
  "ปฺลิ-ตฺวฺ-ปฺวฺรฺ๔:๓๐ฯ๖": "ปทา สตฺตรสา อิเมติฯ ",
  "ปฺลิ-ตฺวฺ-ปฺวฺรฺ๔:๓๑ฯ๐": "๔ฯ๑ฯ ฉอาปตฺติสมุฏฺฐานวาร ",
  "ปฺลิ-ตฺวฺ-ปฺวฺรฺ๔:๓๑ฯ๑": "ปฐเมน อาปตฺติสมุฏฺฐาเนน ปาราชิกํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๑ฯ๒": "น หีติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๑ฯ๓": "สงฺฆาทิเสสํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๑ฯ๔": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๑ฯ๕": "ถุลฺลจฺจยํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๑ฯ๖": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๑ฯ๗": "ปาจิตฺติยํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๑ฯ๘": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๑ฯ๙": "ปาฏิเทสนียํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๑ฯ๑๐": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๑ฯ๑๑": "ทุกฺกฏํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๑ฯ๑๒": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๑ฯ๑๓": "ทุพฺภาสิตํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๑ฯ๑๔": "น หีติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๒ฯ๑": "ทุติเยน อาปตฺติสมุฏฺฐาเนน ปาราชิกํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๒ฯ๒": "น หีติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๒ฯ๓": "สงฺฆาทิเสสํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๒ฯ๔": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๒ฯ๕": "ถุลฺลจฺจยํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๒ฯ๖": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๒ฯ๗": "ปาจิตฺติยํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๒ฯ๘": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๒ฯ๙": "ปาฏิเทสนียํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๒ฯ๑๐": "น หีติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๒ฯ๑๑": "ทุกฺกฏํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๒ฯ๑๒": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๒ฯ๑๓": "ทุพฺภาสิตํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๒ฯ๑๔": "น หีติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๓ฯ๑": "ตติเยน อาปตฺติสมุฏฺฐาเนน ปาราชิกํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๓ฯ๒": "น หีติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๓ฯ๓": "สงฺฆาทิเสสํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๓ฯ๔": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๓ฯ๕": "ถุลฺลจฺจยํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๓ฯ๖": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๓ฯ๗": "ปาจิตฺติยํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๓ฯ๘": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๓ฯ๙": "ปาฏิเทสนียํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๓ฯ๑๐": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๓ฯ๑๑": "ทุกฺกฏํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๓ฯ๑๒": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๓ฯ๑๓": "ทุพฺภาสิตํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๓ฯ๑๔": "น หีติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๔ฯ๑": "จตุตฺเถน อาปตฺติสมุฏฺฐาเนน ปาราชิกํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๔ฯ๒": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๔ฯ๓": "สงฺฆาทิเสสํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๔ฯ๔": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๔ฯ๕": "ถุลฺลจฺจยํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๔ฯ๖": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๔ฯ๗": "ปาจิตฺติยํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๔ฯ๘": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๔ฯ๙": "ปาฏิเทสนียํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๔ฯ๑๐": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๔ฯ๑๑": "ทุกฺกฏํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๔ฯ๑๒": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๔ฯ๑๓": "ทุพฺภาสิตํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๔ฯ๑๔": "น หีติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๕ฯ๑": "ปญฺจเมน อาปตฺติสมุฏฺฐาเนน ปาราชิกํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๕ฯ๒": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๕ฯ๓": "สงฺฆาทิเสสํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๕ฯ๔": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๕ฯ๕": "ถุลฺลจฺจยํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๕ฯ๖": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๕ฯ๗": "ปาจิตฺติยํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๕ฯ๘": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๕ฯ๙": "ปาฏิเทสนียํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๕ฯ๑๐": "น หีติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๕ฯ๑๑": "ทุกฺกฏํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๕ฯ๑๒": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๕ฯ๑๓": "ทุพฺภาสิตํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๕ฯ๑๔": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๖ฯ๑": "ฉฏฺเฐน อาปตฺติสมุฏฺฐาเนน ปาราชิกํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๖ฯ๒": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๖ฯ๓": "สงฺฆาทิเสสํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๖ฯ๔": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๖ฯ๕": "ถุลฺลจฺจยํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๖ฯ๖": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๖ฯ๗": "ปาจิตฺติยํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๖ฯ๘": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๖ฯ๙": "ปาฏิเทสนียํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๖ฯ๑๐": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๖ฯ๑๑": "ทุกฺกฏํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๖ฯ๑๒": "สิยาติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๖ฯ๑๓": "ทุพฺภาสิตํ อาปชฺเชยฺยาติ? ",
  "ปฺลิ-ตฺวฺ-ปฺวฺรฺ๔:๓๖ฯ๑๔": "น หีติ วตฺตพฺพํฯ ",
  "ปฺลิ-ตฺวฺ-ปฺวฺรฺ๔:๓๗ฯ๑": "ฉอาปตฺติสมุฏฺฐานวาโร นิฏฺฐิโต ปฐโมฯ ",
  "ปฺลิ-ตฺวฺ-ปฺวฺรฺ๔:๓๘ฯ๐": "๔ฯ๒ฯ กตาปตฺติวาร ",
  "ปฺลิ-ตฺวฺ-ปฺวฺรฺ๔:๓๘ฯ๑": "ปฐเมน อาปตฺติสมุฏฺฐาเนน กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๔:๓๘ฯ๒": "ปฐเมน อาปตฺติสมุฏฺฐาเนน ปญฺจ อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๓๘ฯ๓": "ภิกฺขุ กปฺปิยสญฺญี สญฺญาจิกาย กุฏึ กโรติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํ, ปโยเค ทุกฺกฏํ; ",
  "ปฺลิ-ตฺวฺ-ปฺวฺรฺ๔:๓๘ฯ๔": "เอกํ ปิณฺฑํ อนาคเต อาปตฺติ ถุลฺลจฺจยสฺส; ",
  "ปฺลิ-ตฺวฺ-ปฺวฺรฺ๔:๓๘ฯ๕": "ตสฺมึ ปิณฺเฑ อาคเต อาปตฺติ สงฺฆาทิเสสสฺส; ",
  "ปฺลิ-ตฺวฺ-ปฺวฺรฺ๔:๓๘ฯ๖": "ภิกฺขุ กปฺปิยสญฺญี วิกาเล โภชนํ ภุญฺชติ, อาปตฺติ ปาจิตฺติยสฺส; ",
  "ปฺลิ-ตฺวฺ-ปฺวฺรฺ๔:๓๘ฯ๗": "ภิกฺขุ กปฺปิยสญฺญี อญฺญาติกาย ภิกฺขุนิยา อนฺตรฆรํ ปวิฏฺฐาย หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ภุญฺชติ, อาปตฺติ ปาฏิเทสนียสฺส—",
  "ปฺลิ-ตฺวฺ-ปฺวฺรฺ๔:๓๘ฯ๘": "ปฐเมน อาปตฺติสมุฏฺฐาเนน อิมา ปญฺจ อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๓๙ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ? ",
  "ปฺลิ-ตฺวฺ-ปฺวฺรฺ๔:๓๙ฯ๒": "สตฺตนฺนํ อาปตฺติกฺขนฺธานํ กติหิ อาปตฺติกฺขนฺเธหิ สงฺคหิตา? ",
  "ปฺลิ-ตฺวฺ-ปฺวฺรฺ๔:๓๙ฯ๓": "ฉนฺนํ อาปตฺติสมุฏฺฐานานํ กติหิ สมุฏฺฐาเนหิ สมุฏฺฐนฺติ? ",
  "ปฺลิ-ตฺวฺ-ปฺวฺรฺ๔:๓๙ฯ๔": "จตุนฺนํ อธิกรณานํ กตมํ อธิกรณํ? ",
  "ปฺลิ-ตฺวฺ-ปฺวฺรฺ๔:๓๙ฯ๕": "สตฺตนฺนํ สมถานํ กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๔:๓๙ฯ๖": "ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
  "ปฺลิ-ตฺวฺ-ปฺวฺรฺ๔:๓๙ฯ๗": "สิยา สีลวิปตฺตึ, สิยา อาจารวิปตฺตึฯ ",
  "ปฺลิ-ตฺวฺ-ปฺวฺรฺ๔:๓๙ฯ๘": "สตฺตนฺนํ อาปตฺติกฺขนฺธานํ ปญฺจหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๔:๓๙ฯ๙": "สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ปาฏิเทสนียาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๔:๓๙ฯ๑๐": "ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
  "ปฺลิ-ตฺวฺ-ปฺวฺรฺ๔:๓๙ฯ๑๑": "กายโต สมุฏฺฐนฺติ, น วาจโต น จิตฺตโตฯ ",
  "ปฺลิ-ตฺวฺ-ปฺวฺรฺ๔:๓๙ฯ๑๒": "จตุนฺนํ อธิกรณานํ อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๔:๓๙ฯ๑๓": "สตฺตนฺนํ สมถานํ ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๔:๓๙ฯ๑๔": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๔:๔๐ฯ๑": "ทุติเยน อาปตฺติสมุฏฺฐาเนน กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๔:๔๐ฯ๒": "ทุติเยน อาปตฺติสมุฏฺฐาเนน จตโสฺส อาปตฺติโย อาปชฺชติ—",
  "ปฺลิ-ตฺวฺ-ปฺวฺรฺ๔:๔๐ฯ๓": "ภิกฺขุ กปฺปิยสญฺญี สมาทิสติ—“กุฏึ เม กโรถา”ติฯ ตสฺส กุฏึ กโรนฺติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํฯ ปโยเค ทุกฺกฏํ; ",
  "ปฺลิ-ตฺวฺ-ปฺวฺรฺ๔:๔๐ฯ๔": "เอกํ ปิณฺฑํ อนาคเต อาปตฺติ ถุลฺลจฺจยสฺส; ",
  "ปฺลิ-ตฺวฺ-ปฺวฺรฺ๔:๔๐ฯ๕": "ตสฺมึ ปิณฺเฑ อาคเต อาปตฺติ สงฺฆาทิเสสสฺสฯ ",
  "ปฺลิ-ตฺวฺ-ปฺวฺรฺ๔:๔๐ฯ๖": "ภิกฺขุ กปฺปิยสญฺญี อนุปสมฺปนฺนํ ปทโส ธมฺมํ วาเจติ, อาปตฺติ ปาจิตฺติยสฺส—",
  "ปฺลิ-ตฺวฺ-ปฺวฺรฺ๔:๔๐ฯ๗": "ทุติเยน อาปตฺติสมุฏฺฐาเนน อิมา จตโสฺส อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๔๑ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
  "ปฺลิ-ตฺวฺ-ปฺวฺรฺ๔:๔๑ฯ๒": "สตฺตนฺนํ สมถานํ กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๔:๔๑ฯ๓": "ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
  "ปฺลิ-ตฺวฺ-ปฺวฺรฺ๔:๔๑ฯ๔": "สิยา สีลวิปตฺตึ, สิยา อาจารวิปตฺตึฯ ",
  "ปฺลิ-ตฺวฺ-ปฺวฺรฺ๔:๔๑ฯ๕": "สตฺตนฺนํ อาปตฺติกฺขนฺธานํ จตูหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๔:๔๑ฯ๖": "สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๔:๔๑ฯ๗": "ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
  "ปฺลิ-ตฺวฺ-ปฺวฺรฺ๔:๔๑ฯ๘": "วาจโต สมุฏฺฐนฺติ, น กายโต น จิตฺตโตฯ ",
  "ปฺลิ-ตฺวฺ-ปฺวฺรฺ๔:๔๑ฯ๙": "จตุนฺนํ อธิกรณานํ, อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๔:๔๑ฯ๑๐": "สตฺตนฺนํ สมถานํ ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๔:๔๑ฯ๑๑": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๔:๔๒ฯ๑": "ตติเยน อาปตฺติสมุฏฺฐาเนน กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๔:๔๒ฯ๒": "ตติเยน อาปตฺติสมุฏฺฐาเนน ปญฺจ อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๔๒ฯ๓": "ภิกฺขุ กปฺปิยสญฺญี สํวิทหิตฺวา กุฏึ กโรติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํฯ ปโยเค ทุกฺกฏํ; ",
  "ปฺลิ-ตฺวฺ-ปฺวฺรฺ๔:๔๒ฯ๔": "เอกํ ปิณฺฑํ อนาคเต อาปตฺติ ถุลฺลจฺจยสฺส; ",
  "ปฺลิ-ตฺวฺ-ปฺวฺรฺ๔:๔๒ฯ๕": "ตสฺมึ ปิณฺเฑ อาคเต อาปตฺติ สงฺฆาทิเสสสฺสฯ ",
  "ปฺลิ-ตฺวฺ-ปฺวฺรฺ๔:๔๒ฯ๖": "ภิกฺขุ กปฺปิยสญฺญี ปณีตโภชนานิ อตฺตโน อตฺถาย วิญฺญาเปตฺวา ภุญฺชติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-ปฺวฺรฺ๔:๔๒ฯ๗": "ภิกฺขุ กปฺปิยสญฺญี ภิกฺขุนิยา โวสาสนฺติยา น นิวาเรตฺวา ภุญฺชติ, อาปตฺติ ปาฏิเทสนียสฺส—",
  "ปฺลิ-ตฺวฺ-ปฺวฺรฺ๔:๔๒ฯ๘": "ตติเยน อาปตฺติสมุฏฺฐาเนน อิมา ปญฺจ อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๔๓ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
  "ปฺลิ-ตฺวฺ-ปฺวฺรฺ๔:๔๓ฯ๒": "สตฺตนฺนํ สมถานํ กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๔:๔๓ฯ๓": "ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
  "ปฺลิ-ตฺวฺ-ปฺวฺรฺ๔:๔๓ฯ๔": "สิยา สีลวิปตฺตึ, สิยา อาจารวิปตฺตึฯ ",
  "ปฺลิ-ตฺวฺ-ปฺวฺรฺ๔:๔๓ฯ๕": "สตฺตนฺนํ อาปตฺติกฺขนฺธานํ ปญฺจหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๔:๔๓ฯ๖": "สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ปาฏิเทสนียาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๔:๔๓ฯ๗": "ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
  "ปฺลิ-ตฺวฺ-ปฺวฺรฺ๔:๔๓ฯ๘": "กายโต จ วาจโต จ สมุฏฺฐนฺติ, น จิตฺตโตฯ ",
  "ปฺลิ-ตฺวฺ-ปฺวฺรฺ๔:๔๓ฯ๙": "จตุนฺนํ อธิกรณานํ, อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๔:๔๓ฯ๑๐": "สตฺตนฺนํ สมถานํ ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๔:๔๓ฯ๑๑": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๔:๔๔ฯ๑": "จตุตฺเถน อาปตฺติสมุฏฺฐาเนน กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๔:๔๔ฯ๒": "จตุตฺเถน อาปตฺติสมุฏฺฐาเนน ฉ อาปตฺติโย อาปชฺชติ—",
  "ปฺลิ-ตฺวฺ-ปฺวฺรฺ๔:๔๔ฯ๓": "ภิกฺขุ เมถุนํ ธมฺมํ ปฏิเสวติ, อาปตฺติ ปาราชิกสฺส; ",
  "ปฺลิ-ตฺวฺ-ปฺวฺรฺ๔:๔๔ฯ๔": "ภิกฺขุ อกปฺปิยสญฺญี สญฺญาจิกาย กุฏึ กโรติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํ, ปโยเค ทุกฺกฏํ; ",
  "ปฺลิ-ตฺวฺ-ปฺวฺรฺ๔:๔๔ฯ๕": "เอกํ ปิณฺฑํ อนาคเต อาปตฺติ ถุลฺลจฺจยสฺส; ",
  "ปฺลิ-ตฺวฺ-ปฺวฺรฺ๔:๔๔ฯ๖": "ตสฺมึ ปิณฺเฑ อาคเต อาปตฺติ สงฺฆาทิเสสสฺสฯ ",
  "ปฺลิ-ตฺวฺ-ปฺวฺรฺ๔:๔๔ฯ๗": "ภิกฺขุ อกปฺปิยสญฺญี วิกาเล โภชนํ ภุญฺชติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-ปฺวฺรฺ๔:๔๔ฯ๘": "ภิกฺขุ อกปฺปิยสญฺญี อญฺญาติกาย ภิกฺขุนิยา อนฺตรฆรํ ปวิฏฺฐาย หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ภุญฺชติ, อาปตฺติ ปาฏิเทสนียสฺสฯ ",
  "ปฺลิ-ตฺวฺ-ปฺวฺรฺ๔:๔๔ฯ๙": "จตุตฺเถน อาปตฺติสมุฏฺฐาเนน อิมา ฉ อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๔๕ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
  "ปฺลิ-ตฺวฺ-ปฺวฺรฺ๔:๔๕ฯ๒": "สตฺตนฺนํ สมถานํ กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๔:๔๕ฯ๓": "ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
  "ปฺลิ-ตฺวฺ-ปฺวฺรฺ๔:๔๕ฯ๔": "สิยา สีลวิปตฺตึ, สิยา อาจารวิปตฺตึฯ ",
  "ปฺลิ-ตฺวฺ-ปฺวฺรฺ๔:๔๕ฯ๕": "สตฺตนฺนํ อาปตฺติกฺขนฺธานํ ฉหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๔:๔๕ฯ๖": "สิยา ปาราชิกาปตฺติกฺขนฺเธน, สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ปาฏิเทสนียาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๔:๔๕ฯ๗": "ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
  "ปฺลิ-ตฺวฺ-ปฺวฺรฺ๔:๔๕ฯ๘": "กายโต จ จิตฺตโต จ สมุฏฺฐนฺติ, น วาจโตฯ ",
  "ปฺลิ-ตฺวฺ-ปฺวฺรฺ๔:๔๕ฯ๙": "จตุนฺนํ อธิกรณานํ, อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๔:๔๕ฯ๑๐": "สตฺตนฺนํ สมถานํ ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๔:๔๕ฯ๑๑": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๔:๔๖ฯ๑": "ปญฺจเมน อาปตฺติสมุฏฺฐาเนน กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๔:๔๖ฯ๒": "ปญฺจเมน อาปตฺติสมุฏฺฐาเนน ฉ อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๔๖ฯ๓": "ภิกฺขุ ปาปิจฺโฉ อิจฺฉาปกโต อสนฺตํ อภูตํ อุตฺตริมนุสฺสธมฺมํ อุลฺลปติ, อาปตฺติ ปาราชิกสฺส; ",
  "ปฺลิ-ตฺวฺ-ปฺวฺรฺ๔:๔๖ฯ๔": "ภิกฺขุ อกปฺปิยสญฺญี สมาทิสติ—“กุฏึ เม กโรถา”ติฯ ตสฺส กุฏึ กโรนฺติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํฯ ปโยเค ทุกฺกฏํ; ",
  "ปฺลิ-ตฺวฺ-ปฺวฺรฺ๔:๔๖ฯ๕": "เอกํ ปิณฺฑํ อนาคเต อาปตฺติ ถุลฺลจฺจยสฺส; ",
  "ปฺลิ-ตฺวฺ-ปฺวฺรฺ๔:๔๖ฯ๖": "ตสฺมึ ปิณฺเฑ อาคเต อาปตฺติ สงฺฆาทิเสสสฺสฯ ",
  "ปฺลิ-ตฺวฺ-ปฺวฺรฺ๔:๔๖ฯ๗": "ภิกฺขุ อกปฺปิยสญฺญี อนุปสมฺปนฺนํ ปทโส ธมฺมํ วาเจติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-ปฺวฺรฺ๔:๔๖ฯ๘": "น ขุํเสตุกาโม น วมฺเภตุกาโม น มงฺกุกตฺตุกาโม ทวกมฺยตา หีเนน หีนํ วเทติ, อาปตฺติ ทุพฺภาสิตสฺส—",
  "ปฺลิ-ตฺวฺ-ปฺวฺรฺ๔:๔๖ฯ๙": "ปญฺจเมน อาปตฺติสมุฏฺฐาเนน อิมา ฉ อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๔๗ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
  "ปฺลิ-ตฺวฺ-ปฺวฺรฺ๔:๔๗ฯ๒": "สตฺตนฺนํ สมถานํ กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๔:๔๗ฯ๓": "ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
  "ปฺลิ-ตฺวฺ-ปฺวฺรฺ๔:๔๗ฯ๔": "สิยา สีลวิปตฺตึ, สิยา อาจารวิปตฺตึฯ ",
  "ปฺลิ-ตฺวฺ-ปฺวฺรฺ๔:๔๗ฯ๕": "สตฺตนฺนํ อาปตฺติกฺขนฺธานํ ฉหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๔:๔๗ฯ๖": "สิยา ปาราชิกาปตฺติกฺขนฺเธน, สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธน, สิยา ทุพฺภาสิตาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๔:๔๗ฯ๗": "ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
  "ปฺลิ-ตฺวฺ-ปฺวฺรฺ๔:๔๗ฯ๘": "วาจโต จ จิตฺตโต จ สมุฏฺฐนฺติ, น กายโตฯ ",
  "ปฺลิ-ตฺวฺ-ปฺวฺรฺ๔:๔๗ฯ๙": "จตุนฺนํ อธิกรณานํ, อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๔:๔๗ฯ๑๐": "สตฺตนฺนํ สมถานํ ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๔:๔๗ฯ๑๑": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๔:๔๘ฯ๑": "ฉฏฺเฐน อาปตฺติสมุฏฺฐาเนน กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๔:๔๘ฯ๒": "ฉฏฺเฐน อาปตฺติสมุฏฺฐาเนน ฉ อาปตฺติโย อาปชฺชติ—",
  "ปฺลิ-ตฺวฺ-ปฺวฺรฺ๔:๔๘ฯ๓": "ภิกฺขุ สํวิทหิตฺวา ภณฺฑํ อวหรติ, อาปตฺติ ปาราชิกสฺส; ",
  "ปฺลิ-ตฺวฺ-ปฺวฺรฺ๔:๔๘ฯ๔": "ภิกฺขุ อกปฺปิยสญฺญี สํวิทหิตฺวา กุฏึ กโรติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํ, ปโยเค ทุกฺกฏํ; ",
  "ปฺลิ-ตฺวฺ-ปฺวฺรฺ๔:๔๘ฯ๕": "เอกํ ปิณฺฑํ อนาคเต อาปตฺติ ถุลฺลจฺจยสฺส; ",
  "ปฺลิ-ตฺวฺ-ปฺวฺรฺ๔:๔๘ฯ๖": "ตสฺมึ ปิณฺเฑ อาคเต, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-ปฺวฺรฺ๔:๔๘ฯ๗": "ภิกฺขุ อกปฺปิยสญฺญี ปณีตโภชนานิ อตฺตโน อตฺถาย วิญฺญาเปตฺวา ภุญฺชติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-ปฺวฺรฺ๔:๔๘ฯ๘": "ภิกฺขุ อกปฺปิยสญฺญี ภิกฺขุนิยา โวสาสนฺติยา น นิวาเรตฺวา ภุญฺชติ, อาปตฺติ ปาฏิเทสนียสฺส—",
  "ปฺลิ-ตฺวฺ-ปฺวฺรฺ๔:๔๘ฯ๙": "ฉฏฺเฐน อาปตฺติสมุฏฺฐาเนน อิมา ฉ อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๔๙ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ? ",
  "ปฺลิ-ตฺวฺ-ปฺวฺรฺ๔:๔๙ฯ๒": "สตฺตนฺนํ อาปตฺติกฺขนฺธานํ กติหิ อาปตฺติกฺขนฺเธหิ สงฺคหิตา? ",
  "ปฺลิ-ตฺวฺ-ปฺวฺรฺ๔:๔๙ฯ๓": "ฉนฺนํ อาปตฺติสมุฏฺฐานานํ กติหิ อาปตฺติสมุฏฺฐาเนหิ สมุฏฺฐนฺติ? ",
  "ปฺลิ-ตฺวฺ-ปฺวฺรฺ๔:๔๙ฯ๔": "จตุนฺนํ อธิกรณานํ กตมํ อธิกรณํ? ",
  "ปฺลิ-ตฺวฺ-ปฺวฺรฺ๔:๔๙ฯ๕": "สตฺตนฺนํ สมถานํ กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๔:๔๙ฯ๖": "ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
  "ปฺลิ-ตฺวฺ-ปฺวฺรฺ๔:๔๙ฯ๗": "สิยา สีลวิปตฺตึ, สิยา อาจารวิปตฺตึฯ ",
  "ปฺลิ-ตฺวฺ-ปฺวฺรฺ๔:๔๙ฯ๘": "สตฺตนฺนํ อาปตฺติกฺขนฺธานํ ฉหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๔:๔๙ฯ๙": "สิยา ปาราชิกาปตฺติกฺขนฺเธน, สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ปาฏิเทสนียาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๔:๔๙ฯ๑๐": "ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
  "ปฺลิ-ตฺวฺ-ปฺวฺรฺ๔:๔๙ฯ๑๑": "กายโต จ วาจโต จ จิตฺตโต จ สมุฏฺฐนฺติฯ ",
  "ปฺลิ-ตฺวฺ-ปฺวฺรฺ๔:๔๙ฯ๑๒": "จตุนฺนํ อธิกรณานํ, อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๔:๔๙ฯ๑๓": "สตฺตนฺนํ สมถานํ ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๔:๔๙ฯ๑๔": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จาติฯ ",
  "ปฺลิ-ตฺวฺ-ปฺวฺรฺ๔:๕๐ฯ๑": "ฉนฺนํ อาปตฺติสมุฏฺฐานานํ กตาปตฺติวาโร นิฏฺฐิโต ทุติโยฯ ",
  "ปฺลิ-ตฺวฺ-ปฺวฺรฺ๔:๕๑ฯ๐": "๔ฯ๓ฯ อาปตฺติสมุฏฺฐานคาถา ",
  "ปฺลิ-ตฺวฺ-ปฺวฺรฺ๔:๕๑ฯ๑": "สมุฏฺฐานา กายิกา อนนฺตทสฺสินา, ",
  "ปฺลิ-ตฺวฺ-ปฺวฺรฺ๔:๕๑ฯ๒": "อกฺขาตา โลกหิเตน วิเวกทสฺสินา; ",
  "ปฺลิ-ตฺวฺ-ปฺวฺรฺ๔:๕๑ฯ๓": "อาปตฺติโย เตน สมุฏฺฐิตา กติ, ",
  "ปฺลิ-ตฺวฺ-ปฺวฺรฺ๔:๕๑ฯ๔": "ปุจฺฉามิ ตํ พฺรูหิ วิภงฺคโกวิทฯ ",
  "ปฺลิ-ตฺวฺ-ปฺวฺรฺ๔:๕๒ฯ๑": "สมุฏฺฐานา กายิกา อนนฺตทสฺสินา, ",
  "ปฺลิ-ตฺวฺ-ปฺวฺรฺ๔:๕๒ฯ๒": "อกฺขาตา โลกหิเตน วิเวกทสฺสินา; ",
  "ปฺลิ-ตฺวฺ-ปฺวฺรฺ๔:๕๒ฯ๓": "อาปตฺติโย เตน สมุฏฺฐิตา ปญฺจ, ",
  "ปฺลิ-ตฺวฺ-ปฺวฺรฺ๔:๕๒ฯ๔": "เอตํ เต อกฺขามิ วิภงฺคโกวิทฯ ",
  "ปฺลิ-ตฺวฺ-ปฺวฺรฺ๔:๕๓ฯ๑": "สมุฏฺฐานา วาจสิกา อนนฺตทสฺสินา, ",
  "ปฺลิ-ตฺวฺ-ปฺวฺรฺ๔:๕๓ฯ๒": "อกฺขาตา โลกหิเตน วิเวกทสฺสินา; ",
  "ปฺลิ-ตฺวฺ-ปฺวฺรฺ๔:๕๓ฯ๓": "อาปตฺติโย เตน สมุฏฺฐิตา กติ, ",
  "ปฺลิ-ตฺวฺ-ปฺวฺรฺ๔:๕๓ฯ๔": "ปุจฺฉามิ ตํ พฺรูหิ วิภงฺคโกวิทฯ ",
  "ปฺลิ-ตฺวฺ-ปฺวฺรฺ๔:๕๔ฯ๑": "สมุฏฺฐานา วาจสิกา อนนฺตทสฺสินา, ",
  "ปฺลิ-ตฺวฺ-ปฺวฺรฺ๔:๕๔ฯ๒": "อกฺขาตา โลกหิเตน วิเวกทสฺสินา; ",
  "ปฺลิ-ตฺวฺ-ปฺวฺรฺ๔:๕๔ฯ๓": "อาปตฺติโย เตน สมุฏฺฐิตา จตโสฺส, ",
  "ปฺลิ-ตฺวฺ-ปฺวฺรฺ๔:๕๔ฯ๔": "เอตํ เต อกฺขามิ วิภงฺคโกวิทฯ ",
  "ปฺลิ-ตฺวฺ-ปฺวฺรฺ๔:๕๕ฯ๑": "สมุฏฺฐานา กายิกา วาจสิกา อนนฺตทสฺสินา, ",
  "ปฺลิ-ตฺวฺ-ปฺวฺรฺ๔:๕๕ฯ๒": "อกฺขาตา โลกหิเตน วิเวกทสฺสินา; ",
  "ปฺลิ-ตฺวฺ-ปฺวฺรฺ๔:๕๕ฯ๓": "อาปตฺติโย เตน สมุฏฺฐิตา กติ, ",
  "ปฺลิ-ตฺวฺ-ปฺวฺรฺ๔:๕๕ฯ๔": "ปุจฺฉามิ ตํ พฺรูหิ วิภงฺคโกวิทฯ ",
  "ปฺลิ-ตฺวฺ-ปฺวฺรฺ๔:๕๖ฯ๑": "สมุฏฺฐานา กายิกา วาจสิกา อนนฺตทสฺสินา, ",
  "ปฺลิ-ตฺวฺ-ปฺวฺรฺ๔:๕๖ฯ๒": "อกฺขาตา โลกหิเตน วิเวกทสฺสินา; ",
  "ปฺลิ-ตฺวฺ-ปฺวฺรฺ๔:๕๖ฯ๓": "อาปตฺติโย เตน สมุฏฺฐิตา ปญฺจ, ",
  "ปฺลิ-ตฺวฺ-ปฺวฺรฺ๔:๕๖ฯ๔": "เอตํ เต อกฺขามิ วิภงฺคโกวิทฯ ",
  "ปฺลิ-ตฺวฺ-ปฺวฺรฺ๔:๕๗ฯ๑": "สมุฏฺฐานา กายิกา มานสิกา อนนฺตทสฺสินา, ",
  "ปฺลิ-ตฺวฺ-ปฺวฺรฺ๔:๕๗ฯ๒": "อกฺขาตา โลกหิเตน วิเวกทสฺสินา; ",
  "ปฺลิ-ตฺวฺ-ปฺวฺรฺ๔:๕๗ฯ๓": "อาปตฺติโย เตน สมุฏฺฐิตา กติ, ",
  "ปฺลิ-ตฺวฺ-ปฺวฺรฺ๔:๕๗ฯ๔": "ปุจฺฉามิ ตํ พฺรูหิ วิภงฺคโกวิทฯ ",
  "ปฺลิ-ตฺวฺ-ปฺวฺรฺ๔:๕๘ฯ๑": "สมุฏฺฐานา กายิกา มานสิกา อนนฺตทสฺสินา, ",
  "ปฺลิ-ตฺวฺ-ปฺวฺรฺ๔:๕๘ฯ๒": "อกฺขาตา โลกหิเตน วิเวกทสฺสินา; ",
  "ปฺลิ-ตฺวฺ-ปฺวฺรฺ๔:๕๘ฯ๓": "อาปตฺติโย เตน สมุฏฺฐิตา ฉ, ",
  "ปฺลิ-ตฺวฺ-ปฺวฺรฺ๔:๕๘ฯ๔": "เอตํ เต อกฺขามิ วิภงฺคโกวิทฯ ",
  "ปฺลิ-ตฺวฺ-ปฺวฺรฺ๔:๕๙ฯ๑": "สมุฏฺฐานา วาจสิกา มานสิกา อนนฺตทสฺสินา, ",
  "ปฺลิ-ตฺวฺ-ปฺวฺรฺ๔:๕๙ฯ๒": "อกฺขาตา โลกหิเตน วิเวกทสฺสินา; ",
  "ปฺลิ-ตฺวฺ-ปฺวฺรฺ๔:๕๙ฯ๓": "อาปตฺติโย เตน สมุฏฺฐิตา กติ, ",
  "ปฺลิ-ตฺวฺ-ปฺวฺรฺ๔:๕๙ฯ๔": "ปุจฺฉามิ ตํ พฺรูหิ วิภงฺคโกวิทฯ ",
  "ปฺลิ-ตฺวฺ-ปฺวฺรฺ๔:๖๐ฯ๑": "สมุฏฺฐานา วาจสิกา มานสิกา อนนฺตทสฺสินา, ",
  "ปฺลิ-ตฺวฺ-ปฺวฺรฺ๔:๖๐ฯ๒": "อกฺขาตา โลกหิเตน วิเวกทสฺสินา; ",
  "ปฺลิ-ตฺวฺ-ปฺวฺรฺ๔:๖๐ฯ๓": "อาปตฺติโย เตน สมุฏฺฐิตา ฉ, ",
  "ปฺลิ-ตฺวฺ-ปฺวฺรฺ๔:๖๐ฯ๔": "เอตํ เต อกฺขามิ วิภงฺคโกวิทฯ ",
  "ปฺลิ-ตฺวฺ-ปฺวฺรฺ๔:๖๑ฯ๑": "สมุฏฺฐานา กายิกา วาจสิกา มานสิกา อนนฺตทสฺสินา, ",
  "ปฺลิ-ตฺวฺ-ปฺวฺรฺ๔:๖๑ฯ๒": "อกฺขาตา โลกหิเตน วิเวกทสฺสินา; ",
  "ปฺลิ-ตฺวฺ-ปฺวฺรฺ๔:๖๑ฯ๓": "อาปตฺติโย เตน สมุฏฺฐิตา กติ, ",
  "ปฺลิ-ตฺวฺ-ปฺวฺรฺ๔:๖๑ฯ๔": "ปุจฺฉามิ ตํ พฺรูหิ วิภงฺคโกวิทฯ ",
  "ปฺลิ-ตฺวฺ-ปฺวฺรฺ๔:๖๒ฯ๑": "สมุฏฺฐานา กายิกา วาจสิกา มานสิกา อนนฺตทสฺสินา, ",
  "ปฺลิ-ตฺวฺ-ปฺวฺรฺ๔:๖๒ฯ๒": "อกฺขาตา โลกหิเตน วิเวกทสฺสินา; ",
  "ปฺลิ-ตฺวฺ-ปฺวฺรฺ๔:๖๒ฯ๓": "อาปตฺติโย เตน สมุฏฺฐิตา ฉ, ",
  "ปฺลิ-ตฺวฺ-ปฺวฺรฺ๔:๖๒ฯ๔": "เอตํ เต อกฺขามิ วิภงฺคโกวิทาติฯ ",
  "ปฺลิ-ตฺวฺ-ปฺวฺรฺ๔:๖๓ฯ๑": "อาปตฺติสมุฏฺฐานคาถา นิฏฺฐิตา ตติยาฯ ",
  "ปฺลิ-ตฺวฺ-ปฺวฺรฺ๔:๖๔ฯ๐": "๔ฯ๔ฯ วิปตฺติปจฺจยวาร ",
  "ปฺลิ-ตฺวฺ-ปฺวฺรฺ๔:๖๔ฯ๑": "สีลวิปตฺติปจฺจยา กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๔:๖๔ฯ๒": "สีลวิปตฺติปจฺจยา จตโสฺส อาปตฺติโย อาปชฺชติ—",
  "ปฺลิ-ตฺวฺ-ปฺวฺรฺ๔:๖๔ฯ๓": "ภิกฺขุนี ชานํ ปาราชิกํ ธมฺมํ ปฏิจฺฉาเทติ, อาปตฺติ ปาราชิกสฺส; ",
  "ปฺลิ-ตฺวฺ-ปฺวฺรฺ๔:๖๔ฯ๔": "เวมติกา ปฏิจฺฉาเทติ, อาปตฺติ ถุลฺลจฺจยสฺส; ",
  "ปฺลิ-ตฺวฺ-ปฺวฺรฺ๔:๖๔ฯ๕": "ภิกฺขุ สงฺฆาทิเสสํ ปฏิจฺฉาเทติ, อาปตฺติ ปาจิตฺติยสฺส; ",
  "ปฺลิ-ตฺวฺ-ปฺวฺรฺ๔:๖๔ฯ๖": "อตฺตโน ทุฏฺฐุลฺลํ อาปตฺตึ ปฏิจฺฉาเทติ, อาปตฺติ ทุกฺกฏสฺส—",
  "ปฺลิ-ตฺวฺ-ปฺวฺรฺ๔:๖๔ฯ๗": "สีลวิปตฺติปจฺจยา อิมา จตโสฺส อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๖๕ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
  "ปฺลิ-ตฺวฺ-ปฺวฺรฺ๔:๖๕ฯ๒": "สตฺตนฺนํ สมถานํ กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๔:๖๕ฯ๓": "ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
  "ปฺลิ-ตฺวฺ-ปฺวฺรฺ๔:๖๕ฯ๔": "สิยา สีลวิปตฺตึ, สิยา อาจารวิปตฺตึฯ ",
  "ปฺลิ-ตฺวฺ-ปฺวฺรฺ๔:๖๕ฯ๕": "สตฺตนฺนํ อาปตฺติกฺขนฺธานํ จตูหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๔:๖๕ฯ๖": "สิยา ปาราชิกาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๔:๖๕ฯ๗": "ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
  "ปฺลิ-ตฺวฺ-ปฺวฺรฺ๔:๖๕ฯ๘": "กายโต จ วาจโต จ จิตฺตโต จ สมุฏฺฐนฺติฯ ",
  "ปฺลิ-ตฺวฺ-ปฺวฺรฺ๔:๖๕ฯ๙": "จตุนฺนํ อธิกรณานํ, อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๔:๖๕ฯ๑๐": "สตฺตนฺนํ สมถานํ ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๔:๖๕ฯ๑๑": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๔:๖๖ฯ๑": "อาจารวิปตฺติปจฺจยา กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๔:๖๖ฯ๒": "อาจารวิปตฺติปจฺจยา เอกํ อาปตฺตึ อาปชฺชติฯ ",
  "ปฺลิ-ตฺวฺ-ปฺวฺรฺ๔:๖๖ฯ๓": "อาจารวิปตฺตึ ปฏิจฺฉาเทติ, อาปตฺติ ทุกฺกฏสฺส—",
  "ปฺลิ-ตฺวฺ-ปฺวฺรฺ๔:๖๖ฯ๔": "อาจารวิปตฺติปจฺจยา อิมํ เอกํ อาปตฺตึ อาปชฺชติฯ ",
  "ปฺลิ-ตฺวฺ-ปฺวฺรฺ๔:๖๗ฯ๑": "สา อาปตฺติ จตุนฺนํ วิปตฺตีนํ กติ วิปตฺติโย ภชติ …เป… ",
  "ปฺลิ-ตฺวฺ-ปฺวฺรฺ๔:๖๗ฯ๒": "สตฺตนฺนํ สมถานํ กติหิ สมเถหิ สมฺมติ? ",
  "ปฺลิ-ตฺวฺ-ปฺวฺรฺ๔:๖๗ฯ๓": "สา อาปตฺติ จตุนฺนํ วิปตฺตีนํ เอกํ วิปตฺตึ ภชติ—",
  "ปฺลิ-ตฺวฺ-ปฺวฺรฺ๔:๖๗ฯ๔": "อาจารวิปตฺตึฯ ",
  "ปฺลิ-ตฺวฺ-ปฺวฺรฺ๔:๖๗ฯ๕": "สตฺตนฺนํ อาปตฺติกฺขนฺธานํ เอเกน อาปตฺติกฺขนฺเธน สงฺคหิตา—",
  "ปฺลิ-ตฺวฺ-ปฺวฺรฺ๔:๖๗ฯ๖": "ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๔:๖๗ฯ๗": "ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ—",
  "ปฺลิ-ตฺวฺ-ปฺวฺรฺ๔:๖๗ฯ๘": "กายโต จ วาจโต จ จิตฺตโต จ สมุฏฺฐาติฯ ",
  "ปฺลิ-ตฺวฺ-ปฺวฺรฺ๔:๖๗ฯ๙": "จตุนฺนํ อธิกรณานํ อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๔:๖๗ฯ๑๐": "สตฺตนฺนํ สมถานํ ตีหิ สมเถหิ สมฺมติ—",
  "ปฺลิ-ตฺวฺ-ปฺวฺรฺ๔:๖๗ฯ๑๑": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๔:๖๘ฯ๑": "ทิฏฺฐิวิปตฺติปจฺจยา กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๔:๖๘ฯ๒": "ทิฏฺฐิวิปตฺติปจฺจยา เทฺว อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๖๘ฯ๓": "ปาปิกาย ทิฏฺฐิยา ยาวตติยํ สมนุภาสนาย น ปฏินิสฺสชฺชติ, ญตฺติยา ทุกฺกฏํ; ",
  "ปฺลิ-ตฺวฺ-ปฺวฺรฺ๔:๖๘ฯ๔": "กมฺมวาจาปริโยสาเน อาปตฺติ ปาจิตฺติยสฺส—",
  "ปฺลิ-ตฺวฺ-ปฺวฺรฺ๔:๖๘ฯ๕": "ทิฏฺฐิวิปตฺติปจฺจยา อิมา เทฺว อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๖๙ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
  "ปฺลิ-ตฺวฺ-ปฺวฺรฺ๔:๖๙ฯ๒": "สตฺตนฺนํ สมถานํ กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๔:๖๙ฯ๓": "ตา อาปตฺติโย จตุนฺนํ วิปตฺตีนํ เอกํ วิปตฺตึ ภชนฺติ—",
  "ปฺลิ-ตฺวฺ-ปฺวฺรฺ๔:๖๙ฯ๔": "อาจารวิปตฺตึฯ ",
  "ปฺลิ-ตฺวฺ-ปฺวฺรฺ๔:๖๙ฯ๕": "สตฺตนฺนํ อาปตฺติกฺขนฺธานํ ทฺวีหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๔:๖๙ฯ๖": "สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๔:๖๙ฯ๗": "ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
  "ปฺลิ-ตฺวฺ-ปฺวฺรฺ๔:๖๙ฯ๘": "กายโต จ วาจโต จ จิตฺตโต จ สมุฏฺฐนฺติฯ ",
  "ปฺลิ-ตฺวฺ-ปฺวฺรฺ๔:๖๙ฯ๙": "จตุนฺนํ อธิกรณานํ, อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๔:๖๙ฯ๑๐": "สตฺตนฺนํ สมถานํ ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๔:๖๙ฯ๑๑": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๔:๗๐ฯ๑": "อาชีววิปตฺติปจฺจยา กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๔:๗๐ฯ๒": "อาชีววิปตฺติปจฺจยา ฉ อาปตฺติโย อาปชฺชติ—",
  "ปฺลิ-ตฺวฺ-ปฺวฺรฺ๔:๗๐ฯ๓": "อาชีวเหตุ อาชีวการณา ปาปิจฺโฉ อิจฺฉาปกโต อสนฺตํ อภูตํ อุตฺตริมนุสฺสธมฺมํ อุลฺลปติ, อาปตฺติ ปาราชิกสฺส; ",
  "ปฺลิ-ตฺวฺ-ปฺวฺรฺ๔:๗๐ฯ๔": "อาชีวเหตุ อาชีวการณา สญฺจริตฺตํ สมาปชฺชติ, อาปตฺติ สงฺฆาทิเสสสฺส; ",
  "ปฺลิ-ตฺวฺ-ปฺวฺรฺ๔:๗๐ฯ๕": "อาชีวเหตุ อาชีวการณา “โย เต วิหาเร วสติ, โส ภิกฺขุ อรหา”ติ ภณติ, ปฏิวิชานนฺตสฺส อาปตฺติ ถุลฺลจฺจยสฺส; ",
  "ปฺลิ-ตฺวฺ-ปฺวฺรฺ๔:๗๐ฯ๖": "อาชีวเหตุ อาชีวการณา ภิกฺขุ ปณีตโภชนานิ อตฺตโน อตฺถาย วิญฺญาเปตฺวา ภุญฺชติ, อาปตฺติ ปาจิตฺติยสฺส; ",
  "ปฺลิ-ตฺวฺ-ปฺวฺรฺ๔:๗๐ฯ๗": "อาชีวเหตุ อาชีวการณา ภิกฺขุนี ปณีตโภชนานิ อตฺตโน อตฺถาย วิญฺญาเปตฺวา ภุญฺชติ, อาปตฺติ ปาฏิเทสนียสฺส; ",
  "ปฺลิ-ตฺวฺ-ปฺวฺรฺ๔:๗๐ฯ๘": "อาชีวเหตุ อาชีวการณา สูปํ วา โอทนํ วา อคิลาโน อตฺตโน อตฺถาย วิญฺญาเปตฺวา ภุญฺชติ, อาปตฺติ ทุกฺกฏสฺส—",
  "ปฺลิ-ตฺวฺ-ปฺวฺรฺ๔:๗๐ฯ๙": "อาชีววิปตฺติปจฺจยา อิมา ฉ อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๗๑ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
  "ปฺลิ-ตฺวฺ-ปฺวฺรฺ๔:๗๑ฯ๒": "สตฺตนฺนํ สมถานํ กติหิ สมเถหิ สมฺมนฺติฯ ",
  "ปฺลิ-ตฺวฺ-ปฺวฺรฺ๔:๗๑ฯ๓": "ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
  "ปฺลิ-ตฺวฺ-ปฺวฺรฺ๔:๗๑ฯ๔": "สิยา สีลวิปตฺตึ, สิยา อาจารวิปตฺตึฯ ",
  "ปฺลิ-ตฺวฺ-ปฺวฺรฺ๔:๗๑ฯ๕": "สตฺตนฺนํ อาปตฺติกฺขนฺธานํ ฉหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๔:๗๑ฯ๖": "สิยา ปาราชิกาปตฺติกฺขนฺเธน, สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ปาฏิเทสนียาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๔:๗๑ฯ๗": "ฉนฺนํ อาปตฺติสมุฏฺฐานานํ ฉหิ สมุฏฺฐาเนหิ สมุฏฺฐนฺติ—",
  "ปฺลิ-ตฺวฺ-ปฺวฺรฺ๔:๗๑ฯ๘": "สิยา กายโต สมุฏฺฐนฺติ, น วาจโต น จิตฺตโต; ",
  "ปฺลิ-ตฺวฺ-ปฺวฺรฺ๔:๗๑ฯ๙": "สิยา วาจโต สมุฏฺฐนฺติ, น กายโต น จิตฺตโต; ",
  "ปฺลิ-ตฺวฺ-ปฺวฺรฺ๔:๗๑ฯ๑๐": "สิยา กายโต จ วาจโต จ สมุฏฺฐนฺติ, น จิตฺตโต; ",
  "ปฺลิ-ตฺวฺ-ปฺวฺรฺ๔:๗๑ฯ๑๑": "สิยา กายโต จ จิตฺตโต จ สมุฏฺฐนฺติ, น วาจโต; ",
  "ปฺลิ-ตฺวฺ-ปฺวฺรฺ๔:๗๑ฯ๑๒": "สิยา วาจโต จ จิตฺตโต จ สมุฏฺฐนฺติ, น กายโต; ",
  "ปฺลิ-ตฺวฺ-ปฺวฺรฺ๔:๗๑ฯ๑๓": "สิยา กายโต จ วาจโต จ จิตฺตโต จ สมุฏฺฐนฺติฯ ",
  "ปฺลิ-ตฺวฺ-ปฺวฺรฺ๔:๗๑ฯ๑๔": "จตุนฺนํ อธิกรณานํ, อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๔:๗๑ฯ๑๕": "สตฺตนฺนํ สมถานํ ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๔:๗๑ฯ๑๖": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๔:๗๒ฯ๑": "วิปตฺติปจฺจยวาโร นิฏฺฐิโต จตุตฺโถฯ ",
  "ปฺลิ-ตฺวฺ-ปฺวฺรฺ๔:๗๓ฯ๐": "๔ฯ๕ฯ อธิกรณปจฺจยวาร ",
  "ปฺลิ-ตฺวฺ-ปฺวฺรฺ๔:๗๓ฯ๑": "วิวาทาธิกรณปจฺจยา กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๔:๗๓ฯ๒": "วิวาทาธิกรณปจฺจยา เทฺว อาปตฺติโย อาปชฺชติ—",
  "ปฺลิ-ตฺวฺ-ปฺวฺรฺ๔:๗๓ฯ๓": "อุปสมฺปนฺนํ โอมสติ, อาปตฺติ ปาจิตฺติยสฺส; ",
  "ปฺลิ-ตฺวฺ-ปฺวฺรฺ๔:๗๓ฯ๔": "อนุปสมฺปนฺนํ โอมสติ, อาปตฺติ ทุกฺกฏสฺส—",
  "ปฺลิ-ตฺวฺ-ปฺวฺรฺ๔:๗๓ฯ๕": "วิวาทาธิกรณปจฺจยา อิมา เทฺว อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๗๔ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
  "ปฺลิ-ตฺวฺ-ปฺวฺรฺ๔:๗๔ฯ๒": "สตฺตนฺนํ สมถานํ กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๔:๗๔ฯ๓": "ตา อาปตฺติโย จตุนฺนํ วิปตฺตีนํ เอกํ วิปตฺตึ ภชนฺติ—",
  "ปฺลิ-ตฺวฺ-ปฺวฺรฺ๔:๗๔ฯ๔": "อาจารวิปตฺตึฯ ",
  "ปฺลิ-ตฺวฺ-ปฺวฺรฺ๔:๗๔ฯ๕": "สตฺตนฺนํ อาปตฺติกฺขนฺธานํ ทฺวีหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๔:๗๔ฯ๖": "สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๔:๗๔ฯ๗": "ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐนฺติ—",
  "ปฺลิ-ตฺวฺ-ปฺวฺรฺ๔:๗๔ฯ๘": "สิยา กายโต จ จิตฺตโต จ สมุฏฺฐนฺติ, น วาจโต; ",
  "ปฺลิ-ตฺวฺ-ปฺวฺรฺ๔:๗๔ฯ๙": "สิยา วาจโต จ จิตฺตโต จ สมุฏฺฐนฺติ, น กายโต; ",
  "ปฺลิ-ตฺวฺ-ปฺวฺรฺ๔:๗๔ฯ๑๐": "สิยา กายโต จ วาจโต จ จิตฺตโต จ สมุฏฺฐนฺติฯ ",
  "ปฺลิ-ตฺวฺ-ปฺวฺรฺ๔:๗๔ฯ๑๑": "จตุนฺนํ อธิกรณานํ, อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๔:๗๔ฯ๑๒": "สตฺตนฺนํ สมถานํ ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๔:๗๔ฯ๑๓": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๔:๗๕ฯ๑": "อนุวาทาธิกรณปจฺจยา กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๔:๗๕ฯ๒": "อนุวาทาธิกรณปจฺจยา ติโสฺส อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๗๕ฯ๓": "ภิกฺขุํ อมูลเกน ปาราชิเกน ธมฺเมน อนุทฺธํเสติ, อาปตฺติ สงฺฆาทิเสสสฺส; ",
  "ปฺลิ-ตฺวฺ-ปฺวฺรฺ๔:๗๕ฯ๔": "อมูลเกน สงฺฆาทิเสเสน อนุทฺธํเสติ, อาปตฺติ ปาจิตฺติยสฺส; ",
  "ปฺลิ-ตฺวฺ-ปฺวฺรฺ๔:๗๕ฯ๕": "อมูลิกาย อาจารวิปตฺติยา อนุทฺธํเสติ, อาปตฺติ ทุกฺกฏสฺส—",
  "ปฺลิ-ตฺวฺ-ปฺวฺรฺ๔:๗๕ฯ๖": "อนุวาทาธิกรณปจฺจยา อิมา ติโสฺส อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๗๖ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
  "ปฺลิ-ตฺวฺ-ปฺวฺรฺ๔:๗๖ฯ๒": "สตฺตนฺนํ สมถานํ กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๔:๗๖ฯ๓": "ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
  "ปฺลิ-ตฺวฺ-ปฺวฺรฺ๔:๗๖ฯ๔": "สิยา สีลวิปตฺตึ, สิยา อาจารวิปตฺตึฯ ",
  "ปฺลิ-ตฺวฺ-ปฺวฺรฺ๔:๗๖ฯ๕": "สตฺตนฺนํ อาปตฺติกฺขนฺธานํ ตีหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๔:๗๖ฯ๖": "สิยา สงฺฆาทิเสสาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๔:๗๖ฯ๗": "ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐนฺติ—",
  "ปฺลิ-ตฺวฺ-ปฺวฺรฺ๔:๗๖ฯ๘": "สิยา กายโต จ จิตฺตโต จ สมุฏฺฐนฺติ, น วาจโต; ",
  "ปฺลิ-ตฺวฺ-ปฺวฺรฺ๔:๗๖ฯ๙": "สิยา วาจโต จ จิตฺตโต จ สมุฏฺฐนฺติ, น กายโต; ",
  "ปฺลิ-ตฺวฺ-ปฺวฺรฺ๔:๗๖ฯ๑๐": "สิยา กายโต จ วาจโต จ จิตฺตโต จ สมุฏฺฐนฺติฯ ",
  "ปฺลิ-ตฺวฺ-ปฺวฺรฺ๔:๗๖ฯ๑๑": "จตุนฺนํ อธิกรณานํ, อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๔:๗๖ฯ๑๒": "สตฺตนฺนํ สมถานํ ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๔:๗๖ฯ๑๓": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๔:๗๗ฯ๑": "อาปตฺตาธิกรณปจฺจยา กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๔:๗๗ฯ๒": "อาปตฺตาธิกรณปจฺจยา จตโสฺส อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๗๗ฯ๓": "ภิกฺขุนี ชานํ ปาราชิกํ ธมฺมํ ปฏิจฺฉาเทติ, อาปตฺติ ปาราชิกสฺส; ",
  "ปฺลิ-ตฺวฺ-ปฺวฺรฺ๔:๗๗ฯ๔": "เวมติกา ปฏิจฺฉาเทติ, อาปตฺติ ถุลฺลจฺจยสฺส; ",
  "ปฺลิ-ตฺวฺ-ปฺวฺรฺ๔:๗๗ฯ๕": "ภิกฺขุ สงฺฆาทิเสสํ ปฏิจฺฉาเทติ, อาปตฺติ ปาจิตฺติยสฺส; ",
  "ปฺลิ-ตฺวฺ-ปฺวฺรฺ๔:๗๗ฯ๖": "อาจารวิปตฺตึ ปฏิจฺฉาเทติ, อาปตฺติ ทุกฺกฏสฺส—",
  "ปฺลิ-ตฺวฺ-ปฺวฺรฺ๔:๗๗ฯ๗": "อาปตฺตาธิกรณปจฺจยา อิมา จตโสฺส อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๗๘ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
  "ปฺลิ-ตฺวฺ-ปฺวฺรฺ๔:๗๘ฯ๒": "สตฺตนฺนํ สมถานํ กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๔:๗๘ฯ๓": "ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
  "ปฺลิ-ตฺวฺ-ปฺวฺรฺ๔:๗๘ฯ๔": "สิยา สีลวิปตฺตึ, สิยา อาจารวิปตฺตึฯ ",
  "ปฺลิ-ตฺวฺ-ปฺวฺรฺ๔:๗๘ฯ๕": "สตฺตนฺนํ อาปตฺติกฺขนฺธานํ จตูหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๔:๗๘ฯ๖": "สิยา ปาราชิกาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๔:๗๘ฯ๗": "ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
  "ปฺลิ-ตฺวฺ-ปฺวฺรฺ๔:๗๘ฯ๘": "กายโต จ วาจโต จ จิตฺตโต จ สมุฏฺฐนฺติฯ ",
  "ปฺลิ-ตฺวฺ-ปฺวฺรฺ๔:๗๘ฯ๙": "จตุนฺนํ อธิกรณานํ, อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๔:๗๘ฯ๑๐": "สตฺตนฺนํ สมถานํ ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๔:๗๘ฯ๑๑": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๔:๗๙ฯ๑": "กิจฺจาธิกรณปจฺจยา กติ อาปตฺติโย อาปชฺชติ? ",
  "ปฺลิ-ตฺวฺ-ปฺวฺรฺ๔:๗๙ฯ๒": "กิจฺจาธิกรณปจฺจยา ปญฺจ อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๗๙ฯ๓": "อุกฺขิตฺตานุวตฺติกา ภิกฺขุนี ยาวตติยํ สมนุภาสนาย น ปฏินิสฺสชฺชติ, ญตฺติยา ทุกฺกฏํ; ",
  "ปฺลิ-ตฺวฺ-ปฺวฺรฺ๔:๗๙ฯ๔": "ทฺวีหิ กมฺมวาจาหิ ถุลฺลจฺจยา; ",
  "ปฺลิ-ตฺวฺ-ปฺวฺรฺ๔:๗๙ฯ๕": "กมฺมวาจาปริโยสาเน อาปตฺติ ปาราชิกสฺสฯ ",
  "ปฺลิ-ตฺวฺ-ปฺวฺรฺ๔:๗๙ฯ๖": "เภทกานุวตฺตกา ภิกฺขู ยาวตติยํ สมนุภาสนาย น ปฏินิสฺสชฺชนฺติ, อาปตฺติ สงฺฆาทิเสสสฺส; ",
  "ปฺลิ-ตฺวฺ-ปฺวฺรฺ๔:๗๙ฯ๗": "ปาปิกาย ทิฏฺฐิยา ยาวตติยํ สมนุภาสนาย น ปฏินิสฺสชฺชติ, อาปตฺติ ปาจิตฺติยสฺส—",
  "ปฺลิ-ตฺวฺ-ปฺวฺรฺ๔:๗๙ฯ๘": "กิจฺจาธิกรณปจฺจยา อิมา ปญฺจ อาปตฺติโย อาปชฺชติฯ ",
  "ปฺลิ-ตฺวฺ-ปฺวฺรฺ๔:๘๐ฯ๑": "ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
  "ปฺลิ-ตฺวฺ-ปฺวฺรฺ๔:๘๐ฯ๒": "สตฺตนฺนํ สมถานํ กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๔:๘๐ฯ๓": "ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
  "ปฺลิ-ตฺวฺ-ปฺวฺรฺ๔:๘๐ฯ๔": "สิยา สีลวิปตฺตึ, สิยา อาจารวิปตฺตึฯ ",
  "ปฺลิ-ตฺวฺ-ปฺวฺรฺ๔:๘๐ฯ๕": "สตฺตนฺนํ อาปตฺติกฺขนฺธานํ ปญฺจหิ อาปตฺติกฺขนฺเธหิ สงฺคหิตา—",
  "ปฺลิ-ตฺวฺ-ปฺวฺรฺ๔:๘๐ฯ๖": "สิยา ปาราชิกาปตฺติกฺขนฺเธน, สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
  "ปฺลิ-ตฺวฺ-ปฺวฺรฺ๔:๘๐ฯ๗": "ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
  "ปฺลิ-ตฺวฺ-ปฺวฺรฺ๔:๘๐ฯ๘": "กายโต จ วาจโต จ จิตฺตโต จ สมุฏฺฐนฺติฯ ",
  "ปฺลิ-ตฺวฺ-ปฺวฺรฺ๔:๘๐ฯ๙": "จตุนฺนํ อธิกรณานํ, อาปตฺตาธิกรณํฯ ",
  "ปฺลิ-ตฺวฺ-ปฺวฺรฺ๔:๘๐ฯ๑๐": "สตฺตนฺนํ สมถานํ ตีหิ สมเถหิ สมฺมนฺติ—",
  "ปฺลิ-ตฺวฺ-ปฺวฺรฺ๔:๘๐ฯ๑๑": "สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
  "ปฺลิ-ตฺวฺ-ปฺวฺรฺ๔:๘๑ฯ๑": "ฐเปตฺวา สตฺต อาปตฺติโย สตฺต อาปตฺติกฺขนฺเธ, อวเสสา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ? ",
  "ปฺลิ-ตฺวฺ-ปฺวฺรฺ๔:๘๑ฯ๒": "สตฺตนฺนํ อาปตฺติกฺขนฺธานํ กติหิ อาปตฺติกฺขนฺเธหิ สงฺคหิตา? ",
  "ปฺลิ-ตฺวฺ-ปฺวฺรฺ๔:๘๑ฯ๓": "ฉนฺนํ อาปตฺติสมุฏฺฐานานํ กติหิ สมุฏฺฐาเนหิ สมุฏฺฐนฺติ? ",
  "ปฺลิ-ตฺวฺ-ปฺวฺรฺ๔:๘๑ฯ๔": "จตุนฺนํ อธิกรณานํ กตมํ อธิกรณํ? ",
  "ปฺลิ-ตฺวฺ-ปฺวฺรฺ๔:๘๑ฯ๕": "สตฺตนฺนํ สมถานํ กติหิ สมเถหิ สมฺมนฺติ? ",
  "ปฺลิ-ตฺวฺ-ปฺวฺรฺ๔:๘๑ฯ๖": "ฐเปตฺวา สตฺต อาปตฺติโย สตฺต อาปตฺติกฺขนฺเธ อวเสสา อาปตฺติโย จตุนฺนํ วิปตฺตีนํ น กตมํ วิปตฺตึ ภชนฺติ? ",
  "ปฺลิ-ตฺวฺ-ปฺวฺรฺ๔:๘๑ฯ๗": "สตฺตนฺนํ อาปตฺติกฺขนฺธานํ น กตเมน อาปตฺติกฺขนฺเธน สงฺคหิตาฯ ",
  "ปฺลิ-ตฺวฺ-ปฺวฺรฺ๔:๘๑ฯ๘": "ฉนฺนํ อาปตฺติสมุฏฺฐานานํ น กตเมน อาปตฺติสมุฏฺฐาเนน สมุฏฺฐนฺติฯ ",
  "ปฺลิ-ตฺวฺ-ปฺวฺรฺ๔:๘๑ฯ๙": "จตุนฺนํ อธิกรณานํ น กตมํ อธิกรณํฯ ",
  "ปฺลิ-ตฺวฺ-ปฺวฺรฺ๔:๘๑ฯ๑๐": "สตฺตนฺนํ สมถานํ น กตเมน สมเถน สมฺมนฺติฯ ",
  "ปฺลิ-ตฺวฺ-ปฺวฺรฺ๔:๘๑ฯ๑๑": "ตํ กิสฺส เหตุ? ",
  "ปฺลิ-ตฺวฺ-ปฺวฺรฺ๔:๘๑ฯ๑๒": "ฐเปตฺวา สตฺต อาปตฺติโย สตฺต อาปตฺติกฺขนฺเธ, นตฺถญฺญา อาปตฺติโยติฯ ",
  "ปฺลิ-ตฺวฺ-ปฺวฺรฺ๔:๘๒ฯ๑": "อธิกรณปจฺจยวาโร นิฏฺฐิโต ปญฺจโมฯ ",
  "ปฺลิ-ตฺวฺ-ปฺวฺรฺ๔:๘๓ฯ๑": "อนฺตรเปยฺยาลํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๔:๘๔ฯ๑": "ตสฺสุทฺทานํ ",
  "ปฺลิ-ตฺวฺ-ปฺวฺรฺ๔:๘๕ฯ๑": "กติปุจฺฉา สมุฏฺฐานา, ",
  "ปฺลิ-ตฺวฺ-ปฺวฺรฺ๔:๘๕ฯ๒": "กตาปตฺติ ตเถว จ; ",
  "ปฺลิ-ตฺวฺ-ปฺวฺรฺ๔:๘๕ฯ๓": "สมุฏฺฐานา วิปตฺติ จ, ",
  "ปฺลิ-ตฺวฺ-ปฺวฺรฺ๔:๘๕ฯ๔": "ตถาธิกรเณน จาติฯ "
}
