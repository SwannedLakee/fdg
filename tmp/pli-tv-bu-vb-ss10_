{
  "ปฺลิ-ตฺวฺ-พุ-วฺพฺ-สฺสฺ๑๐:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-สฺสฺ๑๐:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-สฺสฺ๑๐:๐ฯ๓": "สงฺฆาทิเสสกณฺฑ ",
  "ปฺลิ-ตฺวฺ-พุ-วฺพฺ-สฺสฺ๑๐:๐ฯ๔": "๑๐ฯ สงฺฆเภทสิกฺขาปท ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๑": "เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๒": "อถ โข เทวทตฺโต เยน โกกาลิโก กฏโมทกติสฺสโก ขณฺฑเทวิยา ปุตฺโต สมุทฺททตฺโต เตนุปสงฺกมิ; อุปสงฺกมิตฺวา โกกาลิกํ กฏโมทกติสฺสกํ ขณฺฑเทวิยา ปุตฺตํ สมุทฺททตฺตํ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๓": "“เอถ มยํ, อาวุโส, สมณสฺส โคตมสฺส สงฺฆเภทํ กริสฺสาม จกฺกเภทนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๔": "เอวํ วุตฺเต, โกกาลิโก เทวทตฺตํ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๕": "“สมโณ โข, อาวุโส, โคตโม มหิทฺธิโก มหานุภาโวฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๖": "กถํ มยํ สมณสฺส โคตมสฺส สงฺฆเภทํ กริสฺสาม จกฺกเภทนฺ”ติ? ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๗": "“เอถ มยํ, อาวุโส, สมณํ โคตมํ อุปสงฺกมิตฺวา ปญฺจ วตฺถูนิ ยาจิสฺสาม—",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๘": "‘ภควา, ภนฺเต, อเนกปริยาเยน อปฺปิจฺฉสฺส สนฺตุฏฺฐสฺส สเลฺลขสฺส ธุตสฺส ปาสาทิกสฺส อปจยสฺส วีริยารมฺภสฺส วณฺณวาทีฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๙": "อิมานิ, ภนฺเต, ปญฺจ วตฺถูนิ อเนกปริยาเยน อปฺปิจฺฉตาย สนฺตุฏฺฐิยา สเลฺลขาย ธุตตาย ปาสาทิกตาย อปจยาย วีริยารมฺภาย สํวตฺตนฺติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๑๐": "สาธุ, ภนฺเต, ภิกฺขู ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๑๑": "ยาวชีวํ อารญฺญิกา อสฺสุ; ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๑๒": "โย คามนฺตํ โอสเรยฺย, วชฺชํ นํ ผุเสยฺยฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๑๓": "ยาวชีวํ ปิณฺฑปาติกา อสฺสุ; ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๑๔": "โย นิมนฺตนํ สาทิเยยฺย, วชฺชํ นํ ผุเสยฺยฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๑๕": "ยาวชีวํ ปํสุกูลิกา อสฺสุ; ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๑๖": "โย คหปติจีวรํ สาทิเยยฺย, วชฺชํ นํ ผุเสยฺยฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๑๗": "ยาวชีวํ รุกฺขมูลิกา อสฺสุ; ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๑๘": "โย ฉนฺนํ อุปคจฺเฉยฺย, วชฺชํ นํ ผุเสยฺยฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๑๙": "ยาวชีวํ มจฺฉมํสํ น ขาเทยฺยุํ; ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๒๐": "โย มจฺฉมํสํ ขาเทยฺย, วชฺชํ นํ ผุเสยฺยา’ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๒๑": "อิมานิ สมโณ โคตโม นานุชานิสฺสติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๒๒": "เต มยํ อิเมหิ ปญฺจหิ วตฺถูหิ ชนํ สญฺญาเปสฺสามาติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๒๓": "สกฺกา โข, อาวุโส, อิเมหิ ปญฺจหิ วตฺถูหิ สมณสฺส โคตมสฺส สงฺฆเภโท กาตุํ จกฺกเภโทฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๑ฯ๒๔": "ลูขปสนฺนา หิ, อาวุโส, มนุสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๑": "อถ โข เทวทตฺโต สปริโส เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๒": "เอกมนฺตํ นิสินฺโน โข เทวทตฺโต ภควนฺตํ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๓": "“ภควา, ภนฺเต, อเนกปริยาเยน อปฺปิจฺฉสฺส …เป… ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๔": "วีริยารมฺภสฺส วณฺณวาทีฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๕": "อิมานิ, ภนฺเต, ปญฺจ วตฺถูนิ อเนกปริยาเยน อปฺปิจฺฉตาย …เป… ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๖": "วีริยารมฺภาย สํวตฺตนฺติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๗": "สาธุ, ภนฺเต, ภิกฺขู ยาวชีวํ อารญฺญิกา อสฺสุ; ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๘": "โย คามนฺตํ โอสเรยฺย วชฺชํ นํ ผุเสยฺย …เป… ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๙": "ยาวชีวํ มจฺฉมํสํ น ขาเทยฺยุํ, โย มจฺฉมํสํ ขาเทยฺย วชฺชํ นํ ผุเสยฺยา”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๑๐": "“อลํ, เทวทตฺต, ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๑๑": "โย อิจฺฉติ อารญฺญิโก โหตุ, โย อิจฺฉติ คามนฺเต วิหรตุ; ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๑๒": "โย อิจฺฉติ ปิณฺฑปาติโก โหตุ, โย อิจฺฉติ นิมนฺตนํ สาทิยตุ; ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๑๓": "โย อิจฺฉติ ปํสุกูลิโก โหตุ, โย อิจฺฉติ คหปติจีวรํ สาทิยตุฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๑๔": "อฏฺฐมาเส โข มยา, เทวทตฺต, รุกฺขมูลเสนาสนํ อนุญฺญาตํ, ติโกฏิปริสุทฺธํ มจฺฉมํสํ—",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๑๕": "อทิฏฺฐํ อสุตํ อปริสงฺกิตนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๑๖": "อถ โข เทวทตฺโต—",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๑๗": "“น ภควา อิมานิ ปญฺจ วตฺถูนิ อนุชานาตี”ติ หฏฺโฐ อุทคฺโค สปริโส อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๑๘": "อถ โข เทวทตฺโต สปริโส ราชคหํ ปวิสิตฺวา ปญฺจหิ วตฺถูหิ ชนํ สญฺญาเปสิ—",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๑๙": "“มยํ, อาวุโส, สมณํ โคตมํ อุปสงฺกมิตฺวา ปญฺจ วตฺถูนิ ยาจิมฺหา—",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๒๐": "‘ภควา, ภนฺเต, อเนกปริยาเยน อปฺปิจฺฉสฺส สนฺตุฏฺฐสฺส สเลฺลขสฺส ธุตสฺส ปาสาทิกสฺส อปจยสฺส วีริยารมฺภสฺส วณฺณวาทีฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๒๑": "อิมานิ, ภนฺเต, ปญฺจ วตฺถูนิ อเนกปริยาเยน อปฺปิจฺฉตาย สนฺตุฏฺฐิยา สเลฺลขาย ธุตตาย ปาสาทิกตาย อปจยาย วีริยารมฺภาย สํวตฺตนฺติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๒๒": "สาธุ, ภนฺเต, ภิกฺขู ยาวชีวํ อารญฺญิกา อสฺสุ; ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๒๓": "โย คามนฺตํ โอสเรยฺย, วชฺชํ นํ ผุเสยฺยฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๒๔": "ยาวชีวํ ปิณฺฑปาติกา อสฺสุ; ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๒๕": "โย นิมนฺตนํ สาทิเยยฺย, วชฺชํ นํ ผุเสยฺยฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๒๖": "ยาวชีวํ ปํสุกูลิกา อสฺสุ; ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๒๗": "โย คหปติจีวรํ สาทิเยยฺย, วชฺชํ นํ ผุเสยฺยฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๒๘": "ยาวชีวํ รุกฺขมูลิกา อสฺสุ; ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๒๙": "โย ฉนฺนํ อุปคจฺเฉยฺย, วชฺชํ นํ ผุเสยฺยฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๓๐": "ยาวชีวํ มจฺฉมํสํ น ขาเทยฺยุํ; ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๓๑": "โย มจฺฉมํสํ ขาเทยฺย, วชฺชํ นํ ผุเสยฺยา’ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๓๒": "อิมานิ สมโณ โคตโม นานุชานาติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๒ฯ๓๓": "เต มยํ อิเมหิ ปญฺจหิ วตฺถูหิ สมาทาย วตฺตามา”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๑": "ตตฺถ เย เต มนุสฺสา อสฺสทฺธา อปฺปสนฺนา ทุพฺพุทฺธิโน เต เอวมาหํสุ—",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๒": "“อิเม โข สมณา สกฺยปุตฺติยา ธุตา สเลฺลขวุตฺติโน, ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๓": "สมโณ ปน โคตโม พาหุลฺลิโก พาหุลฺลาย เจเตตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๔": "เย ปน เต มนุสฺสา สทฺธา ปสนฺนา ปณฺฑิตา พฺยตฺตา พุทฺธิมนฺโต เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๕": "“กถญฺหิ นาม เทวทตฺโต ภควโต สงฺฆเภทาย ปรกฺกมิสฺสติ จกฺกเภทายา”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๖": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๗": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๘": "“กถญฺหิ นาม เทวทตฺโต สงฺฆเภทาย ปรกฺกมิสฺสติ จกฺกเภทายา”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๙": "อถ โข เต ภิกฺขู เทวทตฺตํ อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๑๐": "“สจฺจํ กิร ตฺวํ, เทวทตฺต, สงฺฆเภทาย ปรกฺกมสิ จกฺกเภทายา”ติ? ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๑๑": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๑๒": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๑๓": "กถญฺหิ นาม ตฺวํ, โมฆปุริส, สงฺฆเภทาย ปรกฺกมิสฺสสิ จกฺกเภทายฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๑๔": "เนตํ, โมฆปุริส, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๑๕": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๑๖ฯ๑": "“โย ปน ภิกฺขุ สมคฺคสฺส สงฺฆสฺส เภทาย ปรกฺกเมยฺย, เภทนสํวตฺตนิกํ วา อธิกรณํ สมาทาย ปคฺคยฺห ติฏฺเฐยฺย, โส ภิกฺขุ ภิกฺขูหิ เอวมสฺส วจนีโย—",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๑๗": "‘มายสฺมา สมคฺคสฺส สงฺฆสฺส เภทาย ปรกฺกมิ, เภทนสํวตฺตนิกํ วา อธิกรณํ สมาทาย ปคฺคยฺห อฏฺฐาสิฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๑๘": "สเมตายสฺมา สงฺเฆนฯ สมคฺโค หิ สงฺโฆ สมฺโมทมาโน อวิวทมาโน เอกุทฺเทโส ผาสุ วิหรตี’ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๑๙": "เอวญฺจ โส ภิกฺขุ ภิกฺขูหิ วุจฺจมาโน ตเถว ปคฺคเณฺหยฺย, โส ภิกฺขุ ภิกฺขูหิ ยาวตติยํ สมนุภาสิตพฺโพ ตสฺส ปฏินิสฺสคฺคายฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๒๐": "ยาวตติยญฺเจ สมนุภาสิยมาโน ตํ ปฏินิสฺสชฺเชยฺย, อิจฺเจตํ กุสลํ; ",
  "ปฺลิ-ตฺวฺ-พุ-วฺพฺ-สฺสฺ๑๐:๑ฯ๓ฯ๒๑": "โน เจ ปฏินิสฺสชฺเชยฺย, สงฺฆาทิเสโส”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๑": "โย ปนาติ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๒": "โย ยาทิโส …เป… ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๓": "ภิกฺขูติ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๔": "…เป… อยํ อิมสฺมึ อตฺเถ อธิปฺเปโต ภิกฺขูติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๕": "สมคฺโค นาม สงฺโฆ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๖": "สมานสํวาสโก สมานสีมายํ ฐิโตฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๗": "เภทาย ปรกฺกเมยฺยาติ—",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๘": "“กถํ อิเม นานา อสฺสุ, วินา อสฺสุ, วคฺคา อสฺสู”ติ ปกฺขํ ปริเยสติ, คณํ พนฺธติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๙": "เภทนสํวตฺตนิกํ วา อธิกรณนฺติ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๑๐": "อฏฺฐารสเภทกรวตฺถูนิฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๑๑": "สมาทายาติ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๑๒": "อาทายฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๑๓": "ปคฺคยฺหาติ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๑๔": "ทีเปยฺยฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๑๕": "ติฏฺเฐยฺยาติ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๑๖": "น ปฏินิสฺสชฺเชยฺยฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๑๗": "โส ภิกฺขูติ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๑๘": "โย โส สงฺฆเภทโก ภิกฺขุฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๑๙": "ภิกฺขูหีติ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๒๐": "อญฺเญหิ ภิกฺขูหิฯ เย ปสฺสนฺติ, เย สุณนฺติ, เตหิ วตฺตพฺโพ—",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๒๑": "“มายสฺมา สมคฺคสฺส สงฺฆสฺส เภทาย ปรกฺกมิ, เภทนสํวตฺตนิกํ วา อธิกรณํ สมาทาย ปคฺคยฺห อฏฺฐาสิฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๒๒": "สเมตายสฺมา สงฺเฆนฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๒๓": "สมคฺโค หิ สงฺโฆ สมฺโมทมาโน อวิวทมาโน เอกุทฺเทโส ผาสุ วิหรตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๒๔": "ทุติยมฺปิ วตฺตพฺโพฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๒๕": "ตติยมฺปิ วตฺตพฺโพฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๒๖": "สเจ ปฏินิสฺสชฺชติ, อิจฺเจตํ กุสลํ; ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๒๗": "โน เจ ปฏินิสฺสชฺชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๒๘": "สุตฺวา น วทนฺติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๒๙": "โส ภิกฺขุ สงฺฆมชฺฌมฺปิ อากฑฺฒิตฺวา วตฺตพฺโพ—",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๓๐": "“มายสฺมา สมคฺคสฺส สงฺฆสฺส เภทาย ปรกฺกมิ, เภทนสํวตฺตนิกํ วา อธิกรณํ สมาทาย ปคฺคยฺห อฏฺฐาสิฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๓๑": "สเมตายสฺมา สงฺเฆนฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๓๒": "สมคฺโค หิ สงฺโฆ สมฺโมทมาโน อวิวทมาโน เอกุทฺเทโส ผาสุ วิหรตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๓๓": "ทุติยมฺปิ วตฺตพฺโพฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๓๔": "ตติยมฺปิ วตฺตพฺโพฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๓๕": "สเจ ปฏินิสฺสชฺชติ, อิจฺเจตํ กุสลํ; ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๓๖": "โน เจ ปฏินิสฺสชฺชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๓๗": "โส ภิกฺขุ สมนุภาสิตพฺโพ—",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๓๘": "“เอวญฺจ ปน, ภิกฺขเว, สมนุภาสิตพฺโพฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๓๙": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๔๐": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๔๑": "อยํ อิตฺถนฺนาโม ภิกฺขุ สมคฺคสฺส สงฺฆสฺส เภทาย ปรกฺกมติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๔๒": "โส ตํ วตฺถุํ น ปฏินิสฺสชฺชติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๔๓": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุํ สมนุภาเสยฺย ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๔๔": "เอสา ญตฺติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๔๕": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๔๖": "อยํ อิตฺถนฺนาโม ภิกฺขุ สมคฺคสฺส สงฺฆสฺส เภทาย ปรกฺกมติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๔๗": "โส ตํ วตฺถุํ น ปฏินิสฺสชฺชติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๔๘": "สงฺโฆ อิตฺถนฺนามํ ภิกฺขุํ สมนุภาสติ ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๔๙": "ยสฺสายสฺมโต ขมติ อิตฺถนฺนามสฺส ภิกฺขุโน สมนุภาสนา ตสฺส วตฺถุสฺส ปฏินิสฺสคฺคาย, โส ตุณฺหสฺส; ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๕๐": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๕๑": "ทุติยมฺปิ เอตมตฺถํ วทามิ …เป… ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๕๒": "ตติยมฺปิ เอตมตฺถํ วทามิ—",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๕๓": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๕๔": "อยํ อิตฺถนฺนาโม ภิกฺขุ สมคฺคสฺส สงฺฆสฺส เภทาย ปรกฺกมติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๕๕": "โส ตํ วตฺถุํ น ปฏินิสฺสชฺชติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๕๖": "สงฺโฆ อิตฺถนฺนามํ ภิกฺขุํ สมนุภาสติ ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๕๗": "ยสฺสายสฺมโต ขมติ อิตฺถนฺนามสฺส ภิกฺขุโน สมนุภาสนา ตสฺส วตฺถุสฺส ปฏินิสฺสคฺคาย, โส ตุณฺหสฺส; ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๕๘": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๕๙": "สมนุภฏฺโฐ สงฺเฆน อิตฺถนฺนาโม ภิกฺขุ ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๖๐": "ขมติ สงฺฆสฺส, ตสฺมา ตุณฺหี, ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๖๑": "เอวเมตํ ธารยามี’”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๖๒": "ญตฺติยา ทุกฺกฏํ, ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๖๓": "ทฺวีหิ กมฺมวาจาหิ ถุลฺลจฺจยา, ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๖๔": "กมฺมวาจาปริโยสาเน อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๖๕": "สงฺฆาทิเสสํ อชฺฌาปชฺชนฺตสฺส ญตฺติยา ทุกฺกฏํ, ทฺวีหิ กมฺมวาจาหิ ถุลฺลจฺจยา ปฏิปฺปสฺสมฺภนฺติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๖๖": "สงฺฆาทิเสโสติ ",
  "ปฺลิ-ตฺวฺ-พุ-วฺพฺ-สฺสฺ๑๐:๒ฯ๖๗": "…เป… เตนปิ วุจฺจติ สงฺฆาทิเสโสติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๓ฯ๑ฯ๑": "ธมฺมกมฺเม ธมฺมกมฺมสญฺญี น ปฏินิสฺสชฺชติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๓ฯ๑ฯ๒": "ธมฺมกมฺเม เวมติโก น ปฏินิสฺสชฺชติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๓ฯ๑ฯ๓": "ธมฺมกมฺเม อธมฺมกมฺมสญฺญี น ปฏินิสฺสชฺชติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๓ฯ๑ฯ๔": "อธมฺมกมฺเม ธมฺมกมฺมสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๓ฯ๑ฯ๕": "อธมฺมกมฺเม เวมติโก, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๓ฯ๑ฯ๖": "อธมฺมกมฺเม อธมฺมกมฺมสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๓ฯ๒ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-สฺสฺ๑๐:๓ฯ๒ฯ๒": "อสมนุภาสนฺตสฺส, ",
  "ปฺลิ-ตฺวฺ-พุ-วฺพฺ-สฺสฺ๑๐:๓ฯ๒ฯ๓": "ปฏินิสฺสชฺชนฺตสฺส, ",
  "ปฺลิ-ตฺวฺ-พุ-วฺพฺ-สฺสฺ๑๐:๓ฯ๒ฯ๔": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-สฺสฺ๑๐:๓ฯ๒ฯ๕": "ขิตฺตจิตฺตสฺส, ",
  "ปฺลิ-ตฺวฺ-พุ-วฺพฺ-สฺสฺ๑๐:๓ฯ๒ฯ๖": "เวทนาฏฺฏสฺส, ",
  "ปฺลิ-ตฺวฺ-พุ-วฺพฺ-สฺสฺ๑๐:๓ฯ๒ฯ๗": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-สฺสฺ๑๐:๓ฯ๒ฯ๘": "สงฺฆเภทสิกฺขาปทํ นิฏฺฐิตํ ทสมํฯ "
}
