{
  "ปฺลิ-ตฺวฺ-กฺทฺ๑๖:๐ฯ๑": "เถรวาท วินยปิฏก ",
  "ปฺลิ-ตฺวฺ-กฺทฺ๑๖:๐ฯ๒": "จูฬวคฺค ",
  "ปฺลิ-ตฺวฺ-กฺทฺ๑๖:๐ฯ๓": "๑๖ฯ เสนาสนกฺขนฺธก ",
  "ปฺลิ-ตฺวฺ-กฺทฺ๑๖:๐ฯ๔": "",
  "ปฺลิ-ตฺวฺ-กฺทฺ๑๖:๐ฯ๕": "๑ฯ๑ฯ วิหารานุชานน ",
  "ปฺลิ-ตฺวฺ-กฺทฺ๑๖:๑ฯ๑ฯ๑": "เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
  "ปฺลิ-ตฺวฺ-กฺทฺ๑๖:๑ฯ๑ฯ๒": "เตน โข ปน สมเยน ภควตา ภิกฺขูนํ เสนาสนํ อปญฺญตฺตํ โหติฯ ",
  "ปฺลิ-ตฺวฺ-กฺทฺ๑๖:๑ฯ๑ฯ๓": "เต จ ภิกฺขู ตหํ ตหํ วิหรนฺติ—",
  "ปฺลิ-ตฺวฺ-กฺทฺ๑๖:๑ฯ๑ฯ๔": "อรญฺเญ, รุกฺขมูเล, ปพฺพเต, กนฺทรายํ, คิริคุหายํ, สุสาเน, วนปตฺเถ, อชฺโฌกาเส, ปลาลปุญฺเชฯ ",
  "ปฺลิ-ตฺวฺ-กฺทฺ๑๖:๑ฯ๑ฯ๕": "เต กาลเสฺสว ตโต ตโต อุปนิกฺขมนฺติ—",
  "ปฺลิ-ตฺวฺ-กฺทฺ๑๖:๑ฯ๑ฯ๖": "อรญฺญา รุกฺขมูลา ปพฺพตา กนฺทรา คิริคุหา สุสานา วนปตฺถา อชฺโฌกาสา ปลาลปุญฺชา, ปาสาทิเกน อภิกฺกนฺเตน ปฏิกฺกนฺเตน, อาโลกิเตน วิโลกิเตน, สมิญฺชิเตน ปสาริเตน, โอกฺขิตฺตจกฺขู, อิริยาปถสมฺปนฺนาฯ ",
  "ปฺลิ-ตฺวฺ-กฺทฺ๑๖:๑ฯ๒ฯ๑": "เตน โข ปน สมเยน ราชคหโก เสฏฺฐี กาลเสฺสว อุยฺยานํ อคมาสิฯ ",
  "ปฺลิ-ตฺวฺ-กฺทฺ๑๖:๑ฯ๒ฯ๒": "อทฺทสา โข ราชคหโก เสฏฺฐี เต ภิกฺขู กาลเสฺสว ตโต ตโต อุปนิกฺขมนฺเต—",
  "ปฺลิ-ตฺวฺ-กฺทฺ๑๖:๑ฯ๒ฯ๓": "อรญฺญา รุกฺขมูลา ปพฺพตา กนฺทรา คิริคุหา สุสานา วนปตฺถา อชฺโฌกาสา ปลาลปุญฺชา, ปาสาทิเกน อภิกฺกนฺเตน ปฏิกฺกนฺเตน, อาโลกิเตน วิโลกิเตน, สมิญฺชิเตน ปสาริเตน, โอกฺขิตฺตจกฺขู, อิริยาปถสมฺปนฺเนฯ ",
  "ปฺลิ-ตฺวฺ-กฺทฺ๑๖:๑ฯ๒ฯ๔": "ทิสฺวานสฺส จิตฺตํ ปสีทิฯ ",
  "ปฺลิ-ตฺวฺ-กฺทฺ๑๖:๑ฯ๒ฯ๕": "อถ โข ราชคหโก เสฏฺฐี เยน เต ภิกฺขู เตนุปสงฺกมิ, อุปสงฺกมิตฺวา เต ภิกฺขู เอตทโวจ—",
  "ปฺลิ-ตฺวฺ-กฺทฺ๑๖:๑ฯ๒ฯ๖": "“สจาหํ, ภนฺเต, วิหาเร การาเปยฺยํ, วเสยฺยาถ เม วิหาเรสู”ติ? ",
  "ปฺลิ-ตฺวฺ-กฺทฺ๑๖:๑ฯ๒ฯ๗": "“น โข, คหปติ, ภควตา วิหารา อนุญฺญาตา”ติฯ ",
  "ปฺลิ-ตฺวฺ-กฺทฺ๑๖:๑ฯ๒ฯ๘": "“เตน หิ, ภนฺเต, ภควนฺตํ ปฏิปุจฺฉิตฺวา มม อาโรเจยฺยาถา”ติฯ ",
  "ปฺลิ-ตฺวฺ-กฺทฺ๑๖:๑ฯ๒ฯ๙": "“เอวํ, คหปตี”ติ ",
  "ปฺลิ-ตฺวฺ-กฺทฺ๑๖:๑ฯ๒ฯ๑๐": "โข เต ภิกฺขู ราชคหกสฺส เสฏฺฐิสฺส ปฏิสฺสุตฺวา เยน ภควา เตนุปสงฺกมึสุ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ ",
  "ปฺลิ-ตฺวฺ-กฺทฺ๑๖:๑ฯ๒ฯ๑๑": "เอกมนฺตํ นิสินฺนา โข เต ภิกฺขู ภควนฺตํ เอตทโวจุํ—",
  "ปฺลิ-ตฺวฺ-กฺทฺ๑๖:๑ฯ๒ฯ๑๒": "“ราชคหโก, ภนฺเต, เสฏฺฐี วิหาเร การาเปตุกาโมฯ ",
  "ปฺลิ-ตฺวฺ-กฺทฺ๑๖:๑ฯ๒ฯ๑๓": "กถํ นุ โข, ภนฺเต, อเมฺหหิ ปฏิปชฺชิตพฺพนฺ”ติ? ",
  "ปฺลิ-ตฺวฺ-กฺทฺ๑๖:๑ฯ๒ฯ๑๔": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๖:๑ฯ๒ฯ๑๕": "“อนุชานามิ, ภิกฺขเว, ปญฺจ เลณานิ—",
  "ปฺลิ-ตฺวฺ-กฺทฺ๑๖:๑ฯ๒ฯ๑๖": "วิหารํ, อฑฺฒโยคํ, ปาสาทํ, หมฺมิยํ, คุหนฺ”ติฯ ",
  "ปฺลิ-ตฺวฺ-กฺทฺ๑๖:๑ฯ๓ฯ๑": "อถ โข เต ภิกฺขู เยน ราชคหโก เสฏฺฐี เตนุปสงฺกมึสุ, อุปสงฺกมิตฺวา ราชคหกํ เสฏฺฐึ เอตทโวจุํ—",
  "ปฺลิ-ตฺวฺ-กฺทฺ๑๖:๑ฯ๓ฯ๒": "“อนุญฺญาตา โข, คหปติ, ภควตา วิหารา; ",
  "ปฺลิ-ตฺวฺ-กฺทฺ๑๖:๑ฯ๓ฯ๓": "ยสฺสทานิ กาลํ มญฺญสี”ติฯ ",
  "ปฺลิ-ตฺวฺ-กฺทฺ๑๖:๑ฯ๓ฯ๔": "อถ โข ราชคหโก เสฏฺฐี เอกาเหเนว สฏฺฐิวิหาเร ปติฏฺฐาเปสิฯ ",
  "ปฺลิ-ตฺวฺ-กฺทฺ๑๖:๑ฯ๓ฯ๕": "อถ โข ราชคหโก เสฏฺฐี เต สฏฺฐิวิหาเร ปริโยสาเปตฺวา เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-กฺทฺ๑๖:๑ฯ๓ฯ๖": "เอกมนฺตํ นิสินฺโน โข ราชคหโก เสฏฺฐี ภควนฺตํ เอตทโวจ—",
  "ปฺลิ-ตฺวฺ-กฺทฺ๑๖:๑ฯ๓ฯ๗": "“อธิวาเสตุ เม, ภนฺเต, ภควา สฺวาตนาย ภตฺตํ สทฺธึ ภิกฺขุสงฺเฆนา”ติฯ ",
  "ปฺลิ-ตฺวฺ-กฺทฺ๑๖:๑ฯ๓ฯ๘": "อธิวาเสสิ ภควา ตุณฺหีภาเวนฯ ",
  "ปฺลิ-ตฺวฺ-กฺทฺ๑๖:๑ฯ๓ฯ๙": "อถ โข ราชคหโก เสฏฺฐี ภควโต อธิวาสนํ วิทิตฺวา อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
  "ปฺลิ-ตฺวฺ-กฺทฺ๑๖:๑ฯ๔ฯ๑": "อถ โข ราชคหโก เสฏฺฐี ตสฺสา รตฺติยา อจฺจเยน ปณีตํ ขาทนียํ โภชนียํ ปฏิยาทาเปตฺวา ภควโต กาลํ อาโรจาเปสิ—",
  "ปฺลิ-ตฺวฺ-กฺทฺ๑๖:๑ฯ๔ฯ๒": "“กาโล, ภนฺเต, นิฏฺฐิตํ ภตฺตนฺ”ติฯ ",
  "ปฺลิ-ตฺวฺ-กฺทฺ๑๖:๑ฯ๔ฯ๓": "อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน ราชคหกสฺส เสฏฺฐิสฺส นิเวสนํ เตนุปสงฺกมิ, อุปสงฺกมิตฺวา ปญฺญตฺเต อาสเน นิสีทิ สทฺธึ ภิกฺขุสงฺเฆนฯ ",
  "ปฺลิ-ตฺวฺ-กฺทฺ๑๖:๑ฯ๔ฯ๔": "อถ โข ราชคหโก เสฏฺฐี พุทฺธปฺปมุขํ ภิกฺขุสงฺฆํ ปณีเตน ขาทนีเยน โภชนีเยน สหตฺถา สนฺตปฺเปตฺวา สมฺปวาเรตฺวา, ภควนฺตํ ภุตฺตาวึ โอนีตปตฺตปาณึ, เอกมนฺตํ นิสีทิฯ ",
  "ปฺลิ-ตฺวฺ-กฺทฺ๑๖:๑ฯ๔ฯ๕": "เอกมนฺตํ นิสินฺโน โข ราชคหโก เสฏฺฐี ภควนฺตํ เอตทโวจ—",
  "ปฺลิ-ตฺวฺ-กฺทฺ๑๖:๑ฯ๔ฯ๖": "“เอเต เม, ภนฺเต, สฏฺฐิวิหารา ปุญฺญตฺถิเกน สคฺคตฺถิเกน การาปิตาฯ ",
  "ปฺลิ-ตฺวฺ-กฺทฺ๑๖:๑ฯ๔ฯ๗": "กถาหํ, ภนฺเต, เตสุ วิหาเรสุ ปฏิปชฺชามี”ติ? ",
  "ปฺลิ-ตฺวฺ-กฺทฺ๑๖:๑ฯ๔ฯ๘": "“เตน หิ ตฺวํ, คหปติ, เต สฏฺฐิวิหาเร อาคตานาคตสฺส จาตุทฺทิสสฺส สงฺฆสฺส ปติฏฺฐาเปหี”ติฯ ",
  "ปฺลิ-ตฺวฺ-กฺทฺ๑๖:๑ฯ๔ฯ๙": "“เอวํ, ภนฺเต”ติ โข ราชคหโก เสฏฺฐี ภควโต ปฏิสฺสุตฺวา เต สฏฺฐิวิหาเร อาคตานาคตสฺส จาตุทฺทิสสฺส สงฺฆสฺส ปติฏฺฐาเปสิฯ ",
  "ปฺลิ-ตฺวฺ-กฺทฺ๑๖:๑ฯ๕ฯ๑": "อถ โข ภควา ราชคหกํ เสฏฺฐึ อิมาหิ คาถาหิ อนุโมทิ—",
  "ปฺลิ-ตฺวฺ-กฺทฺ๑๖:๑ฯ๕ฯ๒": "“สีตํ อุณฺหํ ปฏิหนฺติ, ",
  "ปฺลิ-ตฺวฺ-กฺทฺ๑๖:๑ฯ๕ฯ๓": "ตโต วาฬมิคานิ จ; ",
  "ปฺลิ-ตฺวฺ-กฺทฺ๑๖:๑ฯ๕ฯ๔": "สรีสเป จ มกเส, ",
  "ปฺลิ-ตฺวฺ-กฺทฺ๑๖:๑ฯ๕ฯ๕": "สิสิเร จาปิ วุฏฺฐิโยฯ ",
  "ปฺลิ-ตฺวฺ-กฺทฺ๑๖:๑ฯ๕ฯ๖": "ตโต วาตาตโป โฆโร, ",
  "ปฺลิ-ตฺวฺ-กฺทฺ๑๖:๑ฯ๕ฯ๗": "สญฺชาโต ปฏิหญฺญติ; ",
  "ปฺลิ-ตฺวฺ-กฺทฺ๑๖:๑ฯ๕ฯ๘": "เลณตฺถญฺจ สุขตฺถญฺจ, ",
  "ปฺลิ-ตฺวฺ-กฺทฺ๑๖:๑ฯ๕ฯ๙": "ฌายิตุญฺจ วิปสฺสิตุํฯ ",
  "ปฺลิ-ตฺวฺ-กฺทฺ๑๖:๑ฯ๕ฯ๑๐": "วิหารทานํ สงฺฆสฺส, ",
  "ปฺลิ-ตฺวฺ-กฺทฺ๑๖:๑ฯ๕ฯ๑๑": "อคฺคํ พุทฺเธน วณฺณิตํ; ",
  "ปฺลิ-ตฺวฺ-กฺทฺ๑๖:๑ฯ๕ฯ๑๒": "ตสฺมา หิ ปณฺฑิโต โปโส, ",
  "ปฺลิ-ตฺวฺ-กฺทฺ๑๖:๑ฯ๕ฯ๑๓": "สมฺปสฺสํ อตฺถมตฺตโนฯ ",
  "ปฺลิ-ตฺวฺ-กฺทฺ๑๖:๑ฯ๕ฯ๑๔": "วิหาเร การเย รมฺเม, ",
  "ปฺลิ-ตฺวฺ-กฺทฺ๑๖:๑ฯ๕ฯ๑๕": "วาสเยตฺถ พหุสฺสุเต; ",
  "ปฺลิ-ตฺวฺ-กฺทฺ๑๖:๑ฯ๕ฯ๑๖": "เตสํ อนฺนญฺจ ปานญฺจ, ",
  "ปฺลิ-ตฺวฺ-กฺทฺ๑๖:๑ฯ๕ฯ๑๗": "วตฺถเสนาสนานิ จฯ ",
  "ปฺลิ-ตฺวฺ-กฺทฺ๑๖:๑ฯ๕ฯ๑๘": "ทเทยฺย อุชุภูเตสุ, ",
  "ปฺลิ-ตฺวฺ-กฺทฺ๑๖:๑ฯ๕ฯ๑๙": "วิปฺปสนฺเนน เจตสา; ",
  "ปฺลิ-ตฺวฺ-กฺทฺ๑๖:๑ฯ๕ฯ๒๐": "เต ตสฺส ธมฺมํ เทเสนฺติ, ",
  "ปฺลิ-ตฺวฺ-กฺทฺ๑๖:๑ฯ๕ฯ๒๑": "สพฺพทุกฺขาปนูทนํ; ",
  "ปฺลิ-ตฺวฺ-กฺทฺ๑๖:๑ฯ๕ฯ๒๒": "ยํ โส ธมฺมํ อิธญฺญาย, ",
  "ปฺลิ-ตฺวฺ-กฺทฺ๑๖:๑ฯ๕ฯ๒๓": "ปรินิพฺพาติ อนาสโว”ติฯ ",
  "ปฺลิ-ตฺวฺ-กฺทฺ๑๖:๑ฯ๕ฯ๒๔": "อถ โข ภควา ราชคหกํ เสฏฺฐึ อิมาหิ คาถาหิ อนุโมทิตฺวา อุฏฺฐายาสนา ปกฺกามิฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๑": "อโสฺสสุํ โข มนุสฺสา—",
  "ปฺลิ-ตฺวฺ-กฺทฺ๑๖:๒ฯ๑ฯ๒": "“ภควตา กิร วิหารา อนุญฺญาตา”ติ สกฺกจฺจํ วิหาเร การาเปนฺติฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๓": "เต วิหารา อกวาฏกา โหนฺติ; ",
  "ปฺลิ-ตฺวฺ-กฺทฺ๑๖:๒ฯ๑ฯ๔": "อหีปิ วิจฺฉิกาปิ สตปทิโยปิ ปวิสนฺติฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๖": "“อนุชานามิ, ภิกฺขเว, กวาฏนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๗": "ภิตฺติฉิทฺทํ กริตฺวา วลฺลิยาปิ รชฺชุยาปิ กวาฏํ พนฺธนฺติฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๘": "อุนฺทูเรหิปิ อุปจิกาหิปิ ขชฺชนฺติฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๙": "ขยิตพนฺธนานิ กวาฏานิ ปตนฺติฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๑๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๑๑": "“อนุชานามิ, ภิกฺขเว, ปิฏฺฐสงฺฆาฏํ อุทุกฺขลิกํ อุตฺตรปาสกนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๑๒": "กวาฏา น ผุสียนฺติฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๑๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๑๔": "“อนุชานามิ, ภิกฺขเว, อาวิญฺฉนจฺฉิทฺทํ อาวิญฺฉนรชฺชุนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๑๕": "กวาฏา น ถกิยนฺติฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๑๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๑๗": "“อนุชานามิ, ภิกฺขเว, อคฺคฬวฏฺฏึ กปิสีสกํ สูจิกํ ฆฏิกนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๑๘": "เตน โข ปน สมเยน ภิกฺขู น สกฺโกนฺติ กวาฏํ อปาปุริตุํฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๑๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๒๐": "“อนุชานามิ, ภิกฺขเว, ตาฬจฺฉิทฺทํฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๒๑": "ตีณิ ตาฬานิ—",
  "ปฺลิ-ตฺวฺ-กฺทฺ๑๖:๒ฯ๑ฯ๒๒": "โลหตาฬํ, กฏฺฐตาฬํ, วิสาณตาฬนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๒๓": "เยหิ เต อุคฺฆาเฏตฺวา ปวิสนฺติ, วิหารา อคุตฺตา โหนฺติฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๒๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๑ฯ๒๕": "“อนุชานามิ, ภิกฺขเว, ยนฺตกํ สูจิกนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๒ฯ๑": "เตน โข ปน สมเยน วิหารา ติณจฺฉทนา โหนฺติ; ",
  "ปฺลิ-ตฺวฺ-กฺทฺ๑๖:๒ฯ๒ฯ๒": "สีตกาเล สีตา, อุณฺหกาเล อุณฺหาฯ ",
  "ปฺลิ-ตฺวฺ-กฺทฺ๑๖:๒ฯ๒ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๒ฯ๔": "“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๒ฯ๕": "เตน โข ปน สมเยน วิหารา อวาตปานกา โหนฺติ อจกฺขุสฺสา ทุคฺคนฺธาฯ ",
  "ปฺลิ-ตฺวฺ-กฺทฺ๑๖:๒ฯ๒ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๒ฯ๗": "“อนุชานามิ, ภิกฺขเว, ตีณิ วาตปานานิ—",
  "ปฺลิ-ตฺวฺ-กฺทฺ๑๖:๒ฯ๒ฯ๘": "เวทิกาวาตปานํ, ชาลวาตปานํ, สลากวาตปานนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๒ฯ๙": "วาตปานนฺตริกาย กาฬกาปิ วคฺคุลิโยปิ ปวิสนฺติฯ ",
  "ปฺลิ-ตฺวฺ-กฺทฺ๑๖:๒ฯ๒ฯ๑๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๒ฯ๑๑": "“อนุชานามิ, ภิกฺขเว, วาตปานจกฺกลิกนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๒ฯ๑๒": "จกฺกลิกนฺตริกายปิ กาฬกาปิ วคฺคุลิโยปิ ปวิสนฺติฯ ",
  "ปฺลิ-ตฺวฺ-กฺทฺ๑๖:๒ฯ๒ฯ๑๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๒ฯ๑๔": "“อนุชานามิ, ภิกฺขเว, วาตปานกวาฏกํ วาตปานภิสิกนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๑": "เตน โข ปน สมเยน ภิกฺขู ฉมายํ สยนฺติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๒": "คตฺตานิปิ จีวรานิปิ ปํสุกิตานิ โหนฺติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๔": "“อนุชานามิ, ภิกฺขเว, ติณสนฺถารกนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๕": "ติณสนฺถารโก อุนฺทูเรหิปิ อุปจิกาหิปิ ขชฺชติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๗": "“อนุชานามิ, ภิกฺขเว, มิฑฺฒินฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๘": "มิฑฺฒิยา คตฺตานิ ทุกฺขา โหนฺติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๑๐": "“อนุชานามิ, ภิกฺขเว, พิทลมญฺจกนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๑๑ฯ๐": "๑ฯ๒ฯ มญฺจปีฐาทิอนุชานน ",
  "ปฺลิ-ตฺวฺ-กฺทฺ๑๖:๒ฯ๓ฯ๑๑ฯ๑": "เตน โข ปน สมเยน สงฺฆสฺส โสสานิโก มสารโก มญฺโจ อุปฺปนฺโน โหติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๑๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๑๓": "“อนุชานามิ, ภิกฺขเว, มสารกํ มญฺจนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๑๔": "มสารกํ ปีฐํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๑๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๑๖": "“อนุชานามิ, ภิกฺขเว, มสารกํ ปีฐนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๑๗": "เตน โข ปน สมเยน สงฺฆสฺส โสสานิโก พุนฺทิกาพทฺโธ มญฺโจ อุปฺปนฺโน โหติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๑๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๑๙": "“อนุชานามิ, ภิกฺขเว, พุนฺทิกาพทฺธํ มญฺจนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๒๐": "พุนฺทิกาพทฺธํ ปีฐํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๒๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๒๒": "“อนุชานามิ, ภิกฺขเว, พุนฺทิกาพทฺธํ ปีฐนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๒๓": "เตน โข ปน สมเยน สงฺฆสฺส โสสานิโก กุฬีรปาทโก มญฺโจ อุปฺปนฺโน โหติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๒๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๒๕": "“อนุชานามิ, ภิกฺขเว, กุฬีรปาทกํ มญฺจนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๒๖": "กุฬีรปาทกํ ปีฐํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๒๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๒๘": "“อนุชานามิ, ภิกฺขเว, กุฬีรปาทกํ ปีฐนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๒๙": "เตน โข ปน สมเยน สงฺฆสฺส โสสานิโก อาหจฺจปาทโก มญฺโจ อุปฺปนฺโน โหติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๓๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๓๑": "“อนุชานามิ, ภิกฺขเว, อาหจฺจปาทกํ มญฺจนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๓๒": "อาหจฺจปาทกํ ปีฐํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๓๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๓ฯ๓๔": "“อนุชานามิ, ภิกฺขเว, อาหจฺจปาทกํ ปีฐนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๑": "เตน โข ปน สมเยน สงฺฆสฺส อาสนฺทิโก อุปฺปนฺโน โหติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๓": "“อนุชานามิ, ภิกฺขเว, อาสนฺทิกนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๔": "อุจฺจโก อาสนฺทิโก อุปฺปนฺโน โหติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๖": "“อนุชานามิ, ภิกฺขเว, อุจฺจกมฺปิ อาสนฺทิกนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๗": "สตฺตงฺโค อุปฺปนฺโน โหติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๙": "“อนุชานามิ, ภิกฺขเว, สตฺตงฺคนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๑๐": "อุจฺจโก สตฺตงฺโค อุปฺปนฺโน โหติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๑๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๑๒": "“อนุชานามิ, ภิกฺขเว, อุจฺจกมฺปิ สตฺตงฺคนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๑๓": "ภทฺทปีฐํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๑๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๑๕": "“อนุชานามิ, ภิกฺขเว, ภทฺทปีฐนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๑๖": "ปีฐิกา อุปฺปนฺนา โหติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๑๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๑๘": "“อนุชานามิ, ภิกฺขเว, ปีฐิกนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๑๙": "เอฬกปาทกํ ปีฐํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๒๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๒๑": "“อนุชานามิ, ภิกฺขเว, เอฬกปาทกํ ปีฐนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๒๒": "อามลกวฏฺฏิกํ ปีฐํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๒๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๒๔": "“อนุชานามิ, ภิกฺขเว, อามลกวฏฺฏิกํ ปีฐนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๒๕": "ผลกํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๒๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๒๗": "“อนุชานามิ, ภิกฺขเว, ผลกนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๒๘": "โกจฺฉํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๒๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๓๐": "“อนุชานามิ, ภิกฺขเว, โกจฺฉนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๓๑": "ปลาลปีฐํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๓๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๔ฯ๓๓": "“อนุชานามิ, ภิกฺขเว, ปลาลปีฐนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๕ฯ๑": "เตน โข ปน สมเยน ฉพฺพคฺคิยา ภิกฺขู อุจฺเจ มญฺเจ สยนฺติฯ ",
  "ปฺลิ-ตฺวฺ-กฺทฺ๑๖:๒ฯ๕ฯ๒": "มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๖:๒ฯ๕ฯ๓": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๖:๒ฯ๕ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๕ฯ๕": "“น, ภิกฺขเว, อุจฺเจ มญฺเจ สยิตพฺพํฯ ",
  "ปฺลิ-ตฺวฺ-กฺทฺ๑๖:๒ฯ๕ฯ๖": "โย สเยยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๖:๒ฯ๕ฯ๗": "เตน โข ปน สมเยน อญฺญตโร ภิกฺขุ นีเจ มญฺเจ สยนฺโต อหินา ทฏฺโฐ โหติฯ ",
  "ปฺลิ-ตฺวฺ-กฺทฺ๑๖:๒ฯ๕ฯ๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๕ฯ๙": "“อนุชานามิ, ภิกฺขเว, มญฺจปฏิปาทกนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๕ฯ๑๐": "เตน โข ปน สมเยน ฉพฺพคฺคิยา ภิกฺขู อุจฺเจ มญฺจปฏิปาทเก ธาเรนฺติ, สห มญฺจปฏิปาทเกหิ ปเวเธนฺติฯ ",
  "ปฺลิ-ตฺวฺ-กฺทฺ๑๖:๒ฯ๕ฯ๑๑": "มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๖:๒ฯ๕ฯ๑๒": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๖:๒ฯ๕ฯ๑๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๕ฯ๑๔": "“น, ภิกฺขเว, อุจฺจา มญฺจปฏิปาทกา ธาเรตพฺพาฯ ",
  "ปฺลิ-ตฺวฺ-กฺทฺ๑๖:๒ฯ๕ฯ๑๕": "โย ธาเรยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๖:๒ฯ๕ฯ๑๖": "อนุชานามิ, ภิกฺขเว, อฏฺฐงฺคุลปรมํ มญฺจปฏิปาทกนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๑": "เตน โข ปน สมเยน สงฺฆสฺส สุตฺตํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๓": "“อนุชานามิ, ภิกฺขเว, สุตฺตํ มญฺจํ เวเฐตุนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๔": "องฺคานิ พหุสุตฺตํ ปริยาทิยนฺติฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๖": "“อนุชานามิ, ภิกฺขเว, องฺเค วิชฺฌิตฺวา อฏฺฐปทกํ เวเฐตุนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๗": "โจฬกํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๙": "“อนุชานามิ, ภิกฺขเว, จิมิลิกํ กาตุนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๑๐": "ตูลิกา อุปฺปนฺนา โหติฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๑๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๑๒": "“อนุชานามิ, ภิกฺขเว, วิชเฏตฺวา พิพฺโพหนํ กาตุํฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๑๓": "ตีณิ ตูลานิ—",
  "ปฺลิ-ตฺวฺ-กฺทฺ๑๖:๒ฯ๖ฯ๑๔": "รุกฺขตูลํ, ลตาตูลํ, โปฏกิตูลนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๑๕": "เตน โข ปน สมเยน ฉพฺพคฺคิยา ภิกฺขู อทฺธกายิกานิ พิพฺโพหนานิ ธาเรนฺติฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๑๖": "มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๖:๒ฯ๖ฯ๑๗": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๑๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๑๙": "“น, ภิกฺขเว, อฑฺฒกายิกานิ พิพฺโพหนานิ ธาเรตพฺพานิฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๒๐": "โย ธาเรยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๖:๒ฯ๖ฯ๒๑": "อนุชานามิ, ภิกฺขเว, สีสปฺปมาณํ พิพฺโพหนํ กาตุนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๑": "เตน โข ปน สมเยน ราชคเห คิรคฺคสมชฺโช โหติฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๒": "มนุสฺสา มหามตฺตานํ อตฺถาย ภิสิโย ปฏิยาเทนฺติ—",
  "ปฺลิ-ตฺวฺ-กฺทฺ๑๖:๒ฯ๗ฯ๓": "อุณฺณภิสึ, โจฬภิสึ, วากภิสึ, ติณภิสึ, ปณฺณภิสึฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๔": "เต วีติวตฺเต สมชฺเช ฉวึ อุปฺปาเฏตฺวา หรนฺติฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๕": "อทฺทสาสุํ โข ภิกฺขู สมชฺชฏฺฐาเน พหุํ อุณฺณมฺปิ โจฬกมฺปิ วากมฺปิ ติณมฺปิ ปณฺณมฺปิ ฉฏฺฏิตํฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๖": "ทิสฺวาน ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๗": "“อนุชานามิ, ภิกฺขเว, ปญฺจ ภิสิโย—",
  "ปฺลิ-ตฺวฺ-กฺทฺ๑๖:๒ฯ๗ฯ๘": "อุณฺณภิสึ, โจฬภิสึ, วากภิสึ, ติณภิสึ, ปณฺณภิสินฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๙": "เตน โข ปน สมเยน สงฺฆสฺส เสนาสนปริกฺขาริกํ ทุสฺสํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๑๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๑๑": "“อนุชานามิ, ภิกฺขเว, ภิสึ โอนนฺธิตุนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๑๒": "เตน โข ปน สมเยน ภิกฺขู มญฺจภิสึ ปีเฐ สนฺถรนฺติ, ปีฐภิสึ มญฺเจ สนฺถรนฺติฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๑๓": "ภิสิโย ปริภิชฺชนฺติฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๑๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๑๕": "“อนุชานามิ, ภิกฺขเว, โอนทฺธมญฺจํ โอนทฺธปีฐนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๑๖": "อุโลฺลกํ อกริตฺวา สนฺถรนฺติ, เหฏฺฐโต นิปตนฺติ …เป… ",
  "ปฺลิ-ตฺวฺ-กฺทฺ๑๖:๒ฯ๗ฯ๑๗": "“อนุชานามิ, ภิกฺขเว, อุโลฺลกํ กริตฺวา สนฺถริตฺวา ภิสึ โอนนฺธิตุนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๑๘": "ฉวึ อุปฺปาเฏตฺวา หรนฺติ …เป… ",
  "ปฺลิ-ตฺวฺ-กฺทฺ๑๖:๒ฯ๗ฯ๑๙": "“อนุชานามิ, ภิกฺขเว, โผสิตุนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๒๐": "หรนฺติเยว …เป… ",
  "ปฺลิ-ตฺวฺ-กฺทฺ๑๖:๒ฯ๗ฯ๒๑": "“อนุชานามิ, ภิกฺขเว, ภตฺติกมฺมนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๒๒": "หรนฺติเยว …เป… ",
  "ปฺลิ-ตฺวฺ-กฺทฺ๑๖:๒ฯ๗ฯ๒๓": "“อนุชานามิ, ภิกฺขเว, หตฺถภตฺติกมฺมนฺ”ติฯ ",
  "ปฺลิ-ตฺวฺ-กฺทฺ๑๖:๒ฯ๗ฯ๒๔": "หรนฺติเยว …เป… ",
  "ปฺลิ-ตฺวฺ-กฺทฺ๑๖:๒ฯ๗ฯ๒๕": "“อนุชานามิ, ภิกฺขเว, หตฺถภตฺตินฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๐": "๑ฯ๓ฯ เสตวณฺณาทิอนุชานน ",
  "ปฺลิ-ตฺวฺ-กฺทฺ๑๖:๓ฯ๑ฯ๑": "เตน โข ปน สมเยน ติตฺถิยานํ เสยฺยาโย เสตวณฺณา โหนฺติ, กาฬวณฺณกตา ภูมิ, เครุกปริกมฺมกตา ภิตฺติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๒": "พหู มนุสฺสา เสยฺยาเปกฺขกา คจฺฉนฺติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๔": "“อนุชานามิ, ภิกฺขเว, วิหาเร เสตวณฺณํ กาฬวณฺณํ เครุกปริกมฺมนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๕": "เตน โข ปน สมเยน ผรุสาย ภิตฺติยา เสตวณฺโณ น นิปตติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๗": "“อนุชานามิ, ภิกฺขเว, ถุสปิณฺฑํ ทตฺวา ปาณิกาย ปฏิพาเหตฺวา เสตวณฺณํ นิปาเตตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๘": "เสตวณฺโณ อนิพนฺธนีโย โหติ …เป… ",
  "ปฺลิ-ตฺวฺ-กฺทฺ๑๖:๓ฯ๑ฯ๙": "“อนุชานามิ, ภิกฺขเว, สณฺหมตฺติกํ ทตฺวา ปาณิกาย ปฏิพาเหตฺวา เสตวณฺณํ นิปาเตตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๑๐": "เสตวณฺโณ อนิพนฺธนีโย โหติ …เป… ",
  "ปฺลิ-ตฺวฺ-กฺทฺ๑๖:๓ฯ๑ฯ๑๑": "“อนุชานามิ, ภิกฺขเว, อิกฺกาสํ ปิฏฺฐมทฺทนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๑๒": "เตน โข ปน สมเยน ผรุสาย ภิตฺติยา เครุกา น นิปตติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๑๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๑๔": "“อนุชานามิ, ภิกฺขเว, ถุสปิณฺฑํ ทตฺวา ปาณิกาย ปฏิพาเหตฺวา เครุกํ นิปาเตตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๑๕": "เครุกา อนิพนฺธนียา โหติ …เป… ",
  "ปฺลิ-ตฺวฺ-กฺทฺ๑๖:๓ฯ๑ฯ๑๖": "“อนุชานามิ, ภิกฺขเว, กุณฺฑกมตฺติกํ ทตฺวา ปาณิกาย ปฏิพาเหตฺวา เครุกํ นิปาเตตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๑๗": "เครุกา อนิพนฺธนียา โหติ …เป… ",
  "ปฺลิ-ตฺวฺ-กฺทฺ๑๖:๓ฯ๑ฯ๑๘": "“อนุชานามิ, ภิกฺขเว, สาสปกุฏฺฏํ สิตฺถเตลกนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๑๙": "อจฺจุสฺสนฺนํ โหติ …เป… ",
  "ปฺลิ-ตฺวฺ-กฺทฺ๑๖:๓ฯ๑ฯ๒๐": "“อนุชานามิ, ภิกฺขเว, โจฬเกน ปจฺจุทฺธริตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๒๑": "เตน โข ปน สมเยน ผรุสาย ภูมิยา กาฬวณฺโณ น นิปตติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๒๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๒๓": "“อนุชานามิ, ภิกฺขเว, ถุสปิณฺฑํ ทตฺวา ปาณิกาย ปฏิพาเหตฺวา กาฬวณฺณํ นิปาเตตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๒๔": "กาฬวณฺโณ อนิพนฺธนีโย โหติ …เป… ",
  "ปฺลิ-ตฺวฺ-กฺทฺ๑๖:๓ฯ๑ฯ๒๕": "“อนุชานามิ, ภิกฺขเว, คณฺฑุมตฺติกํ ทตฺวา ปาณิกาย ปฏิพาเหตฺวา กาฬวณฺณํ นิปาเตตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑ฯ๒๖": "กาฬวณฺโณ อนิพนฺธนีโย โหติ …เป… ",
  "ปฺลิ-ตฺวฺ-กฺทฺ๑๖:๓ฯ๑ฯ๒๗": "“อนุชานามิ, ภิกฺขเว, อิกฺกาสํ กสาวนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๒ฯ๐": "๑ฯ๔ฯ ปฏิภานจิตฺตปฏิกฺเขป ",
  "ปฺลิ-ตฺวฺ-กฺทฺ๑๖:๓ฯ๒ฯ๑": "เตน โข ปน สมเยน ฉพฺพคฺคิยา ภิกฺขู วิหาเร ปฏิภานจิตฺตํ การาเปนฺติ—",
  "ปฺลิ-ตฺวฺ-กฺทฺ๑๖:๓ฯ๒ฯ๒": "อิตฺถิรูปกํ ปุริสรูปกํฯ ",
  "ปฺลิ-ตฺวฺ-กฺทฺ๑๖:๓ฯ๒ฯ๓": "มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๖:๓ฯ๒ฯ๔": "“เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-กฺทฺ๑๖:๓ฯ๒ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๒ฯ๖": "“น, ภิกฺขเว, ปฏิภานจิตฺตํ การาเปตพฺพํ—",
  "ปฺลิ-ตฺวฺ-กฺทฺ๑๖:๓ฯ๒ฯ๗": "อิตฺถิรูปกํ ปุริสรูปกํฯ ",
  "ปฺลิ-ตฺวฺ-กฺทฺ๑๖:๓ฯ๒ฯ๘": "โย การาเปยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๖:๓ฯ๒ฯ๙": "อนุชานามิ, ภิกฺขเว, มาลากมฺมํ ลตากมฺมํ มกรทนฺตกํ ปญฺจปฏิกนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๐": "๑ฯ๕ฯ อิฏฺฐกาจยาทิอนุชานน ",
  "ปฺลิ-ตฺวฺ-กฺทฺ๑๖:๓ฯ๓ฯ๑": "เตน โข ปน สมเยน วิหารา นีจวตฺถุกา โหนฺติ, อุทเกน โอตฺถริยฺยนฺติฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๓": "“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๔": "จโย ปริปตติ …เป… ",
  "ปฺลิ-ตฺวฺ-กฺทฺ๑๖:๓ฯ๓ฯ๕": "“อนุชานามิ, ภิกฺขเว, จินิตุํ ตโย จเย—",
  "ปฺลิ-ตฺวฺ-กฺทฺ๑๖:๓ฯ๓ฯ๖": "อิฏฺฐกาจยํ, สิลาจยํ, ทารุจยนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๗": "อาโรหนฺตา วิหญฺญนฺติ …เป… ",
  "ปฺลิ-ตฺวฺ-กฺทฺ๑๖:๓ฯ๓ฯ๘": "“อนุชานามิ, ภิกฺขเว, ตโย โสปาเน—",
  "ปฺลิ-ตฺวฺ-กฺทฺ๑๖:๓ฯ๓ฯ๙": "อิฏฺฐกาโสปานํ, สิลาโสปานํ, ทารุโสปานนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๑๐": "อาโรหนฺตา ปริปตนฺติ …เป… ",
  "ปฺลิ-ตฺวฺ-กฺทฺ๑๖:๓ฯ๓ฯ๑๑": "“อนุชานามิ, ภิกฺขเว, อาลมฺพนพาหนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๑๒": "เตน โข ปน สมเยน วิหารา อาฬกมนฺทา โหนฺติฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๑๓": "ภิกฺขู หิริยนฺติ นิปชฺชิตุํฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๑๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๑๕": "“อนุชานามิ, ภิกฺขเว, ติโรกรณินฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๑๖": "ติโรกรณึ อุกฺขิปิตฺวา โอโลเกนฺติ …เป… ",
  "ปฺลิ-ตฺวฺ-กฺทฺ๑๖:๓ฯ๓ฯ๑๗": "“อนุชานามิ, ภิกฺขเว, อฑฺฒกุฏฺฏกนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๑๘": "อฑฺฒกุฏฺฏกา อุปริโต โอโลเกนฺติ …เป… ",
  "ปฺลิ-ตฺวฺ-กฺทฺ๑๖:๓ฯ๓ฯ๑๙": "“อนุชานามิ, ภิกฺขเว, ตโย คพฺเภ—",
  "ปฺลิ-ตฺวฺ-กฺทฺ๑๖:๓ฯ๓ฯ๒๐": "สิวิกาคพฺภํ, นาฬิกาคพฺภํ, หมฺมิยคพฺภนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๒๑": "เตน โข ปน สมเยน ภิกฺขู ขุทฺทเก วิหาเร มชฺเฌ คพฺภํ กโรนฺติฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๒๒": "อุปจาโร น โหติฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๒๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๓ฯ๒๔": "“อนุชานามิ, ภิกฺขเว, ขุทฺทเก วิหาเร เอกมนฺตํ คพฺภํ กาตุํ, มหลฺลเก มชฺเฌ”ติฯ ",
  "ปฺลิ-ตฺวฺ-กฺทฺ๑๖:๓ฯ๔ฯ๑": "เตน โข ปน สมเยน วิหารสฺส กุฏฺฏปาโท ชีรติฯ ",
  "ปฺลิ-ตฺวฺ-กฺทฺ๑๖:๓ฯ๔ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๔ฯ๓": "“อนุชานามิ, ภิกฺขเว, กุลงฺกปาทกนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๔ฯ๔": "วิหารสฺส กุฏฺโฏ โอวสฺสติ …เป… ",
  "ปฺลิ-ตฺวฺ-กฺทฺ๑๖:๓ฯ๔ฯ๕": "“อนุชานามิ, ภิกฺขเว, ปริตฺตาณกิฏิกํ อุทฺทสุธนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๔ฯ๖": "เตน โข ปน สมเยน อญฺญตรสฺส ภิกฺขุโน ติณจฺฉทนา อหิ ขนฺเธ ปตติฯ ",
  "ปฺลิ-ตฺวฺ-กฺทฺ๑๖:๓ฯ๔ฯ๗": "โส ภีโต วิสฺสรมกาสิฯ ",
  "ปฺลิ-ตฺวฺ-กฺทฺ๑๖:๓ฯ๔ฯ๘": "ภิกฺขู อุปธาวิตฺวา ตํ ภิกฺขุํ เอตทโวจุํ—",
  "ปฺลิ-ตฺวฺ-กฺทฺ๑๖:๓ฯ๔ฯ๙": "“กิสฺส ตฺวํ, อาวุโส, วิสฺสรมกาสี”ติ? ",
  "ปฺลิ-ตฺวฺ-กฺทฺ๑๖:๓ฯ๔ฯ๑๐": "อถ โข โส ภิกฺขูนํ เอตมตฺถํ อาโรเจสิฯ ",
  "ปฺลิ-ตฺวฺ-กฺทฺ๑๖:๓ฯ๔ฯ๑๑": "ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๔ฯ๑๒": "“อนุชานามิ, ภิกฺขเว, วิตานนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๕ฯ๑": "เตน โข ปน สมเยน ภิกฺขู มญฺจปาเทปิ ปีฐปาเทปิ ถวิกาโย ลคฺเคนฺติฯ ",
  "ปฺลิ-ตฺวฺ-กฺทฺ๑๖:๓ฯ๕ฯ๒": "อุนฺทูเรหิปิ อุปจิกาหิปิ ขชฺชนฺติฯ ",
  "ปฺลิ-ตฺวฺ-กฺทฺ๑๖:๓ฯ๕ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๕ฯ๔": "“อนุชานามิ, ภิกฺขเว, ภิตฺติขิลํ นาคทนฺตกนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๕ฯ๕": "เตน โข ปน สมเยน ภิกฺขู มญฺเจปิ ปีเฐปิ จีวรํ นิกฺขิปนฺติฯ ",
  "ปฺลิ-ตฺวฺ-กฺทฺ๑๖:๓ฯ๕ฯ๖": "จีวรํ ปริภิชฺชิฯ ",
  "ปฺลิ-ตฺวฺ-กฺทฺ๑๖:๓ฯ๕ฯ๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๕ฯ๘": "“อนุชานามิ, ภิกฺขเว, วิหาเร จีวรวํสํ จีวรรชฺชุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๕ฯ๙": "เตน โข ปน สมเยน วิหารา อนาฬินฺทกา โหนฺติ อปฺปฏิสฺสรณาฯ ",
  "ปฺลิ-ตฺวฺ-กฺทฺ๑๖:๓ฯ๕ฯ๑๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๕ฯ๑๑": "“อนุชานามิ, ภิกฺขเว, อาฬินฺทํ ปฆนํ ปกุฏฺฏํ โอสารกนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๕ฯ๑๒": "อาฬินฺทา ปากฏา โหนฺติฯ ",
  "ปฺลิ-ตฺวฺ-กฺทฺ๑๖:๓ฯ๕ฯ๑๓": "ภิกฺขู หิริยนฺติ นิปชฺชิตุํ …เป… ",
  "ปฺลิ-ตฺวฺ-กฺทฺ๑๖:๓ฯ๕ฯ๑๔": "“อนุชานามิ, ภิกฺขเว, สํสรณกิฏิกํ อุคฺฆาฏนกิฏิกนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๖ฯ๐": "๑ฯ๖ฯ อุปฏฺฐานสาลาอนุชานน ",
  "ปฺลิ-ตฺวฺ-กฺทฺ๑๖:๓ฯ๖ฯ๑": "เตน โข ปน สมเยน ภิกฺขู อชฺโฌกาเส ภตฺตวิสฺสคฺคํ กโรนฺตา สีเตนปิ อุเณฺหนปิ กิลมนฺติฯ ",
  "ปฺลิ-ตฺวฺ-กฺทฺ๑๖:๓ฯ๖ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๖ฯ๓": "“อนุชานามิ, ภิกฺขเว, อุปฏฺฐานสาลนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๖ฯ๔": "อุปฏฺฐานสาลา นีจวตฺถุกา โหติ, อุทเกน โอตฺถริยฺยติ …เป… ",
  "ปฺลิ-ตฺวฺ-กฺทฺ๑๖:๓ฯ๖ฯ๕": "“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๖ฯ๖": "จโย ปริปตติ …เป… ",
  "ปฺลิ-ตฺวฺ-กฺทฺ๑๖:๓ฯ๖ฯ๗": "“อนุชานามิ, ภิกฺขเว, จินิตุํ ตโย จเย—",
  "ปฺลิ-ตฺวฺ-กฺทฺ๑๖:๓ฯ๖ฯ๘": "อิฏฺฐกาจยํ, สิลาจยํ, ทารุจยนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๖ฯ๙": "อาโรหนฺตา วิหญฺญนฺติ …เป… ",
  "ปฺลิ-ตฺวฺ-กฺทฺ๑๖:๓ฯ๖ฯ๑๐": "“อนุชานามิ, ภิกฺขเว, ตโย โสปาเน—",
  "ปฺลิ-ตฺวฺ-กฺทฺ๑๖:๓ฯ๖ฯ๑๑": "อิฏฺฐกาโสปานํ, สิลาโสปานํ, ทารุโสปานนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๖ฯ๑๒": "อาโรหนฺตา ปริปตนฺติ …เป… ",
  "ปฺลิ-ตฺวฺ-กฺทฺ๑๖:๓ฯ๖ฯ๑๓": "“อนุชานามิ, ภิกฺขเว, อาลมฺพนพาหนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๖ฯ๑๔": "อุปฏฺฐานสาลาย ติณจุณฺณํ ปริปตติ …เป… ",
  "ปฺลิ-ตฺวฺ-กฺทฺ๑๖:๓ฯ๖ฯ๑๕": "“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
  "ปฺลิ-ตฺวฺ-กฺทฺ๑๖:๓ฯ๖ฯ๑๖": "เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกํ จีวรวํสํ จีวรรชฺชุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๖ฯ๑๗": "เตน โข ปน สมเยน ภิกฺขู อชฺโฌกาเส ฉมาย จีวรํ ปตฺถรนฺติฯ ",
  "ปฺลิ-ตฺวฺ-กฺทฺ๑๖:๓ฯ๖ฯ๑๘": "จีวรํ ปํสุกิตํ โหติฯ ",
  "ปฺลิ-ตฺวฺ-กฺทฺ๑๖:๓ฯ๖ฯ๑๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๖ฯ๒๐": "“อนุชานามิ, ภิกฺขเว, อชฺโฌกาเส จีวรวํสํ จีวรรชฺชุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๗ฯ๑": "ปานียํ โอตปฺปติ …เป… ",
  "ปฺลิ-ตฺวฺ-กฺทฺ๑๖:๓ฯ๗ฯ๒": "“อนุชานามิ, ภิกฺขเว, ปานียสาลํ ปานียมณฺฑปนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๗ฯ๓": "ปานียสาลา นีจวตฺถุกา โหติ, อุทเกน โอตฺถริยฺยติ …เป… ",
  "ปฺลิ-ตฺวฺ-กฺทฺ๑๖:๓ฯ๗ฯ๔": "“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๗ฯ๕": "จโย ปริปตติ …เป… ",
  "ปฺลิ-ตฺวฺ-กฺทฺ๑๖:๓ฯ๗ฯ๖": "“อนุชานามิ, ภิกฺขเว, จินิตุํ ตโย จเย—",
  "ปฺลิ-ตฺวฺ-กฺทฺ๑๖:๓ฯ๗ฯ๗": "อิฏฺฐกาจยํ, สิลาจยํ, ทารุจยนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๗ฯ๘": "อาโรหนฺตา วิหญฺญนฺติ …เป… ",
  "ปฺลิ-ตฺวฺ-กฺทฺ๑๖:๓ฯ๗ฯ๙": "“อนุชานามิ, ภิกฺขเว, ตโย โสปาเน—",
  "ปฺลิ-ตฺวฺ-กฺทฺ๑๖:๓ฯ๗ฯ๑๐": "อิฏฺฐกาโสปานํ, สิลาโสปานํ, ทารุโสปานนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๗ฯ๑๑": "อาโรหนฺตา ปริปตนฺติ …เป… ",
  "ปฺลิ-ตฺวฺ-กฺทฺ๑๖:๓ฯ๗ฯ๑๒": "“อนุชานามิ, ภิกฺขเว, อาลมฺพนพาหนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๗ฯ๑๓": "ปานียสาลาย ติณจุณฺณํ ปริปตติ …เป… ",
  "ปฺลิ-ตฺวฺ-กฺทฺ๑๖:๓ฯ๗ฯ๑๔": "“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
  "ปฺลิ-ตฺวฺ-กฺทฺ๑๖:๓ฯ๗ฯ๑๕": "เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกํ จีวรวํสํ จีวรรชฺชุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๗ฯ๑๖": "ปานียภาชนํ น สํวิชฺชติ …เป… ",
  "ปฺลิ-ตฺวฺ-กฺทฺ๑๖:๓ฯ๗ฯ๑๗": "“อนุชานามิ, ภิกฺขเว, ปานียสงฺขํ ปานียสราวกนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๘ฯ๐": "๑ฯ๗ฯ ปาการาทิอนุชานน ",
  "ปฺลิ-ตฺวฺ-กฺทฺ๑๖:๓ฯ๘ฯ๑": "เตน โข ปน สมเยน วิหารา อปริกฺขิตฺตา โหนฺติฯ ",
  "ปฺลิ-ตฺวฺ-กฺทฺ๑๖:๓ฯ๘ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๘ฯ๓": "“อนุชานามิ, ภิกฺขเว, ปริกฺขิปิตุํ ตโย ปากาเร—",
  "ปฺลิ-ตฺวฺ-กฺทฺ๑๖:๓ฯ๘ฯ๔": "อิฏฺฐกาปาการํ, สิลาปาการํ, ทารุปาการนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๘ฯ๕": "โกฏฺฐโก น โหติ …เป… ",
  "ปฺลิ-ตฺวฺ-กฺทฺ๑๖:๓ฯ๘ฯ๖": "“อนุชานามิ, ภิกฺขเว, โกฏฺฐกนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๘ฯ๗": "โกฏฺฐโก นีจวตฺถุโก โหติ, อุทเกน โอตฺถริยฺยติ …เป… ",
  "ปฺลิ-ตฺวฺ-กฺทฺ๑๖:๓ฯ๘ฯ๘": "“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๘ฯ๙": "โกฏฺฐกสฺส กวาฏํ น โหติ …เป… ",
  "ปฺลิ-ตฺวฺ-กฺทฺ๑๖:๓ฯ๘ฯ๑๐": "“อนุชานามิ, ภิกฺขเว, กวาฏํ ปิฏฺฐสงฺฆาฏํ อุทุกฺขลิกํ อุตฺตรปาสกํ อคฺคฬวฏฺฏึ กปิสีสกํ สูจิกํ ฆฏิกํ ตาฬจฺฉิทฺทํ อาวิญฺฉนจฺฉิทฺทํ อาวิญฺฉนรชฺชุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๘ฯ๑๑": "โกฏฺฐเก ติณจุณฺณํ ปริปตติ …เป… ",
  "ปฺลิ-ตฺวฺ-กฺทฺ๑๖:๓ฯ๘ฯ๑๒": "“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
  "ปฺลิ-ตฺวฺ-กฺทฺ๑๖:๓ฯ๘ฯ๑๓": "เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๘ฯ๑๔": "เตน โข ปน สมเยน ปริเวณํ จิกฺขลฺลํ โหติฯ ",
  "ปฺลิ-ตฺวฺ-กฺทฺ๑๖:๓ฯ๘ฯ๑๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๘ฯ๑๖": "“อนุชานามิ, ภิกฺขเว, มรุมฺพํ อุปกิริตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๘ฯ๑๗": "น ปริยาปุณนฺติ …เป… ",
  "ปฺลิ-ตฺวฺ-กฺทฺ๑๖:๓ฯ๘ฯ๑๘": "“อนุชานามิ, ภิกฺขเว, ปทรสิลํ นิกฺขิปิตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๘ฯ๑๙": "อุทกํ สนฺติฏฺฐติ …เป… ",
  "ปฺลิ-ตฺวฺ-กฺทฺ๑๖:๓ฯ๘ฯ๒๐": "“อนุชานามิ, ภิกฺขเว, อุทกนิทฺธมนนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๙ฯ๑": "เตน โข ปน สมเยน ภิกฺขู ปริเวเณ ตหํ ตหํ อคฺคิฏฺฐานํ กโรนฺติฯ ",
  "ปฺลิ-ตฺวฺ-กฺทฺ๑๖:๓ฯ๙ฯ๒": "ปริเวณํ อุกฺลาปํ โหติฯ ",
  "ปฺลิ-ตฺวฺ-กฺทฺ๑๖:๓ฯ๙ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๙ฯ๔": "“อนุชานามิ, ภิกฺขเว, เอกมนฺตํ อคฺคิสาลํ กาตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๙ฯ๕": "อคฺคิสาลา นีจวตฺถุกา โหติ, อุทเกน โอตฺถริยฺยติ …เป… ",
  "ปฺลิ-ตฺวฺ-กฺทฺ๑๖:๓ฯ๙ฯ๖": "“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๙ฯ๗": "จโย ปริปตติ …เป… ",
  "ปฺลิ-ตฺวฺ-กฺทฺ๑๖:๓ฯ๙ฯ๘": "“อนุชานามิ, ภิกฺขเว, จินิตุํ ตโย จเย—",
  "ปฺลิ-ตฺวฺ-กฺทฺ๑๖:๓ฯ๙ฯ๙": "อิฏฺฐกาจยํ, สิลาจยํ, ทารุจยนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๙ฯ๑๐": "อาโรหนฺตา วิหญฺญนฺติ …เป… ",
  "ปฺลิ-ตฺวฺ-กฺทฺ๑๖:๓ฯ๙ฯ๑๑": "“อนุชานามิ, ภิกฺขเว, ตโย โสปาเน—",
  "ปฺลิ-ตฺวฺ-กฺทฺ๑๖:๓ฯ๙ฯ๑๒": "อิฏฺฐกาโสปานํ, สิลาโสปานํ, ทารุโสปานนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๙ฯ๑๓": "อาโรหนฺตา ปริปตนฺติ …เป… ",
  "ปฺลิ-ตฺวฺ-กฺทฺ๑๖:๓ฯ๙ฯ๑๔": "“อนุชานามิ, ภิกฺขเว, อาลมฺพนพาหนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๙ฯ๑๕": "อคฺคิสาลาย กวาฏํ น โหติ …เป… ",
  "ปฺลิ-ตฺวฺ-กฺทฺ๑๖:๓ฯ๙ฯ๑๖": "“อนุชานามิ, ภิกฺขเว, กวาฏํ ปิฏฺฐสงฺฆาฏํ อุทุกฺขลิกํ อุตฺตรปาสกํ อคฺคฬวฏฺฏึ กปิสีสกํ สูจิกํ ฆฏิกํ ตาฬจฺฉิทฺทํ อาวิญฺฉนจฺฉิทฺทํ อาวิญฺฉนรชฺชุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๙ฯ๑๗": "อคฺคิสาลาย ติณจุณฺณํ ปริปตติ …เป… ",
  "ปฺลิ-ตฺวฺ-กฺทฺ๑๖:๓ฯ๙ฯ๑๘": "“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
  "ปฺลิ-ตฺวฺ-กฺทฺ๑๖:๓ฯ๙ฯ๑๙": "เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกํ จีวรวํสํ จีวรรชฺชุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑๐ฯ๐": "๑ฯ๘ฯ อารามปริกฺเขปอนุชานน ",
  "ปฺลิ-ตฺวฺ-กฺทฺ๑๖:๓ฯ๑๐ฯ๑": "เตน โข ปน สมเยน อาราโม อปริกฺขิตฺโต โหติฯ ",
  "ปฺลิ-ตฺวฺ-กฺทฺ๑๖:๓ฯ๑๐ฯ๒": "อชกาปิ ปสุกาปิ อุปโรเป วิเหเฐนฺติฯ ",
  "ปฺลิ-ตฺวฺ-กฺทฺ๑๖:๓ฯ๑๐ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๑๐ฯ๔": "“อนุชานามิ, ภิกฺขเว, ปริกฺขิปิตุํ ตโย วาเฏ—",
  "ปฺลิ-ตฺวฺ-กฺทฺ๑๖:๓ฯ๑๐ฯ๕": "เวฬุวาฏํ, กณฺฑกวาฏํ, ปริกฺขนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑๐ฯ๖": "โกฏฺฐโก น โหติฯ ",
  "ปฺลิ-ตฺวฺ-กฺทฺ๑๖:๓ฯ๑๐ฯ๗": "ตเถว อชกาปิ ปสุกาปิ อุปโรเป วิเหเฐนฺติ …เป… ",
  "ปฺลิ-ตฺวฺ-กฺทฺ๑๖:๓ฯ๑๐ฯ๘": "“อนุชานามิ, ภิกฺขเว, โกฏฺฐกํ อเปสึ ยมกกวาฏํ โตรณํ ปลิฆนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑๐ฯ๙": "โกฏฺฐเก ติณจุณฺณํ ปริปตติ …เป… ",
  "ปฺลิ-ตฺวฺ-กฺทฺ๑๖:๓ฯ๑๐ฯ๑๐": "“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
  "ปฺลิ-ตฺวฺ-กฺทฺ๑๖:๓ฯ๑๐ฯ๑๑": "เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑๐ฯ๑๒": "อาราโม จิกฺขโลฺล โหติ …เป… ",
  "ปฺลิ-ตฺวฺ-กฺทฺ๑๖:๓ฯ๑๐ฯ๑๓": "“อนุชานามิ, ภิกฺขเว, มรุมฺพํ อุปกิริตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑๐ฯ๑๔": "น ปริยาปุณนฺติ …เป… ",
  "ปฺลิ-ตฺวฺ-กฺทฺ๑๖:๓ฯ๑๐ฯ๑๕": "“อนุชานามิ, ภิกฺขเว, ปทรสิลํ นิกฺขิปิตุนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑๐ฯ๑๖": "อุทกํ สนฺติฏฺฐติ …เป… ",
  "ปฺลิ-ตฺวฺ-กฺทฺ๑๖:๓ฯ๑๐ฯ๑๗": "“อนุชานามิ, ภิกฺขเว, อุทกนิทฺธมนนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑๑ฯ๑": "เตน โข ปน สมเยน ราชา มาคโธ เสนิโย พิมฺพิสาโร สงฺฆสฺส อตฺถาย สุธามตฺติกาเลปนํ ปาสาทํ กาเรตุกาโม โหติฯ ",
  "ปฺลิ-ตฺวฺ-กฺทฺ๑๖:๓ฯ๑๑ฯ๒": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๑๖:๓ฯ๑๑ฯ๓": "“กึ นุ โข ภควตา ฉทนํ อนุญฺญาตํ, กึ อนนุญฺญาตนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑๑ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๓ฯ๑๑ฯ๕": "“อนุชานามิ, ภิกฺขเว, ปญฺจ ฉทนานิ—",
  "ปฺลิ-ตฺวฺ-กฺทฺ๑๖:๓ฯ๑๑ฯ๖": "อิฏฺฐกาฉทนํ, สิลาฉทนํ, สุธาฉทนํ, ติณจฺฉทนํ, ปณฺณจฺฉทนนฺ”ติฯ ",
  "ปฺลิ-ตฺวฺ-กฺทฺ๑๖:๓ฯ๑๑ฯ๗": "ปฐมภาณวาโร นิฏฺฐิโตฯ ",
  "ปฺลิ-ตฺวฺ-กฺทฺ๑๖:๔ฯ๑ฯ๐ฯ๒": "๒ฯ๑ฯ อนาถปิณฺฑิกวตฺถุ ",
  "ปฺลิ-ตฺวฺ-กฺทฺ๑๖:๔ฯ๑ฯ๑": "เตน โข ปน สมเยน อนาถปิณฺฑิโก คหปติ ราชคหกสฺส เสฏฺฐิสฺส ภคินิปติโก โหติฯ ",
  "ปฺลิ-ตฺวฺ-กฺทฺ๑๖:๔ฯ๑ฯ๒": "อถ โข อนาถปิณฺฑิโก คหปติ ราชคหํ อคมาสิ เกนจิเทว กรณีเยนฯ ",
  "ปฺลิ-ตฺวฺ-กฺทฺ๑๖:๔ฯ๑ฯ๓": "เตน โข ปน สมเยน ราชคหเกน เสฏฺฐินา สฺวาตนาย พุทฺธปฺปมุโข สงฺโฆ นิมนฺติโต โหติฯ ",
  "ปฺลิ-ตฺวฺ-กฺทฺ๑๖:๔ฯ๑ฯ๔": "อถ โข ราชคหโก เสฏฺฐี ทาเส จ กมฺมกาเร จ อาณาเปสิ—",
  "ปฺลิ-ตฺวฺ-กฺทฺ๑๖:๔ฯ๑ฯ๕": "“เตน หิ, ภเณ, กาลเสฺสว อุฏฺฐาย ยาคุโย ปจถ, ภตฺตานิ ปจถ, สูปานิ สมฺปาเทถ, อุตฺตริภงฺคานิ สมฺปาเทถา”ติฯ ",
  "ปฺลิ-ตฺวฺ-กฺทฺ๑๖:๔ฯ๑ฯ๖": "อถ โข อนาถปิณฺฑิกสฺส คหปติสฺส เอตทโหสิ—",
  "ปฺลิ-ตฺวฺ-กฺทฺ๑๖:๔ฯ๑ฯ๗": "“ปุพฺเพ ขฺวายํ คหปติ มยิ อาคเต สพฺพกิจฺจานิ นิกฺขิปิตฺวา มมญฺเญว สทฺธึ ปฏิสมฺโมทติฯ ",
  "ปฺลิ-ตฺวฺ-กฺทฺ๑๖:๔ฯ๑ฯ๘": "โสทานายํ วิกฺขิตฺตรูโป ทาเส จ กมฺมกาเร จ อาณาเปสิ—",
  "ปฺลิ-ตฺวฺ-กฺทฺ๑๖:๔ฯ๑ฯ๙": "‘เตน หิ, ภเณ, กาลเสฺสว อุฏฺฐาย ยาคุโย ปจถ, ภตฺตานิ ปจถ, สูปานิ สมฺปาเทถ, อุตฺตริภงฺคานิ สมฺปาเทถา’ติฯ ",
  "ปฺลิ-ตฺวฺ-กฺทฺ๑๖:๔ฯ๑ฯ๑๐": "กึ นุ โข อิมสฺส คหปติสฺส อาวาโห วา ภวิสฺสติ, วิวาโห วา ภวิสฺสติ, มหายญฺโญ วา ปจฺจุปฏฺฐิโต, ราชา วา มาคโธ เสนิโย พิมฺพิสาโร นิมนฺติโต สฺวาตนาย สทฺธึ พลกาเยนา”ติ? ",
  "ปฺลิ-ตฺวฺ-กฺทฺ๑๖:๔ฯ๒ฯ๑": "อถ โข ราชคหโก เสฏฺฐี ทาเส จ กมฺมกาเร จ อาณาเปตฺวา เยน อนาถปิณฺฑิโก คหปติ เตนุปสงฺกมิ, อุปสงฺกมิตฺวา อนาถปิณฺฑิเกน คหปตินา สทฺธึ ปฏิสมฺโมทิตฺวา เอกมนฺตํ นิสีทิฯ ",
  "ปฺลิ-ตฺวฺ-กฺทฺ๑๖:๔ฯ๒ฯ๒": "เอกมนฺตํ นิสินฺนํ โข ราชคหกํ เสฏฺฐึ อนาถปิณฺฑิโก คหปติ เอตทโวจ—",
  "ปฺลิ-ตฺวฺ-กฺทฺ๑๖:๔ฯ๒ฯ๓": "“ปุพฺเพ โข ตฺวํ, คหปติ, มยิ อาคเต สพฺพกิจฺจานิ นิกฺขิปิตฺวา มมญฺเญว สทฺธึ ปฏิสมฺโมทสิฯ ",
  "ปฺลิ-ตฺวฺ-กฺทฺ๑๖:๔ฯ๒ฯ๔": "โสทานิ ตฺวํ วิกฺขิตฺตรูโป ทาเส จ กมฺมกาเร จ อาณาเปสิ—",
  "ปฺลิ-ตฺวฺ-กฺทฺ๑๖:๔ฯ๒ฯ๕": "‘เตน หิ, ภเณ, กาลเสฺสว อุฏฺฐาย ยาคุโย ปจถ, ภตฺตานิ ปจถ, สูปานิ สมฺปาเทถ, อุตฺตริภงฺคานิ สมฺปาเทถา’ติฯ ",
  "ปฺลิ-ตฺวฺ-กฺทฺ๑๖:๔ฯ๒ฯ๖": "กึ นุ โข เต, คหปติ, อาวาโห วา ภวิสฺสติ, วิวาโห วา ภวิสฺสติ, มหายญฺโญ วา ปจฺจุปฏฺฐิโต, ราชา วา มาคโธ เสนิโย พิมฺพิสาโร นิมนฺติโต สฺวาตนาย สทฺธึ พลกาเยนา”ติ? ",
  "ปฺลิ-ตฺวฺ-กฺทฺ๑๖:๔ฯ๒ฯ๗": "“น เม, คหปติ, อาวาโห วา ภวิสฺสติ, นาปิ วิวาโห วา ภวิสฺสติ, นาปิ ราชา วา มาคโธ เสนิโย พิมฺพิสาโร นิมนฺติโต สฺวาตนาย สทฺธึ พลกาเยน; ",
  "ปฺลิ-ตฺวฺ-กฺทฺ๑๖:๔ฯ๒ฯ๘": "อปิ จ เม มหายญฺโญ ปจฺจุปฏฺฐิโต; ",
  "ปฺลิ-ตฺวฺ-กฺทฺ๑๖:๔ฯ๒ฯ๙": "สฺวาตนาย พุทฺธปฺปมุโข สงฺโฆ นิมนฺติโต”ติฯ ",
  "ปฺลิ-ตฺวฺ-กฺทฺ๑๖:๔ฯ๒ฯ๑๐": "“พุทฺโธติ ตฺวํ, คหปติ, วเทสี”ติ? ",
  "ปฺลิ-ตฺวฺ-กฺทฺ๑๖:๔ฯ๒ฯ๑๑": "“พุทฺโธ ตฺยาหํ, คหปติ, วทามี”ติฯ ",
  "ปฺลิ-ตฺวฺ-กฺทฺ๑๖:๔ฯ๒ฯ๑๒": "“พุทฺโธติ ตฺวํ, คหปติ, วเทสี”ติ? ",
  "ปฺลิ-ตฺวฺ-กฺทฺ๑๖:๔ฯ๒ฯ๑๓": "“พุทฺโธ ตฺยาหํ, คหปติ, วทามี”ติฯ ",
  "ปฺลิ-ตฺวฺ-กฺทฺ๑๖:๔ฯ๒ฯ๑๔": "“พุทฺโธติ ตฺวํ, คหปติ, วเทสี”ติ? ",
  "ปฺลิ-ตฺวฺ-กฺทฺ๑๖:๔ฯ๒ฯ๑๕": "“พุทฺโธ ตฺยาหํ, คหปติ, วทามี”ติฯ ",
  "ปฺลิ-ตฺวฺ-กฺทฺ๑๖:๔ฯ๒ฯ๑๖": "“โฆโสปิ โข เอโส, คหปติ, ทุลฺลโภ โลกสฺมึ ยทิทํ—",
  "ปฺลิ-ตฺวฺ-กฺทฺ๑๖:๔ฯ๒ฯ๑๗": "พุทฺโธ พุทฺโธติฯ ",
  "ปฺลิ-ตฺวฺ-กฺทฺ๑๖:๔ฯ๒ฯ๑๘": "สกฺกา นุ โข, คหปติ, อิมํ กาลํ ตํ ภควนฺตํ ทสฺสนาย อุปสงฺกมิตุํ อรหนฺตํ สมฺมาสมฺพุทฺธนฺ”ติ? ",
  "ปฺลิ-ตฺวฺ-กฺทฺ๑๖:๔ฯ๒ฯ๑๙": "“อกาโล โข, คหปติ, อิมํ กาลํ ตํ ภควนฺตํ ทสฺสนาย อุปสงฺกมิตุํ อรหนฺตํ สมฺมาสมฺพุทฺธํฯ ",
  "ปฺลิ-ตฺวฺ-กฺทฺ๑๖:๔ฯ๒ฯ๒๐": "เสฺวทานิ ตฺวํ กาเลน ตํ ภควนฺตํ ทสฺสนาย อุปสงฺกมิสฺสสิ อรหนฺตํ สมฺมาสมฺพุทฺธนฺ”ติฯ ",
  "ปฺลิ-ตฺวฺ-กฺทฺ๑๖:๔ฯ๒ฯ๒๑": "อถ โข อนาถปิณฺฑิโก คหปติ—",
  "ปฺลิ-ตฺวฺ-กฺทฺ๑๖:๔ฯ๒ฯ๒๒": "เสฺวทานาหํ กาเลน ตํ ภควนฺตํ ทสฺสนาย อุปสงฺกมิสฺสามิ อรหนฺตํ สมฺมาสมฺพุทฺธนฺติ—",
  "ปฺลิ-ตฺวฺ-กฺทฺ๑๖:๔ฯ๒ฯ๒๓": "พุทฺธคตาย สติยา นิปชฺชิตฺวา รตฺติยา สุทํ ติกฺขตฺตุํ วุฏฺฐาสิ ปภาตํ มญฺญมาโนฯ ",
  "ปฺลิ-ตฺวฺ-กฺทฺ๑๖:๔ฯ๓ฯ๑": "อถ โข อนาถปิณฺฑิโก คหปติ เยน สิวกทฺวารํ เตนุปสงฺกมิฯ ",
  "ปฺลิ-ตฺวฺ-กฺทฺ๑๖:๔ฯ๓ฯ๒": "อมนุสฺสา ทฺวารํ วิวรึสุฯ ",
  "ปฺลิ-ตฺวฺ-กฺทฺ๑๖:๔ฯ๓ฯ๓": "อถ โข อนาถปิณฺฑิกสฺส คหปติสฺส นครมฺหา นิกฺขนฺตสฺส อาโลโก อนฺตรธายิ, อนฺธกาโร ปาตุรโหสิ, ภยํ ฉมฺภิตตฺตํ โลมหํโส อุทปาทิ; ",
  "ปฺลิ-ตฺวฺ-กฺทฺ๑๖:๔ฯ๓ฯ๔": "ตโตว ปุน นิวตฺติตุกาโม อโหสิฯ ",
  "ปฺลิ-ตฺวฺ-กฺทฺ๑๖:๔ฯ๓ฯ๕": "อถ โข สิวโก ยกฺโข อนฺตรหิโต สทฺทมนุสฺสาเวสิ—",
  "ปฺลิ-ตฺวฺ-กฺทฺ๑๖:๔ฯ๓ฯ๖": "“สตํ หตฺถี สตํ อสฺสา, ",
  "ปฺลิ-ตฺวฺ-กฺทฺ๑๖:๔ฯ๓ฯ๗": "สตํ อสฺสตรีรถา; ",
  "ปฺลิ-ตฺวฺ-กฺทฺ๑๖:๔ฯ๓ฯ๘": "สตํ กญฺญาสหสฺสานิ, ",
  "ปฺลิ-ตฺวฺ-กฺทฺ๑๖:๔ฯ๓ฯ๙": "อามุกฺกมณิกุณฺฑลา; ",
  "ปฺลิ-ตฺวฺ-กฺทฺ๑๖:๔ฯ๓ฯ๑๐": "เอกสฺส ปทวีติหารสฺส, ",
  "ปฺลิ-ตฺวฺ-กฺทฺ๑๖:๔ฯ๓ฯ๑๑": "กลํ นาคฺฆนฺติ โสฬสึฯ ",
  "ปฺลิ-ตฺวฺ-กฺทฺ๑๖:๔ฯ๓ฯ๑๒": "อภิกฺกม คหปติ อภิกฺกม คหปติ, ",
  "ปฺลิ-ตฺวฺ-กฺทฺ๑๖:๔ฯ๓ฯ๑๓": "อภิกฺกนฺตํ เต เสโยฺย โน ปฏิกฺกนฺตนฺ”ติฯ ",
  "ปฺลิ-ตฺวฺ-กฺทฺ๑๖:๔ฯ๓ฯ๑๔": "อถ โข อนาถปิณฺฑิกสฺส คหปติสฺส อนฺธกาโร อนฺตรธายิ, อาโลโก ปาตุรโหสิฯ ",
  "ปฺลิ-ตฺวฺ-กฺทฺ๑๖:๔ฯ๓ฯ๑๕": "ยํ อโหสิ ภยํ ฉมฺภิตตฺตํ โลมหํโส โส ปฏิปฺปสฺสมฺภิฯ ",
  "ปฺลิ-ตฺวฺ-กฺทฺ๑๖:๔ฯ๓ฯ๑๖": "ทุติยมฺปิ โข …เป… ",
  "ปฺลิ-ตฺวฺ-กฺทฺ๑๖:๔ฯ๓ฯ๑๗": "ตติยมฺปิ โข … ",
  "ปฺลิ-ตฺวฺ-กฺทฺ๑๖:๔ฯ๓ฯ๑๘": "อนาถปิณฺฑิกสฺส คหปติสฺส อาโลโก อนฺตรธายิ, อนฺธกาโร ปาตุรโหสิ, ภยํ ฉมฺภิตตฺตํ โลมหํโส อุทปาทิ, ตโตว ปุน นิวตฺติตุกาโม อโหสิฯ ",
  "ปฺลิ-ตฺวฺ-กฺทฺ๑๖:๔ฯ๓ฯ๑๙": "ตติยมฺปิ โข สิวโก ยกฺโข อนฺตรหิโต สทฺทมนุสฺสาเวสิ—",
  "ปฺลิ-ตฺวฺ-กฺทฺ๑๖:๔ฯ๓ฯ๒๐": "“สตํ หตฺถี สตํ อสฺสา, ",
  "ปฺลิ-ตฺวฺ-กฺทฺ๑๖:๔ฯ๓ฯ๒๑": "สตํ อสฺสตรีรถา; ",
  "ปฺลิ-ตฺวฺ-กฺทฺ๑๖:๔ฯ๓ฯ๒๒": "สตํ กญฺญาสหสฺสานิ, ",
  "ปฺลิ-ตฺวฺ-กฺทฺ๑๖:๔ฯ๓ฯ๒๓": "อามุกฺกมณิกุณฺฑลา; ",
  "ปฺลิ-ตฺวฺ-กฺทฺ๑๖:๔ฯ๓ฯ๒๔": "เอกสฺส ปทวีติหารสฺส, ",
  "ปฺลิ-ตฺวฺ-กฺทฺ๑๖:๔ฯ๓ฯ๒๕": "กลํ นาคฺฆนฺติ โสฬสึฯ ",
  "ปฺลิ-ตฺวฺ-กฺทฺ๑๖:๔ฯ๓ฯ๒๖": "อภิกฺกม คหปติ อภิกฺกม คหปติ, ",
  "ปฺลิ-ตฺวฺ-กฺทฺ๑๖:๔ฯ๓ฯ๒๗": "อภิกฺกนฺตํ เต เสโยฺย โน ปฏิกฺกนฺตนฺ”ติฯ ",
  "ปฺลิ-ตฺวฺ-กฺทฺ๑๖:๔ฯ๓ฯ๒๘": "ตติยมฺปิ โข อนาถปิณฺฑิกสฺส คหปติสฺส อนฺธกาโร อนฺตรธายิ, อาโลโก ปาตุรโหสิ, ยํ อโหสิ ภยํ ฉมฺภิตตฺตํ โลมหํโส, โส ปฏิปฺปสฺสมฺภิฯ ",
  "ปฺลิ-ตฺวฺ-กฺทฺ๑๖:๔ฯ๔ฯ๑": "อถ โข อนาถปิณฺฑิโก คหปติ เยน สีตวนํ เตนุปสงฺกมิฯ ",
  "ปฺลิ-ตฺวฺ-กฺทฺ๑๖:๔ฯ๔ฯ๒": "เตน โข ปน สมเยน ภควา รตฺติยา ปจฺจูสสมยํ ปจฺจุฏฺฐาย อชฺโฌกาเส จงฺกมติฯ ",
  "ปฺลิ-ตฺวฺ-กฺทฺ๑๖:๔ฯ๔ฯ๓": "อทฺทสา โข ภควา อนาถปิณฺฑิกํ คหปตึ ทูรโตว อาคจฺฉนฺตํฯ ",
  "ปฺลิ-ตฺวฺ-กฺทฺ๑๖:๔ฯ๔ฯ๔": "ทิสฺวาน จงฺกมา โอโรหิตฺวา ปญฺญตฺเต อาสเน นิสีทิฯ ",
  "ปฺลิ-ตฺวฺ-กฺทฺ๑๖:๔ฯ๔ฯ๕": "นิสชฺช โข ภควา อนาถปิณฺฑิกํ คหปตึ เอตทโวจ—",
  "ปฺลิ-ตฺวฺ-กฺทฺ๑๖:๔ฯ๔ฯ๖": "“เอหิ, สุทตฺตา”ติฯ ",
  "ปฺลิ-ตฺวฺ-กฺทฺ๑๖:๔ฯ๔ฯ๗": "อถ โข อนาถปิณฺฑิโก คหปติ—",
  "ปฺลิ-ตฺวฺ-กฺทฺ๑๖:๔ฯ๔ฯ๘": "“นาเมน มํ ภควา อาลปตี”ติ—",
  "ปฺลิ-ตฺวฺ-กฺทฺ๑๖:๔ฯ๔ฯ๙": "หฏฺโฐ อุทคฺโค เยน ภควา เตนุปสงฺกมิ, อุปสงฺกมิตฺวา ภควโต ปาเทสุ สิรสา นิปติตฺวา ภควนฺตํ เอตทโวจ—",
  "ปฺลิ-ตฺวฺ-กฺทฺ๑๖:๔ฯ๔ฯ๑๐": "“กจฺจิ, ภนฺเต, ภควา สุขํ สยิตฺถา”ติ? ",
  "ปฺลิ-ตฺวฺ-กฺทฺ๑๖:๔ฯ๔ฯ๑๑": "“สพฺพทา เว สุขํ เสติ, ",
  "ปฺลิ-ตฺวฺ-กฺทฺ๑๖:๔ฯ๔ฯ๑๒": "พฺราหฺมโณ ปรินิพฺพุโต; ",
  "ปฺลิ-ตฺวฺ-กฺทฺ๑๖:๔ฯ๔ฯ๑๓": "โย น ลิมฺปติ กาเมสุ, ",
  "ปฺลิ-ตฺวฺ-กฺทฺ๑๖:๔ฯ๔ฯ๑๔": "สีติภูโต นิรูปธิฯ ",
  "ปฺลิ-ตฺวฺ-กฺทฺ๑๖:๔ฯ๔ฯ๑๕": "สพฺพา อาสตฺติโย เฉตฺวา, ",
  "ปฺลิ-ตฺวฺ-กฺทฺ๑๖:๔ฯ๔ฯ๑๖": "วิเนยฺย หทเย ทรํ; ",
  "ปฺลิ-ตฺวฺ-กฺทฺ๑๖:๔ฯ๔ฯ๑๗": "อุปสนฺโต สุขํ เสติ, ",
  "ปฺลิ-ตฺวฺ-กฺทฺ๑๖:๔ฯ๔ฯ๑๘": "สนฺตึ ปปฺปุยฺย เจตสา”ติฯ ",
  "ปฺลิ-ตฺวฺ-กฺทฺ๑๖:๔ฯ๕ฯ๑": "อถ โข ภควา อนาถปิณฺฑิกสฺส คหปติสฺส อนุปุพฺพึ กถํ กเถสิ, เสยฺยถิทํ—",
  "ปฺลิ-ตฺวฺ-กฺทฺ๑๖:๔ฯ๕ฯ๒": "ทานกถํ สีลกถํ สคฺคกถํ, กามานํ อาทีนวํ โอการํ สงฺกิเลสํ, เนกฺขมฺเม อานิสํสํ ปกาเสสิฯ ",
  "ปฺลิ-ตฺวฺ-กฺทฺ๑๖:๔ฯ๕ฯ๓": "ยทา ภควา อญฺญาสิ อนาถปิณฺฑิกํ คหปตึ กลฺลจิตฺตํ มุทุจิตฺตํ วินีวรณจิตฺตํ อุทคฺคจิตฺตํ ปสนฺนจิตฺตํ, อถ ยา พุทฺธานํ สามุกฺกํสิกา ธมฺมเทสนา ตํ ปกาเสสิ—",
  "ปฺลิ-ตฺวฺ-กฺทฺ๑๖:๔ฯ๕ฯ๔": "ทุกฺขํ, สมุทยํ, นิโรธํ, มคฺคํฯ ",
  "ปฺลิ-ตฺวฺ-กฺทฺ๑๖:๔ฯ๕ฯ๕": "เสยฺยถาปิ นาม สุทฺธํ วตฺถํ อปคตกาฬกํ สมฺมเทว รชนํ ปฏิคฺคเณฺหยฺย; ",
  "ปฺลิ-ตฺวฺ-กฺทฺ๑๖:๔ฯ๕ฯ๖": "เอวเมว อนาถปิณฺฑิกสฺส คหปติสฺส ตสฺมึเยว อาสเน วิรชํ วีตมลํ ธมฺมจกฺขุํ อุทปาทิ—",
  "ปฺลิ-ตฺวฺ-กฺทฺ๑๖:๔ฯ๕ฯ๗": "“ยํ กิญฺจิ สมุทยธมฺมํ สพฺพํ ตํ นิโรธธมฺมนฺ”ติฯ ",
  "ปฺลิ-ตฺวฺ-กฺทฺ๑๖:๔ฯ๕ฯ๘": "อถ โข อนาถปิณฺฑิโก คหปติ ทิฏฺฐธมฺโม ปตฺตธมฺโม วิทิตธมฺโม ปริโยคาฬฺหธมฺโม ติณฺณวิจิกิจฺโฉ วิคตกถงฺกโถ เวสารชฺชปฺปตฺโต อปรปฺปจฺจโย สตฺถุสาสเน ภควนฺตํ เอตทโวจ—",
  "ปฺลิ-ตฺวฺ-กฺทฺ๑๖:๔ฯ๕ฯ๙": "“อภิกฺกนฺตํ, ภนฺเต, อภิกฺกนฺตํ, ภนฺเตฯ ",
  "ปฺลิ-ตฺวฺ-กฺทฺ๑๖:๔ฯ๕ฯ๑๐": "เสยฺยถาปิ, ภนฺเต, นิกฺกุชฺชิตํ วา อุกฺกุชฺเชยฺย, ปฏิจฺฉนฺนํ วา วิวเรยฺย, มูฬฺหสฺส วา มคฺคํ อาจิกฺเขยฺย, อนฺธกาเร วา เตลปชฺโชตํ ธาเรยฺย—",
  "ปฺลิ-ตฺวฺ-กฺทฺ๑๖:๔ฯ๕ฯ๑๑": "‘จกฺขุมนฺโต รูปานิ ทกฺขนฺตี’ติ; ",
  "ปฺลิ-ตฺวฺ-กฺทฺ๑๖:๔ฯ๕ฯ๑๒": "เอวเมวํ ภควตา อเนกปริยาเยน ธมฺโม ปกาสิโตฯ ",
  "ปฺลิ-ตฺวฺ-กฺทฺ๑๖:๔ฯ๕ฯ๑๓": "เอสาหํ, ภนฺเต, ภควนฺตํ สรณํ คจฺฉามิ, ธมฺมญฺจ, ภิกฺขุสงฺฆญฺจฯ ",
  "ปฺลิ-ตฺวฺ-กฺทฺ๑๖:๔ฯ๕ฯ๑๔": "อุปาสกํ มํ ภควา ธาเรตุ อชฺชตคฺเค ปาณุเปตํ สรณํ คตํฯ ",
  "ปฺลิ-ตฺวฺ-กฺทฺ๑๖:๔ฯ๕ฯ๑๕": "อธิวาเสตุ จ เม, ภนฺเต, ภควา สฺวาตนาย ภตฺตํ สทฺธึ ภิกฺขุสงฺเฆนา”ติฯ ",
  "ปฺลิ-ตฺวฺ-กฺทฺ๑๖:๔ฯ๕ฯ๑๖": "อธิวาเสสิ ภควา ตุณฺหีภาเวนฯ ",
  "ปฺลิ-ตฺวฺ-กฺทฺ๑๖:๔ฯ๕ฯ๑๗": "อถ โข อนาถปิณฺฑิโก คหปติ ภควโต อธิวาสนํ วิทิตฺวา อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
  "ปฺลิ-ตฺวฺ-กฺทฺ๑๖:๔ฯ๖ฯ๑": "อโสฺสสิ โข ราชคหโก เสฏฺฐี—",
  "ปฺลิ-ตฺวฺ-กฺทฺ๑๖:๔ฯ๖ฯ๒": "“อนาถปิณฺฑิเกน กิร คหปตินา สฺวาตนาย พุทฺธปฺปมุโข สงฺโฆ นิมนฺติโต”ติฯ ",
  "ปฺลิ-ตฺวฺ-กฺทฺ๑๖:๔ฯ๖ฯ๓": "อถ โข ราชคหโก เสฏฺฐี อนาถปิณฺฑิกํ คหปตึ เอตทโวจ—",
  "ปฺลิ-ตฺวฺ-กฺทฺ๑๖:๔ฯ๖ฯ๔": "“ตยา กิร, คหปติ, สฺวาตนาย พุทฺธปฺปมุโข สงฺโฆ นิมนฺติโตฯ ",
  "ปฺลิ-ตฺวฺ-กฺทฺ๑๖:๔ฯ๖ฯ๕": "ตฺวญฺจาสิ อาคนฺตุโกฯ ",
  "ปฺลิ-ตฺวฺ-กฺทฺ๑๖:๔ฯ๖ฯ๖": "เทมิ เต, คหปติ, เวยฺยายิกํ เยน ตฺวํ พุทฺธปฺปมุขสฺส สงฺฆสฺส ภตฺตํ กเรยฺยาสี”ติฯ ",
  "ปฺลิ-ตฺวฺ-กฺทฺ๑๖:๔ฯ๖ฯ๗": "“อลํ, คหปติ, อตฺถิ เม เวยฺยายิกํ เยนาหํ พุทฺธปฺปมุขสฺส สงฺฆสฺส ภตฺตํ กริสฺสามี”ติฯ ",
  "ปฺลิ-ตฺวฺ-กฺทฺ๑๖:๔ฯ๖ฯ๘": "อโสฺสสิ โข ราชคหโก เนคโม—",
  "ปฺลิ-ตฺวฺ-กฺทฺ๑๖:๔ฯ๖ฯ๙": "“อนาถปิณฺฑิเกน กิร คหปตินา สฺวาตนาย พุทฺธปฺปมุโข สงฺโฆ นิมนฺติโต”ติฯ ",
  "ปฺลิ-ตฺวฺ-กฺทฺ๑๖:๔ฯ๖ฯ๑๐": "อถ โข ราชคหโก เนคโม อนาถปิณฺฑิกํ คหปตึ เอตทโวจ—",
  "ปฺลิ-ตฺวฺ-กฺทฺ๑๖:๔ฯ๖ฯ๑๑": "“ตยา กิร, คหปติ, สฺวาตนาย พุทฺธปฺปมุโข สงฺโฆ นิมนฺติโตฯ ",
  "ปฺลิ-ตฺวฺ-กฺทฺ๑๖:๔ฯ๖ฯ๑๒": "ตฺวญฺจาสิ อาคนฺตุโกฯ ",
  "ปฺลิ-ตฺวฺ-กฺทฺ๑๖:๔ฯ๖ฯ๑๓": "เทมิ เต, คหปติ, เวยฺยายิกํ เยน ตฺวํ พุทฺธปฺปมุขสฺส สงฺฆสฺส ภตฺตํ กเรยฺยาสี”ติฯ ",
  "ปฺลิ-ตฺวฺ-กฺทฺ๑๖:๔ฯ๖ฯ๑๔": "“อลํ, อยฺย; ",
  "ปฺลิ-ตฺวฺ-กฺทฺ๑๖:๔ฯ๖ฯ๑๕": "อตฺถิ เม เวยฺยายิกํ เยนาหํ พุทฺธปฺปมุขสฺส สงฺฆสฺส ภตฺตํ กริสฺสามี”ติฯ ",
  "ปฺลิ-ตฺวฺ-กฺทฺ๑๖:๔ฯ๖ฯ๑๖": "อโสฺสสิ โข ราชา มาคโธ เสนิโย พิมฺพิสาโร—",
  "ปฺลิ-ตฺวฺ-กฺทฺ๑๖:๔ฯ๖ฯ๑๗": "“อนาถปิณฺฑิเกน กิร คหปตินา สฺวาตนาย พุทฺธปฺปมุโข สงฺโฆ นิมนฺติโต”ติฯ ",
  "ปฺลิ-ตฺวฺ-กฺทฺ๑๖:๔ฯ๖ฯ๑๘": "อถ โข ราชา มาคโธ เสนิโย พิมฺพิสาโร อนาถปิณฺฑิกํ คหปตึ เอตทโวจ—",
  "ปฺลิ-ตฺวฺ-กฺทฺ๑๖:๔ฯ๖ฯ๑๙": "“ตยา กิร, คหปติ, สฺวาตนาย พุทฺธปฺปมุโข สงฺโฆ นิมนฺติโตฯ ",
  "ปฺลิ-ตฺวฺ-กฺทฺ๑๖:๔ฯ๖ฯ๒๐": "ตฺวญฺจาสิ อาคนฺตุโกฯ ",
  "ปฺลิ-ตฺวฺ-กฺทฺ๑๖:๔ฯ๖ฯ๒๑": "เทมิ เต, คหปติ, เวยฺยายิกํ เยน ตฺวํ พุทฺธปฺปมุขสฺส สงฺฆสฺส ภตฺตํ กเรยฺยาสี”ติฯ ",
  "ปฺลิ-ตฺวฺ-กฺทฺ๑๖:๔ฯ๖ฯ๒๒": "“อลํ, เทว; ",
  "ปฺลิ-ตฺวฺ-กฺทฺ๑๖:๔ฯ๖ฯ๒๓": "อตฺถิ เม เวยฺยายิกํ เยนาหํ พุทฺธปฺปมุขสฺส สงฺฆสฺส ภตฺตํ กริสฺสามี”ติฯ ",
  "ปฺลิ-ตฺวฺ-กฺทฺ๑๖:๔ฯ๗ฯ๑": "อถ โข อนาถปิณฺฑิโก คหปติ ตสฺสา รตฺติยา อจฺจเยน ราชคหกสฺส เสฏฺฐิสฺส นิเวสเน ปณีตํ ขาทนียํ โภชนียํ ปฏิยาทาเปตฺวา ภควโต กาลํ อาโรจาเปสิ—",
  "ปฺลิ-ตฺวฺ-กฺทฺ๑๖:๔ฯ๗ฯ๒": "“กาโล, ภนฺเต, นิฏฺฐิตํ ภตฺตนฺ”ติฯ ",
  "ปฺลิ-ตฺวฺ-กฺทฺ๑๖:๔ฯ๗ฯ๓": "อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน ราชคหกสฺส เสฏฺฐิสฺส นิเวสนํ เตนุปสงฺกมิ, อุปสงฺกมิตฺวา ปญฺญตฺเต อาสเน นิสีทิ สทฺธึ ภิกฺขุสงฺเฆนฯ ",
  "ปฺลิ-ตฺวฺ-กฺทฺ๑๖:๔ฯ๗ฯ๔": "อถ โข อนาถปิณฺฑิโก คหปติ พุทฺธปฺปมุขํ ภิกฺขุสงฺฆํ ปณีเตน ขาทนีเยน โภชนีเยน สหตฺถา สนฺตปฺเปตฺวา สมฺปวาเรตฺวา, ภควนฺตํ ภุตฺตาวึ โอนีตปตฺตปาณึ, เอกมนฺตํ นิสีทิฯ ",
  "ปฺลิ-ตฺวฺ-กฺทฺ๑๖:๔ฯ๗ฯ๕": "เอกมนฺตํ นิสินฺโน โข อนาถปิณฺฑิโก คหปติ ภควนฺตํ เอตทโวจ—",
  "ปฺลิ-ตฺวฺ-กฺทฺ๑๖:๔ฯ๗ฯ๖": "“อธิวาเสตุ เม, ภนฺเต, ภควา สาวตฺถิยํ วสฺสาวาสํ สทฺธึ ภิกฺขุสงฺเฆนา”ติฯ ",
  "ปฺลิ-ตฺวฺ-กฺทฺ๑๖:๔ฯ๗ฯ๗": "“สุญฺญาคาเร โข, คหปติ, ตถาคตา อภิรมนฺตี”ติฯ ",
  "ปฺลิ-ตฺวฺ-กฺทฺ๑๖:๔ฯ๗ฯ๘": "“อญฺญาตํ, ภควา, อญฺญาตํ, สุคตา”ติฯ ",
  "ปฺลิ-ตฺวฺ-กฺทฺ๑๖:๔ฯ๗ฯ๙": "อถ โข ภควา อนาถปิณฺฑิกํ คหปตึ ธมฺมิยา กถาย สนฺทเสฺสตฺวา สมาทเปตฺวา สมุตฺเตเชตฺวา สมฺปหํเสตฺวา อุฏฺฐายาสนา ปกฺกามิฯ ",
  "ปฺลิ-ตฺวฺ-กฺทฺ๑๖:๔ฯ๘ฯ๑": "เตน โข ปน สมเยน อนาถปิณฺฑิโก คหปติ พหุมิตฺโต โหติ พหุสหาโย อาเทยฺยวาโจฯ ",
  "ปฺลิ-ตฺวฺ-กฺทฺ๑๖:๔ฯ๘ฯ๒": "อถ โข อนาถปิณฺฑิโก คหปติ ราชคเห ตํ กรณียํ ตีเรตฺวา เยน สาวตฺถิ เตน ปกฺกามิฯ ",
  "ปฺลิ-ตฺวฺ-กฺทฺ๑๖:๔ฯ๘ฯ๓": "อถ โข อนาถปิณฺฑิโก คหปติ อนฺตรามคฺเค มนุเสฺส อาณาเปสิ—",
  "ปฺลิ-ตฺวฺ-กฺทฺ๑๖:๔ฯ๘ฯ๔": "“อาราเม, อยฺยา, กโรถ, วิหาเร ปติฏฺฐาเปถ, ทานานิ ปฏฺฐเปถฯ ",
  "ปฺลิ-ตฺวฺ-กฺทฺ๑๖:๔ฯ๘ฯ๕": "พุทฺโธ โลเก อุปฺปนฺโนฯ ",
  "ปฺลิ-ตฺวฺ-กฺทฺ๑๖:๔ฯ๘ฯ๖": "โส จ มยา ภควา นิมนฺติโต อิมินา มคฺเคน อาคจฺฉิสฺสตี”ติฯ ",
  "ปฺลิ-ตฺวฺ-กฺทฺ๑๖:๔ฯ๘ฯ๗": "อถ โข เต มนุสฺสา อนาถปิณฺฑิเกน คหปตินา อุโยฺยชิตา อาราเม อกํสุ, วิหาเร ปติฏฺฐาเปสุํ, ทานานิ ปฏฺฐเปสุํฯ ",
  "ปฺลิ-ตฺวฺ-กฺทฺ๑๖:๔ฯ๘ฯ๘": "อถ โข อนาถปิณฺฑิโก คหปติ สาวตฺถึ คนฺตฺวา สมนฺตา สาวตฺถึ อนุวิโลเกสิ—",
  "ปฺลิ-ตฺวฺ-กฺทฺ๑๖:๔ฯ๘ฯ๙": "“กตฺถ นุ โข ภควา วิหเรยฺย? ",
  "ปฺลิ-ตฺวฺ-กฺทฺ๑๖:๔ฯ๘ฯ๑๐": "ยํ อสฺส คามโต เนว อติทูเร น อจฺจาสนฺเน, คมนาคมนสมฺปนฺนํ, อตฺถิกานํ อตฺถิกานํ มนุสฺสานํ อภิกฺกมนียํ, ทิวา อปฺปากิณฺณํ, รตฺตึ อปฺปสทฺทํ, อปฺปนิคฺโฆสํ, วิชนวาตํ, มนุสฺสราหเสฺสยฺยกํ, ปฏิสลฺลานสารุปฺปนฺ”ติฯ ",
  "ปฺลิ-ตฺวฺ-กฺทฺ๑๖:๔ฯ๙ฯ๑": "อทฺทสา โข อนาถปิณฺฑิโก คหปติ เชตสฺส กุมารสฺส อุยฺยานํ—",
  "ปฺลิ-ตฺวฺ-กฺทฺ๑๖:๔ฯ๙ฯ๒": "คามโต เนว อติทูเร น อจฺจาสนฺเน, คมนาคมนสมฺปนฺนํ, อตฺถิกานํ อตฺถิกานํ มนุสฺสานํ อภิกฺกมนียํ, ทิวา อปฺปากิณฺณํ, รตฺตึ อปฺปสทฺทํ, อปฺปนิคฺโฆสํ, วิชนวาตํ, มนุสฺสราหเสฺสยฺยกํ, ปฏิสลฺลานสารุปฺปํฯ ",
  "ปฺลิ-ตฺวฺ-กฺทฺ๑๖:๔ฯ๙ฯ๓": "ทิสฺวาน เยน เชโต กุมาโร เตนุปสงฺกมิ, อุปสงฺกมิตฺวา เชตํ กุมารํ เอตทโวจ—",
  "ปฺลิ-ตฺวฺ-กฺทฺ๑๖:๔ฯ๙ฯ๔": "“เทหิ เม, อยฺยปุตฺต, อุยฺยานํ อารามํ กาตุนฺ”ติฯ ",
  "ปฺลิ-ตฺวฺ-กฺทฺ๑๖:๔ฯ๙ฯ๕": "“อเทโยฺย, คหปติ, อาราโม อปิ โกฏิสนฺถเรนา”ติฯ ",
  "ปฺลิ-ตฺวฺ-กฺทฺ๑๖:๔ฯ๙ฯ๖": "“คหิโต, อยฺยปุตฺต, อาราโม”ติฯ ",
  "ปฺลิ-ตฺวฺ-กฺทฺ๑๖:๔ฯ๙ฯ๗": "“น, คหปติ, คหิโต อาราโม”ติฯ ",
  "ปฺลิ-ตฺวฺ-กฺทฺ๑๖:๔ฯ๙ฯ๘": "“คหิโต น คหิโต”ติ โวหาริเก มหามตฺเต ปุจฺฉึสุฯ ",
  "ปฺลิ-ตฺวฺ-กฺทฺ๑๖:๔ฯ๙ฯ๙": "มหามตฺตา เอวมาหํสุ—",
  "ปฺลิ-ตฺวฺ-กฺทฺ๑๖:๔ฯ๙ฯ๑๐": "“ยโต ตยา, อยฺยปุตฺต, อคฺโฆ กโต, คหิโต อาราโม”ติฯ ",
  "ปฺลิ-ตฺวฺ-กฺทฺ๑๖:๔ฯ๙ฯ๑๑": "อถ โข อนาถปิณฺฑิโก คหปติ สกเฏหิ หิรญฺญํ นิพฺพาหาเปตฺวา เชตวนํ โกฏิสนฺถรํ สนฺถราเปสิฯ ",
  "ปฺลิ-ตฺวฺ-กฺทฺ๑๖:๔ฯ๑๐ฯ๑": "สกึ นีหฏํ หิรญฺญํ โถกสฺส โอกาสสฺส โกฏฺฐกสามนฺตา นปฺปโหติฯ ",
  "ปฺลิ-ตฺวฺ-กฺทฺ๑๖:๔ฯ๑๐ฯ๒": "อถ โข อนาถปิณฺฑิโก คหปติ มนุเสฺส อาณาเปสิ—",
  "ปฺลิ-ตฺวฺ-กฺทฺ๑๖:๔ฯ๑๐ฯ๓": "“คจฺฉถ, ภเณ, หิรญฺญํ อาหรถ; ",
  "ปฺลิ-ตฺวฺ-กฺทฺ๑๖:๔ฯ๑๐ฯ๔": "อิมํ โอกาสํ สนฺถริสฺสามา”ติฯ ",
  "ปฺลิ-ตฺวฺ-กฺทฺ๑๖:๔ฯ๑๐ฯ๕": "อถ โข เชตสฺส กุมารสฺส เอตทโหสิ—",
  "ปฺลิ-ตฺวฺ-กฺทฺ๑๖:๔ฯ๑๐ฯ๖": "“น โข อิทํ โอรกํ ภวิสฺสติ, ยถายํ คหปติ ตาว พหุํ หิรญฺญํ ปริจฺจชตี”ติฯ ",
  "ปฺลิ-ตฺวฺ-กฺทฺ๑๖:๔ฯ๑๐ฯ๗": "อนาถปิณฺฑิกํ คหปตึ เอตทโวจ—",
  "ปฺลิ-ตฺวฺ-กฺทฺ๑๖:๔ฯ๑๐ฯ๘": "“อลํ, คหปติ; ",
  "ปฺลิ-ตฺวฺ-กฺทฺ๑๖:๔ฯ๑๐ฯ๙": "มา ตํ โอกาสํ สนฺถราเปสิฯ ",
  "ปฺลิ-ตฺวฺ-กฺทฺ๑๖:๔ฯ๑๐ฯ๑๐": "เทหิ เม เอตํ โอกาสํฯ ",
  "ปฺลิ-ตฺวฺ-กฺทฺ๑๖:๔ฯ๑๐ฯ๑๑": "มเมตํ ทานํ ภวิสฺสตี”ติฯ ",
  "ปฺลิ-ตฺวฺ-กฺทฺ๑๖:๔ฯ๑๐ฯ๑๒": "อถ โข อนาถปิณฺฑิโก คหปติ—",
  "ปฺลิ-ตฺวฺ-กฺทฺ๑๖:๔ฯ๑๐ฯ๑๓": "อยํ โข เชโต กุมาโร อภิญฺญาโต ญาตมนุโสฺส; ",
  "ปฺลิ-ตฺวฺ-กฺทฺ๑๖:๔ฯ๑๐ฯ๑๔": "มหตฺถิโก โข ปน เอวรูปานํ ญาตมนุสฺสานํ อิมสฺมึ ธมฺมวินเย ปสาโทติ—",
  "ปฺลิ-ตฺวฺ-กฺทฺ๑๖:๔ฯ๑๐ฯ๑๕": "ตํ โอกาสํ เชตสฺส กุมารสฺส ปาทาสิฯ ",
  "ปฺลิ-ตฺวฺ-กฺทฺ๑๖:๔ฯ๑๐ฯ๑๖": "อถ โข เชโต กุมาโร ตสฺมึ โอกาเส โกฏฺฐกํ มาเปสิฯ ",
  "ปฺลิ-ตฺวฺ-กฺทฺ๑๖:๔ฯ๑๐ฯ๑๗": "อถ โข อนาถปิณฺฑิโก คหปติ เชตวเน วิหาเร การาเปสิ, ปริเวณานิ การาเปสิ, โกฏฺฐเก การาเปสิ, อุปฏฺฐานสาลาโย การาเปสิ, อคฺคิสาลาโย การาเปสิ, กปฺปิยกุฏิโย การาเปสิ, วจฺจกุฏิโย การาเปสิ, จงฺกเม การาเปสิ, จงฺกมนสาลาโย การาเปสิ, อุทปาเน การาเปสิ, อุทปานสาลาโย การาเปสิ, ชนฺตาฆเร การาเปสิ, ชนฺตาฆรสาลาโย การาเปสิ, โปกฺขรณิโย การาเปสิ, มณฺฑเป การาเปสิฯ ",
  "ปฺลิ-ตฺวฺ-กฺทฺ๑๖:๕ฯ๑ฯ๐": "๒ฯ๒ฯ นวกมฺมทาน ",
  "ปฺลิ-ตฺวฺ-กฺทฺ๑๖:๕ฯ๑ฯ๑": "อถ โข ภควา ราชคเห ยถาภิรนฺตํ วิหริตฺวา เยน เวสาลี เตน จาริกํ ปกฺกามิฯ ",
  "ปฺลิ-ตฺวฺ-กฺทฺ๑๖:๕ฯ๑ฯ๒": "อนุปุพฺเพน จาริกํ จรมาโน เยน เวสาลี ตทวสริฯ ",
  "ปฺลิ-ตฺวฺ-กฺทฺ๑๖:๕ฯ๑ฯ๓": "ตตฺร สุทํ ภควา เวสาลิยํ วิหรติ มหาวเน กูฏาคารสาลายํฯ ",
  "ปฺลิ-ตฺวฺ-กฺทฺ๑๖:๕ฯ๑ฯ๔": "เตน โข ปน สมเยน มนุสฺสา สกฺกจฺจํ นวกมฺมํ กโรนฺติฯ ",
  "ปฺลิ-ตฺวฺ-กฺทฺ๑๖:๕ฯ๑ฯ๕": "เยปิ ภิกฺขู นวกมฺมํ อธิฏฺเฐนฺติ เตปิ สกฺกจฺจํ อุปฏฺเฐนฺติ จีวรปิณฺฑปาตเสนาสนคิลานปฺปจฺจยเภสชฺชปริกฺขาเรนฯ ",
  "ปฺลิ-ตฺวฺ-กฺทฺ๑๖:๕ฯ๑ฯ๖": "อถ โข อญฺญตรสฺส ทลิทฺทสฺส ตุนฺนวายสฺส เอตทโหสิ—",
  "ปฺลิ-ตฺวฺ-กฺทฺ๑๖:๕ฯ๑ฯ๗": "“น โข อิทํ โอรกํ ภวิสฺสติ, ยถยิเม มนุสฺสา สกฺกจฺจํ นวกมฺมํ กโรนฺติ; ",
  "ปฺลิ-ตฺวฺ-กฺทฺ๑๖:๕ฯ๑ฯ๘": "ยนฺนูนาหมฺปิ นวกมฺมํ กเรยฺยนฺ”ติฯ ",
  "ปฺลิ-ตฺวฺ-กฺทฺ๑๖:๕ฯ๑ฯ๙": "อถ โข โส ทลิทฺโท ตุนฺนวาโย สามํ จิกฺขลฺลํ มทฺทิตฺวา อิฏฺฐกาโย จินิตฺวา กุฏฺฏํ อุฏฺฐาเปสิฯ ",
  "ปฺลิ-ตฺวฺ-กฺทฺ๑๖:๕ฯ๑ฯ๑๐": "เตน อกุสลเกน จิตา วงฺกา ภิตฺติ ปริปติฯ ",
  "ปฺลิ-ตฺวฺ-กฺทฺ๑๖:๕ฯ๑ฯ๑๑": "ทุติยมฺปิ โข …เป… ",
  "ปฺลิ-ตฺวฺ-กฺทฺ๑๖:๕ฯ๑ฯ๑๒": "ตติยมฺปิ โข โส ทลิทฺโท ตุนฺนวาโย สามํ จิกฺขลฺลํ มทฺทิตฺวา อิฏฺฐกาโย จินิตฺวา กุฏฺฏํ อุฏฺฐาเปสิฯ ",
  "ปฺลิ-ตฺวฺ-กฺทฺ๑๖:๕ฯ๑ฯ๑๓": "เตน อกุสลเกน จิตา วงฺกา ภิตฺติ ปริปติฯ ",
  "ปฺลิ-ตฺวฺ-กฺทฺ๑๖:๕ฯ๒ฯ๑": "อถ โข โส ทลิทฺโท ตุนฺนวาโย อุชฺฌายติ ขิยฺยติ วิปาเจติ—",
  "ปฺลิ-ตฺวฺ-กฺทฺ๑๖:๕ฯ๒ฯ๒": "“เย อิเมสํ สมณานํ สกฺยปุตฺติยานํ เทนฺติ จีวรปิณฺฑปาตเสนาสนคิลานปฺปจฺจยเภสชฺชปริกฺขารํ, เต อิเม โอวทนฺติ อนุสาสนฺติ, เตสญฺจ นวกมฺมํ อธิฏฺเฐนฺติฯ ",
  "ปฺลิ-ตฺวฺ-กฺทฺ๑๖:๕ฯ๒ฯ๓": "อหํ ปนมฺหิ ทลิทฺโทฯ ",
  "ปฺลิ-ตฺวฺ-กฺทฺ๑๖:๕ฯ๒ฯ๔": "น มํ โกจิ โอวทติ วา อนุสาสติ วา นวกมฺมํ วา อธิฏฺเฐตี”ติฯ ",
  "ปฺลิ-ตฺวฺ-กฺทฺ๑๖:๕ฯ๒ฯ๕": "อโสฺสสุํ โข ภิกฺขู ตสฺส ทลิทฺทสฺส ตุนฺนวายสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
  "ปฺลิ-ตฺวฺ-กฺทฺ๑๖:๕ฯ๒ฯ๖": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๕ฯ๒ฯ๗": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๖:๕ฯ๒ฯ๘": "“อนุชานามิ, ภิกฺขเว, นวกมฺมํ ทาตุํฯ ",
  "ปฺลิ-ตฺวฺ-กฺทฺ๑๖:๕ฯ๒ฯ๙": "นวกมฺมิโก, ภิกฺขเว, ภิกฺขุ อุสฺสุกฺกํ อาปชฺชิสฺสติ—",
  "ปฺลิ-ตฺวฺ-กฺทฺ๑๖:๕ฯ๒ฯ๑๐": "‘กินฺติ นุ โข วิหาโร ขิปฺปํ ปริโยสานํ คจฺเฉยฺยา’ติ; ",
  "ปฺลิ-ตฺวฺ-กฺทฺ๑๖:๕ฯ๒ฯ๑๑": "ขณฺฑํ ผุลฺลํ ปฏิสงฺขริสฺสติฯ ",
  "ปฺลิ-ตฺวฺ-กฺทฺ๑๖:๕ฯ๓ฯ๑": "เอวญฺจ ปน, ภิกฺขเว, ทาตพฺพํฯ ",
  "ปฺลิ-ตฺวฺ-กฺทฺ๑๖:๕ฯ๓ฯ๒": "ปฐมํ ภิกฺขุ ยาจิตพฺโพ, ยาจิตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๑๖:๕ฯ๓ฯ๓": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๖:๕ฯ๓ฯ๔": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามสฺส คหปติโน วิหารํ อิตฺถนฺนามสฺส ภิกฺขุโน นวกมฺมํ ทเทยฺยฯ ",
  "ปฺลิ-ตฺวฺ-กฺทฺ๑๖:๕ฯ๓ฯ๕": "เอสา ญตฺติฯ ",
  "ปฺลิ-ตฺวฺ-กฺทฺ๑๖:๕ฯ๓ฯ๖": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๖:๕ฯ๓ฯ๗": "สงฺโฆ อิตฺถนฺนามสฺส คหปติโน วิหารํ อิตฺถนฺนามสฺส ภิกฺขุโน นวกมฺมํ เทติฯ ",
  "ปฺลิ-ตฺวฺ-กฺทฺ๑๖:๕ฯ๓ฯ๘": "ยสฺสายสฺมโต ขมติ อิตฺถนฺนามสฺส คหปติโน วิหารํ อิตฺถนฺนามสฺส ภิกฺขุโน นวกมฺมสฺส ทานํ, โส ตุณฺหสฺส; ",
  "ปฺลิ-ตฺวฺ-กฺทฺ๑๖:๕ฯ๓ฯ๙": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๑๖:๕ฯ๓ฯ๑๐": "ทินฺโน สงฺเฆน อิตฺถนฺนามสฺส คหปติโน วิหาโร อิตฺถนฺนามสฺส ภิกฺขุโน นวกมฺมํฯ ",
  "ปฺลิ-ตฺวฺ-กฺทฺ๑๖:๕ฯ๓ฯ๑๑": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๑๖:๖ฯ๑ฯ๐": "๒ฯ๓ฯ อคฺคาสนาทิอนุชานน ",
  "ปฺลิ-ตฺวฺ-กฺทฺ๑๖:๖ฯ๑ฯ๑": "อถ โข ภควา เวสาลิยํ ยถาภิรนฺตํ วิหริตฺวา เยน สาวตฺถิ เตน จาริกํ ปกฺกามิฯ ",
  "ปฺลิ-ตฺวฺ-กฺทฺ๑๖:๖ฯ๑ฯ๒": "เตน โข ปน สมเยน ฉพฺพคฺคิยานํ ภิกฺขูนํ อนฺเตวาสิกา ภิกฺขู พุทฺธปฺปมุขสฺส สงฺฆสฺส ปุรโต ปุรโต คนฺตฺวา วิหาเร ปริคฺคณฺหนฺติ, เสยฺยาโย ปริคฺคณฺหนฺติ—",
  "ปฺลิ-ตฺวฺ-กฺทฺ๑๖:๖ฯ๑ฯ๓": "“อิทํ อมฺหากํ อุปชฺฌายานํ ภวิสฺสติ, อิทํ อมฺหากํ อาจริยานํ ภวิสฺสติ, อิทํ อมฺหากํ ภวิสฺสตี”ติฯ ",
  "ปฺลิ-ตฺวฺ-กฺทฺ๑๖:๖ฯ๑ฯ๔": "อถ โข อายสฺมา สาริปุตฺโต พุทฺธปฺปมุขสฺส สงฺฆสฺส ปิฏฺฐิโต ปิฏฺฐิโต คนฺตฺวา วิหาเรสุ ปริคฺคหิเตสุ, เสยฺยาสุ ปริคฺคหิตาสุ, เสยฺยํ อลภมาโน อญฺญตรสฺมึ รุกฺขมูเล นิสีทิฯ ",
  "ปฺลิ-ตฺวฺ-กฺทฺ๑๖:๖ฯ๑ฯ๕": "อถ โข ภควา รตฺติยา ปจฺจูสสมยํ ปจฺจุฏฺฐาย อุกฺกาสิฯ ",
  "ปฺลิ-ตฺวฺ-กฺทฺ๑๖:๖ฯ๑ฯ๖": "อายสฺมาปิ สาริปุตฺโต อุกฺกาสิฯ ",
  "ปฺลิ-ตฺวฺ-กฺทฺ๑๖:๖ฯ๑ฯ๗": "“โก เอตฺถา”ติ? ",
  "ปฺลิ-ตฺวฺ-กฺทฺ๑๖:๖ฯ๑ฯ๘": "“อหํ, ภควา, สาริปุตฺโต”ติฯ ",
  "ปฺลิ-ตฺวฺ-กฺทฺ๑๖:๖ฯ๑ฯ๙": "“กิสฺส ตฺวํ, สาริปุตฺต, อิธ นิสินฺโน”ติ? ",
  "ปฺลิ-ตฺวฺ-กฺทฺ๑๖:๖ฯ๑ฯ๑๐": "อถ โข อายสฺมา สาริปุตฺโต ภควโต เอตมตฺถํ อาโรเจสิฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๑": "อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
  "ปฺลิ-ตฺวฺ-กฺทฺ๑๖:๖ฯ๒ฯ๒": "“สจฺจํ กิร, ภิกฺขเว, ฉพฺพคฺคิยานํ ภิกฺขูนํ อนฺเตวาสิกา ภิกฺขู พุทฺธปฺปมุขสฺส สงฺฆสฺส ปุรโต ปุรโต คนฺตฺวา วิหาเร ปริคฺคณฺหนฺติ, เสยฺยาโย ปริคฺคณฺหนฺติ—",
  "ปฺลิ-ตฺวฺ-กฺทฺ๑๖:๖ฯ๒ฯ๓": "อิทํ อมฺหากํ อุปชฺฌายานํ ภวิสฺสติ, อิทํ อมฺหากํ อาจริยานํ ภวิสฺสติ, อิทํ อมฺหากํ ภวิสฺสตี”ติ? ",
  "ปฺลิ-ตฺวฺ-กฺทฺ๑๖:๖ฯ๒ฯ๔": "“สจฺจํ, ภควา”ติฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๕": "วิครหิ พุทฺโธ ภควา …เป… ",
  "ปฺลิ-ตฺวฺ-กฺทฺ๑๖:๖ฯ๒ฯ๖": "กถญฺหิ นาม เต, ภิกฺขเว, โมฆปุริสา พุทฺธปฺปมุขสฺส สงฺฆสฺส ปุรโต ปุรโต คนฺตฺวา วิหาเร ปริคฺคเหสฺสนฺติ, เสยฺยาโย ปริคฺคเหสฺสนฺติ—",
  "ปฺลิ-ตฺวฺ-กฺทฺ๑๖:๖ฯ๒ฯ๗": "อิทํ อมฺหากํ อุปชฺฌายานํ ภวิสฺสติ, อิทํ อมฺหากํ อาจริยานํ ภวิสฺสติ, อิทํ อมฺหากํ ภวิสฺสตีติฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๘": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-กฺทฺ๑๖:๖ฯ๒ฯ๙": "วิครหิตฺวา …เป… ",
  "ปฺลิ-ตฺวฺ-กฺทฺ๑๖:๖ฯ๒ฯ๑๐": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๖:๖ฯ๒ฯ๑๑": "“โก, ภิกฺขเว, อรหติ อคฺคาสนํ อคฺโคทกํ อคฺคปิณฺฑนฺ”ติ? ",
  "ปฺลิ-ตฺวฺ-กฺทฺ๑๖:๖ฯ๒ฯ๑๒": "เอกจฺเจ ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๖:๖ฯ๒ฯ๑๓": "“โย, ภควา, ขตฺติยกุลา ปพฺพชิโต โส อรหติ อคฺคาสนํ อคฺโคทกํ อคฺคปิณฺฑนฺ”ติฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๑๔": "เอกจฺเจ ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๖:๖ฯ๒ฯ๑๕": "“โย, ภควา, พฺราหฺมณกุลา ปพฺพชิโต โส อรหติ อคฺคาสนํ อคฺโคทกํ อคฺคปิณฺฑนฺ”ติฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๑๖": "เอกจฺเจ ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๖:๖ฯ๒ฯ๑๗": "“โย, ภควา, คหปติกุลา ปพฺพชิโต โส อรหติ อคฺคาสนํ อคฺโคทกํ อคฺคปิณฺฑนฺ”ติฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๑๘": "เอกจฺเจ ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๖:๖ฯ๒ฯ๑๙": "“โย, ภควา, สุตฺตนฺติโก โส อรหติ อคฺคาสนํ อคฺโคทกํ อคฺคปิณฺฑนฺ”ติฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๒๐": "เอกจฺเจ ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๖:๖ฯ๒ฯ๒๑": "“โย, ภควา, วินยธโร โส อรหติ อคฺคาสนํ อคฺโคทกํ อคฺคปิณฺฑนฺ”ติฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๒๒": "เอกจฺเจ ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๖:๖ฯ๒ฯ๒๓": "“โย, ภควา, ธมฺมกถิโก โส อรหติ อคฺคาสนํ อคฺโคทกํ อคฺคปิณฺฑนฺ”ติฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๒๔": "เอกจฺเจ ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๖:๖ฯ๒ฯ๒๕": "“โย, ภควา, ปฐมสฺส ฌานสฺส ลาภี โส อรหติ อคฺคาสนํ อคฺโคทกํ อคฺคปิณฺฑนฺ”ติฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๒๖": "เอกจฺเจ ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๖:๖ฯ๒ฯ๒๗": "“โย, ภควา, ทุติยสฺส ฌานสฺส ลาภี โส อรหติ อคฺคาสนํ อคฺโคทกํ อคฺคปิณฺฑนฺ”ติฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๒๘": "เอกจฺเจ ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๖:๖ฯ๒ฯ๒๙": "“โย, ภควา, ตติยสฺส ฌานสฺส ลาภี โส อรหติ อคฺคาสนํ อคฺโคทกํ อคฺคปิณฺฑนฺ”ติฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๓๐": "เอกจฺเจ ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๖:๖ฯ๒ฯ๓๑": "“โย, ภควา, จตุตฺถสฺส ฌานสฺส ลาภี โส อรหติ อคฺคาสนํ อคฺโคทกํ อคฺคปิณฺฑนฺ”ติฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๓๒": "เอกจฺเจ ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๖:๖ฯ๒ฯ๓๓": "“โย, ภควา, โสตาปนฺโน โส อรหติ อคฺคาสนํ อคฺโคทกํ อคฺคปิณฺฑนฺ”ติฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๓๔": "เอกจฺเจ ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๖:๖ฯ๒ฯ๓๕": "“โย, ภควา, สกทาคามี …เป… ",
  "ปฺลิ-ตฺวฺ-กฺทฺ๑๖:๖ฯ๒ฯ๓๖": "โย, ภควา, อนาคามี …เป… ",
  "ปฺลิ-ตฺวฺ-กฺทฺ๑๖:๖ฯ๒ฯ๓๗": "โย, ภควา, อรหา โส อรหติ อคฺคาสนํ อคฺโคทกํ อคฺคปิณฺฑนฺ”ติฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๓๘": "เอกจฺเจ ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๖:๖ฯ๒ฯ๓๙": "“โย, ภควา, เตวิชฺโช โส อรหติ อคฺคาสนํ อคฺโคทกํ อคฺคปิณฺฑนฺ”ติฯ ",
  "ปฺลิ-ตฺวฺ-กฺทฺ๑๖:๖ฯ๒ฯ๔๐": "เอกจฺเจ ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๖:๖ฯ๒ฯ๔๑": "“โย, ภควา, ฉฬภิญฺโญ โส อรหติ อคฺคาสนํ อคฺโคทกํ อคฺคปิณฺฑนฺ”ติฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๑": "อถ โข ภควา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๖:๖ฯ๓ฯ๒ฯ๑": "“ภูตปุพฺพํ, ภิกฺขเว, หิมวนฺตปเทเส มหานิโคฺรโธ อโหสิฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๓": "ตํ ตโย สหายา อุปนิสฺสาย วิหรึสุ—",
  "ปฺลิ-ตฺวฺ-กฺทฺ๑๖:๖ฯ๓ฯ๔": "ติตฺติโร จ, มกฺกโฏ จ, หตฺถินาโค จฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๕": "เต อญฺญมญฺญํ อคารวา อปฺปติสฺสา อสภาควุตฺติกา วิหรนฺติฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๖": "อถ โข, ภิกฺขเว, เตสํ สหายานํ เอตทโหสิ—",
  "ปฺลิ-ตฺวฺ-กฺทฺ๑๖:๖ฯ๓ฯ๗": "‘อโห นูน มยํ ชาเนยฺยาม ยํ อมฺหากํ ชาติยา มหนฺตตรํ ตํ มยํ สกฺกเรยฺยาม ครุํ กเรยฺยาม มาเนยฺยาม ปูเชยฺยาม, ตสฺส จ มยํ โอวาเท ติฏฺเฐยฺยามา’ติฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๘": "อถ โข, ภิกฺขเว, ติตฺติโร จ มกฺกโฏ จ หตฺถินาคํ ปุจฺฉึสุ—",
  "ปฺลิ-ตฺวฺ-กฺทฺ๑๖:๖ฯ๓ฯ๙": "‘ตฺวํ, สมฺม, กึ โปราณํ สรสี’ติ? ",
  "ปฺลิ-ตฺวฺ-กฺทฺ๑๖:๖ฯ๓ฯ๑๐": "‘ยทาหํ, สมฺมา, โปโต โหมิ, อิมํ นิโคฺรธํ อนฺตรา สตฺถีนํ กริตฺวา อติกฺกมามิ, อคฺคงฺกุรกํ เม อุทรํ ฉุปติฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๑๑": "อิมาหํ, สมฺมา, โปราณํ สรามี’ติฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๑๒": "อถ โข, ภิกฺขเว, ติตฺติโร จ หตฺถินาโค จ มกฺกฏํ ปุจฺฉึสุ—",
  "ปฺลิ-ตฺวฺ-กฺทฺ๑๖:๖ฯ๓ฯ๑๓": "‘ตฺวํ, สมฺม, กึ โปราณํ สรสี’ติ? ",
  "ปฺลิ-ตฺวฺ-กฺทฺ๑๖:๖ฯ๓ฯ๑๔": "‘ยทาหํ, สมฺมา, ฉาโป โหมิ, ฉมายํ นิสีทิตฺวา อิมสฺส นิโคฺรธสฺส อคฺคงฺกุรกํ ขาทามิฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๑๕": "อิมาหํ, สมฺมา, โปราณํ สรามี’ติฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๑๖": "อถ โข, ภิกฺขเว, มกฺกโฏ จ หตฺถินาโค จ ติตฺติรํ ปุจฺฉึสุ—",
  "ปฺลิ-ตฺวฺ-กฺทฺ๑๖:๖ฯ๓ฯ๑๗": "‘ตฺวํ, สมฺม, กึ โปราณํ สรสี’ติ? ",
  "ปฺลิ-ตฺวฺ-กฺทฺ๑๖:๖ฯ๓ฯ๑๘": "‘อมุกสฺมึ, สมฺมา, โอกาเส มหานิโคฺรโธ อโหสิฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๑๙": "ตโต อหํ ผลํ ภกฺขิตฺวา อิมสฺมึ โอกาเส วจฺจํ อกาสึ; ",
  "ปฺลิ-ตฺวฺ-กฺทฺ๑๖:๖ฯ๓ฯ๒๐": "ตสฺสายํ นิโคฺรโธ ชาโตฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๒๑": "ตทาหํ, สมฺมา, ชาติยา มหนฺตตโร’ติฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๒๒": "อถ โข, ภิกฺขเว, มกฺกโฏ จ หตฺถินาโค จ ติตฺติรํ เอตทโวจุํ—",
  "ปฺลิ-ตฺวฺ-กฺทฺ๑๖:๖ฯ๓ฯ๒๓": "‘ตฺวํ, สมฺม, อมฺหากํ ชาติยา มหนฺตตโรฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๒๔": "ตํ มยํ สกฺกริสฺสาม ครุํ กริสฺสาม มาเนสฺสาม ปูเชสฺสาม, ตุยฺหญฺจ มยํ โอวาเท ปติฏฺฐิสฺสามา’ติฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๒๕": "อถ โข, ภิกฺขเว, ติตฺติโร มกฺกฏญฺจ หตฺถินาคญฺจ ปญฺจสุ สีเลสุ สมาทเปสิ, อตฺตนา จ ปญฺจสุ สีเลสุ สมาทาย วตฺตติฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๒๖": "เต อญฺญมญฺญํ สคารวา สปฺปติสฺสา สภาควุตฺติกา วิหริตฺวา กายสฺส เภทา ปรํ มรณา สุคตึ สคฺคํ โลกํ อุปปชฺชึสุฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๒๗": "เอวํ โข ตํ, ภิกฺขเว, ติตฺติริยํ นาม พฺรหฺมจริยํ อโหสิฯ ",
  "ปฺลิ-ตฺวฺ-กฺทฺ๑๖:๖ฯ๓ฯ๒๘": "‘เย วุฑฺฒมปจายนฺติ, ",
  "ปฺลิ-ตฺวฺ-กฺทฺ๑๖:๖ฯ๓ฯ๒๙": "นรา ธมฺมสฺส โกวิทา; ",
  "ปฺลิ-ตฺวฺ-กฺทฺ๑๖:๖ฯ๓ฯ๓๐": "ทิฏฺเฐ ธมฺเม จ ปาสํสา, ",
  "ปฺลิ-ตฺวฺ-กฺทฺ๑๖:๖ฯ๓ฯ๓๑": "สมฺปราเย จ สุคฺคตี’ติฯ ",
  "ปฺลิ-ตฺวฺ-กฺทฺ๑๖:๖ฯ๔ฯ๑": "เต หิ นาม, ภิกฺขเว, ติรจฺฉานคตา ปาณา อญฺญมญฺญํ สคารวา สปฺปติสฺสา สภาควุตฺติกา วิหริสฺสนฺติฯ ",
  "ปฺลิ-ตฺวฺ-กฺทฺ๑๖:๖ฯ๔ฯ๒": "อิธ โข ตํ, ภิกฺขเว, โสเภถ ยํ ตุเมฺห เอวํ สฺวากฺขาเต ธมฺมวินเย ปพฺพชิตา สมานา อญฺญมญฺญํ อคารวา อปฺปติสฺสา อสภาควุตฺติกา วิหเรยฺยาถ? ",
  "ปฺลิ-ตฺวฺ-กฺทฺ๑๖:๖ฯ๔ฯ๓": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-กฺทฺ๑๖:๖ฯ๔ฯ๔": "วิครหิตฺวา …เป… ",
  "ปฺลิ-ตฺวฺ-กฺทฺ๑๖:๖ฯ๔ฯ๕": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๖:๖ฯ๔ฯ๖": "“อนุชานามิ, ภิกฺขเว, ยถาวุฑฺฒํ อภิวาทนํ, ปจฺจุฏฺฐานํ, อญฺชลิกมฺมํ, สามีจิกมฺมํ, อคฺคาสนํ, อคฺโคทกํ, อคฺคปิณฺฑํฯ ",
  "ปฺลิ-ตฺวฺ-กฺทฺ๑๖:๖ฯ๔ฯ๗": "น จ, ภิกฺขเว, สงฺฆิกํ ยถาวุฑฺฒํ ปฏิพาหิตพฺพํฯ ",
  "ปฺลิ-ตฺวฺ-กฺทฺ๑๖:๖ฯ๔ฯ๘": "โย ปฏิพาเหยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๖:๖ฯ๕ฯ๐": "๒ฯ๔ฯ อวนฺทิยาทิปุคฺคล ",
  "ปฺลิ-ตฺวฺ-กฺทฺ๑๖:๖ฯ๕ฯ๑": "“ทสยิเม, ภิกฺขเว, อวนฺทิยา—",
  "ปฺลิ-ตฺวฺ-กฺทฺ๑๖:๖ฯ๕ฯ๒": "ปุเร อุปสมฺปนฺเนน ปจฺฉา อุปสมฺปนฺโน อวนฺทิโย, อนุปสมฺปนฺโน อวนฺทิโย, นานาสํวาสโก วุฑฺฒตโร อธมฺมวาที อวนฺทิโย, มาตุคาโม อวนฺทิโย, ปณฺฑโก อวนฺทิโย, ปาริวาสิโก อวนฺทิโย, มูลายปฏิกสฺสนารโห อวนฺทิโย, มานตฺตารโห อวนฺทิโย, มานตฺตจาริโก อวนฺทิโย, อพฺภานารโห อวนฺทิโยฯ ",
  "ปฺลิ-ตฺวฺ-กฺทฺ๑๖:๖ฯ๕ฯ๓": "อิเม โข, ภิกฺขเว, ทส อวนฺทิยาฯ ",
  "ปฺลิ-ตฺวฺ-กฺทฺ๑๖:๖ฯ๕ฯ๔": "ตโยเม, ภิกฺขเว, วนฺทิยา—",
  "ปฺลิ-ตฺวฺ-กฺทฺ๑๖:๖ฯ๕ฯ๕": "ปจฺฉา อุปสมฺปนฺเนน ปุเร อุปสมฺปนฺโน วนฺทิโย, นานาสํวาสโก วุฑฺฒตโร ธมฺมวาที วนฺทิโย, สเทวเก ภิกฺขเว โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ตถาคโต อรหํ สมฺมาสมฺพุทฺโธ วนฺทิโยฯ ",
  "ปฺลิ-ตฺวฺ-กฺทฺ๑๖:๖ฯ๕ฯ๖": "อิเม โข, ภิกฺขเว, ตโย วนฺทิยา”ติฯ ",
  "ปฺลิ-ตฺวฺ-กฺทฺ๑๖:๗ฯ๐": "๒ฯ๕ฯ อาสนปฺปฏิพาหนปฏิกฺเขป ",
  "ปฺลิ-ตฺวฺ-กฺทฺ๑๖:๗ฯ๑": "เตน โข ปน สมเยน มนุสฺสา สงฺฆํ อุทฺทิสฺส มณฺฑเป ปฏิยาเทนฺติ, สนฺถเร ปฏิยาเทนฺติ, โอกาเส ปฏิยาเทนฺติฯ ",
  "ปฺลิ-ตฺวฺ-กฺทฺ๑๖:๗ฯ๒": "ฉพฺพคฺคิยานํ ภิกฺขูนํ อนฺเตวาสิกา ภิกฺขู—",
  "ปฺลิ-ตฺวฺ-กฺทฺ๑๖:๗ฯ๓": "“สงฺฆิกญฺเญว ภควตา ยถาวุฑฺฒํ อนุญฺญาตํ, โน อุทฺทิสฺสกตนฺ”ติ พุทฺธปฺปมุขสฺส สงฺฆสฺส ปุรโต ปุรโต คนฺตฺวา มณฺฑเปปิ ปริคฺคณฺหนฺติ, สนฺถเรปิ ปริคฺคณฺหนฺติ, โอกาเสปิ ปริคฺคณฺหนฺติ—",
  "ปฺลิ-ตฺวฺ-กฺทฺ๑๖:๗ฯ๔": "“อิทํ อมฺหากํ อุปชฺฌายานํ ภวิสฺสติ, อิทํ อมฺหากํ อาจริยานํ ภวิสฺสติ, อิทํ อมฺหากํ ภวิสฺสตี”ติฯ ",
  "ปฺลิ-ตฺวฺ-กฺทฺ๑๖:๗ฯ๕": "อถ โข อายสฺมา สาริปุตฺโต พุทฺธปฺปมุขสฺส สงฺฆสฺส ปิฏฺฐิโต ปิฏฺฐิโต คนฺตฺวา มณฺฑเปสุ ปริคฺคหิเตสุ, สนฺถเรสุ ปริคฺคหิเตสุ, โอกาเสสุ ปริคฺคหิเตสุ, โอกาสํ อลภมาโน อญฺญตรสฺมึ รุกฺขมูเล นิสีทิฯ ",
  "ปฺลิ-ตฺวฺ-กฺทฺ๑๖:๗ฯ๖": "อถ โข ภควา รตฺติยา ปจฺจูสสมยํ ปจฺจุฏฺฐาย อุกฺกาสิฯ ",
  "ปฺลิ-ตฺวฺ-กฺทฺ๑๖:๗ฯ๗": "อายสฺมาปิ สาริปุตฺโต อุกฺกาสิฯ ",
  "ปฺลิ-ตฺวฺ-กฺทฺ๑๖:๗ฯ๘": "“โก เอตฺถา”ติ? ",
  "ปฺลิ-ตฺวฺ-กฺทฺ๑๖:๗ฯ๙": "“อหํ, ภควา, สาริปุตฺโต”ติฯ ",
  "ปฺลิ-ตฺวฺ-กฺทฺ๑๖:๗ฯ๑๐": "“กิสฺส ตฺวํ, สาริปุตฺต, อิธ นิสินฺโน”ติ? ",
  "ปฺลิ-ตฺวฺ-กฺทฺ๑๖:๗ฯ๑๑": "อถ โข อายสฺมา สาริปุตฺโต ภควโต เอตมตฺถํ อาโรเจสิฯ ",
  "ปฺลิ-ตฺวฺ-กฺทฺ๑๖:๗ฯ๑๒": "อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
  "ปฺลิ-ตฺวฺ-กฺทฺ๑๖:๗ฯ๑๓": "“สจฺจํ กิร, ภิกฺขเว, ฉพฺพคฺคิยานํ ภิกฺขูนํ อนฺเตวาสิกา ภิกฺขู—",
  "ปฺลิ-ตฺวฺ-กฺทฺ๑๖:๗ฯ๑๔": "‘สงฺฆิกญฺเญว ภควตา ยถาวุฑฺฒํ อนุญฺญาตํ, โน อุทฺทิสฺสกตนฺ’ติ พุทฺธปฺปมุขสฺส สงฺฆสฺส ปุรโต ปุรโต คนฺตฺวา มณฺฑเป ปริคฺคณฺหนฺติ, สนฺถเร ปริคฺคณฺหนฺติ, โอกาเส ปริคฺคณฺหนฺติ—",
  "ปฺลิ-ตฺวฺ-กฺทฺ๑๖:๗ฯ๑๕": "อิทํ อมฺหากํ อุปชฺฌายานํ ภวิสฺสติ, อิทํ อมฺหากํ อาจริยานํ ภวิสฺสติ, อิทํ อมฺหากํ ภวิสฺสตี”ติ? ",
  "ปฺลิ-ตฺวฺ-กฺทฺ๑๖:๗ฯ๑๖": "“สจฺจํ, ภควา”ติ …เป… ",
  "ปฺลิ-ตฺวฺ-กฺทฺ๑๖:๗ฯ๑๗": "วิครหิตฺวา …เป… ",
  "ปฺลิ-ตฺวฺ-กฺทฺ๑๖:๗ฯ๑๘": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๖:๗ฯ๑๙": "“น, ภิกฺขเว, อุทฺทิสฺสกตมฺปิ ยถาวุฑฺฒํ ปฏิพาหิตพฺพํฯ ",
  "ปฺลิ-ตฺวฺ-กฺทฺ๑๖:๗ฯ๒๐": "โย ปฏิพาเหยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๖:๘ฯ๐": "๒ฯ๖ฯ คิหิวิกตอนุชานน ",
  "ปฺลิ-ตฺวฺ-กฺทฺ๑๖:๘ฯ๑": "เตน โข ปน สมเยน มนุสฺสา ภตฺตคฺเค อนฺตรฆเร อุจฺจาสยนมหาสยนานิ ปญฺญเปนฺติ, เสยฺยถิทํ—",
  "ปฺลิ-ตฺวฺ-กฺทฺ๑๖:๘ฯ๒": "อาสนฺทึ, ปลฺลงฺกํ, โคนกํ, จิตฺตกํ, ปฏิกํ, ปฏลิกํ, ตูลิกํ, วิกติกํ, อุทฺทโลมึ, เอกนฺตโลมึ, กฏฺฏิสฺสํ, โกเสยฺยํ, กุตฺตกํ, หตฺถตฺถรํ, อสฺสตฺถรํ, รถตฺถรํ, อชินปเวณึ, กทลิมิคปวรปจฺจตฺถรณํ, เสาตฺตรจฺฉทํ, อุภโตโลหิตกูปธานํฯ ",
  "ปฺลิ-ตฺวฺ-กฺทฺ๑๖:๘ฯ๓": "ภิกฺขู กุกฺกุจฺจายนฺตา นาภินิสีทนฺติฯ ",
  "ปฺลิ-ตฺวฺ-กฺทฺ๑๖:๘ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๘ฯ๕": "“อนุชานามิ, ภิกฺขเว, ฐเปตฺวา ตีณิ—",
  "ปฺลิ-ตฺวฺ-กฺทฺ๑๖:๘ฯ๖": "อาสนฺทึ, ปลฺลงฺกํ, ตูลิกํ—",
  "ปฺลิ-ตฺวฺ-กฺทฺ๑๖:๘ฯ๗": "คิหิวิกตํ อภินิสีทิตุํ, น เตฺวว อภินิปชฺชิตุนฺ”ติฯ ",
  "ปฺลิ-ตฺวฺ-กฺทฺ๑๖:๘ฯ๘": "เตน โข ปน สมเยน มนุสฺสา ภตฺตคฺเค อนฺตรฆเร ตูโลนทฺธํ มญฺจมฺปิ ปีฐมฺปิ ปญฺญเปนฺติฯ ",
  "ปฺลิ-ตฺวฺ-กฺทฺ๑๖:๘ฯ๙": "ภิกฺขู กุกฺกุจฺจายนฺตา นาภินิสีทนฺติฯ ",
  "ปฺลิ-ตฺวฺ-กฺทฺ๑๖:๘ฯ๑๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๘ฯ๑๑": "“อนุชานามิ, ภิกฺขเว, คิหิวิกตํ อภินิสีทิตุํ, น เตฺวว อภินิปชฺชิตุนฺ”ติฯ ",
  "ปฺลิ-ตฺวฺ-กฺทฺ๑๖:๙ฯ๐": "๒ฯ๗ฯ เชตวนวิหารานุโมทนา ",
  "ปฺลิ-ตฺวฺ-กฺทฺ๑๖:๙ฯ๑ฯ๑": "อถ โข ภควา อนุปุพฺเพน จาริกํ จรมาโน เยน สาวตฺถิ ตทวสริฯ ",
  "ปฺลิ-ตฺวฺ-กฺทฺ๑๖:๙ฯ๑ฯ๒": "ตตฺร สุทํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-กฺทฺ๑๖:๙ฯ๑ฯ๓": "อถ โข อนาถปิณฺฑิโก คหปติ เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-กฺทฺ๑๖:๙ฯ๑ฯ๔": "เอกมนฺตํ นิสินฺโน โข อนาถปิณฺฑิโก คหปติ ภควนฺตํ เอตทโวจ—",
  "ปฺลิ-ตฺวฺ-กฺทฺ๑๖:๙ฯ๑ฯ๕": "“อธิวาเสตุ เม, ภนฺเต, ภควา สฺวาตนาย ภตฺตํ สทฺธึ ภิกฺขุสงฺเฆนา”ติฯ ",
  "ปฺลิ-ตฺวฺ-กฺทฺ๑๖:๙ฯ๑ฯ๖": "อธิวาเสสิ ภควา ตุณฺหีภาเวนฯ ",
  "ปฺลิ-ตฺวฺ-กฺทฺ๑๖:๙ฯ๑ฯ๗": "อถ โข อนาถปิณฺฑิโก คหปติ ภควโต อธิวาสนํ วิทิตฺวา อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
  "ปฺลิ-ตฺวฺ-กฺทฺ๑๖:๙ฯ๑ฯ๘": "อถ โข อนาถปิณฺฑิโก คหปติ ตสฺสา รตฺติยา อจฺจเยน ปณีตํ ขาทนียํ โภชนียํ ปฏิยาทาเปตฺวา ภควโต กาลํ อาโรจาเปสิ—",
  "ปฺลิ-ตฺวฺ-กฺทฺ๑๖:๙ฯ๑ฯ๙": "“กาโล, ภนฺเต, นิฏฺฐิตํ ภตฺตนฺ”ติฯ ",
  "ปฺลิ-ตฺวฺ-กฺทฺ๑๖:๙ฯ๑ฯ๑๐": "อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน อนาถปิณฺฑิกสฺส คหปติสฺส นิเวสนํ เตนุปสงฺกมิ, อุปสงฺกมิตฺวา ปญฺญตฺเต อาสเน นิสีทิ สทฺธึ ภิกฺขุสงฺเฆนฯ ",
  "ปฺลิ-ตฺวฺ-กฺทฺ๑๖:๙ฯ๑ฯ๑๑": "อถ โข อนาถปิณฺฑิโก คหปติ พุทฺธปฺปมุขํ ภิกฺขุสงฺฆํ ปณีเตน ขาทนีเยน โภชนีเยน สหตฺถา สนฺตปฺเปตฺวา สมฺปวาเรตฺวา, ภควนฺตํ ภุตฺตาวึ โอนีตปตฺตปาณึ, เอกมนฺตํ นิสีทิฯ ",
  "ปฺลิ-ตฺวฺ-กฺทฺ๑๖:๙ฯ๑ฯ๑๒": "เอกมนฺตํ นิสินฺโน โข อนาถปิณฺฑิโก คหปติ ภควนฺตํ เอตทโวจ—",
  "ปฺลิ-ตฺวฺ-กฺทฺ๑๖:๙ฯ๑ฯ๑๓": "“กถาหํ, ภนฺเต, เชตวเน ปฏิปชฺชามี”ติ? ",
  "ปฺลิ-ตฺวฺ-กฺทฺ๑๖:๙ฯ๑ฯ๑๔": "“เตน หิ ตฺวํ, คหปติ, เชตวนํ อาคตานาคตสฺส จาตุทฺทิสสฺส สงฺฆสฺส ปติฏฺฐเปหี”ติฯ ",
  "ปฺลิ-ตฺวฺ-กฺทฺ๑๖:๙ฯ๑ฯ๑๕": "“เอวํ, ภนฺเต”ติ โข อนาถปิณฺฑิโก คหปติ ภควโต ปฏิสฺสุตฺวา เชตวนํ อาคตานาคตสฺส จาตุทฺทิสสฺส สงฺฆสฺส ปติฏฺฐาเปสิฯ ",
  "ปฺลิ-ตฺวฺ-กฺทฺ๑๖:๙ฯ๒ฯ๑": "อถ โข ภควา อนาถปิณฺฑิกํ คหปตึ อิมาหิ คาถาหิ อนุโมทิ—",
  "ปฺลิ-ตฺวฺ-กฺทฺ๑๖:๙ฯ๒ฯ๒": "“สีตํ อุณฺหํ ปฏิหนฺติ, ",
  "ปฺลิ-ตฺวฺ-กฺทฺ๑๖:๙ฯ๒ฯ๓": "ตโต วาฬมิคานิ จ; ",
  "ปฺลิ-ตฺวฺ-กฺทฺ๑๖:๙ฯ๒ฯ๔": "สรีสเป จ มกเส, ",
  "ปฺลิ-ตฺวฺ-กฺทฺ๑๖:๙ฯ๒ฯ๕": "สิสิเร จาปิ วุฏฺฐิโยฯ ",
  "ปฺลิ-ตฺวฺ-กฺทฺ๑๖:๙ฯ๒ฯ๖": "ตโต วาตาตโป โฆโร, ",
  "ปฺลิ-ตฺวฺ-กฺทฺ๑๖:๙ฯ๒ฯ๗": "สญฺชาโต ปฏิหญฺญติ; ",
  "ปฺลิ-ตฺวฺ-กฺทฺ๑๖:๙ฯ๒ฯ๘": "เลณตฺถญฺจ สุขตฺถญฺจ, ",
  "ปฺลิ-ตฺวฺ-กฺทฺ๑๖:๙ฯ๒ฯ๙": "ฌายิตุญฺจ วิปสฺสิตุํฯ ",
  "ปฺลิ-ตฺวฺ-กฺทฺ๑๖:๙ฯ๒ฯ๑๐": "วิหารทานํ สงฺฆสฺส, ",
  "ปฺลิ-ตฺวฺ-กฺทฺ๑๖:๙ฯ๒ฯ๑๑": "อคฺคํ พุทฺเธน วณฺณิตํ; ",
  "ปฺลิ-ตฺวฺ-กฺทฺ๑๖:๙ฯ๒ฯ๑๒": "ตสฺมา หิ ปณฺฑิโต โปโส, ",
  "ปฺลิ-ตฺวฺ-กฺทฺ๑๖:๙ฯ๒ฯ๑๓": "สมฺปสฺสํ อตฺถมตฺตโนฯ ",
  "ปฺลิ-ตฺวฺ-กฺทฺ๑๖:๙ฯ๒ฯ๑๔": "วิหาเร การเย รมฺเม, ",
  "ปฺลิ-ตฺวฺ-กฺทฺ๑๖:๙ฯ๒ฯ๑๕": "วาสเยตฺถ พหุสฺสุเต; ",
  "ปฺลิ-ตฺวฺ-กฺทฺ๑๖:๙ฯ๒ฯ๑๖": "เตสํ อนฺนญฺจ ปานญฺจ, ",
  "ปฺลิ-ตฺวฺ-กฺทฺ๑๖:๙ฯ๒ฯ๑๗": "วตฺถเสนาสนานิ จฯ ",
  "ปฺลิ-ตฺวฺ-กฺทฺ๑๖:๙ฯ๒ฯ๑๘": "ทเทยฺย อุชุภูเตสุ, ",
  "ปฺลิ-ตฺวฺ-กฺทฺ๑๖:๙ฯ๒ฯ๑๙": "วิปฺปสนฺเนน เจตสา; ",
  "ปฺลิ-ตฺวฺ-กฺทฺ๑๖:๙ฯ๒ฯ๒๐": "เต ตสฺส ธมฺมํ เทเสนฺติ, ",
  "ปฺลิ-ตฺวฺ-กฺทฺ๑๖:๙ฯ๒ฯ๒๑": "สพฺพทุกฺขาปนูทนํ; ",
  "ปฺลิ-ตฺวฺ-กฺทฺ๑๖:๙ฯ๒ฯ๒๒": "ยํ โส ธมฺมํ อิธญฺญาย, ",
  "ปฺลิ-ตฺวฺ-กฺทฺ๑๖:๙ฯ๒ฯ๒๓": "ปรินิพฺพาติ อนาสโว”ติฯ ",
  "ปฺลิ-ตฺวฺ-กฺทฺ๑๖:๙ฯ๒ฯ๒๔": "อถ โข ภควา อนาถปิณฺฑิกํ คหปตึ อิมาหิ คาถาหิ อนุโมทิตฺวา อุฏฺฐายาสนา ปกฺกามิฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๐": "๒ฯ๘ฯ อาสนปฺปฏิพาหนาทิ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๑": "เตน โข ปน สมเยน อญฺญตรสฺส อาชีวกสาวกสฺส มหามตฺตสฺส สงฺฆภตฺตํ โหติฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๒": "อายสฺมา อุปนนฺโท สกฺยปุตฺโต ปจฺฉา อาคนฺตฺวา วิปฺปกตโภชนํ อานนฺตริกํ ภิกฺขุํ วุฏฺฐาเปสิฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๓": "ภตฺตคฺคํ โกลาหลํ อโหสิฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๔": "อถ โข โส มหามตฺโต อุชฺฌายติ ขิยฺยติ วิปาเจติ—",
  "ปฺลิ-ตฺวฺ-กฺทฺ๑๖:๑๐ฯ๑ฯ๕": "“กถญฺหิ นาม สมณา สกฺยปุตฺติยา ปจฺฉา อาคนฺตฺวา วิปฺปกตโภชนํ อานนฺตริกํ ภิกฺขุํ วุฏฺฐาเปสฺสนฺติฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๖": "ภตฺตคฺคํ โกลาหลํ อโหสิฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๗": "นนุ นาม ลพฺภา อญฺญตฺราปิ นิสินฺเนน ยาวทตฺถํ ภุญฺชิตุนฺ”ติ? ",
  "ปฺลิ-ตฺวฺ-กฺทฺ๑๖:๑๐ฯ๑ฯ๘": "อโสฺสสุํ โข ภิกฺขู ตสฺส มหามตฺตสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๙": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๖:๑๐ฯ๑ฯ๑๐": "“กถญฺหิ นาม อายสฺมา อุปนนฺโท สกฺยปุตฺโต ปจฺฉา อาคนฺตฺวา วิปฺปกตโภชนํ อานนฺตริกํ ภิกฺขุํ วุฏฺฐาเปสฺสติฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๑๑": "ภตฺตคฺคํ โกลาหลํ อโหสี”ติฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๑๒": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๑๓": "“สจฺจํ กิร ตฺวํ, อุปนนฺท, ปจฺฉา อาคนฺตฺวา วิปฺปกตโภชนํ อานนฺตริกํ ภิกฺขุํ วุฏฺฐาเปสิ, ภตฺตคฺคํ โกลาหลํ อโหสี”ติ? ",
  "ปฺลิ-ตฺวฺ-กฺทฺ๑๖:๑๐ฯ๑ฯ๑๔": "“สจฺจํ, ภควา”ติฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๑๕": "วิครหิ พุทฺโธ ภควา …เป… ",
  "ปฺลิ-ตฺวฺ-กฺทฺ๑๖:๑๐ฯ๑ฯ๑๖": "กถญฺหิ นาม ตฺวํ, โมฆปุริส, ปจฺฉา อาคนฺตฺวา วิปฺปกตโภชนํ อานนฺตริกํ ภิกฺขุํ วุฏฺฐาเปสฺสสิ? ",
  "ปฺลิ-ตฺวฺ-กฺทฺ๑๖:๑๐ฯ๑ฯ๑๗": "ภตฺตคฺคํ โกลาหลํ อโหสิฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๑๘": "เนตํ, โมฆปุริส, อปฺปสนฺนานํ วา ปสาทาย …เป… ",
  "ปฺลิ-ตฺวฺ-กฺทฺ๑๖:๑๐ฯ๑ฯ๑๙": "วิครหิตฺวา …เป… ",
  "ปฺลิ-ตฺวฺ-กฺทฺ๑๖:๑๐ฯ๑ฯ๒๐": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๖:๑๐ฯ๑ฯ๒๑": "“น, ภิกฺขเว, วิปฺปกตโภชโน ภิกฺขุ วุฏฺฐาเปตพฺโพฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๒๒": "โย วุฏฺฐาเปยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๒๓": "สเจ วุฏฺฐาเปติ, ปวาริโต จ โหติ, ‘คจฺฉ อุทกํ อาหรา’ติ วตฺตพฺโพฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๒๔": "เอวญฺเจตํ ลเภถ, อิจฺเจตํ กุสลํฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๒๕": "โน เจ ลเภถ, สาธุกํ สิตฺถานิ คิลิตฺวา วุฑฺฒตรสฺส ภิกฺขุโน อาสนํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๒๖": "น เตฺววาหํ, ภิกฺขเว, เกนจิ ปริยาเยน วุฑฺฒตรสฺส ภิกฺขุโน อาสนํ ปฏิพาหิตพฺพนฺติ วทามิฯ ",
  "ปฺลิ-ตฺวฺ-กฺทฺ๑๖:๑๐ฯ๑ฯ๒๗": "โย ปฏิพาเหยฺย, อาปตฺติ ทุกฺกฏสฺสาติ”ฯ ",
  "ปฺลิ-ตฺวฺ-กฺทฺ๑๖:๑๐ฯ๒ฯ๑": "เตน โข ปน สมเยน ฉพฺพคฺคิยา ภิกฺขู คิลาเน ภิกฺขู วุฏฺฐาเปนฺติฯ ",
  "ปฺลิ-ตฺวฺ-กฺทฺ๑๖:๑๐ฯ๒ฯ๒": "คิลานา เอวํ วเทนฺติ—",
  "ปฺลิ-ตฺวฺ-กฺทฺ๑๖:๑๐ฯ๒ฯ๓": "“น มยํ, อาวุโส, สกฺโกม วุฏฺฐาตุํ, คิลานามฺหา”ติฯ ",
  "ปฺลิ-ตฺวฺ-กฺทฺ๑๖:๑๐ฯ๒ฯ๔": "“มยํ อายสฺมนฺเต วุฏฺฐาเปสฺสามา”ติ ปริคฺคเหตฺวา วุฏฺฐาเปตฺวา ฐิตเก มุญฺจนฺติฯ ",
  "ปฺลิ-ตฺวฺ-กฺทฺ๑๖:๑๐ฯ๒ฯ๕": "คิลานา มุจฺฉิตา ปปตนฺติฯ ",
  "ปฺลิ-ตฺวฺ-กฺทฺ๑๖:๑๐ฯ๒ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๐ฯ๒ฯ๗": "“น, ภิกฺขเว, คิลาโน วุฏฺฐาเปตพฺโพฯ ",
  "ปฺลิ-ตฺวฺ-กฺทฺ๑๖:๑๐ฯ๒ฯ๘": "โย วุฏฺฐาเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๖:๑๐ฯ๒ฯ๙": "เตน โข ปน สมเยน ฉพฺพคฺคิยา ภิกฺขู—",
  "ปฺลิ-ตฺวฺ-กฺทฺ๑๖:๑๐ฯ๒ฯ๑๐": "“คิลานา มยมฺหา อวุฏฺฐาปนียา”ติ วรเสยฺยาโย ปลิพุทฺเธนฺติฯ ",
  "ปฺลิ-ตฺวฺ-กฺทฺ๑๖:๑๐ฯ๒ฯ๑๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๐ฯ๒ฯ๑๒": "“อนุชานามิ, ภิกฺขเว, คิลานสฺส ปติรูปํ เสยฺยํ ทาตุนฺ”ติฯ ",
  "ปฺลิ-ตฺวฺ-กฺทฺ๑๖:๑๐ฯ๒ฯ๑๓": "เตน โข ปน สมเยน ฉพฺพคฺคิยา ภิกฺขู เลสกปฺเปน เสนาสนํ ปฏิพาหนฺติฯ ",
  "ปฺลิ-ตฺวฺ-กฺทฺ๑๖:๑๐ฯ๒ฯ๑๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๐ฯ๒ฯ๑๕": "“น, ภิกฺขเว, เลสกปฺเปน เสนาสนํ ปฏิพาหิตพฺพํฯ ",
  "ปฺลิ-ตฺวฺ-กฺทฺ๑๖:๑๐ฯ๒ฯ๑๖": "โย ปฏิพาเหยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๑": "เตน โข ปน สมเยน สตฺตรสวคฺคิยา ภิกฺขู อญฺญตรํ ปจฺจนฺติมํ มหาวิหารํ ปฏิสงฺขโรนฺติ—",
  "ปฺลิ-ตฺวฺ-กฺทฺ๑๖:๑๑ฯ๑ฯ๒": "“อิธ มยํ วสฺสํ วสิสฺสามา”ติฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๓": "อทฺทสํสุ โข ฉพฺพคฺคิยา ภิกฺขู สตฺตรสวคฺคิเย ภิกฺขู วิหารํ ปฏิสงฺขโรนฺเตฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๔": "ทิสฺวาน เอวมาหํสุ—",
  "ปฺลิ-ตฺวฺ-กฺทฺ๑๖:๑๑ฯ๑ฯ๕": "“อิเม, อาวุโส, สตฺตรสวคฺคิยา ภิกฺขู วิหารํ ปฏิสงฺขโรนฺติฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๖": "หนฺท เน วุฏฺฐาเปสฺสามา”ติฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๗": "เอกจฺเจ เอวมาหํสุ—",
  "ปฺลิ-ตฺวฺ-กฺทฺ๑๖:๑๑ฯ๑ฯ๘": "“อาคเมถาวุโส, ยาว ปฏิสงฺขโรนฺติ, ปฏิสงฺขเต วุฏฺฐาเปสฺสามา”ติฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๙": "อถ โข ฉพฺพคฺคิยา ภิกฺขู สตฺตรสวคฺคิเย ภิกฺขู เอตทโวจุํ—",
  "ปฺลิ-ตฺวฺ-กฺทฺ๑๖:๑๑ฯ๑ฯ๑๐": "“อุฏฺเฐถาวุโส, อมฺหากํ วิหาโร ปาปุณาตี”ติฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๑๑": "“นนุ, อาวุโส, ปฏิกจฺเจว อาจิกฺขิตพฺพํ? ",
  "ปฺลิ-ตฺวฺ-กฺทฺ๑๖:๑๑ฯ๑ฯ๑๒": "มยญฺจญฺญํ ปฏิสงฺขเรยฺยามา”ติฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๑๓": "“นนุ, อาวุโส, สงฺฆิโก วิหาโร”ติ? ",
  "ปฺลิ-ตฺวฺ-กฺทฺ๑๖:๑๑ฯ๑ฯ๑๔": "“อามาวุโส, สงฺฆิโก วิหาโร”ติฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๑๕": "“อุฏฺเฐถาวุโส, อมฺหากํ วิหาโร ปาปุณาตี”ติฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๑๖": "“มหลฺลโก, อาวุโส, วิหาโร; ",
  "ปฺลิ-ตฺวฺ-กฺทฺ๑๖:๑๑ฯ๑ฯ๑๗": "ตุเมฺหปิ วสถ, มยมฺปิ วสิสฺสามา”ติฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๑๘": "“อุฏฺเฐถาวุโส, อมฺหากํ วิหาโร ปาปุณาตี”ติ กุปิตา อนตฺตมนา คีวายํ คเหตฺวา นิกฺกฑฺฒนฺติฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๑๙": "เต นิกฺกฑฺฒิยมานา โรทนฺติฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๒๐": "ภิกฺขู เอวมาหํสุ—",
  "ปฺลิ-ตฺวฺ-กฺทฺ๑๖:๑๑ฯ๑ฯ๒๑": "“กิสฺส ตุเมฺห, อาวุโส, โรทถา”ติ? ",
  "ปฺลิ-ตฺวฺ-กฺทฺ๑๖:๑๑ฯ๑ฯ๒๒": "“อิเม, อาวุโส, ฉพฺพคฺคิยา ภิกฺขู กุปิตา อนตฺตมนา อเมฺห สงฺฆิกา วิหารา นิกฺกฑฺฒนฺตี”ติฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๒๓": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๖:๑๑ฯ๑ฯ๒๔": "“กถญฺหิ นาม ฉพฺพคฺคิยา ภิกฺขู กุปิตา อนตฺตมนา ภิกฺขู สงฺฆิกา วิหารา นิกฺกฑฺฒิสฺสนฺตี”ติฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๒๕": "อถ โข เต ภิกฺขู ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๖:๑๑ฯ๑ฯ๒๖": "“สจฺจํ กิร, ตุเมฺห ภิกฺขเว, กุปิตา อนตฺตมนา สงฺฆิกา วิหารา ภิกฺขู นิกฺกฑฺฒถา”ติ? ",
  "ปฺลิ-ตฺวฺ-กฺทฺ๑๖:๑๑ฯ๑ฯ๒๗": "“สจฺจํ, ภควา”ติ …เป… ",
  "ปฺลิ-ตฺวฺ-กฺทฺ๑๖:๑๑ฯ๑ฯ๒๘": "วิครหิตฺวา …เป… ",
  "ปฺลิ-ตฺวฺ-กฺทฺ๑๖:๑๑ฯ๑ฯ๒๙": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๖:๑๑ฯ๑ฯ๓๐": "“น, ภิกฺขเว, กุปิเตน อนตฺตมเนน ภิกฺขุ สงฺฆิกา วิหารา นิกฺกฑฺฒิตพฺโพฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๓๑": "โย นิกฺกฑฺเฒยฺย, ยถาธมฺโม กาเรตพฺโพฯ ",
  "ปฺลิ-ตฺวฺ-กฺทฺ๑๖:๑๑ฯ๑ฯ๓๒": "อนุชานามิ, ภิกฺขเว, เสนาสนํ คาเหตุนฺ”ติฯ ",
  "ปฺลิ-ตฺวฺ-กฺทฺ๑๖:๑๑ฯ๒ฯ๐": "๒ฯ๙ฯ เสนาสนคฺคาหาปกสมฺมุติ ",
  "ปฺลิ-ตฺวฺ-กฺทฺ๑๖:๑๑ฯ๒ฯ๑": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๑๖:๑๑ฯ๒ฯ๒": "“เกน นุ โข เสนาสนํ คาเหตพฺพนฺ”ติ? ",
  "ปฺลิ-ตฺวฺ-กฺทฺ๑๖:๑๑ฯ๒ฯ๓": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๖:๑๑ฯ๒ฯ๔": "“อนุชานามิ, ภิกฺขเว, ปญฺจหงฺเคหิ สมนฺนาคตํ ภิกฺขุํ เสนาสนคฺคาหาปกํ สมฺมนฺนิตุํ—",
  "ปฺลิ-ตฺวฺ-กฺทฺ๑๖:๑๑ฯ๒ฯ๕": "โย น ฉนฺทาคตึ คจฺเฉยฺย, น โทสาคตึ คจฺเฉยฺย, น โมหาคตึ คจฺเฉยฺย, น ภยาคตึ คจฺเฉยฺย, คหิตาคหิตญฺจ ชาเนยฺยฯ ",
  "ปฺลิ-ตฺวฺ-กฺทฺ๑๖:๑๑ฯ๒ฯ๖": "เอวญฺจ ปน, ภิกฺขเว, สมฺมนฺนิตพฺโพ—",
  "ปฺลิ-ตฺวฺ-กฺทฺ๑๖:๑๑ฯ๒ฯ๗": "ปฐมํ ภิกฺขุ ยาจิตพฺโพ, ยาจิตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๑๖:๑๑ฯ๒ฯ๘": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๖:๑๑ฯ๒ฯ๙": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุํ เสนาสนคฺคาหาปกํ สมฺมนฺเนยฺยฯ ",
  "ปฺลิ-ตฺวฺ-กฺทฺ๑๖:๑๑ฯ๒ฯ๑๐": "เอสา ญตฺติฯ ",
  "ปฺลิ-ตฺวฺ-กฺทฺ๑๖:๑๑ฯ๒ฯ๑๑": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๖:๑๑ฯ๒ฯ๑๒": "สงฺโฆ อิตฺถนฺนามํ ภิกฺขุํ เสนาสนคฺคาหาปกํ สมฺมนฺนติฯ ",
  "ปฺลิ-ตฺวฺ-กฺทฺ๑๖:๑๑ฯ๒ฯ๑๓": "ยสฺสายสฺมโต ขมติ อิตฺถนฺนามสฺส ภิกฺขุโน เสนาสนคฺคาหาปกสฺส สมฺมุติ, โส ตุณฺหสฺส; ",
  "ปฺลิ-ตฺวฺ-กฺทฺ๑๖:๑๑ฯ๒ฯ๑๔": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๑๖:๑๑ฯ๒ฯ๑๕": "สมฺมโต สงฺเฆน อิตฺถนฺนาโม ภิกฺขุ เสนาสนคฺคาหาปโกฯ ",
  "ปฺลิ-ตฺวฺ-กฺทฺ๑๖:๑๑ฯ๒ฯ๑๖": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๑๖:๑๑ฯ๓ฯ๑": "อถ โข เสนาสนคฺคาหาปกานํ ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๑๖:๑๑ฯ๓ฯ๒": "“กถํ นุ โข เสนาสนํ คาเหตพฺพนฺ”ติ? ",
  "ปฺลิ-ตฺวฺ-กฺทฺ๑๖:๑๑ฯ๓ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๑ฯ๓ฯ๔": "“อนุชานามิ, ภิกฺขเว, ปฐมํ ภิกฺขู คเณตุํ, ภิกฺขู คเณตฺวา เสยฺยา คเณตุํ, เสยฺยา คเณตฺวา เสยฺยคฺเคน คาเหตุนฺ”ติฯ ",
  "ปฺลิ-ตฺวฺ-กฺทฺ๑๖:๑๑ฯ๓ฯ๕": "เสยฺยคฺเคน คาเหนฺตา เสยฺยา อุสฺสารยึสุ …เป… ",
  "ปฺลิ-ตฺวฺ-กฺทฺ๑๖:๑๑ฯ๓ฯ๖": "“อนุชานามิ, ภิกฺขเว, วิหารคฺเคน คาเหตุนฺ”ติฯ ",
  "ปฺลิ-ตฺวฺ-กฺทฺ๑๖:๑๑ฯ๓ฯ๗": "วิหารคฺเคน คาเหนฺตา วิหารา อุสฺสารยึสุ …เป… ",
  "ปฺลิ-ตฺวฺ-กฺทฺ๑๖:๑๑ฯ๓ฯ๘": "“อนุชานามิ, ภิกฺขเว, ปริเวณคฺเคน คาเหตุนฺ”ติฯ ",
  "ปฺลิ-ตฺวฺ-กฺทฺ๑๖:๑๑ฯ๓ฯ๙": "ปริเวณคฺเคน คาเหนฺตา ปริเวณา อุสฺสารยึสุ …เป… ",
  "ปฺลิ-ตฺวฺ-กฺทฺ๑๖:๑๑ฯ๓ฯ๑๐": "“อนุชานามิ, ภิกฺขเว, อนุภาคมฺปิ ทาตุํฯ ",
  "ปฺลิ-ตฺวฺ-กฺทฺ๑๖:๑๑ฯ๓ฯ๑๑": "คหิเต อนุภาเค อญฺโญ ภิกฺขุ อาคจฺฉติ, อกามา น ทาตพฺโพ”ติฯ ",
  "ปฺลิ-ตฺวฺ-กฺทฺ๑๖:๑๑ฯ๓ฯ๑๒": "เตน โข ปน สมเยน ภิกฺขู นิสฺสีเม ฐิตสฺส เสนาสนํ คาเหนฺติฯ ",
  "ปฺลิ-ตฺวฺ-กฺทฺ๑๖:๑๑ฯ๓ฯ๑๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๑ฯ๓ฯ๑๔": "“น, ภิกฺขเว, นิสฺสีเม ฐิตสฺส เสนาสนํ คาเหตพฺพํฯ ",
  "ปฺลิ-ตฺวฺ-กฺทฺ๑๖:๑๑ฯ๓ฯ๑๕": "โย คาเหยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๖:๑๑ฯ๓ฯ๑๖": "เตน โข ปน สมเยน ภิกฺขู เสนาสนํ คเหตฺวา สพฺพกาลํ ปฏิพาหนฺติฯ ",
  "ปฺลิ-ตฺวฺ-กฺทฺ๑๖:๑๑ฯ๓ฯ๑๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๑ฯ๓ฯ๑๘": "“น, ภิกฺขเว, เสนาสนํ คเหตฺวา สพฺพกาลํ ปฏิพาหิตพฺพํฯ ",
  "ปฺลิ-ตฺวฺ-กฺทฺ๑๖:๑๑ฯ๓ฯ๑๙": "โย ปฏิพาเหยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๖:๑๑ฯ๓ฯ๒๐": "อนุชานามิ, ภิกฺขเว, วสฺสานํ เตมาสํ ปฏิพาหิตุํ, อุตุกาลํ ปน น ปฏิพาหิตุนฺ”ติฯ ",
  "ปฺลิ-ตฺวฺ-กฺทฺ๑๖:๑๑ฯ๔ฯ๑": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๑๖:๑๑ฯ๔ฯ๒": "“กติ นุ โข เสนาสนคฺคาหา”ติ? ",
  "ปฺลิ-ตฺวฺ-กฺทฺ๑๖:๑๑ฯ๔ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๑ฯ๔ฯ๔": "“ตโย เม, ภิกฺขเว, เสนาสนคฺคาหา—",
  "ปฺลิ-ตฺวฺ-กฺทฺ๑๖:๑๑ฯ๔ฯ๕": "ปุริมโก, ปจฺฉิมโก, อนฺตรามุตฺตโกฯ ",
  "ปฺลิ-ตฺวฺ-กฺทฺ๑๖:๑๑ฯ๔ฯ๖": "อปรชฺชุคตาย อาสาฬฺหิยา ปุริมโก คาเหตพฺโพฯ ",
  "ปฺลิ-ตฺวฺ-กฺทฺ๑๖:๑๑ฯ๔ฯ๗": "มาสคตาย อาสาฬฺหิยา ปจฺฉิมโก คาเหตพฺโพฯ ",
  "ปฺลิ-ตฺวฺ-กฺทฺ๑๖:๑๑ฯ๔ฯ๘": "อปรชฺชุคตาย ปวารณาย อายตึ วสฺสาวาสตฺถาย อนฺตรามุตฺตโก คาเหตพฺโพฯ ",
  "ปฺลิ-ตฺวฺ-กฺทฺ๑๖:๑๑ฯ๔ฯ๙": "อิเม โข, ภิกฺขเว, ตโย เสนาสนคฺคาหา”ติฯ ",
  "ปฺลิ-ตฺวฺ-กฺทฺ๑๖:๑๑ฯ๔ฯ๑๐": "ทุติยภาณวาโร นิฏฺฐิโตฯ ",
  "ปฺลิ-ตฺวฺ-กฺทฺ๑๖:๑๒ฯ๑ฯ๑": "เตน โข ปน สมเยน อายสฺมา อุปนนฺโท สกฺยปุตฺโต สาวตฺถิยํ เสนาสนํ คเหตฺวา อญฺญตรํ คามกาวาสํ อคมาสิฯ ",
  "ปฺลิ-ตฺวฺ-กฺทฺ๑๖:๑๒ฯ๑ฯ๒": "ตตฺถปิ เสนาสนํ อคฺคเหสิฯ ",
  "ปฺลิ-ตฺวฺ-กฺทฺ๑๖:๑๒ฯ๑ฯ๓": "อถ โข เตสํ ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๑๖:๑๒ฯ๑ฯ๔": "“อยํ, อาวุโส, อายสฺมา อุปนนฺโท สกฺยปุตฺโต ภณฺฑนการโก กลหการโก วิวาทการโก ภสฺสการโก สงฺเฆ อธิกรณการโกฯ ",
  "ปฺลิ-ตฺวฺ-กฺทฺ๑๖:๑๒ฯ๑ฯ๕": "สจายํ อิธ วสฺสํ วสิสฺสติ, สพฺเพว มยํ น ผาสุ ภวิสฺสามฯ ",
  "ปฺลิ-ตฺวฺ-กฺทฺ๑๖:๑๒ฯ๑ฯ๖": "หนฺท นํ ปุจฺฉามา”ติฯ ",
  "ปฺลิ-ตฺวฺ-กฺทฺ๑๖:๑๒ฯ๑ฯ๗": "อถ โข เต ภิกฺขู อายสฺมนฺตํ อุปนนฺทํ สกฺยปุตฺตํ เอตทโวจุํ—",
  "ปฺลิ-ตฺวฺ-กฺทฺ๑๖:๑๒ฯ๑ฯ๘": "“นนุ ตยา, อาวุโส อุปนนฺท, สาวตฺถิยํ เสนาสนํ คหิตนฺ”ติ? ",
  "ปฺลิ-ตฺวฺ-กฺทฺ๑๖:๑๒ฯ๑ฯ๙": "“เอวมาวุโส”ติฯ ",
  "ปฺลิ-ตฺวฺ-กฺทฺ๑๖:๑๒ฯ๑ฯ๑๐": "“กึ ปน ตฺวํ, อาวุโส อุปนนฺท, เอโก เทฺว ปฏิพาหสี”ติ? ",
  "ปฺลิ-ตฺวฺ-กฺทฺ๑๖:๑๒ฯ๑ฯ๑๑": "“อิธ ทานาหํ, อาวุโส, มุญฺจามิ; ",
  "ปฺลิ-ตฺวฺ-กฺทฺ๑๖:๑๒ฯ๑ฯ๑๒": "ตตฺถ คณฺหามี”ติฯ ",
  "ปฺลิ-ตฺวฺ-กฺทฺ๑๖:๑๒ฯ๑ฯ๑๓": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๖:๑๒ฯ๑ฯ๑๔": "“กถญฺหิ นาม อายสฺมา อุปนนฺโท สกฺยปุตฺโต เอโก เทฺว ปฏิพาเหสฺสตี”ติฯ ",
  "ปฺลิ-ตฺวฺ-กฺทฺ๑๖:๑๒ฯ๑ฯ๑๕": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๖:๑๒ฯ๑ฯ๑๖": "“สจฺจํ กิร ตฺวํ, อุปนนฺท, เอโก เทฺว ปฏิพาหสี”ติ? ",
  "ปฺลิ-ตฺวฺ-กฺทฺ๑๖:๑๒ฯ๑ฯ๑๗": "“สจฺจํ, ภควา”ติฯ ",
  "ปฺลิ-ตฺวฺ-กฺทฺ๑๖:๑๒ฯ๑ฯ๑๘": "วิครหิ พุทฺโธ ภควา …เป… ",
  "ปฺลิ-ตฺวฺ-กฺทฺ๑๖:๑๒ฯ๑ฯ๑๙": "กถญฺหิ นาม ตฺวํ, โมฆปุริส, เอโก เทฺว ปฏิพาหิสฺสสิ? ",
  "ปฺลิ-ตฺวฺ-กฺทฺ๑๖:๑๒ฯ๑ฯ๒๐": "ตตฺถ ตยา, โมฆปุริส, คหิตํ อิธ มุตฺตํ, อิธ ตยา คหิตํ ตตฺร มุตฺตํฯ ",
  "ปฺลิ-ตฺวฺ-กฺทฺ๑๖:๑๒ฯ๑ฯ๒๑": "เอวํ โข ตฺวํ, โมฆปุริส, อุภยตฺถ ปริพาหิโรฯ ",
  "ปฺลิ-ตฺวฺ-กฺทฺ๑๖:๑๒ฯ๑ฯ๒๒": "เนตํ, โมฆปุริส, อปฺปสนฺนานํ วา ปสาทาย …เป… ",
  "ปฺลิ-ตฺวฺ-กฺทฺ๑๖:๑๒ฯ๑ฯ๒๓": "วิครหิตฺวา …เป… ",
  "ปฺลิ-ตฺวฺ-กฺทฺ๑๖:๑๒ฯ๑ฯ๒๔": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๖:๑๒ฯ๑ฯ๒๕": "“น, ภิกฺขเว, เอเกน เทฺว ปฏิพาหิตพฺพาฯ ",
  "ปฺลิ-ตฺวฺ-กฺทฺ๑๖:๑๒ฯ๑ฯ๒๖": "โย ปฏิพาเหยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๖:๑๓ฯ๑ฯ๑": "เตน โข ปน สมเยน ภควา ภิกฺขูนํ อเนกปริยาเยน วินยกถํ กเถสิ, วินยสฺส วณฺณํ ภาสติ, วินยปริยตฺติยา วณฺณํ ภาสติ, อาทิสฺส อาทิสฺส อายสฺมโต อุปาลิสฺส วณฺณํ ภาสติฯ ",
  "ปฺลิ-ตฺวฺ-กฺทฺ๑๖:๑๓ฯ๑ฯ๒": "ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๑๖:๑๓ฯ๑ฯ๓": "“ภควา โข อเนกปริยาเยน วินยกถํ กเถติ, วินยสฺส วณฺณํ ภาสติ, วินยปริยตฺติยา วณฺณํ ภาสติ, อาทิสฺส อาทิสฺส อายสฺมโต อุปาลิสฺส วณฺณํ ภาสติฯ ",
  "ปฺลิ-ตฺวฺ-กฺทฺ๑๖:๑๓ฯ๑ฯ๔": "หนฺท มยํ, อาวุโส, อายสฺมโต อุปาลิสฺส สนฺติเก วินยํ ปริยาปุณามา”ติฯ ",
  "ปฺลิ-ตฺวฺ-กฺทฺ๑๖:๑๓ฯ๑ฯ๕": "เตธ พหู ภิกฺขู เถรา จ นวา จ มชฺฌิมา จ อายสฺมโต อุปาลิสฺส สนฺติเก วินยํ ปริยาปุณนฺติฯ ",
  "ปฺลิ-ตฺวฺ-กฺทฺ๑๖:๑๓ฯ๑ฯ๖": "อายสฺมา อุปาลิ ฐิตโกว อุทฺทิสติ เถรานํ ภิกฺขูนํ คารเวนฯ ",
  "ปฺลิ-ตฺวฺ-กฺทฺ๑๖:๑๓ฯ๑ฯ๗": "เถราปิ ภิกฺขู ฐิตกาว อุทฺทิสาเปนฺติ ธมฺมคารเวนฯ ",
  "ปฺลิ-ตฺวฺ-กฺทฺ๑๖:๑๓ฯ๑ฯ๘": "ตตฺถ เถรา เจว ภิกฺขู กิลมนฺติ, อายสฺมา จ อุปาลิ กิลมติฯ ",
  "ปฺลิ-ตฺวฺ-กฺทฺ๑๖:๑๓ฯ๑ฯ๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๓ฯ๑ฯ๑๐": "“อนุชานามิ, ภิกฺขเว, นวเกน ภิกฺขุนา อุทฺทิสนฺเตน สมเก วา อาสเน นิสีทิตุํ, อุจฺจตเร วา ธมฺมคารเวน; ",
  "ปฺลิ-ตฺวฺ-กฺทฺ๑๖:๑๓ฯ๑ฯ๑๑": "เถเรน ภิกฺขุนา อุทฺทิสาเปนฺเตน สมเก วา อาสเน นิสีทิตุํ, นีจตเร วา ธมฺมคารเวนา”ติฯ ",
  "ปฺลิ-ตฺวฺ-กฺทฺ๑๖:๑๓ฯ๒ฯ๑": "เตน โข ปน สมเยน พหู ภิกฺขู อายสฺมโต อุปาลิสฺส สนฺติเก ฐิตกา อุทฺเทสํ ปฏิมาเนนฺตา กิลมนฺติฯ ",
  "ปฺลิ-ตฺวฺ-กฺทฺ๑๖:๑๓ฯ๒ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๓ฯ๒ฯ๓": "“อนุชานามิ, ภิกฺขเว, สมานาสนิเกหิ สห นิสีทิตุนฺ”ติฯ ",
  "ปฺลิ-ตฺวฺ-กฺทฺ๑๖:๑๓ฯ๒ฯ๔": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๑๖:๑๓ฯ๒ฯ๕": "“กิตฺตาวตา นุ โข สมานาสนิโก โหตี”ติ? ",
  "ปฺลิ-ตฺวฺ-กฺทฺ๑๖:๑๓ฯ๒ฯ๖": "ภควโต เอตมตฺถํ อาโรเจสุํ—",
  "ปฺลิ-ตฺวฺ-กฺทฺ๑๖:๑๓ฯ๒ฯ๗": "“อนุชานามิ, ภิกฺขเว, ติวสฺสนฺตเรน สห นิสีทิตุนฺ”ติฯ ",
  "ปฺลิ-ตฺวฺ-กฺทฺ๑๖:๑๓ฯ๒ฯ๘": "เตน โข ปน สมเยน สมฺพหุลา ภิกฺขู สมานาสนิกา มญฺเจ นิสีทิตฺวา มญฺจํ ภินฺทึสุ, ปีเฐ นิสีทิตฺวา ปีฐํ ภินฺทึสุฯ ",
  "ปฺลิ-ตฺวฺ-กฺทฺ๑๖:๑๓ฯ๒ฯ๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๓ฯ๒ฯ๑๐": "“อนุชานามิ, ภิกฺขเว, ติวคฺคสฺส มญฺจํ, ติวคฺคสฺส ปีฐนฺ”ติฯ ",
  "ปฺลิ-ตฺวฺ-กฺทฺ๑๖:๑๓ฯ๒ฯ๑๑": "ติวคฺโคปิ มญฺเจ นิสีทิตฺวา มญฺจํ ภินฺทิ, ปีเฐ นิสีทิตฺวา ปีฐํ ภินฺทิ …เป… ",
  "ปฺลิ-ตฺวฺ-กฺทฺ๑๖:๑๓ฯ๒ฯ๑๒": "“อนุชานามิ, ภิกฺขเว, ทุวคฺคสฺส มญฺจํ, ทุวคฺคสฺส ปีฐนฺ”ติฯ ",
  "ปฺลิ-ตฺวฺ-กฺทฺ๑๖:๑๓ฯ๒ฯ๑๓": "เตน โข ปน สมเยน ภิกฺขู อสมานาสนิเกหิ สห ทีฆาสเน นิสีทิตุํ กุกฺกุจฺจายนฺติฯ ",
  "ปฺลิ-ตฺวฺ-กฺทฺ๑๖:๑๓ฯ๒ฯ๑๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๓ฯ๒ฯ๑๕": "“อนุชานามิ, ภิกฺขเว, ฐเปตฺวา ปณฺฑกํ, มาตุคามํ, อุภโตพฺยญฺชนกํ, อสมานาสนิเกหิ สห ทีฆาสเน นิสีทิตุนฺ”ติฯ ",
  "ปฺลิ-ตฺวฺ-กฺทฺ๑๖:๑๓ฯ๒ฯ๑๖": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๑๖:๑๓ฯ๒ฯ๑๗": "“กิตฺตกํ ปจฺฉิมํ นุ โข ทีฆาสนํ โหตี”ติ? ",
  "ปฺลิ-ตฺวฺ-กฺทฺ๑๖:๑๓ฯ๒ฯ๑๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๓ฯ๒ฯ๑๙": "“อนุชานามิ, ภิกฺขเว, ยํ ติณฺณํ ปโหติ, เอตฺตกํ ปจฺฉิมํ ทีฆาสนนฺ”ติฯ ",
  "ปฺลิ-ตฺวฺ-กฺทฺ๑๖:๑๔ฯ๑ฯ๑": "เตน โข ปน สมเยน วิสาขา มิคารมาตา สงฺฆสฺส อตฺถาย สาฬินฺทํ ปาสาทํ การาเปตุกามา โหติ หตฺถินขกํฯ ",
  "ปฺลิ-ตฺวฺ-กฺทฺ๑๖:๑๔ฯ๑ฯ๒": "อถ โข ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๑๖:๑๔ฯ๑ฯ๓": "“กึ นุ โข ภควตา ปาสาทปริโภโค อนุญฺญาโต กึ อนนุญฺญาโต”ติ? ",
  "ปฺลิ-ตฺวฺ-กฺทฺ๑๖:๑๔ฯ๑ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๔ฯ๑ฯ๕": "“อนุชานามิ, ภิกฺขเว, สพฺพํ ปาสาทปริโภคนฺ”ติฯ ",
  "ปฺลิ-ตฺวฺ-กฺทฺ๑๖:๑๔ฯ๑ฯ๖": "เตน โข ปน สมเยน รญฺโญ ปเสนทิสฺส โกสลสฺส อยฺยิกา กาลงฺกตา โหติฯ ",
  "ปฺลิ-ตฺวฺ-กฺทฺ๑๖:๑๔ฯ๑ฯ๗": "ตสฺส กาลงฺกิริยาย สงฺฆสฺส พหุํ อกปฺปิยภณฺฑํ อุปฺปนฺนํ โหติ, เสยฺยถิทํ—",
  "ปฺลิ-ตฺวฺ-กฺทฺ๑๖:๑๔ฯ๑ฯ๘": "อาสนฺทิ, ปลฺลงฺโก, โคนโก, จิตฺตโก, ปฏิกา, ปฏลิกา, ตูลิกา, วิกติกา, อุทฺทโลมี, เอกนฺตโลมี, กฏฺฏิสฺสํ, โกเสยฺยํ, กุตฺตกํ, หตฺถตฺถรํ, อสฺสตฺถรํ, รถตฺถรํ, อชินปเวณิ, กทลิมิคปวรปจฺจตฺถรณํ, เสาตฺตรจฺฉทํ, อุภโตโลหิตกูปธานํฯ ",
  "ปฺลิ-ตฺวฺ-กฺทฺ๑๖:๑๔ฯ๑ฯ๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๔ฯ๑ฯ๑๐": "“อนุชานามิ, ภิกฺขเว, อาสนฺทิยา ปาเท ฉินฺทิตฺวา ปริภุญฺชิตุํ, ปลฺลงฺกสฺส วาเฬ ภินฺทิตฺวา ปริภุญฺชิตุํ, ตูลิกํ วิชเฏตฺวา พิพฺโพหนํ กาตุํ, อวเสสํ ภูมตฺถรณํ กาตุนฺ”ติฯ ",
  "ปฺลิ-ตฺวฺ-กฺทฺ๑๖:๑๕ฯ๑ฯ๐": "๓ฯ๑ฯ อวิสฺสชฺชิยวตฺถุ ",
  "ปฺลิ-ตฺวฺ-กฺทฺ๑๖:๑๕ฯ๑ฯ๑": "เตน โข ปน สมเยน สาวตฺถิยา อวิทูเร อญฺญตรสฺมึ คามกาวาเส อาวาสิกา ภิกฺขู อุปทฺทุตา โหนฺติ อาคนฺตุกคมิกานํ ภิกฺขูนํ เสนาสนํ ปญฺญเปนฺตาฯ ",
  "ปฺลิ-ตฺวฺ-กฺทฺ๑๖:๑๕ฯ๑ฯ๒": "อถ โข เตสํ ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๑๖:๑๕ฯ๑ฯ๓": "“เอตรหิ โข มยํ, อาวุโส, อุปทฺทุตา อาคนฺตุกคมิกานํ ภิกฺขูนํ เสนาสนํ ปญฺญเปนฺตาฯ ",
  "ปฺลิ-ตฺวฺ-กฺทฺ๑๖:๑๕ฯ๑ฯ๔": "หนฺท มยํ, อาวุโส, สพฺพํ สงฺฆิกํ เสนาสนํ เอกสฺส เทมฯ ",
  "ปฺลิ-ตฺวฺ-กฺทฺ๑๖:๑๕ฯ๑ฯ๕": "ตสฺส สนฺตกํ ปริภุญฺชิสฺสามา”ติฯ ",
  "ปฺลิ-ตฺวฺ-กฺทฺ๑๖:๑๕ฯ๑ฯ๖": "เต สพฺพํ สงฺฆิกํ เสนาสนํ เอกสฺส อทํสุฯ ",
  "ปฺลิ-ตฺวฺ-กฺทฺ๑๖:๑๕ฯ๑ฯ๗": "อาคนฺตุกา ภิกฺขู เต ภิกฺขู เอตทโวจุํ—",
  "ปฺลิ-ตฺวฺ-กฺทฺ๑๖:๑๕ฯ๑ฯ๘": "“อมฺหากํ, อาวุโส, เสนาสนํ ปญฺญเปถา”ติฯ ",
  "ปฺลิ-ตฺวฺ-กฺทฺ๑๖:๑๕ฯ๑ฯ๙": "“นตฺถาวุโส, สงฺฆิกํ เสนาสนํ; ",
  "ปฺลิ-ตฺวฺ-กฺทฺ๑๖:๑๕ฯ๑ฯ๑๐": "สพฺพํ อเมฺหหิ เอกสฺส ทินฺนนฺ”ติฯ ",
  "ปฺลิ-ตฺวฺ-กฺทฺ๑๖:๑๕ฯ๑ฯ๑๑": "“กึ ปน ตุเมฺห, อาวุโส, สงฺฆิกํ เสนาสนํ วิสฺสชฺเชถา”ติ? ",
  "ปฺลิ-ตฺวฺ-กฺทฺ๑๖:๑๕ฯ๑ฯ๑๒": "“เอวมาวุโส”ติฯ ",
  "ปฺลิ-ตฺวฺ-กฺทฺ๑๖:๑๕ฯ๑ฯ๑๓": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๖:๑๕ฯ๑ฯ๑๔": "“กถญฺหิ นาม ภิกฺขู สงฺฆิกํ เสนาสนํ วิสฺสชฺเชสฺสนฺตี”ติฯ ",
  "ปฺลิ-ตฺวฺ-กฺทฺ๑๖:๑๕ฯ๑ฯ๑๕": "อถ โข เต ภิกฺขู ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๖:๑๕ฯ๑ฯ๑๖": "“สจฺจํ กิร, ภิกฺขเว, ภิกฺขู สงฺฆิกํ เสนาสนํ วิสฺสชฺเชนฺตี”ติ? ",
  "ปฺลิ-ตฺวฺ-กฺทฺ๑๖:๑๕ฯ๑ฯ๑๗": "“สจฺจํ, ภควา”ติฯ ",
  "ปฺลิ-ตฺวฺ-กฺทฺ๑๖:๑๕ฯ๑ฯ๑๘": "วิครหิ พุทฺโธ ภควา …เป… ",
  "ปฺลิ-ตฺวฺ-กฺทฺ๑๖:๑๕ฯ๑ฯ๑๙": "กถญฺหิ นาม เต, ภิกฺขเว, โมฆปุริสา สงฺฆิกํ เสนาสนํ วิสฺสชฺเชสฺสนฺติ? ",
  "ปฺลิ-ตฺวฺ-กฺทฺ๑๖:๑๕ฯ๑ฯ๒๐": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-กฺทฺ๑๖:๑๕ฯ๑ฯ๒๑": "วิครหิตฺวา …เป… ",
  "ปฺลิ-ตฺวฺ-กฺทฺ๑๖:๑๕ฯ๑ฯ๒๒": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๖:๑๕ฯ๒ฯ๑": "“ปญฺจิมานิ, ภิกฺขเว, อวิสฺสชฺชิยานิ, น วิสฺสชฺเชตพฺพานิ, สงฺเฆน วา คเณน วา ปุคฺคเลน วาฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๒": "วิสฺสชฺชิตานิปิ อวิสฺสชฺชิตานิ โหนฺติฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๓": "โย วิสฺสชฺเชยฺย, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๔": "กตมานิ ปญฺจ? ",
  "ปฺลิ-ตฺวฺ-กฺทฺ๑๖:๑๕ฯ๒ฯ๕": "อาราโม, อารามวตฺถุ—",
  "ปฺลิ-ตฺวฺ-กฺทฺ๑๖:๑๕ฯ๒ฯ๖": "อิทํ ปฐมํ อวิสฺสชฺชิยํ, น วิสฺสชฺเชตพฺพํ, สงฺเฆน วา คเณน วา ปุคฺคเลน วาฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๗": "วิสฺสชฺชิตมฺปิ อวิสฺสชฺชิตํ โหติฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๘": "โย วิสฺสชฺเชยฺย, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๙": "วิหาโร, วิหารวตฺถุ—",
  "ปฺลิ-ตฺวฺ-กฺทฺ๑๖:๑๕ฯ๒ฯ๑๐": "อิทํ ทุติยํ อวิสฺสชฺชิยํ, น วิสฺสชฺเชตพฺพํ, สงฺเฆน วา คเณน วา ปุคฺคเลน วาฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๑๑": "วิสฺสชฺชิตมฺปิ อวิสฺสชฺชิตํ โหติฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๑๒": "โย วิสฺสชฺเชยฺย, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๑๓": "มญฺโจ, ปีฐํ, ภิสิ, พิพฺโพหนํ—",
  "ปฺลิ-ตฺวฺ-กฺทฺ๑๖:๑๕ฯ๒ฯ๑๔": "อิทํ ตติยํ อวิสฺสชฺชิยํ, น วิสฺสชฺเชตพฺพํ, สงฺเฆน วา คเณน วา ปุคฺคเลน วาฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๑๕": "วิสฺสชฺชิตมฺปิ อวิสฺสชฺชิตํ โหติฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๑๖": "โย วิสฺสชฺเชยฺย, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๑๗": "โลหกุมฺภี, โลหภาณกํ, โลหวารโก, โลหกฏาหํ, วาสิ, ปรสุ, กุฐารี, กุทาโล, นิขาทนํ—",
  "ปฺลิ-ตฺวฺ-กฺทฺ๑๖:๑๕ฯ๒ฯ๑๘": "อิทํ จตุตฺถํ อวิสฺสชฺชิยํ, น วิสฺสชฺเชตพฺพํ, สงฺเฆน วา คเณน วา ปุคฺคเลน วาฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๑๙": "วิสฺสชฺชิตมฺปิ อวิสฺสชฺชิตํ โหติฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๒๐": "โย วิสฺสชฺเชยฺย, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๒๑": "วลฺลิ, เวฬุ, มุญฺชํ, ปพฺพชํ, ติณํ, มตฺติกา, ทารุภณฺฑํ, มตฺติกาภณฺฑํ—",
  "ปฺลิ-ตฺวฺ-กฺทฺ๑๖:๑๕ฯ๒ฯ๒๒": "อิทํ ปญฺจมํ อวิสฺสชฺชิยํ, น วิสฺสชฺเชตพฺพํ, สงฺเฆน วา คเณน วา ปุคฺคเลน วาฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๒๓": "วิสฺสชฺชิตมฺปิ อวิสฺสชฺชิตํ โหติฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๒๔": "โย วิสฺสชฺเชยฺย, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๒๕": "อิมานิ โข, ภิกฺขเว, ปญฺจ อวิสฺสชฺชิยานิ, น วิสฺสชฺเชตพฺพานิ, สงฺเฆน วา คเณน วา ปุคฺคเลน วาฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๒๖": "วิสฺสชฺชิตานิปิ อวิสฺสชฺชิตานิ โหนฺติฯ ",
  "ปฺลิ-ตฺวฺ-กฺทฺ๑๖:๑๕ฯ๒ฯ๒๗": "โย วิสฺสชฺเชยฺย, อาปตฺติ ถุลฺลจฺจยสฺสา”ติฯ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๐": "๓ฯ๒ฯ อเวภงฺคิยวตฺถุ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๑": "อถ โข ภควา สาวตฺถิยํ ยถาภิรนฺตํ วิหริตฺวา เยน กีฏาคิริ เตน จาริกํ ปกฺกามิ มหตา ภิกฺขุสงฺเฆน สทฺธึ ปญฺจมตฺเตหิ ภิกฺขุสเตหิ สาริปุตฺตโมคฺคลฺลาเนหิ จฯ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๒": "อโสฺสสุํ โข อสฺสชิปุนพฺพสุกา ภิกฺขู—",
  "ปฺลิ-ตฺวฺ-กฺทฺ๑๖:๑๖ฯ๑ฯ๓": "“ภควา กิร กีฏาคิรึ อาคจฺฉติ มหตา ภิกฺขุสงฺเฆน สทฺธึ ปญฺจมตฺเตหิ ภิกฺขุสเตหิ สาริปุตฺตโมคฺคลฺลาเนหิ จฯ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๔": "หนฺท มยํ, อาวุโส, สพฺพํ สงฺฆิกํ เสนาสนํ ภาเชมฯ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๕": "ปาปิจฺฉา สาริปุตฺตโมคฺคลฺลานา, ปาปิกานํ อิจฺฉานํ วสํ คตา; ",
  "ปฺลิ-ตฺวฺ-กฺทฺ๑๖:๑๖ฯ๑ฯ๖": "น มยํ เตสํ เสนาสนํ ปญฺญเปสฺสามา”ติ, เต สพฺพํ สงฺฆิกํ เสนาสนํ ภาเชสุํฯ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๗": "อถ โข ภควา อนุปุพฺเพน จาริกํ จรมาโน เยน กีฏาคิริ ตทวสริฯ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๘": "อถ โข ภควา สมฺพหุเล ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๖:๑๖ฯ๑ฯ๙": "“คจฺฉถ ตุเมฺห, ภิกฺขเว; ",
  "ปฺลิ-ตฺวฺ-กฺทฺ๑๖:๑๖ฯ๑ฯ๑๐": "อสฺสชิปุนพฺพสุเก ภิกฺขู อุปสงฺกมิตฺวา เอวํ วเทถ—",
  "ปฺลิ-ตฺวฺ-กฺทฺ๑๖:๑๖ฯ๑ฯ๑๑": "‘ภควา, อาวุโส, อาคจฺฉติ มหตา ภิกฺขุสงฺเฆน สทฺธึ ปญฺจมตฺเตหิ ภิกฺขุสเตหิ สาริปุตฺตโมคฺคลฺลาเนหิ จฯ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๑๒": "ภควโต จ, อาวุโส, เสนาสนํ ปญฺญเปถ, ภิกฺขุสงฺฆสฺส จ, สาริปุตฺตโมคฺคลฺลานานญฺจา’”ติฯ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๑๓": "“เอวํ, ภนฺเต”ติ โข เต ภิกฺขู ภควโต ปฏิสฺสุตฺวา เยน อสฺสชิปุนพฺพสุกา ภิกฺขู เตนุปสงฺกมึสุ, อุปสงฺกมิตฺวา อสฺสชิปุนพฺพสุเก ภิกฺขู เอตทโวจุํ—",
  "ปฺลิ-ตฺวฺ-กฺทฺ๑๖:๑๖ฯ๑ฯ๑๔": "“ภควา, อาวุโส, อาคจฺฉติ มหตา ภิกฺขุสงฺเฆน สทฺธึ ปญฺจมตฺเตหิ ภิกฺขุสเตหิ สาริปุตฺตโมคฺคลฺลาเนหิ จฯ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๑๕": "ภควโต จ, อาวุโส, เสนาสนํ ปญฺญเปถ, ภิกฺขุสงฺฆสฺส จ, สาริปุตฺตโมคฺคลฺลานานญฺจา”ติฯ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๑๖": "“นตฺถาวุโส, สงฺฆิกํ เสนาสนํฯ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๑๗": "สพฺพํ อเมฺหหิ ภาชิตํฯ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๑๘": "สฺวาคตํ, อาวุโส, ภควโตฯ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๑๙": "ยสฺมึ วิหาเร ภควา อิจฺฉิสฺสติ ตสฺมึ วิหาเร วสิสฺสติฯ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๒๐": "ปาปิจฺฉา สาริปุตฺตโมคฺคลฺลานา, ปาปิกานํ อิจฺฉานํ วสํ คตาฯ ",
  "ปฺลิ-ตฺวฺ-กฺทฺ๑๖:๑๖ฯ๑ฯ๒๑": "น มยํ เตสํ เสนาสนํ ปญฺญเปสฺสามา”ติฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๑": "“กึ ปน ตุเมฺห, อาวุโส, สงฺฆิกํ เสนาสนํ ภาชิตฺถา”ติ? ",
  "ปฺลิ-ตฺวฺ-กฺทฺ๑๖:๑๖ฯ๒ฯ๒": "“เอวมาวุโส”ติฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๓": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๖:๑๖ฯ๒ฯ๔": "“กถญฺหิ นาม อสฺสชิปุนพฺพสุกา ภิกฺขู สงฺฆิกํ เสนาสนํ ภาเชสฺสนฺตี”ติฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๕": "อถ โข เต ภิกฺขู ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๖:๑๖ฯ๒ฯ๖": "“สจฺจํ กิร, ภิกฺขเว …เป… ",
  "ปฺลิ-ตฺวฺ-กฺทฺ๑๖:๑๖ฯ๒ฯ๗": "“สจฺจํ, ภควา”ติฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๘": "วิครหิ พุทฺโธ ภควา …เป… ",
  "ปฺลิ-ตฺวฺ-กฺทฺ๑๖:๑๖ฯ๒ฯ๙": "กถญฺหิ นาม เต, ภิกฺขเว, โมฆปุริสา สงฺฆิกํ เสนาสนํ ภาเชสฺสนฺติ? ",
  "ปฺลิ-ตฺวฺ-กฺทฺ๑๖:๑๖ฯ๒ฯ๑๐": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-กฺทฺ๑๖:๑๖ฯ๒ฯ๑๑": "วิครหิตฺวา …เป… ",
  "ปฺลิ-ตฺวฺ-กฺทฺ๑๖:๑๖ฯ๒ฯ๑๒": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๖:๑๖ฯ๒ฯ๑๓": "“ปญฺจิมานิ, ภิกฺขเว, อเวภงฺคิยานิ, น วิภชิตพฺพานิ, สงฺเฆน วา คเณน วา ปุคฺคเลน วาฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๑๔": "วิภตฺตานิปิ อวิภตฺตานิ โหนฺติฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๑๕": "โย วิภเชยฺย, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๑๖": "กตมานิ ปญฺจ? ",
  "ปฺลิ-ตฺวฺ-กฺทฺ๑๖:๑๖ฯ๒ฯ๑๗": "อาราโม, อารามวตฺถุ—",
  "ปฺลิ-ตฺวฺ-กฺทฺ๑๖:๑๖ฯ๒ฯ๑๘": "อิทํ ปฐมํ อเวภงฺคิยํ, น วิภชิตพฺพํ, สงฺเฆน วา คเณน วา ปุคฺคเลน วาฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๑๙": "วิภตฺตมฺปิ อวิภตฺตํ โหติฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๒๐": "โย วิภเชยฺย, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๒๑": "วิหาโร, วิหารวตฺถุ—",
  "ปฺลิ-ตฺวฺ-กฺทฺ๑๖:๑๖ฯ๒ฯ๒๒": "อิทํ ทุติยํ อเวภงฺคิยํ, น วิภชิตพฺพํ, สงฺเฆน วา คเณน วา ปุคฺคเลน วาฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๒๓": "วิภตฺตมฺปิ อวิภตฺตํ โหติฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๒๔": "โย วิภเชยฺย, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๒๕": "มญฺโจ, ปีฐํ, ภิสิ, พิพฺโพหนํ—",
  "ปฺลิ-ตฺวฺ-กฺทฺ๑๖:๑๖ฯ๒ฯ๒๖": "อิทํ ตติยํ อเวภงฺคิยํ, น วิภชิตพฺพํ, สงฺเฆน วา คเณน วา ปุคฺคเลน วาฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๒๗": "วิภตฺตมฺปิ อวิภตฺตํ โหติฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๒๘": "โย วิภเชยฺย, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๒๙": "โลหกุมฺภี, โลหภาณกํ, โลหวารโก, โลหกฏาหํ, วาสี, ปรสุ, กุฐารี, กุทาโล, นิขาทนํ—",
  "ปฺลิ-ตฺวฺ-กฺทฺ๑๖:๑๖ฯ๒ฯ๓๐": "อิทํ จตุตฺถํ อเวภงฺคิยํ, น วิภชิตพฺพํ, สงฺเฆน วา คเณน วา ปุคฺคเลน วาฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๓๑": "วิภตฺตมฺปิ อวิภตฺตํ โหติฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๓๒": "โย วิภเชยฺย, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๓๓": "วลฺลี, เวฬุ, มุญฺชํ, ปพฺพชํ, ติณํ, มตฺติกา, ทารุภณฺฑํ, มตฺติกาภณฺฑํ—",
  "ปฺลิ-ตฺวฺ-กฺทฺ๑๖:๑๖ฯ๒ฯ๓๔": "อิทํ ปญฺจมํ อเวภงฺคิยํ, น วิภชิตพฺพํ, สงฺเฆน วา คเณน วา ปุคฺคเลน วาฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๓๕": "วิภตฺตมฺปิ อวิภตฺตํ โหติฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๓๖": "โย วิภเชยฺย, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๓๗": "อิมานิ โข, ภิกฺขเว, ปญฺจ อเวภงฺคิยานิ, น วิภชิตพฺพานิ, สงฺเฆน วา คเณน วา ปุคฺคเลน วาฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๓๘": "วิภตฺตานิปิ อวิภตฺตานิ โหนฺติฯ ",
  "ปฺลิ-ตฺวฺ-กฺทฺ๑๖:๑๖ฯ๒ฯ๓๙": "โย วิภเชยฺย, อาปตฺติ ถุลฺลจฺจยสฺสา”ติฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๐": "๓ฯ๓ฯ นวกมฺมทานกถา ",
  "ปฺลิ-ตฺวฺ-กฺทฺ๑๖:๑๗ฯ๑ฯ๑": "อถ โข ภควา กีฏาคิริสฺมึ ยถาภิรนฺตํ วิหริตฺวา เยน อาฬวี เตน จาริกํ ปกฺกามิฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๒": "อนุปุพฺเพน จาริกํ จรมาโน เยน อาฬวี ตทวสริฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๓": "ตตฺร สุทํ ภควา อาฬวิยํ วิหรติ อคฺคาฬเว เจติเยฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๔": "เตน โข ปน สมเยน อาฬวกา ภิกฺขู เอวรูปานิ นวกมฺมานิ เทนฺติ—",
  "ปฺลิ-ตฺวฺ-กฺทฺ๑๖:๑๗ฯ๑ฯ๕": "ปิณฺฑนิกฺเขปนมตฺเตนปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๖": "กุฏฺฏเลปนมตฺเตนปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๗": "ทฺวารฏฺฐปนมตฺเตนปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๘": "อคฺคฬวฏฺฏิกรณมตฺเตนปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๙": "อาโลกสนฺธิกรณมตฺเตนปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๑๐": "เสตวณฺณกรณมตฺเตนปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๑๑": "กาฬวณฺณกรณมตฺเตนปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๑๒": "เครุกปริกมฺมกรณมตฺเตนปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๑๓": "ฉาทนมตฺเตนปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๑๔": "พนฺธนมตฺเตนปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๑๕": "ภณฺฑิกาฏฺฐปนมตฺเตนปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๑๖": "ขณฺฑผุลฺลปฏิสงฺขรณมตฺเตนปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๑๗": "ปริภณฺฑกรณมตฺเตนปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๑๘": "วีสติวสฺสิกมฺปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๑๙": "ตึสวสฺสิกมฺปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๒๐": "ยาวชีวิกมฺปิ นวกมฺมํ เทนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๒๑": "ธูมกาลิกมฺปิ ปริโยสิตํ วิหารํ นวกมฺมํ เทนฺติฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๒๒": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-กฺทฺ๑๖:๑๗ฯ๑ฯ๒๓": "“กถญฺหิ นาม อาฬวกา ภิกฺขู เอวรูปานิ นวกมฺมานิ ทสฺสนฺติ—",
  "ปฺลิ-ตฺวฺ-กฺทฺ๑๖:๑๗ฯ๑ฯ๒๔": "ปิณฺฑนิกฺเขปนมตฺเตนปิ นวกมฺมํ ทสฺสนฺติ; ",
  "ปฺลิ-ตฺวฺ-กฺทฺ๑๖:๑๗ฯ๑ฯ๒๕": "กุฏฺฏเลปนมตฺเตนปิ … ",
  "ปฺลิ-ตฺวฺ-กฺทฺ๑๖:๑๗ฯ๑ฯ๒๖": "ทฺวารฏฺฐปนมตฺเตนปิ … ",
  "ปฺลิ-ตฺวฺ-กฺทฺ๑๖:๑๗ฯ๑ฯ๒๗": "อคฺคฬวฏฺฏิกรณมตฺเตนปิ … ",
  "ปฺลิ-ตฺวฺ-กฺทฺ๑๖:๑๗ฯ๑ฯ๒๘": "อาโลกสนฺธิกรณมตฺเตนปิ … ",
  "ปฺลิ-ตฺวฺ-กฺทฺ๑๖:๑๗ฯ๑ฯ๒๙": "เสตวณฺณกรณมตฺเตนปิ … ",
  "ปฺลิ-ตฺวฺ-กฺทฺ๑๖:๑๗ฯ๑ฯ๓๐": "กาฬวณฺณกรณมตฺเตนปิ … ",
  "ปฺลิ-ตฺวฺ-กฺทฺ๑๖:๑๗ฯ๑ฯ๓๑": "เครุกปริกมฺมกรณมตฺเตนปิ … ",
  "ปฺลิ-ตฺวฺ-กฺทฺ๑๖:๑๗ฯ๑ฯ๓๒": "ฉาทนมตฺเตนปิ … ",
  "ปฺลิ-ตฺวฺ-กฺทฺ๑๖:๑๗ฯ๑ฯ๓๓": "พนฺธนมตฺเตนปิ … ",
  "ปฺลิ-ตฺวฺ-กฺทฺ๑๖:๑๗ฯ๑ฯ๓๔": "ภณฺฑิกาฏฺฐปนมตฺเตนปิ … ",
  "ปฺลิ-ตฺวฺ-กฺทฺ๑๖:๑๗ฯ๑ฯ๓๕": "ขณฺฑผุลฺลปฏิสงฺขรณมตฺเตนปิ … ",
  "ปฺลิ-ตฺวฺ-กฺทฺ๑๖:๑๗ฯ๑ฯ๓๖": "ปริภณฺฑกรณมตฺเตนปิ … ",
  "ปฺลิ-ตฺวฺ-กฺทฺ๑๖:๑๗ฯ๑ฯ๓๗": "วีสติวสฺสิกมฺปิ … ",
  "ปฺลิ-ตฺวฺ-กฺทฺ๑๖:๑๗ฯ๑ฯ๓๘": "ตึสวสฺสิกมฺปิ … ",
  "ปฺลิ-ตฺวฺ-กฺทฺ๑๖:๑๗ฯ๑ฯ๓๙": "ยาวชีวิกมฺปิ … ",
  "ปฺลิ-ตฺวฺ-กฺทฺ๑๖:๑๗ฯ๑ฯ๔๐": "ธูมกาลิกมฺปิ ปริโยสิตํ วิหารํ นวกมฺมํ ทสฺสนฺตี”ติฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๔๑": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-กฺทฺ๑๖:๑๗ฯ๑ฯ๔๒": "“สจฺจํ กิร, ภิกฺขเว …เป… ",
  "ปฺลิ-ตฺวฺ-กฺทฺ๑๖:๑๗ฯ๑ฯ๔๓": "“สจฺจํ, ภควา”ติ …เป… ",
  "ปฺลิ-ตฺวฺ-กฺทฺ๑๖:๑๗ฯ๑ฯ๔๔": "วิครหิตฺวา …เป… ",
  "ปฺลิ-ตฺวฺ-กฺทฺ๑๖:๑๗ฯ๑ฯ๔๕": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-กฺทฺ๑๖:๑๗ฯ๑ฯ๔๖": "“น, ภิกฺขเว, ปิณฺฑนิกฺเขปนมตฺเตน นวกมฺมํ ทาตพฺพํ …เป… ",
  "ปฺลิ-ตฺวฺ-กฺทฺ๑๖:๑๗ฯ๑ฯ๔๗": "น กุฏฺฏเลปนมตฺเตน นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๔๘": "น ทฺวารฏฺฐปนมตฺเตน นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๔๙": "น อคฺคฬวฏฺฏิกรณมตฺเตน นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๕๐": "น อาโลกสนฺธิกรณมตฺเตน นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๕๑": "น เสตวณฺณกรณมตฺเตน นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๕๒": "น กาฬวณฺณกรณมตฺเตน นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๕๓": "น เครุกปริกมฺมกรณมตฺเตน นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๕๔": "น ฉาทนมตฺเตน นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๕๕": "น พนฺธนมตฺเตน นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๕๖": "น ภณฺฑิกาฏฺฐปนมตฺเตน นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๕๗": "น ขณฺฑผุลฺลปฏิสงฺขรณมตฺเตน นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๕๘": "น ปริภณฺฑกรณมตฺเตน นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๕๙": "น วีสติวสฺสิกํ นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๖๐": "น ตึสวสฺสิกํ นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๖๑": "น ยาวชีวิกํ นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๖๒": "น ธูมกาลิกมฺปิ ปริโยสิตํ วิหารํ นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๖๓": "โย ทเทยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๖:๑๗ฯ๑ฯ๖๔": "อนุชานามิ, ภิกฺขเว, อกตํ วา วิปฺปกตํ วา นวกมฺมํ ทาตุํ, ขุทฺทเก วิหาเร กมฺมํ โอโลเกตฺวา ฉปฺปญฺจวสฺสิกํ นวกมฺมํ ทาตุํ, อฑฺฒโยเค กมฺมํ โอโลเกตฺวา สตฺตฏฺฐวสฺสิกํ นวกมฺมํ ทาตุํ, มหลฺลเก วิหาเร ปาสาเท วา กมฺมํ โอโลเกตฺวา ทสทฺวาทสวสฺสิกํ นวกมฺมํ ทาตุนฺ”ติฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๑": "เตน โข ปน สมเยน ภิกฺขู สพฺเพ วิหาเร นวกมฺมํ เทนฺติฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๓": "“น, ภิกฺขเว, สพฺเพ วิหาเร นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๔": "โย ทเทยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๕": "เตน โข ปน สมเยน ภิกฺขู เอกสฺส เทฺว เทนฺติฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๗": "“น, ภิกฺขเว, เอกสฺส เทฺว ทาตพฺพาฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๘": "โย ทเทยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๙": "เตน โข ปน สมเยน ภิกฺขู นวกมฺมํ คเหตฺวา อญฺญํ วาเสนฺติฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๑๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๑๑": "“น, ภิกฺขเว, นวกมฺมํ คเหตฺวา อญฺโญ วาเสตพฺโพฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๑๒": "โย วาเสยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๑๓": "เตน โข ปน สมเยน ภิกฺขู นวกมฺมํ คเหตฺวา สงฺฆิกํ ปฏิพาเหนฺติฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๑๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๑๕": "“น, ภิกฺขเว, นวกมฺมํ คเหตฺวา สงฺฆิกํ ปฏิพาหิตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๑๖": "โย ปฏิพาเหยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๑๗": "อนุชานามิ, ภิกฺขเว, เอกํ วรเสยฺยํ คเหตุนฺ”ติฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๑๘": "เตน โข ปน สมเยน ภิกฺขู นิสฺสีเม ฐิตสฺส นวกมฺมํ เทนฺติฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๑๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๒๐": "“น, ภิกฺขเว, นิสฺสีเม ฐิตสฺส นวกมฺมํ ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๒๑": "โย ทเทยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๒๒": "เตน โข ปน สมเยน ภิกฺขู นวกมฺมํ คเหตฺวา สพฺพกาลํ ปฏิพาหนฺติฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๒๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๒๔": "“น, ภิกฺขเว, นวกมฺมํ คเหตฺวา สพฺพกาลํ ปฏิพาหิตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๒๕": "โย ปฏิพาเหยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๖:๑๗ฯ๒ฯ๒๖": "อนุชานามิ, ภิกฺขเว, วสฺสานํ เตมาสํ ปฏิพาหิตุํ, อุตุกาลํ ปน น ปฏิพาหิตุนฺ”ติฯ ",
  "ปฺลิ-ตฺวฺ-กฺทฺ๑๖:๑๗ฯ๓ฯ๑": "เตน โข ปน สมเยน ภิกฺขู นวกมฺมํ คเหตฺวา ปกฺกมนฺติปิ, วิพฺภมนฺติปิ, กาลมฺปิ กโรนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๒": "สามเณราปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๓": "สิกฺขํ ปจฺจกฺขาตกาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๔": "อนฺติมวตฺถุํ อชฺฌาปนฺนกาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๕": "อุมฺมตฺตกาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๖": "ขิตฺตจิตฺตาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๗": "เวทนาฏฺฏาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๘": "อาปตฺติยา อทสฺสเน อุกฺขิตฺตกาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๙": "อาปตฺติยา อปฺปฏิกมฺเม อุกฺขิตฺตกาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๑๐": "ปาปิกาย ทิฏฺฐิยา อปฺปฏินิสฺสคฺเค อุกฺขิตฺตกาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๑๑": "ปณฺฑกาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๑๒": "เถยฺยสํวาสกาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๑๓": "ติตฺถิยปกฺกนฺตกาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๑๔": "ติรจฺฉานคตาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๑๕": "มาตุฆาตกาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๑๖": "ปิตุฆาตกาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๑๗": "อรหนฺตฆาตกาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๑๘": "ภิกฺขุนิทูสกาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๑๙": "สงฺฆเภทกาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๒๐": "โลหิตุปฺปาทกาปิ ปฏิชานนฺติ; ",
  "ปฺลิ-ตฺวฺ-กฺทฺ๑๖:๑๗ฯ๓ฯ๒๑": "อุภโตพฺยญฺชนกาปิ ปฏิชานนฺติฯ ",
  "ปฺลิ-ตฺวฺ-กฺทฺ๑๖:๑๗ฯ๓ฯ๒๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๗ฯ๓ฯ๒๓": "“อิธ ปน, ภิกฺขเว, ภิกฺขุ นวกมฺมํ คเหตฺวา ปกฺกมติ—",
  "ปฺลิ-ตฺวฺ-กฺทฺ๑๖:๑๗ฯ๓ฯ๒๔": "มา สงฺฆสฺส หายีติ อญฺญสฺส ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๓ฯ๒๕": "อิธ ปน, ภิกฺขเว, ภิกฺขุ นวกมฺมํ คเหตฺวา วิพฺภมติ …เป… ",
  "ปฺลิ-ตฺวฺ-กฺทฺ๑๖:๑๗ฯ๓ฯ๒๖": "กาลํ กโรติ, สามเณโร ปฏิชานาติ, สิกฺขํ ปจฺจกฺขาตโก ปฏิชานาติ, อนฺติมวตฺถุํ อชฺฌาปนฺนโก ปฏิชานาติ, อุมฺมตฺตโก ปฏิชานาติ, ขิตฺตจิตฺโต ปฏิชานาติ, เวทนาฏฺโฏ ปฏิชานาติ, อาปตฺติยา อทสฺสเน อุกฺขิตฺตโก ปฏิชานาติ, อาปตฺติยา อปฺปฏิกมฺเม อุกฺขิตฺตโก ปฏิชานาติ, ปาปิกาย ทิฏฺฐิยา อปฺปฏินิสฺสคฺเค อุกฺขิตฺตโก ปฏิชานาติ, ปณฺฑโก ปฏิชานาติ, เถยฺยสํวาสโก ปฏิชานาติ, ติตฺถิยปกฺกนฺตโก ปฏิชานาติ, ติรจฺฉานคโต ปฏิชานาติ, มาตุฆาตโก ปฏิชานาติ, ปิตุฆาตโก ปฏิชานาติ, อรหนฺตฆาตโก ปฏิชานาติ, ภิกฺขุนิทูสโก ปฏิชานาติ, สงฺฆเภทโก ปฏิชานาติ, โลหิตุปฺปาทโก ปฏิชานาติ, อุภโตพฺยญฺชนโก ปฏิชานาติ—",
  "ปฺลิ-ตฺวฺ-กฺทฺ๑๖:๑๗ฯ๓ฯ๒๗": "มา สงฺฆสฺส หายีติ อญฺญสฺส ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๓ฯ๒๘": "อิธ ปน, ภิกฺขเว, ภิกฺขุ นวกมฺมํ คเหตฺวา วิปฺปกเต ปกฺกมติ—",
  "ปฺลิ-ตฺวฺ-กฺทฺ๑๖:๑๗ฯ๓ฯ๒๙": "มา สงฺฆสฺส หายีติ อญฺญสฺส ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๓ฯ๓๐": "อิธ ปน, ภิกฺขเว, ภิกฺขุ นวกมฺมํ คเหตฺวา วิปฺปกเต วิพฺภมติ …เป… ",
  "ปฺลิ-ตฺวฺ-กฺทฺ๑๖:๑๗ฯ๓ฯ๓๑": "อุภโตพฺยญฺชนโก ปฏิชานาติ—",
  "ปฺลิ-ตฺวฺ-กฺทฺ๑๖:๑๗ฯ๓ฯ๓๒": "มา สงฺฆสฺส หายีติ อญฺญสฺส ทาตพฺพํฯ ",
  "ปฺลิ-ตฺวฺ-กฺทฺ๑๖:๑๗ฯ๓ฯ๓๓": "อิธ ปน, ภิกฺขเว, ภิกฺขุ นวกมฺมํ คเหตฺวา ปริโยสิเต ปกฺกมติ—",
  "ปฺลิ-ตฺวฺ-กฺทฺ๑๖:๑๗ฯ๓ฯ๓๔": "ตเสฺสเวตํฯ ",
  "ปฺลิ-ตฺวฺ-กฺทฺ๑๖:๑๗ฯ๓ฯ๓๕": "อิธ ปน, ภิกฺขเว, ภิกฺขุ นวกมฺมํ คเหตฺวา ปริโยสิเต วิพฺภมติ …เป… ",
  "ปฺลิ-ตฺวฺ-กฺทฺ๑๖:๑๗ฯ๓ฯ๓๖": "กาลํ กโรติ, สามเณโร ปฏิชานาติ, สิกฺขํ ปจฺจกฺขาตโก ปฏิชานาติ, อนฺติมวตฺถุํ อชฺฌาปนฺนโก ปฏิชานาติ—",
  "ปฺลิ-ตฺวฺ-กฺทฺ๑๖:๑๗ฯ๓ฯ๓๗": "สงฺโฆ สามีฯ ",
  "ปฺลิ-ตฺวฺ-กฺทฺ๑๖:๑๗ฯ๓ฯ๓๘": "อิธ ปน, ภิกฺขเว, ภิกฺขุ นวกมฺมํ คเหตฺวา ปริโยสิเต อุมฺมตฺตโก ปฏิชานาติ, ขิตฺตจิตฺโต ปฏิชานาติ, เวทนาฏฺโฏ ปฏิชานาติ, อาปตฺติยา อทสฺสเน อุกฺขิตฺตโก ปฏิชานาติ, อาปตฺติยา อปฺปฏิกมฺเม อุกฺขิตฺตโก ปฏิชานาติ, ปาปิกาย ทิฏฺฐิยา อปฺปฏินิสฺสคฺเค อุกฺขิตฺตโก ปฏิชานาติ—",
  "ปฺลิ-ตฺวฺ-กฺทฺ๑๖:๑๗ฯ๓ฯ๓๙": "ตเสฺสเวตํฯ ",
  "ปฺลิ-ตฺวฺ-กฺทฺ๑๖:๑๗ฯ๓ฯ๔๐": "อิธ ปน, ภิกฺขเว, ภิกฺขุ นวกมฺมํ คเหตฺวา ปริโยสิเต ปณฺฑโก ปฏิชานาติ, เถยฺยสํวาสโก ปฏิชานาติ, ติตฺถิยปกฺกนฺตโก ปฏิชานาติ, ติรจฺฉานคโต ปฏิชานาติ, มาตุฆาตโก ปฏิชานาติ, ปิตุฆาตโก ปฏิชานาติ, อรหนฺตฆาตโก ปฏิชานาติ, ภิกฺขุนิทูสโก ปฏิชานาติ, สงฺฆเภทโก ปฏิชานาติ, โลหิตุปฺปาทโก ปฏิชานาติ, อุภโตพฺยญฺชนโก ปฏิชานาติ—",
  "ปฺลิ-ตฺวฺ-กฺทฺ๑๖:๑๗ฯ๓ฯ๔๑": "สงฺโฆ สามี”ติฯ ",
  "ปฺลิ-ตฺวฺ-กฺทฺ๑๖:๑๘ฯ๑ฯ๐": "๓ฯ๔ฯ อญฺญตฺรปริโภคปฏิกฺเขปาทิ ",
  "ปฺลิ-ตฺวฺ-กฺทฺ๑๖:๑๘ฯ๑ฯ๑": "เตน โข ปน สมเยน ภิกฺขู อญฺญตรสฺส อุปาสกสฺส วิหารปริโภคํ เสนาสนํ อญฺญตฺร ปริภุญฺชนฺติฯ ",
  "ปฺลิ-ตฺวฺ-กฺทฺ๑๖:๑๘ฯ๑ฯ๒": "อถ โข โส อุปาสโก อุชฺฌายติ ขิยฺยติ วิปาเจติ—",
  "ปฺลิ-ตฺวฺ-กฺทฺ๑๖:๑๘ฯ๑ฯ๓": "“กถญฺหิ นาม ภทนฺตา อญฺญตฺร ปริโภคํ อญฺญตฺร ปริภุญฺชิสฺสนฺตี”ติฯ ",
  "ปฺลิ-ตฺวฺ-กฺทฺ๑๖:๑๘ฯ๑ฯ๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๘ฯ๑ฯ๕": "“น, ภิกฺขเว, อญฺญตฺร ปริโภโค อญฺญตฺร ปริภุญฺชิตพฺโพฯ ",
  "ปฺลิ-ตฺวฺ-กฺทฺ๑๖:๑๘ฯ๑ฯ๖": "โย ปริภุญฺเชยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๖:๑๘ฯ๑ฯ๗": "เตน โข ปน สมเยน ภิกฺขู อุโปสถคฺคมฺปิ สนฺนิสชฺชมฺปิ หริตุํ กุกฺกุจฺจายนฺตา ฉมาย นิสีทนฺติฯ ",
  "ปฺลิ-ตฺวฺ-กฺทฺ๑๖:๑๘ฯ๑ฯ๘": "คตฺตานิปิ จีวรานิปิ ปํสุกิตานิ โหนฺติฯ ",
  "ปฺลิ-ตฺวฺ-กฺทฺ๑๖:๑๘ฯ๑ฯ๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๘ฯ๑ฯ๑๐": "“อนุชานามิ, ภิกฺขเว, ตาวกาลิกํ หริตุนฺ”ติฯ ",
  "ปฺลิ-ตฺวฺ-กฺทฺ๑๖:๑๘ฯ๑ฯ๑๑": "เตน โข ปน สมเยน สงฺฆสฺส มหาวิหาโร อุนฺทฺริยติฯ ",
  "ปฺลิ-ตฺวฺ-กฺทฺ๑๖:๑๘ฯ๑ฯ๑๒": "ภิกฺขู กุกฺกุจฺจายนฺตา เสนาสนํ นาติหรนฺติฯ ",
  "ปฺลิ-ตฺวฺ-กฺทฺ๑๖:๑๘ฯ๑ฯ๑๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๘ฯ๑ฯ๑๔": "“อนุชานามิ, ภิกฺขเว, คุตฺตตฺถาย หริตุนฺ”ติฯ ",
  "ปฺลิ-ตฺวฺ-กฺทฺ๑๖:๑๙ฯ๑ฯ๑": "เตน โข ปน สมเยน สงฺฆสฺส เสนาสนปริกฺขาริโก มหคฺโฆ กมฺพโล อุปฺปนฺโน โหติฯ ",
  "ปฺลิ-ตฺวฺ-กฺทฺ๑๖:๑๙ฯ๑ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๙ฯ๑ฯ๓": "“อนุชานามิ, ภิกฺขเว, ผาติกมฺมตฺถาย ปริวตฺเตตุนฺ”ติฯ ",
  "ปฺลิ-ตฺวฺ-กฺทฺ๑๖:๑๙ฯ๑ฯ๔": "เตน โข ปน สมเยน สงฺฆสฺส เสนาสนปริกฺขาริกํ มหคฺฆํ ทุสฺสํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๑๙ฯ๑ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๙ฯ๑ฯ๖": "“อนุชานามิ, ภิกฺขเว, ผาติกมฺมตฺถาย ปริวตฺเตตุนฺ”ติฯ ",
  "ปฺลิ-ตฺวฺ-กฺทฺ๑๖:๑๙ฯ๑ฯ๗": "เตน โข ปน สมเยน สงฺฆสฺส อจฺฉจมฺมํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๑๙ฯ๑ฯ๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๙ฯ๑ฯ๙": "“อนุชานามิ, ภิกฺขเว, ปาทปุญฺฉนึ กาตุนฺ”ติฯ ",
  "ปฺลิ-ตฺวฺ-กฺทฺ๑๖:๑๙ฯ๑ฯ๑๐": "เตน โข ปน สมเยน สงฺฆสฺส จกฺกลิกํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๑๙ฯ๑ฯ๑๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๙ฯ๑ฯ๑๒": "“อนุชานามิ, ภิกฺขเว, ปาทปุญฺฉนึ กาตุนฺ”ติฯ ",
  "ปฺลิ-ตฺวฺ-กฺทฺ๑๖:๑๙ฯ๑ฯ๑๓": "เตน โข ปน สมเยน สงฺฆสฺส โจฬกํ อุปฺปนฺนํ โหติฯ ",
  "ปฺลิ-ตฺวฺ-กฺทฺ๑๖:๑๙ฯ๑ฯ๑๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๑๙ฯ๑ฯ๑๕": "“อนุชานามิ, ภิกฺขเว, ปาทปุญฺฉนึ กาตุนฺ”ติฯ ",
  "ปฺลิ-ตฺวฺ-กฺทฺ๑๖:๒๐ฯ๑ฯ๑": "เตน โข ปน สมเยน ภิกฺขู อโธเตหิ ปาเทหิ เสนาสนํ อกฺกมนฺติฯ ",
  "ปฺลิ-ตฺวฺ-กฺทฺ๑๖:๒๐ฯ๑ฯ๒": "เสนาสนํ ทุสฺสติฯ ",
  "ปฺลิ-ตฺวฺ-กฺทฺ๑๖:๒๐ฯ๑ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒๐ฯ๑ฯ๔": "“น, ภิกฺขเว, อโธเตหิ ปาเทหิ เสนาสนํ อกฺกมิตพฺพํฯ ",
  "ปฺลิ-ตฺวฺ-กฺทฺ๑๖:๒๐ฯ๑ฯ๕": "โย อกฺกเมยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๖:๒๐ฯ๑ฯ๖": "เตน โข ปน สมเยน ภิกฺขู อเลฺลหิ ปาเทหิ เสนาสนํ อกฺกมนฺติฯ ",
  "ปฺลิ-ตฺวฺ-กฺทฺ๑๖:๒๐ฯ๑ฯ๗": "เสนาสนํ ทุสฺสติฯ ",
  "ปฺลิ-ตฺวฺ-กฺทฺ๑๖:๒๐ฯ๑ฯ๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒๐ฯ๑ฯ๙": "“น, ภิกฺขเว, อเลฺลหิ ปาเทหิ เสนาสนํ อกฺกมิตพฺพํฯ ",
  "ปฺลิ-ตฺวฺ-กฺทฺ๑๖:๒๐ฯ๑ฯ๑๐": "โย อกฺกเมยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๖:๒๐ฯ๑ฯ๑๑": "เตน โข ปน สมเยน ภิกฺขู เสาปาหนา เสนาสนํ อกฺกมนฺติฯ ",
  "ปฺลิ-ตฺวฺ-กฺทฺ๑๖:๒๐ฯ๑ฯ๑๒": "เสนาสนํ ทุสฺสติฯ ",
  "ปฺลิ-ตฺวฺ-กฺทฺ๑๖:๒๐ฯ๑ฯ๑๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒๐ฯ๑ฯ๑๔": "“น, ภิกฺขเว, เสาปาหเนน เสนาสนํ อกฺกมิตพฺพํฯ ",
  "ปฺลิ-ตฺวฺ-กฺทฺ๑๖:๒๐ฯ๑ฯ๑๕": "โย อกฺกเมยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๑": "เตน โข ปน สมเยน ภิกฺขู ปริกมฺมกตาย ภูมิยา นิฏฺฐุภนฺติฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๒": "วณฺโณ ทุสฺสติฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๓": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๔": "“น, ภิกฺขเว, ปริกมฺมกตาย ภูมิยา นิฏฺฐุภิตพฺพํฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๕": "โย นิฏฺฐุเภยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๖": "อนุชานามิ, ภิกฺขเว, เขฬมลฺลกนฺ”ติฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๗": "เตน โข ปน สมเยน มญฺจปาทาปิ ปีฐปาทาปิ ปริกมฺมกตํ ภูมึ วิลิขนฺติฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๘": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๙": "“อนุชานามิ, ภิกฺขเว, โจฬเกน ปลิเวเฐตุนฺ”ติฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๑๐": "เตน โข ปน สมเยน ภิกฺขู ปริกมฺมกตํ ภิตฺตึ อปเสฺสนฺติฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๑๑": "วณฺโณ ทุสฺสติฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๑๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๑๓": "“น, ภิกฺขเว, ปริกมฺมกตา ภิตฺติ อปเสฺสตพฺพาฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๑๔": "โย อปเสฺสยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๑๕": "อนุชานามิ, ภิกฺขเว, อปเสฺสนผลกนฺ”ติฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๑๖": "อปเสฺสนผลกํ เหฏฺฐโต ภูมึ วิลิขติ, อุปริโต ภิตฺติญฺจฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๑๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๑๘": "“อนุชานามิ, ภิกฺขเว, เหฏฺฐโต จ อุปริโต จ โจฬเกน ปลิเวเฐตุนฺ”ติฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๑๙": "เตน โข ปน สมเยน ภิกฺขู โธตปาทกา นิปชฺชิตุํ กุกฺกุจฺจายนฺติฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๒๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒๐ฯ๒ฯ๒๑": "“อนุชานามิ, ภิกฺขเว, ปจฺจตฺถริตฺวา นิปชฺชิตุนฺ”ติฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๐": "๓ฯ๕ฯ สงฺฆภตฺตาทิอนุชานน ",
  "ปฺลิ-ตฺวฺ-กฺทฺ๑๖:๒๑ฯ๑ฯ๑": "อถ โข ภควา อาฬวิยํ ยถาภิรนฺตํ วิหริตฺวา เยน ราชคหํ เตน จาริกํ ปกฺกามิฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๒": "อนุปุพฺเพน จาริกํ จรมาโน เยน ราชคหํ ตทวสริฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๓": "ตตฺร สุทํ ภควา ราชคเห วิหรติ เวฬุวเน กลนฺทกนิวาเปฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๔": "เตน โข ปน สมเยน ราชคหํ ทุพฺภิกฺขํ โหติฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๕": "มนุสฺสา น สกฺโกนฺติ สงฺฆภตฺตํ กาตุํ; ",
  "ปฺลิ-ตฺวฺ-กฺทฺ๑๖:๒๑ฯ๑ฯ๖": "อิจฺฉนฺติ อุทฺเทสภตฺตํ นิมนฺตนํ สลากภตฺตํ ปกฺขิกํ อุโปสถิกํ ปาฏิปทิกํ กาตุํฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๗": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๘": "“อนุชานามิ, ภิกฺขเว, สงฺฆภตฺตํ อุทฺเทสภตฺตํ นิมนฺตนํ สลากภตฺตํ ปกฺขิกํ อุโปสถิกํ ปาฏิปทิกนฺ”ติฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๙ฯ๐": "๓ฯ๖ฯ ภตฺตุทฺเทสกสมฺมุติ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๙ฯ๑": "เตน โข ปน สมเยน ฉพฺพคฺคิยา ภิกฺขู อตฺตโน วรภตฺตานิ คเหตฺวา ลามกานิ ภตฺตานิ ภิกฺขูนํ เทนฺติฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๑๐": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๑๑": "“อนุชานามิ, ภิกฺขเว, ปญฺจหงฺเคหิ สมนฺนาคตํ ภิกฺขุํ ภตฺตุทฺเทสกํ สมฺมนฺนิตุํ—",
  "ปฺลิ-ตฺวฺ-กฺทฺ๑๖:๒๑ฯ๑ฯ๑๒": "โย น ฉนฺทาคตึ คจฺเฉยฺย, น โทสาคตึ คจฺเฉยฺย, น โมหาคตึ คจฺเฉยฺย, น ภยาคตึ คจฺเฉยฺย, อุทฺทิฏฺฐานุทฺทิฏฺฐญฺจ ชาเนยฺยฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๑๓": "เอวญฺจ ปน, ภิกฺขเว, สมฺมนฺนิตพฺโพฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๑๔": "ปฐมํ ภิกฺขุ ยาจิตพฺโพ, ยาจิตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๑๖:๒๑ฯ๑ฯ๑๕": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๑๖": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุํ ภตฺตุทฺเทสกํ สมฺมนฺเนยฺยฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๑๗": "เอสา ญตฺติฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๑๘": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๑๙": "สงฺโฆ อิตฺถนฺนามํ ภิกฺขุํ ภตฺตุทฺเทสกํ สมฺมนฺนติฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๒๐": "ยสฺสายสฺมโต ขมติ อิตฺถนฺนามสฺส ภิกฺขุโน ภตฺตุทฺเทสกสฺส สมฺมุติ, โส ตุณฺหสฺส; ",
  "ปฺลิ-ตฺวฺ-กฺทฺ๑๖:๒๑ฯ๑ฯ๒๑": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๒๒": "สมฺมโต สงฺเฆน อิตฺถนฺนาโม ภิกฺขุ ภตฺตุทฺเทสโกฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๒๓": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๒๔": "อถ โข ภตฺตุทฺเทสกานํ ภิกฺขูนํ เอตทโหสิ—",
  "ปฺลิ-ตฺวฺ-กฺทฺ๑๖:๒๑ฯ๑ฯ๒๕": "“กถํ นุ โข ภตฺตํ อุทฺทิสิตพฺพนฺ”ติ? ",
  "ปฺลิ-ตฺวฺ-กฺทฺ๑๖:๒๑ฯ๑ฯ๒๖": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒๑ฯ๑ฯ๒๗": "“อนุชานามิ, ภิกฺขเว, สลากาย วา ปฏฺฏิกาย วา อุปนิพนฺธิตฺวา โอปุญฺชิตฺวา ภตฺตํ อุทฺทิสิตุนฺ”ติฯ ",
  "ปฺลิ-ตฺวฺ-กฺทฺ๑๖:๒๑ฯ๒ฯ๐": "๓ฯ๗ฯ เสนาสนปญฺญาปกาทิสมฺมุติ ",
  "ปฺลิ-ตฺวฺ-กฺทฺ๑๖:๒๑ฯ๒ฯ๑": "เตน โข ปน สมเยน สงฺฆสฺส เสนาสนปญฺญาปโก น โหติ …เป… ",
  "ปฺลิ-ตฺวฺ-กฺทฺ๑๖:๒๑ฯ๒ฯ๒": "ภณฺฑาคาริโก น โหติ …เป… ",
  "ปฺลิ-ตฺวฺ-กฺทฺ๑๖:๒๑ฯ๒ฯ๓": "จีวรปฺปฏิคฺคาหโก น โหติ …เป… ",
  "ปฺลิ-ตฺวฺ-กฺทฺ๑๖:๒๑ฯ๒ฯ๔": "จีวรภาชโก น โหติ …เป… ",
  "ปฺลิ-ตฺวฺ-กฺทฺ๑๖:๒๑ฯ๒ฯ๕": "ยาคุภาชโก น โหติ …เป… ",
  "ปฺลิ-ตฺวฺ-กฺทฺ๑๖:๒๑ฯ๒ฯ๖": "ผลภาชโก น โหติ …เป… ",
  "ปฺลิ-ตฺวฺ-กฺทฺ๑๖:๒๑ฯ๒ฯ๗": "ขชฺชกภาชโก น โหติฯ ",
  "ปฺลิ-ตฺวฺ-กฺทฺ๑๖:๒๑ฯ๒ฯ๘": "ขชฺชกํ อภาชิยมานํ นสฺสติฯ ",
  "ปฺลิ-ตฺวฺ-กฺทฺ๑๖:๒๑ฯ๒ฯ๙": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒๑ฯ๒ฯ๑๐": "“อนุชานามิ, ภิกฺขเว, ปญฺจหงฺเคหิ สมนฺนาคตํ ภิกฺขุํ ขชฺชกภาชกํ สมฺมนฺนิตุํ—",
  "ปฺลิ-ตฺวฺ-กฺทฺ๑๖:๒๑ฯ๒ฯ๑๑": "โย น ฉนฺทาคตึ คจฺเฉยฺย, น โทสาคตึ คจฺเฉยฺย, น โมหาคตึ คจฺเฉยฺย, น ภยาคตึ คจฺเฉยฺย, ภาชิตาภาชิตญฺจ ชาเนยฺยฯ ",
  "ปฺลิ-ตฺวฺ-กฺทฺ๑๖:๒๑ฯ๒ฯ๑๒": "เอวญฺจ ปน, ภิกฺขเว, สมฺมนฺนิตพฺโพฯ ",
  "ปฺลิ-ตฺวฺ-กฺทฺ๑๖:๒๑ฯ๒ฯ๑๓": "ปฐมํ ภิกฺขุ ยาจิตพฺโพ, ยาจิตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๑๖:๒๑ฯ๒ฯ๑๔": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๖:๒๑ฯ๒ฯ๑๕": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุํ ขชฺชกภาชกํ สมฺมนฺเนยฺยฯ ",
  "ปฺลิ-ตฺวฺ-กฺทฺ๑๖:๒๑ฯ๒ฯ๑๖": "เอสา ญตฺติฯ ",
  "ปฺลิ-ตฺวฺ-กฺทฺ๑๖:๒๑ฯ๒ฯ๑๗": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๖:๒๑ฯ๒ฯ๑๘": "สงฺโฆ อิตฺถนฺนามํ ภิกฺขุํ ขชฺชกภาชกํ สมฺมนฺนติฯ ",
  "ปฺลิ-ตฺวฺ-กฺทฺ๑๖:๒๑ฯ๒ฯ๑๙": "ยสฺสายสฺมโต ขมติ อิตฺถนฺนามสฺส ภิกฺขุโน ขชฺชกภาชกสฺส สมฺมุติ, โส ตุณฺหสฺส; ",
  "ปฺลิ-ตฺวฺ-กฺทฺ๑๖:๒๑ฯ๒ฯ๒๐": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๑๖:๒๑ฯ๒ฯ๒๑": "สมฺมโต สงฺเฆน อิตฺถนฺนาโม ภิกฺขุ ขชฺชกภาชโกฯ ",
  "ปฺลิ-ตฺวฺ-กฺทฺ๑๖:๒๑ฯ๒ฯ๒๒": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๐": "๓ฯ๘ฯ อปฺปมตฺตกวิสฺสชฺชกสมฺมุติ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑": "เตน โข ปน สมเยน สงฺฆสฺส ภณฺฑาคาเร อปฺปมตฺตโก ปริกฺขาโร อุปฺปนฺโน โหติฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๓": "“อนุชานามิ, ภิกฺขเว, ปญฺจหงฺเคหิ สมนฺนาคตํ ภิกฺขุํ อปฺปมตฺตกวิสฺสชฺชกํ สมฺมนฺนิตุํ—",
  "ปฺลิ-ตฺวฺ-กฺทฺ๑๖:๒๑ฯ๓ฯ๔": "โย น ฉนฺทาคตึ คจฺเฉยฺย, น โทสาคตึ คจฺเฉยฺย, น โมหาคตึ คจฺเฉยฺย, น ภยาคตึ คจฺเฉยฺย, วิสฺสชฺชิตาวิสฺสชฺชิตญฺจ ชาเนยฺยฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๕": "เอวญฺจ ปน, ภิกฺขเว, สมฺมนฺนิตพฺโพฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๖": "ปฐมํ ภิกฺขุ ยาจิตพฺโพ, ยาจิตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๑๖:๒๑ฯ๓ฯ๗": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๘": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุํ อปฺปมตฺตกวิสฺสชฺชกํ สมฺมนฺเนยฺยฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๙": "เอสา ญตฺติฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๐": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๑": "สงฺโฆ อิตฺถนฺนามํ ภิกฺขุํ อปฺปมตฺตกวิสฺสชฺชกํ สมฺมนฺนติฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๒": "ยสฺสายสฺมโต ขมติ อิตฺถนฺนามสฺส ภิกฺขุโน อปฺปมตฺตกวิสฺสชฺชกสฺส สมฺมุติ, โส ตุณฺหสฺส; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๓": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๔": "สมฺมโต สงฺเฆน อิตฺถนฺนาโม ภิกฺขุ อปฺปมตฺตกวิสฺสชฺชโกฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๕": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๖": "เตน อปฺปมตฺตกวิสฺสชฺชเกน ภิกฺขุนา เอกา สูจิ ทาตพฺพา, สตฺถกํ ทาตพฺพํ, อุปาหนา ทาตพฺพา, กายพนฺธนํ ทาตพฺพํ, อํสพทฺธโก ทาตพฺโพ, ปริสฺสาวนํ ทาตพฺพํ, ธมฺมกรโณ ทาตพฺโพ, กุสิ ทาตพฺพา, อฑฺฒกุสิ ทาตพฺพา, มณฺฑลํ ทาตพฺพํ, อฑฺฒมณฺฑลํ ทาตพฺพํ, อนุวาโต ทาตพฺโพ, ปริภณฺฑํ ทาตพฺพํฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๗": "สเจ โหติ สงฺฆสฺส สปฺปิ วา เตลํ วา มธุ วา ผาณิตํ วา, สกึ ปฏิสายิตุํ ทาตพฺพํฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๘": "สเจ ปุนปิ อตฺโถ โหติ, ปุนปิ ทาตพฺพํฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๙ฯ๐": "๓ฯ๙ฯ สาฏิยคฺคาหาปกาทิสมฺมุติ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๙ฯ๑": "เตน โข ปน สมเยน สงฺฆสฺส สาฏิยคฺคาหาปโก น โหติ …เป… ",
  "ปฺลิ-ตฺวฺ-กฺทฺ๑๖:๒๑ฯ๓ฯ๒๐": "ปตฺตคฺคาหาปโก น โหติ …เป… ",
  "ปฺลิ-ตฺวฺ-กฺทฺ๑๖:๒๑ฯ๓ฯ๒๑": "อารามิกเปสโก น โหติ …เป… ",
  "ปฺลิ-ตฺวฺ-กฺทฺ๑๖:๒๑ฯ๓ฯ๒๒": "สามเณรเปสโก น โหติฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๒๓": "สามเณรา อเปสิยมานา กมฺมํ น กโรนฺติฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๒๔": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๒๕": "“อนุชานามิ, ภิกฺขเว, ปญฺจหงฺเคหิ สมนฺนาคตํ ภิกฺขุํ สามเณรเปสกํ สมฺมนฺนิตุํ—",
  "ปฺลิ-ตฺวฺ-กฺทฺ๑๖:๒๑ฯ๓ฯ๒๖": "โย น ฉนฺทาคตึ คจฺเฉยฺย, น โทสาคตึ คจฺเฉยฺย, น โมหาคตึ คจฺเฉยฺย, น ภยาคตึ คจฺเฉยฺย, เปสิตาเปสิตญฺจ ชาเนยฺยฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๒๗": "เอวญฺจ ปน, ภิกฺขเว, สมฺมนฺนิตพฺโพฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๒๘": "ปฐมํ ภิกฺขุ ยาจิตพฺโพ, ยาจิตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-กฺทฺ๑๖:๒๑ฯ๓ฯ๒๙": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๓๐": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุํ สามเณรเปสกํ สมฺมนฺเนยฺยฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๓๑": "เอสา ญตฺติฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๓๒": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๓๓": "สงฺโฆ อิตฺถนฺนามํ ภิกฺขุํ สามเณรเปสกํ สมฺมนฺนติฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๓๔": "ยสฺสายสฺมโต ขมติ อิตฺถนฺนามสฺส ภิกฺขุโน สามเณรเปสกสฺส สมฺมุติ, โส ตุณฺหสฺส; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๓๕": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๓๖": "สมฺมโต สงฺเฆน อิตฺถนฺนาโม ภิกฺขุ สามเณรเปสโกฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๓๗": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๓๘": "ตติยภาณวาโร นิฏฺฐิโตฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๓๙": "เสนาสนกฺขนฺธโก ฉฏฺโฐฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๔๐": "ตสฺสุทฺทานํ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๔๑": "วิหารํ พุทฺธเสฏฺเฐน, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๔๒": "อปญฺญตฺตํ ตทา อหุ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๔๓": "ตหํ ตหํ นิกฺขมนฺติ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๔๔": "วาสา เต ชินสาวกาฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๔๕": "เสฏฺฐี คหปติ ทิสฺวา, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๔๖": "ภิกฺขูนํ อิทมพฺรวิ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๔๗": "การาเปยฺยํ วเสยฺยาถ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๔๘": "ปฏิปุจฺฉึสุ นายกํฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๔๙": "วิหารํ อฑฺฒโยคญฺจ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๕๐": "ปาสาทํ หมฺมิยํ คุหํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๕๑": "ปญฺจเลณํ อนุญฺญาสิ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๕๒": "วิหาเร เสฏฺฐิ การยิฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๕๓": "ชโน วิหารํ กาเรติ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๕๔": "อกวาฏํ อสํวุตํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๕๕": "กวาฏํ ปิฏฺฐสงฺฆาฏํ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๕๖": "อุทุกฺขลญฺจ อุตฺตริฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๕๗": "อาวิญฺฉนจฺฉิทฺทํ รชฺชุํ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๕๘": "วฏฺฏิญฺจ กปิสีสกํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๕๙": "สูจิฆฏิตาฬจฺฉิทฺทํ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๖๐": "โลหกฏฺฐวิสาณกํฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๖๑": "ยนฺตกํ สูจิกญฺเจว, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๖๒": "ฉทนํ อุลฺลิตฺตาวลิตฺตํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๖๓": "เวทิชาลสลากญฺจ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๖๔": "จกฺกลิ สนฺถเรน จฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๖๕": "มิฑฺฒิ พิทลมญฺจญฺจ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๖๖": "โสสานิกมสารโก; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๖๗": "พุนฺทิกุฬิรปาทญฺจ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๖๘": "อาหจฺจาสนฺทิ อุจฺจเกฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๖๙": "สตฺตงฺโค จ ภทฺทปีฐํ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๗๐": "ปีฐเกฬกปาทกํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๗๑": "อามลาผลกา โกจฺฉา, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๗๒": "ปลาลปีฐเมว จฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๗๓": "อุจฺจาหิปฏิปาทกา, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๗๔": "อฏฺฐงฺคุลิ จ ปาทกา; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๗๕": "สุตฺตํ อฏฺฐปทํ โจฬํ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๗๖": "ตูลิกํ อฑฺฒกายิกํฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๗๗": "คิรคฺโค ภิสิโย จาปิ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๗๘": "ทุสฺสํ เสนาสนมฺปิ จ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๗๙": "โอนทฺธํ เหฏฺฐา ปตติ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๘๐": "อุปฺปาเฏตฺวา หรนฺติ จฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๘๑": "ภตฺติญฺจ หตฺถภตฺติญฺจ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๘๒": "อนุญฺญาสิ ตถาคโต; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๘๓": "ติตฺถิยา วิหาเร จาปิ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๘๔": "ถุสํ สณฺหญฺจ มตฺติกาฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๘๕": "อิกฺกาสํ ปาณิกํ กุณฺฑํ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๘๖": "สาสปํ สิตฺถเตลกํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๘๗": "อุสฺสนฺเน ปจฺจุทฺธริตุํ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๘๘": "ผรุสํ คณฺฑุมตฺติกํฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๘๙": "อิกฺกาสํ ปฏิภานญฺจ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๙๐": "นีจา จโย จ อารุหํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๙๑": "ปริปตนฺติ อาฬกา, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๙๒": "อฑฺฒกุฏฺฏํ ตโย ปุนฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๙๓": "ขุทฺทเก กุฏฺฏปาโท จ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๙๔": "โอวสฺสติ สรํ ขิลํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๙๕": "จีวรวํสํ รชฺชุญฺจ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๙๖": "อาฬินฺทํ กิฏิเกน จฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๙๗": "อาลมฺพนํ ติณจุณฺณํ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๙๘": "เหฏฺฐามคฺเค นยํ กเร; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๙๙": "อชฺโฌกาเส โอตปฺปติ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๐๐": "สาลํ เหฏฺฐา จ ภาชนํฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๐๑": "วิหาโร โกฏฺฐโก เจว, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๐๒": "ปริเวณคฺคิสาลกํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๐๓": "อาราเม จ ปุน โกฏฺเฐ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๐๔": "เหฏฺฐญฺเญว นยํ กเรฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๐๕": "สุธํ อนาถปิณฺฑิ จ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๐๖": "สทฺโธ สีตวนํ อคา; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๐๗": "ทิฏฺฐธมฺโม นิมนฺเตสิ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๐๘": "สห สงฺเฆน นายกํฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๐๙": "อาณาเปสนฺตรามคฺเค, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๑๐": "อารามํ การยี คโณ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๑๑": "เวสาลิยํ นวกมฺมํ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๑๒": "ปุรโต จ ปริคฺคหิฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๑๓": "โก อรหติ ภตฺตคฺเค, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๑๔": "ติตฺติรญฺจ อวนฺทิยา; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๑๕": "ปริคฺคหิตนฺตรฆรา, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๑๖": "ตูโล สาวตฺถิ โอสริฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๑๗": "ปติฏฺฐาเปสิ อารามํ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๑๘": "ภตฺตคฺเค จ โกลาหลํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๑๙": "คิลานา วรเสยฺยา จ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๒๐": "เลสา สตฺตรสา ตหึฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๒๑": "เกน นุ โข กถํ นุ โข, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๒๒": "วิหารคฺเคน ภาชยิ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๒๓": "ปริเวณํ อนุภาคญฺจ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๒๔": "อกามา ภาคํ โน ทเทฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๒๕": "นิสฺสีมํ สพฺพกาลญฺจ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๒๖": "คาหา เสนาสเน ตโย; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๒๗": "อุปนนฺโท จ วณฺเณสิ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๒๘": "ฐิตกา สมกาสนาฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๒๙": "สมานาสนิกา ภินฺทึสุ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๓๐": "ติวคฺคา จ ทุวคฺคิกํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๓๑": "อสมานาสนิกา ทีฆํ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๓๒": "สาฬินฺทํ ปริภุญฺชิตุํฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๓๓": "อยฺยิกา จ อวิทูเร, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๓๔": "ภาชิตญฺจ กีฏาคิเร; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๓๕": "อาฬวี ปิณฺฑกกุฏฺเฏหิ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๓๖": "ทฺวารอคฺคฬวฏฺฏิกาฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๓๗": "อาโลกเสตกาฬญฺจ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๓๘": "เครุฉาทนพนฺธนา; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๓๙": "ภณฺฑิขณฺฑปริภณฺฑํ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๔๐": "วีส ตึสา จ กาลิกาฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๔๑": "โอสิเต อกตํ วิปฺปํ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๔๒": "ขุทฺเท ฉปฺปญฺจวสฺสิกํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๔๓": "อฑฺฒโยเค จ สตฺตฏฺฐ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๔๔": "มหเลฺล ทส ทฺวาทสฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๔๕": "สพฺพํ วิหารํ เอกสฺส, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๔๖": "อญฺญํ วาเสนฺติ สงฺฆิกํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๔๗": "นิสฺสีมํ สพฺพกาลญฺจ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๔๘": "ปกฺกมิ วิพฺภมนฺติ จฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๔๙": "กาลญฺจ สามเณรญฺจ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๕๐": "สิกฺขาปจฺจกฺขอนฺติมํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๕๑": "อุมฺมตฺตขิตฺตจิตฺตา จ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๕๒": "เวทนาปตฺติทสฺสนาฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๕๓": "อปฺปฏิกมฺมทิฏฺฐิยา, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๕๔": "ปณฺฑกา เถยฺยติตฺถิยา; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๕๕": "ติรจฺฉานมาตุปิตุ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๕๖": "อรหนฺตา จ ทูสกาฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๕๗": "เภทกา โลหิตุปฺปาทา, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๕๘": "อุภโต จาปิ พฺยญฺชนกา; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๕๙": "มา สงฺฆสฺส ปริหายิ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๖๐": "กมฺมํ อญฺญสฺส ทาตเวฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๖๑": "วิปฺปกเต จ อญฺญสฺส, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๖๒": "กเต ตเสฺสว ปกฺกเม; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๖๓": "วิพฺภมติ กาลงฺกโต, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๖๔": "สามเณโร จ ชายติฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๖๕": "ปจฺจกฺขาโต จ สิกฺขาย, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๖๖": "อนฺติมชฺฌาปนฺนโก ยทิ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๖๗": "สงฺโฆว สามิโก โหติ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๖๘": "อุมฺมตฺตขิตฺตเวทนาฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๖๙": "อทสฺสนาปฺปฏิกมฺเม, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๗๐": "ทิฏฺฐิ ตเสฺสว โหติ ตํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๗๑": "ปณฺฑโก เถยฺยติตฺถี จ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๗๒": "ติรจฺฉานมาตุเปตฺติกํฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๗๓": "ฆาตโก ทูสโก จาปิ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๗๔": "เภทโลหิตพฺยญฺชนา; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๗๕": "ปฏิชานาติ ยทิ โส, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๗๖": "สงฺโฆว โหติ สามิโกฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๗๗": "หรนฺตญฺญตฺร กุกฺกุจฺจํ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๗๘": "อุนฺทฺริยติ จ กมฺพลํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๗๙": "ทุสฺสญฺจ จมฺมจกฺกลี, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๘๐": "โจฬกํ อกฺกมนฺติ จฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๘๑": "อลฺลา อุปาหนานิฏฺฐุ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๘๒": "ลิขนฺติ อปเสฺสนฺติ จ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๘๓": "อปเสฺสนํ ลิขเตว, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๘๔": "โธตปจฺจตฺถเรน จฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๘๕": "ราชคเห น สกฺโกนฺติ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๘๖": "ลามกํ ภตฺตุทฺเทสกํ; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๘๗": "กถํ นุ โข ปญฺญาปกํ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๘๘": "ภณฺฑาคาริกสมฺมุติฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๘๙": "ปฏิคฺคาหภาชโก จาปิ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๙๐": "ยาคุ จ ผลภาชโก; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๙๑": "ขชฺชกภาชโก เจว, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๙๒": "อปฺปมตฺตกวิสฺสชฺเชฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๙๓": "สาฏิยคฺคาหาปโก เจว, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๙๔": "ตเถว ปตฺตคฺคาหโก; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๙๕": "อารามิกสามเณร, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๙๖": "เปสกสฺส จ สมฺมุติฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๙๗": "สพฺพาภิภู โลกวิทู, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๙๘": "หิตจิตฺโต วินายโก; ",
  "ปฺลิ-ตฺวฺ-กฺทฺ๑๖:๒๑ฯ๓ฯ๑๙๙": "เลณตฺถญฺจ สุขตฺถญฺจ, ",
  "ปฺลิ-ตฺวฺ-กฺทฺ๑๖:๒๑ฯ๓ฯ๒๐๐": "ฌายิตุญฺจ วิปสฺสิตุนฺติฯ ",
  "ปฺลิ-ตฺวฺ-กฺทฺ๑๖:๒๑ฯ๓ฯ๒๐๑": "เสนาสนกฺขนฺธโก นิฏฺฐิโตฯ "
}
