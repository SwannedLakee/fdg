{
  "ปฺลิ-ตฺวฺ-พิ-วฺพฺ-ปฺชฺ๗:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-ปฺชฺ๗:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-ปฺชฺ๗:๐ฯ๓": "ปาราชิกกณฺฑ ",
  "ปฺลิ-ตฺวฺ-พิ-วฺพฺ-ปฺชฺ๗:๐ฯ๔": "๗ฯ อุกฺขิตฺตานุวตฺติกาสิกฺขาปท ",
  "ปฺลิ-ตฺวฺ-พิ-วฺพฺ-ปฺชฺ๗:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-ปฺชฺ๗:๑ฯ๒": "เตน โข ปน สมเยน ถุลฺลนนฺทา ภิกฺขุนี สมคฺเคน สงฺเฆน อุกฺขิตฺตํ อริฏฺฐํ ภิกฺขุํ คทฺธพาธิปุพฺพํ อนุวตฺตติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๑ฯ๓": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-ปฺชฺ๗:๑ฯ๔": "“กถญฺหิ นาม อยฺยา ถุลฺลนนฺทา สมคฺเคน สงฺเฆน อุกฺขิตฺตํ อริฏฺฐํ ภิกฺขุํ คทฺธพาธิปุพฺพํ อนุวตฺติสฺสตี”ติ …เป… ",
  "ปฺลิ-ตฺวฺ-พิ-วฺพฺ-ปฺชฺ๗:๑ฯ๕": "“สจฺจํ กิร, ภิกฺขเว, ถุลฺลนนฺทา ภิกฺขุนี สมคฺเคน สงฺเฆน อุกฺขิตฺตํ อริฏฺฐํ ภิกฺขุํ คทฺธพาธิปุพฺพํ อนุวตฺตตี”ติ? ",
  "ปฺลิ-ตฺวฺ-พิ-วฺพฺ-ปฺชฺ๗:๑ฯ๖": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๑ฯ๗": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-ปฺชฺ๗:๑ฯ๘": "กถญฺหิ นาม, ภิกฺขเว, ถุลฺลนนฺทา ภิกฺขุนี สมคฺเคน สงฺเฆน อุกฺขิตฺตํ อริฏฺฐํ ภิกฺขุํ คทฺธพาธิปุพฺพํ อนุวตฺติสฺสติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๑ฯ๙": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-ปฺชฺ๗:๑ฯ๑๐": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-ปฺชฺ๗:๑ฯ๑๑ฯ๑": "“ยา ปน ภิกฺขุนี สมคฺเคน สงฺเฆน อุกฺขิตฺตํ ภิกฺขุํ ธมฺเมน วินเยน สตฺถุสาสเนน อนาทรํ อปฺปฏิการํ อกตสหายํ ตมนุวตฺเตยฺย, สา ภิกฺขุนี ภิกฺขุนีหิ เอวมสฺส วจนียา—",
  "ปฺลิ-ตฺวฺ-พิ-วฺพฺ-ปฺชฺ๗:๑ฯ๑๒": "‘เอโส โข, อเยฺย, ภิกฺขุ สมคฺเคน สงฺเฆน อุกฺขิตฺโต ธมฺเมน วินเยน สตฺถุสาสเนน อนาทโร อปฺปฏิกาโร อกตสหาโย, มาเยฺย, เอตํ ภิกฺขุํ อนุวตฺตี’ติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๑ฯ๑๓": "เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-ปฺชฺ๗:๑ฯ๑๔": "ยาวตติยญฺเจ สมนุภาสิยมานา ตํ ปฏินิสฺสชฺเชยฺย, อิจฺเจตํ กุสลํฯ ",
  "ปฺลิ-ตฺวฺ-พิ-วฺพฺ-ปฺชฺ๗:๑ฯ๑๕": "โน เจ ปฏินิสฺสชฺเชยฺย, อยมฺปิ ปาราชิกา โหติ อสํวาสา อุกฺขิตฺตานุวตฺติกา”ติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๔": "…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๕": "สมคฺโค นาม สงฺโฆ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๖": "สมานสํวาสโก สมานสีมายํ ฐิโตฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๗": "อุกฺขิตฺโต นาม ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๘": "อาปตฺติยา อทสฺสเน วา อปฺปฏิกมฺเม วา อปฺปฏินิสฺสคฺเค วา อุกฺขิตฺโตฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๙": "ธมฺเมน วินเยนาติ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๑๐": "เยน ธมฺเมน เยน วินเยนฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๑๑": "สตฺถุสาสเนนาติ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๑๒": "ชินสาสเนน พุทฺธสาสเนนฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๑๓": "อนาทโร นาม ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๑๔": "สงฺฆํ วา คณํ วา ปุคฺคลํ วา กมฺมํ วา นาทิยติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๑๕": "อปฺปฏิกาโร นาม ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๑๖": "อุกฺขิตฺโต อโนสาริโตฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๑๗": "อกตสหาโย นาม ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๑๘": "สมานสํวาสกา ภิกฺขู วุจฺจนฺติ สหายาฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๑๙": "โส เตหิ สทฺธึ นตฺถิ, เตน วุจฺจติ อกตสหาโยติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๒๐": "ตมนุวตฺเตยฺยาติ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๒๑": "ยํทิฏฺฐิโก โส โหติ ยงฺขนฺติโก ยํรุจิโก, สาปิ ตํทิฏฺฐิกา โหติ ตงฺขนฺติกา ตํรุจิกาฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๒๒": "สา ภิกฺขุนีติ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๒๓": "ยา สา อุกฺขิตฺตานุวตฺติกา ภิกฺขุนีฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๒๔": "ภิกฺขุนีหีติ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๒๕": "อญฺญาหิ ภิกฺขุนีหิฯ ยา ปสฺสนฺติ ยา สุณนฺติ ตาหิ วตฺตพฺพา—",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๒๖": "“เอโส โข, อเยฺย, ภิกฺขุ สมคฺเคน สงฺเฆน อุกฺขิตฺโต ธมฺเมน วินเยน สตฺถุสาสเนน อนาทโร อปฺปฏิกาโร อกตสหาโยฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๒๗": "มาเยฺย, เอตํ ภิกฺขุํ อนุวตฺตี”ติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๒๘": "ทุติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๒๙": "ตติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๓๐": "สเจ ปฏินิสฺสชฺชติ, อิจฺเจตํ กุสลํ; ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๓๑": "โน เจ ปฏินิสฺสชฺชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๓๒": "สุตฺวา น วทนฺติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๓๓": "สา ภิกฺขุนี สงฺฆมชฺฌมฺปิ อากฑฺฒิตฺวา วตฺตพฺพา—",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๓๔": "“เอโส โข, อเยฺย, ภิกฺขุ สมคฺเคน สงฺเฆน อุกฺขิตฺโต ธมฺเมน วินเยน สตฺถุสาสเนน อนาทโร อปฺปฏิกาโร อกตสหาโยฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๓๕": "มาเยฺย, เอตํ ภิกฺขุํ อนุวตฺตีติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๓๖": "ทุติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๓๗": "ตติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๓๘": "สเจ ปฏินิสฺสชฺชติ, อิจฺเจตํ กุสลํฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๓๙": "โน เจ ปฏินิสฺสชฺชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๔๐": "สา ภิกฺขุนี สมนุภาสิตพฺพาฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๔๑": "เอวญฺจ ปน, ภิกฺขเว, สมนุภาสิตพฺพาฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๔๒": "พฺยตฺตาย ภิกฺขุนิยา ปฏิพลาย สงฺโฆ ญาเปตพฺโพ—",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๔๓": "‘สุณาตุ เม, อเยฺย, สงฺโฆฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๔๔": "อยํ อิตฺถนฺนามา ภิกฺขุนี สมคฺเคน สงฺเฆน อุกฺขิตฺตํ ภิกฺขุํ ธมฺเมน วินเยน สตฺถุสาสเนน อนาทรํ อปฺปฏิการํ อกตสหายํ ตมนุวตฺตติ, สา ตํ วตฺถุํ น ปฏินิสฺสชฺชติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๔๕": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุนึ สมนุภาเสยฺย ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๔๖": "เอสา ญตฺติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๔๗": "สุณาตุ เม, อเยฺย, สงฺโฆฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๔๘": "อยํ อิตฺถนฺนามา ภิกฺขุนี สมคฺเคน สงฺเฆน อุกฺขิตฺตํ ภิกฺขุํ ธมฺเมน วินเยน สตฺถุสาสเนน อนาทรํ อปฺปฏิการํ อกตสหายํ ตมนุวตฺตติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๔๙": "สา ตํ วตฺถุํ น ปฏินิสฺสชฺชติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๕๐": "สงฺโฆ อิตฺถนฺนามํ ภิกฺขุนึ สมนุภาสติ ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๕๑": "ยสฺสา อยฺยาย ขมติ อิตฺถนฺนามาย ภิกฺขุนิยา สมนุภาสนา ตสฺส วตฺถุสฺส ปฏินิสฺสคฺคาย, สา ตุณฺหสฺส; ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๕๒": "ยสฺสา นกฺขมติ, สา ภาเสยฺยฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๕๓": "ทุติยมฺปิ เอตมตฺถํ วทามิ …เป… ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๕๔": "ตติยมฺปิ เอตมตฺถํ วทามิ …เป…ฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๕๕": "สมนุภฏฺฐา สงฺเฆน อิตฺถนฺนามา ภิกฺขุนี ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๕๖": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๕๗": "ญตฺติยา ทุกฺกฏํ, ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๕๘": "ทฺวีหิ กมฺมวาจาหิ ถุลฺลจฺจยา, ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๕๙": "กมฺมวาจา ปริโยสาเน อาปตฺติ ปาราชิกสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๖๐": "อยมฺปีติ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๖๑": "ปุริมาโย อุปาทาย วุจฺจติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๖๒": "ปาราชิกา โหตีติ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๖๓": "เสยฺยถาปิ นาม ปุถุสิลา เทฺวธา ภินฺนา อปฺปฏิสนฺธิกา โหติ, เอวเมว ภิกฺขุนี ยาวตติยํ สมนุภาสนาย น ปฏินิสฺสชฺชนฺตี อสฺสมณี โหติ อสกฺยธีตาฯ เตน วุจฺจติ ปาราชิกา โหตีติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๖๔": "อสํวาสาติ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๖๕": "สํวาโส นาม เอกกมฺมํ เอกุทฺเทโส สมสิกฺขตาฯ เอโส สํวาโส นามฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๑ฯ๖๖": "โส ตาย สทฺธึ นตฺถิฯ เตน วุจฺจติ อสํวาสาติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๒ฯ๑": "ธมฺมกมฺเม ธมฺมกมฺมสญฺญา น ปฏินิสฺสชฺชติ, อาปตฺติ ปาราชิกสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๒ฯ๒": "ธมฺมกมฺเม เวมติกา น ปฏินิสฺสชฺชติ, อาปตฺติ ปาราชิกสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๒ฯ๓": "ธมฺมกมฺเม อธมฺมกมฺมสญฺญา น ปฏินิสฺสชฺชติ, อาปตฺติ ปาราชิกสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๒ฯ๔": "อธมฺมกมฺเม ธมฺมกมฺมสญฺญา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๒ฯ๕": "อธมฺมกมฺเม เวมติกา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๒ฯ๖": "อธมฺมกมฺเม อธมฺมกมฺมสญฺญา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๓ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๓ฯ๒": "อสมนุภาสนฺติยา, ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๓ฯ๓": "ปฏินิสฺสชฺชนฺติยา, ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๓ฯ๔": "อุมฺมตฺติกาย ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๓ฯ๕": "…เป…, ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๓ฯ๖": "",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๓ฯ๗": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-ปฺชฺ๗:๒ฯ๓ฯ๘": "ตติยปาราชิกํ สมตฺตํฯ "
}
