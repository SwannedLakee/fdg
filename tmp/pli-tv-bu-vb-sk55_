{
  "ปฺลิ-ตฺวฺ-พุ-วฺพฺ-สฺกฺ๕๕:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-สฺกฺ๕๕:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-สฺกฺ๕๕:๐ฯ๓": "เสขิยกณฺฑ ",
  "ปฺลิ-ตฺวฺ-พุ-วฺพฺ-สฺกฺ๕๕:๐ฯ๔": "สุรุสุรุวคฺค ",
  "ปฺลิ-ตฺวฺ-พุ-วฺพฺ-สฺกฺ๕๕:๐ฯ๕": "๕๕ฯ สามิสสิกฺขาปท ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๑": "เตน สมเยน พุทฺโธ ภควา ภคฺเคสุ วิหรติ สุสุมารคิเร เภสกฬาวเน มิคทาเยฯ ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๒": "เตน โข ปน สมเยน ภิกฺขู โกกนเท ปาสาเท สามิเสน หตฺเถน ปานียถาลกํ ปฏิคฺคณฺหนฺติฯ ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๔": "“กถญฺหิ นาม สมณา สกฺยปุตฺติยา สามิเสน หตฺเถน ปานียถาลกํ ปฏิคฺคเหสฺสนฺติ, เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๕": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๖": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๗": "“กถญฺหิ นาม ภิกฺขู สามิเสน หตฺเถน ปานียถาลกํ ปฏิคฺคเหสฺสนฺตี”ติ …เป… ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๘": "“สจฺจํ กิร, ภิกฺขเว, ภิกฺขู สามิเสน หตฺเถน ปานียถาลกํ ปฏิคฺคณฺหนฺตี”ติ? ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๙": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๑๐": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๑๑": "กถญฺหิ นาม เต, ภิกฺขเว, โมฆปุริสา สามิเสน หตฺเถน ปานียถาลกํ ปฏิคฺคเหสฺสนฺติฯ ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๑๒": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๑๓": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๑๔ฯ๑": "“น สามิเสน หตฺเถน ปานียถาลกํ ปฏิคฺคเหสฺสามีติ สิกฺขา กรณียา”ติฯ ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๑๕": "น สามิเสน หตฺเถน ปานียถาลโก ปฏิคฺคเหตพฺโพฯ ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๑๖": "โย อนาทริยํ ปฏิจฺจ สามิเสน หตฺเถน ปานียถาลกํ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๑๗ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๑๘": "อสญฺจิจฺจ, ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๑๙": "อสฺสติยา, ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๒๐": "อชานนฺตสฺส, ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๒๑": "คิลานสฺส, ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๒๒": "“โธวิสฺสามี”ติ วา “โธวาเปสฺสามี”ติ วา ปฏิคฺคณฺหาติ, ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๒๓": "อาปทาสุ, ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๒๔": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๒๕": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-สฺกฺ๕๕:๑ฯ๒๖": "ปญฺจมสิกฺขาปทํ นิฏฺฐิตํฯ "
}
