{
  "ปฺลิ-ตฺวฺ-พิ-วฺพฺ-นฺปฺ๑๒:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-นฺปฺ๑๒:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-นฺปฺ๑๒:๐ฯ๓": "นิสฺสคฺคิยกณฺฑ ",
  "ปฺลิ-ตฺวฺ-พิ-วฺพฺ-นฺปฺ๑๒:๐ฯ๔": "จีวรวคฺค ",
  "ปฺลิ-ตฺวฺ-พิ-วฺพฺ-นฺปฺ๑๒:๐ฯ๕": "๑๒ฯ ลหุปาวุรณสิกฺขาปท ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๒": "เตน โข ปน สมเยน ถุลฺลนนฺทา ภิกฺขุนี พหุสฺสุตา โหติ ภาณิกา วิสารทา ปฏฺฏา ธมฺมึ กถํ กาตุํฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๓": "อถ โข ราชา ปเสนทิ โกสโล อุณฺหกาเล มหคฺฆํ โขมํ ปารุปิตฺวา เยน ถุลฺลนนฺทา ภิกฺขุนี เตนุปสงฺกมิ; อุปสงฺกมิตฺวา ถุลฺลนนฺทํ ภิกฺขุนึ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๔": "เอกมนฺตํ นิสินฺนํ โข ราชานํ ปเสนทึ โกสลํ ถุลฺลนนฺทา ภิกฺขุนี ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๕": "อถ โข ราชา ปเสนทิ โกสโล ถุลฺลนนฺทาย ภิกฺขุนิยา ธมฺมิยา กถาย สนฺทสฺสิโต สมาทปิโต สมุตฺเตชิโต สมฺปหํสิโต ถุลฺลนนฺทํ ภิกฺขุนึ เอตทโวจ—",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๖": "“วเทยฺยาสิ, อเยฺย, เยน อตฺโถ”ติฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๗": "“สเจ เม ตฺวํ, มหาราช, ทาตุกาโมสิ, อิมํ โขมํ เทหี”ติฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๘": "อถ โข ราชา ปเสนทิ โกสโล ถุลฺลนนฺทาย ภิกฺขุนิยา โขมํ ทตฺวา อุฏฺฐายาสนา ถุลฺลนนฺทํ ภิกฺขุนึ อภิวาเทตฺวา ปทกฺขิณํ กตฺวา ปกฺกามิฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๙": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๑๐": "“มหิจฺฉา อิมา ภิกฺขุนิโย อสนฺตุฏฺฐาฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๑๑": "กถญฺหิ นาม ราชานํ โขมํ วิญฺญาเปสฺสนฺตี”ติฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๑๒": "อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๑๓": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๑๔": "“กถญฺหิ นาม อยฺยา ถุลฺลนนฺทา ราชานํ โขมํ วิญฺญาเปสฺสตี”ติ …เป… ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๑๕": "“สจฺจํ กิร, ภิกฺขเว, ถุลฺลนนฺทา ภิกฺขุนี ราชานํ โขมํ วิญฺญาเปตี”ติ? ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๑๖": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๑๗": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๑๘": "กถญฺหิ นาม, ภิกฺขเว, ถุลฺลนนฺทา ภิกฺขุนี ราชานํ โขมํ วิญฺญาเปสฺสติฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๑๙": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๒๐": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-นฺปฺ๑๒:๑ฯ๒๑ฯ๑": "“ลหุปาวุรณํ ปน ภิกฺขุนิยา เจตาเปนฺติยา อฑฺฒเตยฺยกํสปรมํ เจตาเปตพฺพํฯ ตโต เจ อุตฺตริ เจตาเปยฺย, นิสฺสคฺคิยํ ปาจิตฺติยนฺ”ติฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๑": "ลหุปาวุรณํ นาม ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๒": "ยํ กิญฺจิ อุณฺหกาเล ปาวุรณํฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๓": "เจตาเปนฺติยาติ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๔": "วิญฺญาเปนฺติยาฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๕": "อฑฺฒเตยฺยกํสปรมํ เจตาเปตพฺพนฺติ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๖": "ทสกหาปณคฺฆนกํ เจตาเปตพฺพํฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๗": "ตโต เจ อุตฺตริ เจตาเปยฺยาติ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๘": "ตตุตฺตริ วิญฺญาเปติ, ปโยเค ทุกฺกฏํฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๙": "ปฏิลาเภน นิสฺสคฺคิยํ โหติฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๑๐": "นิสฺสชฺชิตพฺพํ สงฺฆสฺส วา คณสฺส วา เอกภิกฺขุนิยา วาฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๑๑": "เอวญฺจ ปน, ภิกฺขเว, นิสฺสชฺชิตพฺพํฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๑๒": "…เป… ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๑๓": "“อิทํ เม, อเยฺย, ลหุปาวุรณํ อติเรกอฑฺฒเตยฺยกํสปรมํ เจตาปิตํ นิสฺสคฺคิยํ, อิมาหํ สงฺฆสฺส นิสฺสชฺชามี”ติ …เป… ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๑๔": "ทเทยฺยา”ติ …เป… ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๑๕": "ทเทยฺยุนฺ”ติ …เป… ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๑๖": "อยฺยาย ทมฺมี”ติฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๑๗ฯ๑": "อติเรกอฑฺฒเตยฺยกํเส อติเรกสญฺญา เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๑๘": "อติเรกอฑฺฒเตยฺยกํเส เวมติกา เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๑๙": "อติเรกอฑฺฒเตยฺยกํเส อูนกสญฺญา เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๒๐": "อูนกอฑฺฒเตยฺยกํเส อติเรกสญฺญา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๒๑": "อูนกอฑฺฒเตยฺยกํเส เวมติกา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๑ฯ๒๒": "อูนกอฑฺฒเตยฺยกํเส อูนกสญฺญา, อนาปตฺติฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๒": "อฑฺฒเตยฺยกํสปรมํ เจตาเปติ, ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๓": "อูนกอฑฺฒเตยฺยกํสปรมํ เจตาเปติ, ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๔": "ญาตกานํ, ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๕": "ปวาริตานํ, ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๖": "อญฺญสฺสตฺถาย, ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๗": "อตฺตโน ธเนน, ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๘": "มหคฺฆํ เจตาเปตุกามสฺส อปฺปคฺฆํ เจตาเปติ, ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๙": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๑๐": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๑๑": "ทฺวาทสมสิกฺขาปทํ นิฏฺฐิตํฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๑๒ฯ๐": "(ทุติย) ปตฺตวคฺค ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๑๓ฯ๐": "๑๐ ปริณตสิกฺขาปท ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๑๔": "อุทฺทิฏฺฐา โข, อยฺยาโย, ตึส นิสฺสคฺคิยา ปาจิตฺติยา ธมฺมาฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๑๕": "ตตฺถายฺยาโย ปุจฺฉามิ—",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๑๖": "“กจฺจิตฺถ ปริสุทฺธา”? ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๑๗": "ทุติยมฺปิ ปุจฺฉามิ—",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๑๘": "“กจฺจิตฺถ ปริสุทฺธา”? ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๑๙": "ตติยมฺปิ ปุจฺฉามิ—",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๒๐": "“กจฺจิตฺถ ปริสุทฺธา”? ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๒๑": "ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
  "ปฺลิ-ตฺวฺ-พิ-วฺพฺ-นฺปฺ๑๒:๒ฯ๒ฯ๒๒": "ภิกฺขุนิวิภงฺเค นิสฺสคฺคิยกณฺฑํ นิฏฺฐิตํฯ "
}
