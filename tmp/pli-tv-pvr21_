{
  "ปฺลิ-ตฺวฺ-ปฺวฺรฺ๒๑:๐ฯ๑": "ปริวาร ",
  "ปฺลิ-ตฺวฺ-ปฺวฺรฺ๒๑:๐ฯ๒": "๒๑ฯ ปญฺจวคฺค ",
  "ปฺลิ-ตฺวฺ-ปฺวฺรฺ๒๑:๐ฯ๓": "๑ฯ กมฺมวคฺค ",
  "ปฺลิ-ตฺวฺ-ปฺวฺรฺ๒๑:๑ฯ๑": "จตฺตาริ กมฺมานิฯ ",
  "ปฺลิ-ตฺวฺ-ปฺวฺรฺ๒๑:๑ฯ๒": "อปโลกนกมฺมํ, ญตฺติกมฺมํ, ญตฺติทุติยกมฺมํ, ญตฺติจตุตฺถกมฺมํ—",
  "ปฺลิ-ตฺวฺ-ปฺวฺรฺ๒๑:๑ฯ๓": "อิมานิ จตฺตาริ กมฺมานิฯ ",
  "ปฺลิ-ตฺวฺ-ปฺวฺรฺ๒๑:๑ฯ๔": "กติหากาเรหิ วิปชฺชนฺติ? ",
  "ปฺลิ-ตฺวฺ-ปฺวฺรฺ๒๑:๑ฯ๕": "อิมานิ จตฺตาริ กมฺมานิ ปญฺจหากาเรหิ วิปชฺชนฺติ—",
  "ปฺลิ-ตฺวฺ-ปฺวฺรฺ๒๑:๑ฯ๖": "วตฺถุโต วา ญตฺติโต วา อนุสฺสาวนโต วา สีมโต วา ปริสโต วาฯ ",
  "ปฺลิ-ตฺวฺ-ปฺวฺรฺ๒๑:๒ฯ๑": "กถํ วตฺถุโต กมฺมานิ วิปชฺชนฺติ? ",
  "ปฺลิ-ตฺวฺ-ปฺวฺรฺ๒๑:๒ฯ๒": "สมฺมุขากรณียํ กมฺมํ อสมฺมุขา กโรติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๓": "ปฏิปุจฺฉากรณียํ กมฺมํ อปฺปฏิปุจฺฉา กโรติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๔": "ปฏิญฺญาย กรณียํ กมฺมํ อปฺปฏิญฺญาย กโรติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๕": "สติวินยารหสฺส อมูฬฺหวินยํ เทติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๖": "อมูฬฺหวินยารหสฺส ตสฺสปาปิยสิกากมฺมํ กโรติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๗": "ตสฺสปาปิยสิกากมฺมารหสฺส ตชฺชนียกมฺมํ กโรติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๘": "ตชฺชนียกมฺมารหสฺส นิยสฺสกมฺมํ กโรติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๙": "นิยสฺสกมฺมารหสฺส ปพฺพาชนียกมฺมํ กโรติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๑๐": "ปพฺพาชนียกมฺมารหสฺส ปฏิสารณียกมฺมํ กโรติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๑๑": "ปฏิสารณียกมฺมารหสฺส อุกฺเขปนียกมฺมํ กโรติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๑๒": "อุกฺเขปนียกมฺมารหสฺส ปริวาสํ เทติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๑๓": "ปริวาสารหํ มูลาย ปฏิกสฺสติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๑๔": "มูลายปฏิกสฺสนารหสฺส มานตฺตํ เทติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๑๕": "มานตฺตารหํ อพฺเภติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๑๖": "อพฺภานารหํ อุปสมฺปาเทติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๑๗": "อนุโปสเถ อุโปสถํ กโรติ, วตฺถุวิปนฺนํ อธมฺมกมฺมํ; ",
  "ปฺลิ-ตฺวฺ-ปฺวฺรฺ๒๑:๒ฯ๑๘": "อปวารณาย ปวาเรติ, วตฺถุวิปนฺนํ อธมฺมกมฺมํฯ ",
  "ปฺลิ-ตฺวฺ-ปฺวฺรฺ๒๑:๒ฯ๑๙": "เอวํ วตฺถุโต กมฺมานิ วิปชฺชนฺติฯ ",
  "ปฺลิ-ตฺวฺ-ปฺวฺรฺ๒๑:๓ฯ๑": "กถํ ญตฺติโต กมฺมานิ วิปชฺชนฺติ? ",
  "ปฺลิ-ตฺวฺ-ปฺวฺรฺ๒๑:๓ฯ๒": "ปญฺจหากาเรหิ ญตฺติโต กมฺมานิ วิปชฺชนฺติ—",
  "ปฺลิ-ตฺวฺ-ปฺวฺรฺ๒๑:๓ฯ๓": "วตฺถุํ น ปรามสติ, สงฺฆํ น ปรามสติ, ปุคฺคลํ น ปรามสติ, ญตฺตึ น ปรามสติ, ปจฺฉา วา ญตฺตึ ฐเปติ—",
  "ปฺลิ-ตฺวฺ-ปฺวฺรฺ๒๑:๓ฯ๔": "อิเมหิ ปญฺจหากาเรหิ ญตฺติโต กมฺมานิ วิปชฺชนฺติฯ ",
  "ปฺลิ-ตฺวฺ-ปฺวฺรฺ๒๑:๔ฯ๑": "กถํ อนุสฺสาวนโต กมฺมานิ วิปชฺชนฺติ? ",
  "ปฺลิ-ตฺวฺ-ปฺวฺรฺ๒๑:๔ฯ๒": "ปญฺจหากาเรหิ อนุสฺสาวนโต กมฺมานิ วิปชฺชนฺติ—",
  "ปฺลิ-ตฺวฺ-ปฺวฺรฺ๒๑:๔ฯ๓": "วตฺถุํ น ปรามสติ, สงฺฆํ น ปรามสติ, ปุคฺคลํ น ปรามสติ, สาวนํ หาเปติ, อกาเล วา สาเวติ—",
  "ปฺลิ-ตฺวฺ-ปฺวฺรฺ๒๑:๔ฯ๔": "อิเมหิ ปญฺจหากาเรหิ อนุสฺสาวนโต กมฺมานิ วิปชฺชนฺติฯ ",
  "ปฺลิ-ตฺวฺ-ปฺวฺรฺ๒๑:๕ฯ๑": "กถํ สีมโต กมฺมานิ วิปชฺชนฺติ? ",
  "ปฺลิ-ตฺวฺ-ปฺวฺรฺ๒๑:๕ฯ๒": "เอกาทสหิ อากาเรหิ สีมโต กมฺมานิ วิปชฺชนฺติ—",
  "ปฺลิ-ตฺวฺ-ปฺวฺรฺ๒๑:๕ฯ๓": "อติขุทฺทกํ สีมํ สมฺมนฺนติ, อติมหตึ สีมํ สมฺมนฺนติ, ขณฺฑนิมิตฺตํ สีมํ สมฺมนฺนติ, ฉายานิมิตฺตํ สีมํ สมฺมนฺนติ, อนิมิตฺตํ สีมํ สมฺมนฺนติ, พหิสีเม ฐิโต สีมํ สมฺมนฺนติ, นทิยา สีมํ สมฺมนฺนติ, สมุทฺเท สีมํ สมฺมนฺนติ, ชาตสฺสเร สีมํ สมฺมนฺนติ, สีมาย สีมํ สมฺภินฺทติ, สีมาย สีมํ อชฺโฌตฺถรติ—",
  "ปฺลิ-ตฺวฺ-ปฺวฺรฺ๒๑:๕ฯ๔": "อิเมหิ เอกาทสหิ อากาเรหิ สีมโต กมฺมานิ วิปชฺชนฺติฯ ",
  "ปฺลิ-ตฺวฺ-ปฺวฺรฺ๒๑:๖ฯ๑": "กถํ ปริสโต กมฺมานิ วิปชฺชนฺติ? ",
  "ปฺลิ-ตฺวฺ-ปฺวฺรฺ๒๑:๖ฯ๒": "ทฺวาทสหิ อากาเรหิ ปริสโต กมฺมานิ วิปชฺชนฺติ—",
  "ปฺลิ-ตฺวฺ-ปฺวฺรฺ๒๑:๖ฯ๓": "จตุวคฺคกรเณ กมฺเม ยาวติกา ภิกฺขู กมฺมปตฺตา เต อนาคตา โหนฺติ, ฉนฺทารหานํ ฉนฺโท อนาหโฏ โหติ, สมฺมุขีภูตา ปฏิกฺโกสนฺติ, จตุวคฺคกรเณ กมฺเม ยาวติกา ภิกฺขู กมฺมปตฺตา เต อาคตา โหนฺติ, ฉนฺทารหานํ ฉนฺโท อนาหโฏ โหติ, สมฺมุขีภูตา ปฏิกฺโกสนฺติ, จตุวคฺคกรเณ กมฺเม ยาวติกา ภิกฺขู กมฺมปตฺตา เต อาคตา โหนฺติ, ฉนฺทารหานํ ฉนฺโท อาหโฏ โหติ, สมฺมุขีภูตา ปฏิกฺโกสนฺติฯ ",
  "ปฺลิ-ตฺวฺ-ปฺวฺรฺ๒๑:๖ฯ๔": "ปญฺจวคฺคกรเณ กมฺเม …เป… ",
  "ปฺลิ-ตฺวฺ-ปฺวฺรฺ๒๑:๖ฯ๕": "ทสวคฺคกรเณ กมฺเม …เป… ",
  "ปฺลิ-ตฺวฺ-ปฺวฺรฺ๒๑:๖ฯ๖": "วีสติวคฺคกรเณ กมฺเม ยาวติกา ภิกฺขู กมฺมปตฺตา เต อนาคตา โหนฺติ, ฉนฺทารหานํ ฉนฺโท อนาหโฏ โหติ, สมฺมุขีภูตา ปฏิกฺโกสนฺติ, วีสติวคฺคกรเณ กมฺเม ยาวติกา ภิกฺขู กมฺมปตฺตา เต อาคตา โหนฺติ, ฉนฺทารหานํ ฉนฺโท อนาหโฏ โหติ, สมฺมุขีภูตา ปฏิกฺโกสนฺติ, วีสติวคฺคกรเณ กมฺเม ยาวติกา ภิกฺขู กมฺมปตฺตา เต อาคตา โหนฺติ, ฉนฺทารหานํ ฉนฺโท อาหโฏ โหติ, สมฺมุขีภูตา ปฏิกฺโกสนฺติ—",
  "ปฺลิ-ตฺวฺ-ปฺวฺรฺ๒๑:๖ฯ๗": "อิเมหิ ทฺวาทสหิ อากาเรหิ ปริสโต กมฺมานิ วิปชฺชนฺติฯ ",
  "ปฺลิ-ตฺวฺ-ปฺวฺรฺ๒๑:๗ฯ๑": "จตุวคฺคกรเณ กมฺเม จตฺตาโร ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหาฯ ",
  "ปฺลิ-ตฺวฺ-ปฺวฺรฺ๒๑:๗ฯ๒": "ยสฺส สงฺโฆ กมฺมํ กโรติ โส เนว กมฺมปตฺโต นาปิ ฉนฺทารโห, อปิ จ กมฺมารโหฯ ",
  "ปฺลิ-ตฺวฺ-ปฺวฺรฺ๒๑:๗ฯ๓": "ปญฺจวคฺคกรเณ กมฺเม ปญฺจ ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหาฯ ",
  "ปฺลิ-ตฺวฺ-ปฺวฺรฺ๒๑:๗ฯ๔": "ยสฺส สงฺโฆ กมฺมํ กโรติ โส เนว กมฺมปตฺโต นาปิ ฉนฺทารโห, อปิ จ กมฺมารโหฯ ",
  "ปฺลิ-ตฺวฺ-ปฺวฺรฺ๒๑:๗ฯ๕": "ทสวคฺคกรเณ กมฺเม ทส ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหาฯ ",
  "ปฺลิ-ตฺวฺ-ปฺวฺรฺ๒๑:๗ฯ๖": "ยสฺส สงฺโฆ กมฺมํ กโรติ โส เนว กมฺมปตฺโต นาปิ ฉนฺทารโห, อปิ จ กมฺมารโหฯ ",
  "ปฺลิ-ตฺวฺ-ปฺวฺรฺ๒๑:๗ฯ๗": "วีสติวคฺคกรเณ กมฺเม วีสติ ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหาฯ ",
  "ปฺลิ-ตฺวฺ-ปฺวฺรฺ๒๑:๗ฯ๘": "ยสฺส สงฺโฆ กมฺมํ กโรติ โส เนว กมฺมปตฺโต นาปิ ฉนฺทารโห, อปิ จ กมฺมารโหฯ ",
  "ปฺลิ-ตฺวฺ-ปฺวฺรฺ๒๑:๘ฯ๑": "จตฺตาริ กมฺมานิ—",
  "ปฺลิ-ตฺวฺ-ปฺวฺรฺ๒๑:๘ฯ๒": "อปโลกนกมฺมํ, ญตฺติกมฺมํ, ญตฺติทุติยกมฺมํ, ญตฺติจตุตฺถกมฺมํฯ ",
  "ปฺลิ-ตฺวฺ-ปฺวฺรฺ๒๑:๘ฯ๓": "อิมานิ จตฺตาริ กมฺมานิ กติหากาเรหิ วิปชฺชนฺติ? ",
  "ปฺลิ-ตฺวฺ-ปฺวฺรฺ๒๑:๘ฯ๔": "อิมานิ จตฺตาริ กมฺมานิ ปญฺจหากาเรหิ วิปชฺชนฺติ—",
  "ปฺลิ-ตฺวฺ-ปฺวฺรฺ๒๑:๘ฯ๕": "วตฺถุโต วา ญตฺติโต วา อนุสฺสาวนโต วา สีมโต วา ปริสโต วาฯ ",
  "ปฺลิ-ตฺวฺ-ปฺวฺรฺ๒๑:๙ฯ๑": "กถํ วตฺถุโต กมฺมานิ วิปชฺชนฺติ? ",
  "ปฺลิ-ตฺวฺ-ปฺวฺรฺ๒๑:๙ฯ๒": "ปณฺฑกํ อุปสมฺปาเทติ, วตฺถุวิปนฺนํ อธมฺมกมฺมํฯ ",
  "ปฺลิ-ตฺวฺ-ปฺวฺรฺ๒๑:๙ฯ๓": "เถยฺยสํวาสกํ อุปสมฺปาเทติ, วตฺถุวิปนฺนํ อธมฺมกมฺมํฯ ",
  "ปฺลิ-ตฺวฺ-ปฺวฺรฺ๒๑:๙ฯ๔": "ติตฺถิยปกฺกนฺตกํ อุปสมฺปาเทติ, วตฺถุวิปนฺนํ อธมฺมกมฺมํฯ ",
  "ปฺลิ-ตฺวฺ-ปฺวฺรฺ๒๑:๙ฯ๕": "ติรจฺฉานคตํ อุปสมฺปาเทติ, วตฺถุวิปนฺนํ อธมฺมกมฺมํฯ ",
  "ปฺลิ-ตฺวฺ-ปฺวฺรฺ๒๑:๙ฯ๖": "มาตุฆาตกํ อุปสมฺปาเทติ, วตฺถุวิปนฺนํ อธมฺมกมฺมํฯ ",
  "ปฺลิ-ตฺวฺ-ปฺวฺรฺ๒๑:๙ฯ๗": "ปิตุฆาตกํ อุปสมฺปาเทติ, วตฺถุวิปนฺนํ อธมฺมกมฺมํฯ ",
  "ปฺลิ-ตฺวฺ-ปฺวฺรฺ๒๑:๙ฯ๘": "อรหนฺตฆาตกํ อุปสมฺปาเทติ, วตฺถุวิปนฺนํ อธมฺมกมฺมํฯ ",
  "ปฺลิ-ตฺวฺ-ปฺวฺรฺ๒๑:๙ฯ๙": "ภิกฺขุนิทูสกํ อุปสมฺปาเทติ, วตฺถุวิปนฺนํ อธมฺมกมฺมํฯ ",
  "ปฺลิ-ตฺวฺ-ปฺวฺรฺ๒๑:๙ฯ๑๐": "สงฺฆเภทกํ อุปสมฺปาเทติ, วตฺถุวิปนฺนํ อธมฺมกมฺมํฯ ",
  "ปฺลิ-ตฺวฺ-ปฺวฺรฺ๒๑:๙ฯ๑๑": "โลหิตุปฺปาทกํ อุปสมฺปาเทติ, วตฺถุวิปนฺนํ อธมฺมกมฺมํฯ ",
  "ปฺลิ-ตฺวฺ-ปฺวฺรฺ๒๑:๙ฯ๑๒": "อุภโตพฺยญฺชนํ อุปสมฺปาเทติ, วตฺถุวิปนฺนํ อธมฺมกมฺมํฯ ",
  "ปฺลิ-ตฺวฺ-ปฺวฺรฺ๒๑:๙ฯ๑๓": "อูนวีสติวสฺสํ ปุคฺคลํ อุปสมฺปาเทติ, วตฺถุวิปนฺนํ อธมฺมกมฺมํฯ ",
  "ปฺลิ-ตฺวฺ-ปฺวฺรฺ๒๑:๙ฯ๑๔": "เอวํ วตฺถุโต กมฺมานิ วิปชฺชนฺติฯ ",
  "ปฺลิ-ตฺวฺ-ปฺวฺรฺ๒๑:๑๐ฯ๑": "กถํ ญตฺติโต กมฺมานิ วิปชฺชนฺติ? ",
  "ปฺลิ-ตฺวฺ-ปฺวฺรฺ๒๑:๑๐ฯ๒": "ปญฺจหากาเรหิ ญตฺติโต กมฺมานิ วิปชฺชนฺติฯ ",
  "ปฺลิ-ตฺวฺ-ปฺวฺรฺ๒๑:๑๐ฯ๓": "วตฺถุํ น ปรามสติ, สงฺฆํ น ปรามสติ, ปุคฺคลํ น ปรามสติ, ญตฺตึ น ปรามสติ, ปจฺฉา วา ญตฺตึ ฐเปติ—",
  "ปฺลิ-ตฺวฺ-ปฺวฺรฺ๒๑:๑๐ฯ๔": "อิเมหิ ปญฺจหากาเรหิ ญตฺติโต กมฺมานิ วิปชฺชนฺติฯ ",
  "ปฺลิ-ตฺวฺ-ปฺวฺรฺ๒๑:๑๑ฯ๑": "กถํ อนุสฺสาวนโต กมฺมานิ วิปชฺชนฺติ? ",
  "ปฺลิ-ตฺวฺ-ปฺวฺรฺ๒๑:๑๑ฯ๒": "ปญฺจหากาเรหิ อนุสฺสาวนโต กมฺมานิ วิปชฺชนฺติ—",
  "ปฺลิ-ตฺวฺ-ปฺวฺรฺ๒๑:๑๑ฯ๓": "วตฺถุํ น ปรามสติ, สงฺฆํ น ปรามสติ, ปุคฺคลํ น ปรามสติ, สาวนํ หาเปติ, อกาเล วา สาเวติ—",
  "ปฺลิ-ตฺวฺ-ปฺวฺรฺ๒๑:๑๑ฯ๔": "อิเมหิ ปญฺจหากาเรหิ อนุสฺสาวนโต กมฺมานิ วิปชฺชนฺติฯ ",
  "ปฺลิ-ตฺวฺ-ปฺวฺรฺ๒๑:๑๒ฯ๑": "กถํ สีมโต กมฺมานิ วิปชฺชนฺติ? ",
  "ปฺลิ-ตฺวฺ-ปฺวฺรฺ๒๑:๑๒ฯ๒": "เอกาทสหิ อากาเรหิ สีมโต กมฺมานิ วิปชฺชนฺติฯ ",
  "ปฺลิ-ตฺวฺ-ปฺวฺรฺ๒๑:๑๒ฯ๓": "อติขุทฺทกํ สีมํ สมฺมนฺนติ, อติมหตึ สีมํ สมฺมนฺนติ, ขณฺฑนิมิตฺตํ สีมํ สมฺมนฺนติ, ฉายานิมิตฺตํ สีมํ สมฺมนฺนติ, อนิมิตฺตํ สีมํ สมฺมนฺนติ, พหิสีเม ฐิโต สีมํ สมฺมนฺนติ, นทิยา สีมํ สมฺมนฺนติ, สมุทฺเท สีมํ สมฺมนฺนติ, ชาตสฺสเร สีมํ สมฺมนฺนติ, สีมาย สีมํ สมฺภินฺทติ, สีมาย สีมํ อชฺโฌตฺถรติ—",
  "ปฺลิ-ตฺวฺ-ปฺวฺรฺ๒๑:๑๒ฯ๔": "อิเมหิ เอกาทสหิ อากาเรหิ สีมโต กมฺมานิ วิปชฺชนฺติฯ ",
  "ปฺลิ-ตฺวฺ-ปฺวฺรฺ๒๑:๑๓ฯ๑": "กถํ ปริสโต กมฺมานิ วิปชฺชนฺติ? ",
  "ปฺลิ-ตฺวฺ-ปฺวฺรฺ๒๑:๑๓ฯ๒": "ทฺวาทสหิ อากาเรหิ ปริสโต กมฺมานิ วิปชฺชนฺติ—",
  "ปฺลิ-ตฺวฺ-ปฺวฺรฺ๒๑:๑๓ฯ๓": "จตุวคฺคกรเณ กมฺเม ยาวติกา ภิกฺขู กมฺมปตฺตา เต อนาคตา โหนฺติ, ฉนฺทารหานํ ฉนฺโท อนาหโฏ โหติ, สมฺมุขีภูตา ปฏิกฺโกสนฺติ, จตุวคฺคกรเณ กมฺเม ยาวติกา ภิกฺขู กมฺมปตฺตา เต อาคตา โหนฺติ, ฉนฺทารหานํ ฉนฺโท อนาหโฏ โหติ, สมฺมุขีภูตา ปฏิกฺโกสนฺติฯ จตุวคฺคกรเณ กมฺเม ยาวติกา ภิกฺขู กมฺมปตฺตา เต อาคตา โหนฺติ, ฉนฺทารหานํ ฉนฺโท อาหโฏ โหติ, สมฺมุขีภูตา ปฏิกฺโกสนฺติฯ ",
  "ปฺลิ-ตฺวฺ-ปฺวฺรฺ๒๑:๑๓ฯ๔": "ปญฺจวคฺคกรเณ กมฺเม …เป… ",
  "ปฺลิ-ตฺวฺ-ปฺวฺรฺ๒๑:๑๓ฯ๕": "ทสวคฺคกรเณ กมฺเม …เป… ",
  "ปฺลิ-ตฺวฺ-ปฺวฺรฺ๒๑:๑๓ฯ๖": "วีสติวคฺคกรเณ กมฺเม ยาวติกา ภิกฺขู กมฺมปตฺตา เต อนาคตา โหนฺติ, ฉนฺทารหานํ ฉนฺโท อนาหโฏ โหติ, สมฺมุขีภูตา ปฏิกฺโกสนฺติฯ ",
  "ปฺลิ-ตฺวฺ-ปฺวฺรฺ๒๑:๑๓ฯ๗": "วีสติวคฺคกรเณ กมฺเม ยาวติกา ภิกฺขู กมฺมปตฺตา เต อาคตา โหนฺติ, ฉนฺทารหานํ ฉนฺโท อนาหโฏ โหติ, สมฺมุขีภูตา ปฏิกฺโกสนฺติฯ วีสติวคฺคกรเณ กมฺเม ยาวติกา ภิกฺขู กมฺมปตฺตา เต อาคตา โหนฺติ, ฉนฺทารหานํ ฉนฺโท อาหโฏ โหติ, สมฺมุขีภูตา ปฏิกฺโกสนฺติ—อิเมหิ ทฺวาทสหิ อากาเรหิ ปริสโต กมฺมานิ วิปชฺชนฺติฯ ",
  "ปฺลิ-ตฺวฺ-ปฺวฺรฺ๒๑:๑๔ฯ๑": "อปโลกนกมฺมํ กติ ฐานานิ คจฺฉติ? ",
  "ปฺลิ-ตฺวฺ-ปฺวฺรฺ๒๑:๑๔ฯ๒": "ญตฺติกมฺมํ กติ ฐานานิ คจฺฉติ? ",
  "ปฺลิ-ตฺวฺ-ปฺวฺรฺ๒๑:๑๔ฯ๓": "ญตฺติทุติยกมฺมํ กติ ฐานานิ คจฺฉติ? ",
  "ปฺลิ-ตฺวฺ-ปฺวฺรฺ๒๑:๑๔ฯ๔": "ญตฺติจตุตฺถกมฺมํ กติ ฐานานิ คจฺฉติ? ",
  "ปฺลิ-ตฺวฺ-ปฺวฺรฺ๒๑:๑๔ฯ๕": "อปโลกนกมฺมํ ปญฺจ ฐานานิ คจฺฉติฯ ",
  "ปฺลิ-ตฺวฺ-ปฺวฺรฺ๒๑:๑๔ฯ๖": "ญตฺติกมฺมํ นว ฐานานิ คจฺฉติฯ ",
  "ปฺลิ-ตฺวฺ-ปฺวฺรฺ๒๑:๑๔ฯ๗": "ญตฺติทุติยกมฺมํ สตฺต ฐานานิ คจฺฉติฯ ",
  "ปฺลิ-ตฺวฺ-ปฺวฺรฺ๒๑:๑๔ฯ๘": "ญตฺติจตุตฺถกมฺมํ สตฺต ฐานานิ คจฺฉติฯ ",
  "ปฺลิ-ตฺวฺ-ปฺวฺรฺ๒๑:๑๕ฯ๑": "อปโลกนกมฺมํ กตมานิ ปญฺจ ฐานานิ คจฺฉติ? ",
  "ปฺลิ-ตฺวฺ-ปฺวฺรฺ๒๑:๑๕ฯ๒": "โอสารณํ, นิสฺสารณํ, ภณฺฑุกมฺมํ, พฺรหฺมทณฺฑํ, กมฺมลกฺขณญฺเญว ปญฺจมํ—",
  "ปฺลิ-ตฺวฺ-ปฺวฺรฺ๒๑:๑๕ฯ๓": "อปโลกนกมฺมํ อิมานิ ปญฺจ ฐานานิ คจฺฉติฯ ",
  "ปฺลิ-ตฺวฺ-ปฺวฺรฺ๒๑:๑๕ฯ๔": "ญตฺติกมฺมํ กตมานิ นว ฐานานิ คจฺฉติ? ",
  "ปฺลิ-ตฺวฺ-ปฺวฺรฺ๒๑:๑๕ฯ๕": "โอสารณํ, นิสฺสารณํ, อุโปสถํ, ปวารณํ, สมฺมุตึ, ทานํ, ปฏิคฺคหํ, ปจฺจุกฺกฑฺฒนํ, กมฺมลกฺขณญฺเญว นวมํ—",
  "ปฺลิ-ตฺวฺ-ปฺวฺรฺ๒๑:๑๕ฯ๖": "ญตฺติกมฺมํ อิมานิ นว ฐานานิ คจฺฉติฯ ",
  "ปฺลิ-ตฺวฺ-ปฺวฺรฺ๒๑:๑๕ฯ๗": "ญตฺติทุติยกมฺมํ กตมานิ สตฺต ฐานานิ คจฺฉติ? ",
  "ปฺลิ-ตฺวฺ-ปฺวฺรฺ๒๑:๑๕ฯ๘": "โอสารณํ, นิสฺสารณํ, สมฺมุตึ, ทานํ, อุทฺธรณํ, เทสนํ, กมฺมลกฺขณญฺเญว สตฺตมํ—",
  "ปฺลิ-ตฺวฺ-ปฺวฺรฺ๒๑:๑๕ฯ๙": "ญตฺติทุติยกมฺมํ อิมานิ สตฺต ฐานานิ คจฺฉติฯ ",
  "ปฺลิ-ตฺวฺ-ปฺวฺรฺ๒๑:๑๕ฯ๑๐": "ญตฺติจตุตฺถกมฺมํ กตมานิ สตฺต ฐานานิ คจฺฉติ? ",
  "ปฺลิ-ตฺวฺ-ปฺวฺรฺ๒๑:๑๕ฯ๑๑": "โอสารณํ, นิสฺสารณํ, สมฺมุตึ, ทานํ, นิคฺคหํ, สมนุภาสนํ, กมฺมลกฺขณญฺเญว สตฺตมํ—",
  "ปฺลิ-ตฺวฺ-ปฺวฺรฺ๒๑:๑๕ฯ๑๒": "ญตฺติจตุตฺถกมฺมํ อิมานิ สตฺต ฐานานิ คจฺฉติฯ ",
  "ปฺลิ-ตฺวฺ-ปฺวฺรฺ๒๑:๑๖ฯ๑": "จตุวคฺคกรเณ กมฺเม จตฺตาโร ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหาฯ ",
  "ปฺลิ-ตฺวฺ-ปฺวฺรฺ๒๑:๑๖ฯ๒": "ยสฺส สงฺโฆ กมฺมํ กโรติ โส เนว กมฺมปตฺโต นาปิ ฉนฺทารโห, อปิ จ กมฺมารโหฯ ",
  "ปฺลิ-ตฺวฺ-ปฺวฺรฺ๒๑:๑๖ฯ๓": "ปญฺจวคฺคกรเณ กมฺเม ปญฺจ ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหาฯ ",
  "ปฺลิ-ตฺวฺ-ปฺวฺรฺ๒๑:๑๖ฯ๔": "ยสฺส สงฺโฆ กมฺมํ กโรติ โส เนว กมฺมปตฺโต นาปิ ฉนฺทารโห, อปิ จ กมฺมารโหฯ ",
  "ปฺลิ-ตฺวฺ-ปฺวฺรฺ๒๑:๑๖ฯ๕": "ทสวคฺคกรเณ กมฺเม ทส ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหาฯ ",
  "ปฺลิ-ตฺวฺ-ปฺวฺรฺ๒๑:๑๖ฯ๖": "ยสฺส สงฺโฆ กมฺมํ กโรติ โส เนว กมฺมปตฺโต นาปิ ฉนฺทารโห, อปิ จ กมฺมารโหฯ ",
  "ปฺลิ-ตฺวฺ-ปฺวฺรฺ๒๑:๑๖ฯ๗": "วีสติวคฺคกรเณ กมฺเม วีสติ ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหาฯ ",
  "ปฺลิ-ตฺวฺ-ปฺวฺรฺ๒๑:๑๖ฯ๘": "ยสฺส สงฺโฆ กมฺมํ กโรติ โส เนว กมฺมปตฺโต นาปิ ฉนฺทารโห, อปิ จ กมฺมารโหฯ ",
  "ปฺลิ-ตฺวฺ-ปฺวฺรฺ๒๑:๑๗ฯ๑": "กมฺมวคฺโค นิฏฺฐิโต ปฐโมฯ ",
  "ปฺลิ-ตฺวฺ-ปฺวฺรฺ๒๑:๑๘ฯ๐": "๒ฯ อตฺถวสวคฺค ",
  "ปฺลิ-ตฺวฺ-ปฺวฺรฺ๒๑:๑๘ฯ๑": "เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๑๘ฯ๒": "สงฺฆสุฏฺฐุตาย, สงฺฆผาสุตาย—",
  "ปฺลิ-ตฺวฺ-ปฺวฺรฺ๒๑:๑๘ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๑๙ฯ๑": "เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๑๙ฯ๒": "ทุมฺมงฺกูนํ ปุคฺคลานํ นิคฺคหาย, เปสลานํ ภิกฺขูนํ ผาสุวิหาราย—",
  "ปฺลิ-ตฺวฺ-ปฺวฺรฺ๒๑:๑๙ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๐ฯ๑": "เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๐ฯ๒": "ทิฏฺฐธมฺมิกานํ อาสวานํ สํวราย, สมฺปรายิกานํ อาสวานํ ปฏิฆาตาย—",
  "ปฺลิ-ตฺวฺ-ปฺวฺรฺ๒๑:๒๐ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๑ฯ๑": "เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๑ฯ๒": "ทิฏฺฐธมฺมิกานํ เวรานํ สํวราย, สมฺปรายิกานํ เวรานํ ปฏิฆาตาย—",
  "ปฺลิ-ตฺวฺ-ปฺวฺรฺ๒๑:๒๑ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๒ฯ๑": "เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๒ฯ๒": "ทิฏฺฐธมฺมิกานํ วชฺชานํ สํวราย, สมฺปรายิกานํ วชฺชานํ ปฏิฆาตาย—",
  "ปฺลิ-ตฺวฺ-ปฺวฺรฺ๒๑:๒๒ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๓ฯ๑": "เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๓ฯ๒": "ทิฏฺฐธมฺมิกานํ ภยานํ สํวราย, สมฺปรายิกานํ ภยานํ ปฏิฆาตาย—",
  "ปฺลิ-ตฺวฺ-ปฺวฺรฺ๒๑:๒๓ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๔ฯ๑": "เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๔ฯ๒": "ทิฏฺฐธมฺมิกานํ อกุสลานํ ธมฺมานํ สํวราย, สมฺปรายิกานํ อกุสลานํ ธมฺมานํ ปฏิฆาตาย—",
  "ปฺลิ-ตฺวฺ-ปฺวฺรฺ๒๑:๒๔ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๕ฯ๑": "เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๕ฯ๒": "คิหีนํ อนุกมฺปาย, ปาปิจฺฉานํ ปกฺขุปจฺเฉทาย—",
  "ปฺลิ-ตฺวฺ-ปฺวฺรฺ๒๑:๒๕ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๖ฯ๑": "เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๖ฯ๒": "อปฺปสนฺนานํ ปสาทาย, ปสนฺนานํ ภิโยฺยภาวาย—",
  "ปฺลิ-ตฺวฺ-ปฺวฺรฺ๒๑:๒๖ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๗ฯ๑": "เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๗ฯ๒": "สทฺธมฺมฏฺฐิติยา, วินยานุคฺคหาย—",
  "ปฺลิ-ตฺวฺ-ปฺวฺรฺ๒๑:๒๗ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
  "ปฺลิ-ตฺวฺ-ปฺวฺรฺ๒๑:๒๘ฯ๑": "อตฺถวสวคฺโค นิฏฺฐิโต ทุติโยฯ ",
  "ปฺลิ-ตฺวฺ-ปฺวฺรฺ๒๑:๒๙ฯ๐": "๓ฯ ปญฺญตฺตวคฺค ",
  "ปฺลิ-ตฺวฺ-ปฺวฺรฺ๒๑:๒๙ฯ๑": "เทฺว อตฺถวเส ปฏิจฺจ ตถาคเตน สาวกานํ ปาติโมกฺขํ ปญฺญตฺตํ …เป… ",
  "ปฺลิ-ตฺวฺ-ปฺวฺรฺ๒๑:๒๙ฯ๒": "ปาติโมกฺขุทฺเทโส ปญฺญตฺโต … ",
  "ปฺลิ-ตฺวฺ-ปฺวฺรฺ๒๑:๒๙ฯ๓": "ปาติโมกฺขฏฺฐปนํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๔": "ปวารณา ปญฺญตฺตา … ",
  "ปฺลิ-ตฺวฺ-ปฺวฺรฺ๒๑:๒๙ฯ๕": "ปวารณาฐปนํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๖": "ตชฺชนียกมฺมํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๗": "นิยสฺสกมฺมํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๘": "ปพฺพาชนียกมฺมํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๙": "ปฏิสารณียกมฺมํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๑๐": "อุกฺเขปนียกมฺมํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๑๑": "ปริวาสทานํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๑๒": "มูลายปฏิกสฺสนา ปญฺญตฺตา … ",
  "ปฺลิ-ตฺวฺ-ปฺวฺรฺ๒๑:๒๙ฯ๑๓": "มานตฺตทานํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๑๔": "อพฺภานํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๑๕": "โอสารณียํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๑๖": "นิสฺสารณียํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๑๗": "อุปสมฺปทํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๑๘": "อปโลกนกมฺมํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๑๙": "ญตฺติกมฺมํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๒๐": "ญตฺติทุติยกมฺมํ ปญฺญตฺตํ … ",
  "ปฺลิ-ตฺวฺ-ปฺวฺรฺ๒๑:๒๙ฯ๒๑": "ญตฺติจตุตฺถกมฺมํ ปญฺญตฺตํ …เป…ฯ ",
  "ปฺลิ-ตฺวฺ-ปฺวฺรฺ๒๑:๓๐ฯ๑": "ปญฺญตฺตวคฺโค นิฏฺฐิโต ตติโยฯ ",
  "ปฺลิ-ตฺวฺ-ปฺวฺรฺ๒๑:๓๑ฯ๐": "๔ฯ อปญฺญตฺเตปญฺญตฺตวคฺค ",
  "ปฺลิ-ตฺวฺ-ปฺวฺรฺ๒๑:๓๑ฯ๑": "…เป… ",
  "ปฺลิ-ตฺวฺ-ปฺวฺรฺ๒๑:๓๑ฯ๒": "อปญฺญตฺเต ปญฺญตฺตํ, ปญฺญตฺเต อนุปญฺญตฺตํ …เป… ",
  "ปฺลิ-ตฺวฺ-ปฺวฺรฺ๒๑:๓๑ฯ๓": "สมฺมุขาวินโย ปญฺญตฺโต …เป… ",
  "ปฺลิ-ตฺวฺ-ปฺวฺรฺ๒๑:๓๑ฯ๔": "สติวินโย ปญฺญตฺโต …เป… ",
  "ปฺลิ-ตฺวฺ-ปฺวฺรฺ๒๑:๓๑ฯ๕": "อมูฬฺหวินโย ปญฺญตฺโต …เป… ",
  "ปฺลิ-ตฺวฺ-ปฺวฺรฺ๒๑:๓๑ฯ๖": "ปฏิญฺญาตกรณํ ปญฺญตฺตํ …เป… ",
  "ปฺลิ-ตฺวฺ-ปฺวฺรฺ๒๑:๓๑ฯ๗": "เยภุยฺยสิกา ปญฺญตฺตา …เป… ",
  "ปฺลิ-ตฺวฺ-ปฺวฺรฺ๒๑:๓๑ฯ๘": "ตสฺสปาปิยสิกา ปญฺญตฺตา …เป… ",
  "ปฺลิ-ตฺวฺ-ปฺวฺรฺ๒๑:๓๑ฯ๙": "ติณวตฺถารโก ปญฺญตฺโต สงฺฆสุฏฺฐุตาย, สงฺฆผาสุตาย—",
  "ปฺลิ-ตฺวฺ-ปฺวฺรฺ๒๑:๓๑ฯ๑๐": "อิเม เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๒ฯ๑": "เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๒ฯ๒": "ทุมฺมงฺกูนํ ปุคฺคลานํ นิคฺคหาย, เปสลานํ ภิกฺขูนํ ผาสุวิหาราย—",
  "ปฺลิ-ตฺวฺ-ปฺวฺรฺ๒๑:๓๒ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๓ฯ๑": "เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๓ฯ๒": "ทิฏฺฐธมฺมิกานํ อาสวานํ สํวราย, สมฺปรายิกานํ อาสวานํ ปฏิฆาตาย—",
  "ปฺลิ-ตฺวฺ-ปฺวฺรฺ๒๑:๓๓ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๔ฯ๑": "เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๔ฯ๒": "ทิฏฺฐธมฺมิกานํ เวรานํ สํวราย, สมฺปรายิกานํ เวรานํ ปฏิฆาตาย—",
  "ปฺลิ-ตฺวฺ-ปฺวฺรฺ๒๑:๓๔ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๕ฯ๑": "เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๕ฯ๒": "ทิฏฺฐธมฺมิกานํ วชฺชานํ สํวราย, สมฺปรายิกานํ วชฺชานํ ปฏิฆาตาย—",
  "ปฺลิ-ตฺวฺ-ปฺวฺรฺ๒๑:๓๕ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๖ฯ๑": "เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๖ฯ๒": "ทิฏฺฐธมฺมิกานํ ภยานํ สํวราย, สมฺปรายิกานํ ภยานํ ปฏิฆาตาย—",
  "ปฺลิ-ตฺวฺ-ปฺวฺรฺ๒๑:๓๖ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๗ฯ๑": "เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๗ฯ๒": "ทิฏฺฐธมฺมิกานํ อกุสลานํ ธมฺมานํ สํวราย, สมฺปรายิกานํ อกุสลานํ ธมฺมานํ ปฏิฆาตาย—",
  "ปฺลิ-ตฺวฺ-ปฺวฺรฺ๒๑:๓๗ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๘ฯ๑": "เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๘ฯ๒": "คิหีนํ อนุกมฺปาย, ปาปิจฺฉานํ ปกฺขุปจฺเฉทาย—",
  "ปฺลิ-ตฺวฺ-ปฺวฺรฺ๒๑:๓๘ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๙ฯ๑": "เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๓๙ฯ๒": "อปฺปสนฺนานํ ปสาทาย, ปสนฺนานํ ภิโยฺยภาวาย—",
  "ปฺลิ-ตฺวฺ-ปฺวฺรฺ๒๑:๓๙ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๔๐ฯ๑": "เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๔๐ฯ๒": "สทฺธมฺมฏฺฐิติยา, วินยานุคฺคหาย—",
  "ปฺลิ-ตฺวฺ-ปฺวฺรฺ๒๑:๔๐ฯ๓": "อิเม เทฺว อตฺถวเส ปฏิจฺจ ตถาคเตน สาวกานํ ติณวตฺถารโก ปญฺญตฺโตฯ ",
  "ปฺลิ-ตฺวฺ-ปฺวฺรฺ๒๑:๔๑ฯ๑": "อปญฺญตฺเต ปญฺญตฺตวคฺโค นิฏฺฐิโต จตุตฺโถฯ ",
  "ปฺลิ-ตฺวฺ-ปฺวฺรฺ๒๑:๔๒ฯ๐": "๕ฯ นวสงฺคหวคฺค ",
  "ปฺลิ-ตฺวฺ-ปฺวฺรฺ๒๑:๔๒ฯ๑": "นวสงฺคหา—",
  "ปฺลิ-ตฺวฺ-ปฺวฺรฺ๒๑:๔๒ฯ๒": "วตฺถุสงฺคโห, วิปตฺติสงฺคโห อาปตฺติสงฺคโห, นิทานสงฺคโห, ปุคฺคลสงฺคโห, ขนฺธสงฺคโห, สมุฏฺฐานสงฺคโห, อธิกรณสงฺคโห, สมถสงฺคโหติฯ ",
  "ปฺลิ-ตฺวฺ-ปฺวฺรฺ๒๑:๔๓ฯ๑": "อธิกรเณ สมุปฺปนฺเน สเจ อุโภ อตฺถปจฺจตฺถิกา อาคจฺฉนฺติ อุภินฺนมฺปิ วตฺถุ อาโรจาเปตพฺพํฯ ",
  "ปฺลิ-ตฺวฺ-ปฺวฺรฺ๒๑:๔๓ฯ๒": "อุภินฺนมฺปิ วตฺถุํ อาโรจาเปตฺวา อุภินฺนมฺปิ ปฏิญฺญา โสตพฺพาฯ ",
  "ปฺลิ-ตฺวฺ-ปฺวฺรฺ๒๑:๔๓ฯ๓": "อุภินฺนมฺปิ ปฏิญฺญํ สุตฺวา อุโภปิ วตฺตพฺพา—",
  "ปฺลิ-ตฺวฺ-ปฺวฺรฺ๒๑:๔๓ฯ๔": "“อมฺหากํ อิมสฺมึ อธิกรเณ วูปสมิเต อุโภปิ ตุฏฺฐา ภวิสฺสถา”ติฯ ",
  "ปฺลิ-ตฺวฺ-ปฺวฺรฺ๒๑:๔๓ฯ๕": "สเจ อาหํสุ—",
  "ปฺลิ-ตฺวฺ-ปฺวฺรฺ๒๑:๔๓ฯ๖": "“อุโภปิ ตุฏฺฐา ภวิสฺสามา”ติ, สงฺเฆน ตํ อธิกรณํ สมฺปฏิจฺฉิตพฺพํฯ ",
  "ปฺลิ-ตฺวฺ-ปฺวฺรฺ๒๑:๔๓ฯ๗": "สเจ อลชฺชุสฺสนฺนา โหติ, ปริสา อุพฺพาหิกาย วูปสเมตพฺพํฯ ",
  "ปฺลิ-ตฺวฺ-ปฺวฺรฺ๒๑:๔๓ฯ๘": "สเจ พาลุสฺสนฺนา โหติ, ปริสา วินยธโร ปริเยสิตพฺโพ เยน ธมฺเมน เยน วินเยน เยน สตฺถุสาสเนน ตํ อธิกรณํ วูปสมฺมติฯ ",
  "ปฺลิ-ตฺวฺ-ปฺวฺรฺ๒๑:๔๓ฯ๙": "ตถา ตํ อธิกรณํ วูปสเมตพฺพํฯ ",
  "ปฺลิ-ตฺวฺ-ปฺวฺรฺ๒๑:๔๔ฯ๑": "วตฺถุ ชานิตพฺพํ, โคตฺตํ ชานิตพฺพํ, นามํ ชานิตพฺพํ, อาปตฺติ ชานิตพฺพาฯ ",
  "ปฺลิ-ตฺวฺ-ปฺวฺรฺ๒๑:๔๕ฯ๑": "เมถุนธมฺโมติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๔๕ฯ๒": "ปาราชิกนฺติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๔๖ฯ๑": "อทินฺนาทานนฺติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๔๖ฯ๒": "ปาราชิกนฺติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๔๗ฯ๑": "มนุสฺสวิคฺคโหติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๔๗ฯ๒": "ปาราชิกนฺติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๔๘ฯ๑": "อุตฺตริมนุสฺสธมฺโมติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๔๘ฯ๒": "ปาราชิกนฺติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๔๙ฯ๑": "สุกฺกวิสฺสฏฺฐีติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๔๙ฯ๒": "สงฺฆาทิเสโสติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๕๐ฯ๑": "กายสํสคฺโคติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๕๐ฯ๒": "สงฺฆาทิเสโสติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๕๑ฯ๑": "ทุฏฺฐุลฺลวาจาติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๕๑ฯ๒": "สงฺฆาทิเสโสติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๕๒ฯ๑": "อตฺตกามนฺติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๕๒ฯ๒": "สงฺฆาทิเสโสติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๕๓ฯ๑": "สญฺจริตฺตนฺติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๕๓ฯ๒": "สงฺฆาทิเสโสติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๕๔ฯ๑": "สญฺญาจิกาย กุฏึ การาปนนฺติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๕๔ฯ๒": "สงฺฆาทิเสโสติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๕๕ฯ๑": "มหลฺลกํ วิหารํ การาปนนฺติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๕๕ฯ๒": "สงฺฆาทิเสโสติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๕๖ฯ๑": "ภิกฺขุํ อมูลเกน ปาราชิเกน ธมฺเมน อนุทฺธํสนนฺติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๕๖ฯ๒": "สงฺฆาทิเสโสติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๕๗ฯ๑": "ภิกฺขุํ อญฺญภาคิยสฺส อธิกรณสฺส กิญฺจิ เทสํ เลสมตฺตํ อุปาทาย ปาราชิเกน ธมฺเมน อนุทฺธํสนนฺติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๕๗ฯ๒": "สงฺฆาทิเสโสติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๕๘ฯ๑": "สงฺฆเภทกสฺส ภิกฺขุโน ยาวตติยํ สมนุภาสนาย น ปฏินิสฺสชฺชนนฺติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๕๘ฯ๒": "สงฺฆาทิเสโสติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๕๙ฯ๑": "เภทกานุวตฺตกานํ ภิกฺขูนํ ยาวตติยํ สมนุภาสนาย น ปฏินิสฺสชฺชนนฺติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๕๙ฯ๒": "สงฺฆาทิเสโสติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๖๐ฯ๑": "ทุพฺพจสฺส ภิกฺขุโน ยาวตติยํ สมนุภาสนาย น ปฏินิสฺสชฺชนนฺติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๖๐ฯ๒": "สงฺฆาทิเสโสติ นามญฺเจว อาปตฺติ จฯ ",
  "ปฺลิ-ตฺวฺ-ปฺวฺรฺ๒๑:๖๑ฯ๑": "กุลทูสกสฺส ภิกฺขุโน ยาวตติยํ สมนุภาสนาย น ปฏินิสฺสชฺชนนฺติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๖๑ฯ๒": "สงฺฆาทิเสโสติ นามญฺเจว อาปตฺติ จ …เป…ฯ ",
  "ปฺลิ-ตฺวฺ-ปฺวฺรฺ๒๑:๖๒ฯ๑": "อนาทริยํ ปฏิจฺจ อุทเก อุจฺจารํ วา ปสฺสาวํ วา เขฬํ วา กรณนฺติ วตฺถุ เจว โคตฺตญฺจ—",
  "ปฺลิ-ตฺวฺ-ปฺวฺรฺ๒๑:๖๒ฯ๒": "ทุกฺกฏนฺติ นามญฺเจว อาปตฺติ จาติฯ ",
  "ปฺลิ-ตฺวฺ-ปฺวฺรฺ๒๑:๖๓ฯ๑": "นวสงฺคหวคฺโค นิฏฺฐิโต ปญฺจโมฯ ",
  "ปฺลิ-ตฺวฺ-ปฺวฺรฺ๒๑:๖๔ฯ๑": "ตสฺสุทฺทานํ ",
  "ปฺลิ-ตฺวฺ-ปฺวฺรฺ๒๑:๖๕ฯ๑": "อปโลกนํ ญตฺติ จ, ",
  "ปฺลิ-ตฺวฺ-ปฺวฺรฺ๒๑:๖๕ฯ๒": "ทุติยํ จตุตฺเถน จ; ",
  "ปฺลิ-ตฺวฺ-ปฺวฺรฺ๒๑:๖๕ฯ๓": "วตฺถุ ญตฺติ อนุสฺสาวนํ, ",
  "ปฺลิ-ตฺวฺ-ปฺวฺรฺ๒๑:๖๕ฯ๔": "สีมา ปริสเมว จฯ ",
  "ปฺลิ-ตฺวฺ-ปฺวฺรฺ๒๑:๖๖ฯ๑": "สมฺมุขา ปฏิปุจฺฉา จ, ",
  "ปฺลิ-ตฺวฺ-ปฺวฺรฺ๒๑:๖๖ฯ๒": "ปฏิญฺญา วินยารโห; ",
  "ปฺลิ-ตฺวฺ-ปฺวฺรฺ๒๑:๖๖ฯ๓": "วตฺถุ สงฺฆปุคฺคลญฺจ, ",
  "ปฺลิ-ตฺวฺ-ปฺวฺรฺ๒๑:๖๖ฯ๔": "ญตฺตึ น ปจฺฉา ญตฺติ จฯ ",
  "ปฺลิ-ตฺวฺ-ปฺวฺรฺ๒๑:๖๗ฯ๑": "วตฺถุํ สงฺฆปุคฺคลญฺจ, ",
  "ปฺลิ-ตฺวฺ-ปฺวฺรฺ๒๑:๖๗ฯ๒": "สาวนํ อกาเลน จ; ",
  "ปฺลิ-ตฺวฺ-ปฺวฺรฺ๒๑:๖๗ฯ๓": "อติขุทฺทกา มหนฺตา จ, ",
  "ปฺลิ-ตฺวฺ-ปฺวฺรฺ๒๑:๖๗ฯ๔": "ขณฺฑจฺฉายา นิมิตฺตกาฯ ",
  "ปฺลิ-ตฺวฺ-ปฺวฺรฺ๒๑:๖๘ฯ๑": "พหินที สมุทฺเท จ, ",
  "ปฺลิ-ตฺวฺ-ปฺวฺรฺ๒๑:๖๘ฯ๒": "ชาตสฺสเร จ ภินฺทติ; ",
  "ปฺลิ-ตฺวฺ-ปฺวฺรฺ๒๑:๖๘ฯ๓": "อชฺโฌตฺถรติ สีมาย, ",
  "ปฺลิ-ตฺวฺ-ปฺวฺรฺ๒๑:๖๘ฯ๔": "จตุ ปญฺจ จ วคฺคิกาฯ ",
  "ปฺลิ-ตฺวฺ-ปฺวฺรฺ๒๑:๖๙ฯ๑": "ทส วีสติวคฺคา จ, ",
  "ปฺลิ-ตฺวฺ-ปฺวฺรฺ๒๑:๖๙ฯ๒": "อนาหฏา จ อาหฏา; ",
  "ปฺลิ-ตฺวฺ-ปฺวฺรฺ๒๑:๖๙ฯ๓": "กมฺมปตฺตา ฉนฺทารหา, ",
  "ปฺลิ-ตฺวฺ-ปฺวฺรฺ๒๑:๖๙ฯ๔": "กมฺมารหา จ ปุคฺคลาฯ ",
  "ปฺลิ-ตฺวฺ-ปฺวฺรฺ๒๑:๗๐ฯ๑": "อปโลกนํ ปญฺจฏฺฐานํ, ",
  "ปฺลิ-ตฺวฺ-ปฺวฺรฺ๒๑:๗๐ฯ๒": "ญตฺติ จ นวฐานิกา; ",
  "ปฺลิ-ตฺวฺ-ปฺวฺรฺ๒๑:๗๐ฯ๓": "ญตฺติ ทุติยํ สตฺตฏฺฐานํ, ",
  "ปฺลิ-ตฺวฺ-ปฺวฺรฺ๒๑:๗๐ฯ๔": "จตุตฺถา สตฺตฐานิกาฯ ",
  "ปฺลิ-ตฺวฺ-ปฺวฺรฺ๒๑:๗๑ฯ๑": "สุฏฺฐุ ผาสุ จ ทุมฺมงฺกุ, ",
  "ปฺลิ-ตฺวฺ-ปฺวฺรฺ๒๑:๗๑ฯ๒": "เปสลา จาปิ อาสวา; ",
  "ปฺลิ-ตฺวฺ-ปฺวฺรฺ๒๑:๗๑ฯ๓": "เวรวชฺชภยญฺเจว, ",
  "ปฺลิ-ตฺวฺ-ปฺวฺรฺ๒๑:๗๑ฯ๔": "อกุสลํ คิหีนญฺจฯ ",
  "ปฺลิ-ตฺวฺ-ปฺวฺรฺ๒๑:๗๒ฯ๑": "ปาปิจฺฉา อปฺปสนฺนานํ, ",
  "ปฺลิ-ตฺวฺ-ปฺวฺรฺ๒๑:๗๒ฯ๒": "ปสนฺนา ธมฺมฏฺฐปนา; ",
  "ปฺลิ-ตฺวฺ-ปฺวฺรฺ๒๑:๗๒ฯ๓": "วินยานุคฺคหา เจว, ",
  "ปฺลิ-ตฺวฺ-ปฺวฺรฺ๒๑:๗๒ฯ๔": "ปาติโมกฺขุทฺเทเสน จฯ ",
  "ปฺลิ-ตฺวฺ-ปฺวฺรฺ๒๑:๗๓ฯ๑": "ปาติโมกฺขญฺจ ฐปนา, ",
  "ปฺลิ-ตฺวฺ-ปฺวฺรฺ๒๑:๗๓ฯ๒": "ปวารณญฺจ ฐปนํ; ",
  "ปฺลิ-ตฺวฺ-ปฺวฺรฺ๒๑:๗๓ฯ๓": "ตชฺชนียา นิยสฺสญฺจ, ",
  "ปฺลิ-ตฺวฺ-ปฺวฺรฺ๒๑:๗๓ฯ๔": "ปพฺพาชนีย ปฏิสารณีฯ ",
  "ปฺลิ-ตฺวฺ-ปฺวฺรฺ๒๑:๗๔ฯ๑": "อุกฺเขปน ปริวาสํ, ",
  "ปฺลิ-ตฺวฺ-ปฺวฺรฺ๒๑:๗๔ฯ๒": "มูลมานตฺตอพฺภานํ; ",
  "ปฺลิ-ตฺวฺ-ปฺวฺรฺ๒๑:๗๔ฯ๓": "โอสารณํ นิสฺสารณํ, ",
  "ปฺลิ-ตฺวฺ-ปฺวฺรฺ๒๑:๗๔ฯ๔": "ตเถว อุปสมฺปทาฯ ",
  "ปฺลิ-ตฺวฺ-ปฺวฺรฺ๒๑:๗๕ฯ๑": "อปโลกนญตฺติ จ, ",
  "ปฺลิ-ตฺวฺ-ปฺวฺรฺ๒๑:๗๕ฯ๒": "ทุติยญฺจ จตุตฺถกํ; ",
  "ปฺลิ-ตฺวฺ-ปฺวฺรฺ๒๑:๗๕ฯ๓": "อปญฺญตฺเตนุปญฺญตฺตํ, ",
  "ปฺลิ-ตฺวฺ-ปฺวฺรฺ๒๑:๗๕ฯ๔": "สมฺมุขาวินโย สติฯ ",
  "ปฺลิ-ตฺวฺ-ปฺวฺรฺ๒๑:๗๖ฯ๑": "อมูฬฺหปฏิเยภุยฺย, ",
  "ปฺลิ-ตฺวฺ-ปฺวฺรฺ๒๑:๗๖ฯ๒": "ปาปิย ติณวตฺถารกํ; ",
  "ปฺลิ-ตฺวฺ-ปฺวฺรฺ๒๑:๗๖ฯ๓": "วตฺถุ วิปตฺติ อาปตฺติ, ",
  "ปฺลิ-ตฺวฺ-ปฺวฺรฺ๒๑:๗๖ฯ๔": "นิทานํ ปุคฺคเลน จฯ ",
  "ปฺลิ-ตฺวฺ-ปฺวฺรฺ๒๑:๗๗ฯ๑": "ขนฺธา เจว สมุฏฺฐานา, ",
  "ปฺลิ-ตฺวฺ-ปฺวฺรฺ๒๑:๗๗ฯ๒": "อธิกรณเมว จ; ",
  "ปฺลิ-ตฺวฺ-ปฺวฺรฺ๒๑:๗๗ฯ๓": "สมถา สงฺคหา เจว, ",
  "ปฺลิ-ตฺวฺ-ปฺวฺรฺ๒๑:๗๗ฯ๔": "นามอาปตฺติกา ตถาติฯ ",
  "ปฺลิ-ตฺวฺ-ปฺวฺรฺ๒๑:๗๘ฯ๑": "ปริวาโร นิฏฺฐิโตฯ ",
  "ปฺลิ-ตฺวฺ-ปฺวฺรฺ๒๑:๗๙ฯ๑": "ปริวารปาฬิ นิฏฺฐิตาฯ ",
  "ปฺลิ-ตฺวฺ-ปฺวฺรฺ๒๑:๘๐ฯ๑": "ปริโยสานคาถา ",
  "ปฺลิ-ตฺวฺ-ปฺวฺรฺ๒๑:๘๑ฯ๑": "พุพฺพาจริยมคฺคญฺจ, ",
  "ปฺลิ-ตฺวฺ-ปฺวฺรฺ๒๑:๘๑ฯ๒": "ปุจฺฉิตฺวา จ ตหึ ตหึ; ",
  "ปฺลิ-ตฺวฺ-ปฺวฺรฺ๒๑:๘๑ฯ๓": "ทีปนาโม มหาปญฺโญ, ",
  "ปฺลิ-ตฺวฺ-ปฺวฺรฺ๒๑:๘๑ฯ๔": "สุตธารึ วิจกฺขโณฯ ",
  "ปฺลิ-ตฺวฺ-ปฺวฺรฺ๒๑:๘๒ฯ๑": "อิมํ วิตฺถารสงฺเขปํ, ",
  "ปฺลิ-ตฺวฺ-ปฺวฺรฺ๒๑:๘๒ฯ๒": "สชฺฌามคฺเคน มชฺฌิเม; ",
  "ปฺลิ-ตฺวฺ-ปฺวฺรฺ๒๑:๘๒ฯ๓": "จินฺตยิตฺวา ลิขาเปสิ, ",
  "ปฺลิ-ตฺวฺ-ปฺวฺรฺ๒๑:๘๒ฯ๔": "สิสฺสกานํ สุขาวหํฯ ",
  "ปฺลิ-ตฺวฺ-ปฺวฺรฺ๒๑:๘๓ฯ๑": "ปริวารนฺติ ยํ วุตฺตํ, ",
  "ปฺลิ-ตฺวฺ-ปฺวฺรฺ๒๑:๘๓ฯ๒": "สพฺพํ วตฺถุํ สลกฺขณํ; ",
  "ปฺลิ-ตฺวฺ-ปฺวฺรฺ๒๑:๘๓ฯ๓": "อตฺถํ อตฺเถน สทฺธมฺเม, ",
  "ปฺลิ-ตฺวฺ-ปฺวฺรฺ๒๑:๘๓ฯ๔": "ธมฺมํ ธมฺเมน ปญฺญตฺเตฯ ",
  "ปฺลิ-ตฺวฺ-ปฺวฺรฺ๒๑:๘๔ฯ๑": "สาสนํ ปริวาเรสิ, ",
  "ปฺลิ-ตฺวฺ-ปฺวฺรฺ๒๑:๘๔ฯ๒": "ชมฺพุทีปํว สาคโร; ",
  "ปฺลิ-ตฺวฺ-ปฺวฺรฺ๒๑:๘๔ฯ๓": "ปริวารํ อชานนฺโต, ",
  "ปฺลิ-ตฺวฺ-ปฺวฺรฺ๒๑:๘๔ฯ๔": "กุโต ธมฺมวินิจฺฉยํฯ ",
  "ปฺลิ-ตฺวฺ-ปฺวฺรฺ๒๑:๘๕ฯ๑": "วิปตฺติ วตฺถุ ปญฺญตฺติ, ",
  "ปฺลิ-ตฺวฺ-ปฺวฺรฺ๒๑:๘๕ฯ๒": "อนุปญฺญตฺติ ปุคฺคโล; ",
  "ปฺลิ-ตฺวฺ-ปฺวฺรฺ๒๑:๘๕ฯ๓": "เอกโต อุภโต เจว, ",
  "ปฺลิ-ตฺวฺ-ปฺวฺรฺ๒๑:๘๕ฯ๔": "โลกปณฺณตฺติ วชฺชโตฯ ",
  "ปฺลิ-ตฺวฺ-ปฺวฺรฺ๒๑:๘๖ฯ๑": "ยสฺส ชายติ วิมติ, ",
  "ปฺลิ-ตฺวฺ-ปฺวฺรฺ๒๑:๘๖ฯ๒": "ปริวาเรน ฉิชฺชติ; ",
  "ปฺลิ-ตฺวฺ-ปฺวฺรฺ๒๑:๘๖ฯ๓": "จกฺกวตฺติ มหาเสเน, ",
  "ปฺลิ-ตฺวฺ-ปฺวฺรฺ๒๑:๘๖ฯ๔": "มิคมชฺเฌว เกสริฯ ",
  "ปฺลิ-ตฺวฺ-ปฺวฺรฺ๒๑:๘๗ฯ๑": "รวิ รํสิปริกฺกิณฺโณ, ",
  "ปฺลิ-ตฺวฺ-ปฺวฺรฺ๒๑:๘๗ฯ๒": "จนฺโท ตารคเณ ยถา; ",
  "ปฺลิ-ตฺวฺ-ปฺวฺรฺ๒๑:๘๗ฯ๓": "พฺรหฺมา พฺรหฺมปริสาย, ",
  "ปฺลิ-ตฺวฺ-ปฺวฺรฺ๒๑:๘๗ฯ๔": "คณมชฺเฌว นายโก; ",
  "ปฺลิ-ตฺวฺ-ปฺวฺรฺ๒๑:๘๗ฯ๕": "เอวํ สทฺธมฺมวินโย, ",
  "ปฺลิ-ตฺวฺ-ปฺวฺรฺ๒๑:๘๗ฯ๖": "ปริวาเรน โสภตีติฯ "
}
