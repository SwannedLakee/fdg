{
  "ปฺลิ-ตฺวฺ-พุ-วฺพฺ-นฺปฺ๑:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-นฺปฺ๑:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-นฺปฺ๑:๐ฯ๓": "นิสฺสคฺคิยกณฺฑ ",
  "ปฺลิ-ตฺวฺ-พุ-วฺพฺ-นฺปฺ๑:๐ฯ๔": "จีวรวคฺค ",
  "ปฺลิ-ตฺวฺ-พุ-วฺพฺ-นฺปฺ๑:๐ฯ๕": "๑ฯ กถินสิกฺขาปท ",
  "ปฺลิ-ตฺวฺ-พุ-วฺพฺ-นฺปฺ๑:๐ฯ๖": "อิเม โข ปนายสฺมนฺโต ตึส นิสฺสคฺคิยา ปาจิตฺติยา ธมฺมา อุทฺเทสํ อาคจฺฉนฺติฯ ",
  "ปฺลิ-ตฺวฺ-พุ-วฺพฺ-นฺปฺ๑:๑ฯ๑": "เตน สมเยน พุทฺโธ ภควา เวสาลิยํ วิหรติ โคตมเก เจติเยฯ ",
  "ปฺลิ-ตฺวฺ-พุ-วฺพฺ-นฺปฺ๑:๑ฯ๒": "เตน โข ปน สมเยน ภควตา ภิกฺขูนํ ติจีวรํ อนุญฺญาตํ โหติฯ ",
  "ปฺลิ-ตฺวฺ-พุ-วฺพฺ-นฺปฺ๑:๑ฯ๓": "ฉพฺพคฺคิยา ภิกฺขู—“ภควตา ติจีวรํ อนุญฺญาตนฺ”ติ อญฺเญเนว ติจีวเรน คามํ ปวิสนฺติ, อญฺเญน ติจีวเรน อาราเม อจฺฉนฺติ, อญฺเญน ติจีวเรน นหานํ โอตรนฺติฯ ",
  "ปฺลิ-ตฺวฺ-พุ-วฺพฺ-นฺปฺ๑:๑ฯ๔": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-นฺปฺ๑:๑ฯ๕": "“กถญฺหิ นาม ฉพฺพคฺคิยา ภิกฺขู อติเรกจีวรํ ธาเรสฺสนฺตี”ติฯ ",
  "ปฺลิ-ตฺวฺ-พุ-วฺพฺ-นฺปฺ๑:๑ฯ๖": "อถ โข เต ภิกฺขู ฉพฺพคฺคิเย ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-นฺปฺ๑:๑ฯ๗": "“สจฺจํ กิร ตุเมฺห, ภิกฺขเว, อติเรกจีวรํ ธาเรถา”ติ? ",
  "ปฺลิ-ตฺวฺ-พุ-วฺพฺ-นฺปฺ๑:๑ฯ๘": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-นฺปฺ๑:๑ฯ๙": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-นฺปฺ๑:๑ฯ๑๐": "กถญฺหิ นาม ตุเมฺห, โมฆปุริสา, อติเรกจีวรํ ธาเรสฺสถฯ ",
  "ปฺลิ-ตฺวฺ-พุ-วฺพฺ-นฺปฺ๑:๑ฯ๑๑": "เนตํ, โมฆปุริสา, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-นฺปฺ๑:๑ฯ๑๒": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-นฺปฺ๑:๑ฯ๑๓ฯ๑": "“โย ปน ภิกฺขุ อติเรกจีวรํ ธาเรยฺย, นิสฺสคฺคิยํ ปาจิตฺติยนฺ”ติฯ ",
  "ปฺลิ-ตฺวฺ-พุ-วฺพฺ-นฺปฺ๑:๑ฯ๑๔": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๑ฯ๑": "เตน โข ปน สมเยน อายสฺมโต อานนฺทสฺส อติเรกจีวรํ อุปฺปนฺนํ โหติฯ ",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๒": "อายสฺมา จ อานนฺโท ตํ จีวรํ อายสฺมโต สาริปุตฺตสฺส ทาตุกาโม โหติฯ ",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๓": "อายสฺมา จ สาริปุตฺโต สาเกเต วิหรติฯ ",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๔": "อถ โข อายสฺมโต อานนฺทสฺส เอตทโหสิ—",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๕": "“ภควตา สิกฺขาปทํ ปญฺญตฺตํ—",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๖": "‘น อติเรกจีวรํ ธาเรตพฺพนฺ’ติฯ ",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๗": "อิทญฺจ เม อติเรกจีวรํ อุปฺปนฺนํฯ ",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๘": "อหญฺจิมํ จีวรํ อายสฺมโต สาริปุตฺตสฺส ทาตุกาโมฯ ",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๙": "อายสฺมา จ สาริปุตฺโต สาเกเต วิหรติฯ ",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๑๐": "กถํ นุ โข มยา ปฏิปชฺชิตพฺพนฺ”ติ? ",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๑๑": "อถ โข อายสฺมา อานนฺโท ภควโต เอตมตฺถํ อาโรเจสิฯ ",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๑๒": "“กีวจิรํ ปนานนฺท, สาริปุตฺโต อาคจฺฉิสฺสตี”ติ? ",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๑๓": "“นวมํ วา, ภควา, ทิวสํ ทสมํ วา”ติฯ ",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๑๔": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๑๕": "“อนุชานามิ, ภิกฺขเว, ทสาหปรมํ อติเรกจีวรํ ธาเรตุํฯ ",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๑๖": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-นฺปฺ๑:๒ฯ๑๗ฯ๑": "“นิฏฺฐิตจีวรสฺมึ ภิกฺขุนา อุพฺภตสฺมึ กถิเน ทสาหปรมํ อติเรกจีวรํ ธาเรตพฺพํฯ ตํ อติกฺกามยโต นิสฺสคฺคิยํ ปาจิตฺติยนฺ”ติฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๑ฯ๑": "นิฏฺฐิตจีวรสฺมินฺติ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๑ฯ๒": "ภิกฺขุโน จีวรํ กตํ วา โหติ นฏฺฐํ วา วินฏฺฐํ วา ทฑฺฒํ วา จีวราสา วา อุปจฺฉินฺนาฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๑ฯ๓": "อุพฺภตสฺมึ กถิเนติ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๑ฯ๔": "อฏฺฐนฺนํ มาติกานํ อญฺญตราย มาติกาย อุพฺภตํ โหติ, สงฺเฆน วา อนฺตรา อุพฺภตํ โหติฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๑ฯ๕": "ทสาหปรมนฺติ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๑ฯ๖": "ทสาหปรมตา ธาเรตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๑ฯ๗": "อติเรกจีวรํ นาม ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๑ฯ๘": "อนธิฏฺฐิตํ อวิกปฺปิตํฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๑ฯ๙": "จีวรํ นาม ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๑ฯ๑๐": "ฉนฺนํ จีวรานํ อญฺญตรํ จีวรํ, วิกปฺปนุปคํ ปจฺฉิมํฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๑": "ตํ อติกฺกามยโต นิสฺสคฺคิยํ โหตีติ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๒": "เอกาทเส อรุณุคฺคมเน นิสฺสคฺคิยํ โหติฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๓": "นิสฺสชฺชิตพฺพํ สงฺฆสฺส วา คณสฺส วา ปุคฺคลสฺส วาฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๔": "เอวญฺจ ปน, ภิกฺขเว, นิสฺสชฺชิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๕": "เตน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๖": "“อิทํ เม, ภนฺเต, จีวรํ ทสาหาติกฺกนฺตํ นิสฺสคฺคิยํ, ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๗": "อิมาหํ สงฺฆสฺส นิสฺสชฺชามี”ติฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๘": "นิสฺสชฺชิตฺวา อาปตฺติ เทเสตพฺพาฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๙": "พฺยตฺเตน ภิกฺขุนา ปฏิพเลน อาปตฺติ ปฏิคฺคเหตพฺพาฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๑๐": "นิสฺสฏฺฐจีวรํ ทาตพฺพํ—",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๑๑": "“สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๑๒": "อิทํ จีวรํ อิตฺถนฺนามสฺส ภิกฺขุโน นิสฺสคฺคิยํ สงฺฆสฺส นิสฺสฏฺฐํฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๑๓": "ยทิ สงฺฆสฺส ปตฺตกลฺลํ, สงฺโฆ อิมํ จีวรํ อิตฺถนฺนามสฺส ภิกฺขุโน ทเทยฺยา”ติฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๑๔": "เตน ภิกฺขุนา สมฺพหุเล ภิกฺขู อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺสุ วจนียา—",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๑๕": "“อิทํ เม, ภนฺเต, จีวรํ ทสาหาติกฺกนฺตํ นิสฺสคฺคิยํฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๑๖": "อิมาหํ อายสฺมนฺตานํ นิสฺสชฺชามี”ติฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๑๗": "นิสฺสชฺชิตฺวา อาปตฺติ เทเสตพฺพาฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๑๘": "พฺยตฺเตน ภิกฺขุนา ปฏิพเลน อาปตฺติ ปฏิคฺคเหตพฺพาฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๑๙": "นิสฺสฏฺฐจีวรํ ทาตพฺพํ—",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๒๐": "“สุณนฺตุ เม อายสฺมนฺตาฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๒๑": "อิทํ จีวรํ อิตฺถนฺนามสฺส ภิกฺขุโน นิสฺสคฺคิยํ อายสฺมนฺตานํ นิสฺสฏฺฐํฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๒๒": "ยทายสฺมนฺตานํ ปตฺตกลฺลํ, อายสฺมนฺตา อิมํ จีวรํ อิตฺถนฺนามสฺส ภิกฺขุโน ทเทยฺยุนฺ”ติฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๒๓": "เตน ภิกฺขุนา เอกํ ภิกฺขุํ อุปสงฺกมิตฺวา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๒๔": "“อิทํ เม, อาวุโส, จีวรํ ทสาหาติกฺกนฺตํ นิสฺสคฺคิยํฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๒๕": "อิมาหํ อายสฺมโต นิสฺสชฺชามี”ติฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๒๖": "นิสฺสชฺชิตฺวา อาปตฺติ เทเสตพฺพาฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๒๗": "เตน ภิกฺขุนา อาปตฺติ ปฏิคฺคเหตพฺพาฯ ",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๒๘": "นิสฺสฏฺฐจีวรํ ทาตพฺพํ—",
  "ปฺลิ-ตฺวฺ-พุ-วฺพฺ-นฺปฺ๑:๓ฯ๒ฯ๒๙": "“อิมํ จีวรํ อายสฺมโต ทมฺมี”ติฯ ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๑": "ทสาหาติกฺกนฺเต อติกฺกนฺตสญฺญี, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๒": "ทสาหาติกฺกนฺเต เวมติโก, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๓": "ทสาหาติกฺกนฺเต อนติกฺกนฺตสญฺญี, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๔": "อนธิฏฺฐิเต อธิฏฺฐิตสญฺญี, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๕": "อวิกปฺปิเต วิกปฺปิตสญฺญี, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๖": "อวิสฺสชฺชิเต วิสฺสชฺชิตสญฺญี, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๗": "อนฏฺเฐ นฏฺฐสญฺญี, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๘": "อวินฏฺเฐ วินฏฺฐสญฺญี, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๙": "อทฑฺเฒ ทฑฺฒสญฺญี, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๑๐": "อวิลุตฺเต วิลุตฺตสญฺญี, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๑๑": "นิสฺสคฺคิยํ จีวรํ อนิสฺสชฺชิตฺวา ปริภุญฺชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๑๒": "ทสาหานติกฺกนฺเต อติกฺกนฺตสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๑๓": "ทสาหานติกฺกนฺเต เวมติโก, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๑๔": "ทสาหานติกฺกนฺเต อนติกฺกนฺตสญฺญี, อนาปตฺติฯ ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๑๕ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๑๖": "อนฺโตทสาหํ อธิฏฺเฐติ, วิกปฺเปติ, วิสฺสชฺเชติ, นสฺสติ, วินสฺสติ, ฑยฺหติ, อจฺฉินฺทิตฺวา คณฺหนฺติ, วิสฺสาสํ คณฺหนฺติ, ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๑๗": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-นฺปฺ๑:๔ฯ๑๘": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-นฺปฺ๑:๕ฯ๑": "เตน โข ปน สมเยน ฉพฺพคฺคิยา ภิกฺขู นิสฺสฏฺฐจีวรํ น เทนฺติฯ ",
  "ปฺลิ-ตฺวฺ-พุ-วฺพฺ-นฺปฺ๑:๕ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-นฺปฺ๑:๕ฯ๓": "(…) “น, ภิกฺขเว, นิสฺสฏฺฐจีวรํ น ทาตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๑:๕ฯ๔": "โย น ทเทยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-นฺปฺ๑:๕ฯ๕": "กถินสิกฺขาปทํ นิฏฺฐิตํ ปฐมํฯ "
}
