{
  "ปฺลิ-ตฺวฺ-พุ-วฺพฺ-ปฺจฺ๓๔:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-ปฺจฺ๓๔:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-ปฺจฺ๓๔:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พุ-วฺพฺ-ปฺจฺ๓๔:๐ฯ๔": "โภชนวคฺค ",
  "ปฺลิ-ตฺวฺ-พุ-วฺพฺ-ปฺจฺ๓๔:๐ฯ๕": "๓๔ฯ กาณมาตุสิกฺขาปท ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๒": "เตน โข ปน สมเยน กาณมาตา อุปาสิกา สทฺธา โหติ ปสนฺนาฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๓": "กาณา คามเก อญฺญตรสฺส ปุริสสฺส ทินฺนา โหติฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๔": "อถ โข กาณา มาตุฆรํ อคมาสิ เกนจิเทว กรณีเยนฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๕": "อถ โข กาณาย สามิโก กาณาย สนฺติเก ทูตํ ปาเหสิ—“อาคจฺฉตุ กาณา, อิจฺฉามิ กาณาย อาคตนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๖": "อถ โข กาณมาตา อุปาสิกา “กิสฺมึ วิย ริตฺตหตฺถํ คนฺตุนฺ”ติ ปูวํ ปจิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๗": "ปกฺเก ปูเว อญฺญตโร ปิณฺฑจาริโก ภิกฺขุ กาณมาตาย อุปาสิกาย นิเวสนํ ปาวิสิฯ อถ โข กาณมาตา อุปาสิกา ตสฺส ภิกฺขุโน ปูวํ ทาเปสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๘": "โส นิกฺขมิตฺวา อญฺญสฺส อาจิกฺขิฯ ตสฺสปิ ปูวํ ทาเปสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๙": "โส นิกฺขมิตฺวา อญฺญสฺส อาจิกฺขิฯ ตสฺสปิ ปูวํ ทาเปสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๑๐": "ยถาปฏิยตฺตํ ปูวํ ปริกฺขยํ อคมาสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๑๑": "ทุติยมฺปิ โข กาณาย สามิโก กาณาย สนฺติเก ทูตํ ปาเหสิ—“อาคจฺฉตุ กาณา, อิจฺฉามิ กาณาย อาคตนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๑๒": "ทุติยมฺปิ โข กาณมาตา อุปาสิกา “กิสฺมึ วิย ริตฺตหตฺถํ คนฺตุนฺ”ติ ปูวํ ปจิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๑๓": "ปกฺเก ปูเว อญฺญตโร ปิณฺฑจาริโก ภิกฺขุ กาณมาตาย อุปาสิกาย นิเวสนํ ปาวิสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๑๔": "อถ โข กาณมาตา อุปาสิกา ตสฺส ภิกฺขุโน ปูวํ ทาเปสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๑๕": "โส นิกฺขมิตฺวา อญฺญสฺส อาจิกฺขิฯ ตสฺสปิ ปูวํ ทาเปสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๑๖": "โส นิกฺขมิตฺวา อญฺญสฺส อาจิกฺขิฯ ตสฺสปิ ปูวํ ทาเปสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๑๗": "ยถาปฏิยตฺตํ ปูวํ ปริกฺขยํ อคมาสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๑๘": "ตติยมฺปิ โข กาณาย สามิโก กาณาย สนฺติเก ทูตํ ปาเหสิ—“อาคจฺฉตุ กาณา, อิจฺฉามิ กาณาย อาคตํฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๑๙": "สเจ กาณา นาคจฺฉิสฺสติ, อหํ อญฺญํ ปชาปตึ อาเนสฺสามี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๒๐": "ตติยมฺปิ โข กาณมาตา อุปาสิกา กิสฺมึ วิย ริตฺตหตฺถํ คนฺตุนฺติ ปูวํ ปจิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๒๑": "ปกฺเก ปูเว อญฺญตโร ปิณฺฑจาริโก ภิกฺขุ กาณมาตาย อุปาสิกาย นิเวสนํ ปาวิสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๒๒": "อถ โข กาณมาตา อุปาสิกา ตสฺส ภิกฺขุโน ปูวํ ทาเปสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๒๓": "โส นิกฺขมิตฺวา อญฺญสฺส อาจิกฺขิฯ ตสฺสปิ ปูวํ ทาเปสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๒๔": "โส นิกฺขมิตฺวา อญฺญสฺส อาจิกฺขิฯ ตสฺสปิ ปูวํ ทาเปสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๒๕": "ยถาปฏิยตฺตํ ปูวํ ปริกฺขยํ อคมาสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๒๖": "อถ โข กาณาย สามิโก อญฺญํ ปชาปตึ อาเนสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๒๗": "อโสฺสสิ โข กาณา—“เตน กิร ปุริเสน อญฺญา ปชาปติ อานีตา”ติฯ สา โรทนฺตี อฏฺฐาสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๒๘": "อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน กาณมาตาย อุปาสิกาย นิเวสนํ เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๒๙": "อถ โข กาณมาตา อุปาสิกา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๓๐": "เอกมนฺตํ นิสินฺนํ โข กาณมาตรํ อุปาสิกํ ภควา เอตทโวจ—“กิสฺสายํ กาณา โรทตี”ติ? อถ โข กาณมาตา อุปาสิกา ภควโต เอตมตฺถํ อาโรเจสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๑ฯ๓๑": "อถ โข ภควา กาณมาตรํ อุปาสิกํ ธมฺมิยา กถาย สนฺทเสฺสตฺวา สมาทเปตฺวา สมุตฺเตเชตฺวา สมฺปหํเสตฺวา อุฏฺฐายาสนา ปกฺกามิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๑": "เตน โข ปน สมเยน อญฺญตโร สตฺโถ ราชคหา ปฏิยาโลกํ คนฺตุกาโม โหติฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๒": "อญฺญตโร ปิณฺฑจาริโก ภิกฺขุ ตํ สตฺถํ ปิณฺฑาย ปาวิสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๓": "อญฺญตโร อุปาสโก ตสฺส ภิกฺขุโน สตฺตุํ ทาเปสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๔": "โส นิกฺขมิตฺวา อญฺญสฺส อาจิกฺขิฯ ตสฺสปิ สตฺตุํ ทาเปสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๕": "โส นิกฺขมิตฺวา อญฺญสฺส อาจิกฺขิฯ ตสฺสปิ สตฺตุํ ทาเปสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๖": "ยถาปฏิยตฺตํ ปาเถยฺยํ ปริกฺขยํ อคมาสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๗": "อถ โข โส อุปาสโก เต มนุเสฺส เอตทโวจ—",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๘": "“อชฺชโณฺห, อยฺยา, อาคเมถ, ยถาปฏิยตฺตํ ปาเถยฺยํ อยฺยานํ ทินฺนํฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๙": "ปาเถยฺยํ ปฏิยาเทสฺสามี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๑๐": "“นาโยฺย สกฺกา อาคเมตุํ, ปยาโต สตฺโถ”ติ อคมํสุฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๑๑": "อถ โข ตสฺส อุปาสกสฺส ปาเถยฺยํ ปฏิยาเทตฺวา ปจฺฉา คจฺฉนฺตสฺส โจรา อจฺฉินฺทึสุฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๑๒": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๑๓": "“กถญฺหิ นาม สมณา สกฺยปุตฺติยา น มตฺตํ ชานิตฺวา ปฏิคฺคเหสฺสนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๑๔": "อยํ อิเมสํ ทตฺวา ปจฺฉา คจฺฉนฺโต โจเรหิ อจฺฉินฺโน”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๑๕": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๑๖": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๑๗": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๑๘": "“เตน หิ, ภิกฺขเว, ภิกฺขูนํ สิกฺขาปทํ ปญฺญเปสฺสามิ ทส อตฺถวเส ปฏิจฺจ—",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๑๙": "สงฺฆสุฏฺฐุตาย, สงฺฆผาสุตาย …เป… วินยานุคฺคหายฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๒๐": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๒๑ฯ๑": "“ภิกฺขุํ ปเนว กุลํ อุปคตํ ปูเวหิ วา มนฺเถหิ วา อภิหฏฺฐุํ ปวาเรยฺย, อากงฺขมาเนน ภิกฺขุนา ทฺวตฺติปตฺตปูรา ปฏิคฺคเหตพฺพา ตโต เจ อุตฺตริ ปฏิคฺคเณฺหยฺย ปาจิตฺติยํฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๑ฯ๒ฯ๒๒": "ทฺวตฺติปตฺตปูเร ปฏิคฺคเหตฺวา ตโต นีหริตฺวา ภิกฺขูหิ สทฺธึ สํวิภชิตพฺพํฯ อยํ ตตฺถ สามีจี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๑": "ภิกฺขุํ ปเนว กุลํ อุปคตนฺติ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๒": "กุลํ นาม จตฺตาริ กุลานิ—ขตฺติยกุลํ, พฺราหฺมณกุลํ, เวสฺสกุลํ, สุทฺทกุลํฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๓": "อุปคตนฺติ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๔": "ตตฺถ คตํฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๕": "ปูวํ นาม ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๖": "ยํ กิญฺจิ ปเหณกตฺถาย ปฏิยตฺตํฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๗": "มนฺถํ นาม ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๘": "ยํ กิญฺจิ ปาเถยฺยตฺถาย ปฏิยตฺตํฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๙": "อภิหฏฺฐุํ ปวาเรยฺยาติ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๑๐": "ยาวตกํ อิจฺฉสิ ตาวตกํ คณฺหาหีติฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๑๑": "อากงฺขมาเนนาติ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๑๒": "อิจฺฉมาเนนฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๑๓": "ทฺวตฺติปตฺตปูรา ปฏิคฺคเหตพฺพาติ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๑๔": "เทฺวตโย ปตฺตปูรา ปฏิคฺคเหตพฺพาฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๑๕": "ตโต เจ อุตฺตริ ปฏิคเณฺหยฺยาติ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๑๖": "ตตุตฺตริ ปฏิคฺคณฺหาติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๑๗": "ทฺวตฺติปตฺตปูเร ปฏิคฺคเหตฺวา ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๑๘": "ตโต นิกฺขมนฺเตน ภิกฺขุํ ปสฺสิตฺวา อาจิกฺขิตพฺพํ—“อมุตฺร มยา ทฺวตฺติปตฺตปูรา ปฏิคฺคหิตา, มา โข ตตฺถ ปฏิคฺคณฺหี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๑๙": "สเจ ปสฺสิตฺวา น อาจิกฺขติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๒๐": "สเจ อาจิกฺขิเต ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๒๑": "ตโต นีหริตฺวา ภิกฺขูหิ สทฺธึ สํวิภชิตพฺพนฺติ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๒๒": "ปฏิกฺกมนํ นีหริตฺวา สํวิภชิตพฺพํฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๒๓": "อยํ ตตฺถ สามีจีติ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๑ฯ๒๔": "อยํ ตตฺถ อนุธมฺมตาฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๒ฯ๑": "อติเรกทฺวตฺติปตฺตปูเร อติเรกสญฺญี ปฏิคฺคณฺหาติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๒ฯ๒": "อติเรกทฺวตฺติปตฺตปูเร เวมติโก ปฏิคฺคณฺหาติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๒ฯ๓": "อติเรกทฺวตฺติปตฺตปูเร อูนกสญฺญี ปฏิคฺคณฺหาติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๒ฯ๔": "อูนกทฺวตฺติปตฺตปูเร อติเรกสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๒ฯ๕": "อูนกทฺวตฺติปตฺตปูเร เวมติโก, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๒ฯ๖": "อูนกทฺวตฺติปตฺตปูเร อูนกสญฺญี, อนาปตฺติฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๓ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๓ฯ๒": "ทฺวตฺติปตฺตปูเร ปฏิคฺคณฺหาติ, ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๓ฯ๓": "อูนกทฺวตฺติปตฺตปูเร ปฏิคฺคณฺหาติ, ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๓ฯ๔": "น ปเหณกตฺถาย น ปาเถยฺยตฺถาย ปฏิยตฺตํ เทนฺติ, ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๓ฯ๕": "ปเหณกตฺถาย วา ปาเถยฺยตฺถาย วา ปฏิยตฺตเสสกํ เทนฺติ, ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๓ฯ๖": "คมเน ปฏิปฺปสฺสทฺเธ เทนฺติ, ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๓ฯ๗": "ญาตกานํ, ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๓ฯ๘": "ปวาริตานํ, ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๓ฯ๙": "อญฺญสฺสตฺถาย, ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๓ฯ๑๐": "อตฺตโน ธเนน, ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๓ฯ๑๑": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๓ฯ๑๒": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-ปฺจฺ๓๔:๒ฯ๓ฯ๑๓": "กาณมาตุสิกฺขาปทํ นิฏฺฐิตํ จตุตฺถํฯ "
}
