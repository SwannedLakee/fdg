{
  "ปฺลิ-ตฺวฺ-พุ-วฺพฺ-ปฺจฺ๘๗:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-ปฺจฺ๘๗:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-ปฺจฺ๘๗:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พุ-วฺพฺ-ปฺจฺ๘๗:๐ฯ๔": "รตนวคฺค ",
  "ปฺลิ-ตฺวฺ-พุ-วฺพฺ-ปฺจฺ๘๗:๐ฯ๕": "๘๗ฯ มญฺจปีฐสิกฺขาปท ",
  "ปฺลิ-ตฺวฺ-พุ-วฺพฺ-ปฺจฺ๘๗:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๑ฯ๒": "เตน โข ปน สมเยน อายสฺมา อุปนนฺโท สกฺยปุตฺโต อุจฺเจ มญฺเจ สยติฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๑ฯ๓": "อถ โข ภควา สมฺพหุเลหิ ภิกฺขูหิ สทฺธึ เสนาสนจาริกํ อาหิณฺฑนฺโต เยนายสฺมโต อุปนนฺทสฺส สกฺยปุตฺตสฺส วิหาโร เตนุปสงฺกมิฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๑ฯ๔": "อทฺทสา โข อายสฺมา อุปนนฺโท สกฺยปุตฺโต ภควนฺตํ ทูรโตว อาคจฺฉนฺตํฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๑ฯ๕": "ทิสฺวาน ภควนฺตํ เอตทโวจ—",
  "ปฺลิ-ตฺวฺ-พุ-วฺพฺ-ปฺจฺ๘๗:๑ฯ๖": "“อาคจฺฉตุ เม, ภนฺเต, ภควา สยนํ ปสฺสตู”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๑ฯ๗": "อถ โข ภควา ตโตว ปฏินิวตฺติตฺวา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-ปฺจฺ๘๗:๑ฯ๘": "“อาสยโต, ภิกฺขเว, โมฆปุริโส เวทิตพฺโพ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๑ฯ๙": "อถ โข ภควา อายสฺมนฺตํ อุปนนฺทํ สกฺยปุตฺตํ อเนกปริยาเยน วิครหิตฺวา ทุพฺภรตาย …เป… ",
  "ปฺลิ-ตฺวฺ-พุ-วฺพฺ-ปฺจฺ๘๗:๑ฯ๑๐": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๘๗:๑ฯ๑๑ฯ๑": "“นวํ ปน ภิกฺขุนา มญฺจํ วา ปีฐํ วา การยมาเนน อฏฺฐงฺคุลปาทกํ กาเรตพฺพํ สุคตงฺคุเลน, อญฺญตฺร เหฏฺฐิมาย อฏนิยา; ตํ อติกฺกามยโต เฉทนกํ ปาจิตฺติยนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๑": "นวํ นาม ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๒": "กรณํ อุปาทาย วุจฺจติฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๓": "มญฺโจ นาม ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๔": "จตฺตาโร มญฺจา— มสารโก, พุนฺทิกาพทฺโธ, กุฬีรปาทโก, อาหจฺจปาทโกฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๕": "ปีฐํ นาม ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๖": "จตฺตาริ ปีฐานิ— มสารกํ, พุนฺทิกาพทฺธํ, กุฬีรปาทกํ, อาหจฺจปาทกํฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๗": "การยมาเนนาติ ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๘": "กโรนฺโต วา การาเปนฺโต วาฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๙": "อฏฺฐงฺคุลปาทกํ กาเรตพฺพํ สุคตงฺคุเลน, อญฺญตฺร เหฏฺฐิมาย อฏนิยาติ ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๑๐": "ฐเปตฺวา เหฏฺฐิมํ อฏนึ; ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๑๑": "ตํ อติกฺกาเมตฺวา กโรติ วา การาเปติ วา, ปโยเค ทุกฺกฏํ, ปฏิลาเภน ฉินฺทิตฺวา ปาจิตฺติยํ เทเสตพฺพํฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๑๒ฯ๑": "อตฺตนา วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๑๓": "อตฺตนา วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๑๔": "ปเรหิ วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๑๕": "ปเรหิ วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๑๖": "อญฺญสฺสตฺถาย กโรติ วา การาเปติ วา, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๑ฯ๑๗": "อญฺเญน กตํ ปฏิลภิตฺวา ปริภุญฺชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๒ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๒ฯ๒": "ปมาณิกํ กโรติ, ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๒ฯ๓": "อูนกํ กโรติ, ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๒ฯ๔": "อญฺเญน กตํ ปมาณาติกฺกนฺตํ ปฏิลภิตฺวา ฉินฺทิตฺวา ปริภุญฺชติ, ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๒ฯ๕": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๒ฯ๖": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-ปฺจฺ๘๗:๒ฯ๒ฯ๗": "มญฺจปีฐสิกฺขาปทํ นิฏฺฐิตํ ปญฺจมํฯ "
}
