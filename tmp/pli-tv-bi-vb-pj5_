{
  "ปฺลิ-ตฺวฺ-พิ-วฺพฺ-ปฺชฺ๕:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-ปฺชฺ๕:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-ปฺชฺ๕:๐ฯ๓": "ปาราชิกกณฺฑ ",
  "ปฺลิ-ตฺวฺ-พิ-วฺพฺ-ปฺชฺ๕:๐ฯ๔": "๕ฯ อุพฺภชาณุมณฺฑลิกาสิกฺขาปท ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๐ฯ๒": "นโม ตสฺส ภควโต อรหโต สมฺมาสมฺพุทฺธสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๒": "เตน โข ปน สมเยน สาโฬฺห มิคารนตฺตา ภิกฺขุนิสงฺฆสฺส วิหารํ กตฺตุกาโม โหติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๓": "อถ โข สาโฬฺห มิคารนตฺตา ภิกฺขุนิโย อุปสงฺกมิตฺวา เอตทโวจ—",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๔": "“อิจฺฉามหํ, อเยฺย, ภิกฺขุนิสงฺฆสฺส วิหารํ กาตุํฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๕": "เทถ เม นวกมฺมิกํ ภิกฺขุนินฺ”ติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๖": "เตน โข ปน สมเยน จตโสฺส ภคินิโย ภิกฺขุนีสุ ปพฺพชิตา โหนฺติ—",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๗": "นนฺทา, นนฺทวตี, สุนฺทรีนนฺทา, ถุลฺลนนฺทาติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๘": "ตาสุ สุนฺทรีนนฺทา ภิกฺขุนี ตรุณปพฺพชิตา อภิรูปา โหติ ทสฺสนียา ปาสาทิกา ปณฺฑิตา พฺยตฺตา เมธาวินี ทกฺขา อนลสา, ตตฺรุปายาย วีมํสาย สมนฺนาคตา, อลํ กาตุํ อลํ สํวิธาตุํฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๙": "อถ โข ภิกฺขุนิสงฺโฆ สุนฺทรีนนฺทํ ภิกฺขุนึ สมฺมนฺนิตฺวา สาฬฺหสฺส มิคารนตฺตุโน นวกมฺมิกํ อทาสิฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๑๐": "เตน โข ปน สมเยน สุนฺทรีนนฺทา ภิกฺขุนี สาฬฺหสฺส มิคารนตฺตุโน นิเวสนํ อภิกฺขณํ คจฺฉติ—",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๑๑": "“วาสึ เทถ, ปรสุํ เทถ, กุฐารึ เทถ, กุทาลํ เทถ, นิขาทนํ เทถา”ติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๑๒": "สาโฬฺหปิ มิคารนตฺตา ภิกฺขุนุปสฺสยํ อภิกฺขณํ คจฺฉติ กตากตํ ชานิตุํฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๑๓": "เต อภิณฺหทสฺสเนน ปฏิพทฺธจิตฺตา อเหสุํฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๑๔": "อถ โข สาโฬฺห มิคารนตฺตา สุนฺทรีนนฺทํ ภิกฺขุนึ ทูเสตุํ โอกาสํ อลภมาโน เอตเทวอตฺถาย ภิกฺขุนิสงฺฆสฺส ภตฺตํ อกาสิฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๑๕": "อถ โข สาโฬฺห มิคารนตฺตา ภตฺตคฺเค อาสนํ ปญฺญเปนฺโต “เอตฺตกา ภิกฺขุนิโย อยฺยาย สุนฺทรีนนฺทาย วุฑฺฒตรา”ติ—เอกมนฺตํ อาสนํ ปญฺญเปสิ “เอตฺตกา นวกตรา”ติ—เอกมนฺตํ อาสนํ ปญฺญเปสิฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๑๖": "ปฏิจฺฉนฺเน โอกาเส นิกูเฏ สุนฺทรีนนฺทาย ภิกฺขุนิยา อาสนํ ปญฺญเปสิ, ยถา เถรา ภิกฺขุนิโย ชาเนยฺยุํ—“นวกานํ ภิกฺขุนีนํ สนฺติเก นิสินฺนา”ติ; นวกาปิ ภิกฺขุนิโย ชาเนยฺยุํ—“เถรานํ ภิกฺขุนีนํ สนฺติเก นิสินฺนา”ติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๑๗": "อถ โข สาโฬฺห มิคารนตฺตา ภิกฺขุนิสงฺฆสฺส กาลํ อาโรจาเปสิ—“กาโล, อเยฺย, นิฏฺฐิตํ ภตฺตนฺ”ติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๑๘": "สุนฺทรีนนฺทา ภิกฺขุนี สลฺลกฺเขตฺวา—“น พหุกโต สาโฬฺห มิคารนตฺตา ภิกฺขุนิสงฺฆสฺส ภตฺตํ อกาสิ; มํ โส ทูเสตุกาโมฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๑๙": "สจาหํ คมิสฺสามิ วิสฺสโร เม ภวิสฺสตี”ติ, อนฺเตวาสินึ ภิกฺขุนึ อาณาเปสิ—“คจฺฉ เม ปิณฺฑปาตํ นีหรฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๒๐": "โย เจ มํ ปุจฺฉติ, ‘คิลานา’ติ ปฏิเวเทหี”ติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๒๑": "“เอวํ, อเยฺย”ติ โข สา ภิกฺขุนี สุนฺทรีนนฺทาย ภิกฺขุนิยา ปจฺจโสฺสสิฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๒๒": "เตน โข ปน สมเยน สาโฬฺห มิคารนตฺตา พหิทฺวารโกฏฺฐเก ฐิโต โหติ สุนฺทรีนนฺทํ ภิกฺขุนึ ปฏิปุจฺฉนฺโต—",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๒๓": "“กหํ, อเยฺย, อยฺยา สุนฺทรีนนฺทา? กหํ, อเยฺย, อยฺยา สุนฺทรีนนฺทา”ติ? ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๒๔": "เอวํ วุตฺเต, สุนฺทรีนนฺทาย ภิกฺขุนิยา อนฺเตวาสินี ภิกฺขุนี สาฬฺหํ มิคารนตฺตารํ เอตทโวจ—“คิลานาวุโส; ปิณฺฑปาตํ นีหริสฺสามี”ติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๒๕": "อถ โข สาโฬฺห มิคารนตฺตา—“ยมฺปาหํ อตฺถาย ภิกฺขุนิสงฺฆสฺส ภตฺตํ อกาสึ อยฺยาย สุนฺทรีนนฺทาย การณา”ติ มนุเสฺส อาณาเปตฺวา—",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๒๖": "“ภิกฺขุนิสงฺฆํ ภตฺเตน ปริวิสถา”ติ วตฺวา เยน ภิกฺขุนุปสฺสโย เตนุปสงฺกมิฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๒๗": "เตน โข ปน สมเยน สุนฺทรีนนฺทา ภิกฺขุนี พหารามโกฏฺฐเก ฐิตา โหติ สาฬฺหํ มิคารนตฺตารํ ปติมาเนนฺตีฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๒๘": "อทฺทสา โข สุนฺทรีนนฺทา ภิกฺขุนี สาฬฺหํ มิคารนตฺตารํ ทูรโตว อาคจฺฉนฺตํฯ ทิสฺวาน อุปสฺสยํ ปวิสิตฺวา สสีสํ ปารุปิตฺวา มญฺจเก นิปชฺชิฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๒๙": "อถ โข สาโฬฺห มิคารนตฺตา เยน สุนฺทรีนนฺทา ภิกฺขุนี เตนุปสงฺกมิ; อุปสงฺกมิตฺวา สุนฺทรีนนฺทํ ภิกฺขุนึ เอตทโวจ—“กึ เต, อเยฺย, อผาสุ, กิสฺส นิปนฺนาสี”ติ? ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๓๐": "“เอวเญฺหตํ, อาวุโส, โหติ ยา อนิจฺฉนฺตํ อิจฺฉตี”ติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๓๑": "“กฺยาหํ ตํ, อเยฺย, น อิจฺฉิสฺสามิ? ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๓๒": "อปิ จาหํ โอกาสํ น ลภามิ ตํ ทูเสตุนฺ”ติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๓๓": "อวสฺสุโต อวสฺสุตาย สุนฺทรีนนฺทาย ภิกฺขุนิยา กายสํสคฺคํ สมาปชฺชิฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๓๔": "เตน โข ปน สมเยน อญฺญตรา ภิกฺขุนี ชราทุพฺพลา จรณคิลานา สุนฺทรีนนฺทาย ภิกฺขุนิยา อวิทูเร นิปนฺนา โหติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๓๕": "อทฺทสา โข สา ภิกฺขุนี สาฬฺหํ มิคารนตฺตารํ อวสฺสุตํ อวสฺสุตาย สุนฺทรีนนฺทาย ภิกฺขุนิยา กายสํสคฺคํ สมาปชฺชนฺตํฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๓๖": "ทิสฺวาน อุชฺฌายติ ขิยฺยติ วิปาเจติ—“กถญฺหิ นาม อยฺยา สุนฺทรีนนฺทา อวสฺสุตา อวสฺสุตสฺส ปุริสปุคฺคลสฺส กายสํสคฺคํ สาทิยิสฺสตี”ติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๓๗": "อถ โข สา ภิกฺขุนี ภิกฺขุนีนํ เอตมตฺถํ อาโรเจสิฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๓๘": "ยา ตา ภิกฺขุนิโย อปฺปิจฺฉา สนฺตุฏฺฐา ลชฺชินิโย กุกฺกุจฺจิกา สิกฺขากามา ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๓๙": "“กถญฺหิ นาม อยฺยา สุนฺทรีนนฺทา อวสฺสุตา อวสฺสุตสฺส ปุริสปุคฺคลสฺส กายสํสคฺคํ สาทิยิสฺสตี”ติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๔๐": "อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํฯ เย เต ภิกฺขู อปฺปิจฺฉา สนฺตุฏฺฐา ลชฺชิโน กุกฺกุจฺจกา สิกฺขากามา เต อุชฺฌายนฺติ ขิยฺยนฺติ วิปาเจนฺติ—“กถญฺหิ นาม สุนฺทรีนนฺทา ภิกฺขุนี อวสฺสุตา อวสฺสุตสฺส ปุริสปุคฺคลสฺส กายสํสคฺคํ สาทิยิสฺสตี”ติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๔๑": "อถ โข เต ภิกฺขู สุนฺทรีนนฺทํ ภิกฺขุนึ อเนกปริยาเยน วิครหิตฺวา ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๔๒": "อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๔๓": "“สจฺจํ กิร, ภิกฺขเว, สุนฺทรีนนฺทา ภิกฺขุนี อวสฺสุตา อวสฺสุตสฺส ปุริสปุคฺคลสฺส กายสํสคฺคํ สาทิยตี”ติ? ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๔๔": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๔๕": "วิครหิ พุทฺโธ ภควา—",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๔๖": "“อนนุจฺฉวิกํ, ภิกฺขเว, สุนฺทรีนนฺทาย ภิกฺขุนิยา อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๔๗": "กถญฺหิ นาม, ภิกฺขเว, สุนฺทรีนนฺทา ภิกฺขุนี อวสฺสุตา อวสฺสุตสฺส ปุริสปุคฺคลสฺส กายสํสคฺคํ สาทิยิสฺสติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๔๘": "เนตํ, ภิกฺขเว, อปฺปสนฺนานํ วา ปสาทาย ปสนฺนานํ วา ภิโยฺยภาวายฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๔๙": "อถ เขฺวตํ, ภิกฺขเว, อปฺปสนฺนานญฺเจว อปฺปสาทาย ปสนฺนานญฺจ เอกจฺจานํ อญฺญถตฺตายา”ติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๕๐": "อถ โข ภควา สุนฺทรีนนฺทํ ภิกฺขุนึ อเนกปริยาเยน วิครหิตฺวา ทุพฺภรตาย ทุปฺโปสตาย มหิจฺฉตาย อสนฺตุฏฺฐิตาย สงฺคณิกาย โกสชฺชสฺส อวณฺณํ ภาสิตฺวา, อเนกปริยาเยน สุภรตาย สุโปสตาย อปฺปิจฺฉสฺส สนฺตุฏฺฐสฺส สเลฺลขสฺส ธุตสฺส ปาสาทิกสฺส อปจยสฺส วีริยารมฺภสฺส วณฺณํ ภาสิตฺวา, ภิกฺขูนํ ตทนุจฺฉวิกํ ตทนุโลมิกํ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๕๑": "“เตน หิ, ภิกฺขเว, ภิกฺขุนีนํ สิกฺขาปทํ ปญฺญเปสฺสามิ ทส อตฺถวเส ปฏิจฺจ—",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๕๒": "สงฺฆสุฏฺฐุตาย, สงฺฆผาสุตาย, ทุมฺมงฺกูนํ ภิกฺขุนีนํ นิคฺคหาย, เปสลานํ ภิกฺขุนีนํ ผาสุวิหาราย, ทิฏฺฐธมฺมิกานํ อาสวานํ สํวราย, สมฺปรายิกานํ อาสวานํ ปฏิฆาตาย, อปฺปสนฺนานํ ปสาทาย, ปสนฺนานํ ภิโยฺยภาวาย, สทฺธมฺมฏฺฐิติยา วินยานุคฺคหายฯ ",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๕๓": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-ปฺชฺ๕:๑ฯ๕๔ฯ๑": "“ยา ปน ภิกฺขุนี อวสฺสุตา อวสฺสุตสฺส ปุริสปุคฺคลสฺส อธกฺขกํ อุพฺภชาณุมณฺฑลํ อามสนํ วา ปรามสนํ วา คหณํ วา ฉุปนํ วา ปฏิปีฬนํ วา สาทิเยยฺย, อยมฺปิ ปาราชิกา โหติ อสํวาสา อุพฺภชาณุมณฺฑลิกา”ติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๒": "ยา ยาทิสา ยถายุตฺตา ยถาชจฺจา ยถานามา ยถาโคตฺตา ยถาสีลา ยถาวิหารินี ยถาโคจรา เถรา วา นวา วา มชฺฌิมา วา, เอสา วุจฺจติ ยา ปนาติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๔": "ภิกฺขิกาติ ภิกฺขุนี; ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๕": "ภิกฺขาจริยํ อชฺฌุปคตาติ ภิกฺขุนี; ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๖": "ภินฺนปฏธราติ ภิกฺขุนี; ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๗": "สมญฺญาย ภิกฺขุนี; ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๘": "ปฏิญฺญาย ภิกฺขุนี; ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๙": "เอหิ ภิกฺขุนีติ ภิกฺขุนี; ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๑๐": "ตีหิ สรณคมเนหิ อุปสมฺปนฺนาติ ภิกฺขุนี; ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๑๑": "ภทฺรา ภิกฺขุนี; ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๑๒": "สารา ภิกฺขุนี; ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๑๓": "เสขา ภิกฺขุนี; ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๑๔": "อเสขา ภิกฺขุนี; ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๑๕": "สมคฺเคน อุภโตสงฺเฆน ญตฺติจตุตฺเถน กมฺเมน อกุปฺเปน ฐานารเหน อุปสมฺปนฺนาติ ภิกฺขุนีฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๑๖": "ตตฺร ยายํ ภิกฺขุนี สมคฺเคน อุภโตสงฺเฆน ญตฺติจตุตฺเถน กมฺเมน อกุปฺเปน ฐานารเหน อุปสมฺปนฺนา, อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๑๗": "อวสฺสุตา นาม ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๑๘": "สารตฺตา อเปกฺขวตี ปฏิพทฺธจิตฺตาฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๑๙": "อวสฺสุโต นาม ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๒๐": "สารตฺโต อเปกฺขวา ปฏิพทฺธจิตฺโตฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๒๑": "ปุริสปุคฺคโล นาม ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๒๒": "มนุสฺสปุริโส น ยกฺโข น เปโต น ติรจฺฉานคโต วิญฺญู ปฏิพโล กายสํสคฺคํ สมาปชฺชิตุํฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๒๓": "อธกฺขกนฺติ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๒๔": "เหฏฺฐกฺขกํฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๒๕": "อุพฺภชาณุมณฺฑลนฺติ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๒๖": "อุปริชาณุมณฺฑลํฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๒๗": "อามสนํ นาม ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๒๘": "อามฏฺฐมตฺตํฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๒๙": "ปรามสนํ นาม ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๓๐": "อิโตจิโต จ สญฺโจปนํฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๓๑": "คหณํ นาม ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๓๒": "คหิตมตฺตํฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๓๓": "ฉุปนํ นาม ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๓๔": "ผุฏฺฐมตฺตํฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๓๕": "ปฏิปีฬนํ วา สาทิเยยฺยาติ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๓๖": "องฺคํ คเหตฺวา นิปฺปีฬนํ สาทิยติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๓๗": "อยมฺปีติ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๓๘": "ปุริมาโย อุปาทาย วุจฺจติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๓๙": "ปาราชิกา โหตีติ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๔๐": "เสยฺยถาปิ นาม ปุริโส สีสจฺฉินฺโน อภพฺโพ เตน สรีรพนฺธเนน ชีวิตุํ; เอวเมว ภิกฺขุนี อวสฺสุตา อวสฺสุตสฺส ปุริสปุคฺคลสฺส อธกฺขกํ อุพฺภชาณุมณฺฑลํ อามสนํ วา ปรามสนํ วา คหณํ วา ฉุปนํ วา ปฏิปีฬนํ วา สาทิยนฺตี อสฺสมณี โหติ อสกฺยธีตาฯ เตน วุจฺจติ ปาราชิกา โหตีติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๔๑": "อสํวาสาติ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๔๒": "สํวาโส นาม เอกกมฺมํ เอกุทฺเทโส สมสิกฺขตา— เอโส สํวาโส นามฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๑ฯ๔๓": "โส ตาย สทฺธึ นตฺถิ, เตน วุจฺจติ อสํวาสาติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๑": "อุภโตอวสฺสุเต อธกฺขกํ อุพฺภชาณุมณฺฑลํ กาเยน กายํ อามสติ, อาปตฺติ ปาราชิกสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๒": "กาเยน กายปฏิพทฺธํ อามสติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๓": "กายปฏิพทฺเธน กายํ อามสติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๔": "กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๕": "นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๖": "นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๗": "นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๘ฯ๑": "อุพฺภกฺขกํ อโธชาณุมณฺฑลํ กาเยน กายํ อามสติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๙": "กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๑๐": "กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๑๑": "กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๑๒": "นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๑๓": "นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๑๔": "นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๑๕ฯ๑": "เอกโตอวสฺสุเต อธกฺขกํ อุพฺภชาณุมณฺฑลํ กาเยน กายํ อามสติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๑๖": "กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๑๗": "กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๑๘": "กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๑๙": "นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๒๐": "นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๒๑": "นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๒๒ฯ๑": "อุพฺภกฺขกํ อโธชาณุมณฺฑลํ กาเยน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๒๓": "กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๒๔": "กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๒๕": "กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๒๖": "นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๒๗": "นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๒๘": "นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๒๙ฯ๑": "อุภโตอวสฺสุเต ยกฺขสฺส วา เปตสฺส วา ปณฺฑกสฺส วา ติรจฺฉานคตมนุสฺสวิคฺคหสฺส วา อธกฺขกํ อุพฺภชาณุมณฺฑลํ กาเยน กายํ อามสติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๓๐": "กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๓๑": "กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๓๒": "กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๓๓": "นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๓๔": "นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๓๕": "นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๓๖ฯ๑": "อุพฺภกฺขกํ อโธชาณุมณฺฑลํ กาเยน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๓๗": "กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๓๘": "กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๓๙": "กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๔๐": "นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๔๑": "นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๔๒": "นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๔๓ฯ๑": "เอกโตอวสฺสุเต อธกฺขกํ อุพฺภชาณุมณฺฑลํ กาเยน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๔๔": "กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๔๕": "กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๔๖": "กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๔๗": "นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๔๘": "นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๔๙": "นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๕๐ฯ๑": "อุพฺภกฺขกํ อโธชาณุมณฺฑลํ กาเยน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๕๑": "กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๕๒": "กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๕๓": "กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๕๔": "นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๕๕": "นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๒ฯ๕๖": "นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๓ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๓ฯ๒": "อสญฺจิจฺจ, ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๓ฯ๓": "อสฺสติยา, ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๓ฯ๔": "อชานนฺติยา, ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๓ฯ๕": "อสาทิยนฺติยา, ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๓ฯ๖": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๓ฯ๗": "ขิตฺตจิตฺตาย, ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๓ฯ๘": "เวทนาฏฺฏาย, ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๓ฯ๙": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-ปฺชฺ๕:๒ฯ๓ฯ๑๐": "ปฐมปาราชิกํ สมตฺตํฯ "
}
