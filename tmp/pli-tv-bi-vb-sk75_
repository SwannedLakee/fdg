{
  "ปฺลิ-ตฺวฺ-พิ-วฺพฺ-สฺกฺ๗๕:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-สฺกฺ๗๕:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-สฺกฺ๗๕:๐ฯ๓": "เสขิยกณฺฑ ",
  "ปฺลิ-ตฺวฺ-พิ-วฺพฺ-สฺกฺ๗๕:๐ฯ๔": "ปาทุกวคฺค ",
  "ปฺลิ-ตฺวฺ-พิ-วฺพฺ-สฺกฺ๗๕:๐ฯ๕": "๗๕ฯ อุทเกอุจฺจารสิกฺขาปท ",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๒": "เตน โข ปน สมเยน ฉพฺพคฺคิยา ภิกฺขุนิโย อุทเก อุจฺจารมฺปิ ปสฺสาวมฺปิ เขฬมฺปิ กโรนฺติฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๔": "“กถญฺหิ นาม ภิกฺขุนิโย อุทเก อุจฺจารมฺปิ ปสฺสาวมฺปิ เขฬมฺปิ กริสฺสนฺติ, เสยฺยถาปิ คิหินิโย กามโภคินิโย”ติฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๕": "อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๖": "ยา ตา ภิกฺขุนิโย อปฺปิจฺฉา, ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๗": "“กถญฺหิ นาม ฉพฺพคฺคิยา ภิกฺขุนิโย อุทเก อุจฺจารมฺปิ ปสฺสาวมฺปิ เขฬมฺปิ กริสฺสนฺตี”ติฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๘": "อถ โข ภิกฺขุนิโย ภิกฺขูนํ เอตมตฺถํ อาโรเจสุํฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๙": "ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๑๐": "อถ โข ภควา …เป… ",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๑๑": "ภิกฺขู ปฏิปุจฺฉิ—",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๑๒": "“สจฺจํ กิร, ภิกฺขเว, ฉพฺพคฺคิยา ภิกฺขุนิโย อุทเก อุจฺจารมฺปิ ปสฺสาวมฺปิ เขฬมฺปิ กโรนฺตี”ติ? ",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๑๓": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๑๔": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๑๕": "กถญฺหิ นาม, ภิกฺขเว, ฉพฺพคฺคิยา ภิกฺขุนิโย อุทเก อุจฺจารมฺปิ ปสฺสาวมฺปิ เขฬมฺปิ กริสฺสนฺติฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๑๖": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๑๗": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๑๘ฯ๑": "“น อุทเก อุจฺจารํ วา ปสฺสาวํ วา เขฬํ วา กริสฺสามีติ สิกฺขา กรณียา”ติฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๑ฯ๑๙": "เอวญฺจิทํ ภควตา ภิกฺขุนีนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๑": "เตน โข ปน สมเยน คิลานา ภิกฺขุนิโย อุทเก อุจฺจารมฺปิ ปสฺสาวมฺปิ เขฬมฺปิ กาตุํ กุกฺกุจฺจายนฺติฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๒": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๓": "อนุชานามิ, ภิกฺขเว, คิลานาย ภิกฺขุนิยา อุทเก อุจฺจารมฺปิ ปสฺสาวมฺปิ เขฬมฺปิ กาตุํฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๔": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๕ฯ๑": "“น อุทเก อคิลานา อุจฺจารํ วา ปสฺสาวํ วา เขฬํ วา กริสฺสามีติ สิกฺขา กรณียา”ติฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๖": "น อุทเก อคิลานาย อุจฺจาโร วา ปสฺสาโว วา เขโฬ วา กาตพฺโพฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๗": "ยา อนาทริยํ ปฏิจฺจ อุทเก อคิลานา อุจฺจารํ วา ปสฺสาวํ วา เขฬํ วา กโรติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๘ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๙": "อสญฺจิจฺจ, ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๑๐": "อสฺสติยา, ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๑๑": "อชานนฺติยา, ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๑๒": "คิลานาย, ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๑๓": "ถเล กโต อุทกํ โอตฺถรติ, ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๑๔": "อาปทาสุ, ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๑๕": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๑๖": "ขิตฺตจิตฺตาย, ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๑๗": "เวทนาฏฺฏาย, ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๑๘": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๑๙": "ปนฺนรสมสิกฺขาปทํ นิฏฺฐิตํฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๒๐": "ปาทุกวคฺโค สตฺตโมฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๒๑": "อุทฺทิฏฺฐา โข, อยฺยาโย, เสขิยา ธมฺมาฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๒๒": "ตตฺถายฺยาโย ปุจฺฉามิ—",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๒๓": "“กจฺจิตฺถ ปริสุทฺธา”? ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๒๔": "ทุติยมฺปิ ปุจฺฉามิ—",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๒๕": "“กจฺจิตฺถ ปริสุทฺธา”? ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๒๖": "ตติยมฺปิ ปุจฺฉามิ—",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๒๗": "“กจฺจิตฺถ ปริสุทฺธา”? ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๒๘": "ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
  "ปฺลิ-ตฺวฺ-พิ-วฺพฺ-สฺกฺ๗๕:๒ฯ๒๙": "เสขิยกณฺฑํ นิฏฺฐิตํฯ "
}
