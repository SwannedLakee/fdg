{
  "ปฺลิ-ตฺวฺ-ปฺวฺรฺ๑๒:๐ฯ๑": "ปริวาร ",
  "ปฺลิ-ตฺวฺ-ปฺวฺรฺ๑๒:๐ฯ๒": "อปรคาถาสงฺคณิก ",
  "ปฺลิ-ตฺวฺ-ปฺวฺรฺ๑๒:๐ฯ๓": "๑๒ฯ โจทนาทิปุจฺฉาวิสฺสชฺชนา ",
  "ปฺลิ-ตฺวฺ-ปฺวฺรฺ๑๒:๑ฯ๑": "โจทนา กิมตฺถาย, ",
  "ปฺลิ-ตฺวฺ-ปฺวฺรฺ๑๒:๑ฯ๒": "สารณา กิสฺส การณา; ",
  "ปฺลิ-ตฺวฺ-ปฺวฺรฺ๑๒:๑ฯ๓": "สงฺโฆ กิมตฺถาย, ",
  "ปฺลิ-ตฺวฺ-ปฺวฺรฺ๑๒:๑ฯ๔": "มติกมฺมํ ปน กิสฺส การณาฯ ",
  "ปฺลิ-ตฺวฺ-ปฺวฺรฺ๑๒:๒ฯ๑": "โจทนา สารณตฺถาย, ",
  "ปฺลิ-ตฺวฺ-ปฺวฺรฺ๑๒:๒ฯ๒": "นิคฺคหตฺถาย สารณา; ",
  "ปฺลิ-ตฺวฺ-ปฺวฺรฺ๑๒:๒ฯ๓": "สงฺโฆ ปริคฺคหตฺถาย, ",
  "ปฺลิ-ตฺวฺ-ปฺวฺรฺ๑๒:๒ฯ๔": "มติกมฺมํ ปน ปาฏิเยกฺกํฯ ",
  "ปฺลิ-ตฺวฺ-ปฺวฺรฺ๑๒:๓ฯ๑": "มา โข ตุริโต อภณิ, ",
  "ปฺลิ-ตฺวฺ-ปฺวฺรฺ๑๒:๓ฯ๒": "มา โข จณฺฑิกโต ภณิ; ",
  "ปฺลิ-ตฺวฺ-ปฺวฺรฺ๑๒:๓ฯ๓": "มา โข ปฏิฆํ ชนยิ, ",
  "ปฺลิ-ตฺวฺ-ปฺวฺรฺ๑๒:๓ฯ๔": "สเจ อนุวิชฺชโก ตุวํฯ ",
  "ปฺลิ-ตฺวฺ-ปฺวฺรฺ๑๒:๔ฯ๑": "มา โข สหสา อภณิ, ",
  "ปฺลิ-ตฺวฺ-ปฺวฺรฺ๑๒:๔ฯ๒": "กถํ วิคฺคาหิกํ อนตฺถสํหิตํ; ",
  "ปฺลิ-ตฺวฺ-ปฺวฺรฺ๑๒:๔ฯ๓": "สุตฺเต วินเย อนุโลเม, ",
  "ปฺลิ-ตฺวฺ-ปฺวฺรฺ๑๒:๔ฯ๔": "ปญฺญตฺเต อนุโลมิเกฯ ",
  "ปฺลิ-ตฺวฺ-ปฺวฺรฺ๑๒:๕ฯ๑": "อนุโยควตฺตํ นิสามย, ",
  "ปฺลิ-ตฺวฺ-ปฺวฺรฺ๑๒:๕ฯ๒": "กุสเลน พุทฺธิมตา กตํ; ",
  "ปฺลิ-ตฺวฺ-ปฺวฺรฺ๑๒:๕ฯ๓": "สุวุตฺตํ สิกฺขาปทานุโลมิกํ, ",
  "ปฺลิ-ตฺวฺ-ปฺวฺรฺ๑๒:๕ฯ๔": "คตึ น นาเสนฺโต สมฺปรายิกํ; ",
  "ปฺลิ-ตฺวฺ-ปฺวฺรฺ๑๒:๕ฯ๕": "หิเตสี อนุยุญฺชสฺสุ, ",
  "ปฺลิ-ตฺวฺ-ปฺวฺรฺ๑๒:๕ฯ๖": "กาเลนตฺถูปสํหิตํฯ ",
  "ปฺลิ-ตฺวฺ-ปฺวฺรฺ๑๒:๖ฯ๑": "จุทิตสฺส จ โจทกสฺส จ, ",
  "ปฺลิ-ตฺวฺ-ปฺวฺรฺ๑๒:๖ฯ๒": "สหสา โวหารํ มา ปธาเรสิ; ",
  "ปฺลิ-ตฺวฺ-ปฺวฺรฺ๑๒:๖ฯ๓": "โจทโก อาห อาปนฺโนติ, ",
  "ปฺลิ-ตฺวฺ-ปฺวฺรฺ๑๒:๖ฯ๔": "จุทิตโก อาห อนาปนฺโนติฯ ",
  "ปฺลิ-ตฺวฺ-ปฺวฺรฺ๑๒:๗ฯ๑": "อุโภ อนุกฺขิปนฺโต, ",
  "ปฺลิ-ตฺวฺ-ปฺวฺรฺ๑๒:๗ฯ๒": "ปฏิญฺญานุสนฺธิเตน การเย; ",
  "ปฺลิ-ตฺวฺ-ปฺวฺรฺ๑๒:๗ฯ๓": "ปฏิญฺญา ลชฺชีสุ กตา, ",
  "ปฺลิ-ตฺวฺ-ปฺวฺรฺ๑๒:๗ฯ๔": "อลชฺชีสุ เอวํ น วิชฺชติ; ",
  "ปฺลิ-ตฺวฺ-ปฺวฺรฺ๑๒:๗ฯ๕": "พหุมฺปิ อลชฺชี ภาเสยฺย, ",
  "ปฺลิ-ตฺวฺ-ปฺวฺรฺ๑๒:๗ฯ๖": "วตฺตานุสนฺธิเตน การเยฯ ",
  "ปฺลิ-ตฺวฺ-ปฺวฺรฺ๑๒:๘ฯ๑": "อลชฺชี กีทิโส โหติ, ",
  "ปฺลิ-ตฺวฺ-ปฺวฺรฺ๑๒:๘ฯ๒": "ปฏิญฺญา ยสฺส น รูหติ; ",
  "ปฺลิ-ตฺวฺ-ปฺวฺรฺ๑๒:๘ฯ๓": "เอตญฺจ ตาหํ ปุจฺฉามิ, ",
  "ปฺลิ-ตฺวฺ-ปฺวฺรฺ๑๒:๘ฯ๔": "กีทิโส วุจฺจติ อลชฺชี ปุคฺคโลฯ ",
  "ปฺลิ-ตฺวฺ-ปฺวฺรฺ๑๒:๙ฯ๑": "สญฺจิจฺจ อาปตฺตึ อาปชฺชติ, ",
  "ปฺลิ-ตฺวฺ-ปฺวฺรฺ๑๒:๙ฯ๒": "อาปตฺตึ ปริคูหติ; ",
  "ปฺลิ-ตฺวฺ-ปฺวฺรฺ๑๒:๙ฯ๓": "อคติคมนญฺจ คจฺฉติ, ",
  "ปฺลิ-ตฺวฺ-ปฺวฺรฺ๑๒:๙ฯ๔": "เอทิโส วุจฺจติ อลชฺชีปุคฺคโลฯ ",
  "ปฺลิ-ตฺวฺ-ปฺวฺรฺ๑๒:๑๐ฯ๑": "สจฺจํ อหมฺปิ ชานามิ, ",
  "ปฺลิ-ตฺวฺ-ปฺวฺรฺ๑๒:๑๐ฯ๒": "เอทิโส วุจฺจติ อลชฺชีปุคฺคโล; ",
  "ปฺลิ-ตฺวฺ-ปฺวฺรฺ๑๒:๑๐ฯ๓": "อญฺญญฺจ ตาหํ ปุจฺฉามิ, ",
  "ปฺลิ-ตฺวฺ-ปฺวฺรฺ๑๒:๑๐ฯ๔": "กีทิโส วุจฺจติ ลชฺชีปุคฺคโลฯ ",
  "ปฺลิ-ตฺวฺ-ปฺวฺรฺ๑๒:๑๑ฯ๑": "สญฺจิจฺจ อาปตฺตึ นาปชฺชติ, ",
  "ปฺลิ-ตฺวฺ-ปฺวฺรฺ๑๒:๑๑ฯ๒": "อาปตฺตึ น ปริคูหติ; ",
  "ปฺลิ-ตฺวฺ-ปฺวฺรฺ๑๒:๑๑ฯ๓": "อคติคมนํ น คจฺฉติ, ",
  "ปฺลิ-ตฺวฺ-ปฺวฺรฺ๑๒:๑๑ฯ๔": "เอทิโส วุจฺจติ ลชฺชีปุคฺคโลฯ ",
  "ปฺลิ-ตฺวฺ-ปฺวฺรฺ๑๒:๑๒ฯ๑": "สจฺจํ อหมฺปิ ชานามิ, ",
  "ปฺลิ-ตฺวฺ-ปฺวฺรฺ๑๒:๑๒ฯ๒": "เอทิโส วุจฺจติ ลชฺชีปุคฺคโล; ",
  "ปฺลิ-ตฺวฺ-ปฺวฺรฺ๑๒:๑๒ฯ๓": "อญฺญญฺจ ตาหํ ปุจฺฉามิ, ",
  "ปฺลิ-ตฺวฺ-ปฺวฺรฺ๑๒:๑๒ฯ๔": "กีทิโส วุจฺจติ อธมฺมโจทโกฯ ",
  "ปฺลิ-ตฺวฺ-ปฺวฺรฺ๑๒:๑๓ฯ๑": "อกาเลน โจเทติ อภูเตน, ",
  "ปฺลิ-ตฺวฺ-ปฺวฺรฺ๑๒:๑๓ฯ๒": "ผรุเสน อนตฺถสํหิเตน; ",
  "ปฺลิ-ตฺวฺ-ปฺวฺรฺ๑๒:๑๓ฯ๓": "โทสนฺตโร โจเทติ โน เมตฺตาจิตฺโต, ",
  "ปฺลิ-ตฺวฺ-ปฺวฺรฺ๑๒:๑๓ฯ๔": "เอทิโส วุจฺจติ อธมฺมโจทโกฯ ",
  "ปฺลิ-ตฺวฺ-ปฺวฺรฺ๑๒:๑๔ฯ๑": "สจฺจํ อหมฺปิ ชานามิ, ",
  "ปฺลิ-ตฺวฺ-ปฺวฺรฺ๑๒:๑๔ฯ๒": "เอทิโส วุจฺจติ อธมฺมโจทโก; ",
  "ปฺลิ-ตฺวฺ-ปฺวฺรฺ๑๒:๑๔ฯ๓": "อญฺญญฺจ ตาหํ ปุจฺฉามิ, ",
  "ปฺลิ-ตฺวฺ-ปฺวฺรฺ๑๒:๑๔ฯ๔": "กีทิโส วุจฺจติ ธมฺมโจทโกฯ ",
  "ปฺลิ-ตฺวฺ-ปฺวฺรฺ๑๒:๑๕ฯ๑": "กาเลน โจเทติ ภูเตน, ",
  "ปฺลิ-ตฺวฺ-ปฺวฺรฺ๑๒:๑๕ฯ๒": "สเณฺหน อตฺถสํหิเตน; ",
  "ปฺลิ-ตฺวฺ-ปฺวฺรฺ๑๒:๑๕ฯ๓": "เมตฺตาจิตฺโต โจเทติ โน โทสนฺตโร, ",
  "ปฺลิ-ตฺวฺ-ปฺวฺรฺ๑๒:๑๕ฯ๔": "เอทิโส วุจฺจติ ธมฺมโจทโกฯ ",
  "ปฺลิ-ตฺวฺ-ปฺวฺรฺ๑๒:๑๖ฯ๑": "สจฺจํ อหมฺปิ ชานามิ, ",
  "ปฺลิ-ตฺวฺ-ปฺวฺรฺ๑๒:๑๖ฯ๒": "เอทิโส วุจฺจติ ธมฺมโจทโก; ",
  "ปฺลิ-ตฺวฺ-ปฺวฺรฺ๑๒:๑๖ฯ๓": "อญฺญญฺจ ตาหํ ปุจฺฉามิ, ",
  "ปฺลิ-ตฺวฺ-ปฺวฺรฺ๑๒:๑๖ฯ๔": "กีทิโส วุจฺจติ พาลโจทโกฯ ",
  "ปฺลิ-ตฺวฺ-ปฺวฺรฺ๑๒:๑๗ฯ๑": "ปุพฺพาปรํ น ชานาติ, ",
  "ปฺลิ-ตฺวฺ-ปฺวฺรฺ๑๒:๑๗ฯ๒": "ปุพฺพาปรสฺส อโกวิโท; ",
  "ปฺลิ-ตฺวฺ-ปฺวฺรฺ๑๒:๑๗ฯ๓": "อนุสนฺธิวจนปถํ น ชานาติ, ",
  "ปฺลิ-ตฺวฺ-ปฺวฺรฺ๑๒:๑๗ฯ๔": "อนุสนฺธิวจนปถสฺส อโกวิโท; ",
  "ปฺลิ-ตฺวฺ-ปฺวฺรฺ๑๒:๑๗ฯ๕": "เอทิโส วุจฺจติ พาลโจทโกฯ ",
  "ปฺลิ-ตฺวฺ-ปฺวฺรฺ๑๒:๑๘ฯ๑": "สจฺจํ อหมฺปิ ชานามิ, ",
  "ปฺลิ-ตฺวฺ-ปฺวฺรฺ๑๒:๑๘ฯ๒": "เอทิโส วุจฺจติ พาลโจทโก; ",
  "ปฺลิ-ตฺวฺ-ปฺวฺรฺ๑๒:๑๘ฯ๓": "อญฺญญฺจ ตาหํ ปุจฺฉามิ, ",
  "ปฺลิ-ตฺวฺ-ปฺวฺรฺ๑๒:๑๘ฯ๔": "กีทิโส วุจฺจติ ปณฺฑิตโจทโกฯ ",
  "ปฺลิ-ตฺวฺ-ปฺวฺรฺ๑๒:๑๙ฯ๑": "ปุพฺพาปรมฺปิ ชานาติ, ",
  "ปฺลิ-ตฺวฺ-ปฺวฺรฺ๑๒:๑๙ฯ๒": "ปุพฺพาปรสฺส โกวิโท; ",
  "ปฺลิ-ตฺวฺ-ปฺวฺรฺ๑๒:๑๙ฯ๓": "อนุสนฺธิวจนปถํ ชานาติ, ",
  "ปฺลิ-ตฺวฺ-ปฺวฺรฺ๑๒:๑๙ฯ๔": "อนุสนฺธิวจนปถสฺส โกวิโท; ",
  "ปฺลิ-ตฺวฺ-ปฺวฺรฺ๑๒:๑๙ฯ๕": "เอทิโส วุจฺจติ ปณฺฑิตโจทโกฯ ",
  "ปฺลิ-ตฺวฺ-ปฺวฺรฺ๑๒:๒๐ฯ๑": "สจฺจํ อหมฺปิ ชานามิ, ",
  "ปฺลิ-ตฺวฺ-ปฺวฺรฺ๑๒:๒๐ฯ๒": "เอทิโส วุจฺจติ ปณฺฑิตโจทโก; ",
  "ปฺลิ-ตฺวฺ-ปฺวฺรฺ๑๒:๒๐ฯ๓": "อญฺญญฺจ ตาหํ ปุจฺฉามิ, ",
  "ปฺลิ-ตฺวฺ-ปฺวฺรฺ๑๒:๒๐ฯ๔": "โจทนา กินฺติ วุจฺจติฯ ",
  "ปฺลิ-ตฺวฺ-ปฺวฺรฺ๑๒:๒๑ฯ๑": "สีลวิปตฺติยา โจเทติ, ",
  "ปฺลิ-ตฺวฺ-ปฺวฺรฺ๑๒:๒๑ฯ๒": "อโถ อาจารทิฏฺฐิยา; ",
  "ปฺลิ-ตฺวฺ-ปฺวฺรฺ๑๒:๒๑ฯ๓": "อาชีเวนปิ โจเทติ, ",
  "ปฺลิ-ตฺวฺ-ปฺวฺรฺ๑๒:๒๑ฯ๔": "โจทนา เตน วุจฺจตีติฯ ",
  "ปฺลิ-ตฺวฺ-ปฺวฺรฺ๑๒:๒๒ฯ๑": "อปรํ คาถาสงฺคณิกํ นิฏฺฐิตํฯ "
}
