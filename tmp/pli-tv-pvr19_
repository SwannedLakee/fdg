{
  "ปฺลิ-ตฺวฺ-ปฺวฺรฺ๑๙:๐ฯ๑": "ปริวาร ",
  "ปฺลิ-ตฺวฺ-ปฺวฺรฺ๑๙:๐ฯ๒": "๑๙ฯ ทุติยคาถาสงฺคณิก ",
  "ปฺลิ-ตฺวฺ-ปฺวฺรฺ๑๙:๐ฯ๓": "๑ฯ กายิกาทิอาปตฺติ ",
  "ปฺลิ-ตฺวฺ-ปฺวฺรฺ๑๙:๑ฯ๑": "กติ อาปตฺติโย กายิกา, ",
  "ปฺลิ-ตฺวฺ-ปฺวฺรฺ๑๙:๑ฯ๒": "กติ วาจสิกา กตา; ",
  "ปฺลิ-ตฺวฺ-ปฺวฺรฺ๑๙:๑ฯ๓": "ฉาเทนฺตสฺส กติ อาปตฺติโย, ",
  "ปฺลิ-ตฺวฺ-ปฺวฺรฺ๑๙:๑ฯ๔": "กติ สํสคฺคปจฺจยาฯ ",
  "ปฺลิ-ตฺวฺ-ปฺวฺรฺ๑๙:๒ฯ๑": "ฉาปตฺติโย กายิกา, ",
  "ปฺลิ-ตฺวฺ-ปฺวฺรฺ๑๙:๒ฯ๒": "ฉ วาจสิกา กตา; ",
  "ปฺลิ-ตฺวฺ-ปฺวฺรฺ๑๙:๒ฯ๓": "ฉาเทนฺตสฺส ติโสฺส อาปตฺติโย, ",
  "ปฺลิ-ตฺวฺ-ปฺวฺรฺ๑๙:๒ฯ๔": "ปญฺจ สํสคฺคปจฺจยาฯ ",
  "ปฺลิ-ตฺวฺ-ปฺวฺรฺ๑๙:๓ฯ๑": "อรุณุคฺเค กติ อาปตฺติโย, ",
  "ปฺลิ-ตฺวฺ-ปฺวฺรฺ๑๙:๓ฯ๒": "กติ ยาวตติยกา; ",
  "ปฺลิ-ตฺวฺ-ปฺวฺรฺ๑๙:๓ฯ๓": "กเตตฺถ อฏฺฐ วตฺถุกา, ",
  "ปฺลิ-ตฺวฺ-ปฺวฺรฺ๑๙:๓ฯ๔": "กติหิ สพฺพสงฺคโหฯ ",
  "ปฺลิ-ตฺวฺ-ปฺวฺรฺ๑๙:๔ฯ๑": "อรุณุคฺเค ติโสฺส อาปตฺติโย, ",
  "ปฺลิ-ตฺวฺ-ปฺวฺรฺ๑๙:๔ฯ๒": "เทฺว ยาวตติยกา; ",
  "ปฺลิ-ตฺวฺ-ปฺวฺรฺ๑๙:๔ฯ๓": "เอเกตฺถ อฏฺฐ วตฺถุกา, ",
  "ปฺลิ-ตฺวฺ-ปฺวฺรฺ๑๙:๔ฯ๔": "เอเกน สพฺพสงฺคโหฯ ",
  "ปฺลิ-ตฺวฺ-ปฺวฺรฺ๑๙:๕ฯ๑": "วินยสฺส กติ มูลานิ, ",
  "ปฺลิ-ตฺวฺ-ปฺวฺรฺ๑๙:๕ฯ๒": "ยานิ พุทฺเธน ปญฺญตฺตา; ",
  "ปฺลิ-ตฺวฺ-ปฺวฺรฺ๑๙:๕ฯ๓": "วินยครุกา กติ วุตฺตา, ",
  "ปฺลิ-ตฺวฺ-ปฺวฺรฺ๑๙:๕ฯ๔": "ทุฏฺฐุลฺลจฺฉาทนา กติฯ ",
  "ปฺลิ-ตฺวฺ-ปฺวฺรฺ๑๙:๖ฯ๑": "วินยสฺส เทฺว มูลานิ, ",
  "ปฺลิ-ตฺวฺ-ปฺวฺรฺ๑๙:๖ฯ๒": "ยานิ พุทฺเธน ปญฺญตฺตา; ",
  "ปฺลิ-ตฺวฺ-ปฺวฺรฺ๑๙:๖ฯ๓": "วินยครุกา เทฺว วุตฺตา, ",
  "ปฺลิ-ตฺวฺ-ปฺวฺรฺ๑๙:๖ฯ๔": "เทฺว ทุฏฺฐุลฺลจฺฉาทนาฯ ",
  "ปฺลิ-ตฺวฺ-ปฺวฺรฺ๑๙:๗ฯ๑": "คามนฺตเร กติ อาปตฺติโย, ",
  "ปฺลิ-ตฺวฺ-ปฺวฺรฺ๑๙:๗ฯ๒": "กติ นทิปารปจฺจยา; ",
  "ปฺลิ-ตฺวฺ-ปฺวฺรฺ๑๙:๗ฯ๓": "กติมํเสสุ ถุลฺลจฺจยํ, ",
  "ปฺลิ-ตฺวฺ-ปฺวฺรฺ๑๙:๗ฯ๔": "กติมํเสสุ ทุกฺกฏํฯ ",
  "ปฺลิ-ตฺวฺ-ปฺวฺรฺ๑๙:๘ฯ๑": "คามนฺตเร จตโสฺส อาปตฺติโย, ",
  "ปฺลิ-ตฺวฺ-ปฺวฺรฺ๑๙:๘ฯ๒": "จตโสฺส นทิปารปจฺจยา; ",
  "ปฺลิ-ตฺวฺ-ปฺวฺรฺ๑๙:๘ฯ๓": "เอกมํเส ถุลฺลจฺจยํ, ",
  "ปฺลิ-ตฺวฺ-ปฺวฺรฺ๑๙:๘ฯ๔": "นวมํเสสุ ทุกฺกฏํฯ ",
  "ปฺลิ-ตฺวฺ-ปฺวฺรฺ๑๙:๙ฯ๑": "กติ วาจสิกา รตฺตึ, ",
  "ปฺลิ-ตฺวฺ-ปฺวฺรฺ๑๙:๙ฯ๒": "กติ วาจสิกา ทิวา; ",
  "ปฺลิ-ตฺวฺ-ปฺวฺรฺ๑๙:๙ฯ๓": "ททมานสฺส กติ อาปตฺติโย, ",
  "ปฺลิ-ตฺวฺ-ปฺวฺรฺ๑๙:๙ฯ๔": "ปฏิคฺคณฺหนฺตสฺส กิตฺตกาฯ ",
  "ปฺลิ-ตฺวฺ-ปฺวฺรฺ๑๙:๑๐ฯ๑": "เทฺว วาจสิกา รตฺตึ, ",
  "ปฺลิ-ตฺวฺ-ปฺวฺรฺ๑๙:๑๐ฯ๒": "เทฺว วาจสิกา ทิวา; ",
  "ปฺลิ-ตฺวฺ-ปฺวฺรฺ๑๙:๑๐ฯ๓": "ททมานสฺส ติโสฺส อาปตฺติโย, ",
  "ปฺลิ-ตฺวฺ-ปฺวฺรฺ๑๙:๑๐ฯ๔": "จตฺตาโร จ ปฏิคฺคเหฯ ",
  "ปฺลิ-ตฺวฺ-ปฺวฺรฺ๑๙:๑๑ฯ๐": "๒ฯ เทสนาคามินิยาทิอาปตฺติ ",
  "ปฺลิ-ตฺวฺ-ปฺวฺรฺ๑๙:๑๑ฯ๑": "กติ เทสนาคามินิโย, ",
  "ปฺลิ-ตฺวฺ-ปฺวฺรฺ๑๙:๑๑ฯ๒": "กติ สปฺปฏิกมฺมา กตา; ",
  "ปฺลิ-ตฺวฺ-ปฺวฺรฺ๑๙:๑๑ฯ๓": "กเตตฺถ อปฺปฏิกมฺมา วุตฺตา, ",
  "ปฺลิ-ตฺวฺ-ปฺวฺรฺ๑๙:๑๑ฯ๔": "พุทฺเธนาทิจฺจพนฺธุนาฯ ",
  "ปฺลิ-ตฺวฺ-ปฺวฺรฺ๑๙:๑๒ฯ๑": "ปญฺจ เทสนาคามินิโย, ",
  "ปฺลิ-ตฺวฺ-ปฺวฺรฺ๑๙:๑๒ฯ๒": "ฉ สปฺปฏิกมฺมา กตา; ",
  "ปฺลิ-ตฺวฺ-ปฺวฺรฺ๑๙:๑๒ฯ๓": "เอเกตฺถ อปฺปฏิกมฺมา วุตฺตา, ",
  "ปฺลิ-ตฺวฺ-ปฺวฺรฺ๑๙:๑๒ฯ๔": "พุทฺเธนาทิจฺจพนฺธุนาฯ ",
  "ปฺลิ-ตฺวฺ-ปฺวฺรฺ๑๙:๑๓ฯ๑": "วินยครุกา กติ วุตฺตา, ",
  "ปฺลิ-ตฺวฺ-ปฺวฺรฺ๑๙:๑๓ฯ๒": "กายวาจสิกานิ จ; ",
  "ปฺลิ-ตฺวฺ-ปฺวฺรฺ๑๙:๑๓ฯ๓": "กติ วิกาเล ธญฺญรโส, ",
  "ปฺลิ-ตฺวฺ-ปฺวฺรฺ๑๙:๑๓ฯ๔": "กติ ญตฺติจตุตฺเถน สมฺมุติฯ ",
  "ปฺลิ-ตฺวฺ-ปฺวฺรฺ๑๙:๑๔ฯ๑": "วินยครุกา เทฺว วุตฺตา, ",
  "ปฺลิ-ตฺวฺ-ปฺวฺรฺ๑๙:๑๔ฯ๒": "กายวาจสิกานิ จ; ",
  "ปฺลิ-ตฺวฺ-ปฺวฺรฺ๑๙:๑๔ฯ๓": "เอโก วิกาเล ธญฺญรโส, ",
  "ปฺลิ-ตฺวฺ-ปฺวฺรฺ๑๙:๑๔ฯ๔": "เอกา ญตฺติจตุตฺเถน สมฺมุติฯ ",
  "ปฺลิ-ตฺวฺ-ปฺวฺรฺ๑๙:๑๕ฯ๑": "ปาราชิกา กายิกา กติ, ",
  "ปฺลิ-ตฺวฺ-ปฺวฺรฺ๑๙:๑๕ฯ๒": "กติ สํวาสกภูมิโย; ",
  "ปฺลิ-ตฺวฺ-ปฺวฺรฺ๑๙:๑๕ฯ๓": "กตินํ รตฺติจฺเฉโท, ",
  "ปฺลิ-ตฺวฺ-ปฺวฺรฺ๑๙:๑๕ฯ๔": "ปญฺญตฺตา ทฺวงฺคุลา กติฯ ",
  "ปฺลิ-ตฺวฺ-ปฺวฺรฺ๑๙:๑๖ฯ๑": "ปาราชิกา กายิกา เทฺว, ",
  "ปฺลิ-ตฺวฺ-ปฺวฺรฺ๑๙:๑๖ฯ๒": "เทฺว สํวาสกภูมิโย; ",
  "ปฺลิ-ตฺวฺ-ปฺวฺรฺ๑๙:๑๖ฯ๓": "ทฺวินฺนํ รตฺติจฺเฉโท, ",
  "ปฺลิ-ตฺวฺ-ปฺวฺรฺ๑๙:๑๖ฯ๔": "ปญฺญตฺตา ทฺวงฺคุลา ทุเวฯ ",
  "ปฺลิ-ตฺวฺ-ปฺวฺรฺ๑๙:๑๗ฯ๑": "กตตฺตานํ วธิตฺวาน, ",
  "ปฺลิ-ตฺวฺ-ปฺวฺรฺ๑๙:๑๗ฯ๒": "กติหิ สงฺโฆ ภิชฺชติ; ",
  "ปฺลิ-ตฺวฺ-ปฺวฺรฺ๑๙:๑๗ฯ๓": "กเตตฺถ ปฐมาปตฺติกา, ",
  "ปฺลิ-ตฺวฺ-ปฺวฺรฺ๑๙:๑๗ฯ๔": "ญตฺติยา กรณา กติฯ ",
  "ปฺลิ-ตฺวฺ-ปฺวฺรฺ๑๙:๑๘ฯ๑": "เทฺว อตฺตานํ วธิตฺวาน, ",
  "ปฺลิ-ตฺวฺ-ปฺวฺรฺ๑๙:๑๘ฯ๒": "ทฺวีหิ สงฺโฆ ภิชฺชติ; ",
  "ปฺลิ-ตฺวฺ-ปฺวฺรฺ๑๙:๑๘ฯ๓": "เทฺวตฺถ ปฐมาปตฺติกา, ",
  "ปฺลิ-ตฺวฺ-ปฺวฺรฺ๑๙:๑๘ฯ๔": "ญตฺติยา กรณา ทุเวฯ ",
  "ปฺลิ-ตฺวฺ-ปฺวฺรฺ๑๙:๑๙ฯ๑": "ปาณาติปาเต กติ อาปตฺติโย, ",
  "ปฺลิ-ตฺวฺ-ปฺวฺรฺ๑๙:๑๙ฯ๒": "วาจา ปาราชิกา กติ; ",
  "ปฺลิ-ตฺวฺ-ปฺวฺรฺ๑๙:๑๙ฯ๓": "โอภาสนา กติ วุตฺตา, ",
  "ปฺลิ-ตฺวฺ-ปฺวฺรฺ๑๙:๑๙ฯ๔": "สญฺจริตฺเตน วา กติฯ ",
  "ปฺลิ-ตฺวฺ-ปฺวฺรฺ๑๙:๒๐ฯ๑": "ปาณาติปาเต ติโสฺส อาปตฺติโย, ",
  "ปฺลิ-ตฺวฺ-ปฺวฺรฺ๑๙:๒๐ฯ๒": "วาจา ปาราชิกา ตโย; ",
  "ปฺลิ-ตฺวฺ-ปฺวฺรฺ๑๙:๒๐ฯ๓": "โอภาสนา ตโย วุตฺตา, ",
  "ปฺลิ-ตฺวฺ-ปฺวฺรฺ๑๙:๒๐ฯ๔": "สญฺจริตฺเตน วา ตโยฯ ",
  "ปฺลิ-ตฺวฺ-ปฺวฺรฺ๑๙:๒๑ฯ๑": "กติ ปุคฺคลา น อุปสมฺปาเทตพฺพา, ",
  "ปฺลิ-ตฺวฺ-ปฺวฺรฺ๑๙:๒๑ฯ๒": "กติ กมฺมานํ สงฺคหา; ",
  "ปฺลิ-ตฺวฺ-ปฺวฺรฺ๑๙:๒๑ฯ๓": "นาสิตกา กติ วุตฺตา, ",
  "ปฺลิ-ตฺวฺ-ปฺวฺรฺ๑๙:๒๑ฯ๔": "กตินํ เอกวาจิกาฯ ",
  "ปฺลิ-ตฺวฺ-ปฺวฺรฺ๑๙:๒๒ฯ๑": "ตโย ปุคฺคลา น อุปสมฺปาเทตพฺพา, ",
  "ปฺลิ-ตฺวฺ-ปฺวฺรฺ๑๙:๒๒ฯ๒": "ตโย กมฺมานํ สงฺคหา; ",
  "ปฺลิ-ตฺวฺ-ปฺวฺรฺ๑๙:๒๒ฯ๓": "นาสิตกา ตโย วุตฺตา, ",
  "ปฺลิ-ตฺวฺ-ปฺวฺรฺ๑๙:๒๒ฯ๔": "ติณฺณนฺนํ เอกวาจิกาฯ ",
  "ปฺลิ-ตฺวฺ-ปฺวฺรฺ๑๙:๒๓ฯ๑": "อทินฺนาทาเน กติ อาปตฺติโย, ",
  "ปฺลิ-ตฺวฺ-ปฺวฺรฺ๑๙:๒๓ฯ๒": "กติ เมถุนปจฺจยา; ",
  "ปฺลิ-ตฺวฺ-ปฺวฺรฺ๑๙:๒๓ฯ๓": "ฉินฺทนฺตสฺส กติ อาปตฺติโย, ",
  "ปฺลิ-ตฺวฺ-ปฺวฺรฺ๑๙:๒๓ฯ๔": "กติ ฉฑฺฑิตปจฺจยาฯ ",
  "ปฺลิ-ตฺวฺ-ปฺวฺรฺ๑๙:๒๔ฯ๑": "อทินฺนาทาเน ติโสฺส อาปตฺติโย, ",
  "ปฺลิ-ตฺวฺ-ปฺวฺรฺ๑๙:๒๔ฯ๒": "จตโสฺส เมถุนปจฺจยา; ",
  "ปฺลิ-ตฺวฺ-ปฺวฺรฺ๑๙:๒๔ฯ๓": "ฉินฺทนฺตสฺส ติโสฺส อาปตฺติโย, ",
  "ปฺลิ-ตฺวฺ-ปฺวฺรฺ๑๙:๒๔ฯ๔": "ปญฺจ ฉฑฺฑิตปจฺจยาฯ ",
  "ปฺลิ-ตฺวฺ-ปฺวฺรฺ๑๙:๒๕ฯ๑": "ภิกฺขุโนวาทกวคฺคสฺมึ, ",
  "ปฺลิ-ตฺวฺ-ปฺวฺรฺ๑๙:๒๕ฯ๒": "ปาจิตฺติเยน ทุกฺกฏา; ",
  "ปฺลิ-ตฺวฺ-ปฺวฺรฺ๑๙:๒๕ฯ๓": "กเตตฺถ นวกา วุตฺตา, ",
  "ปฺลิ-ตฺวฺ-ปฺวฺรฺ๑๙:๒๕ฯ๔": "กตินํ จีวเรน จฯ ",
  "ปฺลิ-ตฺวฺ-ปฺวฺรฺ๑๙:๒๖ฯ๑": "ภิกฺขุโนวาทกวคฺคสฺมึ, ",
  "ปฺลิ-ตฺวฺ-ปฺวฺรฺ๑๙:๒๖ฯ๒": "ปาจิตฺติเยน ทุกฺกฏา กตา; ",
  "ปฺลิ-ตฺวฺ-ปฺวฺรฺ๑๙:๒๖ฯ๓": "จตุเรตฺถ นวกา วุตฺตา, ",
  "ปฺลิ-ตฺวฺ-ปฺวฺรฺ๑๙:๒๖ฯ๔": "ทฺวินฺนํ จีวเรน จฯ ",
  "ปฺลิ-ตฺวฺ-ปฺวฺรฺ๑๙:๒๗ฯ๑": "ภิกฺขุนีนญฺจ อกฺขาตา, ",
  "ปฺลิ-ตฺวฺ-ปฺวฺรฺ๑๙:๒๗ฯ๒": "ปาฏิเทสนิยา กติ; ",
  "ปฺลิ-ตฺวฺ-ปฺวฺรฺ๑๙:๒๗ฯ๓": "ภุญฺชนฺตามกธญฺเญน, ",
  "ปฺลิ-ตฺวฺ-ปฺวฺรฺ๑๙:๒๗ฯ๔": "ปาจิตฺติเยน ทุกฺกฏา กติฯ ",
  "ปฺลิ-ตฺวฺ-ปฺวฺรฺ๑๙:๒๘ฯ๑": "ภิกฺขุนีนญฺจ อกฺขาตา, ",
  "ปฺลิ-ตฺวฺ-ปฺวฺรฺ๑๙:๒๘ฯ๒": "อฏฺฐ ปาฏิเทสนียา กตา; ",
  "ปฺลิ-ตฺวฺ-ปฺวฺรฺ๑๙:๒๘ฯ๓": "ภุญฺชนฺตามกธญฺเญน, ",
  "ปฺลิ-ตฺวฺ-ปฺวฺรฺ๑๙:๒๘ฯ๔": "ปาจิตฺติเยน ทุกฺกฏา กตาฯ ",
  "ปฺลิ-ตฺวฺ-ปฺวฺรฺ๑๙:๒๙ฯ๑": "คจฺฉนฺตสฺส กติ อาปตฺติโย, ",
  "ปฺลิ-ตฺวฺ-ปฺวฺรฺ๑๙:๒๙ฯ๒": "ฐิตสฺส จาปิ กิตฺตกา; ",
  "ปฺลิ-ตฺวฺ-ปฺวฺรฺ๑๙:๒๙ฯ๓": "นิสินฺนสฺส กติ อาปตฺติโย, ",
  "ปฺลิ-ตฺวฺ-ปฺวฺรฺ๑๙:๒๙ฯ๔": "นิปนฺนสฺสาปิ กิตฺตกาฯ ",
  "ปฺลิ-ตฺวฺ-ปฺวฺรฺ๑๙:๓๐ฯ๑": "คจฺฉนฺตสฺส จตโสฺส อาปตฺติโย, ",
  "ปฺลิ-ตฺวฺ-ปฺวฺรฺ๑๙:๓๐ฯ๒": "ฐิตสฺส จาปิ ตตฺตกา; ",
  "ปฺลิ-ตฺวฺ-ปฺวฺรฺ๑๙:๓๐ฯ๓": "นิสินฺนสฺส จตโสฺส อาปตฺติโย, ",
  "ปฺลิ-ตฺวฺ-ปฺวฺรฺ๑๙:๓๐ฯ๔": "นิปนฺนสฺสาปิ ตตฺตกาฯ ",
  "ปฺลิ-ตฺวฺ-ปฺวฺรฺ๑๙:๓๑ฯ๐": "๓ฯ ปาจิตฺติย ",
  "ปฺลิ-ตฺวฺ-ปฺวฺรฺ๑๙:๓๑ฯ๑": "กติ ปาจิตฺติยานิ, ",
  "ปฺลิ-ตฺวฺ-ปฺวฺรฺ๑๙:๓๑ฯ๒": "สพฺพานิ นานาวตฺถุกานิ; ",
  "ปฺลิ-ตฺวฺ-ปฺวฺรฺ๑๙:๓๑ฯ๓": "อปุพฺพํ อจริมํ, ",
  "ปฺลิ-ตฺวฺ-ปฺวฺรฺ๑๙:๓๑ฯ๔": "อาปชฺเชยฺย เอกโตฯ ",
  "ปฺลิ-ตฺวฺ-ปฺวฺรฺ๑๙:๓๒ฯ๑": "ปญฺจ ปาจิตฺติยานิ, ",
  "ปฺลิ-ตฺวฺ-ปฺวฺรฺ๑๙:๓๒ฯ๒": "สพฺพานิ นานาวตฺถุกานิ; ",
  "ปฺลิ-ตฺวฺ-ปฺวฺรฺ๑๙:๓๒ฯ๓": "อปุพฺพํ อจริมํ, ",
  "ปฺลิ-ตฺวฺ-ปฺวฺรฺ๑๙:๓๒ฯ๔": "อาปชฺเชยฺย เอกโตฯ ",
  "ปฺลิ-ตฺวฺ-ปฺวฺรฺ๑๙:๓๓ฯ๑": "กติ ปาจิตฺติยานิ, ",
  "ปฺลิ-ตฺวฺ-ปฺวฺรฺ๑๙:๓๓ฯ๒": "สพฺพานิ นานาวตฺถุกานิ; ",
  "ปฺลิ-ตฺวฺ-ปฺวฺรฺ๑๙:๓๓ฯ๓": "อปุพฺพํ อจริมํ, ",
  "ปฺลิ-ตฺวฺ-ปฺวฺรฺ๑๙:๓๓ฯ๔": "อาปชฺเชยฺย เอกโตฯ ",
  "ปฺลิ-ตฺวฺ-ปฺวฺรฺ๑๙:๓๔ฯ๑": "นว ปาจิตฺติยานิ, ",
  "ปฺลิ-ตฺวฺ-ปฺวฺรฺ๑๙:๓๔ฯ๒": "สพฺพานิ นานาวตฺถุกานิ; ",
  "ปฺลิ-ตฺวฺ-ปฺวฺรฺ๑๙:๓๔ฯ๓": "อปุพฺพํ อจริมํ, ",
  "ปฺลิ-ตฺวฺ-ปฺวฺรฺ๑๙:๓๔ฯ๔": "อาปชฺเชยฺย เอกโตฯ ",
  "ปฺลิ-ตฺวฺ-ปฺวฺรฺ๑๙:๓๕ฯ๑": "กติ ปาจิตฺติยานิ, ",
  "ปฺลิ-ตฺวฺ-ปฺวฺรฺ๑๙:๓๕ฯ๒": "สพฺพานิ นานาวตฺถุกานิ; ",
  "ปฺลิ-ตฺวฺ-ปฺวฺรฺ๑๙:๓๕ฯ๓": "กติ วาจาย เทเสยฺย, ",
  "ปฺลิ-ตฺวฺ-ปฺวฺรฺ๑๙:๓๕ฯ๔": "วุตฺตา อาทิจฺจพนฺธุนาฯ ",
  "ปฺลิ-ตฺวฺ-ปฺวฺรฺ๑๙:๓๖ฯ๑": "ปญฺจ ปาจิตฺติยานิ, ",
  "ปฺลิ-ตฺวฺ-ปฺวฺรฺ๑๙:๓๖ฯ๒": "สพฺพานิ นานาวตฺถุกานิ; ",
  "ปฺลิ-ตฺวฺ-ปฺวฺรฺ๑๙:๓๖ฯ๓": "เอกวาจาย เทเสยฺย, ",
  "ปฺลิ-ตฺวฺ-ปฺวฺรฺ๑๙:๓๖ฯ๔": "วุตฺตา อาทิจฺจพนฺธุนาฯ ",
  "ปฺลิ-ตฺวฺ-ปฺวฺรฺ๑๙:๓๗ฯ๑": "กติ ปาจิตฺติยานิ, ",
  "ปฺลิ-ตฺวฺ-ปฺวฺรฺ๑๙:๓๗ฯ๒": "สพฺพานิ นานาวตฺถุกานิ; ",
  "ปฺลิ-ตฺวฺ-ปฺวฺรฺ๑๙:๓๗ฯ๓": "กติ วาจาย เทเสยฺย, ",
  "ปฺลิ-ตฺวฺ-ปฺวฺรฺ๑๙:๓๗ฯ๔": "วุตฺตา อาทิจฺจพนฺธุนาฯ ",
  "ปฺลิ-ตฺวฺ-ปฺวฺรฺ๑๙:๓๘ฯ๑": "นว ปาจิตฺติยานิ, ",
  "ปฺลิ-ตฺวฺ-ปฺวฺรฺ๑๙:๓๘ฯ๒": "สพฺพานิ นานาวตฺถุกานิ; ",
  "ปฺลิ-ตฺวฺ-ปฺวฺรฺ๑๙:๓๘ฯ๓": "เอกวาจาย เทเสยฺย, ",
  "ปฺลิ-ตฺวฺ-ปฺวฺรฺ๑๙:๓๘ฯ๔": "วุตฺตา อาทิจฺจพนฺธุนาฯ ",
  "ปฺลิ-ตฺวฺ-ปฺวฺรฺ๑๙:๓๙ฯ๑": "กติ ปาจิตฺติยานิ, ",
  "ปฺลิ-ตฺวฺ-ปฺวฺรฺ๑๙:๓๙ฯ๒": "สพฺพานิ นานาวตฺถุกานิ; ",
  "ปฺลิ-ตฺวฺ-ปฺวฺรฺ๑๙:๓๙ฯ๓": "กิญฺจ กิตฺเตตฺวา เทเสยฺย, ",
  "ปฺลิ-ตฺวฺ-ปฺวฺรฺ๑๙:๓๙ฯ๔": "วุตฺตา อาทิจฺจพนฺธุนาฯ ",
  "ปฺลิ-ตฺวฺ-ปฺวฺรฺ๑๙:๔๐ฯ๑": "ปญฺจ ปาจิตฺติยานิ, ",
  "ปฺลิ-ตฺวฺ-ปฺวฺรฺ๑๙:๔๐ฯ๒": "สพฺพานิ นานาวตฺถุกานิ; ",
  "ปฺลิ-ตฺวฺ-ปฺวฺรฺ๑๙:๔๐ฯ๓": "วตฺถุํ กิตฺเตตฺวา เทเสยฺย, ",
  "ปฺลิ-ตฺวฺ-ปฺวฺรฺ๑๙:๔๐ฯ๔": "วุตฺตา อาทิจฺจพนฺธุนาฯ ",
  "ปฺลิ-ตฺวฺ-ปฺวฺรฺ๑๙:๔๑ฯ๑": "กติ ปาจิตฺติยานิ, ",
  "ปฺลิ-ตฺวฺ-ปฺวฺรฺ๑๙:๔๑ฯ๒": "สพฺพานิ นานาวตฺถุกานิ; ",
  "ปฺลิ-ตฺวฺ-ปฺวฺรฺ๑๙:๔๑ฯ๓": "กิญฺจ กิตฺเตตฺวา เทเสยฺย, ",
  "ปฺลิ-ตฺวฺ-ปฺวฺรฺ๑๙:๔๑ฯ๔": "วุตฺตา อาทิจฺจพนฺธุนาฯ ",
  "ปฺลิ-ตฺวฺ-ปฺวฺรฺ๑๙:๔๒ฯ๑": "นว ปาจิตฺติยานิ, ",
  "ปฺลิ-ตฺวฺ-ปฺวฺรฺ๑๙:๔๒ฯ๒": "สพฺพานิ นานาวตฺถุกานิ; ",
  "ปฺลิ-ตฺวฺ-ปฺวฺรฺ๑๙:๔๒ฯ๓": "วตฺถุํ กิตฺเตตฺวา เทเสยฺย, ",
  "ปฺลิ-ตฺวฺ-ปฺวฺรฺ๑๙:๔๒ฯ๔": "วุตฺตา อาทิจฺจพนฺธุนาฯ ",
  "ปฺลิ-ตฺวฺ-ปฺวฺรฺ๑๙:๔๓ฯ๑": "ยาวตติยเก กติ อาปตฺติโย, ",
  "ปฺลิ-ตฺวฺ-ปฺวฺรฺ๑๙:๔๓ฯ๒": "กติ โวหารปจฺจยา; ",
  "ปฺลิ-ตฺวฺ-ปฺวฺรฺ๑๙:๔๓ฯ๓": "ขาทนฺตสฺส กติ อาปตฺติโย, ",
  "ปฺลิ-ตฺวฺ-ปฺวฺรฺ๑๙:๔๓ฯ๔": "กติ โภชนปจฺจยาฯ ",
  "ปฺลิ-ตฺวฺ-ปฺวฺรฺ๑๙:๔๔ฯ๑": "ยาวตติยเก ติโสฺส อาปตฺติโย, ",
  "ปฺลิ-ตฺวฺ-ปฺวฺรฺ๑๙:๔๔ฯ๒": "ฉ โวหารปจฺจยา; ",
  "ปฺลิ-ตฺวฺ-ปฺวฺรฺ๑๙:๔๔ฯ๓": "ขาทนฺตสฺส ติโสฺส อาปตฺติโย, ",
  "ปฺลิ-ตฺวฺ-ปฺวฺรฺ๑๙:๔๔ฯ๔": "ปญฺจ โภชนปจฺจยาฯ ",
  "ปฺลิ-ตฺวฺ-ปฺวฺรฺ๑๙:๔๕ฯ๑": "สพฺพา ยาวตติยกา, ",
  "ปฺลิ-ตฺวฺ-ปฺวฺรฺ๑๙:๔๕ฯ๒": "กติ ฐานานิ คจฺฉนฺติ; ",
  "ปฺลิ-ตฺวฺ-ปฺวฺรฺ๑๙:๔๕ฯ๓": "กตินญฺเจว อาปตฺติ, ",
  "ปฺลิ-ตฺวฺ-ปฺวฺรฺ๑๙:๔๕ฯ๔": "กตินํ อธิกรเณน จฯ ",
  "ปฺลิ-ตฺวฺ-ปฺวฺรฺ๑๙:๔๖ฯ๑": "สพฺพา ยาวตติยกา, ",
  "ปฺลิ-ตฺวฺ-ปฺวฺรฺ๑๙:๔๖ฯ๒": "ปญฺจ ฐานานิ คจฺฉนฺติ; ",
  "ปฺลิ-ตฺวฺ-ปฺวฺรฺ๑๙:๔๖ฯ๓": "ปญฺจนฺนญฺเจว อาปตฺติ, ",
  "ปฺลิ-ตฺวฺ-ปฺวฺรฺ๑๙:๔๖ฯ๔": "ปญฺจนฺนํ อธิกรเณน จฯ ",
  "ปฺลิ-ตฺวฺ-ปฺวฺรฺ๑๙:๔๗ฯ๑": "กตินํ วินิจฺฉโย โหติ, ",
  "ปฺลิ-ตฺวฺ-ปฺวฺรฺ๑๙:๔๗ฯ๒": "กตินํ วูปสเมน จ; ",
  "ปฺลิ-ตฺวฺ-ปฺวฺรฺ๑๙:๔๗ฯ๓": "กตินญฺเจว อนาปตฺติ, ",
  "ปฺลิ-ตฺวฺ-ปฺวฺรฺ๑๙:๔๗ฯ๔": "กติหิ ฐาเนหิ โสภติฯ ",
  "ปฺลิ-ตฺวฺ-ปฺวฺรฺ๑๙:๔๘ฯ๑": "ปญฺจนฺนํ วินิจฺฉโย โหติ, ",
  "ปฺลิ-ตฺวฺ-ปฺวฺรฺ๑๙:๔๘ฯ๒": "ปญฺจนฺนํ วูปสเมน จ; ",
  "ปฺลิ-ตฺวฺ-ปฺวฺรฺ๑๙:๔๘ฯ๓": "ปญฺจนฺนญฺเจว อนาปตฺติ, ",
  "ปฺลิ-ตฺวฺ-ปฺวฺรฺ๑๙:๔๘ฯ๔": "ตีหิ ฐาเนหิ โสภติฯ ",
  "ปฺลิ-ตฺวฺ-ปฺวฺรฺ๑๙:๔๙ฯ๑": "กติ กายิกา รตฺตึ, ",
  "ปฺลิ-ตฺวฺ-ปฺวฺรฺ๑๙:๔๙ฯ๒": "กติ กายิกา ทิวา; ",
  "ปฺลิ-ตฺวฺ-ปฺวฺรฺ๑๙:๔๙ฯ๓": "นิชฺฌายนฺตสฺส กติ อาปตฺติ, ",
  "ปฺลิ-ตฺวฺ-ปฺวฺรฺ๑๙:๔๙ฯ๔": "กติ ปิณฺฑปาตปจฺจยาฯ ",
  "ปฺลิ-ตฺวฺ-ปฺวฺรฺ๑๙:๕๐ฯ๑": "เทฺว กายิกา รตฺตึ, ",
  "ปฺลิ-ตฺวฺ-ปฺวฺรฺ๑๙:๕๐ฯ๒": "เทฺว กายิกา ทิวา; ",
  "ปฺลิ-ตฺวฺ-ปฺวฺรฺ๑๙:๕๐ฯ๓": "นิชฺฌายนฺตสฺส เอกา อาปตฺติ, ",
  "ปฺลิ-ตฺวฺ-ปฺวฺรฺ๑๙:๕๐ฯ๔": "เอกา ปิณฺฑปาตปจฺจยาฯ ",
  "ปฺลิ-ตฺวฺ-ปฺวฺรฺ๑๙:๕๑ฯ๑": "กตานิสํเส สมฺปสฺสํ, ",
  "ปฺลิ-ตฺวฺ-ปฺวฺรฺ๑๙:๕๑ฯ๒": "ปเรสํ สทฺธาย เทสเย; ",
  "ปฺลิ-ตฺวฺ-ปฺวฺรฺ๑๙:๕๑ฯ๓": "อุกฺขิตฺตกา กติ วุตฺตา, ",
  "ปฺลิ-ตฺวฺ-ปฺวฺรฺ๑๙:๕๑ฯ๔": "กติ สมฺมาวตฺตนาฯ ",
  "ปฺลิ-ตฺวฺ-ปฺวฺรฺ๑๙:๕๒ฯ๑": "อฏฺฐานิสํเส สมฺปสฺสํ, ",
  "ปฺลิ-ตฺวฺ-ปฺวฺรฺ๑๙:๕๒ฯ๒": "ปเรสํ สทฺธาย เทสเย; ",
  "ปฺลิ-ตฺวฺ-ปฺวฺรฺ๑๙:๕๒ฯ๓": "อุกฺขิตฺตกา ตโย วุตฺตา, ",
  "ปฺลิ-ตฺวฺ-ปฺวฺรฺ๑๙:๕๒ฯ๔": "เตจตฺตาลีส สมฺมาวตฺตนาฯ ",
  "ปฺลิ-ตฺวฺ-ปฺวฺรฺ๑๙:๕๓ฯ๑": "กติ ฐาเน มุสาวาโท, ",
  "ปฺลิ-ตฺวฺ-ปฺวฺรฺ๑๙:๕๓ฯ๒": "กติ ปรมนฺติ วุจฺจติ; ",
  "ปฺลิ-ตฺวฺ-ปฺวฺรฺ๑๙:๕๓ฯ๓": "กติ ปาฏิเทสนียา, ",
  "ปฺลิ-ตฺวฺ-ปฺวฺรฺ๑๙:๕๓ฯ๔": "กตินํ เทสนาย จฯ ",
  "ปฺลิ-ตฺวฺ-ปฺวฺรฺ๑๙:๕๔ฯ๑": "ปญฺจ ฐาเน มุสาวาโท, ",
  "ปฺลิ-ตฺวฺ-ปฺวฺรฺ๑๙:๕๔ฯ๒": "จุทฺทส ปรมนฺติ วุจฺจติ; ",
  "ปฺลิ-ตฺวฺ-ปฺวฺรฺ๑๙:๕๔ฯ๓": "ทฺวาทส ปาฏิเทสนียา, ",
  "ปฺลิ-ตฺวฺ-ปฺวฺรฺ๑๙:๕๔ฯ๔": "จตุนฺนํ เทสนาย จฯ ",
  "ปฺลิ-ตฺวฺ-ปฺวฺรฺ๑๙:๕๕ฯ๑": "กตงฺคิโก มุสาวาโท, ",
  "ปฺลิ-ตฺวฺ-ปฺวฺรฺ๑๙:๕๕ฯ๒": "กติ อุโปสถงฺคานิ; ",
  "ปฺลิ-ตฺวฺ-ปฺวฺรฺ๑๙:๕๕ฯ๓": "กติ ทูเตยฺยงฺคานิ, ",
  "ปฺลิ-ตฺวฺ-ปฺวฺรฺ๑๙:๕๕ฯ๔": "กติ ติตฺถิยวตฺตนาฯ ",
  "ปฺลิ-ตฺวฺ-ปฺวฺรฺ๑๙:๕๖ฯ๑": "อฏฺฐงฺคิโก มุสาวาโท, ",
  "ปฺลิ-ตฺวฺ-ปฺวฺรฺ๑๙:๕๖ฯ๒": "อฏฺฐ อุโปสถงฺคานิ; ",
  "ปฺลิ-ตฺวฺ-ปฺวฺรฺ๑๙:๕๖ฯ๓": "อฏฺฐ ทูเตยฺยงฺคานิ, ",
  "ปฺลิ-ตฺวฺ-ปฺวฺรฺ๑๙:๕๖ฯ๔": "อฏฺฐ ติตฺถิยวตฺตนาฯ ",
  "ปฺลิ-ตฺวฺ-ปฺวฺรฺ๑๙:๕๗ฯ๑": "กติวาจิกา อุปสมฺปทา, ",
  "ปฺลิ-ตฺวฺ-ปฺวฺรฺ๑๙:๕๗ฯ๒": "กตินํ ปจฺจุฏฺฐาตพฺพํ; ",
  "ปฺลิ-ตฺวฺ-ปฺวฺรฺ๑๙:๕๗ฯ๓": "กตินํ อาสนํ ทาตพฺพํ, ",
  "ปฺลิ-ตฺวฺ-ปฺวฺรฺ๑๙:๕๗ฯ๔": "ภิกฺขุโนวาทโก กติหิฯ ",
  "ปฺลิ-ตฺวฺ-ปฺวฺรฺ๑๙:๕๘ฯ๑": "อฏฺฐวาจิกา อุปสมฺปทา, ",
  "ปฺลิ-ตฺวฺ-ปฺวฺรฺ๑๙:๕๘ฯ๒": "อฏฺฐนฺนํ ปจฺจุฏฺฐาตพฺพํ; ",
  "ปฺลิ-ตฺวฺ-ปฺวฺรฺ๑๙:๕๘ฯ๓": "อฏฺฐนฺนํ อาสนํ ทาตพฺพํ, ",
  "ปฺลิ-ตฺวฺ-ปฺวฺรฺ๑๙:๕๘ฯ๔": "ภิกฺขุโนวาทโก อฏฺฐหิฯ ",
  "ปฺลิ-ตฺวฺ-ปฺวฺรฺ๑๙:๕๙ฯ๑": "กตินํ เฉชฺชํ โหติ, ",
  "ปฺลิ-ตฺวฺ-ปฺวฺรฺ๑๙:๕๙ฯ๒": "กตินํ ถุลฺลจฺจยํ; ",
  "ปฺลิ-ตฺวฺ-ปฺวฺรฺ๑๙:๕๙ฯ๓": "กตินญฺเจว อนาปตฺติ, ",
  "ปฺลิ-ตฺวฺ-ปฺวฺรฺ๑๙:๕๙ฯ๔": "สพฺเพสํ เอกวตฺถุกาฯ ",
  "ปฺลิ-ตฺวฺ-ปฺวฺรฺ๑๙:๖๐ฯ๑": "เอกสฺส เฉชฺชํ โหติ, ",
  "ปฺลิ-ตฺวฺ-ปฺวฺรฺ๑๙:๖๐ฯ๒": "จตุนฺนํ ถุลฺลจฺจยํ; ",
  "ปฺลิ-ตฺวฺ-ปฺวฺรฺ๑๙:๖๐ฯ๓": "จตุนฺนญฺเจว อนาปตฺติ, ",
  "ปฺลิ-ตฺวฺ-ปฺวฺรฺ๑๙:๖๐ฯ๔": "สพฺเพสํ เอกวตฺถุกาฯ ",
  "ปฺลิ-ตฺวฺ-ปฺวฺรฺ๑๙:๖๑ฯ๑": "กติ อาฆาตวตฺถูนิ, ",
  "ปฺลิ-ตฺวฺ-ปฺวฺรฺ๑๙:๖๑ฯ๒": "กติหิ สงฺโฆ ภิชฺชติ; ",
  "ปฺลิ-ตฺวฺ-ปฺวฺรฺ๑๙:๖๑ฯ๓": "กเตตฺถ ปฐมาปตฺติกา, ",
  "ปฺลิ-ตฺวฺ-ปฺวฺรฺ๑๙:๖๑ฯ๔": "ญตฺติยา กรณา กติฯ ",
  "ปฺลิ-ตฺวฺ-ปฺวฺรฺ๑๙:๖๒ฯ๑": "นว อาฆาตวตฺถูนิ, ",
  "ปฺลิ-ตฺวฺ-ปฺวฺรฺ๑๙:๖๒ฯ๒": "นวหิ สงฺโฆ ภิชฺชติ; ",
  "ปฺลิ-ตฺวฺ-ปฺวฺรฺ๑๙:๖๒ฯ๓": "นเวตฺถ ปฐมาปตฺติกา, ",
  "ปฺลิ-ตฺวฺ-ปฺวฺรฺ๑๙:๖๒ฯ๔": "ญตฺติยา กรณา นวฯ ",
  "ปฺลิ-ตฺวฺ-ปฺวฺรฺ๑๙:๖๓ฯ๐": "๔ฯ อวนฺทนียปุคฺคลาทิ ",
  "ปฺลิ-ตฺวฺ-ปฺวฺรฺ๑๙:๖๓ฯ๑": "กติ ปุคฺคลา นาภิวาเทตพฺพา, ",
  "ปฺลิ-ตฺวฺ-ปฺวฺรฺ๑๙:๖๓ฯ๒": "อญฺชลิสามิเจน จ; ",
  "ปฺลิ-ตฺวฺ-ปฺวฺรฺ๑๙:๖๓ฯ๓": "กตินํ ทุกฺกฏํ โหติ, ",
  "ปฺลิ-ตฺวฺ-ปฺวฺรฺ๑๙:๖๓ฯ๔": "กติ จีวรธารณาฯ ",
  "ปฺลิ-ตฺวฺ-ปฺวฺรฺ๑๙:๖๔ฯ๑": "ทส ปุคฺคลา นาภิวาเทตพฺพา, ",
  "ปฺลิ-ตฺวฺ-ปฺวฺรฺ๑๙:๖๔ฯ๒": "อญฺชลิสามิเจน จ; ",
  "ปฺลิ-ตฺวฺ-ปฺวฺรฺ๑๙:๖๔ฯ๓": "ทสนฺนํ ทุกฺกฏํ โหติ, ",
  "ปฺลิ-ตฺวฺ-ปฺวฺรฺ๑๙:๖๔ฯ๔": "ทส จีวรธารณาฯ ",
  "ปฺลิ-ตฺวฺ-ปฺวฺรฺ๑๙:๖๕ฯ๑": "กตินํ วสฺสํวุฏฺฐานํ, ",
  "ปฺลิ-ตฺวฺ-ปฺวฺรฺ๑๙:๖๕ฯ๒": "ทาตพฺพํ อิธ จีวรํ; ",
  "ปฺลิ-ตฺวฺ-ปฺวฺรฺ๑๙:๖๕ฯ๓": "กตินํ สนฺเต ทาตพฺพํ, ",
  "ปฺลิ-ตฺวฺ-ปฺวฺรฺ๑๙:๖๕ฯ๔": "กตินญฺเจว น ทาตพฺพํฯ ",
  "ปฺลิ-ตฺวฺ-ปฺวฺรฺ๑๙:๖๖ฯ๑": "ปญฺจนฺนํ วสฺสํวุฏฺฐานํ, ",
  "ปฺลิ-ตฺวฺ-ปฺวฺรฺ๑๙:๖๖ฯ๒": "ทาตพฺพํ อิธ จีวรํ; ",
  "ปฺลิ-ตฺวฺ-ปฺวฺรฺ๑๙:๖๖ฯ๓": "สตฺตนฺนํ สนฺเต ทาตพฺพํ, ",
  "ปฺลิ-ตฺวฺ-ปฺวฺรฺ๑๙:๖๖ฯ๔": "โสฬสนฺนํ น ทาตพฺพํฯ ",
  "ปฺลิ-ตฺวฺ-ปฺวฺรฺ๑๙:๖๗ฯ๑": "กติสตํ รตฺติสตํ, ",
  "ปฺลิ-ตฺวฺ-ปฺวฺรฺ๑๙:๖๗ฯ๒": "อาปตฺติโย ฉาทยิตฺวาน; ",
  "ปฺลิ-ตฺวฺ-ปฺวฺรฺ๑๙:๖๗ฯ๓": "กติ รตฺติโย วสิตฺวาน, ",
  "ปฺลิ-ตฺวฺ-ปฺวฺรฺ๑๙:๖๗ฯ๔": "มุจฺเจยฺย ปาริวาสิโกฯ ",
  "ปฺลิ-ตฺวฺ-ปฺวฺรฺ๑๙:๖๘ฯ๑": "ทสสตํ รตฺติสตํ, ",
  "ปฺลิ-ตฺวฺ-ปฺวฺรฺ๑๙:๖๘ฯ๒": "อาปตฺติโย ฉาทยิตฺวาน; ",
  "ปฺลิ-ตฺวฺ-ปฺวฺรฺ๑๙:๖๘ฯ๓": "ทส รตฺติโย วสิตฺวาน, ",
  "ปฺลิ-ตฺวฺ-ปฺวฺรฺ๑๙:๖๘ฯ๔": "มุจฺเจยฺย ปาริวาสิโกฯ ",
  "ปฺลิ-ตฺวฺ-ปฺวฺรฺ๑๙:๖๙ฯ๑": "กติ กมฺมโทสา วุตฺตา, ",
  "ปฺลิ-ตฺวฺ-ปฺวฺรฺ๑๙:๖๙ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๖๙ฯ๓": "จมฺปายํ วินยวตฺถุสฺมึ, ",
  "ปฺลิ-ตฺวฺ-ปฺวฺรฺ๑๙:๖๙ฯ๔": "สพฺเพว อธมฺมิกา กติฯ ",
  "ปฺลิ-ตฺวฺ-ปฺวฺรฺ๑๙:๗๐ฯ๑": "ทฺวาทส กมฺมโทสา วุตฺตา, ",
  "ปฺลิ-ตฺวฺ-ปฺวฺรฺ๑๙:๗๐ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๗๐ฯ๓": "จมฺปายํ วินยวตฺถุสฺมึ, ",
  "ปฺลิ-ตฺวฺ-ปฺวฺรฺ๑๙:๗๐ฯ๔": "สพฺเพว อธมฺมิกา กตาฯ ",
  "ปฺลิ-ตฺวฺ-ปฺวฺรฺ๑๙:๗๑ฯ๑": "กติ กมฺมสมฺปตฺติโย วุตฺตา, ",
  "ปฺลิ-ตฺวฺ-ปฺวฺรฺ๑๙:๗๑ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๗๑ฯ๓": "จมฺปายํ วินยวตฺถุสฺมึ, ",
  "ปฺลิ-ตฺวฺ-ปฺวฺรฺ๑๙:๗๑ฯ๔": "สพฺเพว ธมฺมิกา กติฯ ",
  "ปฺลิ-ตฺวฺ-ปฺวฺรฺ๑๙:๗๒ฯ๑": "จตโสฺส กมฺมสมฺปตฺติโย วุตฺตา, ",
  "ปฺลิ-ตฺวฺ-ปฺวฺรฺ๑๙:๗๒ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๗๒ฯ๓": "จมฺปายํ วินยวตฺถุสฺมึ, ",
  "ปฺลิ-ตฺวฺ-ปฺวฺรฺ๑๙:๗๒ฯ๔": "สพฺเพว ธมฺมิกา กตาฯ ",
  "ปฺลิ-ตฺวฺ-ปฺวฺรฺ๑๙:๗๓ฯ๑": "กติ กมฺมานิ วุตฺตานิ, ",
  "ปฺลิ-ตฺวฺ-ปฺวฺรฺ๑๙:๗๓ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๗๓ฯ๓": "จมฺปายํ วินยวตฺถุสฺมึ, ",
  "ปฺลิ-ตฺวฺ-ปฺวฺรฺ๑๙:๗๓ฯ๔": "ธมฺมิกา อธมฺมิกา กติฯ ",
  "ปฺลิ-ตฺวฺ-ปฺวฺรฺ๑๙:๗๔ฯ๑": "ฉ กมฺมานิ วุตฺตานิ, ",
  "ปฺลิ-ตฺวฺ-ปฺวฺรฺ๑๙:๗๔ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๗๔ฯ๓": "จมฺปายํ วินยวตฺถุสฺมึ, ",
  "ปฺลิ-ตฺวฺ-ปฺวฺรฺ๑๙:๗๔ฯ๔": "เอเกตฺถ ธมฺมิกา กตา; ",
  "ปฺลิ-ตฺวฺ-ปฺวฺรฺ๑๙:๗๔ฯ๕": "ปญฺจ อธมฺมิกา วุตฺตา, ",
  "ปฺลิ-ตฺวฺ-ปฺวฺรฺ๑๙:๗๔ฯ๖": "พุทฺเธนาทิจฺจพนฺธุนาฯ ",
  "ปฺลิ-ตฺวฺ-ปฺวฺรฺ๑๙:๗๕ฯ๑": "กติ กมฺมานิ วุตฺตานิ, ",
  "ปฺลิ-ตฺวฺ-ปฺวฺรฺ๑๙:๗๕ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๗๕ฯ๓": "จมฺปายํ วินยวตฺถุสฺมึ, ",
  "ปฺลิ-ตฺวฺ-ปฺวฺรฺ๑๙:๗๕ฯ๔": "ธมฺมิกา อธมฺมิกา กติฯ ",
  "ปฺลิ-ตฺวฺ-ปฺวฺรฺ๑๙:๗๖ฯ๑": "จตฺตาริ กมฺมานิ วุตฺตานิ, ",
  "ปฺลิ-ตฺวฺ-ปฺวฺรฺ๑๙:๗๖ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๗๖ฯ๓": "จมฺปายํ วินยวตฺถุสฺมึ, ",
  "ปฺลิ-ตฺวฺ-ปฺวฺรฺ๑๙:๗๖ฯ๔": "เอเกตฺถ ธมฺมิกา กตา; ",
  "ปฺลิ-ตฺวฺ-ปฺวฺรฺ๑๙:๗๖ฯ๕": "ตโย อธมฺมิกา วุตฺตา, ",
  "ปฺลิ-ตฺวฺ-ปฺวฺรฺ๑๙:๗๖ฯ๖": "พุทฺเธนาทิจฺจพนฺธุนาฯ ",
  "ปฺลิ-ตฺวฺ-ปฺวฺรฺ๑๙:๗๗ฯ๑": "ยํ เทสิตํนนฺตชิเนน ตาทินา, ",
  "ปฺลิ-ตฺวฺ-ปฺวฺรฺ๑๙:๗๗ฯ๒": "อาปตฺติกฺขนฺธานิ วิเวกทสฺสินา; ",
  "ปฺลิ-ตฺวฺ-ปฺวฺรฺ๑๙:๗๗ฯ๓": "กเตตฺถ สมฺมนฺติ วินา สมเถหิ, ",
  "ปฺลิ-ตฺวฺ-ปฺวฺรฺ๑๙:๗๗ฯ๔": "ปุจฺฉามิ ตํ พฺรูหิ วิภงฺคโกวิทฯ ",
  "ปฺลิ-ตฺวฺ-ปฺวฺรฺ๑๙:๗๘ฯ๑": "ยํ เทสิตํนนฺตชิเนน ตาทินา, ",
  "ปฺลิ-ตฺวฺ-ปฺวฺรฺ๑๙:๗๘ฯ๒": "อาปตฺติกฺขนฺธานิ วิเวกทสฺสินา; ",
  "ปฺลิ-ตฺวฺ-ปฺวฺรฺ๑๙:๗๘ฯ๓": "เอเกตฺถ สมฺมติ วินา สมเถหิ, ",
  "ปฺลิ-ตฺวฺ-ปฺวฺรฺ๑๙:๗๘ฯ๔": "เอตํ เต อกฺขามิ วิภงฺคโกวิทฯ ",
  "ปฺลิ-ตฺวฺ-ปฺวฺรฺ๑๙:๗๙ฯ๑": "กติ อาปายิกา วุตฺตา, ",
  "ปฺลิ-ตฺวฺ-ปฺวฺรฺ๑๙:๗๙ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๗๙ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๗๙ฯ๔": "วินยานิ สุโณม เตฯ ",
  "ปฺลิ-ตฺวฺ-ปฺวฺรฺ๑๙:๘๐ฯ๑": "ฉอูนทิยฑฺฒสตา วุตฺตา, ",
  "ปฺลิ-ตฺวฺ-ปฺวฺรฺ๑๙:๘๐ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๘๐ฯ๓": "อาปายิกา เนรยิกา, ",
  "ปฺลิ-ตฺวฺ-ปฺวฺรฺ๑๙:๘๐ฯ๔": "กปฺปฏฺฐา สงฺฆเภทกา; ",
  "ปฺลิ-ตฺวฺ-ปฺวฺรฺ๑๙:๘๐ฯ๕": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๘๐ฯ๖": "วินยานิ สุโณหิ เมฯ ",
  "ปฺลิ-ตฺวฺ-ปฺวฺรฺ๑๙:๘๑ฯ๑": "กติ นาปายิกา วุตฺตา, ",
  "ปฺลิ-ตฺวฺ-ปฺวฺรฺ๑๙:๘๑ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๘๑ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๘๑ฯ๔": "วินยานิ สุโณม เตฯ ",
  "ปฺลิ-ตฺวฺ-ปฺวฺรฺ๑๙:๘๒ฯ๑": "อฏฺฐารส นาปายิกา วุตฺตา, ",
  "ปฺลิ-ตฺวฺ-ปฺวฺรฺ๑๙:๘๒ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๘๒ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๘๒ฯ๔": "วินยานิ สุโณหิ เมฯ ",
  "ปฺลิ-ตฺวฺ-ปฺวฺรฺ๑๙:๘๓ฯ๑": "กติ อฏฺฐกา วุตฺตา, ",
  "ปฺลิ-ตฺวฺ-ปฺวฺรฺ๑๙:๘๓ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๘๓ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๘๓ฯ๔": "วินยานิ สุโณม เตฯ ",
  "ปฺลิ-ตฺวฺ-ปฺวฺรฺ๑๙:๘๔ฯ๑": "อฏฺฐารส อฏฺฐกา วุตฺตา, ",
  "ปฺลิ-ตฺวฺ-ปฺวฺรฺ๑๙:๘๔ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๘๔ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๘๔ฯ๔": "วินยานิ สุโณหิ เมฯ ",
  "ปฺลิ-ตฺวฺ-ปฺวฺรฺ๑๙:๘๕ฯ๐": "๕ฯ โสฬสกมฺมาทิ ",
  "ปฺลิ-ตฺวฺ-ปฺวฺรฺ๑๙:๘๕ฯ๑": "กติ กมฺมานิ วุตฺตานิ, ",
  "ปฺลิ-ตฺวฺ-ปฺวฺรฺ๑๙:๘๕ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๘๕ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๘๕ฯ๔": "วินยานิ สุโณม เตฯ ",
  "ปฺลิ-ตฺวฺ-ปฺวฺรฺ๑๙:๘๖ฯ๑": "โสฬส กมฺมานิ วุตฺตานิ, ",
  "ปฺลิ-ตฺวฺ-ปฺวฺรฺ๑๙:๘๖ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๘๖ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๘๖ฯ๔": "วินยานิ สุโณหิ เมฯ ",
  "ปฺลิ-ตฺวฺ-ปฺวฺรฺ๑๙:๘๗ฯ๑": "กติ กมฺมโทสา วุตฺตา, ",
  "ปฺลิ-ตฺวฺ-ปฺวฺรฺ๑๙:๘๗ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๘๗ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๘๗ฯ๔": "วินยานิ สุโณม เตฯ ",
  "ปฺลิ-ตฺวฺ-ปฺวฺรฺ๑๙:๘๘ฯ๑": "ทฺวาทส กมฺมโทสา วุตฺตา, ",
  "ปฺลิ-ตฺวฺ-ปฺวฺรฺ๑๙:๘๘ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๘๘ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๘๘ฯ๔": "วินยานิ สุโณหิ เมฯ ",
  "ปฺลิ-ตฺวฺ-ปฺวฺรฺ๑๙:๘๙ฯ๑": "กติ กมฺมสมฺปตฺติโย วุตฺตา, ",
  "ปฺลิ-ตฺวฺ-ปฺวฺรฺ๑๙:๘๙ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๘๙ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๘๙ฯ๔": "วินยานิ สุโณม เตฯ ",
  "ปฺลิ-ตฺวฺ-ปฺวฺรฺ๑๙:๙๐ฯ๑": "จตโสฺส กมฺมสมฺปตฺติโย วุตฺตา, ",
  "ปฺลิ-ตฺวฺ-ปฺวฺรฺ๑๙:๙๐ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๙๐ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๙๐ฯ๔": "วินยานิ สุโณหิ เมฯ ",
  "ปฺลิ-ตฺวฺ-ปฺวฺรฺ๑๙:๙๑ฯ๑": "กติ กมฺมานิ วุตฺตานิ, ",
  "ปฺลิ-ตฺวฺ-ปฺวฺรฺ๑๙:๙๑ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๙๑ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๙๑ฯ๔": "วินยานิ สุโณม เตฯ ",
  "ปฺลิ-ตฺวฺ-ปฺวฺรฺ๑๙:๙๒ฯ๑": "ฉ กมฺมานิ วุตฺตานิ, ",
  "ปฺลิ-ตฺวฺ-ปฺวฺรฺ๑๙:๙๒ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๙๒ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๙๒ฯ๔": "วินยานิ สุโณหิ เมฯ ",
  "ปฺลิ-ตฺวฺ-ปฺวฺรฺ๑๙:๙๓ฯ๑": "กติ กมฺมานิ วุตฺตานิ, ",
  "ปฺลิ-ตฺวฺ-ปฺวฺรฺ๑๙:๙๓ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๙๓ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๙๓ฯ๔": "วินยานิ สุโณม เตฯ ",
  "ปฺลิ-ตฺวฺ-ปฺวฺรฺ๑๙:๙๔ฯ๑": "จตฺตาริ กมฺมานิ วุตฺตานิ, ",
  "ปฺลิ-ตฺวฺ-ปฺวฺรฺ๑๙:๙๔ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๙๔ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๙๔ฯ๔": "วินยานิ สุโณหิ เมฯ ",
  "ปฺลิ-ตฺวฺ-ปฺวฺรฺ๑๙:๙๕ฯ๑": "กติ ปาราชิกา วุตฺตา, ",
  "ปฺลิ-ตฺวฺ-ปฺวฺรฺ๑๙:๙๕ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๙๕ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๙๕ฯ๔": "วินยานิ สุโณม เตฯ ",
  "ปฺลิ-ตฺวฺ-ปฺวฺรฺ๑๙:๙๖ฯ๑": "อฏฺฐ ปาราชิกา วุตฺตา, ",
  "ปฺลิ-ตฺวฺ-ปฺวฺรฺ๑๙:๙๖ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๙๖ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๙๖ฯ๔": "วินยานิ สุโณหิ เมฯ ",
  "ปฺลิ-ตฺวฺ-ปฺวฺรฺ๑๙:๙๗ฯ๑": "กติ สงฺฆาทิเสสา วุตฺตา, ",
  "ปฺลิ-ตฺวฺ-ปฺวฺรฺ๑๙:๙๗ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๙๗ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๙๗ฯ๔": "วินยานิ สุโณม เตฯ ",
  "ปฺลิ-ตฺวฺ-ปฺวฺรฺ๑๙:๙๘ฯ๑": "เตวีส สงฺฆาทิเสสา วุตฺตา, ",
  "ปฺลิ-ตฺวฺ-ปฺวฺรฺ๑๙:๙๘ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๙๘ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๙๘ฯ๔": "วินยานิ สุโณหิ เมฯ ",
  "ปฺลิ-ตฺวฺ-ปฺวฺรฺ๑๙:๙๙ฯ๑": "กติ อนิยตา วุตฺตา, ",
  "ปฺลิ-ตฺวฺ-ปฺวฺรฺ๑๙:๙๙ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๙๙ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๙๙ฯ๔": "วินยานิ สุโณม เตฯ ",
  "ปฺลิ-ตฺวฺ-ปฺวฺรฺ๑๙:๑๐๐ฯ๑": "เทฺว อนิยตา วุตฺตา, ",
  "ปฺลิ-ตฺวฺ-ปฺวฺรฺ๑๙:๑๐๐ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๑๐๐ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๑๐๐ฯ๔": "วินยานิ สุโณหิ เมฯ ",
  "ปฺลิ-ตฺวฺ-ปฺวฺรฺ๑๙:๑๐๑ฯ๑": "กติ นิสฺสคฺคิยา วุตฺตา, ",
  "ปฺลิ-ตฺวฺ-ปฺวฺรฺ๑๙:๑๐๑ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๑๐๑ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๑๐๑ฯ๔": "วินยานิ สุโณม เตฯ ",
  "ปฺลิ-ตฺวฺ-ปฺวฺรฺ๑๙:๑๐๒ฯ๑": "เทฺวจตฺตาลีส นิสฺสคฺคิยา วุตฺตา, ",
  "ปฺลิ-ตฺวฺ-ปฺวฺรฺ๑๙:๑๐๒ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๑๐๒ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๑๐๒ฯ๔": "วินยานิ สุโณหิ เมฯ ",
  "ปฺลิ-ตฺวฺ-ปฺวฺรฺ๑๙:๑๐๓ฯ๑": "กติ ปาจิตฺติยา วุตฺตา, ",
  "ปฺลิ-ตฺวฺ-ปฺวฺรฺ๑๙:๑๐๓ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๑๐๓ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๑๐๓ฯ๔": "วินยานิ สุโณม เตฯ ",
  "ปฺลิ-ตฺวฺ-ปฺวฺรฺ๑๙:๑๐๔ฯ๑": "อฏฺฐาสีติสตํ ปาจิตฺติยา วุตฺตา, ",
  "ปฺลิ-ตฺวฺ-ปฺวฺรฺ๑๙:๑๐๔ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๑๐๔ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๑๐๔ฯ๔": "วินยานิ สุโณหิ เมฯ ",
  "ปฺลิ-ตฺวฺ-ปฺวฺรฺ๑๙:๑๐๕ฯ๑": "กติ ปาฏิเทสนียา วุตฺตา, ",
  "ปฺลิ-ตฺวฺ-ปฺวฺรฺ๑๙:๑๐๕ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๑๐๕ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๑๐๕ฯ๔": "วินยานิ สุโณม เตฯ ",
  "ปฺลิ-ตฺวฺ-ปฺวฺรฺ๑๙:๑๐๖ฯ๑": "ทฺวาทส ปาฏิเทสนียา วุตฺตา, ",
  "ปฺลิ-ตฺวฺ-ปฺวฺรฺ๑๙:๑๐๖ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๑๐๖ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๑๐๖ฯ๔": "วินยานิ สุโณหิ เมฯ ",
  "ปฺลิ-ตฺวฺ-ปฺวฺรฺ๑๙:๑๐๗ฯ๑": "กติ เสขิยา วุตฺตา, ",
  "ปฺลิ-ตฺวฺ-ปฺวฺรฺ๑๙:๑๐๗ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๑๐๗ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๑๐๗ฯ๔": "วินยานิ สุโณม เตฯ ",
  "ปฺลิ-ตฺวฺ-ปฺวฺรฺ๑๙:๑๐๘ฯ๑": "ปญฺจสตฺตติ เสขิยา วุตฺตา, ",
  "ปฺลิ-ตฺวฺ-ปฺวฺรฺ๑๙:๑๐๘ฯ๒": "พุทฺเธนาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๙:๑๐๘ฯ๓": "วินยํ ปฏิชานนฺตสฺส, ",
  "ปฺลิ-ตฺวฺ-ปฺวฺรฺ๑๙:๑๐๘ฯ๔": "วินยานิ สุโณหิ เมฯ ",
  "ปฺลิ-ตฺวฺ-ปฺวฺรฺ๑๙:๑๐๙ฯ๑": "ยาว สุปุจฺฉิตํ ตยา, ",
  "ปฺลิ-ตฺวฺ-ปฺวฺรฺ๑๙:๑๐๙ฯ๒": "ยาว สุวิสฺสชฺชิตํ มยา; ",
  "ปฺลิ-ตฺวฺ-ปฺวฺรฺ๑๙:๑๐๙ฯ๓": "ปุจฺฉาวิสฺสชฺชนาย วา, ",
  "ปฺลิ-ตฺวฺ-ปฺวฺรฺ๑๙:๑๐๙ฯ๔": "นตฺถิ กิญฺจิ อสุตฺตกนฺติฯ ",
  "ปฺลิ-ตฺวฺ-ปฺวฺรฺ๑๙:๑๑๐ฯ๑": "ทุติยคาถาสงฺคณิกํ นิฏฺฐิตํฯ "
}
