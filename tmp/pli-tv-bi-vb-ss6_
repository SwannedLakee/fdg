{
  "ปฺลิ-ตฺวฺ-พิ-วฺพฺ-สฺสฺ๖:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-สฺสฺ๖:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-สฺสฺ๖:๐ฯ๓": "สงฺฆาทิเสสกณฺฑ ",
  "ปฺลิ-ตฺวฺ-พิ-วฺพฺ-สฺสฺ๖:๐ฯ๔": "๖ฯ ทุติยโภชนปฏิคฺคหณสิกฺขาปท ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๒": "เตน โข ปน สมเยน สุนฺทรีนนฺทา ภิกฺขุนี อภิรูปา โหติ ทสฺสนียา ปาสาทิกาฯ ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๓": "มนุสฺสา ภตฺตคฺเค สุนฺทรีนนฺทํ ภิกฺขุนึ ปสฺสิตฺวา อวสฺสุตา สุนฺทรีนนฺทาย ภิกฺขุนิยา อคฺคมคฺคานิ โภชนานิ เทนฺติฯ ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๔": "สุนฺทรีนนฺทา ภิกฺขุนี กุกฺกุจฺจายนฺตี น ปฏิคฺคณฺหาติฯ ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๕": "อนนฺตริกา ภิกฺขุนี สุนฺทรีนนฺทํ ภิกฺขุนึ เอตทโวจ—",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๖": "“กิสฺส ตฺวํ, อเยฺย, น ปฏิคฺคณฺหาสี”ติ? ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๗": "“อวสฺสุตา, อเยฺย”ติฯ ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๘": "“ตฺวํ ปน, อเยฺย, อวสฺสุตา”ติ? ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๙": "“นาหํ, อเยฺย, อวสฺสุตา”ติฯ ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๑๐": "“กึ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา, ยโต ตฺวํ อนวสฺสุตาฯ ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๑๑": "อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา, ภุญฺช วา”ติฯ ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๑๒": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๑๓": "“กถญฺหิ นาม ภิกฺขุนี เอวํ วกฺขติ—",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๑๔": "‘กึ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา, ยโต ตฺวํ อนวสฺสุตาฯ ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๑๕": "อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา ภุญฺช วา’”ติ …เป… ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๑๖": "“สจฺจํ กิร, ภิกฺขเว, ภิกฺขุนี เอวํ วเทติ—",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๑๗": "‘กึ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา ยโต ตฺวํ อนวสฺสุตาฯ ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๑๘": "อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา ภุญฺช วา’”ติ? ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๑๙": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๒๐": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๒๑": "กถญฺหิ นาม, ภิกฺขเว, ภิกฺขุนี เอวํ วกฺขติ—",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๒๒": "‘กึ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา ยโต ตฺวํ อนวสฺสุตา; ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๒๓": "อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา ภุญฺช วา’ติฯ ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๒๔": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๒๕": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-สฺสฺ๖:๑ฯ๒๖ฯ๑": "“ยา ปน ภิกฺขุนี เอวํ วเทยฺย— ‘กึ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา, ยโต ตฺวํ อนวสฺสุตาฯ อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา ภุญฺช วา’ติ, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสนฺ”ติฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๔": "…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๕": "เอวํ วเทยฺยาติ—",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๖": "“กึ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา, ยโต ตฺวํ อนวสฺสุตาฯ อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา ภุญฺช วา”ติ อุโยฺยเชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๗": "ตสฺสา วจเนน “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๘": "อชฺโฌหาเร อชฺโฌหาเร อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๙": "โภชนปริโยสาเน อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๑๐": "อยมฺปีติ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๑๑": "ปุริมาโย อุปาทาย วุจฺจติฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๑๒": "ปฐมาปตฺติกนฺติ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๑๓": "สห วตฺถุชฺฌาจารา อาปชฺชติ อสมนุภาสนายฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๑๔": "นิสฺสารณียนฺติ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๑๕": "สงฺฆมฺหา นิสฺสารียติฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๑๖": "สงฺฆาทิเสโสติ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๑ฯ๑๗": "…เป… เตนปิ วุจฺจติ สงฺฆาทิเสโสติฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๒ฯ๑": "อุทกทนฺตโปนํ “ปฏิคฺคณฺหา”ติ อุโยฺยเชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๒ฯ๒": "ตสฺสา วจเนน “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๒ฯ๓": "เอกโตอวสฺสุเต ยกฺขสฺส วา เปตสฺส วา ปณฺฑกสฺส วา ติรจฺฉานคตมนุสฺสวิคฺคหสฺส วา หตฺถโต ขาทนียํ วา โภชนียํ วา “ขาท วา ภุญฺช วา”ติ อุโยฺยเชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๒ฯ๔": "ตสฺสา วจเนน “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๒ฯ๕": "อชฺโฌหาเร อชฺโฌหาเร อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๒ฯ๖": "โภชนปริโยสาเน อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๒ฯ๗": "อุทกทนฺตโปนํ ปฏิคฺคณฺหาติ อุโยฺยเชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๒ฯ๘": "ตสฺสา วจเนน “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๓ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๓ฯ๒": "“อนวสฺสุโต”ติ ชานนฺตี อุโยฺยเชติ, ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๓ฯ๓": "“กุปิตา น ปฏิคฺคณฺหาตี”ติ อุโยฺยเชติ, ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๓ฯ๔": "“กุลานุทฺทยตาย น ปฏิคฺคณฺหาตี”ติ อุโยฺยเชติ, ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๓ฯ๕": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๓ฯ๖": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-สฺสฺ๖:๒ฯ๓ฯ๗": "ฉฏฺฐสงฺฆาทิเสสสิกฺขาปทํ นิฏฺฐิตํฯ "
}
