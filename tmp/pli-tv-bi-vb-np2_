{
  "ปฺลิ-ตฺวฺ-พิ-วฺพฺ-นฺปฺ๒:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-นฺปฺ๒:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-นฺปฺ๒:๐ฯ๓": "นิสฺสคฺคิยกณฺฑ ",
  "ปฺลิ-ตฺวฺ-พิ-วฺพฺ-นฺปฺ๒:๐ฯ๔": "ปตฺตวคฺค ",
  "ปฺลิ-ตฺวฺ-พิ-วฺพฺ-นฺปฺ๒:๐ฯ๕": "๒ฯ อกาลจีวรภาชนสิกฺขาปท ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๒": "เตน โข ปน สมเยน สมฺพหุลา ภิกฺขุนิโย คามกาวาเส วสฺสํวุฏฺฐา สาวตฺถึ อคมํสุ วตฺตสมฺปนฺนา อิริยาปถสมฺปนฺนา ทุจฺโจฬา ลูขจีวราฯ ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๓": "อุปาสกา ตา ภิกฺขุนิโย ปสฺสิตฺวา—",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๔": "“อิมา ภิกฺขุนิโย วตฺตสมฺปนฺนา อิริยาปถสมฺปนฺนา ทุจฺโจฬา ลูขจีวรา, อิมา ภิกฺขุนิโย อจฺฉินฺนา ภวิสฺสนฺตี”ติ ภิกฺขุนิสงฺฆสฺส อกาลจีวรํ อทํสุฯ ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๕": "ถุลฺลนนฺทา ภิกฺขุนี—",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๖": "“อมฺหากํ กถินํ อตฺถตํ กาลจีวรนฺ”ติ อธิฏฺฐหิตฺวา ภาชาเปสิฯ ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๗": "อุปาสกา ตา ภิกฺขุนิโย ปสฺสิตฺวา เอตทโวจุํ—",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๘": "“อปยฺยาหิ จีวรํ ลทฺธนฺ”ติ? ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๙": "“น มยํ, อาวุโส, จีวรํ ลภามฯ ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๑๐": "อยฺยา ถุลฺลนนฺทา—",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๑๑": "‘อมฺหากํ กถินํ อตฺถตํ กาลจีวรนฺ’ติ อธิฏฺฐหิตฺวา ภาชาเปสี”ติฯ ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๑๒": "อุปาสกา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๑๓": "“กถญฺหิ นาม อยฺยา ถุลฺลนนฺทา อกาลจีวรํ ‘กาลจีวรนฺ’ติ อธิฏฺฐหิตฺวา ภาชาเปสฺสตี”ติฯ ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๑๔": "อโสฺสสุํ โข ภิกฺขุนิโย เตสํ อุปาสกานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๑๕": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๑๖": "“กถญฺหิ นาม อยฺยา ถุลฺลนนฺทา อกาลจีวรํ ‘กาลจีวรนฺ’ติ อธิฏฺฐหิตฺวา ภาชาเปสฺสตี”ติฯ ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๑๗": "อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํฯ ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๑๘": "ภิกฺขู ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๑๙": "“สจฺจํ กิร, ภิกฺขเว, ถุลฺลนนฺทา ภิกฺขุนี อกาลจีวรํ ‘กาลจีวรนฺ’ติ อธิฏฺฐหิตฺวา ภาชาเปตี”ติ? ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๒๐": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๒๑": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๒๒": "กถญฺหิ นาม, ภิกฺขเว, ถุลฺลนนฺทา ภิกฺขุนี อกาลจีวรํ “กาลจีวรนฺ”ติ อธิฏฺฐหิตฺวา ภาชาเปสฺสติฯ ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๒๓": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๒๔": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-นฺปฺ๒:๑ฯ๒๕ฯ๑": "“ยา ปน ภิกฺขุนี อกาลจีวรํ ‘กาลจีวรนฺ’ติ อธิฏฺฐหิตฺวา ภาชาเปยฺย, นิสฺสคฺคิยํ ปาจิตฺติยนฺ”ติฯ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๑ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๑ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๑ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๑ฯ๔": "…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๑ฯ๕": "อกาลจีวรํ นาม ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๑ฯ๖": "อนตฺถเต กถิเน เอกาทสมาเส อุปฺปนฺนํ, อตฺถเต กถิเน สตฺตมาเส อุปฺปนฺนํ, กาเลปิ อาทิสฺส ทินฺนํ, เอตํ อกาลจีวรํ นามฯ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๑ฯ๗": "อกาลจีวรํ “กาลจีวรนฺ”ติ อธิฏฺฐหิตฺวา ภาชาเปติ, ปโยเค ทุกฺกฏํฯ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๑ฯ๘": "ปฏิลาเภน นิสฺสคฺคิยํ โหติฯ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๑ฯ๙": "นิสฺสชฺชิตพฺพํ สงฺฆสฺส วา คณสฺส วา เอกภิกฺขุนิยา วาฯ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๑ฯ๑๐": "เอวญฺจ ปน, ภิกฺขเว, นิสฺสชฺชิตพฺพํฯ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๑ฯ๑๑": "…เป… ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๑ฯ๑๒": "“อิทํ เม, อเยฺย, อกาลจีวรํ ‘กาลจีวรนฺ’ติ อธิฏฺฐหิตฺวา ภาชาปิตํ นิสฺสคฺคิยํ, อิมาหํ สงฺฆสฺส นิสฺสชฺชามี”ติ …เป… ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๑ฯ๑๓": "ทเทยฺยา”ติ …เป… ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๑ฯ๑๔": "ทเทยฺยุนฺ”ติ …เป… ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๑ฯ๑๕": "อยฺยาย ทมฺมี”ติฯ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๒ฯ๑": "อกาลจีวเร อกาลจีวรสญฺญา “กาลจีวรนฺ”ติ อธิฏฺฐหิตฺวา ภาชาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๒ฯ๒": "อกาลจีวเร เวมติกา “กาลจีวรนฺ”ติ อธิฏฺฐหิตฺวา ภาชาเปติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๒ฯ๓": "อกาลจีวเร กาลจีวรสญฺญา “กาลจีวรนฺ”ติ อธิฏฺฐหิตฺวา ภาชาเปติ, อนาปตฺติฯ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๒ฯ๔": "กาลจีวเร อกาลจีวรสญฺญา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๒ฯ๕": "กาลจีวเร เวมติกา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๒ฯ๖": "กาลจีวเร กาลจีวรสญฺญา, อนาปตฺติฯ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๓ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๓ฯ๒": "อกาลจีวรํ กาลจีวรสญฺญา ภาชาเปติ, ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๓ฯ๓": "กาลจีวรํ กาลจีวรสญฺญา ภาชาเปติ, ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๓ฯ๔": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๓ฯ๕": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-นฺปฺ๒:๒ฯ๓ฯ๖": "ทุติยสิกฺขาปทํ นิฏฺฐิตํฯ "
}
