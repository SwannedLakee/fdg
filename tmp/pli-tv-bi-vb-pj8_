{
  "ปฺลิ-ตฺวฺ-พิ-วฺพฺ-ปฺชฺ๘:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-ปฺชฺ๘:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-ปฺชฺ๘:๐ฯ๓": "ปาราชิกกณฺฑ ",
  "ปฺลิ-ตฺวฺ-พิ-วฺพฺ-ปฺชฺ๘:๐ฯ๔": "๘ฯ อฏฺฐวตฺถุกาสิกฺขาปท ",
  "ปฺลิ-ตฺวฺ-พิ-วฺพฺ-ปฺชฺ๘:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-ปฺชฺ๘:๑ฯ๒": "เตน โข ปน สมเยน ฉพฺพคฺคิยา ภิกฺขุนิโย อวสฺสุตา อวสฺสุตสฺส ปุริสปุคฺคลสฺส หตฺถคฺคหณมฺปิ สาทิยนฺติ, สงฺฆาฏิกณฺณคฺคหณมฺปิ สาทิยนฺติ, สนฺติฏฺฐนฺติปิ, สลฺลปนฺติปิ, สงฺเกตมฺปิ คจฺฉนฺติ, ปุริสสฺสปิ อพฺภาคมนํ สาทิยนฺติ, ฉนฺนมฺปิ อนุปวิสนฺติ, กายมฺปิ ตทตฺถาย อุปสํหรนฺติ เอตสฺส อสทฺธมฺมสฺส ปฏิเสวนตฺถายฯ ",
  "ปฺลิ-ตฺวฺ-พิ-วฺพฺ-ปฺชฺ๘:๑ฯ๓": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-ปฺชฺ๘:๑ฯ๔": "“กถญฺหิ นาม ฉพฺพคฺคิยา ภิกฺขุนิโย อวสฺสุตา อวสฺสุตสฺส ปุริสปุคฺคลสฺส หตฺถคฺคหณมฺปิ สาทิยิสฺสนฺติ, สงฺฆาฏิกณฺณคฺคหณมฺปิ สาทิยิสฺสนฺติ, สนฺติฏฺฐิสฺสนฺติปิ, สลฺลปิสฺสนฺติปิ, สงฺเกตมฺปิ คจฺฉิสฺสนฺติ, ปุริสสฺสปิ อพฺภาคมนํ สาทิยิสฺสนฺติ, ฉนฺนมฺปิ อนุปวิสิสฺสนฺติ, กายมฺปิ ตทตฺถาย อุปสํหริสฺสนฺติ เอตสฺส อสทฺธมฺมสฺส ปฏิเสวนตฺถายา”ติ …เป… ",
  "ปฺลิ-ตฺวฺ-พิ-วฺพฺ-ปฺชฺ๘:๑ฯ๕": "“สจฺจํ กิร, ภิกฺขเว, ฉพฺพคฺคิยา ภิกฺขุนิโย อวสฺสุตา อวสฺสุตสฺส ปุริสปุคฺคลสฺส หตฺถคฺคหณมฺปิ สาทิยนฺติ, สงฺฆาฏิกณฺณคฺคหณมฺปิ สาทิยนฺติ, สนฺติฏฺฐนฺติปิ, สลฺลปนฺติปิ, สงฺเกตมฺปิ คจฺฉนฺติ, ปุริสสฺสปิ อพฺภาคมนํ สาทิยนฺติ, ฉนฺนมฺปิ อนุปวิสนฺติ, กายมฺปิ ตทตฺถาย อุปสํหรนฺติ เอตสฺส อสทฺธมฺมสฺส ปฏิเสวนตฺถายา”ติ? ",
  "ปฺลิ-ตฺวฺ-พิ-วฺพฺ-ปฺชฺ๘:๑ฯ๖": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-ปฺชฺ๘:๑ฯ๗": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-ปฺชฺ๘:๑ฯ๘": "กถญฺหิ นาม, ภิกฺขเว, ฉพฺพคฺคิยา ภิกฺขุนิโย อวสฺสุตา อวสฺสุตสฺส ปุริสปุคฺคลสฺส หตฺถคฺคหณมฺปิ สาทิยิสฺสนฺติ, สงฺฆาฏิกณฺณคฺคหณมฺปิ สาทิยิสฺสนฺติ, สนฺติฏฺฐิสฺสนฺติปิ, สลฺลปิสฺสนฺติปิ, สงฺเกตมฺปิ คจฺฉิสฺสนฺติ, ปุริสสฺสปิ อพฺภาคมนํ สาทิยิสฺสนฺติ, ฉนฺนมฺปิ อนุปวิสิสฺสนฺติ, กายมฺปิ ตทตฺถาย อุปสํหริสฺสนฺติ เอตสฺส อสทฺธมฺมสฺส ปฏิเสวนตฺถายฯ ",
  "ปฺลิ-ตฺวฺ-พิ-วฺพฺ-ปฺชฺ๘:๑ฯ๙": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-ปฺชฺ๘:๑ฯ๑๐": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-ปฺชฺ๘:๑ฯ๑๑ฯ๑": "“ยา ปน ภิกฺขุนี อวสฺสุตา อวสฺสุตสฺส ปุริสปุคฺคลสฺส หตฺถคฺคหณํ วา สาทิเยยฺย, สงฺฆาฏิกณฺณคฺคหณํ วา สาทิเยยฺย, สนฺติฏฺเฐยฺย วา, สลฺลเปยฺย วา, สงฺเกตํ วา คจฺเฉยฺย, ปุริสสฺส วา อพฺภาคมนํ สาทิเยยฺย, ฉนฺนํ วา อนุปวิเสยฺย, กายํ วา ตทตฺถาย อุปสํหเรยฺย เอตสฺส อสทฺธมฺมสฺส ปฏิเสวนตฺถาย, อยมฺปิ ปาราชิกา โหติ อสํวาสา อฏฺฐวตฺถุกา”ติฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๔": "…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๕": "อวสฺสุตา นาม ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๖": "สารตฺตา อเปกฺขวตี ปฏิพทฺธจิตฺตาฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๗": "อวสฺสุโต นาม ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๘": "สารตฺโต อเปกฺขวา ปฏิพทฺธจิตฺโตฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๙": "ปุริสปุคฺคโล นาม ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๑๐": "มนุสฺสปุริโส, น ยกฺโข น เปโต น ติรจฺฉานคโต วิญฺญู ปฏิพโล กายสํสคฺคํ สมาปชฺชิตุํฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๑๑": "หตฺถคฺคหณํ วา สาทิเยยฺยาติ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๑๒": "หตฺโถ นาม กปฺปรํ อุปาทาย ยาว อคฺคนขาฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๑๓": "เอตสฺส อสทฺธมฺมสฺส ปฏิเสวนตฺถาย อุพฺภกฺขกํ อโธชาณุมณฺฑลํ คหณํ สาทิยติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๑๔": "สงฺฆาฏิกณฺณคฺคหณํ วา สาทิเยยฺยาติ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๑๕": "เอตสฺส อสทฺธมฺมสฺส ปฏิเสวนตฺถาย นิวตฺถํ วา ปารุตํ วา คหณํ สาทิยติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๑๖": "สนฺติฏฺเฐยฺย วาติ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๑๗": "เอตสฺส อสทฺธมฺมสฺส ปฏิเสวนตฺถาย ปุริสสฺส หตฺถปาเส ติฏฺฐติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๑๘": "สลฺลเปยฺย วาติ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๑๙": "เอตสฺส อสทฺธมฺมสฺส ปฏิเสวนตฺถาย ปุริสสฺส หตฺถปาเส ฐิตา สลฺลปติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๒๐": "สงฺเกตํ วา คจฺเฉยฺยาติ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๒๑": "เอตสฺส อสทฺธมฺมสฺส ปฏิเสวนตฺถาย ปุริเสน— “อิตฺถนฺนามํ โอกาสํ อาคจฺฉา”ติ—วุตฺตา คจฺฉติฯ ปเท ปเท อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๒๒": "ปุริสสฺส หตฺถปาสํ โอกฺกนฺตมตฺเต อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๒๓": "ปุริสสฺส วา อพฺภาคมนํ สาทิเยยฺยาติ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๒๔": "เอตสฺส อสทฺธมฺมสฺส ปฏิเสวนตฺถาย ปุริสสฺส อพฺภาคมนํ สาทิยติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๒๕": "หตฺถปาสํ โอกฺกนฺตมตฺเต อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๒๖": "ฉนฺนํ วา อนุปวิเสยฺยาติ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๒๗": "เอตสฺส อสทฺธมฺมสฺส ปฏิเสวนตฺถาย เยน เกนจิ ปฏิจฺฉนฺนํ โอกาสํ ปวิฏฺฐมตฺเต อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๒๘": "กายํ วา ตทตฺถาย อุปสํหเรยฺยาติ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๒๙": "เอตสฺส อสทฺธมฺมสฺส ปฏิเสวนตฺถาย ปุริสสฺส หตฺถปาเส ฐิตา กายํ อุปสํหรติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๓๐": "อยมฺปีติ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๓๑": "ปุริมาโย อุปาทาย วุจฺจติฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๓๒": "ปาราชิกา โหตีติ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๓๓": "เสยฺยถาปิ นาม ตาโล มตฺถกจฺฉินฺโน อภพฺโพ ปุน วิรุฬฺหิยา เอวเมว ภิกฺขุนี อฏฺฐมํ วตฺถุํ ปริปูเรนฺตี อสฺสมณี โหติ อสกฺยธีตาฯ เตน วุจฺจติ ปาราชิกา โหตีติฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๓๔": "อสํวาสาติ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๓๕": "สํวาโส นาม เอกกมฺมํ เอกุทฺเทโส สมสิกฺขตาฯ เอโส สํวาโส นามฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๑ฯ๓๖": "โส ตาย สทฺธึ นตฺถิฯ เตน วุจฺจติ อสํวาสาติฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๒": "อสญฺจิจฺจ, ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๓": "อสฺสติยา, ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๔": "อชานนฺติยา, ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๕": "อสาทิยนฺติยา, ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๖": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๗": "ขิตฺตจิตฺตาย, ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๘": "เวทนาฏฺฏาย, ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๙": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๑๐": "จตุตฺถปาราชิกํ สมตฺตํฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๑๑": "อุทฺทิฏฺฐา โข, อยฺยาโย, อฏฺฐ ปาราชิกา ธมฺมาฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๑๒": "เยสํ ภิกฺขุนี อญฺญตรํ วา อญฺญตรํ วา อาปชฺชิตฺวา น ลภติ ภิกฺขุนีหิ สทฺธึ สํวาสํ, ยถา ปุเร ตถา ปจฺฉา, ปาราชิกา โหติ อสํวาสาฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๑๓": "ตตฺถายฺยาโย ปุจฺฉามิ—",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๑๔": "“กจฺจิตฺถ ปริสุทฺธา”? ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๑๕": "ทุติยมฺปิ ปุจฺฉามิ—",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๑๖": "“กจฺจิตฺถ ปริสุทฺธา”? ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๑๗": "ตติยมฺปิ ปุจฺฉามิ—",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๑๘": "“กจฺจิตฺถ ปริสุทฺธา”? ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๑๙": "ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
  "ปฺลิ-ตฺวฺ-พิ-วฺพฺ-ปฺชฺ๘:๒ฯ๒ฯ๒๐": "ภิกฺขุนิวิภงฺเค ปาราชิกกณฺฑํ นิฏฺฐิตํฯ "
}
