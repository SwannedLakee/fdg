{
  "ปฺลิ-ตฺวฺ-พิ-วฺพฺ-ปฺจฺ๗๕:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-ปฺจฺ๗๕:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-ปฺจฺ๗๕:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พิ-วฺพฺ-ปฺจฺ๗๕:๐ฯ๔": "กุมาริภูตวคฺค ",
  "ปฺลิ-ตฺวฺ-พิ-วฺพฺ-ปฺจฺ๗๕:๐ฯ๕": "๗๕ฯ ปริปุณฺณทฺวาทสวสฺสสิกฺขาปท ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๒": "เตน โข ปน สมเยน ภิกฺขุนิโย ปริปุณฺณทฺวาทสวสฺสา สงฺเฆน อสมฺมตา วุฏฺฐาเปนฺติฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๓": "ตา พาลา โหนฺติ อพฺยตฺตา; ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๔": "น ชานนฺติ กปฺปิยํ วา อกปฺปิยํ วาฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๕": "สทฺธิวิหารินิโยปิ พาลา โหนฺติ อพฺยตฺตา; ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๖": "น ชานนฺติ กปฺปิยํ วา อกปฺปิยํ วาฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๗": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๘": "“กถญฺหิ นาม ภิกฺขุนิโย ปริปุณฺณทฺวาทสวสฺสา สงฺเฆน อสมฺมตา วุฏฺฐาเปสฺสนฺตี”ติ …เป… ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๙": "“สจฺจํ กิร, ภิกฺขเว, ภิกฺขุนิโย ปริปุณฺณทฺวาทสวสฺสา สงฺเฆน อสมฺมตา วุฏฺฐาเปนฺตี”ติ? ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๑๐": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๑๑": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๑๒": "กถญฺหิ นาม, ภิกฺขเว, ภิกฺขุนิโย ปริปุณฺณทฺวาทสวสฺสา สงฺเฆน อสมฺมตา วุฏฺฐาเปสฺสนฺติฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๑๓": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๑๔": "วิครหิตฺวา …เป… ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๑๕": "ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๑๖": "“อนุชานามิ, ภิกฺขเว, ปริปุณฺณทฺวาทสวสฺสาย ภิกฺขุนิยา วุฏฺฐาปนสมฺมุตึ ทาตุํฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๑๗": "เอวญฺจ ปน, ภิกฺขเว, ทาตพฺพาฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๑๘": "ตาย ปริปุณฺณทฺวาทสวสฺสาย ภิกฺขุนิยา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขุนีนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๑๙": "‘อหํ, อเยฺย, อิตฺถนฺนามา ปริปุณฺณทฺวาทสวสฺสา ภิกฺขุนี สงฺฆํ วุฏฺฐาปนสมฺมุตึ ยาจามี’ติฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๒๐": "ทุติยมฺปิ ยาจิตพฺพาฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๒๑": "ตติยมฺปิ ยาจิตพฺพาฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๒๒": "สา ภิกฺขุนี สงฺเฆน ปริจฺฉินฺทิตพฺพา— ‘พฺยตฺตายํ ภิกฺขุนี ลชฺชินี’ติฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๒๓": "สเจ พาลา จ โหติ อลชฺชินี จ, น ทาตพฺพาฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๒๔": "สเจ พาลา โหติ ลชฺชินี, น ทาตพฺพาฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๒๕": "สเจ พฺยตฺตา โหติ อลชฺชินี, น ทาตพฺพาฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๒๖": "สเจ พฺยตฺตา จ โหติ ลชฺชินี จ, ทาตพฺพาฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๒๗": "เอวญฺจ ปน, ภิกฺขเว, ทาตพฺพาฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๒๘": "พฺยตฺตาย ภิกฺขุนิยา ปฏิพลาย สงฺโฆ ญาเปตพฺโพ—",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๒๙": "‘สุณาตุ เม, อเยฺย, สงฺโฆฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๓๐": "อยํ อิตฺถนฺนามา ปริปุณฺณทฺวาทสวสฺสา ภิกฺขุนี สงฺฆํ วุฏฺฐาปนสมฺมุตึ ยาจติฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๓๑": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามาย ปริปุณฺณทฺวาทสวสฺสาย ภิกฺขุนิยา วุฏฺฐาปนสมฺมุตึ ทเทยฺยฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๓๒": "เอสา ญตฺติฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๓๓": "สุณาตุ เม, อเยฺย, สงฺโฆฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๓๔": "อยํ อิตฺถนฺนามา ปริปุณฺณทฺวาทสวสฺสา ภิกฺขุนี สงฺฆํ วุฏฺฐาปนสมฺมุตึ ยาจติฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๓๕": "สงฺโฆ อิตฺถนฺนามาย ปริปุณฺณทฺวาทสวสฺสาย ภิกฺขุนิยา วุฏฺฐาปนสมฺมุตึ เทติฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๓๖": "ยสฺสา อยฺยาย ขมติ อิตฺถนฺนามาย ปริปุณฺณทฺวาทสวสฺสาย ภิกฺขุนิยา วุฏฺฐาปนสมฺมุติยา ทานํ, สา ตุณฺหสฺส; ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๓๗": "ยสฺสา นกฺขมติ, สา ภาเสยฺยฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๓๘": "ทินฺนา สงฺเฆน อิตฺถนฺนามาย ปริปุณฺณทฺวาทสวสฺสาย ภิกฺขุนิยา วุฏฺฐาปนสมฺมุติฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๓๙": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๔๐": "อถ โข ภควา ตา ภิกฺขุนิโย อเนกปริยาเยน วิครหิตฺวา ทุพฺภรตาย …เป… ",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๔๑": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-ปฺจฺ๗๕:๑ฯ๔๒ฯ๑": "“ยา ปน ภิกฺขุนี ปริปุณฺณทฺวาทสวสฺสา สงฺเฆน อสมฺมตา วุฏฺฐาเปยฺย, ปาจิตฺติยนฺ”ติฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๔": "…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๕": "ปริปุณฺณทฺวาทสวสฺสา นาม ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๖": "ปตฺตทฺวาทสวสฺสาฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๗": "อสมฺมตา นาม ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๘": "ญตฺติทุติเยน กมฺเมน วุฏฺฐาปนสมฺมุติ น ทินฺนา โหติฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๙": "วุฏฺฐาเปยฺยาติ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๑๐": "อุปสมฺปาเทยฺยฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๑๑": "“วุฏฺฐาเปสฺสามี”ติ คณํ วา อาจรินึ วา ปตฺตํ วา จีวรํ วา ปริเยสติ, สีมํ วา สมฺมนฺนติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๑๒": "ญตฺติยา ทุกฺกฏํฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๑๓": "ทฺวีหิ กมฺมวาจาหิ ทุกฺกฏาฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๑๔": "กมฺมวาจาปริโยสาเน อุปชฺฌายาย อาปตฺติ ปาจิตฺติยสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๑๕": "คณสฺส จ อาจรินิยา จ อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๑๖ฯ๑": "ธมฺมกมฺเม ธมฺมกมฺมสญฺญา วุฏฺฐาเปติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๑๗": "ธมฺมกมฺเม เวมติกา วุฏฺฐาเปติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๑๘": "ธมฺมกมฺเม อธมฺมกมฺมสญฺญา วุฏฺฐาเปติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๑๙": "อธมฺมกมฺเม ธมฺมกมฺมสญฺญา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๒๐": "อธมฺมกมฺเม เวมติกา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๒๑": "อธมฺมกมฺเม อธมฺมกมฺมสญฺญา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๒๒ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๒๓": "ปริปุณฺณทฺวาทสวสฺสา สงฺเฆน สมฺมตา วุฏฺฐาเปติ, ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๒๔": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๒๕": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-ปฺจฺ๗๕:๒ฯ๒๖": "ปญฺจมสิกฺขาปทํ นิฏฺฐิตํฯ "
}
