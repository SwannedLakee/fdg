{
  "ปฺลิ-ตฺวฺ-พุ-วฺพฺ-นฺปฺ๒:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-นฺปฺ๒:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-นฺปฺ๒:๐ฯ๓": "นิสฺสคฺคิยกณฺฑ ",
  "ปฺลิ-ตฺวฺ-พุ-วฺพฺ-นฺปฺ๒:๐ฯ๔": "จีวรวคฺค ",
  "ปฺลิ-ตฺวฺ-พุ-วฺพฺ-นฺปฺ๒:๐ฯ๕": "๒ฯ อุโทสิต(ทุติยกถิน)สิกฺขาปท ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๒": "เตน โข ปน สมเยน ภิกฺขู ภิกฺขูนํ หตฺเถ จีวรํ นิกฺขิปิตฺวา สนฺตรุตฺตเรน ชนปทจาริกํ ปกฺกมนฺติฯ ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๓": "ตานิ จีวรานิ จิรํ นิกฺขิตฺตานิ กณฺณกิตานิ โหนฺติฯ ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๔": "ตานิ ภิกฺขู โอตาเปนฺติฯ ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๕": "อทฺทสา โข อายสฺมา อานนฺโท เสนาสนจาริกํ อาหิณฺฑนฺโต เต ภิกฺขู ตานิ จีวรานิ โอตาเปนฺเตฯ ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๖": "ทิสฺวาน เยน เต ภิกฺขู เตนุปสงฺกมิ; อุปสงฺกมิตฺวา เต ภิกฺขู เอตทโวจ—",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๗": "“กสฺสิมานิ, อาวุโส, จีวรานิ กณฺณกิตานี”ติ? ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๘": "อถ โข เต ภิกฺขู อายสฺมโต อานนฺทสฺส เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๙": "อายสฺมา อานนฺโท อุชฺฌายติ ขิยฺยติ วิปาเจติ—",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๑๐": "“กถญฺหิ นาม ภิกฺขู ภิกฺขูนํ หตฺเถ จีวรํ นิกฺขิปิตฺวา สนฺตรุตฺตเรน ชนปทจาริกํ ปกฺกมิสฺสนฺตี”ติฯ ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๑๑": "อถ โข อายสฺมา อานนฺโท เต ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสิ …เป… ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๑๒": "“สจฺจํ กิร, ภิกฺขเว, ภิกฺขู ภิกฺขูนํ หตฺเถ จีวรํ นิกฺขิปิตฺวา สนฺตรุตฺตเรน ชนปทจาริกํ ปกฺกมนฺตี”ติ? ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๑๓": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๑๔": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๑๕": "กถญฺหิ นาม เต, ภิกฺขเว, โมฆปุริสา ภิกฺขูนํ หตฺเถ จีวรํ นิกฺขิปิตฺวา สนฺตรุตฺตเรน ชนปทจาริกํ ปกฺกมิสฺสนฺติฯ ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๑๖": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๑๗": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๑๘ฯ๑": "“นิฏฺฐิตจีวรสฺมึ ภิกฺขุนา อุพฺภตสฺมึ กถิเน เอกรตฺตมฺปิ เจ ภิกฺขุ ติจีวเรน วิปฺปวเสยฺย, นิสฺสคฺคิยํ ปาจิตฺติยนฺ”ติฯ ",
  "ปฺลิ-ตฺวฺ-พุ-วฺพฺ-นฺปฺ๒:๑ฯ๑๙": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๑": "เตน โข ปน สมเยน อญฺญตโร ภิกฺขุ โกสมฺพิยํ คิลาโน โหติฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๒": "ญาตกา ตสฺส ภิกฺขุโน สนฺติเก ทูตํ ปาเหสุํ—",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๓": "“อาคจฺฉตุ ภทนฺโต, มยํ, อุปฏฺฐหิสฺสามา”ติฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๔": "ภิกฺขูปิ เอวมาหํสุ—“คจฺฉาวุโส, ญาตกา ตํ อุปฏฺฐหิสฺสนฺตี”ติฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๕": "โส เอวมาห—",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๖": "“ภควตาวุโส, สิกฺขาปทํ ปญฺญตฺตํ—",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๗": "‘น ติจีวเรน วิปฺปวสิตพฺพนฺ’ติฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๘": "อหญฺจมฺหิ คิลาโนฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๙": "น สกฺโกมิ ติจีวรํ อาทาย ปกฺกมิตุํฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๑๐": "นาหํ คมิสฺสามี”ติฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๑๑": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๑๒": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๑๓": "“อนุชานามิ, ภิกฺขเว, คิลานสฺส ภิกฺขุโน ติจีวเรน อวิปฺปวาสสมฺมุตึ ทาตุํฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๑๔": "เอวญฺจ ปน, ภิกฺขเว, ทาตพฺพาฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๑๕": "เตน คิลาเนน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๑๖": "‘อหํ, ภนฺเต, คิลาโนฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๑๗": "น สกฺโกมิ ติจีวรํ อาทาย ปกฺกมิตุํฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๑๘": "โสหํ, ภนฺเต, สงฺฆํ ติจีวเรน อวิปฺปวาสสมฺมุตึ ยาจามี’ติฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๑๙": "ทุติยมฺปิ ยาจิตพฺพาฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๒๐": "ตติยมฺปิ ยาจิตพฺพาฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๒๑": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๒๒": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๒๓": "อยํ อิตฺถนฺนาโม ภิกฺขุ คิลาโนฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๒๔": "น สกฺโกติ ติจีวรํ อาทาย ปกฺกมิตุํฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๒๕": "โส สงฺฆํ ติจีวเรน อวิปฺปวาสสมฺมุตึ ยาจติฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๒๖": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามสฺส ภิกฺขุโน ติจีวเรน อวิปฺปวาสสมฺมุตึ ทเทยฺยฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๒๗": "เอสา ญตฺติฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๒๘": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๒๙": "อยํ อิตฺถนฺนาโม ภิกฺขุ คิลาโนฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๓๐": "น สกฺโกติ ติจีวรํ อาทาย ปกฺกมิตุํฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๓๑": "โส สงฺฆํ ติจีวเรน อวิปฺปวาสสมฺมุตึ ยาจติฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๓๒": "สงฺโฆ อิตฺถนฺนามสฺส ภิกฺขุโน ติจีวเรน อวิปฺปวาสสมฺมุตึ เทติฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๓๓": "ยสฺสายสฺมโต ขมติ อิตฺถนฺนามสฺส ภิกฺขุโน ติจีวเรน อวิปฺปวาสสมฺมุติยา ทานํ, โส ตุณฺหสฺส; ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๓๔": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๓๕": "ทินฺนา สงฺเฆน อิตฺถนฺนามสฺส ภิกฺขุโน ติจีวเรน อวิปฺปวาสสมฺมุติฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๓๖": "ขมติ สงฺฆสฺส, ตสฺมา ตุณฺหี, ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๓๗": "เอวเมตํ ธารยามี’ติฯ ",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๓๘": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-นฺปฺ๒:๒ฯ๓๙ฯ๑": "“นิฏฺฐิตจีวรสฺมึ ภิกฺขุนา อุพฺภตสฺมึ กถิเน เอกรตฺตมฺปิ เจ ภิกฺขุ ติจีวเรน วิปฺปวเสยฺย, อญฺญตฺร ภิกฺขุสมฺมุติยา, นิสฺสคฺคิยํ ปาจิตฺติยนฺ”ติฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๑": "นิฏฺฐิตจีวรสฺมินฺติ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๒": "ภิกฺขุโน จีวรํ กตํ วา โหติ นฏฺฐํ วา วินฏฺฐํ วา ทฑฺฒํ วา จีวราสา วา อุปจฺฉินฺนาฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๓": "อุพฺภตสฺมึ กถิเนติ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๔": "อฏฺฐนฺนํ มาติกานํ อญฺญตราย มาติกาย อุพฺภตํ โหติ, สงฺเฆน วา อนฺตรา อุพฺภตํ โหติฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๕": "เอกรตฺตมฺปิ เจ ภิกฺขุ ติจีวเรน วิปฺปวเสยฺยาติ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๖": "สงฺฆาฏิยา วา อุตฺตราสงฺเคน วา อนฺตรวาสเกน วาฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๗": "อญฺญตฺร ภิกฺขุสมฺมุติยาติ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๘": "ฐเปตฺวา ภิกฺขุสมฺมุตึฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๙": "นิสฺสคฺคิยํ โหตีติ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๑๐": "สห อรุณุคฺคมนา นิสฺสคฺคิยํ โหติฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๑๑": "นิสฺสชฺชิตพฺพํ สงฺฆสฺส วา คณสฺส วา ปุคฺคลสฺส วาฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๑๒": "เอวญฺจ ปน, ภิกฺขเว, นิสฺสชฺชิตพฺพํ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๑๓": "…เป… ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๑๔": "“อิทํ เม, ภนฺเต, จีวรํ รตฺติวิปฺปวุตฺถํ อญฺญตฺร ภิกฺขุสมฺมุติยา นิสฺสคฺคิยํ, ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๑๕": "อิมาหํ สงฺฆสฺส นิสฺสชฺชามี”ติ …เป… ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๑๖": "ทเทยฺยาติ …เป… ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๑๗": "ทเทยฺยุนฺติ …เป… ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑ฯ๑๘": "อายสฺมโต ทมฺมีติฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๒ฯ๑": "คาโม เอกูปจาโร นานูปจาโรฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๒ฯ๒": "นิเวสนํ เอกูปจารํ นานูปจารํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๒ฯ๓": "อุโทสิโต เอกูปจาโร นานูปจาโรฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๒ฯ๔": "อฏฺโฏ เอกูปจาโร นานูปจาโรฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๒ฯ๕": "มาโฬ เอกูปจาโร นานูปจาโรฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๒ฯ๖": "ปาสาโท เอกูปจาโร นานูปจาโรฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๒ฯ๗": "หมฺมิยํ เอกูปจารํ นานูปจารํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๒ฯ๘": "นาวา เอกูปจารา นานูปจาราฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๒ฯ๙": "สตฺโถ เอกูปจาโร นานูปจาโรฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๒ฯ๑๐": "เขตฺตํ เอกูปจารํ นานูปจารํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๒ฯ๑๑": "ธญฺญกรณํ เอกูปจารํ นานูปจารํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๒ฯ๑๒": "อาราโม เอกูปจาโร นานูปจาโรฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๒ฯ๑๓": "วิหาโร เอกูปจาโร นานูปจาโรฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๒ฯ๑๔": "รุกฺขมูลํ เอกูปจารํ นานูปจารํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๒ฯ๑๕": "อชฺโฌกาโส เอกูปจาโร นานูปจาโรฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๓ฯ๑": "คาโม เอกูปจาโร นาม ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๓ฯ๒": "เอกกุลสฺส คาโม โหติ ปริกฺขิตฺโต จฯ อนฺโตคาเม จีวรํ นิกฺขิปิตฺวา อนฺโตคาเม วตฺถพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๓ฯ๓": "อปริกฺขิตฺโต โหติ, ยสฺมึ ฆเร จีวรํ นิกฺขิตฺตํ โหติ ตสฺมึ ฆเร วตฺถพฺพํ, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๓ฯ๔": "นานากุลสฺส คาโม โหติ ปริกฺขิตฺโต จฯ ยสฺมึ ฆเร จีวรํ นิกฺขิตฺตํ โหติ ตสฺมึ ฆเร วตฺถพฺพํ สภาเย วา ทฺวารมูเล วา, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๓ฯ๕": "สภายํ คจฺฉนฺเตน หตฺถปาเส จีวรํ นิกฺขิปิตฺวา สภาเย วา วตฺถพฺพํ ทฺวารมูเล วา, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๓ฯ๖": "สภาเย จีวรํ นิกฺขิปิตฺวา สภาเย วา วตฺถพฺพํ ทฺวารมูเล วา, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๓ฯ๗": "อปริกฺขิตฺโต โหติ, ยสฺมึ ฆเร จีวรํ นิกฺขิตฺตํ โหติ ตสฺมึ ฆเร วตฺถพฺพํ, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๔ฯ๑": "เอกกุลสฺส นิเวสนํ โหติ ปริกฺขิตฺตญฺจ, นานาคพฺภา นานาโอวรกาฯ อนฺโตนิเวสเน จีวรํ นิกฺขิปิตฺวา อนฺโตนิเวสเน วตฺถพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๔ฯ๒": "อปริกฺขิตฺตํ โหติ, ยสฺมึ คพฺเภ จีวรํ นิกฺขิตฺตํ โหติ ตสฺมึ คพฺเภ วตฺถพฺพํ, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๔ฯ๓": "นานากุลสฺส นิเวสนํ โหติ ปริกฺขิตฺตญฺจ, นานาคพฺภา นานาโอวรกาฯ ยสฺมึ คพฺเภ จีวรํ นิกฺขิตฺตํ โหติ ตสฺมึ คพฺเภ วตฺถพฺพํ ทฺวารมูเล วา, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๔ฯ๔": "อปริกฺขิตฺตํ โหติ, ยสฺมึ คพฺเภ จีวรํ นิกฺขิตฺตํ โหติ ตสฺมึ คพฺเภ วตฺถพฺพํ, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๕ฯ๑": "เอกกุลสฺส อุโทสิโต โหติ ปริกฺขิตฺโต จ, นานาคพฺภา นานาโอวรกาฯ อนฺโตอุโทสิเต จีวรํ นิกฺขิปิตฺวา อนฺโตอุโทสิเต วตฺถพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๕ฯ๒": "อปริกฺขิตฺโต โหติ, ยสฺมึ คพฺเภ จีวรํ นิกฺขิตฺตํ โหติ ตสฺมึ คพฺเภ วตฺถพฺพํ, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๕ฯ๓": "นานากุลสฺส อุโทสิโต โหติ ปริกฺขิตฺโต จ, นานาคพฺภา นานาโอวรกาฯ ยสฺมึ คพฺเภ จีวรํ นิกฺขิตฺตํ โหติ ตสฺมึ คพฺเภ วตฺถพฺพํ ทฺวารมูเล วา, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๕ฯ๔": "อปริกฺขิตฺโต โหติ, ยสฺมึ คพฺเภ จีวรํ นิกฺขิตฺตํ โหติ ตสฺมึ คพฺเภ วตฺถพฺพํ, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๖ฯ๑": "เอกกุลสฺส อฏฺโฏ โหติ, อนฺโตอฏฺเฏ จีวรํ นิกฺขิปิตฺวา อนฺโตอฏฺเฏ วตฺถพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๖ฯ๒": "นานากุลสฺส อฏฺโฏ โหติ, นานาคพฺภา นานาโอวรกาฯ ยสฺมึ คพฺเภ จีวรํ นิกฺขิตฺตํ โหติ ตสฺมึ คพฺเภ วตฺถพฺพํ ทฺวารมูเล วา, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๗ฯ๑": "เอกกุลสฺส มาโฬ โหติ, อนฺโตมาเฬ จีวรํ นิกฺขิปิตฺวา อนฺโตมาเฬ วตฺถพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๗ฯ๒": "นานากุลสฺส มาโฬ โหติ นานาคพฺภา นานาโอวรกา, ยสฺมึ คพฺเภ จีวรํ นิกฺขิตฺตํ โหติ ตสฺมึ คพฺเภ วตฺถพฺพํ ทฺวารมูเล วา, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๘ฯ๑": "เอกกุลสฺส ปาสาโท โหติ, อนฺโตปาสาเท จีวรํ นิกฺขิปิตฺวา อนฺโตปาสาเท วตฺถพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๘ฯ๒": "นานากุลสฺส ปาสาโท โหติ, นานาคพฺภา นานาโอวรกาฯ ยสฺมึ คพฺเภ จีวรํ นิกฺขิตฺตํ โหติ ตสฺมึ คพฺเภ วตฺถพฺพํ ทฺวารมูเล วา, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๙ฯ๑": "เอกกุลสฺส หมฺมิยํ โหติ, อนฺโตหมฺมิเย จีวรํ นิกฺขิปิตฺวา อนฺโตหมฺมิเย วตฺถพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๙ฯ๒": "นานากุลสฺส หมฺมิยํ โหติ, นานาคพฺภา นานาโอวรกาฯ ยสฺมึ คพฺเภ จีวรํ นิกฺขิตฺตํ โหติ ตสฺมึ คพฺเภ วตฺถพฺพํ ทฺวารมูเล วา, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๐ฯ๑": "เอกกุลสฺส นาวา โหติฯ อนฺโตนาวาย จีวรํ นิกฺขิปิตฺวา อนฺโตนาวาย วตฺถพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๐ฯ๒": "นานากุลสฺส นาวา โหติ นานาคพฺภา นานาโอวรกาฯ ยสฺมึ โอวรเก จีวรํ นิกฺขิตฺตํ โหติ ตสฺมึ โอวรเก วตฺถพฺพํ, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๑ฯ๑": "เอกกุลสฺส สตฺโถ โหติฯ สตฺเถ จีวรํ นิกฺขิปิตฺวา ปุรโต วา ปจฺฉโต วา สตฺตพฺภนฺตรา น วิชหิตพฺพา, ปสฺสโต อพฺภนฺตรํ น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๑ฯ๒": "นานากุลสฺส สตฺโถ โหติ, สตฺเถ จีวรํ นิกฺขิปิตฺวา หตฺถปาสา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๒ฯ๑": "เอกกุลสฺส เขตฺตํ โหติ ปริกฺขิตฺตญฺจฯ อนฺโตเขตฺเต จีวรํ นิกฺขิปิตฺวา อนฺโตเขตฺเต วตฺถพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๒ฯ๒": "อปริกฺขิตฺตํ โหติ, หตฺถปาสา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๒ฯ๓": "นานากุลสฺส เขตฺตํ โหติ ปริกฺขิตฺตญฺจฯ อนฺโตเขตฺเต จีวรํ นิกฺขิปิตฺวา ทฺวารมูเล วา วตฺถพฺพํ, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๒ฯ๔": "อปริกฺขิตฺตํ โหติ, หตฺถปาสา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๓ฯ๑": "เอกกุลสฺส ธญฺญกรณํ โหติ ปริกฺขิตฺตญฺจฯ อนฺโตธญฺญกรเณ จีวรํ นิกฺขิปิตฺวา อนฺโตธญฺญกรเณ วตฺถพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๓ฯ๒": "อปริกฺขิตฺตํ โหติ, หตฺถปาสา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๓ฯ๓": "นานากุลสฺส ธญฺญกรณํ โหติ ปริกฺขิตฺตญฺจฯ อนฺโตธญฺญกรเณ จีวรํ นิกฺขิปิตฺวา ทฺวารมูเล วา วตฺถพฺพํ, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๓ฯ๔": "อปริกฺขิตฺตํ โหติ, หตฺถปาสา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๔ฯ๑": "เอกกุลสฺส อาราโม โหติ ปริกฺขิตฺโต จฯ อนฺโตอาราเม จีวรํ นิกฺขิปิตฺวา อนฺโตอาราเม วตฺถพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๔ฯ๒": "อปริกฺขิตฺโต โหติ, หตฺถปาสา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๔ฯ๓": "นานากุลสฺส อาราโม โหติ ปริกฺขิตฺโต จฯ อนฺโตอาราเม จีวรํ นิกฺขิปิตฺวา ทฺวารมูเล วา วตฺถพฺพํ, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๔ฯ๔": "อปริกฺขิตฺโต โหติ, หตฺถปาสา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๕ฯ๑": "เอกกุลสฺส วิหาโร โหติ ปริกฺขิตฺโต จฯ อนฺโตวิหาเร จีวรํ นิกฺขิปิตฺวา อนฺโตวิหาเร วตฺถพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๕ฯ๒": "อปริกฺขิตฺโต โหติ, ยสฺมึ วิหาเร จีวรํ นิกฺขิตฺตํ โหติ ตสฺมึ วิหาเร วตฺถพฺพํ, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๕ฯ๓": "นานากุลสฺส วิหาโร โหติ ปริกฺขิตฺโต จฯ ยสฺมึ วิหาเร จีวรํ นิกฺขิตฺตํ โหติ ตสฺมึ วิหาเร วตฺถพฺพํ ทฺวารมูเล วา, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๕ฯ๔": "อปริกฺขิตฺโต โหติ, ยสฺมึ วิหาเร จีวรํ นิกฺขิตฺตํ โหติ ตสฺมึ วิหาเร วตฺถพฺพํ, หตฺถปาสา วา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๖ฯ๑": "เอกกุลสฺส รุกฺขมูลํ โหติ, ยํ มชฺฌนฺหิเก กาเล สมนฺตา ฉายา ผรติ, อนฺโตฉายาย จีวรํ นิกฺขิปิตฺวา อนฺโตฉายาย วตฺถพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๖ฯ๒": "นานากุลสฺส รุกฺขมูลํ โหติ, หตฺถปาสา น วิชหิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๗ฯ๑": "อชฺโฌกาโส เอกูปจาโร นาม อคามเก อรญฺเญ สมนฺตา สตฺตพฺภนฺตรา เอกูปจาโร, ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๗ฯ๒": "ตโต ปรํ นานูปจาโรฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๘ฯ๑": "วิปฺปวุตฺเถ วิปฺปวุตฺถสญฺญี อญฺญตฺร ภิกฺขุสมฺมุติยา, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๘ฯ๒": "วิปฺปวุตฺเถ เวมติโก, อญฺญตฺร ภิกฺขุสมฺมุติยา, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๘ฯ๓": "วิปฺปวุตฺเถ อวิปฺปวุตฺถสญฺญี, อญฺญตฺร ภิกฺขุสมฺมุติยา, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๘ฯ๔": "อปฺปจฺจุทฺธเฏ ปจฺจุทฺธฏสญฺญี …เป… ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๘ฯ๕": "อวิสฺสชฺชิเต วิสฺสชฺชิตสญฺญี … ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๘ฯ๖": "อนฏฺเฐ นฏฺฐสญฺญี … ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๘ฯ๗": "อวินฏฺเฐ วินฏฺฐสญฺญี … ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๘ฯ๘": "อทฑฺเฒ ทฑฺฒสญฺญี … ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๘ฯ๙": "อวิลุตฺเต วิลุตฺตสญฺญี, อญฺญตฺร ภิกฺขุสมฺมุติยา, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๘ฯ๑๐": "นิสฺสคฺคิยํ จีวรํ อนิสฺสชฺชิตฺวา ปริภุญฺชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๘ฯ๑๑": "อวิปฺปวุตฺเถ วิปฺปวุตฺถสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๘ฯ๑๒": "อวิปฺปวุตฺเถ เวมติโก, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๘ฯ๑๓": "อวิปฺปวุตฺเถ อวิปฺปวุตฺถสญฺญี, อนาปตฺติฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๙ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๙ฯ๒": "อนฺโตอรุเณ ปจฺจุทฺธรติ, วิสฺสชฺเชติ, นสฺสติ, วินสฺสติ, ฑยฺหติ, อจฺฉินฺทิตฺวา คณฺหนฺติ, วิสฺสาสํ คณฺหนฺติ, ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๙ฯ๓": "ภิกฺขุสมฺมุติยา, ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๙ฯ๔": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๙ฯ๕": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-นฺปฺ๒:๓ฯ๑๙ฯ๖": "อุโทสิต(ทุติยกถิน)สิกฺขาปทํ นิฏฺฐิตํ ทุติยํฯ "
}
