{
  "ปฺลิ-ตฺวฺ-พุ-วฺพฺ-สฺกฺ๗๕:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-สฺกฺ๗๕:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-สฺกฺ๗๕:๐ฯ๓": "เสขิยกณฺฑ ",
  "ปฺลิ-ตฺวฺ-พุ-วฺพฺ-สฺกฺ๗๕:๐ฯ๔": "ปาทุกวคฺค ",
  "ปฺลิ-ตฺวฺ-พุ-วฺพฺ-สฺกฺ๗๕:๐ฯ๕": "๗๕ฯ อุทเกอุจฺจารสิกฺขาปท ",
  "ปฺลิ-ตฺวฺ-พุ-วฺพฺ-สฺกฺ๗๕:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๑ฯ๒": "เตน โข ปน สมเยน ฉพฺพคฺคิยา ภิกฺขู อุทเก อุจฺจารมฺปิ ปสฺสาวมฺปิ เขฬมฺปิ กโรนฺติฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๑ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺกฺ๗๕:๑ฯ๔": "“กถญฺหิ นาม สมณา สกฺยปุตฺติยา อุทเก อุจฺจารมฺปิ ปสฺสาวมฺปิ เขฬมฺปิ กริสฺสนฺติ, เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๑ฯ๕": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๑ฯ๖": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺกฺ๗๕:๑ฯ๗": "“กถญฺหิ นาม ฉพฺพคฺคิยา ภิกฺขู อุทเก อุจฺจารมฺปิ ปสฺสาวมฺปิ เขฬมฺปิ กริสฺสนฺตี”ติ …เป… ",
  "ปฺลิ-ตฺวฺ-พุ-วฺพฺ-สฺกฺ๗๕:๑ฯ๘": "“สจฺจํ กิร ตุเมฺห, ภิกฺขเว, อุทเก อุจฺจารมฺปิ ปสฺสาวมฺปิ เขฬมฺปิ กโรถา”ติ? ",
  "ปฺลิ-ตฺวฺ-พุ-วฺพฺ-สฺกฺ๗๕:๑ฯ๙": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๑ฯ๑๐": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-สฺกฺ๗๕:๑ฯ๑๑": "กถญฺหิ นาม ตุเมฺห, โมฆปุริสา, อุทเก อุจฺจารมฺปิ ปสฺสาวมฺปิ เขฬมฺปิ กริสฺสถฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๑ฯ๑๒": "เนตํ, โมฆปุริสา, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-สฺกฺ๗๕:๑ฯ๑๓": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-สฺกฺ๗๕:๑ฯ๑๔ฯ๑": "“น อุทเก อุจฺจารํ วา ปสฺสาวํ วา เขฬํ วา กริสฺสามีติ สิกฺขา กรณียา”ติฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๑ฯ๑๕": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๑": "เตน โข ปน สมเยน คิลานา ภิกฺขู อุทเก อุจฺจารมฺปิ ปสฺสาวมฺปิ เขฬมฺปิ กาตุํ กุกฺกุจฺจายนฺติฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๒": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๓": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๔": "“อนุชานามิ, ภิกฺขเว, คิลาเนน ภิกฺขุนา อุทเก อุจฺจารมฺปิ ปสฺสาวมฺปิ เขฬมฺปิ กาตุํฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๕": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๖ฯ๑": "“น อุทเก อคิลาโน อุจฺจารํ วา ปสฺสาวํ วา เขฬํ วา กริสฺสามีติ สิกฺขา กรณียา”ติฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๗": "น อุทเก อคิลาเนน อุจฺจาโร วา ปสฺสาโว วา เขโฬ วา กาตพฺโพฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๘": "โย อนาทริยํ ปฏิจฺจ อุทเก อคิลาโน อุจฺจารํ วา ปสฺสาวํ วา เขฬํ วา กโรติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๙ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๑๐": "อสญฺจิจฺจ, ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๑๑": "อสฺสติยา, ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๑๒": "อชานนฺตสฺส, ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๑๓": "คิลานสฺส, ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๑๔": "ถเล กโต อุทกํ โอตฺถรติ, ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๑๕": "อาปทาสุ, ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๑๖": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๑๗": "ขิตฺตจิตฺตสฺส, ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๑๘": "เวทนาฏฺฏสฺส, ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๑๙": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๒๐": "ปนฺนรสมสิกฺขาปทํ นิฏฺฐิตํฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๒๑": "ปาทุกวคฺโค สตฺตโมฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๒๒": "อุทฺทิฏฺฐา โข, อายสฺมนฺโต, เสขิยา ธมฺมาฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๒๓": "ตตฺถายสฺมนฺเต ปุจฺฉามิ—",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๒๔": "“กจฺจิตฺถ ปริสุทฺธา”? ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๒๕": "ทุติยมฺปิ ปุจฺฉามิ—",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๒๖": "“กจฺจิตฺถ ปริสุทฺธา”? ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๒๗": "ตติยมฺปิ ปุจฺฉามิ—",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๒๘": "“กจฺจิตฺถ ปริสุทฺธา”? ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๒๙": "ปริสุทฺเธตฺถายสฺมนฺโต, ตสฺมา ตุณฺหี, เอวเมตํ ธารยามีติฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๓๐": "เสขิยา นิฏฺฐิตาฯ ",
  "ปฺลิ-ตฺวฺ-พุ-วฺพฺ-สฺกฺ๗๕:๒ฯ๓๑": "เสขิยกณฺฑํ นิฏฺฐิตํฯ "
}
