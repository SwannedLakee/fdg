{
  "ปฺลิ-ตฺวฺ-พุ-วฺพฺ-ปฺจฺ๑:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-ปฺจฺ๑:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-ปฺจฺ๑:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พุ-วฺพฺ-ปฺจฺ๑:๐ฯ๔": "มุสาวาทวคฺค ",
  "ปฺลิ-ตฺวฺ-พุ-วฺพฺ-ปฺจฺ๑:๐ฯ๕": "๑ฯ มุสาวาทสิกฺขาปท ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๐ฯ๑": "นโม ตสฺส ภควโต อรหโต สมฺมาสมฺพุทฺธสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๐ฯ๒": "อิเม โข ปนายสฺมนฺโต เทฺวนวุติ ปาจิตฺติยา ธมฺมา อุทฺเทสํ อาคจฺฉนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๒": "เตน โข ปน สมเยน หตฺถโก สกฺยปุตฺโต วาทกฺขิตฺโต โหติฯ ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๓": "โส ติตฺถิเยหิ สทฺธึ สลฺลปนฺโต อวชานิตฺวา ปฏิชานาติ, ปฏิชานิตฺวา อวชานาติ, อญฺเญนญฺญํ ปฏิจรติ, สมฺปชานมุสา ภาสติ, สงฺเกตํ กตฺวา วิสํวาเทติฯ ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๔": "ติตฺถิยา อุชฺฌายนฺติ ขิยฺยนฺติ วิปาเจนฺติ—“กถญฺหิ นาม หตฺถโก สกฺยปุตฺโต อเมฺหหิ สทฺธึ สลฺลปนฺโต อวชานิตฺวา ปฏิชานิสฺสติ, ปฏิชานิตฺวา อวชานิสฺสติ, อญฺเญนญฺญํ ปฏิจริสฺสติ, สมฺปชานมุสา ภาสิสฺสติ, สงฺเกตํ กตฺวา วิสํวาเทสฺสตี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๕": "อโสฺสสุํ โข ภิกฺขู เตสํ ติตฺถิยานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๖": "อถ โข เต ภิกฺขู เยน หตฺถโก สกฺยปุตฺโต เตนุปสงฺกมึสุ; อุปสงฺกมิตฺวา หตฺถกํ สกฺยปุตฺตํ เอตทโวจุํ—",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๗": "“สจฺจํ กิร ตฺวํ, อาวุโส หตฺถก, ติตฺถิเยหิ สทฺธึ สลฺลปนฺโต อวชานิตฺวา ปฏิชานาสิ, ปฏิชานิตฺวา อวชานาสิ, อญฺเญนญฺญํ ปฏิจรสิ, สมฺปชานมุสา ภาสสิ, สงฺเกตํ กตฺวา วิสํวาเทสี”ติ? ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๘": "“เอเต โข, อาวุโส, ติตฺถิยา นาม เยน เกนจิ เชตพฺพา; ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๙": "เนว เตสํ ชโย ทาตพฺโพ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๑๐": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๑๑": "“กถญฺหิ นาม หตฺถโก สกฺยปุตฺโต ติตฺถิเยหิ สทฺธึ สลฺลปนฺโต อวชานิตฺวา ปฏิชานิสฺสติ, ปฏิชานิตฺวา อวชานิสฺสติ, อญฺเญนญฺญํ ปฏิจริสฺสติ, สมฺปชานมุสา ภาสิสฺสติ, สงฺเกตํ กตฺวา วิสํวาเทสฺสตี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๑๒": "อถ โข เต ภิกฺขู หตฺถกํ สกฺยปุตฺตํ อเนกปริยาเยน วิครหิตฺวา ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๑๓": "อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา หตฺถกํ สกฺยปุตฺตํ ปฏิปุจฺฉิ—",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๑๔": "“สจฺจํ กิร ตฺวํ, หตฺถก, ติตฺถิเยหิ สทฺธึ สลฺลปนฺโต อวชานิตฺวา ปฏิชานาสิ, ปฏิชานิตฺวา อวชานาสิ, อญฺเญนญฺญํ ปฏิจรสิ, สมฺปชานมุสา ภาสสิ, สงฺเกตํ กตฺวา วิสํวาเทสี”ติ? ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๑๕": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๑๖": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๑๗": "กถญฺหิ นาม ตฺวํ, โมฆปุริส, ติตฺถิเยหิ สทฺธึ สลฺลปนฺโต อวชานิตฺวา ปฏิชานิสฺสสิ, ปฏิชานิตฺวา อวชานิสฺสสิ, อญฺเญนญฺญํ ปฏิจริสฺสสิ, สมฺปชานมุสา ภาสิสฺสสิ, สงฺเกตํ กตฺวา วิสํวาเทสฺสสิฯ ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๑๘": "เนตํ, โมฆปุริส, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๑๙": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๑:๑ฯ๒๐ฯ๑": "“สมฺปชานมุสาวาเท ปาจิตฺติยนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๑": "สมฺปชานมุสาวาโท นาม ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๒": "วิสํวาทนปุเรกฺขารสฺส วาจา, คิรา, พฺยปฺปโถ, วจีเภโท, วาจสิกา วิญฺญตฺติ, อฏฺฐ อนริยโวหารา—อทิฏฺฐํ ทิฏฺฐํ เมติ, อสฺสุตํ สุตํ เมติ, อมุตํ มุตํ เมติ, อวิญฺญาตํ วิญฺญาตํ เมติ, ทิฏฺฐํ อทิฏฺฐํ เมติ, สุตํ อสฺสุตํ เมติ, มุตํ อมุตํ เมติ, วิญฺญาตํ อวิญฺญาตํ เมติฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๓ฯ๑": "อทิฏฺฐํ นาม ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๔": "น จกฺขุนา ทิฏฺฐํฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๕": "อสฺสุตํ นาม ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๖": "น โสเตน สุตํฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๗": "อมุตํ นาม ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๘": "น ฆาเนน ฆายิตํ, น ชิวฺหาย สายิตํ, น กาเยน ผุฏฺฐํฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๙": "อวิญฺญาตํ นาม ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๑๐": "น มนสา วิญฺญาตํฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๑๑": "ทิฏฺฐํ นาม ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๑๒": "จกฺขุนา ทิฏฺฐํฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๑๓": "สุตํ นาม ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๑๔": "โสเตน สุตํฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๑๕": "มุตํ นาม ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๑๖": "ฆาเนน ฆายิตํ, ชิวฺหาย สายิตํ, กาเยน ผุฏฺฐํฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๑๗": "วิญฺญาตํ นาม ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๑ฯ๑๘": "มนสา วิญฺญาตํฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๑": "ตีหากาเรหิ “อทิฏฺฐํ ทิฏฺฐํ เม”ติ สมฺปชานมุสา ภณนฺตสฺส อาปตฺติ ปาจิตฺติยสฺส—",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๒": "ปุพฺเพวสฺส โหติ “มุสา ภณิสฺสนฺ”ติ, ภณนฺตสฺส โหติ “มุสา ภณามี”ติ, ภณิตสฺส โหติ “มุสา มยา ภณิตนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๓": "จตูหากาเรหิ “อทิฏฺฐํ ทิฏฺฐํ เม”ติ สมฺปชานมุสา ภณนฺตสฺส อาปตฺติ ปาจิตฺติยสฺส—",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๔": "ปุพฺเพวสฺส โหติ “มุสา ภณิสฺสนฺ”ติ, ภณนฺตสฺส โหติ “มุสา ภณามี”ติ, ภณิตสฺส โหติ “มุสา มยา ภณิตนฺ”ติ, วินิธาย ทิฏฺฐึฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๕": "ปญฺจหากาเรหิ “อทิฏฺฐํ ทิฏฺฐํ เม”ติ สมฺปชานมุสา ภณนฺตสฺส อาปตฺติ ปาจิตฺติยสฺส—",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๖": "ปุพฺเพวสฺส โหติ “มุสา ภณิสฺสนฺ”ติ, ภณนฺตสฺส โหติ “มุสา ภณามี”ติ, ภณิตสฺส โหติ “มุสา มยา ภณิตนฺ”ติ, วินิธาย ทิฏฺฐึ, วินิธาย ขนฺตึฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๗": "ฉหากาเรหิ “อทิฏฺฐํ ทิฏฺฐํ เม”ติ สมฺปชานมุสา ภณนฺตสฺส อาปตฺติ ปาจิตฺติยสฺส—",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๘": "ปุพฺเพวสฺส โหติ “มุสา ภณิสฺสนฺ”ติ, ภณนฺตสฺส โหติ “มุสา ภณามี”ติ, ภณิตสฺส โหติ “มุสา มยา ภณิตนฺ”ติ, วินิธาย ทิฏฺฐึ, วินิธาย ขนฺตึ, วินิธาย รุจึฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๙": "สตฺตหากาเรหิ “อทิฏฺฐํ ทิฏฺฐํ เม”ติ สมฺปชานมุสา ภณนฺตสฺส อาปตฺติ ปาจิตฺติยสฺส—",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๑๐": "ปุพฺเพวสฺส โหติ “มุสา ภณิสฺสนฺ”ติ, ภณนฺตสฺส โหติ “มุสา ภณามี”ติ, ภณิตสฺส โหติ “มุสา มยา ภณิตนฺ”ติ, วินิธาย ทิฏฺฐึ, วินิธาย ขนฺตึ, วินิธาย รุจึ, วินิธาย ภาวํฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๑๑": "ตีหากาเรหิ “อสฺสุตํ สุตํ เม”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๑๒": "อมุตํ มุตํ เมติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๑๓": "อวิญฺญาตํ วิญฺญาตํ เมติ สมฺปชานมุสา ภณนฺตสฺส อาปตฺติ ปาจิตฺติยสฺส—",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๑๔": "ปุพฺเพวสฺส โหติ “มุสา ภณิสฺสนฺ”ติ, ภณนฺตสฺส โหติ “มุสา ภณามี”ติ, ภณิตสฺส โหติ “มุสา มยา ภณิตนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๑๕": "จตูหากาเรหิ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๑๖": "ปญฺจหากาเรหิ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๑๗": "ฉหากาเรหิ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๑๘": "สตฺตหากาเรหิ “อวิญฺญาตํ วิญฺญาตํ เม”ติ สมฺปชานมุสา ภณนฺตสฺส อาปตฺติ ปาจิตฺติยสฺส—",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๒ฯ๑๙": "ปุพฺเพวสฺส โหติ “มุสา ภณิสฺสนฺ”ติ, ภณนฺตสฺส โหติ “มุสา ภณามี”ติ, ภณิตสฺส โหติ “มุสา มยา ภณิตนฺ”ติ, วินิธาย ทิฏฺฐึ, วินิธาย ขนฺตึ, วินิธาย รุจึ, วินิธาย ภาวํฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๑": "ตีหากาเรหิ “อทิฏฺฐํ ทิฏฺฐญฺจ เม สุตญฺจา”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๒": "ตีหากาเรหิ “อทิฏฺฐํ ทิฏฺฐญฺจ เม มุตญฺจา”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๓": "ตีหากาเรหิ “อทิฏฺฐํ ทิฏฺฐญฺจ เม วิญฺญาตญฺจา”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๔": "ตีหากาเรหิ อทิฏฺฐํ “ทิฏฺฐญฺจ เม สุตญฺจ มุตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๕": "ตีหากาเรหิ อทิฏฺฐํ “ทิฏฺฐญฺจ เม สุตญฺจ วิญฺญาตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๖": "ตีหากาเรหิ อทิฏฺฐํ “ทิฏฺฐญฺจ เม สุตญฺจ มุตญฺจ วิญฺญาตญฺจา”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป…ฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๗": "ตีหากาเรหิ อสฺสุตํ “สุตญฺจ เม มุตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๘": "ตีหากาเรหิ อสฺสุตํ “สุตญฺจ เม วิญฺญาตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๙": "ตีหากาเรหิ อสฺสุตํ “สุตญฺจ เม ทิฏฺฐญฺจา”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๑๐": "ตีหากาเรหิ อสฺสุตํ “สุตญฺจ เม มุตญฺจ วิญฺญาตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๑๑": "ตีหากาเรหิ อสฺสุตํ “สุตญฺจ เม มุตญฺจ ทิฏฺฐญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๑๒": "ตีหากาเรหิ อสฺสุตํ “สุตญฺจ เม มุตญฺจ วิญฺญาตญฺจ ทิฏฺฐญฺจา”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๑๓": "ตีหากาเรหิ อมุตํ “มุตญฺจ เม วิญฺญาตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๑๔": "ตีหากาเรหิ อมุตํ “มุตญฺจ เม ทิฏฺฐญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๑๕": "ตีหากาเรหิ อมุตํ “มุตญฺจ เม สุตญฺจา”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๑๖": "ตีหากาเรหิ อมุตํ “มุตญฺจ เม วิญฺญาตญฺจ ทิฏฺฐญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๑๗": "ตีหากาเรหิ อมุตํ “มุตญฺจ เม วิญฺญาตญฺจ สุตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๑๘": "ตีหากาเรหิ อมุตํ “มุตญฺจ เม วิญฺญาตญฺจ ทิฏฺฐญฺจ สุตญฺจา”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๑๙": "ตีหากาเรหิ อวิญฺญาตํ “วิญฺญาตญฺจ เม ทิฏฺฐญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๒๐": "ตีหากาเรหิ อวิญฺญาตํ “วิญฺญาตญฺจ เม สุตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๒๑": "ตีหากาเรหิ อวิญฺญาตํ “วิญฺญาตญฺจ เม มุตญฺจา”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๒๒": "ตีหากาเรหิ อวิญฺญาตํ “วิญฺญาตญฺจ เม ทิฏฺฐญฺจ สุตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๒๓": "ตีหากาเรหิ อวิญฺญาตํ “วิญฺญาตญฺจ เม ทิฏฺฐญฺจ มุตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๓ฯ๒๔": "ตีหากาเรหิ อวิญฺญาตํ “วิญฺญาตญฺจ เม ทิฏฺฐญฺจ สุตญฺจ มุตญฺจา”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๔ฯ๑": "ตีหากาเรหิ ทิฏฺฐํ “อทิฏฺฐํ เม”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๔ฯ๒": "สุตํ “อสฺสุตํ เม”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๔ฯ๓": "มุตํ “อมุตํ เม”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๔ฯ๔": "วิญฺญาตํ “อวิญฺญาตํ เม”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๑": "ตีหากาเรหิ ทิฏฺฐํ “สุตํ เม”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๒": "ตีหากาเรหิ ทิฏฺฐํ “มุตํ เม”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๓": "ตีหากาเรหิ ทิฏฺฐํ “วิญฺญาตํ เม”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๔": "ตีหากาเรหิ ทิฏฺฐํ “สุตญฺจ เม มุตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๕": "ตีหากาเรหิ ทิฏฺฐํ “สุตญฺจ เม วิญฺญาตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๖": "ตีหากาเรหิ ทิฏฺฐํ “สุตญฺจ เม มุตญฺจ วิญฺญาตญฺจา”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๗": "ตีหากาเรหิ สุตํ “มุตํ เม”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๘": "ตีหากาเรหิ สุตํ “วิญฺญาตํ เม”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๙": "ตีหากาเรหิ สุตํ “ทิฏฺฐํ เม”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๑๐": "ตีหากาเรหิ สุตํ “มุตญฺจ เม วิญฺญาตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๑๑": "ตีหากาเรหิ สุตํ “มุตญฺจ เม ทิฏฺฐญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๑๒": "ตีหากาเรหิ สุตํ “มุตญฺจ เม วิญฺญาตญฺจ ทิฏฺฐญฺจา”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป…ฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๑๓": "ตีหากาเรหิ มุตํ “วิญฺญาตํ เม”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๑๔": "ตีหากาเรหิ มุตํ “ทิฏฺฐํ เม”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๑๕": "ตีหากาเรหิ มุตํ “สุตํ เม”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๑๖": "ตีหากาเรหิ มุตํ “วิญฺญาตญฺจ เม ทิฏฺฐญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๑๗": "ตีหากาเรหิ มุตํ “วิญฺญาตญฺจ เม สุตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๑๘": "ตีหากาเรหิ มุตํ “วิญฺญาตญฺจ เม ทิฏฺฐญฺจ สุตญฺจา”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป…ฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๑๙": "ตีหากาเรหิ วิญฺญาตํ “ทิฏฺฐํ เม”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๒๐": "ตีหากาเรหิ วิญฺญาตํ “สุตํ เม”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๒๑": "ตีหากาเรหิ วิญฺญาตํ “มุตํ เม”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๒๒": "ตีหากาเรหิ วิญฺญาตํ “ทิฏฺฐญฺจ เม สุตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๒๓": "ตีหากาเรหิ วิญฺญาตํ “ทิฏฺฐญฺจ เม มุตญฺจา”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๕ฯ๒๔": "ตีหากาเรหิ วิญฺญาตํ “ทิฏฺฐญฺจ เม สุตญฺจ มุตญฺจา”ติ สมฺปชานมุสา ภณนฺตสฺส อาปตฺติ ปาจิตฺติยสฺส …เป…ฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๖ฯ๑": "ตีหากาเรหิ ทิฏฺเฐ เวมติโก ทิฏฺฐํ โนกปฺเปติ, ทิฏฺฐํ นสฺสรติ, ทิฏฺฐํ ปมุฏฺโฐ โหติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๖ฯ๒": "สุเต เวมติโก สุตํ โนกปฺเปติ, สุตํ นสฺสรติ, สุตํ ปมุฏฺโฐ โหติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๖ฯ๓": "มุเต เวมติโก มุตํ โนกปฺเปติ, มุตํ นสฺสรติ, มุตํ ปมุฏฺโฐ โหติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๖ฯ๔": "วิญฺญาเต เวมติโก วิญฺญาตํ โนกปฺเปติ, วิญฺญาตํ นสฺสรติ, วิญฺญาตํ ปมุฏฺโฐ โหติ … วิญฺญาตญฺจ เม ทิฏฺฐญฺจาติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๖ฯ๕": "วิญฺญาตํ ปมุฏฺโฐ โหติ … วิญฺญาตญฺจ เม สุตญฺจาติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๖ฯ๖": "วิญฺญาตํ ปมุฏฺโฐ โหติ; วิญฺญาตญฺจ เม มุตญฺจาติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๖ฯ๗": "วิญฺญาตํ ปมุฏฺโฐ โหติ; วิญฺญาตญฺจ เม ทิฏฺฐญฺจ สุตญฺจาติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๖ฯ๘": "วิญฺญาตํ ปมุฏฺโฐ โหติ; วิญฺญาตญฺจ เม ทิฏฺฐญฺจ มุตญฺจาติ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๖ฯ๙": "วิญฺญาตํ ปมุฏฺโฐ โหติ; วิญฺญาตญฺจ เม ทิฏฺฐญฺจ สุตญฺจ มุตญฺจาติ สมฺปชานมุสา ภณนฺตสฺส อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๖ฯ๑๐": "จตูหากาเรหิ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๖ฯ๑๑": "ปญฺจหากาเรหิ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๖ฯ๑๒": "ฉหากาเรหิ …เป… ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๖ฯ๑๓": "สตฺตหากาเรหิ …เป… วิญฺญาตํ ปมุฏฺโฐ โหติ, วิญฺญาตญฺจ เม ทิฏฺฐญฺจ สุตญฺจ มุตญฺจาติ สมฺปชานมุสา ภณนฺตสฺส อาปตฺติ ปาจิตฺติยสฺส—",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๖ฯ๑๔": "ปุพฺเพวสฺส โหติ “มุสา ภณิสฺสนฺ”ติ, ภณนฺตสฺส โหติ “มุสา ภณามี”ติ, ภณิตสฺส โหติ “มุสา มยา ภณิตนฺ”ติ, วินิธาย ทิฏฺฐึ, วินิธาย ขนฺตึ, วินิธาย รุจึ, วินิธาย ภาวํฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๗ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๗ฯ๒": "ทวา ภณติ, ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๗ฯ๓": "รวา ภณติฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๗ฯ๔": "“ทวา ภณติ นาม ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๗ฯ๕": "สหสา ภณติฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๗ฯ๖": "รวา ภณติ นาม ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๗ฯ๗": "‘อญฺญํ ภณิสฺสามี’ติ อญฺญํ ภณติ”ฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๗ฯ๘": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๗ฯ๙": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-ปฺจฺ๑:๒ฯ๗ฯ๑๐": "มุสาวาทสิกฺขาปทํ นิฏฺฐิตํ ปฐมํฯ "
}
