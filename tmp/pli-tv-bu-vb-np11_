{
  "ปฺลิ-ตฺวฺ-พุ-วฺพฺ-นฺปฺ๑๑:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-นฺปฺ๑๑:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-นฺปฺ๑๑:๐ฯ๓": "นิสฺสคฺคิยกณฺฑ ",
  "ปฺลิ-ตฺวฺ-พุ-วฺพฺ-นฺปฺ๑๑:๐ฯ๔": "โกสิยวคฺค ",
  "ปฺลิ-ตฺวฺ-พุ-วฺพฺ-นฺปฺ๑๑:๐ฯ๕": "๑๑ฯ โกสิยสิกฺขาปท ",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๑": "เตน สมเยน พุทฺโธ ภควา อาฬวิยํ วิหรติ อคฺคาฬเว เจติเยฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๒": "เตน โข ปน สมเยน ฉพฺพคฺคิยา ภิกฺขู โกสิยการเก อุปสงฺกมิตฺวา เอวํ วทนฺติ—",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๓": "“พหู, อาวุโส, โกสการเก ปจถ, อมฺหากมฺปิ ทสฺสถ, ",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๔": "มยมฺปิ อิจฺฉาม โกสิยมิสฺสกํ สนฺถตํ กาตุนฺ”ติฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๕": "เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๖": "“กถญฺหิ นาม สมณา สกฺยปุตฺติยา อเมฺห อุปสงฺกมิตฺวา เอวํ วกฺขนฺติ—",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๗": "‘พหู, อาวุโส, โกสการเก ปจถ, อมฺหากมฺปิ ทสฺสถ, มยมฺปิ อิจฺฉาม โกสิยมิสฺสกํ สนฺถตํ กาตุนฺ’ติฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๘": "อมฺหากมฺปิ อลาภา, อมฺหากมฺปิ ทุลฺลทฺธํ, เย มยํ อาชีวสฺส เหตุ ปุตฺตทารสฺส การณา พหู ขุทฺทเก ปาเณ สงฺฆาตํ อาปาเทมา”ติฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๙": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๑๐": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๑๑": "“กถญฺหิ นาม ฉพฺพคฺคิยา ภิกฺขู โกสิยการเก อุปสงฺกมิตฺวา เอวํ วกฺขนฺติ—",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๑๒": "‘พหู, อาวุโส, โกสการเก ปจถ, อมฺหากมฺปิ ทสฺสถ, มยมฺปิ อิจฺฉาม โกสิยมิสฺสกํ สนฺถตํ กาตุนฺ’”ติฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๑๓": "อถ โข เต ภิกฺขู ฉพฺพคฺคิเย ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๑๔": "“สจฺจํ กิร ตุเมฺห, ภิกฺขเว, โกสิยการเก อุปสงฺกมิตฺวา เอวํ วเทถ—",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๑๕": "‘พหู, อาวุโส, โกสการเก ปจถ, อมฺหากมฺปิ ทสฺสถ, ",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๑๖": "มยมฺปิ อิจฺฉาม โกสิยมิสฺสกํ สนฺถตํ กาตุนฺ’”ติ? ",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๑๗": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๑๘": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๑๙": "กถญฺหิ นาม ตุเมฺห, โมฆปุริสา, โกสิยการเก อุปสงฺกมิตฺวา เอวํ วกฺขถ—",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๒๐": "‘พหู, อาวุโส, โกสการเก ปจถ, อมฺหากมฺปิ ทสฺสถ, มยมฺปิ อิจฺฉาม โกสิยมิสฺสกํ สนฺถตํ กาตุนฺ’ติฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๒๑": "เนตํ, โมฆปุริสา, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๒๒": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-นฺปฺ๑๑:๑ฯ๒๓ฯ๑": "“โย ปน ภิกฺขุ โกสิยมิสฺสกํ สนฺถตํ การาเปยฺย, นิสฺสคฺคิยํ ปาจิตฺติยนฺ”ติฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๑": "โย ปนาติ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๒": "โย ยาทิโส …เป… ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๓": "ภิกฺขูติ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๔": "…เป… อยํ อิมสฺมึ อตฺเถ อธิปฺเปโต ภิกฺขูติฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๕": "สนฺถตํ นาม ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๖": "สนฺถริตฺวา กตํ โหติ อวายิมํฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๗": "การาเปยฺยาติ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๘": "เอเกนปิ โกสิยํสุนา มิสฺสิตฺวา กโรติ วา การาเปติ วา, ปโยเค ทุกฺกฏํฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๙": "ปฏิลาเภน นิสฺสคฺคิยํ โหติฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๑๐": "นิสฺสชฺชิตพฺพํ สงฺฆสฺส วา คณสฺส วา ปุคฺคลสฺส วาฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๑๑": "เอวญฺจ ปน, ภิกฺขเว, นิสฺสชฺชิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๑๒": "…เป… ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๑๓": "อิทํ เม, ภนฺเต, โกสิยมิสฺสกํ สนฺถตํ การาปิตํ นิสฺสคฺคิยํฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๑๔": "อิมาหํ สงฺฆสฺส นิสฺสชฺชามีติ …เป… ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๑๕": "ทเทยฺยาติ …เป… ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๑๖": "ทเทยฺยุนฺติ …เป… ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๑ฯ๑๗": "อายสฺมโต ทมฺมีติฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๒ฯ๑": "อตฺตนา วิปฺปกตํ อตฺตนา ปริโยสาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๒ฯ๒": "อตฺตนา วิปฺปกตํ ปเรหิ ปริโยสาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๒ฯ๓": "ปเรหิ วิปฺปกตํ อตฺตนา ปริโยสาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๒ฯ๔": "ปเรหิ วิปฺปกตํ ปเรหิ ปริโยสาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๒ฯ๕": "อญฺญสฺสตฺถาย กโรติ วา การาเปติ วา, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๒ฯ๖": "อญฺเญน กตํ ปฏิลภิตฺวา ปริภุญฺชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๒ฯ๗ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๒ฯ๘": "วิตานํ วา ภูมตฺถรณํ วา สาณิปาการํ วา ภิสึ วา พิพฺโพหนํ วา กโรติ, ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๒ฯ๙": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๒ฯ๑๐": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-นฺปฺ๑๑:๒ฯ๒ฯ๑๑": "โกสิยสิกฺขาปทํ นิฏฺฐิตํ ปฐมํฯ "
}
