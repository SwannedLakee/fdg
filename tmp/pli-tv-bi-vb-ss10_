{
  "ปฺลิ-ตฺวฺ-พิ-วฺพฺ-สฺสฺ๑๐:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-สฺสฺ๑๐:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-สฺสฺ๑๐:๐ฯ๓": "สงฺฆาทิเสสกณฺฑ ",
  "ปฺลิ-ตฺวฺ-พิ-วฺพฺ-สฺสฺ๑๐:๐ฯ๔": "๑๐ฯ สิกฺขํปจฺจาจิกฺขณสิกฺขาปท ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๒": "เตน โข ปน สมเยน จณฺฑกาฬี ภิกฺขุนี ภิกฺขุนีหิ สทฺธึ ภณฺฑิตฺวา กุปิตา อนตฺตมนา เอวํ วเทติ—",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๓": "“พุทฺธํ ปจฺจาจิกฺขามิ, ธมฺมํ ปจฺจาจิกฺขามิ, สงฺฆํ ปจฺจาจิกฺขามิ, สิกฺขํ ปจฺจาจิกฺขามิฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๔": "กินฺนุมาว สมณิโย ยา สมณิโย สกฺยธีตโร, สนฺตญฺญาปิ สมณิโย ลชฺชินิโย กุกฺกุจฺจิกา สิกฺขากามา ตาสาหํ สนฺติเก พฺรหฺมจริยํ จริสฺสามี”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๕": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๖": "“กถญฺหิ นาม อยฺยา จณฺฑกาฬี กุปิตา อนตฺตมนา เอวํ วกฺขติ—",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๗": "‘พุทฺธํ ปจฺจาจิกฺขามิ …เป… สิกฺขํ ปจฺจาจิกฺขามิฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๘": "กินฺนุมาว สมณิโย ยา สมณิโย สกฺยธีตโร, สนฺตญฺญาปิ สมณิโย ลชฺชินิโย กุกฺกุจฺจิกา สิกฺขากามา ตาสาหํ สนฺติเก พฺรหฺมจริยํ จริสฺสามี’”ติ …เป… ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๙": "“สจฺจํ กิร, ภิกฺขเว, จณฺฑกาฬี ภิกฺขุนี กุปิตา อนตฺตมนา เอวํ วเทติ—",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๑๐": "‘พุทฺธํ ปจฺจาจิกฺขามิ …เป… สิกฺขํ ปจฺจาจิกฺขามิฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๑๑": "กินฺนุมาว สมณิโย ยา สมณิโย สกฺยธีตโร, สนฺตญฺญาปิ สมณิโย ลชฺชินิโย กุกฺกุจฺจิกา สิกฺขากามา, ตาสาหํ สนฺติเก พฺรหฺมจริยํ จริสฺสามี’”ติ? ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๑๒": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๑๓": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๑๔": "กถญฺหิ นาม, ภิกฺขเว, จณฺฑกาฬี ภิกฺขุนี กุปิตา อนตฺตมนา เอวํ วกฺขติ—",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๑๕": "‘พุทฺธํ ปจฺจาจิกฺขามิ …เป… สิกฺขํ ปจฺจาจิกฺขามิฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๑๖": "กินฺนุมาว สมณิโย ยา สมณิโย สกฺยธีตโร, สนฺตญฺญาปิ สมณิโย ลชฺชินิโย กุกฺกุจฺจิกา สิกฺขากามา, ตาสาหํ สนฺติเก พฺรหฺมจริยํ จริสฺสามี’ติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๑๗": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๑๘": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๑๙ฯ๑": "“ยา ปน ภิกฺขุนี กุปิตา อนตฺตมนา เอวํ วเทยฺย—",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๒๐": "‘พุทฺธํ ปจฺจาจิกฺขามิ, ธมฺมํ ปจฺจาจิกฺขามิ, สงฺฆํ ปจฺจาจิกฺขามิ, สิกฺขํ ปจฺจาจิกฺขามิฯ กินฺนุมาว สมณิโย ยา สมณิโย สกฺยธีตโรฯ สนฺตญฺญาปิ สมณิโย ลชฺชินิโย กุกฺกุจฺจิกา สิกฺขากามา, ตาสาหํ สนฺติเก พฺรหฺมจริยํ จริสฺสามี’ติ, ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๒๑": "สา ภิกฺขุนี ภิกฺขุนีหิ เอวมสฺส วจนียา—",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๒๒": "‘มาเยฺย, กุปิตา อนตฺตมนา เอวํ อวจ— พุทฺธํ ปจฺจาจิกฺขามิ, ธมฺมํ ปจฺจาจิกฺขามิ, สงฺฆํ ปจฺจาจิกฺขามิ, สิกฺขํ ปจฺจาจิกฺขามิฯ กินฺนุมาว สมณิโย ยา สมณิโย สกฺยธีตโรฯ สนฺตญฺญาปิ สมณิโย ลชฺชินิโย กุกฺกุจฺจิกา สิกฺขากามา, ตาสาหํ สนฺติเก พฺรหฺมจริยํ จริสฺสามีติ, อภิรมาเยฺย, สฺวากฺขาโต ธมฺโม; จร พฺรหฺมจริยํ สมฺมา ทุกฺขสฺส อนฺตกิริยายา’ติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๒๓": "เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๒๔": "ยาวตติยญฺเจ สมนุภาสียมานา ตํ ปฏินิสฺสชฺเชยฺย อิจฺเจตํ กุสลํ; ",
  "ปฺลิ-ตฺวฺ-พิ-วฺพฺ-สฺสฺ๑๐:๑ฯ๒๕": "โน เจ ปฏินิสฺสชฺเชยฺย, อยมฺปิ ภิกฺขุนี ยาวตติยกํ ธมฺมํ อาปนฺนา นิสฺสารณียํ สงฺฆาทิเสสนฺ”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๔": "…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๕": "กุปิตา อนตฺตมนาติ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๖": "อนภิรทฺธา อาหตจิตฺตา ขิลชาตาฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๗": "เอวํ วเทยฺยาติ—",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๘": "“พุทฺธํ ปจฺจาจิกฺขามิ …เป… สิกฺขํ ปจฺจาจิกฺขามิฯ กินฺนุมาว สมณิโย ยา สมณิโย สกฺยธีตโรฯ สนฺตญฺญาปิ สมณิโย ลชฺชินิโย กุกฺกุจฺจิกา สิกฺขากามา, ตาสาหํ สนฺติเก พฺรหฺมจริยํ จริสฺสามี”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๙": "สา ภิกฺขุนีติ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๑๐": "ยา สา เอวํวาทินี ภิกฺขุนีฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๑๑": "ภิกฺขุนีหีติ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๑๒": "อญฺญาหิ ภิกฺขุนีหิฯ ยา ปสฺสนฺติ ยา สุณนฺติ ตาหิ วตฺตพฺพา—",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๑๓": "“มาเยฺย, กุปิตา อนตฺตมนา เอวํ อวจ—",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๑๔": "‘พุทฺธํ ปจฺจาจิกฺขามิ …เป… สิกฺขํ ปจฺจาจิกฺขามิฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๑๕": "กินฺนุมาว สมณิโย ยา สมณิโย สกฺยธีตโรฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๑๖": "สนฺตญฺญาปิ สมณิโย ลชฺชินิโย กุกฺกุจฺจิกา สิกฺขากามา, ตาสาหํ สนฺติเก พฺรหฺมจริยํ จริสฺสามี’ติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๑๗": "อภิรมาเยฺย, สฺวากฺขาโต ธมฺโม; ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๑๘": "จร พฺรหฺมจริยํ สมฺมา ทุกฺขสฺส อนฺตกิริยายา”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๑๙": "ทุติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๒๐": "ตติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๒๑": "สเจ ปฏินิสฺสชฺชติ อิจฺเจตํ กุสลํ, ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๒๒": "โน เจ ปฏินิสฺสชฺชติ อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๒๓": "สุตฺวา น วทนฺติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๒๔": "สา ภิกฺขุนี สงฺฆมชฺฌมฺปิ อากฑฺฒิตฺวา วตฺตพฺพา—",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๒๕": "“มาเยฺย, กุปิตา อนตฺตมนา เอวํ อวจ—",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๒๖": "‘พุทฺธํ ปจฺจาจิกฺขามิ …เป… สิกฺขํ ปจฺจาจิกฺขามิฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๒๗": "กินฺนุมาว สมณิโย ยา สมณิโย สกฺยธีตโรฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๒๘": "สนฺตญฺญาปิ สมณิโย ลชฺชินิโย กุกฺกุจฺจิกา สิกฺขากามา, ตาสาหํ สนฺติเก พฺรหฺมจริยํ จริสฺสามี’ติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๒๙": "อภิรมาเยฺย, สฺวากฺขาโต ธมฺโม; ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๓๐": "จร พฺรหฺมจริยํ สมฺมา ทุกฺขสฺส อนฺตกิริยายา”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๓๑": "ทุติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๓๒": "ตติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๓๓": "สเจ ปฏินิสฺสชฺชติ อิจฺเจตํ กุสลํ, ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๓๔": "โน เจ ปฏินิสฺสชฺชติ อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๓๕": "สา ภิกฺขุนี สมนุภาสิตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๓๖": "เอวญฺจ ปน, ภิกฺขเว, สมนุภาสิตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๓๗": "พฺยตฺตาย ภิกฺขุนิยา ปฏิพลาย สงฺโฆ ญาเปตพฺโพ—",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๓๘": "“สุณาตุ เม, อเยฺย, สงฺโฆฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๓๙": "อยํ อิตฺถนฺนามา ภิกฺขุนี กุปิตา อนตฺตมนา เอวํ วเทติ—",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๔๐": "‘พุทฺธํ ปจฺจาจิกฺขามิ, ธมฺมํ ปจฺจาจิกฺขามิ, สงฺฆํ ปจฺจาจิกฺขามิ, สิกฺขํ ปจฺจาจิกฺขามิฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๔๑": "กินฺนุมาว สมณิโย ยา สมณิโย สกฺยธีตโรฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๔๒": "สนฺตญฺญาปิ สมณิโย ลชฺชินิโย กุกฺกุจฺจิกา สิกฺขากามา ตาสาหํ สนฺติเก พฺรหฺมจริยํ จริสฺสามี’ติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๔๓": "สา ตํ วตฺถุํ น ปฏินิสฺสชฺชติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๔๔": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุนึ สมนุภาเสยฺย ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๔๕": "เอสา ญตฺติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๔๖": "สุณาตุ เม, อเยฺย, สงฺโฆฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๔๗": "อยํ อิตฺถนฺนามา ภิกฺขุนี กุปิตา อนตฺตมนา เอวํ วเทติ—",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๔๘": "‘พุทฺธํ ปจฺจาจิกฺขามิ …เป… สิกฺขํ ปจฺจาจิกฺขามิฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๔๙": "กินฺนุมาว สมณิโย ยา สมณิโย สกฺยธีตโรฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๕๐": "สนฺตญฺญาปิ สมณิโย ลชฺชินิโย กุกฺกุจฺจิกา สิกฺขากามา, ตาสาหํ สนฺติเก พฺรหฺมจริยํ จริสฺสามี’ติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๕๑": "สา ตํ วตฺถุํ น ปฏินิสฺสชฺชติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๕๒": "สงฺโฆ อิตฺถนฺนามํ ภิกฺขุนึ สมนุภาสติ ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๕๓": "ยสฺสา อยฺยาย ขมติ อิตฺถนฺนามาย ภิกฺขุนิยา สมนุภาสนา ตสฺส วตฺถุสฺส ปฏินิสฺสคฺคาย, สา ตุณฺหสฺส; ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๕๔": "ยสฺสา นกฺขมติ สา, ภาเสยฺยฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๕๕": "ทุติยมฺปิ เอตมตฺถํ วทามิ …เป… ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๕๖": "ตติยมฺปิ เอตมตฺถํ วทามิ …เป…ฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๕๗": "สมนุภฏฺฐา สงฺเฆน อิตฺถนฺนามา ภิกฺขุนี ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๕๘": "ขมติ สงฺฆสฺส, ตสฺมา ตุณฺหี, เอวเมตํ ธารยามี”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๕๙": "ญตฺติยา ทุกฺกฏํฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๖๐": "ทฺวีหิ กมฺมวาจาหิ ถุลฺลจฺจยาฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๖๑": "กมฺมวาจาปริโยสาเน อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๖๒": "สงฺฆาทิเสสํ อชฺฌาปชฺชนฺติยา ญตฺติยา ทุกฺกฏํ, ทฺวีหิ กมฺมวาจาหิ ถุลฺลจฺจยา ปฏิปฺปสฺสมฺภนฺติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๖๓": "อยมฺปีติ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๖๔": "ปุริมาโย อุปาทาย วุจฺจติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๖๕": "ยาวตติยกนฺติ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๖๖": "ยาวตติยํ สมนุภาสนาย อาปชฺชติ, น สห วตฺถุชฺฌาจาราฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๖๗": "นิสฺสารณียนฺติ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๖๘": "สงฺฆมฺหา นิสฺสารียติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๖๙": "สงฺฆาทิเสโสติ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๑ฯ๗๐": "…เป… เตนปิ วุจฺจติ สงฺฆาทิเสโสติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๒ฯ๑": "ธมฺมกมฺเม ธมฺมกมฺมสญฺญา น ปฏินิสฺสชฺชติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๒ฯ๒": "ธมฺมกมฺเม เวมติกา น ปฏินิสฺสชฺชติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๒ฯ๓": "ธมฺมกมฺเม อธมฺมกมฺมสญฺญา น ปฏินิสฺสชฺชติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๒ฯ๔": "อธมฺมกมฺเม ธมฺมกมฺมสญฺญา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๒ฯ๕": "อธมฺมกมฺเม เวมติกา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๒ฯ๖": "อธมฺมกมฺเม อธมฺมกมฺมสญฺญา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๓ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๓ฯ๒": "อสมนุภาสนฺติยา, ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๓ฯ๓": "ปฏินิสฺสชฺชนฺติยา, ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๓ฯ๔": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๓ฯ๕": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-สฺสฺ๑๐:๒ฯ๓ฯ๖": "สตฺตมสงฺฆาทิเสสสิกฺขาปทํ นิฏฺฐิตํฯ "
}
