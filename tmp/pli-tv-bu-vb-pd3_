{
  "ปฺลิ-ตฺวฺ-พุ-วฺพฺ-ปฺทฺ๓:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-ปฺทฺ๓:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-ปฺทฺ๓:๐ฯ๓": "ปาฏิเทสนียกณฺฑ ",
  "ปฺลิ-ตฺวฺ-พุ-วฺพฺ-ปฺทฺ๓:๐ฯ๔": "๓ฯ ตติยปาฏิเทสนียสิกฺขาปท ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๒": "เตน โข ปน สมเยน สาวตฺถิยํ อญฺญตรํ กุลํ อุภโตปสนฺนํ โหติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๓": "สทฺธาย วฑฺฒติ, โภเคน หายติ, ยํ ตสฺมึ กุเล อุปฺปชฺชติ ปุเรภตฺตํ ขาทนียํ วา โภชนียํ วา ตํ สพฺพํ ภิกฺขูนํ วิสฺสชฺเชตฺวา อปฺเปกทา อนสิตา อจฺฉนฺติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๔": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๕": "“กถญฺหิ นาม สมณา สกฺยปุตฺติยา น มตฺตํ ชานิตฺวา ปฏิคฺคเหสฺสนฺติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๖": "อิเม อิเมสํ ทตฺวา อปฺเปกทา อนสิตา อจฺฉนฺตี”ติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๗": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๘": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๙": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๑๐": "“อนุชานามิ, ภิกฺขเว, ยํ กุลํ สทฺธาย วฑฺฒติ, โภเคน หายติ เอวรูปสฺส กุลสฺส ญตฺติทุติเยน กมฺเมน เสกฺขสมฺมุตึ ทาตุํฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๑๑": "เอวญฺจ ปน, ภิกฺขเว, ทาตพฺพาฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๑๒": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๑๓": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๑๔": "อิตฺถนฺนามํ กุลํ สทฺธาย วฑฺฒติ, โภเคน หายติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๑๕": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามสฺส กุลสฺส เสกฺขสมฺมุตึ ทเทยฺยฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๑๖": "เอสา ญตฺติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๑๗": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๑๘": "อิตฺถนฺนามํ กุลํ สทฺธาย วฑฺฒติ, โภเคน หายติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๑๙": "สงฺโฆ อิตฺถนฺนามสฺส กุลสฺส เสกฺขสมฺมุตึ เทติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๒๐": "ยสฺสายสฺมโต ขมติ อิตฺถนฺนามสฺส กุลสฺส เสกฺขสมฺมุติยา ทานํ, โส ตุณฺหสฺส; ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๒๑": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๒๒": "ทินฺนา สงฺเฆน อิตฺถนฺนามสฺส กุลสฺส เสกฺขสมฺมุติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๒๓": "ขมติ สงฺฆสฺส, ตสฺมา ตุณฺหี, เอวเมตํ ธารยามี’ติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๒๔": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๒๕ฯ๑": "“ยานิ โข ปน ตานิ เสกฺขสมฺมตานิ กุลานิ, โย ปน ภิกฺขุ ตถารูเปสุ เสกฺขสมฺมเตสุ กุเลสุ ขาทนียํ วา โภชนียํ วา สหตฺถา ปฏิคฺคเหตฺวา ขาเทยฺย วา ภุญฺเชยฺย วา, ปฏิเทเสตพฺพํ เตน ภิกฺขุนา—",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๒๖": "‘คารยฺหํ, อาวุโส, ธมฺมํ อาปชฺชึ อสปฺปายํ ปาฏิเทสนียํ ตํ ปฏิเทเสมี’”ติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๑ฯ๒๗": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๒ฯ๑": "เตน โข ปน สมเยน สาวตฺถิยํ อุสฺสโว โหติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๒ฯ๒": "มนุสฺสา ภิกฺขู นิมนฺเตตฺวา โภเชนฺติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๒ฯ๓": "ตมฺปิ โข กุลํ ภิกฺขู นิมนฺเตสิฯ ",
  "ปฺลิ-ตฺวฺ-พุ-วฺพฺ-ปฺทฺ๓:๒ฯ๔": "ภิกฺขู กุกฺกุจฺจายนฺตา นาธิวาเสนฺติ—",
  "ปฺลิ-ตฺวฺ-พุ-วฺพฺ-ปฺทฺ๓:๒ฯ๕": "“ปฏิกฺขิตฺตํ ภควตา เสกฺขสมฺมเตสุ กุเลสุ ขาทนียํ วา โภชนียํ วา สหตฺถา ปฏิคฺคเหตฺวา ขาทิตุํ ภุญฺชิตุนฺ”ติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๒ฯ๖": "เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-ปฺทฺ๓:๒ฯ๗": "“กึ นุ โข นาม อมฺหากํ ชีวิเตน ยํ อยฺยา อมฺหากํ น ปฏิคฺคณฺหนฺตี”ติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๒ฯ๘": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พุ-วฺพฺ-ปฺทฺ๓:๒ฯ๙": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-ปฺทฺ๓:๒ฯ๑๐": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-ปฺทฺ๓:๒ฯ๑๑": "“อนุชานามิ, ภิกฺขเว, นิมนฺติเตน เสกฺขสมฺมเตสุ กุเลสุ ขาทนียํ วา โภชนียํ วา สหตฺถา ปฏิคฺคเหตฺวา ขาทิตุํ ภุญฺชิตุํฯ ",
  "ปฺลิ-ตฺวฺ-พุ-วฺพฺ-ปฺทฺ๓:๒ฯ๑๒": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺทฺ๓:๒ฯ๑๓ฯ๑": "“ยานิ โข ปน ตานิ เสกฺขสมฺมตานิ กุลานิ, โย ปน ภิกฺขุ ตถารูเปสุ เสกฺขสมฺมเตสุ กุเลสุ ปุพฺเพ อนิมนฺติโต ขาทนียํ วา โภชนียํ วา สหตฺถา ปฏิคฺคเหตฺวา ขาเทยฺย วา ภุญฺเชยฺย วา, ปฏิเทเสตพฺพํ เตน ภิกฺขุนา—",
  "ปฺลิ-ตฺวฺ-พุ-วฺพฺ-ปฺทฺ๓:๒ฯ๑๔": "‘คารยฺหํ, อาวุโส, ธมฺมํ อาปชฺชึ อสปฺปายํ ปาฏิเทสนียํ, ตํ ปฏิเทเสมี’”ติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๒ฯ๑๕": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๑": "เตน โข ปน สมเยน อญฺญตโร ภิกฺขุ ตสฺส กุลสฺส กุลูปโก โหติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๒": "อถ โข โส ภิกฺขุ ปุพฺพณฺหสมยํ นิวาเสตฺวา ปตฺตจีวรมาทาย เยน ตํ กุลํ เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิฯ ",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๓": "เตน โข ปน สมเยน โส ภิกฺขุ คิลาโน โหติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๔": "อถ โข เต มนุสฺสา ตํ ภิกฺขุํ เอตทโวจุํ—",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๕": "“ภุญฺชถ, ภนฺเต”ติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๖": "อถ โข โส ภิกฺขุ—",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๗": "“ภควตา ปฏิกฺขิตฺตํ อนิมนฺติเตน เสกฺขสมฺมเตสุ กุเลสุ ขาทนียํ วา โภชนียํ วา สหตฺถา ปฏิคฺคเหตฺวา ขาทิตุํ ภุญฺชิตุนฺ”ติ กุกฺกุจฺจายนฺโต น ปฏิคฺคเหสิ; ",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๘": "นาสกฺขิ ปิณฺฑาย จริตุํ; ",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๙": "ฉินฺนภตฺโต อโหสิฯ ",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๑๐": "อถ โข โส ภิกฺขุ อารามํ คนฺตฺวา ภิกฺขูนํ เอตมตฺถํ อาโรเจสิฯ ",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๑๑": "ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๑๒": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๑๓": "“อนุชานามิ, ภิกฺขเว, คิลาเนน ภิกฺขุนา เสกฺขสมฺมเตสุ กุเลสุ ขาทนียํ วา โภชนียํ วา สหตฺถา ปฏิคฺคเหตฺวา ขาทิตุํ ภุญฺชิตุํฯ ",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๑๔": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๑๕ฯ๑": "“ยานิ โข ปน ตานิ เสกฺขสมฺมตานิ กุลานิ, โย ปน ภิกฺขุ ตถารูเปสุ เสกฺขสมฺมเตสุ กุเลสุ ปุพฺเพ อนิมนฺติโต อคิลาโน ขาทนียํ วา โภชนียํ วา สหตฺถา ปฏิคฺคเหตฺวา ขาเทยฺย วา ภุญฺเชยฺย วา, ปฏิเทเสตพฺพํ เตน ภิกฺขุนา—",
  "ปฺลิ-ตฺวฺ-พุ-วฺพฺ-ปฺทฺ๓:๓ฯ๑๖": "‘คารยฺหํ, อาวุโส, ธมฺมํ อาปชฺชึ อสปฺปายํ ปาฏิเทสนียํ, ตํ ปฏิเทเสมี’”ติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๑": "ยานิ โข ปน ตานิ เสกฺขสมฺมตานิ กุลานีติ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๒": "เสกฺขสมฺมตํ นาม กุลํ ยํ กุลํ สทฺธาย วฑฺฒติ, โภเคน หายติฯ เอวรูปสฺส กุลสฺส ญตฺติทุติเยน กมฺเมน เสกฺขสมฺมุติ ทินฺนา โหติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๓": "โย ปนาติ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๔": "โย ยาทิโส …เป… ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๕": "ภิกฺขูติ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๖": "…เป… อยํ อิมสฺมึ อตฺเถ อธิปฺเปโต ภิกฺขูติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๗": "ตถารูเปสุ เสกฺขสมฺมเตสุ กุเลสูติ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๘": "เอวรูเปสุ เสกฺขสมฺมเตสุ กุเลสุฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๙": "อนิมนฺติโต นาม ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๑๐": "อชฺชตนาย วา สฺวาตนาย วา อนิมนฺติโต, ฆรูปจารํ โอกฺกมนฺเต นิมนฺเตติ, เอโส อนิมนฺติโต นามฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๑๑": "นิมนฺติโต นาม ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๑๒": "อชฺชตนาย วา สฺวาตนาย วา นิมนฺติโต, ฆรูปจารํ อโนกฺกมนฺเต นิมนฺเตติ, เอโส นิมนฺติโต นามฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๑๓": "อคิลาโน นาม ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๑๔": "สกฺโกติ ปิณฺฑาย จริตุํฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๑๕": "คิลาโน นาม ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๑๖": "น สกฺโกติ ปิณฺฑาย จริตุํฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๑๗": "ขาทนียํ นาม ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๑๘": "ปญฺจ โภชนานิ ยามกาลิกํ สตฺตาหกาลิกํ ยาวชีวิกํ ฐเปตฺวา อวเสสํ ขาทนียํ นามฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๑๙": "โภชนียํ นาม ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๒๐": "ปญฺจ โภชนานิ—โอทโน, กุมฺมาโส, สตฺตุ, มจฺโฉ, มํสํฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๒๑": "อนิมนฺติโต อคิลาโน “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๑ฯ๒๒": "อชฺโฌหาเร อชฺโฌหาเร อาปตฺติ ปาฏิเทสนียสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๒ฯ๑": "เสกฺขสมฺมเต เสกฺขสมฺมตสญฺญี อนิมนฺติโต อคิลาโน ขาทนียํ วา โภชนียํ วา สหตฺถา ปฏิคฺคเหตฺวา ขาทติ วา ภุญฺชติ วา, อาปตฺติ ปาฏิเทสนียสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๒ฯ๒": "เสกฺขสมฺมเต เวมติโก …เป… ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๒ฯ๓": "เสกฺขสมฺมเต อเสกฺขสมฺมตสญฺญี อนิมนฺติโต อคิลาโน ขาทนียํ วา โภชนียํ วา สหตฺถา ปฏิคฺคเหตฺวา ขาทติ วา ภุญฺชติ วา, อาปตฺติ ปาฏิเทสนียสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๒ฯ๔": "ยามกาลิกํ สตฺตาหกาลิกํ ยาวชีวิกํ อาหารตฺถาย ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๒ฯ๕": "อชฺโฌหาเร อชฺโฌหาเร อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๒ฯ๖": "อเสกฺขสมฺมเต เสกฺขสมฺมตสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๒ฯ๗": "อเสกฺขสมฺมเต เวมติโก, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๒ฯ๘": "อเสกฺขสมฺมเต อเสกฺขสมฺมตสญฺญี, อนาปตฺติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๓ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๓ฯ๒": "นิมนฺติตสฺส, ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๓ฯ๓": "คิลานสฺส, ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๓ฯ๔": "นิมนฺติตสฺส วา คิลานสฺส วา เสสกํ ภุญฺชติ, ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๓ฯ๕": "อญฺเญสํ ภิกฺขา ตตฺถ ปญฺญตฺตา โหติ, ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๓ฯ๖": "ฆรโต นีหริตฺวา เทนฺติ, ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๓ฯ๗": "นิจฺจภตฺเต, ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๓ฯ๘": "สลากภตฺเต, ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๓ฯ๙": "ปกฺขิเก, ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๓ฯ๑๐": "อุโปสถิเก, ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๓ฯ๑๑": "ปาฏิปทิเก, ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๓ฯ๑๒": "ยามกาลิกํ สตฺตาหกาลิกํ ยาวชีวิกํ— “สติ ปจฺจเย ปริภุญฺชา”ติ เทติ, ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๓ฯ๑๓": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๓ฯ๑๔": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-ปฺทฺ๓:๔ฯ๓ฯ๑๕": "ตติยปาฏิเทสนียสิกฺขาปทํ นิฏฺฐิตํฯ "
}
