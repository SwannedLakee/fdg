{
  "ปฺลิ-ตฺวฺ-พุ-วฺพฺ-สฺกฺ๑:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-สฺกฺ๑:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-สฺกฺ๑:๐ฯ๓": "เสขิยกณฺฑ ",
  "ปฺลิ-ตฺวฺ-พุ-วฺพฺ-สฺกฺ๑:๐ฯ๔": "ปริมณฺฑลวคฺค ",
  "ปฺลิ-ตฺวฺ-พุ-วฺพฺ-สฺกฺ๑:๐ฯ๕": "๑ฯ ปริมณฺฑลสิกฺขาปท ",
  "ปฺลิ-ตฺวฺ-พุ-วฺพฺ-สฺกฺ๑:๐ฯ๖": "อิเม โข ปนายสฺมนฺโต เสขิยา ธมฺมา อุทฺเทสํ อาคจฺฉนฺติฯ ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๒": "เตน โข ปน สมเยน ฉพฺพคฺคิยา ภิกฺขู ปุรโตปิ ปจฺฉโตปิ โอลมฺเพนฺตา นิวาเสนฺติฯ ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๔": "“กถญฺหิ นาม สมณา สกฺยปุตฺติยา ปุรโตปิ ปจฺฉโตปิ โอลมฺเพนฺตา นิวาเสสฺสนฺติ, เสยฺยถาปิ คิหี กามโภคิโน”ติฯ ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๕": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๖": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๗": "“กถญฺหิ นาม ฉพฺพคฺคิยา ภิกฺขู ปุรโตปิ ปจฺฉโตปิ โอลมฺเพนฺตา นิวาเสสฺสนฺตี”ติฯ ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๘": "อถ โข เต ภิกฺขู ฉพฺพคฺคิเย ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๙": "อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ฉพฺพคฺคิเย ภิกฺขู ปฏิปุจฺฉิ—",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๑๐": "“สจฺจํ กิร ตุเมฺห, ภิกฺขเว, ปุรโตปิ ปจฺฉโตปิ โอลมฺเพนฺตา นิวาเสถา”ติ? ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๑๑": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๑๒": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๑๓": "กถญฺหิ นาม ตุเมฺห, โมฆปุริสา, ปุรโตปิ ปจฺฉโตปิ โอลมฺเพนฺตา นิวาเสสฺสถฯ ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๑๔": "เนตํ, โมฆปุริสา, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๑๕": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๑๖ฯ๑": "“ปริมณฺฑลํ นิวาเสสฺสามีติ สิกฺขา กรณียา”ติฯ ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๑๗": "ปริมณฺฑลํ นิวาเสตพฺพํ นาภิมณฺฑลํ ชาณุมณฺฑลํ ปฏิจฺฉาเทนฺเตนฯ ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๑๘": "โย อนาทริยํ ปฏิจฺจ ปุรโต วา ปจฺฉโต วา โอลมฺเพนฺโต นิวาเสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๑๙ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๒๐": "อสญฺจิจฺจ, ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๒๑": "อสฺสติยา, ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๒๒": "อชานนฺตสฺส, ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๒๓": "คิลานสฺส, ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๒๔": "อาปทาสุ, ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๒๕": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๒๖": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-สฺกฺ๑:๑ฯ๒๗": "ปฐมสิกฺขาปทํ นิฏฺฐิตํฯ "
}
