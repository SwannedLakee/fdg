{
  "ปฺลิ-ตฺวฺ-พุ-วฺพฺ-ปฺจฺ๗๕:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-ปฺจฺ๗๕:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-ปฺจฺ๗๕:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พุ-วฺพฺ-ปฺจฺ๗๕:๐ฯ๔": "สหธมฺมิกวคฺค ",
  "ปฺลิ-ตฺวฺ-พุ-วฺพฺ-ปฺจฺ๗๕:๐ฯ๕": "๗๕ฯ ตลสตฺติกสิกฺขาปท ",
  "ปฺลิ-ตฺวฺ-พุ-วฺพฺ-ปฺจฺ๗๕:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๑ฯ๒": "เตน โข ปน สมเยน ฉพฺพคฺคิยา ภิกฺขู กุปิตา อนตฺตมนา สตฺตรสวคฺคิยานํ ภิกฺขูนํ ตลสตฺติกํ อุคฺคิรนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๑ฯ๓": "เต ปหารสมุจฺจิตา โรทนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๑ฯ๔": "ภิกฺขู เอวมาหํสุ—",
  "ปฺลิ-ตฺวฺ-พุ-วฺพฺ-ปฺจฺ๗๕:๑ฯ๕": "“กิสฺส ตุเมฺห, อาวุโส, โรทถา”ติ? ",
  "ปฺลิ-ตฺวฺ-พุ-วฺพฺ-ปฺจฺ๗๕:๑ฯ๖": "“อิเม, อาวุโส, ฉพฺพคฺคิยา ภิกฺขู กุปิตา อนตฺตมนา อมฺหากํ ตลสตฺติกํ อุคฺคิรนฺตี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๑ฯ๗": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-ปฺจฺ๗๕:๑ฯ๘": "“กถญฺหิ นาม ฉพฺพคฺคิยา ภิกฺขู กุปิตา อนตฺตมนา สตฺตรสวคฺคิยานํ ภิกฺขูนํ ตลสตฺติกํ อุคฺคิริสฺสนฺตี”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๗๕:๑ฯ๙": "“สจฺจํ กิร ตุเมฺห, ภิกฺขเว, กุปิตา อนตฺตมนา สตฺตรสวคฺคิยานํ ภิกฺขูนํ ตลสตฺติกํ อุคฺคิรถา”ติ? ",
  "ปฺลิ-ตฺวฺ-พุ-วฺพฺ-ปฺจฺ๗๕:๑ฯ๑๐": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๑ฯ๑๑": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-ปฺจฺ๗๕:๑ฯ๑๒": "กถญฺหิ นาม ตุเมฺห, โมฆปุริสา, กุปิตา อนตฺตมนา สตฺตรสวคฺคิยานํ ภิกฺขูนํ ตลสตฺติกํ อุคฺคิริสฺสถฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๑ฯ๑๓": "เนตํ, โมฆปุริสา, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-ปฺจฺ๗๕:๑ฯ๑๔": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๗๕:๑ฯ๑๕ฯ๑": "“โย ปน ภิกฺขุ ภิกฺขุสฺส กุปิโต อนตฺตมโน ตลสตฺติกํ อุคฺคิเรยฺย, ปาจิตฺติยนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๑ฯ๑": "โย ปนาติ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๑ฯ๒": "โย ยาทิโส …เป… ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๑ฯ๓": "ภิกฺขูติ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๑ฯ๔": "…เป… อยํ อิมสฺมึ อตฺเถ อธิปฺเปโต ภิกฺขูติฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๑ฯ๕": "ภิกฺขุสฺสาติ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๑ฯ๖": "อญฺญสฺส ภิกฺขุสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๑ฯ๗": "กุปิโต อนตฺตมโนติ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๑ฯ๘": "อนภิรทฺโธ อาหตจิตฺโต ขิลชาโตฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๑ฯ๙": "ตลสตฺติกํ อุคฺคิเรยฺยาติ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๑ฯ๑๐": "กายํ วา กายปฏิพทฺธํ วา อนฺตมโส อุปฺปลปตฺตมฺปิ อุจฺจาเรติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๒ฯ๑": "อุปสมฺปนฺเน อุปสมฺปนฺนสญฺญี กุปิโต อนตฺตมโน ตลสตฺติกํ อุคฺคิรติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๒ฯ๒": "อุปสมฺปนฺเน เวมติโก กุปิโต อนตฺตมโน ตลสตฺติกํ อุคฺคิรติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๒ฯ๓": "อุปสมฺปนฺเน อนุปสมฺปนฺนสญฺญี กุปิโต อนตฺตมโน ตลสตฺติกํ อุคฺคิรติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๒ฯ๔": "อนุปสมฺปนฺนสฺส กุปิโต อนตฺตมโน ตลสตฺติกํ อุคฺคิรติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๒ฯ๕": "อนุปสมฺปนฺเน อุปสมฺปนฺนสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๒ฯ๖": "อนุปสมฺปนฺเน เวมติโก, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๒ฯ๗": "อนุปสมฺปนฺเน อนุปสมฺปนฺนสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๒ฯ๘ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๒ฯ๙": "เกนจิ วิเหฐียมาโน โมกฺขาธิปฺปาโย ตลสตฺติกํ อุคฺคิรติ, ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๒ฯ๑๐": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๒ฯ๑๑": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-ปฺจฺ๗๕:๒ฯ๒ฯ๑๒": "ตลสตฺติกสิกฺขาปทํ นิฏฺฐิตํ ปญฺจมํฯ "
}
