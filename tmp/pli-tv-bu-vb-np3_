{
  "ปฺลิ-ตฺวฺ-พุ-วฺพฺ-นฺปฺ๓:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-นฺปฺ๓:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-นฺปฺ๓:๐ฯ๓": "นิสฺสคฺคิยกณฺฑ ",
  "ปฺลิ-ตฺวฺ-พุ-วฺพฺ-นฺปฺ๓:๐ฯ๔": "จีวรวคฺค ",
  "ปฺลิ-ตฺวฺ-พุ-วฺพฺ-นฺปฺ๓:๐ฯ๕": "๓ฯ ตติยกถินสิกฺขาปท ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๑ฯ๒": "เตน โข ปน สมเยน อญฺญตรสฺส ภิกฺขุโน อกาลจีวรํ อุปฺปนฺนํ โหติฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๑ฯ๓": "ตสฺส ตํ จีวรํ กยิรมานํ นปฺปโหติฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๑ฯ๔": "อถ โข โส ภิกฺขุ ตํ จีวรํ อุสฺสาเปตฺวา ปุนปฺปุนํ วิมชฺชติฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๑ฯ๕": "อทฺทสา โข ภควา เสนาสนจาริกํ อาหิณฺฑนฺโต ตํ ภิกฺขุํ ตํ จีวรํ อุสฺสาเปตฺวา ปุนปฺปุนํ วิมชฺชนฺตํฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๑ฯ๖": "ทิสฺวาน เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ เอตทโวจ—",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๑ฯ๗": "“กิสฺส ตฺวํ, ภิกฺขุ, อิมํ จีวรํ อุสฺสาเปตฺวา ปุนปฺปุนํ วิมชฺชสี”ติ? ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๑ฯ๘": "“อิทํ เม, ภนฺเต, อกาลจีวรํ อุปฺปนฺนํฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๑ฯ๙": "กยิรมานํ นปฺปโหติฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๑ฯ๑๐": "เตนาหํ อิมํ จีวรํ อุสฺสาเปตฺวา ปุนปฺปุนํ วิมชฺชามี”ติฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๑ฯ๑๑": "“อตฺถิ ปน เต, ภิกฺขุ, จีวรปจฺจาสา”ติ? ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๑ฯ๑๒": "“อตฺถิ, ภควา”ติฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๑ฯ๑๓": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา, ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๑ฯ๑๔": "“อนุชานามิ, ภิกฺขเว, อกาลจีวรํ ปฏิคฺคเหตฺวา จีวรปจฺจาสา นิกฺขิปิตุนฺ”ติฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๒ฯ๑": "เตน โข ปน สมเยน ภิกฺขู—“ภควตา อนุญฺญาตํ อกาลจีวรํ ปฏิคฺคเหตฺวา จีวรปจฺจาสา นิกฺขิปิตุนฺ”ติ อกาลจีวรานิ ปฏิคฺคเหตฺวา อติเรกมาสํ นิกฺขิปนฺติฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๒ฯ๒": "ตานิ จีวรานิ จีวรวํเส ภณฺฑิกาพทฺธานิ ติฏฺฐนฺติฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๒ฯ๓": "อทฺทสา โข อายสฺมา อานนฺโท เสนาสนจาริกํ อาหิณฺฑนฺโต ตานิ จีวรานิ จีวรวํเส ภณฺฑิกาพทฺธานิ ติฏฺฐนฺเตฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๒ฯ๔": "ทิสฺวาน ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๒ฯ๕": "“กสฺสิมานิ, อาวุโส, จีวรานิ จีวรวํเส ภณฺฑิกาพทฺธานิ ติฏฺฐนฺตี”ติ? ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๑": "“อมฺหากํ, อาวุโส, อกาลจีวรานิ จีวรปจฺจาสา นิกฺขิตฺตานี”ติฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๒": "“กีวจิรํ ปนาวุโส, อิมานิ จีวรานิ นิกฺขิตฺตานี”ติ? ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๓": "“อติเรกมาสํ, อาวุโส”ติฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๔": "อายสฺมา อานนฺโท อุชฺฌายติ ขิยฺยติ วิปาเจติ—",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๕": "“กถญฺหิ นาม ภิกฺขู อกาลจีวรํ ปฏิคฺคเหตฺวา อติเรกมาสํ นิกฺขิปิสฺสนฺตี”ติฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๖": "อถ โข อายสฺมา อานนฺโท เต ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสิ …เป… ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๗": "“สจฺจํ กิร, ภิกฺขเว, ภิกฺขู อกาลจีวรํ ปฏิคฺคเหตฺวา อติเรกมาสํ นิกฺขิปนฺตี”ติ? ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๘": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๙": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๑๐": "กถญฺหิ นาม เต, ภิกฺขเว, โมฆปุริสา อกาลจีวรํ ปฏิคฺคเหตฺวา อติเรกมาสํ นิกฺขิปิสฺสนฺติฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๑๑": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๑๒": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๑๓ฯ๑": "“นิฏฺฐิตจีวรสฺมึ ภิกฺขุนา อุพฺภตสฺมึ กถิเน ภิกฺขุโน ปเนว อกาลจีวรํ อุปฺปชฺเชยฺย, อากงฺขมาเนน ภิกฺขุนา ปฏิคฺคเหตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๑๔": "ปฏิคฺคเหตฺวา ขิปฺปเมว กาเรตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๑๕": "โน จสฺส ปาริปูริ, มาสปรมํ เตน ภิกฺขุนา ตํ จีวรํ นิกฺขิปิตพฺพํ อูนสฺส ปาริปูริยา สติยา ปจฺจาสายฯ ",
  "ปฺลิ-ตฺวฺ-พุ-วฺพฺ-นฺปฺ๓:๑ฯ๓ฯ๑๖": "ตโต เจ อุตฺตริ นิกฺขิเปยฺย, สติยาปิ ปจฺจาสาย, นิสฺสคฺคิยํ ปาจิตฺติยนฺ”ติฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๑": "นิฏฺฐิตจีวรสฺมินฺติ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๒": "ภิกฺขุโน จีวรํ กตํ วา โหติ นฏฺฐํ วา วินฏฺฐํ วา ทฑฺฒํ วา จีวราสา วา อุปจฺฉินฺนาฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๓": "อุพฺภตสฺมึ กถิเนติ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๔": "อฏฺฐนฺนํ มาติกานํ อญฺญตราย มาติกาย อุพฺภตํ โหติ, สงฺเฆน วา อนฺตรา อุพฺภตํ โหติฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๕": "อกาลจีวรํ นาม ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๖": "อนตฺถเต กถิเน เอกาทสมาเส อุปฺปนฺนํ, ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๗": "อตฺถเต กถิเน สตฺตมาเส อุปฺปนฺนํ, ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๘": "กาเลปิ อาทิสฺส ทินฺนํ, เอตํ อกาลจีวรํ นามฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๙": "อุปฺปชฺเชยฺยาติ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๑๐": "อุปฺปชฺเชยฺย สงฺฆโต วา คณโต วา ญาติโต วา มิตฺตโต วา ปํสุกูลํ วา อตฺตโน วา ธเนนฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๑๑": "อากงฺขมาเนนาติ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๑๒": "อิจฺฉมาเนน ปฏิคฺคเหตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๑๓": "ปฏิคฺคเหตฺวา ขิปฺปเมว กาเรตพฺพนฺติ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๑๔": "ทสาหา กาเรตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๑๕": "โน จสฺส ปาริปูรีติ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๑๖": "กยิรมานํ นปฺปโหติฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๑๗": "มาสปรมํ เตน ภิกฺขุนา ตํ จีวรํ นิกฺขิปิตพฺพนฺติ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๑๘": "มาสปรมตา นิกฺขิปิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๑๙": "อูนสฺส ปาริปูริยาติ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๒๐": "อูนสฺส ปาริปูรตฺถายฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๒๑": "สติยา ปจฺจาสายาติ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๑ฯ๒๒": "ปจฺจาสา โหติ สงฺฆโต วา คณโต วา ญาติโต วา มิตฺตโต วา ปํสุกูลํ วา อตฺตโน วา ธเนนฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๑": "ตโต เจ อุตฺตริ นิกฺขิเปยฺย สติยาปิ ปจฺจาสายาติ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๒": "ตทหุปฺปนฺเน มูลจีวเร ปจฺจาสาจีวรํ อุปฺปชฺชติ, ทสาหา กาเรตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๓": "ทฺวีหุปฺปนฺเน มูลจีวเร ปจฺจาสาจีวรํ อุปฺปชฺชติ, ทสาหา กาเรตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๔": "ตีหุปฺปนฺเน มูลจีวเร …เป… ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๕": "จตูหุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๖": "ปญฺจาหุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๗": "ฉาหุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๘": "สตฺตาหุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๙": "อฏฺฐาหุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๑๐": "นวาหุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๑๑": "ทสาหุปฺปนฺเน มูลจีวเร ปจฺจาสาจีวรํ อุปฺปชฺชติ, ทสาหา กาเรตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๑๒": "เอกาทเส อุปฺปนฺเน …เป… ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๑๓": "ทฺวาทเส อุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๑๔": "เตรเส อุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๑๕": "จุทฺทเส อุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๑๖": "ปนฺนรเส อุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๑๗": "โสฬเส อุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๑๘": "สตฺตรเส อุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๑๙": "อฏฺฐารเส อุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๒๐": "เอกูนวีเส อุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๒๑": "วีเส อุปฺปนฺเน มูลจีวเร ปจฺจาสาจีวรํ อุปฺปชฺชติ, ทสาหา กาเรตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๒๒": "เอกวีเส อุปฺปนฺเน มูลจีวเร ปจฺจาสาจีวรํ อุปฺปชฺชติ, นวาหา กาเรตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๒๓": "ทฺวาวีเส อุปฺปนฺเน …เป… ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๒๔": "เตวีเส อุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๒๕": "จตุวีเส อุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๒๖": "ปญฺจวีเส อุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๒๗": "ฉพฺพีเส อุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๒๘": "สตฺตวีเส อุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๒๙": "อฏฺฐวีเส อุปฺปนฺเน … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๓๐": "เอกูนตึเส อุปฺปนฺเน มูลจีวเร ปจฺจาสาจีวรํ อุปฺปชฺชติ, เอกาหํ กาเรตพฺพํ … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๓๑": "ตึเส อุปฺปนฺเน มูลจีวเร ปจฺจาสาจีวรํ อุปฺปชฺชติ, ตทเหว อธิฏฺฐาตพฺพํ วิกปฺเปตพฺพํ วิสฺสชฺเชตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๓๒": "โน เจ อธิฏฺเฐยฺย วา วิกปฺเปยฺย วา วิสฺสชฺเชยฺย วา, เอกตึเส อรุณุคฺคมเน นิสฺสคฺคิยํ โหติฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๓๓": "นิสฺสชฺชิตพฺพํ สงฺฆสฺส วา คณสฺส วา ปุคฺคลสฺส วาฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๓๔": "เอวญฺจ ปน, ภิกฺขเว, นิสฺสชฺชิตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๓๕": "…เป… ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๓๖": "อิทํ เม, ภนฺเต, อกาลจีวรํ มาสาติกฺกนฺตํ นิสฺสคฺคิยํ, ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๓๗": "อิมาหํ สงฺฆสฺส นิสฺสชฺชามีติ …เป… ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๓๘": "ทเทยฺยาติ …เป… ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๓๙": "ทเทยฺยุนฺติ …เป… ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๔๐": "อายสฺมโต ทมฺมีติฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๒ฯ๔๑": "วิสภาเค อุปฺปนฺเน มูลจีวเร ปจฺจาสาจีวรํ อุปฺปชฺชติ, รตฺติโย จ เสสา โหนฺติ, น อกามา กาเรตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๓ฯ๑": "มาสาติกฺกนฺเต อติกฺกนฺตสญฺญี, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๓ฯ๒": "มาสาติกฺกนฺเต เวมติโก นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๓ฯ๓": "มาสาติกฺกนฺเต อนติกฺกนฺตสญฺญี นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๓ฯ๔": "อนธิฏฺฐิเต อธิฏฺฐิตสญฺญี …เป… ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๓ฯ๕": "อวิกปฺปิเต วิกปฺปิตสญฺญี … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๓ฯ๖": "อวิสฺสชฺชิเต วิสฺสชฺชิตสญฺญี … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๓ฯ๗": "อนฏฺเฐ นฏฺฐสญฺญี … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๓ฯ๘": "อวินฏฺเฐ วินฏฺฐสญฺญี … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๓ฯ๙": "อทฑฺเฒ ทฑฺฒสญฺญี … ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๓ฯ๑๐": "อวิลุตฺเต วิลุตฺตสญฺญี, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๓ฯ๑๑": "นิสฺสคฺคิยํ จีวรํ อนิสฺสชฺชิตฺวา ปริภุญฺชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๓ฯ๑๒": "มาสานติกฺกนฺเต อติกฺกนฺตสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๓ฯ๑๓": "มาสานติกฺกนฺเต เวมติโก, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๓ฯ๑๔": "มาสานติกฺกนฺเต อนติกฺกนฺตสญฺญี, อนาปตฺติฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๔ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๔ฯ๒": "อนฺโตมาเส อธิฏฺเฐติ, วิกปฺเปติ, วิสฺสชฺเชติ, นสฺสติ, วินสฺสติ, ฑยฺหติ, อจฺฉินฺทิตฺวา คณฺหนฺติ, วิสฺสาสํ คณฺหนฺติ, ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๔ฯ๓": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๔ฯ๔": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-นฺปฺ๓:๒ฯ๔ฯ๕": "ตติยกถินสิกฺขาปทํ นิฏฺฐิตํ ตติยํฯ "
}
