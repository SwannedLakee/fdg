{
  "ปฺลิ-ตฺวฺ-ปฺวฺรฺ๑๓:๐ฯ๑": "ปริวาร ",
  "ปฺลิ-ตฺวฺ-ปฺวฺรฺ๑๓:๐ฯ๒": "๑๓ฯ โจทนากณฺฑ ",
  "ปฺลิ-ตฺวฺ-ปฺวฺรฺ๑๓:๐ฯ๓": "๑ฯ อนุวิชฺชกอนุโยค ",
  "ปฺลิ-ตฺวฺ-ปฺวฺรฺ๑๓:๑ฯ๑": "อนุวิชฺชเกน โจทโก ปุจฺฉิตพฺโพ—",
  "ปฺลิ-ตฺวฺ-ปฺวฺรฺ๑๓:๑ฯ๒": "“ยํ โข ตฺวํ, อาวุโส, อิมํ ภิกฺขุํ โจเทสิ, กิมฺหิ นํ โจเทสิ, สีลวิปตฺติยา วา โจเทสิ, อาจารวิปตฺติยา วา โจเทสิ, ทิฏฺฐิวิปตฺติยา วา โจเทสี”ติ? ",
  "ปฺลิ-ตฺวฺ-ปฺวฺรฺ๑๓:๑ฯ๓": "โส เจ เอวํ วเทยฺย—",
  "ปฺลิ-ตฺวฺ-ปฺวฺรฺ๑๓:๑ฯ๔": "“สีลวิปตฺติยา วา โจเทมิ, อาจารวิปตฺติยา วา โจเทมิ, ทิฏฺฐิวิปตฺติยา วา โจเทมี”ติ, โส เอวมสฺส วจนีโย—",
  "ปฺลิ-ตฺวฺ-ปฺวฺรฺ๑๓:๑ฯ๕": "“ชานาสิ ปนายสฺมา สีลวิปตฺตึ, ชานาสิ อาจารวิปตฺตึ, ชานาสิ ทิฏฺฐิวิปตฺตินฺ”ติ? ",
  "ปฺลิ-ตฺวฺ-ปฺวฺรฺ๑๓:๑ฯ๖": "โส เจ เอวํ วเทยฺย—",
  "ปฺลิ-ตฺวฺ-ปฺวฺรฺ๑๓:๑ฯ๗": "“ชานามิ โข อหํ, อาวุโส, สีลวิปตฺตึ, ชานามิ อาจารวิปตฺตึ, ชานามิ ทิฏฺฐิวิปตฺตินฺ”ติ, โส เอวมสฺส วจนีโย—",
  "ปฺลิ-ตฺวฺ-ปฺวฺรฺ๑๓:๑ฯ๘": "“กตมา ปนาวุโส, สีลวิปตฺติ? ",
  "ปฺลิ-ตฺวฺ-ปฺวฺรฺ๑๓:๑ฯ๙": "กตมา อาจารวิปตฺติ? ",
  "ปฺลิ-ตฺวฺ-ปฺวฺรฺ๑๓:๑ฯ๑๐": "กตมา ทิฏฺฐิวิปตฺตี”ติ? ",
  "ปฺลิ-ตฺวฺ-ปฺวฺรฺ๑๓:๑ฯ๑๑": "โส เจ เอวํ วเทยฺย—",
  "ปฺลิ-ตฺวฺ-ปฺวฺรฺ๑๓:๑ฯ๑๒": "“จตฺตาริ จ ปาราชิกานิ, เตรส จ สงฺฆาทิเสสา, อยํ สีลวิปตฺติฯ ",
  "ปฺลิ-ตฺวฺ-ปฺวฺรฺ๑๓:๑ฯ๑๓": "ถุลฺลจฺจยํ, ปาจิตฺติยํ, ปาฏิเทสนียํ, ทุกฺกฏํ, ทุพฺภาสิตํ, อยํ อาจารวิปตฺติฯ ",
  "ปฺลิ-ตฺวฺ-ปฺวฺรฺ๑๓:๑ฯ๑๔": "มิจฺฉาทิฏฺฐิ, อนฺตคฺคาหิกา ทิฏฺฐิ, อยํ ทิฏฺฐิวิปตฺตี”ติ, โส เอวมสฺส วจนีโย—",
  "ปฺลิ-ตฺวฺ-ปฺวฺรฺ๑๓:๑ฯ๑๕": "“ยํ โข ตฺวํ, อาวุโส, อิมํ ภิกฺขุํ โจเทสิ, ทิฏฺเฐน วา โจเทสิ สุเตน วา โจเทสิ ปริสงฺกาย วา โจเทสี”ติ? ",
  "ปฺลิ-ตฺวฺ-ปฺวฺรฺ๑๓:๑ฯ๑๖": "โส เจ เอวํ วเทยฺย—",
  "ปฺลิ-ตฺวฺ-ปฺวฺรฺ๑๓:๑ฯ๑๗": "“ทิฏฺเฐน วา โจเทมิ สุเตน วา โจเทมิ ปริสงฺกาย วา โจเทมี”ติ, โส เอวมสฺส วจนีโย—",
  "ปฺลิ-ตฺวฺ-ปฺวฺรฺ๑๓:๑ฯ๑๘": "“ยํ โข ตฺวํ, อาวุโส, อิมํ ภิกฺขุํ ทิฏฺเฐน โจเทสิ, กึ เต ทิฏฺฐํ กินฺติ เต ทิฏฺฐํ, กทา เต ทิฏฺฐํ, กตฺถ เต ทิฏฺฐํ ปาราชิกํ อชฺฌาปชฺชนฺโต ทิฏฺโฐ, สงฺฆาทิเสสํ อชฺฌาปชฺชนฺโต ทิฏฺโฐ, ถุลฺลจฺจยํ … ",
  "ปฺลิ-ตฺวฺ-ปฺวฺรฺ๑๓:๑ฯ๑๙": "ปาจิตฺติยํ … ",
  "ปฺลิ-ตฺวฺ-ปฺวฺรฺ๑๓:๑ฯ๒๐": "ปาฏิเทสนียํ … ",
  "ปฺลิ-ตฺวฺ-ปฺวฺรฺ๑๓:๑ฯ๒๑": "ทุกฺกฏํ … ",
  "ปฺลิ-ตฺวฺ-ปฺวฺรฺ๑๓:๑ฯ๒๒": "ทุพฺภาสิตํ อชฺฌาปชฺชนฺโต ทิฏฺโฐ, กตฺถ จ ตฺวํ อโหสิ, กตฺถ จายํ ภิกฺขุ อโหสิ, กิญฺจ ตฺวํ กโรสิ, กึ จายํ ภิกฺขุ กโรตี”ติ? ",
  "ปฺลิ-ตฺวฺ-ปฺวฺรฺ๑๓:๑ฯ๒๓": "โส เจ เอวํ วเทยฺย—",
  "ปฺลิ-ตฺวฺ-ปฺวฺรฺ๑๓:๑ฯ๒๔": "“น โข อหํ, อาวุโส, อิมํ ภิกฺขุํ ทิฏฺเฐน โจเทมิ, อปิ จ สุเตน โจเทมี”ติ, โส เอวมสฺส วจนีโย—",
  "ปฺลิ-ตฺวฺ-ปฺวฺรฺ๑๓:๑ฯ๒๕": "“ยํ โข ตฺวํ, อาวุโส, อิมํ ภิกฺขุํ สุเตน โจเทสิ, กึ เต สุตํ, กินฺติ เต สุตํ, กทา เต สุตํ, กตฺถ เต สุตํ, ปาราชิกํ อชฺฌาปนฺโนติ สุตํ, สงฺฆาทิเสสํ … ",
  "ปฺลิ-ตฺวฺ-ปฺวฺรฺ๑๓:๑ฯ๒๖": "ถุลฺลจฺจยํ … ",
  "ปฺลิ-ตฺวฺ-ปฺวฺรฺ๑๓:๑ฯ๒๗": "ปาจิตฺติยํ … ",
  "ปฺลิ-ตฺวฺ-ปฺวฺรฺ๑๓:๑ฯ๒๘": "ปาฏิเทสนียํ … ",
  "ปฺลิ-ตฺวฺ-ปฺวฺรฺ๑๓:๑ฯ๒๙": "ทุกฺกฏํ … ",
  "ปฺลิ-ตฺวฺ-ปฺวฺรฺ๑๓:๑ฯ๓๐": "ทุพฺภาสิตํ อชฺฌาปนฺโนติ สุตํ, ภิกฺขุสฺส สุตํ, ภิกฺขุนิยา สุตํ, สิกฺขมานาย สุตํ, สามเณรสฺส สุตํ, สามเณริยา สุตํ, อุปาสกสฺส สุตํ, อุปาสิกาย สุตํ, ราชูนํ สุตํ, ราชมหามตฺตานํ สุตํ, ติตฺถิยานํ สุตํ, ติตฺถิยสาวกานํ สุตนฺ”ติ? ",
  "ปฺลิ-ตฺวฺ-ปฺวฺรฺ๑๓:๑ฯ๓๑": "โส เจ เอวํ วเทยฺย—",
  "ปฺลิ-ตฺวฺ-ปฺวฺรฺ๑๓:๑ฯ๓๒": "“น โข อหํ, อาวุโส, อิมํ ภิกฺขุํ สุเตน โจเทมิ, อปิ จ ปริสงฺกาย โจเทมี”ติ, โส เอวมสฺส วจนีโย—",
  "ปฺลิ-ตฺวฺ-ปฺวฺรฺ๑๓:๑ฯ๓๓": "“ยํ โข ตฺวํ, อาวุโส, อิมํ ภิกฺขุํ ปริสงฺกาย โจเทสิ, กึ ปริสงฺกสิ, กินฺติ ปริสงฺกสิ, กทา ปริสงฺกสิ, กตฺถ ปริสงฺกสิ, ปาราชิกํ อชฺฌาปนฺโนติ ปริสงฺกสิ, สงฺฆาทิเสสํ อชฺฌาปนฺโนติ ปริสงฺกสิ, ถุลฺลจฺจยํ … ",
  "ปฺลิ-ตฺวฺ-ปฺวฺรฺ๑๓:๑ฯ๓๔": "ปาจิตฺติยํ … ",
  "ปฺลิ-ตฺวฺ-ปฺวฺรฺ๑๓:๑ฯ๓๕": "ปาฏิเทสนียํ … ",
  "ปฺลิ-ตฺวฺ-ปฺวฺรฺ๑๓:๑ฯ๓๖": "ทุกฺกฏํ … ",
  "ปฺลิ-ตฺวฺ-ปฺวฺรฺ๑๓:๑ฯ๓๗": "ทุพฺภาสิตํ อชฺฌาปนฺโนติ ปริสงฺกสิ, ภิกฺขุสฺส สุตฺวา ปริสงฺกสิ, ภิกฺขุนิยา สุตฺวา ปริสงฺกสิ, สิกฺขมานาย สุตฺวา ปริสงฺกสิ, สามเณรสฺส สุตฺวา ปริสงฺกสิ, สามเณริยา สุตฺวา ปริสงฺกสิ, อุปาสกสฺส สุตฺวา ปริสงฺกสิ, อุปาสิกาย สุตฺวา ปริสงฺกสิ, ราชูนํ สุตฺวา ปริสงฺกสิ, ราชมหามตฺตานํ สุตฺวา ปริสงฺกสิ, ติตฺถิยานํ สุตฺวา ปริสงฺกสิ, ติตฺถิยสาวกานํ สุตฺวา ปริสงฺกสี”ติ? ",
  "ปฺลิ-ตฺวฺ-ปฺวฺรฺ๑๓:๒ฯ๑": "ทิฏฺฐํ ทิฏฺเฐน สเมติ, ",
  "ปฺลิ-ตฺวฺ-ปฺวฺรฺ๑๓:๒ฯ๒": "ทิฏฺเฐน สํสนฺทเต ทิฏฺฐํ; ",
  "ปฺลิ-ตฺวฺ-ปฺวฺรฺ๑๓:๒ฯ๓": "ทิฏฺฐํ ปฏิจฺจ น อุเปติ, ",
  "ปฺลิ-ตฺวฺ-ปฺวฺรฺ๑๓:๒ฯ๔": "อสุทฺธปริสงฺกิโต; ",
  "ปฺลิ-ตฺวฺ-ปฺวฺรฺ๑๓:๒ฯ๕": "โส ปุคฺคโล ปฏิญฺญาย, ",
  "ปฺลิ-ตฺวฺ-ปฺวฺรฺ๑๓:๒ฯ๖": "กาตพฺโพ เตนุโปสโถฯ ",
  "ปฺลิ-ตฺวฺ-ปฺวฺรฺ๑๓:๓ฯ๑": "สุตํ สุเตน สเมติ, ",
  "ปฺลิ-ตฺวฺ-ปฺวฺรฺ๑๓:๓ฯ๒": "สุเตน สํสนฺทเต สุตํ; ",
  "ปฺลิ-ตฺวฺ-ปฺวฺรฺ๑๓:๓ฯ๓": "สุตํ ปฏิจฺจ น อุเปติ, ",
  "ปฺลิ-ตฺวฺ-ปฺวฺรฺ๑๓:๓ฯ๔": "อสุทฺธปริสงฺกิโต; ",
  "ปฺลิ-ตฺวฺ-ปฺวฺรฺ๑๓:๓ฯ๕": "โส ปุคฺคโล ปฏิญฺญาย, ",
  "ปฺลิ-ตฺวฺ-ปฺวฺรฺ๑๓:๓ฯ๖": "กาตพฺโพ เตนุโปสโถฯ ",
  "ปฺลิ-ตฺวฺ-ปฺวฺรฺ๑๓:๔ฯ๑": "มุตํ มุเตน สเมติ, ",
  "ปฺลิ-ตฺวฺ-ปฺวฺรฺ๑๓:๔ฯ๒": "มุเตน สํสนฺทเต มุตํ; ",
  "ปฺลิ-ตฺวฺ-ปฺวฺรฺ๑๓:๔ฯ๓": "มุตํ ปฏิจฺจ น อุเปติ, ",
  "ปฺลิ-ตฺวฺ-ปฺวฺรฺ๑๓:๔ฯ๔": "อสุทฺธปริสงฺกิโต; ",
  "ปฺลิ-ตฺวฺ-ปฺวฺรฺ๑๓:๔ฯ๕": "โส ปุคฺคโล ปฏิญฺญาย, ",
  "ปฺลิ-ตฺวฺ-ปฺวฺรฺ๑๓:๔ฯ๖": "กาตพฺโพ เตนุโปสโถฯ ",
  "ปฺลิ-ตฺวฺ-ปฺวฺรฺ๑๓:๕ฯ๑": "โจทนาย โก อาทิ, กึ มชฺเฌ, กึ ปริโยสานํ? ",
  "ปฺลิ-ตฺวฺ-ปฺวฺรฺ๑๓:๕ฯ๒": "โจทนาย โอกาสกมฺมํ อาทิ, กิริยา มชฺเฌ, สมโถ ปริโยสานํฯ ",
  "ปฺลิ-ตฺวฺ-ปฺวฺรฺ๑๓:๕ฯ๓": "โจทนาย กติ มูลานิ, กติ วตฺถูนิ, กติ ภูมิโย, กติหากาเรหิ โจเทติ? ",
  "ปฺลิ-ตฺวฺ-ปฺวฺรฺ๑๓:๕ฯ๔": "โจทนาย เทฺว มูลานิ, ตีณิ วตฺถูนิ, ปญฺจ ภูมิโย, ทฺวีหากาเรหิ โจเทติฯ ",
  "ปฺลิ-ตฺวฺ-ปฺวฺรฺ๑๓:๕ฯ๕": "โจทนาย กตมานิ เทฺว มูลานิ? ",
  "ปฺลิ-ตฺวฺ-ปฺวฺรฺ๑๓:๕ฯ๖": "สมูลิกา วา อมูลิกา วา—",
  "ปฺลิ-ตฺวฺ-ปฺวฺรฺ๑๓:๕ฯ๗": "โจทนาย อิมานิ เทฺว มูลานิฯ ",
  "ปฺลิ-ตฺวฺ-ปฺวฺรฺ๑๓:๕ฯ๘": "โจทนาย กตมานิ ตีณิ วตฺถูนิ? ",
  "ปฺลิ-ตฺวฺ-ปฺวฺรฺ๑๓:๕ฯ๙": "ทิฏฺเฐน สุเตน ปริสงฺกาย—",
  "ปฺลิ-ตฺวฺ-ปฺวฺรฺ๑๓:๕ฯ๑๐": "โจทนาย อิมานิ ตีณิ วตฺถูนิฯ ",
  "ปฺลิ-ตฺวฺ-ปฺวฺรฺ๑๓:๕ฯ๑๑": "โจทนาย กตมา ปญฺจ ภูมิโย? ",
  "ปฺลิ-ตฺวฺ-ปฺวฺรฺ๑๓:๕ฯ๑๒": "กาเลน วกฺขามิ โน อกาเลน, ภูเตน วกฺขามิ โน อภูเตน, สเณฺหน วกฺขามิ โน ผรุเสน, อตฺถสํหิเตน วกฺขามิ โน อนตฺถสํหิเตน, เมตฺตาจิตฺโต วกฺขามิ โน โทสนฺตโรติ—",
  "ปฺลิ-ตฺวฺ-ปฺวฺรฺ๑๓:๕ฯ๑๓": "โจทนาย อิมา ปญฺจ ภูมิโยฯ ",
  "ปฺลิ-ตฺวฺ-ปฺวฺรฺ๑๓:๖ฯ๑": "กตเมหิ ทฺวีหากาเรหิ โจเทติ? ",
  "ปฺลิ-ตฺวฺ-ปฺวฺรฺ๑๓:๖ฯ๒": "กาเยน วา โจเทติ วาจาย วา โจเทติ—",
  "ปฺลิ-ตฺวฺ-ปฺวฺรฺ๑๓:๖ฯ๓": "อิเมหิ ทฺวีหากาเรหิ โจเทติฯ ",
  "ปฺลิ-ตฺวฺ-ปฺวฺรฺ๑๓:๗ฯ๐": "๒ฯ โจทกาทิปฏิปตฺติ ",
  "ปฺลิ-ตฺวฺ-ปฺวฺรฺ๑๓:๗ฯ๑": "โจทเกน กถํ ปฏิปชฺชิตพฺพํ? ",
  "ปฺลิ-ตฺวฺ-ปฺวฺรฺ๑๓:๗ฯ๒": "จุทิตเกน กถํ ปฏิปชฺชิตพฺพํ? ",
  "ปฺลิ-ตฺวฺ-ปฺวฺรฺ๑๓:๗ฯ๓": "สงฺเฆน กถํ ปฏิปชฺชิตพฺพํ? ",
  "ปฺลิ-ตฺวฺ-ปฺวฺรฺ๑๓:๗ฯ๔": "อนุวิชฺชเกน กถํ ปฏิปชฺชิตพฺพํ? ",
  "ปฺลิ-ตฺวฺ-ปฺวฺรฺ๑๓:๗ฯ๕": "โจทเกน กถํ ปฏิปชฺชิตพฺพนฺติ? ",
  "ปฺลิ-ตฺวฺ-ปฺวฺรฺ๑๓:๗ฯ๖": "โจทเกน ปญฺจสุ ธมฺเมสุ ปติฏฺฐาย ปโร โจเทตพฺโพฯ ",
  "ปฺลิ-ตฺวฺ-ปฺวฺรฺ๑๓:๗ฯ๗": "กาเลน วกฺขามิ โน อกาเลน, ภูเตน วกฺขามิ โน อภูเตน, สเณฺหน วกฺขามิ โน ผรุเสน, อตฺถสํหิเตน วกฺขามิ โน อนตฺถสํหิเตน, เมตฺตาจิตฺโต วกฺขามิ โน โทสนฺตโรติ—",
  "ปฺลิ-ตฺวฺ-ปฺวฺรฺ๑๓:๗ฯ๘": "โจทเกน เอวํ ปฏิปชฺชิตพฺพํฯ ",
  "ปฺลิ-ตฺวฺ-ปฺวฺรฺ๑๓:๗ฯ๙": "จุทิตเกน กถํ ปฏิปชฺชิตพฺพนฺติ? ",
  "ปฺลิ-ตฺวฺ-ปฺวฺรฺ๑๓:๗ฯ๑๐": "จุทิตเกน ทฺวีสุ ธมฺเมสุ ปฏิปชฺชิตพฺพํฯ ",
  "ปฺลิ-ตฺวฺ-ปฺวฺรฺ๑๓:๗ฯ๑๑": "สจฺเจ จ อกุปฺเป จ—",
  "ปฺลิ-ตฺวฺ-ปฺวฺรฺ๑๓:๗ฯ๑๒": "จุทิตเกน เอวํ ปฏิปชฺชิตพฺพํฯ ",
  "ปฺลิ-ตฺวฺ-ปฺวฺรฺ๑๓:๗ฯ๑๓": "สงฺเฆน กถํ ปฏิปชฺชิตพฺพนฺติ? ",
  "ปฺลิ-ตฺวฺ-ปฺวฺรฺ๑๓:๗ฯ๑๔": "สงฺเฆน โอติณฺณาโนติณฺณํ ชานิตพฺพํฯ ",
  "ปฺลิ-ตฺวฺ-ปฺวฺรฺ๑๓:๗ฯ๑๕": "สงฺเฆน เอวํ ปฏิปชฺชิตพฺพํฯ ",
  "ปฺลิ-ตฺวฺ-ปฺวฺรฺ๑๓:๗ฯ๑๖": "อนุวิชฺชเกน กถํ ปฏิปชฺชิตพฺพนฺติ? ",
  "ปฺลิ-ตฺวฺ-ปฺวฺรฺ๑๓:๗ฯ๑๗": "อนุวิชฺชเกน เยน ธมฺเมน เยน วินเยน เยน สตฺถุสาสเนน ตํ อธิกรณํ วูปสมฺมติ ตถา ตํ อธิกรณํ วูปสเมตพฺพํฯ ",
  "ปฺลิ-ตฺวฺ-ปฺวฺรฺ๑๓:๗ฯ๑๘": "อนุวิชฺชเกน เอวํ ปฏิปชฺชิตพฺพํฯ ",
  "ปฺลิ-ตฺวฺ-ปฺวฺรฺ๑๓:๘ฯ๑": "อุโปสโถ กิมตฺถาย, ",
  "ปฺลิ-ตฺวฺ-ปฺวฺรฺ๑๓:๘ฯ๒": "ปวารณา กิสฺส การณา; ",
  "ปฺลิ-ตฺวฺ-ปฺวฺรฺ๑๓:๘ฯ๓": "ปริวาโส กิมตฺถาย, ",
  "ปฺลิ-ตฺวฺ-ปฺวฺรฺ๑๓:๘ฯ๔": "มูลายปฏิกสฺสนา กิสฺส การณา; ",
  "ปฺลิ-ตฺวฺ-ปฺวฺรฺ๑๓:๘ฯ๕": "มานตฺตํ กิมตฺถาย, ",
  "ปฺลิ-ตฺวฺ-ปฺวฺรฺ๑๓:๘ฯ๖": "อพฺภานํ กิสฺส การณาฯ ",
  "ปฺลิ-ตฺวฺ-ปฺวฺรฺ๑๓:๙ฯ๑": "อุโปสโถ สามคฺคตฺถาย, ",
  "ปฺลิ-ตฺวฺ-ปฺวฺรฺ๑๓:๙ฯ๒": "วิสุทฺธตฺถาย ปวารณา; ",
  "ปฺลิ-ตฺวฺ-ปฺวฺรฺ๑๓:๙ฯ๓": "ปริวาโส มานตฺตตฺถาย, ",
  "ปฺลิ-ตฺวฺ-ปฺวฺรฺ๑๓:๙ฯ๔": "มูลายปฏิกสฺสนา นิคฺคหตฺถาย; ",
  "ปฺลิ-ตฺวฺ-ปฺวฺรฺ๑๓:๙ฯ๕": "มานตฺตํ อพฺภานตฺถาย, ",
  "ปฺลิ-ตฺวฺ-ปฺวฺรฺ๑๓:๙ฯ๖": "วิสุทฺธตฺถาย อพฺภานํฯ ",
  "ปฺลิ-ตฺวฺ-ปฺวฺรฺ๑๓:๑๐ฯ๑": "ฉนฺทา โทสา ภยา โมหา, ",
  "ปฺลิ-ตฺวฺ-ปฺวฺรฺ๑๓:๑๐ฯ๒": "เถเร จ ปริภาสติ; ",
  "ปฺลิ-ตฺวฺ-ปฺวฺรฺ๑๓:๑๐ฯ๓": "กายสฺส เภทา ทุปฺปญฺโญ, ",
  "ปฺลิ-ตฺวฺ-ปฺวฺรฺ๑๓:๑๐ฯ๔": "ขโต อุปหตินฺทฺริโย; ",
  "ปฺลิ-ตฺวฺ-ปฺวฺรฺ๑๓:๑๐ฯ๕": "นิรยํ คจฺฉติ ทุมฺเมโธ, ",
  "ปฺลิ-ตฺวฺ-ปฺวฺรฺ๑๓:๑๐ฯ๖": "น จ สิกฺขาย คารโวฯ ",
  "ปฺลิ-ตฺวฺ-ปฺวฺรฺ๑๓:๑๑ฯ๑": "น จ อามิสํ นิสฺสาย, ",
  "ปฺลิ-ตฺวฺ-ปฺวฺรฺ๑๓:๑๑ฯ๒": "น จ นิสฺสาย ปุคฺคลํ; ",
  "ปฺลิ-ตฺวฺ-ปฺวฺรฺ๑๓:๑๑ฯ๓": "อุโภ เอเต วิวชฺเชตฺวา, ",
  "ปฺลิ-ตฺวฺ-ปฺวฺรฺ๑๓:๑๑ฯ๔": "ยถาธมฺโม ตถา กเรฯ ",
  "ปฺลิ-ตฺวฺ-ปฺวฺรฺ๑๓:๑๒ฯ๐": "๓ฯ โจทกสฺสอตฺตฌาปน ",
  "ปฺลิ-ตฺวฺ-ปฺวฺรฺ๑๓:๑๒ฯ๑": "โกธโน อุปนาหี จ, ",
  "ปฺลิ-ตฺวฺ-ปฺวฺรฺ๑๓:๑๒ฯ๒": "จณฺโฑ จ ปริภาสโก; ",
  "ปฺลิ-ตฺวฺ-ปฺวฺรฺ๑๓:๑๒ฯ๓": "อนาปตฺติยา อาปตฺตีติ โรเปติ, ",
  "ปฺลิ-ตฺวฺ-ปฺวฺรฺ๑๓:๑๒ฯ๔": "ตาทิโส โจทโก ฌาเปติ อตฺตานํฯ ",
  "ปฺลิ-ตฺวฺ-ปฺวฺรฺ๑๓:๑๓ฯ๑": "อุปกณฺณกํ ชปฺปติ ชิมฺหํ เปกฺขติ, ",
  "ปฺลิ-ตฺวฺ-ปฺวฺรฺ๑๓:๑๓ฯ๒": "วีติหรติ กุมฺมคฺคํ ปฏิเสวติ; ",
  "ปฺลิ-ตฺวฺ-ปฺวฺรฺ๑๓:๑๓ฯ๓": "อนาปตฺติยา อาปตฺตีติ โรเปติ, ",
  "ปฺลิ-ตฺวฺ-ปฺวฺรฺ๑๓:๑๓ฯ๔": "ตาทิโส โจทโก ฌาเปติ อตฺตานํฯ ",
  "ปฺลิ-ตฺวฺ-ปฺวฺรฺ๑๓:๑๔ฯ๑": "อกาเลน โจเทติ อภูเตน, ",
  "ปฺลิ-ตฺวฺ-ปฺวฺรฺ๑๓:๑๔ฯ๒": "ผรุเสน อนตฺถสํหิเตน; ",
  "ปฺลิ-ตฺวฺ-ปฺวฺรฺ๑๓:๑๔ฯ๓": "โทสนฺตโร โจเทติ โน เมตฺตาจิตฺโต, ",
  "ปฺลิ-ตฺวฺ-ปฺวฺรฺ๑๓:๑๔ฯ๔": "อนาปตฺติยา อาปตฺตีติ โรเปติ; ",
  "ปฺลิ-ตฺวฺ-ปฺวฺรฺ๑๓:๑๔ฯ๕": "ตาทิโส โจทโก ฌาเปติ อตฺตานํฯ ",
  "ปฺลิ-ตฺวฺ-ปฺวฺรฺ๑๓:๑๕ฯ๑": "ธมฺมาธมฺมํ น ชานาติ, ",
  "ปฺลิ-ตฺวฺ-ปฺวฺรฺ๑๓:๑๕ฯ๒": "ธมฺมาธมฺมสฺส อโกวิโท; ",
  "ปฺลิ-ตฺวฺ-ปฺวฺรฺ๑๓:๑๕ฯ๓": "อนาปตฺติยา อาปตฺตีติ โรเปติ, ",
  "ปฺลิ-ตฺวฺ-ปฺวฺรฺ๑๓:๑๕ฯ๔": "ตาทิโส โจทโก ฌาเปติ อตฺตานํฯ ",
  "ปฺลิ-ตฺวฺ-ปฺวฺรฺ๑๓:๑๖ฯ๑": "วินยาวินยํ น ชานาติ, ",
  "ปฺลิ-ตฺวฺ-ปฺวฺรฺ๑๓:๑๖ฯ๒": "วินยาวินยสฺส อโกวิโท; ",
  "ปฺลิ-ตฺวฺ-ปฺวฺรฺ๑๓:๑๖ฯ๓": "อนาปตฺติยา อาปตฺตีติ โรเปติ, ",
  "ปฺลิ-ตฺวฺ-ปฺวฺรฺ๑๓:๑๖ฯ๔": "ตาทิโส โจทโก ฌาเปติ อตฺตานํฯ ",
  "ปฺลิ-ตฺวฺ-ปฺวฺรฺ๑๓:๑๗ฯ๑": "ภาสิตาภาสิตํ น ชานาติ, ",
  "ปฺลิ-ตฺวฺ-ปฺวฺรฺ๑๓:๑๗ฯ๒": "ภาสิตาภาสิตสฺส อโกวิโท; ",
  "ปฺลิ-ตฺวฺ-ปฺวฺรฺ๑๓:๑๗ฯ๓": "อนาปตฺติยา อาปตฺตีติ โรเปติ, ",
  "ปฺลิ-ตฺวฺ-ปฺวฺรฺ๑๓:๑๗ฯ๔": "ตาทิโส โจทโก ฌาเปติ อตฺตานํฯ ",
  "ปฺลิ-ตฺวฺ-ปฺวฺรฺ๑๓:๑๘ฯ๑": "อาจิณฺณานาจิณฺณํ น ชานาติ, ",
  "ปฺลิ-ตฺวฺ-ปฺวฺรฺ๑๓:๑๘ฯ๒": "อาจิณฺณานาจิณฺณสฺส อโกวิโท; ",
  "ปฺลิ-ตฺวฺ-ปฺวฺรฺ๑๓:๑๘ฯ๓": "อนาปตฺติยา อาปตฺตีติ โรเปติ, ",
  "ปฺลิ-ตฺวฺ-ปฺวฺรฺ๑๓:๑๘ฯ๔": "ตาทิโส โจทโก ฌาเปติ อตฺตานํฯ ",
  "ปฺลิ-ตฺวฺ-ปฺวฺรฺ๑๓:๑๙ฯ๑": "ปญฺญตฺตาปญฺญตฺตํ น ชานาติ, ",
  "ปฺลิ-ตฺวฺ-ปฺวฺรฺ๑๓:๑๙ฯ๒": "ปญฺญตฺตาปญฺญตฺตสฺส อโกวิโท; ",
  "ปฺลิ-ตฺวฺ-ปฺวฺรฺ๑๓:๑๙ฯ๓": "อนาปตฺติยา อาปตฺตีติ โรเปติ, ",
  "ปฺลิ-ตฺวฺ-ปฺวฺรฺ๑๓:๑๙ฯ๔": "ตาทิโส โจทโก ฌาเปติ อตฺตานํฯ ",
  "ปฺลิ-ตฺวฺ-ปฺวฺรฺ๑๓:๒๐ฯ๑": "อาปตฺตานาปตฺตึ น ชานาติ, ",
  "ปฺลิ-ตฺวฺ-ปฺวฺรฺ๑๓:๒๐ฯ๒": "อาปตฺตานาปตฺติยา อโกวิโท; ",
  "ปฺลิ-ตฺวฺ-ปฺวฺรฺ๑๓:๒๐ฯ๓": "อนาปตฺติยา อาปตฺตีติ โรเปติ, ",
  "ปฺลิ-ตฺวฺ-ปฺวฺรฺ๑๓:๒๐ฯ๔": "ตาทิโส โจทโก ฌาเปติ อตฺตานํฯ ",
  "ปฺลิ-ตฺวฺ-ปฺวฺรฺ๑๓:๒๑ฯ๑": "ลหุกครุกํ น ชานาติ, ",
  "ปฺลิ-ตฺวฺ-ปฺวฺรฺ๑๓:๒๑ฯ๒": "ลหุกครุกสฺส อโกวิโท; ",
  "ปฺลิ-ตฺวฺ-ปฺวฺรฺ๑๓:๒๑ฯ๓": "อนาปตฺติยา อาปตฺตีติ โรเปติ, ",
  "ปฺลิ-ตฺวฺ-ปฺวฺรฺ๑๓:๒๑ฯ๔": "ตาทิโส โจทโก ฌาเปติ อตฺตานํฯ ",
  "ปฺลิ-ตฺวฺ-ปฺวฺรฺ๑๓:๒๒ฯ๑": "สาวเสสานวเสสํ น ชานาติ, ",
  "ปฺลิ-ตฺวฺ-ปฺวฺรฺ๑๓:๒๒ฯ๒": "สาวเสสานวเสสสฺส อโกวิโท; ",
  "ปฺลิ-ตฺวฺ-ปฺวฺรฺ๑๓:๒๒ฯ๓": "อนาปตฺติยา อาปตฺตีติ โรเปติ, ",
  "ปฺลิ-ตฺวฺ-ปฺวฺรฺ๑๓:๒๒ฯ๔": "ตาทิโส โจทโก ฌาเปติ อตฺตานํฯ ",
  "ปฺลิ-ตฺวฺ-ปฺวฺรฺ๑๓:๒๓ฯ๑": "ทุฏฺฐุลฺลาทุฏฺฐุลฺลํ น ชานาติ, ",
  "ปฺลิ-ตฺวฺ-ปฺวฺรฺ๑๓:๒๓ฯ๒": "ทุฏฺฐุลฺลาทุฏฺฐุลฺลสฺส อโกวิโท; ",
  "ปฺลิ-ตฺวฺ-ปฺวฺรฺ๑๓:๒๓ฯ๓": "อนาปตฺติยา อาปตฺตีติ โรเปติ, ",
  "ปฺลิ-ตฺวฺ-ปฺวฺรฺ๑๓:๒๓ฯ๔": "ตาทิโส โจทโก ฌาเปติ อตฺตานํฯ ",
  "ปฺลิ-ตฺวฺ-ปฺวฺรฺ๑๓:๒๔ฯ๑": "ปุพฺพาปรํ น ชานาติ, ",
  "ปฺลิ-ตฺวฺ-ปฺวฺรฺ๑๓:๒๔ฯ๒": "ปุพฺพาปรสฺส อโกวิโท; ",
  "ปฺลิ-ตฺวฺ-ปฺวฺรฺ๑๓:๒๔ฯ๓": "อนาปตฺติยา อาปตฺตีติ โรเปติ, ",
  "ปฺลิ-ตฺวฺ-ปฺวฺรฺ๑๓:๒๔ฯ๔": "ตาทิโส โจทโก ฌาเปติ อตฺตานํฯ ",
  "ปฺลิ-ตฺวฺ-ปฺวฺรฺ๑๓:๒๕ฯ๑": "อนุสนฺธิวจนปถํ น ชานาติ, ",
  "ปฺลิ-ตฺวฺ-ปฺวฺรฺ๑๓:๒๕ฯ๒": "อนุสนฺธิวจนปถสฺส อโกวิโท; ",
  "ปฺลิ-ตฺวฺ-ปฺวฺรฺ๑๓:๒๕ฯ๓": "อนาปตฺติยา อาปตฺตีติ โรเปติ, ",
  "ปฺลิ-ตฺวฺ-ปฺวฺรฺ๑๓:๒๕ฯ๔": "ตาทิโส โจทโก ฌาเปติ อตฺตานนฺติฯ ",
  "ปฺลิ-ตฺวฺ-ปฺวฺรฺ๑๓:๒๖ฯ๑": "โจทนากณฺฑํ นิฏฺฐิตํฯ ",
  "ปฺลิ-ตฺวฺ-ปฺวฺรฺ๑๓:๒๗ฯ๑": "ตสฺสุทฺทานํ ",
  "ปฺลิ-ตฺวฺ-ปฺวฺรฺ๑๓:๒๘ฯ๑": "โจทนา อนุวิชฺชา จ, ",
  "ปฺลิ-ตฺวฺ-ปฺวฺรฺ๑๓:๒๘ฯ๒": "อาทิ มูเลนุโปสโถ; ",
  "ปฺลิ-ตฺวฺ-ปฺวฺรฺ๑๓:๒๘ฯ๓": "คติ โจทนกณฺฑมฺหิ, ",
  "ปฺลิ-ตฺวฺ-ปฺวฺรฺ๑๓:๒๘ฯ๔": "สาสนํ ปติฏฺฐาปยนฺติฯ "
}
