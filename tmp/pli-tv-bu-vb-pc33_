{
  "ปฺลิ-ตฺวฺ-พุ-วฺพฺ-ปฺจฺ๓๓:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-ปฺจฺ๓๓:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-ปฺจฺ๓๓:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พุ-วฺพฺ-ปฺจฺ๓๓:๐ฯ๔": "โภชนวคฺค ",
  "ปฺลิ-ตฺวฺ-พุ-วฺพฺ-ปฺจฺ๓๓:๐ฯ๕": "๓๓ฯ ปรมฺปรโภชนสิกฺขาปท ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๑": "เตน สมเยน พุทฺโธ ภควา เวสาลิยํ วิหรติ มหาวเน กูฏาคารสาลายํฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๒": "เตน โข ปน สมเยน เวสาลิยํ ปณีตานํ ภตฺตานํ ภตฺตปฏิปาฏิ อธิฏฺฐิตา โหติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๓": "อถ โข อญฺญตรสฺส ทลิทฺทสฺส กมฺมการสฺส เอตทโหสิ—“น โข อิทํ โอรกํ ภวิสฺสติ ยถยิเม มนุสฺสา สกฺกจฺจํ ภตฺตํ กโรนฺติ; ยนฺนูนาหมฺปิ ภตฺตํ กเรยฺยนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๔": "อถ โข โส ทลิทฺโท กมฺมกาโร เยน กิรปติโก เตนุปสงฺกมิ; อุปสงฺกมิตฺวา ตํ กิรปติกํ เอตทโวจ—“อิจฺฉามหํ, อยฺยปุตฺต, พุทฺธปฺปมุขสฺส ภิกฺขุสงฺฆสฺส ภตฺตํ กาตุํฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๕": "เทหิ เม เวตนนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๖": "โสปิ โข กิรปติโก สทฺโธ โหติ ปสนฺโนฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๗": "อถ โข โส กิรปติโก ตสฺส ทลิทฺทสฺส กมฺมการสฺส อพฺภาติเรกํ เวตนํ อทาสิฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๘": "อถ โข โส ทลิทฺโท กมฺมกาโร เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข โส ทลิทฺโท กมฺมกาโร ภควนฺตํ เอตทโวจ—",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๙": "“อธิวาเสตุ เม, ภนฺเต, ภควา สฺวาตนาย ภตฺตํ สทฺธึ ภิกฺขุสงฺเฆนา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๑๐": "“มหา โข, อาวุโส, ภิกฺขุสงฺโฆ, ชานาหี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๑๑": "“โหตุ, ภนฺเต, มหา ภิกฺขุสงฺโฆฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๑๒": "พหู เม พทรา ปฏิยตฺตา พทรมิเสฺสน เปยฺยา ปริปูริสฺสนฺตี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๑๓": "อธิวาเสสิ ภควา ตุณฺหีภาเวนฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๑๔": "อถ โข โส ทลิทฺโท กมฺมกาโร ภควโต อธิวาสนํ วิทิตฺวา อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๑๕": "อโสฺสสุํ โข ภิกฺขู—“ทลิทฺเทน กิร กมฺมกาเรน สฺวาตนาย พุทฺธปฺปมุโข ภิกฺขุสงฺโฆ นิมนฺติโต, พทรมิเสฺสน เปยฺยา ปริปูริสฺสนฺตี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๑๖": "เต กาลเสฺสว ปิณฺฑาย จริตฺวา ภุญฺชึสุฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๑๗": "อโสฺสสุํ โข มนุสฺสา—“ทลิทฺเทน กิร กมฺมกาเรน พุทฺธปฺปมุโข ภิกฺขุสงฺโฆ นิมนฺติโต”ติฯ เต ทลิทฺทสฺส กมฺมการสฺส ปหูตํ ขาทนียํ โภชนียํ อภิหรึสุฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๑๘": "อถ โข โส ทลิทฺโท กมฺมกาโร ตสฺสา รตฺติยา อจฺจเยน ปณีตํ ขาทนียํ โภชนียํ ปฏิยาทาเปตฺวา ภควโต กาลํ อาโรจาเปสิ—“กาโล, ภนฺเต, นิฏฺฐิตํ ภตฺตนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๑๙": "อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน ตสฺส ทลิทฺทสฺส กมฺมการสฺส นิเวสนํ เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิ สทฺธึ ภิกฺขุสงฺเฆนฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๒๐": "อถ โข โส ทลิทฺโท กมฺมกาโร ภตฺตคฺเค ภิกฺขู ปริวิสติฯ ภิกฺขู เอวมาหํสุ—",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๒๑": "“โถกํ, อาวุโส, เทหิฯ โถกํ, อาวุโส, เทหี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๒๒": "“มา โข ตุเมฺห, ภนฺเต, ‘อยํ ทลิทฺโท กมฺมกาโร’ติ โถกํ โถกํ ปฏิคฺคณฺหิตฺถฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๒๓": "ปหูตํ เม ขาทนียํ โภชนียํ ปฏิยตฺตํฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๒๔": "ปฏิคฺคณฺหถ, ภนฺเต, ยาวทตฺถนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๒๕": "“น โข มยํ, อาวุโส, เอตงฺการณา โถกํ โถกํ ปฏิคฺคณฺหามฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๒๖": "อปิ จ, มยํ กาลเสฺสว ปิณฺฑาย จริตฺวา ภุญฺชิมฺหา; เตน มยํ โถกํ โถกํ ปฏิคฺคณฺหามา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๒๗": "อถ โข โส ทลิทฺโท กมฺมกาโร อุชฺฌายติ ขิยฺยติ วิปาเจติ—",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๒๘": "“กถญฺหิ นาม ภทนฺตา มยา นิมนฺติตา อญฺญตฺร ภุญฺชิสฺสนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๒๙": "น จาหํ ปฏิพโล ยาวทตฺถํ ทาตุนฺ”ติ? ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๓๐": "อโสฺสสุํ โข ภิกฺขู ตสฺส ทลิทฺทสฺส กมฺมการสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๓๑": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๓๒": "“กถญฺหิ นาม ภิกฺขู อญฺญตฺร นิมนฺติตา อญฺญตฺร ภุญฺชิสฺสนฺตี”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๓๓": "“สจฺจํ กิร, ภิกฺขเว, ภิกฺขู อญฺญตฺร นิมนฺติตา อญฺญตฺร ภุญฺชนฺตี”ติ? ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๓๔": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๓๕": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๓๖": "กถญฺหิ นาม เต, ภิกฺขเว, โมฆปุริสา อญฺญตฺร นิมนฺติตา อญฺญตฺร ภุญฺชิสฺสนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๓๗": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๓๘": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๓๙ฯ๑": "“ปรมฺปรโภชเน ปาจิตฺติยนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๑ฯ๔๐": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๒ฯ๑": "เตน โข ปน สมเยน อญฺญตโร ภิกฺขุ คิลาโน โหติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๒ฯ๒": "อญฺญตโร ภิกฺขุ ปิณฺฑปาตํ อาทาย เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ เอตทโวจ—“ภุญฺชาหิ, อาวุโส”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๒ฯ๓": "“อลํ, อาวุโส, อตฺถิ เม ภตฺตปจฺจาสา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๒ฯ๔": "ตสฺส ภิกฺขุโน ปิณฺฑปาโต อุสฺสูเร อาหรียิตฺถฯ โส ภิกฺขุ น จิตฺตรูปํ ภุญฺชิฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๒ฯ๕": "ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๒ฯ๖": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-ปฺจฺ๓๓:๒ฯ๗": "“อนุชานามิ, ภิกฺขเว, คิลาเนน ภิกฺขุนา ปรมฺปรโภชนํ ภุญฺชิตุํฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๒ฯ๘": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๓๓:๒ฯ๙ฯ๑": "“ปรมฺปรโภชเน, อญฺญตฺร สมยา, ปาจิตฺติยํฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๒ฯ๑๐": "ตตฺถายํ สมโยฯ คิลานสมโย—อยํ ตตฺถ สมโย”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๒ฯ๑๑": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๑": "เตน โข ปน สมเยน มนุสฺสา จีวรทานสมเย สจีวรภตฺตํ ปฏิยาเทตฺวา ภิกฺขู นิมนฺเตนฺติ—“โภเชตฺวา จีวเรน อจฺฉาเทสฺสามา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๒": "ภิกฺขู กุกฺกุจฺจายนฺตา นาธิวาเสนฺติ—“ปฏิกฺขิตฺตํ ภควตา ปรมฺปรโภชนนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๓": "จีวรํ ปริตฺตํ อุปฺปชฺชติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๔": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๕": "อนุชานามิ, ภิกฺขเว, จีวรทานสมเย ปรมฺปรโภชนํ ภุญฺชิตุํฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๖": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๗ฯ๑": "“ปรมฺปรโภชเน, อญฺญตฺร สมยา, ปาจิตฺติยํฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๘": "ตตฺถายํ สมโยฯ คิลานสมโย, จีวรทานสมโย—อยํ ตตฺถ สมโย”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๙": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๑๐ฯ๑": "เตน โข ปน สมเยน มนุสฺสา จีวรการเก ภิกฺขู ภตฺเตน นิมนฺเตนฺติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๑๑": "ภิกฺขู กุกฺกุจฺจายนฺตา นาธิวาเสนฺติ—“ปฏิกฺขิตฺตํ ภควตา ปรมฺปรโภชนนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๑๒": "ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๑๓": "อนุชานามิ, ภิกฺขเว, จีวรการสมเย ปรมฺปรโภชนํ ภุญฺชิตุํฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๑๔": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๑๕ฯ๑": "“ปรมฺปรโภชเน, อญฺญตฺร สมยา, ปาจิตฺติยํฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๑๖": "ตตฺถายํ สมโยฯ คิลานสมโย, จีวรทานสมโย, จีวรการสมโย—อยํ ตตฺถ สมโย”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๓ฯ๑๗": "เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๔ฯ๑": "อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย อายสฺมตา อานนฺเทน ปจฺฉาสมเณน เยน อญฺญตรํ กุลํ เตนุปสงฺกมิ; ",
  "ปฺลิ-ตฺวฺ-พุ-วฺพฺ-ปฺจฺ๓๓:๔ฯ๒": "อุปสงฺกมิตฺวา ปญฺญตฺเต อาสเน นิสีทิฯ อถ โข เต มนุสฺสา ภควโต จ อายสฺมโต จ อานนฺทสฺส โภชนํ อทํสุฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๔ฯ๓": "อายสฺมา อานนฺโท กุกฺกุจฺจายนฺโต น ปฏิคฺคณฺหาติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๔ฯ๔": "“คณฺหาหิ, อานนฺทา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๔ฯ๕": "“อลํ, ภควา, อตฺถิ เม ภตฺตปจฺจาสา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๔ฯ๖": "“เตนหานนฺท, วิกปฺเปตฺวา คณฺหาหี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๔ฯ๗": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—“ ",
  "ปฺลิ-ตฺวฺ-พุ-วฺพฺ-ปฺจฺ๓๓:๔ฯ๘": "อนุชานามิ, ภิกฺขเว, วิกปฺเปตฺวา ปรมฺปรโภชนํ ภุญฺชิตุํฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๔ฯ๙": "เอวญฺจ ปน, ภิกฺขเว, วิกปฺเปตพฺพํ—‘มยฺหํ ภตฺตปจฺจาสํ อิตฺถนฺนามสฺส ทมฺมี’”ติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๑ฯ๑": "ปรมฺปรโภชนํ นาม ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๑ฯ๒": "ปญฺจนฺนํ โภชนานํ อญฺญตเรน โภชเนน นิมนฺติโต, ตํ ฐเปตฺวา อญฺญํ ปญฺจนฺนํ โภชนานํ อญฺญตรํ โภชนํ ภุญฺชติ, เอตํ ปรมฺปรโภชนํ นามฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๑ฯ๓": "อญฺญตฺร สมยาติ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๑ฯ๔": "ฐเปตฺวา สมยํฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๑ฯ๕": "คิลานสมโย นาม ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๑ฯ๖": "น สกฺโกติ เอกาสเน นิสินฺโน ยาวทตฺถํ ภุญฺชิตุํฯ “คิลานสมโย”ติ ภุญฺชิตพฺพํฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๑ฯ๗": "จีวรทานสมโย นาม ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๑ฯ๘": "อนตฺถเต กถิเน วสฺสานสฺส ปจฺฉิโม มาโส, อตฺถเต กถิเน ปญฺจ มาสาฯ “จีวรทานสมโย”ติ ภุญฺชิตพฺพํฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๑ฯ๙": "จีวรการสมโย นาม ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๑ฯ๑๐": "จีวเร กยิรมาเนฯ “จีวรการสมโย”ติ ภุญฺชิตพฺพํฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๑ฯ๑๑": "“อญฺญตฺร สมยา ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๑ฯ๑๒": "อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๒ฯ๑": "ปรมฺปรโภชเน ปรมฺปรโภชนสญฺญี, อญฺญตฺร สมยา, ภุญฺชติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๒ฯ๒": "ปรมฺปรโภชเน เวมติโก, อญฺญตฺร สมยา, ภุญฺชติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๒ฯ๓": "ปรมฺปรโภชเน นปรมฺปรโภชนสญฺญี, อญฺญตฺร สมยา, ภุญฺชติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๒ฯ๔": "นปรมฺปรโภชเน ปรมฺปรโภชนสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๒ฯ๕": "นปรมฺปรโภชเน เวมติโก, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๒ฯ๖": "นปรมฺปรโภชเน นปรมฺปรโภชนสญฺญี, อนาปตฺติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๒": "สมเย, ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๓": "วิกปฺเปตฺวา ภุญฺชติ, ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๔": "เทฺว ตโย นิมนฺตเน เอกโต ภุญฺชติ, ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๕": "นิมนฺตนปฏิปาฏิยา ภุญฺชติ, ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๖": "สกเลน คาเมน นิมนฺติโต ตสฺมึ คาเม ยตฺถ กตฺถจิ ภุญฺชติ, ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๗": "สกเลน ปูเคน นิมนฺติโต ตสฺมึ ปูเค ยตฺถ กตฺถจิ ภุญฺชติ, ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๘": "นิมนฺติยมาโน ภิกฺขํ คเหสฺสามีติ ภณติ, ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๙": "นิจฺจภตฺเต, ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๑๐": "สลากภตฺเต, ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๑๑": "ปกฺขิเก, ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๑๒": "อุโปสถิเก, ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๑๓": "ปาฏิปทิเก, ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๑๔": "ปญฺจ โภชนานิ ฐเปตฺวา สพฺพตฺถ อนาปตฺติ, ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๑๕": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๑๖": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-ปฺจฺ๓๓:๕ฯ๓ฯ๑๗": "ปรมฺปรโภชนสิกฺขาปทํ นิฏฺฐิตํ ตติยํฯ "
}
