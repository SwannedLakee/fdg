{
  "ปฺลิ-ตฺวฺ-พุ-วฺพฺ-ปฺจฺ๕๔:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-ปฺจฺ๕๔:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-ปฺจฺ๕๔:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พุ-วฺพฺ-ปฺจฺ๕๔:๐ฯ๔": "สุราปานวคฺค ",
  "ปฺลิ-ตฺวฺ-พุ-วฺพฺ-ปฺจฺ๕๔:๐ฯ๕": "๕๔ฯ อนาทริยสิกฺขาปท ",
  "ปฺลิ-ตฺวฺ-พุ-วฺพฺ-ปฺจฺ๕๔:๑ฯ๑": "เตน สมเยน พุทฺโธ ภควา โกสมฺพิยํ วิหรติ โฆสิตาราเมฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๑ฯ๒": "เตน โข ปน สมเยน อายสฺมา ฉนฺโน อนาจารํ อาจรติฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๑ฯ๓": "ภิกฺขู เอวมาหํสุ—",
  "ปฺลิ-ตฺวฺ-พุ-วฺพฺ-ปฺจฺ๕๔:๑ฯ๔": "“มาวุโส ฉนฺน, เอวรูปํ อกาสิฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๑ฯ๕": "เนตํ กปฺปตี”ติฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๑ฯ๖": "โส อนาทริยํ ปฏิจฺจ กโรติเยวฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๑ฯ๗": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-ปฺจฺ๕๔:๑ฯ๘": "“กถญฺหิ นาม อายสฺมา ฉนฺโน อนาทริยํ กริสฺสตี”ติ …เป… ",
  "ปฺลิ-ตฺวฺ-พุ-วฺพฺ-ปฺจฺ๕๔:๑ฯ๙": "“สจฺจํ กิร ตฺวํ, ฉนฺน, อนาทริยํ กโรสี”ติ? ",
  "ปฺลิ-ตฺวฺ-พุ-วฺพฺ-ปฺจฺ๕๔:๑ฯ๑๐": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๑ฯ๑๑": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-ปฺจฺ๕๔:๑ฯ๑๒": "กถญฺหิ นาม ตฺวํ, โมฆปุริส, อนาทริยํ กริสฺสสิฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๑ฯ๑๓": "เนตํ, โมฆปุริส, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-ปฺจฺ๕๔:๑ฯ๑๔": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-ปฺจฺ๕๔:๑ฯ๑๕ฯ๑": "“อนาทริเย ปาจิตฺติยนฺ”ติฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๑ฯ๑": "อนาทริยํ นาม ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๑ฯ๒": "เทฺว อนาทริยานิ— ปุคฺคลานาทริยญฺจ ธมฺมานาทริยญฺจฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๑ฯ๓": "ปุคฺคลานาทริยํ นาม ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๑ฯ๔": "อุปสมฺปนฺเนน ปญฺญตฺเตน วุจฺจมาโน— “อยํ อุกฺขิตฺตโก วา วมฺภิโต วา ครหิโต วา, อิมสฺส วจนํ อกตํ ภวิสฺสตี”ติ อนาทริยํ กโรติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๑ฯ๕": "ธมฺมานาทริยํ นาม ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๑ฯ๖": "อุปสมฺปนฺเนน ปญฺญตฺเตน วุจฺจมาโน— “กถายํ นเสฺสยฺย วา วินเสฺสยฺย วา อนฺตรธาเยยฺย วา”, ตํ วา น สิกฺขิตุกาโม อนาทริยํ กโรติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๒ฯ๑": "อุปสมฺปนฺเน อุปสมฺปนฺนสญฺญี อนาทริยํ กโรติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๒ฯ๒": "อุปสมฺปนฺเน เวมติโก อนาทริยํ กโรติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๒ฯ๓": "อุปสมฺปนฺเน อนุปสมฺปนฺนสญฺญี อนาทริยํ กโรติ, อาปตฺติ ปาจิตฺติยสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๒ฯ๔": "อปญฺญตฺเตน วุจฺจมาโน—",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๒ฯ๕": "“อิทํ น สเลฺลขาย น ธุตตฺถาย น ปาสาทิกตาย น อปจยาย น วีริยารมฺภาย สํวตฺตตี”ติ อนาทริยํ กโรติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๒ฯ๖": "อนุปสมฺปนฺเนน ปญฺญตฺเตน วา อปญฺญตฺเตน วา วุจฺจมาโน—",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๒ฯ๗": "“อิทํ น สเลฺลขาย น ธุตตฺถาย น ปาสาทิกตาย น อปจยาย น วีริยารมฺภาย สํวตฺตตี”ติ อนาทริยํ กโรติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๒ฯ๘": "อนุปสมฺปนฺเน อุปสมฺปนฺนสญฺญี อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๒ฯ๙": "อนุปสมฺปนฺเน เวมติโก, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๒ฯ๑๐": "อนุปสมฺปนฺเน อนุปสมฺปนฺนสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๓ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๓ฯ๒": "“เอวํ อมฺหากํ อาจริยานํ อุคฺคโห ปริปุจฺฉา”ติ ภณติ, ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๓ฯ๓": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๓ฯ๔": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-ปฺจฺ๕๔:๒ฯ๓ฯ๕": "อนาทริยสิกฺขาปทํ นิฏฺฐิตํ จตุตฺถํฯ "
}
