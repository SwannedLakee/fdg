{
  "ปฺลิ-ตฺวฺ-พิ-วฺพฺ-ปฺจฺ๔๐:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-ปฺจฺ๔๐:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-ปฺจฺ๔๐:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พิ-วฺพฺ-ปฺจฺ๔๐:๐ฯ๔": "ตุวฏฺฏวคฺค ",
  "ปฺลิ-ตฺวฺ-พิ-วฺพฺ-ปฺจฺ๔๐:๐ฯ๕": "๔๐ฯ จาริกนปกฺกมนสิกฺขาปท ",
  "ปฺลิ-ตฺวฺ-พิ-วฺพฺ-ปฺจฺ๔๐:๑ฯ๑": "เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
  "ปฺลิ-ตฺวฺ-พิ-วฺพฺ-ปฺจฺ๔๐:๑ฯ๒": "เตน โข ปน สมเยน ภิกฺขุนิโย ตตฺเถว ราชคเห วสฺสํ วสนฺติ, ตตฺถ เหมนฺตํ, ตตฺถ คิมฺหํฯ ",
  "ปฺลิ-ตฺวฺ-พิ-วฺพฺ-ปฺจฺ๔๐:๑ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-ปฺจฺ๔๐:๑ฯ๔": "“อาหุนฺทริกา ภิกฺขุนีนํ ทิสา อนฺธการา, น อิมาสํ ทิสา ปกฺขายนฺตี”ติฯ ",
  "ปฺลิ-ตฺวฺ-พิ-วฺพฺ-ปฺจฺ๔๐:๑ฯ๕": "อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พิ-วฺพฺ-ปฺจฺ๔๐:๑ฯ๖": "อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํฯ ",
  "ปฺลิ-ตฺวฺ-พิ-วฺพฺ-ปฺจฺ๔๐:๑ฯ๗": "ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พิ-วฺพฺ-ปฺจฺ๔๐:๑ฯ๘": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พิ-วฺพฺ-ปฺจฺ๔๐:๑ฯ๙": "“เตน หิ, ภิกฺขเว, ภิกฺขุนีนํ สิกฺขาปทํ ปญฺญเปสฺสามิ ทส อตฺถวเส ปฏิจฺจ—",
  "ปฺลิ-ตฺวฺ-พิ-วฺพฺ-ปฺจฺ๔๐:๑ฯ๑๐": "สงฺฆสุฏฺฐุตาย …เป… ",
  "ปฺลิ-ตฺวฺ-พิ-วฺพฺ-ปฺจฺ๔๐:๑ฯ๑๑": "สทฺธมฺมฏฺฐิติยา วินยานุคฺคหายฯ ",
  "ปฺลิ-ตฺวฺ-พิ-วฺพฺ-ปฺจฺ๔๐:๑ฯ๑๒": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-ปฺจฺ๔๐:๑ฯ๑๓ฯ๑": "“ยา ปน ภิกฺขุนี วสฺสํวุฏฺฐา จาริกํ น ปกฺกเมยฺย อนฺตมโส ฉปฺปญฺจโยชนานิปิ, ปาจิตฺติยนฺ”ติฯ ",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๑ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๑ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๑ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๑ฯ๔": "…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๑ฯ๕": "วสฺสํวุฏฺฐา นาม ",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๑ฯ๖": "ปุริมํ วา เตมาสํ ปจฺฉิมํ วา เตมาสํ วุฏฺฐาฯ ",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๑ฯ๗": "“จาริกํ น ปกฺกมิสฺสามิ อนฺตมโส ฉปฺปญฺจโยชนานิปี”ติ ธุรํ นิกฺขิตฺตมตฺเต อาปตฺติ ปาจิตฺติยสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๒ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๒ฯ๒": "สติ อนฺตราเย, ",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๒ฯ๓": "ปริเยสิตฺวา ทุติยิกํ ภิกฺขุนึ น ลภติ, ",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๒ฯ๔": "คิลานาย, ",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๒ฯ๕": "อาปทาสุ, ",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๒ฯ๖": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๒ฯ๗": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๒ฯ๘": "ทสมสิกฺขาปทํ นิฏฺฐิตํฯ ",
  "ปฺลิ-ตฺวฺ-พิ-วฺพฺ-ปฺจฺ๔๐:๒ฯ๒ฯ๙": "ตุวฏฺฏวคฺโค จตุตฺโถฯ "
}
