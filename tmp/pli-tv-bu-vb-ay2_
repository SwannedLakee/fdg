{
  "ปฺลิ-ตฺวฺ-พุ-วฺพฺ-อยฺ๒:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-อยฺ๒:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-อยฺ๒:๐ฯ๓": "อนิยตกณฺฑ ",
  "ปฺลิ-ตฺวฺ-พุ-วฺพฺ-อยฺ๒:๐ฯ๔": "๒ฯ ทุติยอนิยตสิกฺขาปท ",
  "ปฺลิ-ตฺวฺ-พุ-วฺพฺ-อยฺ๒:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-อยฺ๒:๑ฯ๒": "เตน โข ปน สมเยน อายสฺมา อุทายี—“ภควตา ปฏิกฺขิตฺตํ มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสชฺชํ กปฺเปตุนฺ”ติ ตสฺสาเยว กุมาริกาย สทฺธึ เอโก เอกาย รโห นิสชฺชํ กปฺเปสิ กาลยุตฺตํ สมุลฺลปนฺโต กาลยุตฺตํ ธมฺมํ ภณนฺโตฯ ",
  "ปฺลิ-ตฺวฺ-พุ-วฺพฺ-อยฺ๒:๑ฯ๓": "ทุติยมฺปิ โข วิสาขา มิคารมาตา นิมนฺติตา ตํ กุลํ อคมาสิฯ ",
  "ปฺลิ-ตฺวฺ-พุ-วฺพฺ-อยฺ๒:๑ฯ๔": "อทฺทสา โข วิสาขา มิคารมาตา อายสฺมนฺตํ อุทายึ ตสฺสาเยว กุมาริกาย สทฺธึ เอกํ เอกาย รโห นิสินฺนํฯ ",
  "ปฺลิ-ตฺวฺ-พุ-วฺพฺ-อยฺ๒:๑ฯ๕": "ทิสฺวาน อายสฺมนฺตํ อุทายึ เอตทโวจ—",
  "ปฺลิ-ตฺวฺ-พุ-วฺพฺ-อยฺ๒:๑ฯ๖": "“อิทํ, ภนฺเต, นจฺฉนฺนํ นปฺปติรูปํ ยํ อโยฺย มาตุคาเมน สทฺธึ เอโก เอกาย รโห นิสชฺชํ กปฺเปติฯ ",
  "ปฺลิ-ตฺวฺ-พุ-วฺพฺ-อยฺ๒:๑ฯ๗": "กิญฺจาปิ, ภนฺเต, อโยฺย อนตฺถิโก เตน ธมฺเมน, อปิ จ ทุสฺสทฺธาปยา อปฺปสนฺนา มนุสฺสา”ติฯ ",
  "ปฺลิ-ตฺวฺ-พุ-วฺพฺ-อยฺ๒:๑ฯ๘": "เอวมฺปิ โข อายสฺมา อุทายี วิสาขาย มิคารมาตุยา วุจฺจมาโน นาทิยิฯ ",
  "ปฺลิ-ตฺวฺ-พุ-วฺพฺ-อยฺ๒:๑ฯ๙": "อถ โข วิสาขา มิคารมาตา นิกฺขมิตฺวา ภิกฺขูนํ เอตมตฺถํ อาโรเจสิฯ ",
  "ปฺลิ-ตฺวฺ-พุ-วฺพฺ-อยฺ๒:๑ฯ๑๐": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-อยฺ๒:๑ฯ๑๑": "“กถญฺหิ นาม อายสฺมา อุทายี มาตุคาเมน สทฺธึ เอโก เอกาย รโห นิสชฺชํ กปฺเปสฺสตี”ติฯ ",
  "ปฺลิ-ตฺวฺ-พุ-วฺพฺ-อยฺ๒:๑ฯ๑๒": "อถ โข เต ภิกฺขู อายสฺมนฺตํ อุทายึ อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-อยฺ๒:๑ฯ๑๓": "“สจฺจํ กิร ตฺวํ, อุทายิ, มาตุคาเมน สทฺธึ เอโก เอกาย รโห นิสชฺชํ กปฺเปสี”ติ? ",
  "ปฺลิ-ตฺวฺ-พุ-วฺพฺ-อยฺ๒:๑ฯ๑๔": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-อยฺ๒:๑ฯ๑๕": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-อยฺ๒:๑ฯ๑๖": "กถญฺหิ นาม ตฺวํ, โมฆปุริส, มาตุคาเมน สทฺธึ เอโก เอกาย รโห นิสชฺชํ กปฺเปสฺสสิฯ ",
  "ปฺลิ-ตฺวฺ-พุ-วฺพฺ-อยฺ๒:๑ฯ๑๗": "เนตํ, โมฆปุริส, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-อยฺ๒:๑ฯ๑๘": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-อยฺ๒:๑ฯ๑๙ฯ๑": "“น เหว โข ปน ปฏิจฺฉนฺนํ อาสนํ โหติ นาลงฺกมฺมนิยํ, อลญฺจ โข โหติ มาตุคามํ ทุฏฺฐุลฺลาหิ วาจาหิ โอภาสิตุํฯ ",
  "ปฺลิ-ตฺวฺ-พุ-วฺพฺ-อยฺ๒:๑ฯ๒๐": "โย ปน ภิกฺขุ ตถารูเป อาสเน มาตุคาเมน สทฺธึ เอโก เอกาย รโห นิสชฺชํ กปฺเปยฺย, ตเมนํ สทฺเธยฺยวจสา อุปาสิกา ทิสฺวา ",
  "ปฺลิ-ตฺวฺ-พุ-วฺพฺ-อยฺ๒:๑ฯ๒๑": "ทฺวินฺนํ ธมฺมานํ อญฺญตเรน วเทยฺย—สงฺฆาทิเสเสน วา ปาจิตฺติเยน วาฯ ",
  "ปฺลิ-ตฺวฺ-พุ-วฺพฺ-อยฺ๒:๑ฯ๒๒": "นิสชฺชํ ภิกฺขุ ปฏิชานมาโน ทฺวินฺนํ ธมฺมานํ อญฺญตเรน กาเรตพฺโพ— สงฺฆาทิเสเสน วา ปาจิตฺติเยน วาฯ ",
  "ปฺลิ-ตฺวฺ-พุ-วฺพฺ-อยฺ๒:๑ฯ๒๓": "เยน วา สา สทฺเธยฺยวจสา อุปาสิกา วเทยฺย เตน โส ภิกฺขุ กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๑ฯ๒๔": "อยมฺปิ ธมฺโม อนิยโต”ติฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๑": "น เหว โข ปน ปฏิจฺฉนฺนํ อาสนํ โหตีติ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๒": "อปฺปฏิจฺฉนฺนํ โหติ กุฏฺเฏน วา กวาเฏน วา กิลญฺเชน วา สาณิปากาเรน วา รุกฺเขน วา ถมฺเภน วา โกตฺถฬิยา วา เยน เกนจิ อปฺปฏิจฺฉนฺนํ โหติฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๓": "นาลงฺกมฺมนิยนฺติ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๔": "น สกฺกา โหติ เมถุนํ ธมฺมํ ปฏิเสวิตุํฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๕": "อลญฺจ โข โหติ มาตุคามํ ทุฏฺฐุลฺลาหิ วาจาหิ โอภาสิตุนฺติ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๖": "สกฺกา โหติ มาตุคามํ ทุฏฺฐุลฺลาหิ วาจาหิ โอภาสิตุํฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๗": "โย ปนาติ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๘": "โย ยาทิโส …เป… ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๙": "ภิกฺขูติ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๑๐": "…เป… อยํ อิมสฺมึ อตฺเถ อธิปฺเปโต ภิกฺขูติฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๑๑": "ตถารูเป อาสเนติ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๑๒": "เอวรูเป อาสเนฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๑๓": "มาตุคาโม นาม ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๑๔": "มนุสฺสิตฺถี, น ยกฺขี น เปตี น ติรจฺฉานคตา, วิญฺญู ปฏิพลา สุภาสิตทุพฺภาสิตํ ทุฏฺฐุลฺลาทุฏฺฐุลฺลํ อาชานิตุํฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๑๕": "สทฺธินฺติ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๑๖": "เอกโตฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๑๗": "เอโก เอกายาติ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๑๘": "ภิกฺขุ เจว โหติ มาตุคาโม จฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๑๙": "รโห นาม ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๒๐": "จกฺขุสฺส รโห, โสตสฺส รโหฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๒๑": "จกฺขุสฺส รโห นาม ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๒๒": "น สกฺกา โหติ อกฺขึ วา นิขณียมาเน ภมุกํ วา อุกฺขิปียมาเน สีสํ วา อุกฺขิปียมาเน ปสฺสิตุํฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๒๓": "โสตสฺส รโห นาม ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๒๔": "น สกฺกา โหติ ปกติกถา โสตุํฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๒๕": "นิสชฺชํ กปฺเปยฺยาติ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๒๖": "มาตุคาเม นิสินฺเน ภิกฺขุ อุปนิสินฺโน วา โหติ อุปนิปนฺโน วาฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๒๗": "ภิกฺขุ นิสินฺเน มาตุคาโม อุปนิสินฺโน วา โหติ อุปนิปนฺโน วาฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๒๘": "อุโภ วา นิสินฺนา โหนฺติ อุโภ วา นิปนฺนาฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๒๙": "สทฺเธยฺยวจสา นาม ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๓๐": "อาคตผลา อภิสเมตาวินี วิญฺญาตสาสนาฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๓๑": "อุปาสิกา นาม ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๓๒": "พุทฺธํ สรณํ คตา, ธมฺมํ สรณํ คตา, สงฺฆํ สรณํ คตาฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๓๓": "ทิสฺวาติ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๑ฯ๓๔": "ปสฺสิตฺวาฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๑": "ทฺวินฺนํ ธมฺมานํ อญฺญตเรน วเทยฺย สงฺฆาทิเสเสน วา ปาจิตฺติเยน วาฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๒": "นิสชฺชํ ภิกฺขุ ปฏิชานมาโน ทฺวินฺนํ ธมฺมานํ อญฺญตเรน กาเรตพฺโพ— สงฺฆาทิเสเสน วา ปาจิตฺติเยน วาฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๓": "เยน วา สา สทฺเธยฺยวจสา อุปาสิกา วเทยฺย, เตน โส ภิกฺขุ กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๔": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๕": "“อโยฺย มยา ทิฏฺโฐ นิสินฺโน มาตุคาเมน สทฺธึ กายสํสคฺคํ สมาปชฺชนฺโต”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๖": "โส จ ตํ ปฏิชานาติ, อาปตฺติยา กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๗": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๘": "“อโยฺย มยา ทิฏฺโฐ นิสินฺโน มาตุคาเมน สทฺธึ กายสํสคฺคํ สมาปชฺชนฺโต”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๙": "โส เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๑๐": "“สจฺจาหํ นิสินฺโน, โน จ โข กายสํสคฺคํ สมาปชฺชินฺ”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๑๑": "นิสชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๑๒": "“นาหํ นิสินฺโน, อปิ จ โข นิปนฺโน”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๑๓": "นิปชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๑๔": "“นาหํ นิสินฺโน, อปิ จ โข ฐิโต”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๑๕": "น กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๑๖": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๑๗": "“อโยฺย มยา ทิฏฺโฐ นิปนฺโน มาตุคาเมน สทฺธึ กายสํสคฺคํ สมาปชฺชนฺโต”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๑๘": "โส จ ตํ ปฏิชานาติ, อาปตฺติยา กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๑๙": "“สจฺจาหํ นิปนฺโน, โน จ โข กายสํสคฺคํ สมาปชฺชินฺ”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๒๐": "นิปชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๒๑": "“นาหํ นิปนฺโน, อปิ จ โข นิสินฺโน”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๒๒": "นิสชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๒๓": "“นาหํ นิปนฺโน, อปิ จ โข ฐิโต”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๒๔": "น กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๒๕": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๒๖": "“อยฺยสฺส มยา สุตํ นิสินฺนสฺส มาตุคามํ ทุฏฺฐุลฺลาหิ วาจาหิ โอภาสนฺตสฺสา”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๒๗": "โส จ ตํ ปฏิชานาติ, อาปตฺติยา กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๒๘": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๒๙": "“อยฺยสฺส มยา สุตํ นิสินฺนสฺส มาตุคามํ ทุฏฺฐุลฺลาหิ วาจาหิ โอภาสนฺตสฺสา”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๓๐": "โส เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๓๑": "“สจฺจาหํ นิสินฺโน, โน จ โข ทุฏฺฐุลฺลาหิ วาจาหิ โอภาสินฺ”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๓๒": "นิสชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๓๓": "“นาหํ นิสินฺโน, อปิ จ โข นิปนฺโน”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๓๔": "นิปชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๓๕": "“นาหํ นิสินฺโน, อปิ จ โข ฐิโต”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๓๖": "น กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๓๗": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๓๘": "“อยฺยสฺส มยา สุตํ นิปนฺนสฺส มาตุคามํ ทุฏฺฐุลฺลาหิ วาจาหิ โอภาสนฺตสฺสา”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๓๙": "โส จ ตํ ปฏิชานาติ, อาปตฺติยา กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๔๐": "สจฺจาหํ นิปนฺโน, โน จ โข ทุฏฺฐุลฺลาหิ วาจาหิ โอภาสินฺติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๔๑": "นิปชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๔๒": "“นาหํ นิปนฺโน, อปิ จ โข นิสินฺโน”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๔๓": "นิสชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๔๔": "“นาหํ นิปนฺโน, อปิ จ โข ฐิโต”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๔๕": "น กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๔๖": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๔๗": "“อโยฺย มยา ทิฏฺโฐ มาตุคาเมน สทฺธึ เอโก เอกาย รโห นิสินฺโน”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๔๘": "โส จ ตํ ปฏิชานาติ, นิสชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๔๙": "“นาหํ นิสินฺโน, อปิ จ โข นิปนฺโน”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๕๐": "นิปชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๕๑": "“นาหํ นิสินฺโน, อปิ จ โข ฐิโต”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๕๒": "น กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๕๓": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๕๔": "“อโยฺย มยา ทิฏฺโฐ มาตุคาเมน สทฺธึ เอโก เอกาย รโห นิปนฺโน”ติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๕๕": "โส จ ตํ ปฏิชานาติ, นิปชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๕๖": "นาหํ นิปนฺโน, อปิ จ โข นิสินฺโนติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๕๗": "นิสชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๕๘": "นาหํ นิปนฺโน, อปิ จ โข ฐิโตติ, ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๕๙": "น กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๖๐": "อยมฺปีติ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๖๑": "ปุริมํ อุปาทาย วุจฺจติฯ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๖๒": "อนิยโตติ ",
  "ปฺลิ-ตฺวฺ-พุ-วฺพฺ-อยฺ๒:๒ฯ๒ฯ๖๓": "น นิยโต, สงฺฆาทิเสโส วา ปาจิตฺติยํ วาฯ ",
  "ปฺลิ-ตฺวฺ-พุ-วฺพฺ-อยฺ๒:๓ฯ๑": "คมนํ ปฏิชานาติ นิสชฺชํ ปฏิชานาติ อาปตฺตึ ปฏิชานาติ, อาปตฺติยา กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๓ฯ๒": "คมนํ ปฏิชานาติ นิสชฺชํ น ปฏิชานาติ อาปตฺตึ ปฏิชานาติ, อาปตฺติยา กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๓ฯ๓": "คมนํ ปฏิชานาติ นิสชฺชํ ปฏิชานาติ อาปตฺตึ น ปฏิชานาติ, นิสชฺชาย กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๓ฯ๔": "คมนํ ปฏิชานาติ นิสชฺชํ น ปฏิชานาติ อาปตฺตึ น ปฏิชานาติ, น กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๓ฯ๕": "คมนํ น ปฏิชานาติ นิสชฺชํ ปฏิชานาติ อาปตฺตึ ปฏิชานาติ, อาปตฺติยา กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๓ฯ๖": "คมนํ น ปฏิชานาติ นิสชฺชํ น ปฏิชานาติ อาปตฺตึ ปฏิชานาติ, อาปตฺติยา กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๓ฯ๗": "คมนํ น ปฏิชานาติ นิสชฺชํ ปฏิชานาติ อาปตฺตึ น ปฏิชานาติ, นิสชฺชาย กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๒:๓ฯ๘": "คมนํ น ปฏิชานาติ นิสชฺชํ น ปฏิชานาติ อาปตฺตึ น ปฏิชานาติ, น กาเรตพฺโพติฯ ",
  "ปฺลิ-ตฺวฺ-พุ-วฺพฺ-อยฺ๒:๓ฯ๙": "ทุติโย อนิยโต นิฏฺฐิโตฯ ",
  "ปฺลิ-ตฺวฺ-พุ-วฺพฺ-อยฺ๒:๓ฯ๑๐": "อุทฺทิฏฺฐา โข อายสฺมนฺโต เทฺว อนิยตา ธมฺมาฯ ",
  "ปฺลิ-ตฺวฺ-พุ-วฺพฺ-อยฺ๒:๓ฯ๑๑": "ตตฺถายสฺมนฺเต ปุจฺฉามิ—",
  "ปฺลิ-ตฺวฺ-พุ-วฺพฺ-อยฺ๒:๓ฯ๑๒": "“กจฺจิตฺถ ปริสุทฺธา”? ",
  "ปฺลิ-ตฺวฺ-พุ-วฺพฺ-อยฺ๒:๓ฯ๑๓": "ทุติยมฺปิ ปุจฺฉามิ—",
  "ปฺลิ-ตฺวฺ-พุ-วฺพฺ-อยฺ๒:๓ฯ๑๔": "“กจฺจิตฺถ ปริสุทฺธา”? ",
  "ปฺลิ-ตฺวฺ-พุ-วฺพฺ-อยฺ๒:๓ฯ๑๕": "ตติยมฺปิ ปุจฺฉามิ—",
  "ปฺลิ-ตฺวฺ-พุ-วฺพฺ-อยฺ๒:๓ฯ๑๖": "“กจฺจิตฺถ ปริสุทฺธา”? ",
  "ปฺลิ-ตฺวฺ-พุ-วฺพฺ-อยฺ๒:๓ฯ๑๗": "ปริสุทฺเธตฺถายสฺมนฺโต; ",
  "ปฺลิ-ตฺวฺ-พุ-วฺพฺ-อยฺ๒:๓ฯ๑๘": "ตสฺมา ตุณฺหี, ",
  "ปฺลิ-ตฺวฺ-พุ-วฺพฺ-อยฺ๒:๓ฯ๑๙": "เอวเมตํ ธารยามีติฯ ",
  "ปฺลิ-ตฺวฺ-พุ-วฺพฺ-อยฺ๒:๓ฯ๒๐": "ตสฺสุทฺทานํ ",
  "ปฺลิ-ตฺวฺ-พุ-วฺพฺ-อยฺ๒:๓ฯ๒๑": "อลํ กมฺมนิยญฺเจว, ",
  "ปฺลิ-ตฺวฺ-พุ-วฺพฺ-อยฺ๒:๓ฯ๒๒": "ตเถว จ นเหว โข; ",
  "ปฺลิ-ตฺวฺ-พุ-วฺพฺ-อยฺ๒:๓ฯ๒๓": "อนิยตา สุปญฺญตฺตา, ",
  "ปฺลิ-ตฺวฺ-พุ-วฺพฺ-อยฺ๒:๓ฯ๒๔": "พุทฺธเสฏฺเฐน ตาทินาติฯ ",
  "ปฺลิ-ตฺวฺ-พุ-วฺพฺ-อยฺ๒:๓ฯ๒๕": "อนิยตกณฺฑํ นิฏฺฐิตํฯ "
}
