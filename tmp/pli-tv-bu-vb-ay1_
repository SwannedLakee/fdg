{
  "ปฺลิ-ตฺวฺ-พุ-วฺพฺ-อยฺ๑:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-อยฺ๑:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-อยฺ๑:๐ฯ๓": "อนิยตกณฺฑ ",
  "ปฺลิ-ตฺวฺ-พุ-วฺพฺ-อยฺ๑:๐ฯ๔": "๑ฯ ปฐมอนิยตสิกฺขาปท ",
  "ปฺลิ-ตฺวฺ-พุ-วฺพฺ-อยฺ๑:๐ฯ๕": "อิเม โข ปนายสฺมนฺโต เทฺว อนิยตา ธมฺมา อุทฺเทสํ อาคจฺฉนฺติฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๒": "เตน โข ปน สมเยน อายสฺมา อุทายี สาวตฺถิยํ กุลูปโก โหติ, พหุกานิ กุลานิ อุปสงฺกมติฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๓": "เตน โข ปน สมเยน อายสฺมโต อุทายิสฺส อุปฏฺฐากกุลสฺส กุมาริกา อญฺญตรสฺส กุลสฺส กุมารกสฺส ทินฺนา โหติฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๔": "อถ โข อายสฺมา อุทายี ปุพฺพณฺหสมยํ นิวาเสตฺวา ปตฺตจีวรมาทาย เยน ตํ กุลํ เตนุปสงฺกมิ; อุปสงฺกมิตฺวา มนุเสฺส ปุจฺฉิ—",
  "ปฺลิ-ตฺวฺ-พุ-วฺพฺ-อยฺ๑:๑ฯ๕": "“กหํ อิตฺถนฺนามา”ติ? ",
  "ปฺลิ-ตฺวฺ-พุ-วฺพฺ-อยฺ๑:๑ฯ๖": "เต เอวมาหํสุ—",
  "ปฺลิ-ตฺวฺ-พุ-วฺพฺ-อยฺ๑:๑ฯ๗": "“ทินฺนา, ภนฺเต, อมุกสฺส กุลสฺส กุมารกสฺสา”ติฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๘": "ตมฺปิ โข กุลํ อายสฺมโต อุทายิสฺส อุปฏฺฐากํ โหติฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๙": "อถ โข อายสฺมา อุทายี เยน ตํ กุลํ เตนุปสงฺกมิ; อุปสงฺกมิตฺวา มนุเสฺส ปุจฺฉิ—",
  "ปฺลิ-ตฺวฺ-พุ-วฺพฺ-อยฺ๑:๑ฯ๑๐": "“กหํ อิตฺถนฺนามา”ติ? ",
  "ปฺลิ-ตฺวฺ-พุ-วฺพฺ-อยฺ๑:๑ฯ๑๑": "เต เอวมาหํสุ—",
  "ปฺลิ-ตฺวฺ-พุ-วฺพฺ-อยฺ๑:๑ฯ๑๒": "“เอสายฺย, โอวรเก นิสินฺนา”ติฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๑๓": "อถ โข อายสฺมา อุทายี เยน สา กุมาริกา เตนุปสงฺกมิ; อุปสงฺกมิตฺวา ตสฺสา กุมาริกาย สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสชฺชํ กปฺเปสิ กาลยุตฺตํ สมุลฺลปนฺโต กาลยุตฺตํ ธมฺมํ ภณนฺโตฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๑๔": "เตน โข ปน สมเยน วิสาขา มิคารมาตา พหุปุตฺตา โหติ พหุนตฺตา อโรคปุตฺตา อโรคนตฺตา อภิมงฺคลสมฺมตาฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๑๕": "มนุสฺสา ยญฺเญสุ ฉเณสุ อุสฺสเวสุ วิสาขํ มิคารมาตรํ ปฐมํ โภเชนฺติฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๑๖": "อถ โข วิสาขา มิคารมาตา นิมนฺติตา ตํ กุลํ อคมาสิฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๑๗": "อทฺทสา โข วิสาขา มิคารมาตา อายสฺมนฺตํ อุทายึ ตสฺสา กุมาริกาย สทฺธึ เอกํ เอกาย รโห ปฏิจฺฉนฺเน อาสเน อลงฺกมฺมนิเย นิสินฺนํฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๑๘": "ทิสฺวาน อายสฺมนฺตํ อุทายึ เอตทโวจ—",
  "ปฺลิ-ตฺวฺ-พุ-วฺพฺ-อยฺ๑:๑ฯ๑๙": "“อิทํ, ภนฺเต, นจฺฉนฺนํ นปฺปติรูปํ ยํ อโยฺย มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสชฺชํ กปฺเปติฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๒๐": "กิญฺจาปิ, ภนฺเต, อโยฺย อนตฺถิโก เตน ธมฺเมน, อปิ จ ทุสฺสทฺธาปยา อปฺปสนฺนา มนุสฺสา”ติฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๒๑": "เอวมฺปิ โข อายสฺมา อุทายี วิสาขาย มิคารมาตุยา วุจฺจมาโน นาทิยิฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๒๒": "อถ โข วิสาขา มิคารมาตา นิกฺขมิตฺวา ภิกฺขูนํ เอตมตฺถํ อาโรเจสิฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๒๓": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-อยฺ๑:๑ฯ๒๔": "“กถญฺหิ นาม อายสฺมา อุทายี มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสชฺชํ กปฺเปสฺสตี”ติฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๒๕": "อถ โข เต ภิกฺขู อายสฺมนฺตํ อุทายึ อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-อยฺ๑:๑ฯ๒๖": "“สจฺจํ กิร ตฺวํ, อุทายิ, มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสชฺชํ กปฺเปสี”ติ? ",
  "ปฺลิ-ตฺวฺ-พุ-วฺพฺ-อยฺ๑:๑ฯ๒๗": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๒๘": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-อยฺ๑:๑ฯ๒๙": "กถญฺหิ นาม ตฺวํ, โมฆปุริส, มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสชฺชํ กปฺเปสฺสสิฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๓๐": "เนตํ, โมฆปุริส, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-อยฺ๑:๑ฯ๓๑": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-อยฺ๑:๑ฯ๓๒ฯ๑": "“โย ปน ภิกฺขุ มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสชฺชํ กปฺเปยฺย, ตเมนํ สทฺเธยฺยวจสา อุปาสิกา ทิสฺวา ",
  "ปฺลิ-ตฺวฺ-พุ-วฺพฺ-อยฺ๑:๑ฯ๓๓": "ติณฺณํ ธมฺมานํ อญฺญตเรน วเทยฺย—ปาราชิเกน วา สงฺฆาทิเสเสน วา ปาจิตฺติเยน วาฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๓๔": "นิสชฺชํ ภิกฺขุ ปฏิชานมาโน ติณฺณํ ธมฺมานํ อญฺญตเรน กาเรตพฺโพ—ปาราชิเกน วา สงฺฆาทิเสเสน วา ปาจิตฺติเยน วาฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๓๕": "เยน วา สา สทฺเธยฺยวจสา อุปาสิกา วเทยฺย, เตน โส ภิกฺขุ กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๑ฯ๓๖": "อยํ ธมฺโม อนิยโต”ติฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๑": "โย ปนาติ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๒": "โย ยาทิโส …เป… ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๓": "ภิกฺขูติ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๔": "…เป… อยํ อิมสฺมึ อตฺเถ อธิปฺเปโต ภิกฺขูติฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๕": "มาตุคาโม นาม ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๖": "มนุสฺสิตฺถี, น ยกฺขี น เปตี น ติรจฺฉานคตาฯ อนฺตมโส ตทหุชาตาปิ ทาริกา, ปเคว มหตฺตรีฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๗": "สทฺธินฺติ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๘": "เอกโตฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๙": "เอโก เอกายาติ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๑๐": "ภิกฺขุ เจว โหติ มาตุคาโม จฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๑๑": "รโห นาม ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๑๒": "จกฺขุสฺส รโห, โสตสฺส รโหฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๑๓": "จกฺขุสฺส รโห นาม ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๑๔": "น สกฺกา โหติ อกฺขึ วา นิขณียมาเน ภมุกํ วา อุกฺขิปียมาเน สีสํ วา อุกฺขิปียมาเน ปสฺสิตุํฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๑๕": "โสตสฺส รโห นาม ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๑๖": "น สกฺกา โหติ ปกติกถา โสตุํฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๑๗": "ปฏิจฺฉนฺนํ นาม ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๑๘": "อาสนํ กุฏฺเฏน วา กวาเฏน วา กิลญฺเชน วา สาณิปากาเรน วา รุกฺเขน วา ถมฺเภน วา โกตฺถฬิยา วา เยน เกนจิ ปฏิจฺฉนฺนํ โหติฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๑๙": "อลงฺกมฺมนิเยติ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๒๐": "สกฺกา โหติ เมถุนํ ธมฺมํ ปฏิเสวิตุํฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๒๑": "นิสชฺชํ กปฺเปยฺยาติ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๒๒": "มาตุคาเม นิสินฺเน ภิกฺขุ อุปนิสินฺโน วา โหติ อุปนิปนฺโน วาฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๒๓": "ภิกฺขุ นิสินฺเน มาตุคาโม อุปนิสินฺโน วา โหติ อุปนิปนฺโน วาฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๒๔": "อุโภ วา นิสินฺนา โหนฺติ อุโภ วา นิปนฺนาฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๒๕": "สทฺเธยฺยวจสา นาม ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๒๖": "อาคตผลา อภิสเมตาวินี วิญฺญาตสาสนาฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๒๗": "อุปาสิกา นาม ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๒๘": "พุทฺธํ สรณํ คตา, ธมฺมํ สรณํ คตา, สงฺฆํ สรณํ คตาฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๒๙": "ทิสฺวาติ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๑ฯ๓๐": "ปสฺสิตฺวาฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๑": "ติณฺณํ ธมฺมานํ อญฺญตเรน วเทยฺย— ปาราชิเกน วา สงฺฆาทิเสเสน วา ปาจิตฺติเยน วาฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๒": "นิสชฺชํ ภิกฺขุ ปฏิชานมาโน ติณฺณํ ธมฺมานํ อญฺญตเรน กาเรตพฺโพ— ปาราชิเกน วา สงฺฆาทิเสเสน วา ปาจิตฺติเยน วาฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๓": "เยน วา สา สทฺเธยฺยวจสา อุปาสิกา วเทยฺย เตน โส ภิกฺขุ กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๔": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๕": "“อโยฺย มยา ทิฏฺโฐ นิสินฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๖": "โส จ ตํ ปฏิชานาติ, อาปตฺติยา กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๗": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๘": "“อโยฺย มยา ทิฏฺโฐ นิสินฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๙": "โส เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๑๐": "“สจฺจาหํ นิสินฺโน, โน จ โข เมถุนํ ธมฺมํ ปฏิเสวินฺ”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๑๑": "นิสชฺชาย กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๑๒": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๑๓": "“อโยฺย มยา ทิฏฺโฐ นิสินฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๑๔": "โส เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๑๕": "“นาหํ นิสินฺโน, อปิ จ โข นิปนฺโน”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๑๖": "นิปชฺชาย กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๑๗": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๑๘": "“อโยฺย มยา ทิฏฺโฐ นิสินฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๑๙": "โส เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๒๐": "“นาหํ นิสินฺโน, อปิ จ โข ฐิโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๒๑": "น กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๒๒": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๒๓": "“อโยฺย มยา ทิฏฺโฐ นิปนฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๒๔": "โส จ ตํ ปฏิชานาติ, อาปตฺติยา กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๒๕": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๒๖": "“อโยฺย มยา ทิฏฺโฐ นิปนฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๒๗": "โส เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๒๘": "“สจฺจาหํ นิปนฺโน, โน จ โข เมถุนํ ธมฺมํ ปฏิเสวินฺ”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๒๙": "นิปชฺชาย กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๓๐": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๓๑": "“อโยฺย มยา ทิฏฺโฐ นิปนฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๓๒": "โส เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๓๓": "“นาหํ นิปนฺโน, อปิ จ โข นิสินฺโน”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๓๔": "นิสชฺชาย กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๓๕": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๓๖": "“อโยฺย มยา ทิฏฺโฐ นิปนฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๓๗": "โส เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๓๘": "“นาหํ นิปนฺโน, อปิ จ โข ฐิโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๓๙": "น กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๔๐": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๔๑": "“อโยฺย มยา ทิฏฺโฐ นิสินฺโน มาตุคาเมน สทฺธึ กายสํสคฺคํ สมาปชฺชนฺโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๔๒": "โส จ ตํ ปฏิชานาติ, อาปตฺติยา กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๔๓": "“สจฺจาหํ นิสินฺโน โน จ โข กายสํสคฺคํ สมาปชฺชินฺ”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๔๔": "นิสชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๔๕": "“นาหํ นิสินฺโน, อปิ จ โข นิปนฺโน”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๔๖": "นิปชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๔๗": "“นาหํ นิสินฺโน, อปิ จ โข ฐิโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๔๘": "น กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๔๙": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๕๐": "“อโยฺย มยา ทิฏฺโฐ นิปนฺโน มาตุคาเมน สทฺธึ กายสํสคฺคํ สมาปชฺชนฺโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๕๑": "โส จ ตํ ปฏิชานาติ, อาปตฺติยา กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๕๒": "“สจฺจาหํ นิปนฺโน, โน จ โข กายสํสคฺคํ สมาปชฺชินฺ”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๕๓": "นิปชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๕๔": "“นาหํ นิปนฺโน, อปิ จ โข นิสินฺโน”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๕๕": "นิสชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๕๖": "“นาหํ นิปนฺโน, อปิ จ โข ฐิโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๕๗": "น กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๕๘": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๕๙": "“อโยฺย มยา ทิฏฺโฐ มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสินฺโน”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๖๐": "โส จ ตํ ปฏิชานาติ, นิสชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๖๑": "“นาหํ นิสินฺโน, อปิ จ โข นิปนฺโน”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๖๒": "นิปชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๖๓": "“นาหํ นิสินฺโน, อปิ จ โข ฐิโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๖๔": "น กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๖๕": "สา เจ เอวํ วเทยฺย—",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๖๖": "“อโยฺย มยา ทิฏฺโฐ มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิปนฺโน”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๖๗": "โส จ ตํ ปฏิชานาติ, นิปชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๖๘": "“นาหํ นิปนฺโน, อปิ จ โข นิสินฺโน”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๖๙": "นิสชฺชาย กาเรตพฺโพ …เป… ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๗๐": "“นาหํ นิปนฺโน, อปิ จ โข ฐิโต”ติ, ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๗๑": "น กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๗๒": "อนิยโตติ ",
  "ปฺลิ-ตฺวฺ-พุ-วฺพฺ-อยฺ๑:๒ฯ๒ฯ๗๓": "น นิยโต, ปาราชิกํ วา สงฺฆาทิเสโส วา ปาจิตฺติยํ วาฯ ",
  "ปฺลิ-ตฺวฺ-พุ-วฺพฺ-อยฺ๑:๓ฯ๑": "คมนํ ปฏิชานาติ, นิสชฺชํ ปฏิชานาติ, อาปตฺตึ ปฏิชานาติ, อาปตฺติยา กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๓ฯ๒": "คมนํ ปฏิชานาติ, นิสชฺชํ น ปฏิชานาติ, อาปตฺตึ ปฏิชานาติ, อาปตฺติยา กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๓ฯ๓": "คมนํ ปฏิชานาติ, นิสชฺชํ ปฏิชานาติ, อาปตฺตึ น ปฏิชานาติ, นิสชฺชาย กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๓ฯ๔": "คมนํ ปฏิชานาติ, นิสชฺชํ น ปฏิชานาติ, อาปตฺตึ น ปฏิชานาติ, น กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๓ฯ๕": "คมนํ น ปฏิชานาติ, นิสชฺชํ ปฏิชานาติ, อาปตฺตึ ปฏิชานาติ, อาปตฺติยา กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๓ฯ๖": "คมนํ น ปฏิชานาติ, นิสชฺชํ น ปฏิชานาติ, อาปตฺตึ ปฏิชานาติ, อาปตฺติยา กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๓ฯ๗": "คมนํ น ปฏิชานาติ, นิสชฺชํ ปฏิชานาติ, อาปตฺตึ น ปฏิชานาติ, นิสชฺชาย กาเรตพฺโพฯ ",
  "ปฺลิ-ตฺวฺ-พุ-วฺพฺ-อยฺ๑:๓ฯ๘": "คมนํ น ปฏิชานาติ, นิสชฺชํ น ปฏิชานาติ, อาปตฺตึ น ปฏิชานาติ, น กาเรตพฺโพติฯ ",
  "ปฺลิ-ตฺวฺ-พุ-วฺพฺ-อยฺ๑:๓ฯ๙": "ปฐโม อนิยโต นิฏฺฐิโตฯ "
}
