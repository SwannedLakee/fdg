{
  "ปฺลิ-ตฺวฺ-พุ-วฺพฺ-สฺสฺ๓:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-สฺสฺ๓:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-สฺสฺ๓:๐ฯ๓": "สงฺฆาทิเสสกณฺฑ ",
  "ปฺลิ-ตฺวฺ-พุ-วฺพฺ-สฺสฺ๓:๐ฯ๔": "๓ฯ ทุฏฺฐุลฺลวาจาสิกฺขาปท ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๑ฯ๒": "เตน โข ปน สมเยน อายสฺมา อุทายี อรญฺเญ วิหรติฯ ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๑ฯ๓": "ตสฺสายสฺมโต วิหาโร อภิรูโป โหติ ทสฺสนีโย ปาสาทิโกฯ ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๑ฯ๔": "เตน โข ปน สมเยน สมฺพหุลา อิตฺถิโย อารามํ อาคมํสุ วิหารเปกฺขิกาโยฯ ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๑ฯ๕": "อถ โข ตา อิตฺถิโย เยนายสฺมา อุทายี เตนุปสงฺกมึสุ; ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๑ฯ๖": "อุปสงฺกมิตฺวา อายสฺมนฺตํ อุทายึ เอตทโวจุํ—",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๑ฯ๗": "“อิจฺฉาม มยํ, ภนฺเต, อยฺยสฺส วิหารํ เปกฺขิตุนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๑ฯ๘": "อถ โข อายสฺมา อุทายี ตา อิตฺถิโย วิหารํ เปกฺขาเปตฺวา ตาสํ อิตฺถีนํ วจฺจมคฺคํ ปสฺสาวมคฺคํ อาทิสฺส วณฺณมฺปิ ภณติ อวณฺณมฺปิ ภณติ ยาจติปิ อายาจติปิ ปุจฺฉติปิ ปฏิปุจฺฉติปิ อาจิกฺขติปิ อนุสาสติปิ อกฺโกสติปิฯ ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๑ฯ๙": "ยา ตา อิตฺถิโย ฉินฺนิกา ธุตฺติกา อหิริกาโย ตา อายสฺมตา อุทายินา สทฺธึ อุหสนฺติปิ อุลฺลปนฺติปิ อุชฺชคฺฆนฺติปิ อุปฺปณฺเฑนฺติปิฯ ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๑ฯ๑๐": "ยา ปน ตา อิตฺถิโย หิริมนา ตา นิกฺขมิตฺวา ภิกฺขู อุชฺฌาเปนฺติ—",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๑ฯ๑๑": "“อิทํ, ภนฺเต, นจฺฉนฺนํ นปฺปติรูปํฯ ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๑ฯ๑๒": "สามิเกนปิ มยํ เอวํ วุตฺตา น อิจฺเฉยฺยาม, กึ ปนาเยฺยน อุทายินา”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๒ฯ๑": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๒ฯ๒": "“กถญฺหิ นาม อายสฺมา อุทายี มาตุคามํ ทุฏฺฐุลฺลาหิ วาจาหิ โอภาสิสฺสตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๒ฯ๓": "อถ โข เต ภิกฺขู อายสฺมนฺตํ อุทายึ อเนกปริยาเยน วิครหิตฺวา ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๒ฯ๔": "อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา อายสฺมนฺตํ อุทายึ ปฏิปุจฺฉิ—",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๒ฯ๕": "“สจฺจํ กิร ตฺวํ, อุทายิ, มาตุคามํ ทุฏฺฐุลฺลาหิ วาจาหิ โอภาสสี”ติ? ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๒ฯ๖": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๒ฯ๗": "วิครหิ พุทฺโธ ภควา—",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๒ฯ๘": "“อนนุจฺฉวิกํ, โมฆปุริส, อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๒ฯ๙": "กถญฺหิ นาม ตฺวํ, โมฆปุริส, มาตุคามํ ทุฏฺฐุลฺลาหิ วาจาหิ โอภาสิสฺสสิฯ ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๒ฯ๑๐": "นนุ มยา, โมฆปุริส, อเนกปริยาเยน วิราคาย ธมฺโม เทสิโต โน สราคาย …เป… ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๒ฯ๑๑": "กามปริฬาหานํ วูปสโม อกฺขาโตฯ ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๒ฯ๑๒": "เนตํ, โมฆปุริส, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๒ฯ๑๓": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-สฺสฺ๓:๑ฯ๒ฯ๑๔ฯ๑": "“โย ปน ภิกฺขุ โอติณฺโณ วิปริณเตน จิตฺเตน มาตุคามํ ทุฏฺฐุลฺลาหิ วาจาหิ โอภาเสยฺย ยถา ตํ ยุวา ยุวตึ เมถุนุปสํหิตาหิ, สงฺฆาทิเสโส”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๑": "โย ปนาติ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๒": "โย ยาทิโส …เป… ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๓": "ภิกฺขูติ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๔": "…เป… อยํ อิมสฺมึ อตฺเถ อธิปฺเปโต ภิกฺขูติฯ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๕": "โอติณฺโณ นาม ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๖": "สารตฺโต อเปกฺขวา ปฏิพทฺธจิตฺโตฯ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๗": "วิปริณตนฺติ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๘": "รตฺตมฺปิ จิตฺตํ วิปริณตํ, ทุฏฺฐมฺปิ จิตฺตํ วิปริณตํ มูฬฺหมฺปิ จิตฺตํ วิปริณตํฯ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๙": "อปิ จ รตฺตํ จิตฺตํ อิมสฺมึ อตฺเถ อธิปฺเปตํ วิปริณตนฺติฯ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๑๐": "มาตุคาโม นาม ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๑๑": "มนุสฺสิตฺถี, น ยกฺขี, น เปตี, น ติรจฺฉานคตาฯ วิญฺญู ปฏิพลา สุภาสิตทุพฺภาสิตํ ทุฏฺฐุลฺลาทุฏฺฐุลฺลํ อาชานิตุํฯ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๑๒": "ทุฏฺฐุลฺลา นาม ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๑๓": "วาจา วจฺจมคฺคปสฺสาวมคฺคเมถุนธมฺมปฺปฏิสํยุตฺตา วาจาฯ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๑๔": "โอภาเสยฺยาติ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๑๕": "อชฺฌาจาโร วุจฺจติฯ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๑๖": "ยถา ตํ ยุวา ยุวตินฺติ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๑๗": "ทหโร ทหรึ, ตรุโณ ตรุณึ, กามโภคี กามโภคินึฯ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๑๘": "เมถุนุปสํหิตาหีติ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๑๙": "เมถุนธมฺมปฺปฏิสํยุตฺตาหิฯ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๒๐": "สงฺฆาทิเสโสติ ",
  "ปฺลิ-ตฺวฺ-พุ-วฺพฺ-สฺสฺ๓:๒ฯ๒๑": "…เป… เตนปิ วุจฺจติ สงฺฆาทิเสโสติฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๑": "เทฺว มคฺเค อาทิสฺส วณฺณมฺปิ ภณติ, อวณฺณมฺปิ ภณติ, ยาจติปิ, อายาจติปิ, ปุจฺฉติปิ, ปฏิปุจฺฉติปิ, อาจิกฺขติปิ, อนุสาสติปิ, อกฺโกสติปิฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๒ฯ๑": "วณฺณํ ภณติ นาม ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๓": "เทฺว มคฺเค โถเมติ วณฺเณติ ปสํสติฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๔": "อวณฺณํ ภณติ นาม ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๕": "เทฺว มคฺเค ขุํเสติ วมฺเภติ ครหติฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๖": "ยาจติ นาม ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๗": "เทหิ เม, อรหสิ เม ทาตุนฺติฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๘": "อายาจติ นาม ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๙": "กทา เต มาตา ปสีทิสฺสติ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๑๐": "กทา เต ปิตา ปสีทิสฺสติ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๑๑": "กทา เต เทวตาโย ปสีทิสฺสนฺติ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๑๒": "กทา สุขโณ สุลโย สุมุหุตฺโต ภวิสฺสติ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๑๓": "กทา เต เมถุนํ ธมฺมํ ลภิสฺสามีติฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๑๔": "ปุจฺฉติ นาม ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๑๕": "กถํ ตฺวํ สามิกสฺส เทสิ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๑๖": "กถํ ชารสฺส เทสีติ? ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๑๗": "ปฏิปุจฺฉติ นาม ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๑๘": "เอวํ กิร ตฺวํ สามิกสฺส เทสิ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๑๙": "เอวํ ชารสฺส เทสีติฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๒๐": "อาจิกฺขติ นาม ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๒๑": "ปุฏฺโฐ ภณติ— “เอวํ เทหิฯ เอวํ เทนฺตา สามิกสฺส ปิยา ภวิสฺสติ มนาปา จา”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๒๒": "อนุสาสติ นาม ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๒๓": "อปุฏฺโฐ ภณติ— “เอวํ เทหิฯ เอวํ เทนฺตา สามิกสฺส ปิยา ภวิสฺสติ มนาปา จา”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๒๔": "อกฺโกสติ นาม ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๒๕": "อนิมิตฺตาสิ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๒๖": "นิมิตฺตมตฺตาสิ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๒๗": "อโลหิตาสิ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๒๘": "ธุวโลหิตาสิ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๒๙": "ธุวโจฬาสิ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๓๐": "ปคฺฆรนฺตีสิ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๓๑": "สิขรณีสิ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๓๒": "อิตฺถิปณฺฑกาสิ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๓๓": "เวปุริสิกาสิ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๓๔": "สมฺภินฺนาสิ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๑ฯ๓๕": "อุภโตพฺยญฺชนาสีติฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๒ฯ๑": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๒ฯ๒": "ภิกฺขุ จ นํ อิตฺถิยา วจฺจมคฺคํ ปสฺสาวมคฺคํ อาทิสฺส วณฺณมฺปิ ภณติ อวณฺณมฺปิ ภณติ ยาจติปิ อายาจติปิ ปุจฺฉติปิ ปฏิปุจฺฉติปิ อาจิกฺขติปิ อนุสาสติปิ อกฺโกสติปิ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๒ฯ๓": "…เป…ฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๒ฯ๔ฯ๑": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๒ฯ๕": "ภิกฺขุ จ นํ ทฺวินฺนํ อิตฺถีนํ วจฺจมคฺคํ ปสฺสาวมคฺคํ อาทิสฺส วณฺณมฺปิ ภณติ อวณฺณมฺปิ ภณติ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๒ฯ๖": "อกฺโกสติปิ, อาปตฺติ ทฺวินฺนํ สงฺฆาทิเสสานํฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๒ฯ๗": "…เป… ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๒ฯ๘ฯ๑": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๒ฯ๙": "ภิกฺขุ จ นํ อุภินฺนํ วจฺจมคฺคํ ปสฺสาวมคฺคํ อาทิสฺส วณฺณมฺปิ ภณติ อวณฺณมฺปิ ภณติ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๒ฯ๑๐": "อกฺโกสติปิ, อาปตฺติ สงฺฆาทิเสเสน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๒ฯ๑๑": "…เป… ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๓ฯ๑": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๓ฯ๒": "ภิกฺขุ จ นํ อิตฺถิยา วจฺจมคฺคํ ปสฺสาวมคฺคํ ฐเปตฺวา อธกฺขกํ อุพฺภชาณุมณฺฑลํ อาทิสฺส วณฺณมฺปิ ภณติ อวณฺณมฺปิ ภณติ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๓ฯ๓": "อกฺโกสติปิ, อาปตฺติ ถุลฺลจฺจยสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๓ฯ๔": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๓ฯ๕": "ภิกฺขุ จ นํ ทฺวินฺนํ อิตฺถีนํ วจฺจมคฺคํ ปสฺสาวมคฺคํ ฐเปตฺวา อธกฺขกํ อุพฺภชาณุมณฺฑลํ อาทิสฺส วณฺณมฺปิ ภณติ อวณฺณมฺปิ ภณติ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๓ฯ๖": "อกฺโกสติปิ, อาปตฺติ ทฺวินฺนํ ถุลฺลจฺจยานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๓ฯ๗": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๓ฯ๘": "ภิกฺขุ จ นํ อุภินฺนํ วจฺจมคฺคํ ปสฺสาวมคฺคํ ฐเปตฺวา อธกฺขกํ อุพฺภชาณุมณฺฑลํ อาทิสฺส วณฺณมฺปิ ภณติ อวณฺณมฺปิ ภณติ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๓ฯ๙": "อกฺโกสติปิ, อาปตฺติ ถุลฺลจฺจเยน ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๔ฯ๑": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๔ฯ๒": "ภิกฺขุ จ นํ อิตฺถิยา อุพฺภกฺขกํ อโธชาณุมณฺฑลํ อาทิสฺส วณฺณมฺปิ ภณติ อวณฺณมฺปิ ภณติ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๔ฯ๓": "อกฺโกสติปิ, อาปตฺติ ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๔ฯ๔": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๔ฯ๕": "ภิกฺขุ จ นํ ทฺวินฺนํ อิตฺถีนํ อุพฺภกฺขกํ อโธชาณุมณฺฑลํ อาทิสฺส วณฺณมฺปิ ภณติ อวณฺณมฺปิ ภณติ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๔ฯ๖": "อกฺโกสติปิ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๔ฯ๗": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๔ฯ๘": "ภิกฺขุ จ นํ อุภินฺนํ อุพฺภกฺขกํ อโธชาณุมณฺฑลํ อาทิสฺส วณฺณมฺปิ ภณติ อวณฺณมฺปิ ภณติ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๔ฯ๙": "อกฺโกสติปิ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๕ฯ๑": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๕ฯ๒": "ภิกฺขุ จ นํ อิตฺถิยา กายปฏิพทฺธํ อาทิสฺส วณฺณมฺปิ ภณติ อวณฺณมฺปิ ภณติ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๕ฯ๓": "อกฺโกสติปิ, อาปตฺติ ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๕ฯ๔": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๕ฯ๕": "ภิกฺขุ จ นํ ทฺวินฺนํ อิตฺถีนํ กายปฏิพทฺธํ อาทิสฺส วณฺณมฺปิ ภณติ อวณฺณมฺปิ ภณติ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๕ฯ๖": "อกฺโกสติปิ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๕ฯ๗": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๕ฯ๘": "ภิกฺขุ จ นํ อุภินฺนํ กายปฏิพทฺธํ อาทิสฺส วณฺณมฺปิ ภณติ อวณฺณมฺปิ ภณติ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๕ฯ๙": "อกฺโกสติปิ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๖ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๖ฯ๒": "อตฺถปุเรกฺขารสฺส, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๖ฯ๓": "ธมฺมปุเรกฺขารสฺส, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๖ฯ๔": "อนุสาสนิปุเรกฺขารสฺส, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๖ฯ๕": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๖ฯ๖": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๖ฯ๗": "๓ฯ๑ฯ วินีตวตฺถุอุทฺทานคาถา ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๖ฯ๘": "โลหิตํ กกฺกสากิณฺณํ, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๖ฯ๙": "ขรํ ทีฆญฺจ วาปิตํ; ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๖ฯ๑๐": "กจฺจิ สํสีทติ มคฺโค, ",
  "ปฺลิ-ตฺวฺ-พุ-วฺพฺ-สฺสฺ๓:๓ฯ๖ฯ๑๑": "สทฺธา ทาเนน กมฺมุนาติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑ฯ๐": "๓ฯ๒ฯ วินีตวตฺถุ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑ฯ๑": "เตน โข ปน สมเยน อญฺญตรา อิตฺถี นวรตฺตํ กมฺพลํ ปารุตา โหติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑ฯ๒": "อญฺญตโร ภิกฺขุ สารตฺโต ตํ อิตฺถึ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑ฯ๓": "“โลหิตํ โข เต, ภคินี”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑ฯ๔": "สา น ปฏิวิชานิฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑ฯ๕": "“อามายฺย, นวรตฺโต กมฺพโล”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑ฯ๖": "ตสฺส กุกฺกุจฺจํ อโหสิ “ภควตา สิกฺขาปทํ ปญฺญตฺตํ, กจฺจิ นุ โข อหํ สงฺฆาทิเสสํ อาปตฺตึ อาปนฺโน”ติ? ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑ฯ๗": "ภควโต เอตมตฺถํ อาโรเจสิฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑ฯ๘": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑ฯ๙": "อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๒ฯ๑": "เตน โข ปน สมเยน อญฺญตรา อิตฺถี ขรกมฺพลํ ปารุตา โหติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๒ฯ๒": "อญฺญตโร ภิกฺขุ สารตฺโต ตํ อิตฺถึ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๒ฯ๓": "“กกฺกสโลมํ โข เต, ภคินี”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๒ฯ๔": "สา น ปฏิวิชานิฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๒ฯ๕": "“อามายฺย, ขรกมฺพโล”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๒ฯ๖": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๒ฯ๗": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๒ฯ๘": "อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๓ฯ๑": "เตน โข ปน สมเยน อญฺญตรา อิตฺถี นวาวุตํ กมฺพลํ ปารุตา โหติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๓ฯ๒": "อญฺญตโร ภิกฺขุ สารตฺโต ตํ อิตฺถึ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๓ฯ๓": "“อากิณฺณโลมํ โข เต, ภคินี”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๓ฯ๔": "สา น ปฏิวิชานิฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๓ฯ๕": "“อามายฺย, นวาวุโต กมฺพโล”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๓ฯ๖": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๓ฯ๗": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๓ฯ๘": "อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๔ฯ๑": "เตน โข ปน สมเยน อญฺญตรา อิตฺถี ขรกมฺพลกํ ปารุตา โหติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๔ฯ๒": "อญฺญตโร ภิกฺขุ สารตฺโต ตํ อิตฺถึ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๔ฯ๓": "“ขรโลมํ โข เต, ภคินี”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๔ฯ๔": "สา น ปฏิวิชานิฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๔ฯ๕": "“อามายฺย, ขรกมฺพลโก”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๔ฯ๖": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๔ฯ๗": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๔ฯ๘": "อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๕ฯ๑": "เตน โข ปน สมเยน อญฺญตรา อิตฺถี ปาวารํ ปารุตา โหติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๕ฯ๒": "อญฺญตโร ภิกฺขุ สารตฺโต ตํ อิตฺถึ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๕ฯ๓": "“ทีฆโลมํ โข เต, ภคินี”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๕ฯ๔": "สา น ปฏิวิชานิฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๕ฯ๕": "“อามายฺย, ปาวาโร”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๕ฯ๖": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๕ฯ๗": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๕ฯ๘": "อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๖ฯ๑": "เตน โข ปน สมเยน อญฺญตรา อิตฺถี เขตฺตํ วปาเปตฺวา อาคจฺฉติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๖ฯ๒": "อญฺญตโร ภิกฺขุ สารตฺโต ตํ อิตฺถึ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๖ฯ๓": "“วาปิตํ โข เต, ภคินี”ติ? ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๖ฯ๔": "สา น ปฏิวิชานิฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๖ฯ๕": "“อามายฺย, โน จ โข ปฏิวุตฺตนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๖ฯ๖": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๖ฯ๗": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๖ฯ๘": "อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๗ฯ๑": "เตน โข ปน สมเยน อญฺญตโร ภิกฺขุ ปริพฺพาชิกํ ปฏิปเถ ปสฺสิตฺวา สารตฺโต ตํ ปริพฺพาชิกํ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๗ฯ๒": "“กจฺจิ, ภคินิ, มคฺโค สํสีทตี”ติ? ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๗ฯ๓": "สา น ปฏิวิชานิฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๗ฯ๔": "“อาม, ภิกฺขุ, ปฏิปชฺชิสฺสสี”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๗ฯ๕": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๗ฯ๖": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๗ฯ๗": "อาปตฺติ ถุลฺลจฺจยสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๘ฯ๑": "เตน โข ปน สมเยน อญฺญตโร ภิกฺขุ สารตฺโต อญฺญตรํ อิตฺถึ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๘ฯ๒": "“สทฺธาสิ ตฺวํ, ภคินิฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๘ฯ๓": "อปิ จ ยํ สามิกสฺส เทสิ ตํ นามฺหากํ เทสี”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๘ฯ๔": "“กึ, ภนฺเต”ติ? ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๘ฯ๕": "“เมถุนธมฺมนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๘ฯ๖": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๘ฯ๗": "“อาปตฺตึ ตฺวํ, ภิกฺขุ, อาปนฺโน สงฺฆาทิเสสนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๙ฯ๑": "เตน โข ปน สมเยน อญฺญตโร ภิกฺขุ สารตฺโต อญฺญตรํ อิตฺถึ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๙ฯ๒": "“สทฺธาสิ ตฺวํ, ภคินิฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๙ฯ๓": "อปิ จ ยํ อคฺคทานํ ตํ นามฺหากํ เทสี”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๙ฯ๔": "“กึ, ภนฺเต, อคฺคทานนฺ”ติ? ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๙ฯ๕": "“เมถุนธมฺมนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๙ฯ๖": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๙ฯ๗": "“อาปตฺตึ ตฺวํ, ภิกฺขุ, อาปนฺโน สงฺฆาทิเสสนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑๐ฯ๑": "เตน โข ปน สมเยน อญฺญตรา อิตฺถี กมฺมํ กโรติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑๐ฯ๒": "อญฺญตโร ภิกฺขุ สารตฺโต ตํ อิตฺถึ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑๐ฯ๓": "“ติฏฺฐ, ภคินิ, อหํ กริสฺสามี”ติ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑๐ฯ๔": "นิสีท, ภคินิ, อหํ กริสฺสามี”ติ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑๐ฯ๕": "นิปชฺช, ภคินิ, อหํ กริสฺสามี”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑๐ฯ๖": "สา น ปฏิวิชานิฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑๐ฯ๗": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑๐ฯ๘": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑๐ฯ๙": "อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๓:๔ฯ๑๐ฯ๑๐": "ทุฏฺฐุลฺลวาจาสิกฺขาปทํ นิฏฺฐิตํ ตติยํฯ "
}
