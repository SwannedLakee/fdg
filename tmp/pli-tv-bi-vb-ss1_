{
  "ปฺลิ-ตฺวฺ-พิ-วฺพฺ-สฺสฺ๑:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-สฺสฺ๑:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-สฺสฺ๑:๐ฯ๓": "สงฺฆาทิเสสกณฺฑ ",
  "ปฺลิ-ตฺวฺ-พิ-วฺพฺ-สฺสฺ๑:๐ฯ๔": "๑ฯ อุสฺสยวาทิกาสิกฺขาปท ",
  "ปฺลิ-ตฺวฺ-พิ-วฺพฺ-สฺสฺ๑:๐ฯ๕": "อิเม โข ปนายฺยาโย สตฺตรส สงฺฆาทิเสสา ธมฺมา อุทฺเทสํ อาคจฺฉนฺติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๒": "เตน โข ปน สมเยน อญฺญตโร อุปาสโก ภิกฺขุนิสงฺฆสฺส อุโทสิตํ ทตฺวา กาลงฺกโต โหติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๓": "ตสฺส เทฺว ปุตฺตา โหนฺติ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๔": "เอโก อสฺสทฺโธ อปฺปสนฺโน, เอโก สทฺโธ ปสนฺโนฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๕": "เต เปตฺติกํ สาปเตยฺยํ วิภชึสุฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๖": "อถ โข โส อสฺสทฺโธ อปฺปสนฺโน ตํ สทฺธํ ปสนฺนํ เอตทโวจ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๗": "“อมฺหากํ อุโทสิโต, ตํ ภาเชมา”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๘": "เอวํ วุตฺเต, โส สทฺโธ ปสนฺโน ตํ อสฺสทฺธํ อปฺปสนฺนํ เอตทโวจ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๙": "“มาโยฺย, เอวํ อวจฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๑๐": "อมฺหากํ ปิตุนา ภิกฺขุนิสงฺฆสฺส ทินฺโน”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๑๑": "ทุติยมฺปิ โข โส อสฺสทฺโธ อปฺปสนฺโน ตํ สทฺธํ ปสนฺนํ เอตทโวจ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๑๒": "“อมฺหากํ อุโทสิโต, ตํ ภาเชมา”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๑๓": "อถ โข โส สทฺโธ ปสนฺโน ตํ อสฺสทฺธํ อปฺปสนฺนํ เอตทโวจ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๑๔": "“มาโยฺย, เอวํ อวจฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๑๕": "อมฺหากํ ปิตุนา ภิกฺขุนิสงฺฆสฺส ทินฺโน”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๑๖": "ตติยมฺปิ โข โส อสฺสทฺโธ อปฺปสนฺโน ตํ สทฺธํ ปสนฺนํ เอตทโวจ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๑๗": "“อมฺหากํ อุโทสิโต, ตํ ภาเชมา”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๑๘": "อถ โข โส สทฺโธ ปสนฺโน—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๑๙": "“สเจ มยฺหํ ภวิสฺสติ, อหมฺปิ ภิกฺขุนิสงฺฆสฺส ทสฺสามี”ติ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๒๐": "ตํ อสฺสทฺธํ อปฺปสนฺนํ เอตทโวจ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๒๑": "“ภาเชมา”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๒๒": "อถ โข โส อุโทสิโต เตหิ ภาชียมาโน ตสฺส อสฺสทฺธสฺส อปฺปสนฺนสฺส ปาปุณาติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๒๓": "อถ โข โส อสฺสทฺโธ อปฺปสนฺโน ภิกฺขุนิโย อุปสงฺกมิตฺวา เอตทโวจ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๒๔": "“นิกฺขมถาเยฺย, อมฺหากํ อุโทสิโต”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๒๕": "เอวํ วุตฺเต ถุลฺลนนฺทา ภิกฺขุนี ตํ ปุริสํ เอตทโวจ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๒๖": "“มาโยฺย, เอวํ อวจ, ตุมฺหากํ ปิตุนา ภิกฺขุนิสงฺฆสฺส ทินฺโน”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๒๗": "“ทินฺโน น ทินฺโน”ติ โวหาริเก มหามตฺเต ปุจฺฉึสุฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๒๘": "มหามตฺตา เอวมาหํสุ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๒๙": "“โก, อเยฺย, ชานาติ ภิกฺขุนิสงฺฆสฺส ทินฺโน”ติ? ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๓๐": "เอวํ วุตฺเต, ถุลฺลนนฺทา ภิกฺขุนี เต มหามตฺเต เอตทโวจ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๓๑": "“อปิ นายฺยา ตุเมฺหหิ ทิฏฺฐํ วา สุตํ วา สกฺขึ ฐปยิตฺวา ทานํ ทิยฺยมานนฺ”ติ? ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๓๒": "อถ โข เต มหามตฺตา—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๓๓": "“สจฺจํ โข อยฺยา อาหา”ติ ตํ อุโทสิตํ ภิกฺขุนิสงฺฆสฺส อกํสุฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๓๔": "อถ โข โส ปุริโส ปราชิโต อุชฺฌายติ ขิยฺยติ วิปาเจติ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๓๕": "“อสฺสมณิโย อิมา มุณฺฑา พนฺธกินิโยฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๓๖": "กถญฺหิ นาม อมฺหากํ อุโทสิตํ อจฺฉินฺทาเปสฺสนฺตี”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๓๗": "ถุลฺลนนฺทา ภิกฺขุนี มหามตฺตานํ เอตมตฺถํ อาโรเจสิฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๓๘": "มหามตฺตา ตํ ปุริสํ ทณฺฑาเปสุํฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๓๙": "อถ โข โส ปุริโส ทณฺฑิโต ภิกฺขุนุปสฺสยสฺส อวิทูเร อาชีวกเสยฺยํ การาเปตฺวา อาชีวเก อุโยฺยเชสิ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๔๐": "“เอตา ภิกฺขุนิโย อจฺจาวทถา”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๔๑": "ถุลฺลนนฺทา ภิกฺขุนี มหามตฺตานํ เอตมตฺถํ อาโรเจสิฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๔๒": "มหามตฺตา ตํ ปุริสํ พนฺธาเปสุํฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๔๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๔๔": "“ปฐมํ ภิกฺขุนิโย อุโทสิตํ อจฺฉินฺทาเปสุํ, ทุติยํ ทณฺฑาเปสุํ, ตติยํ พนฺธาเปสุํฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๔๕": "อิทานิ ฆาตาเปสฺสนฺตี”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๔๖": "อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๔๗": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๔๘": "“กถญฺหิ นาม อยฺยา ถุลฺลนนฺทา อุสฺสยวาทิกา วิหริสฺสตี”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๔๙": "อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํ …เป… ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๕๐": "“สจฺจํ กิร, ภิกฺขเว, ถุลฺลนนฺทา ภิกฺขุนี อุสฺสยวาทิกา วิหรตี”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๕๑": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๕๒": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๕๓": "กถญฺหิ นาม, ภิกฺขเว, ถุลฺลนนฺทา ภิกฺขุนี อุสฺสยวาทิกา วิหริสฺสติฯ ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๕๔": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๕๕": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-สฺสฺ๑:๑ฯ๕๖ฯ๑": "“ยา ปน ภิกฺขุนี อุสฺสยวาทิกา วิหเรยฺย คหปตินา วา คหปติปุตฺเตน วา ทาเสน วา กมฺมกาเรน วา อนฺตมโส สมณปริพฺพาชเกนาปิ, อยํ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสนฺ”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๔": "…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๕": "อุสฺสยวาทิกา นาม ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๖": "อฑฺฑการิกา วุจฺจติฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๗": "คหปติ นาม ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๘": "โย โกจิ อคารํ อชฺฌาวสติฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๙": "คหปติปุตฺโต นาม ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๑๐": "เย เกจิ ปุตฺตภาตโรฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๑๑": "ทาโส นาม ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๑๒": "อนฺโตชาโต ธนกฺกีโต กรมรานีโตฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๑๓": "กมฺมกาโร นาม ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๑๔": "ภฏโก อาหตโกฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๑๕": "สมณปริพฺพาชโก นาม ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๑๖": "ภิกฺขุญฺจ ภิกฺขุนิญฺจ สิกฺขมานญฺจ สามเณรญฺจ สามเณริญฺจ ฐเปตฺวา โย โกจิ ปริพฺพาชกสมาปนฺโนฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๑๗": "อฑฺฑํ กริสฺสามีติ ทุติยํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๑๘": "เอกสฺส อาโรเจติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๑๙": "ทุติยสฺส อาโรเจติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๒๐": "อฑฺฑปริโยสาเน อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๒๑": "ปฐมาปตฺติกนฺติ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๒๒": "สห วตฺถุชฺฌาจารา อาปชฺชติ อสมนุภาสนายฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๒๓": "นิสฺสารณียนฺติ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๒๔": "สงฺฆมฺหา นิสฺสารียติฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๒๕": "สงฺฆาทิเสสนฺติ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๒๖": "สงฺโฆว ตสฺสา อาปตฺติยา มานตฺตํ เทติ มูลาย ปฏิกสฺสติ อพฺเภติ, น สมฺพหุลา น เอกา ภิกฺขุนีฯ เตน วุจฺจติ “สงฺฆาทิเสโส”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๑ฯ๒๗": "ตเสฺสว อาปตฺตินิกายสฺส นามกมฺมํ อธิวจนํฯ เตนปิ วุจฺจติ “สงฺฆาทิเสโส”ติฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๒ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๒ฯ๒": "มนุเสฺสหิ อากฑฺฒียมานา คจฺฉติ, ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๒ฯ๓": "อารกฺขํ ยาจติ, ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๒ฯ๔": "อโนทิสฺส อาจิกฺขติ, ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๒ฯ๕": "อุมฺมตฺติกาย …เป… ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๒ฯ๖": "",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๒ฯ๗": "",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๒ฯ๘": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-สฺสฺ๑:๒ฯ๒ฯ๙": "ปฐมสงฺฆาทิเสสสิกฺขาปทํ นิฏฺฐิตํฯ "
}
