{
  "ปฺลิ-ตฺวฺ-พิ-วฺพฺ-สฺสฺ๕:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-สฺสฺ๕:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-สฺสฺ๕:๐ฯ๓": "สงฺฆาทิเสสกณฺฑ ",
  "ปฺลิ-ตฺวฺ-พิ-วฺพฺ-สฺสฺ๕:๐ฯ๔": "๕ฯ โภชนปฏิคฺคหณสิกฺขาปท ",
  "ปฺลิ-ตฺวฺ-พิ-วฺพฺ-สฺสฺ๕:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-สฺสฺ๕:๑ฯ๒": "เตน โข ปน สมเยน สุนฺทรีนนฺทา ภิกฺขุนี อภิรูปา โหติ ทสฺสนียา ปาสาทิกาฯ ",
  "ปฺลิ-ตฺวฺ-พิ-วฺพฺ-สฺสฺ๕:๑ฯ๓": "มนุสฺสา ภตฺตคฺเค สุนฺทรีนนฺทํ ภิกฺขุนึ ปสฺสิตฺวา อวสฺสุตา อวสฺสุตาย สุนฺทรีนนฺทาย ภิกฺขุนิยา อคฺคมคฺคานิ โภชนานิ เทนฺติฯ ",
  "ปฺลิ-ตฺวฺ-พิ-วฺพฺ-สฺสฺ๕:๑ฯ๔": "สุนฺทรีนนฺทา ภิกฺขุนี ยาวทตฺถํ ภุญฺชติ; ",
  "ปฺลิ-ตฺวฺ-พิ-วฺพฺ-สฺสฺ๕:๑ฯ๕": "อญฺญา ภิกฺขุนิโย น จิตฺตรูปํ ลภนฺติฯ ",
  "ปฺลิ-ตฺวฺ-พิ-วฺพฺ-สฺสฺ๕:๑ฯ๖": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-สฺสฺ๕:๑ฯ๗": "“กถญฺหิ นาม อยฺยา สุนฺทรีนนฺทา อวสฺสุตา อวสฺสุตสฺส ปุริสปุคฺคลสฺส หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ขาทิสฺสติ ภุญฺชิสฺสตี”ติ …เป… ",
  "ปฺลิ-ตฺวฺ-พิ-วฺพฺ-สฺสฺ๕:๑ฯ๘": "“สจฺจํ กิร, ภิกฺขเว, สุนฺทรีนนฺทา ภิกฺขุนี อวสฺสุตา อวสฺสุตสฺส ปุริสปุคฺคลสฺส หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ขาทติ ภุญฺชตี”ติ? ",
  "ปฺลิ-ตฺวฺ-พิ-วฺพฺ-สฺสฺ๕:๑ฯ๙": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-สฺสฺ๕:๑ฯ๑๐": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-สฺสฺ๕:๑ฯ๑๑": "กถญฺหิ นาม, ภิกฺขเว, สุนฺทรีนนฺทา ภิกฺขุนี อวสฺสุตา อวสฺสุตสฺส ปุริสปุคฺคลสฺส หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ขาทิสฺสติ ภุญฺชิสฺสติฯ ",
  "ปฺลิ-ตฺวฺ-พิ-วฺพฺ-สฺสฺ๕:๑ฯ๑๒": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-สฺสฺ๕:๑ฯ๑๓": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-สฺสฺ๕:๑ฯ๑๔ฯ๑": "“ยา ปน ภิกฺขุนี อวสฺสุตา อวสฺสุตสฺส ปุริสปุคฺคลสฺส หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ขาเทยฺย วา ภุญฺเชยฺย วา, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสนฺ”ติฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๔": "…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๕": "อวสฺสุตา นาม ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๖": "สารตฺตา อเปกฺขวตี ปฏิพทฺธจิตฺตาฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๗": "อวสฺสุโต นาม ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๘": "สารตฺโต อเปกฺขวา ปฏิพทฺธจิตฺโตฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๙": "ปุริสปุคฺคโล นาม ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๑๐": "มนุสฺสปุริโส, น ยกฺโข น เปโต น ติรจฺฉานคโต, วิญฺญู ปฏิพโล สารชฺชิตุํฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๑๑": "ขาทนียํ นาม ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๑๒": "ปญฺจ โภชนานิ อุทกทนฺตโปนํ ฐเปตฺวา อวเสสํ ขาทนียํ นามฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๑๓": "โภชนียํ นาม ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๑๔": "ปญฺจ โภชนานิ—โอทโน, กุมฺมาโส, สตฺตุ, มจฺโฉ, มํสํฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๑๕": "“ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๑๖": "อชฺโฌหาเร อชฺโฌหาเร อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๑๗": "อยมฺปีติ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๑๘": "ปุริมาโย อุปาทาย วุจฺจติฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๑๙": "ปฐมาปตฺติกนฺติ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๒๐": "สห วตฺถุชฺฌาจารา อาปชฺชติ อสมนุภาสนายฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๒๑": "นิสฺสารณียนฺติ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๒๒": "สงฺฆมฺหา นิสฺสารียติฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๒๓": "สงฺฆาทิเสโสติ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๑ฯ๒๔": "…เป… เตนปิ วุจฺจติ สงฺฆาทิเสโสติฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๒ฯ๑": "อุทกทนฺตโปนํ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๒ฯ๒": "เอกโตอวสฺสุเต “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๒ฯ๓": "อชฺโฌหาเร อชฺโฌหาเร อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๒ฯ๔": "อุทกทนฺตโปนํ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๒ฯ๕": "อุภโตอวสฺสุเต ยกฺขสฺส วา เปตสฺส วา ปณฺฑกสฺส วา ติรจฺฉานคตมนุสฺสวิคฺคหสฺส วา หตฺถโต “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๒ฯ๖": "อชฺโฌหาเร อชฺโฌหาเร อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๒ฯ๗": "อุทกทนฺตโปนํ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๒ฯ๘": "เอกโตอวสฺสุเต “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๒ฯ๙": "อชฺโฌหาเร อชฺโฌหาเร อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๒ฯ๑๐": "อุทกทนฺตโปนํ ปฏิคฺคณฺหาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๓ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๓ฯ๒": "อุภโตอนวสฺสุตา โหนฺติ, ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๓ฯ๓": "“อนวสฺสุโต”ติ ชานนฺตี ปฏิคฺคณฺหาติ, ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๓ฯ๔": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๓ฯ๕": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-สฺสฺ๕:๒ฯ๓ฯ๖": "ปญฺจมสงฺฆาทิเสสสิกฺขาปทํ นิฏฺฐิตํฯ "
}
