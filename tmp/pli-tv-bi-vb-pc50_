{
  "ปฺลิ-ตฺวฺ-พิ-วฺพฺ-ปฺจฺ๕๐:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-ปฺจฺ๕๐:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-ปฺจฺ๕๐:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พิ-วฺพฺ-ปฺจฺ๕๐:๐ฯ๔": "จิตฺตาคารวคฺค ",
  "ปฺลิ-ตฺวฺ-พิ-วฺพฺ-ปฺจฺ๕๐:๐ฯ๕": "๕๐ฯ ติรจฺฉานวิชฺชาวาจนสิกฺขาปท ",
  "ปฺลิ-ตฺวฺ-พิ-วฺพฺ-ปฺจฺ๕๐:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-ปฺจฺ๕๐:๑ฯ๒": "เตน โข ปน สมเยน ฉพฺพคฺคิยา ภิกฺขุนิโย ติรจฺฉานวิชฺชํ วาเจนฺติฯ ",
  "ปฺลิ-ตฺวฺ-พิ-วฺพฺ-ปฺจฺ๕๐:๑ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-ปฺจฺ๕๐:๑ฯ๔": "“กถญฺหิ นาม ภิกฺขุนิโย ติรจฺฉานวิชฺชํ วาเจสฺสนฺติ, เสยฺยถาปิ คิหินิโย กามโภคินิโย”ติฯ ",
  "ปฺลิ-ตฺวฺ-พิ-วฺพฺ-ปฺจฺ๕๐:๑ฯ๕": "อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พิ-วฺพฺ-ปฺจฺ๕๐:๑ฯ๖": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-ปฺจฺ๕๐:๑ฯ๗": "“กถญฺหิ นาม ฉพฺพคฺคิยา ภิกฺขุนิโย ติรจฺฉานวิชฺชํ วาเจสฺสนฺตี”ติ …เป… ",
  "ปฺลิ-ตฺวฺ-พิ-วฺพฺ-ปฺจฺ๕๐:๑ฯ๘": "“สจฺจํ กิร, ภิกฺขเว, ฉพฺพคฺคิยา ภิกฺขุนิโย ติรจฺฉานวิชฺชํ วาเจนฺตี”ติ? ",
  "ปฺลิ-ตฺวฺ-พิ-วฺพฺ-ปฺจฺ๕๐:๑ฯ๙": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-ปฺจฺ๕๐:๑ฯ๑๐": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-ปฺจฺ๕๐:๑ฯ๑๑": "กถญฺหิ นาม, ภิกฺขเว, ฉพฺพคฺคิยา ภิกฺขุนิโย ติรจฺฉานวิชฺชํ วาเจสฺสนฺติฯ ",
  "ปฺลิ-ตฺวฺ-พิ-วฺพฺ-ปฺจฺ๕๐:๑ฯ๑๒": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-ปฺจฺ๕๐:๑ฯ๑๓": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-ปฺจฺ๕๐:๑ฯ๑๔ฯ๑": "“ยา ปน ภิกฺขุนี ติรจฺฉานวิชฺชํ วาเจยฺย, ปาจิตฺติยนฺ”ติฯ ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๔": "…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๕": "ติรจฺฉานวิชฺชา นาม ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๖": "ยํ กิญฺจิ พาหิรกํ อนตฺถสํหิตํฯ ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๗": "วาเจยฺยาติ ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๘": "ปเทน วาเจติ, ปเท ปเท อาปตฺติ ปาจิตฺติยสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๙": "อกฺขราย วาเจติ, อกฺขรกฺขราย อาปตฺติ ปาจิตฺติยสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๑๐ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๑๑": "เลขํ วาเจติ, ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๑๒": "ธารณํ วาเจติ, ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๑๓": "คุตฺตตฺถาย ปริตฺตํ วาเจติ, ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๑๔": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๑๕": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๑๖": "ทสมสิกฺขาปทํ นิฏฺฐิตํฯ ",
  "ปฺลิ-ตฺวฺ-พิ-วฺพฺ-ปฺจฺ๕๐:๒ฯ๑๗": "จิตฺตาคารวคฺโค ปญฺจโมฯ "
}
