{
  "ปฺลิ-ตฺวฺ-พิ-วฺพฺ-สฺกฺ๑:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-สฺกฺ๑:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-สฺกฺ๑:๐ฯ๓": "เสขิยกณฺฑ ",
  "ปฺลิ-ตฺวฺ-พิ-วฺพฺ-สฺกฺ๑:๐ฯ๔": "ปริมณฺฑลวคฺค ",
  "ปฺลิ-ตฺวฺ-พิ-วฺพฺ-สฺกฺ๑:๐ฯ๕": "๑ฯ ปริมณฺฑลสิกฺขาปท ",
  "ปฺลิ-ตฺวฺ-พิ-วฺพฺ-สฺกฺ๑:๐ฯ๖": "อิเม โข ปนายฺยาโย เสขิยา ธมฺมา อุทฺเทสํ อาคจฺฉนฺติฯ ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๒": "เตน โข ปน สมเยน ฉพฺพคฺคิยา ภิกฺขุนิโย ปุรโตปิ ปจฺฉโตปิ โอลมฺเพนฺตี นิวาเสนฺติฯ ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๓": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๔": "“กถญฺหิ นาม ภิกฺขุนิโย ปุรโตปิ ปจฺฉโตปิ โอลมฺเพนฺตี นิวาเสสฺสนฺติ, เสยฺยถาปิ คิหินิโย กามโภคินิโย”ติฯ ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๕": "อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๖": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๗": "“กถญฺหิ นาม ฉพฺพคฺคิยา ภิกฺขุนิโย ปุรโตปิ ปจฺฉโตปิ โอลมฺเพนฺตี นิวาเสสฺสนฺตี”ติ …เป… ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๘": "“สจฺจํ กิร, ภิกฺขเว, ฉพฺพคฺคิยา ภิกฺขุนิโย ปุรโตปิ ปจฺฉโตปิ โอลมฺเพนฺตี นิวาเสนฺตี”ติ? ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๙": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๑๐": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๑๑": "กถญฺหิ นาม, ภิกฺขเว, ฉพฺพคฺคิยา ภิกฺขุนิโย ปุรโตปิ ปจฺฉโตปิ โอลมฺเพนฺตี นิวาเสสฺสนฺติฯ ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๑๒": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๑๓": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๑๔ฯ๑": "“ปริมณฺฑลํ นิวาเสสฺสามีติ สิกฺขา กรณียา”ติฯ ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๑๕": "ปริมณฺฑลํ นิวาเสตพฺพํ นาภิมณฺฑลํ ชาณุมณฺฑลํ ปฏิจฺฉาเทนฺติยาฯ ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๑๖": "ยา อนาทริยํ ปฏิจฺจ ปุรโต วา ปจฺฉโต วา โอลมฺเพนฺตี นิวาเสติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๑๗ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๑๘": "อสญฺจิจฺจ, ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๑๙": "อสฺสติยา, ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๒๐": "อชานนฺติยา, ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๒๑": "คิลานาย, ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๒๒": "อาปทาสุ, ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๒๓": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๒๔": "อาทิกมฺมิกายาติ …เป… ",
  "ปฺลิ-ตฺวฺ-พิ-วฺพฺ-สฺกฺ๑:๑ฯ๒๕": "(สงฺขิตฺตํฯ) "
}
