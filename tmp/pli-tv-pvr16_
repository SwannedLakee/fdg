{
  "ปฺลิ-ตฺวฺ-ปฺวฺรฺ๑๖:๐ฯ๑": "ปริวาร ",
  "ปฺลิ-ตฺวฺ-ปฺวฺรฺ๑๖:๐ฯ๒": "๑๖ฯ กถินเภท ",
  "ปฺลิ-ตฺวฺ-ปฺวฺรฺ๑๖:๐ฯ๓": "๑ฯ กถินอตฺถตาทิ ",
  "ปฺลิ-ตฺวฺ-ปฺวฺรฺ๑๖:๑ฯ๑": "กสฺส กถินํ อนตฺถตํ? ",
  "ปฺลิ-ตฺวฺ-ปฺวฺรฺ๑๖:๑ฯ๒": "กสฺส กถินํ อตฺถตํ? ",
  "ปฺลิ-ตฺวฺ-ปฺวฺรฺ๑๖:๑ฯ๓": "กินฺติ กถินํ อนตฺถตํ? ",
  "ปฺลิ-ตฺวฺ-ปฺวฺรฺ๑๖:๑ฯ๔": "กินฺติ กถินํ อตฺถตํ? ",
  "ปฺลิ-ตฺวฺ-ปฺวฺรฺ๑๖:๒ฯ๑": "กสฺส กถินํ อนตฺถตนฺติ? ",
  "ปฺลิ-ตฺวฺ-ปฺวฺรฺ๑๖:๒ฯ๒": "ทฺวินฺนํ ปุคฺคลานํ อนตฺถตํ โหติ กถินํ—",
  "ปฺลิ-ตฺวฺ-ปฺวฺรฺ๑๖:๒ฯ๓": "อนตฺถารกสฺส จ อนนุโมทกสฺส จฯ ",
  "ปฺลิ-ตฺวฺ-ปฺวฺรฺ๑๖:๒ฯ๔": "อิเมสํ ทฺวินฺนํ ปุคฺคลานํ อนตฺถตํ โหติ กถินํฯ ",
  "ปฺลิ-ตฺวฺ-ปฺวฺรฺ๑๖:๓ฯ๑": "กสฺส กถินํ อตฺถตนฺติ? ",
  "ปฺลิ-ตฺวฺ-ปฺวฺรฺ๑๖:๓ฯ๒": "ทฺวินฺนํ ปุคฺคลานํ อตฺถตํ โหติ กถินํ—",
  "ปฺลิ-ตฺวฺ-ปฺวฺรฺ๑๖:๓ฯ๓": "อตฺถารกสฺส จ อนุโมทกสฺส จฯ ",
  "ปฺลิ-ตฺวฺ-ปฺวฺรฺ๑๖:๓ฯ๔": "อิเมสํ ทฺวินฺนํ ปุคฺคลานํ อตฺถตํ โหติ กถินํฯ ",
  "ปฺลิ-ตฺวฺ-ปฺวฺรฺ๑๖:๔ฯ๑": "กินฺติ กถินํ อนตฺถตนฺติ? ",
  "ปฺลิ-ตฺวฺ-ปฺวฺรฺ๑๖:๔ฯ๒": "จตุวีสติยา อากาเรหิ อนตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๓": "น อุลฺลิขิตมตฺเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๔": "น โธวนมตฺเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๕": "น จีวรวิจารณมตฺเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๖": "น เฉทนมตฺเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๗": "น พนฺธนมตฺเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๘": "น โอวฏฺฏิยกรณมตฺเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๙": "น กณฺฑุสกรณมตฺเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๑๐": "น ทฬฺหีกมฺมกรณมตฺเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๑๑": "น อนุวาตกรณมตฺเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๑๒": "น ปริภณฺฑกรณมตฺเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๑๓": "น โอวทฺเธยฺยกรณมตฺเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๑๔": "น กมฺพลมทฺทนมตฺเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๑๕": "น นิมิตฺตกเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๑๖": "น ปริกถากเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๑๗": "น กุกฺกุกเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๑๘": "น สนฺนิธิกเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๑๙": "น นิสฺสคฺคิเยน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๒๐": "น อกปฺปกเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๒๑": "น อญฺญตฺร สงฺฆาฏิยา อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๒๒": "น อญฺญตฺร อุตฺตราสงฺเคน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๒๓": "น อญฺญตฺร อนฺตรวาสเกน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๒๔": "น อญฺญตฺร ปญฺจเกน วา อติเรกปญฺจเกน วา ตทเหว สญฺฉินฺเนน สมณฺฑลีกเตน อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๒๕": "น อญฺญตฺร ปุคฺคลสฺส อตฺถารา อตฺถตํ โหติ กถินํ, ",
  "ปฺลิ-ตฺวฺ-ปฺวฺรฺ๑๖:๔ฯ๒๖": "สมฺมา เจ อตฺถตํ โหติ กถินํ, ตญฺเจ นิสฺสีมฏฺโฐ อนุโมทติฯ ",
  "ปฺลิ-ตฺวฺ-ปฺวฺรฺ๑๖:๔ฯ๒๗": "เอวมฺปิ อนตฺถตํ โหติ กถินํฯ ",
  "ปฺลิ-ตฺวฺ-ปฺวฺรฺ๑๖:๕ฯ๑": "นิมิตฺตกมฺมํ นาม นิมิตฺตํ กโรติ—",
  "ปฺลิ-ตฺวฺ-ปฺวฺรฺ๑๖:๕ฯ๒": "“อิมินา ทุเสฺสน กถินํ อตฺถริสฺสามี”ติฯ ",
  "ปฺลิ-ตฺวฺ-ปฺวฺรฺ๑๖:๕ฯ๓": "ปริกถา นาม ปริกถํ กโรติ—",
  "ปฺลิ-ตฺวฺ-ปฺวฺรฺ๑๖:๕ฯ๔": "“อิมาย ปริกถาย กถินทุสฺสํ นิพฺพตฺเตสฺสามี”ติฯ ",
  "ปฺลิ-ตฺวฺ-ปฺวฺรฺ๑๖:๕ฯ๕": "กุกฺกุกตํ นาม อนาทิยทานํ วุจฺจติฯ ",
  "ปฺลิ-ตฺวฺ-ปฺวฺรฺ๑๖:๕ฯ๖": "สนฺนิธิ นาม เทฺว สนฺนิธิโย—",
  "ปฺลิ-ตฺวฺ-ปฺวฺรฺ๑๖:๕ฯ๗": "กรณสนฺนิธิ วา นิจยสนฺนิธิ วาฯ ",
  "ปฺลิ-ตฺวฺ-ปฺวฺรฺ๑๖:๕ฯ๘": "นิสฺสคฺคิยํ นาม กยิรมาเน อรุณํ อุฏฺฐหติฯ ",
  "ปฺลิ-ตฺวฺ-ปฺวฺรฺ๑๖:๕ฯ๙": "อิเมหิ จตุวีสติยา อากาเรหิ อนตฺถตํ โหติ กถินํฯ ",
  "ปฺลิ-ตฺวฺ-ปฺวฺรฺ๑๖:๖ฯ๑": "กินฺติ กถินํ อตฺถตนฺติ? ",
  "ปฺลิ-ตฺวฺ-ปฺวฺรฺ๑๖:๖ฯ๒": "สตฺตรสหิ อากาเรหิ อตฺถตํ โหติ กถินํฯ ",
  "ปฺลิ-ตฺวฺ-ปฺวฺรฺ๑๖:๖ฯ๓": "อหเตน อตฺถตํ โหติ กถินํ, อหตกปฺเปน อตฺถตํ โหติ กถินํ, ปิโลติกาย อตฺถตํ โหติ กถินํ, ปํสุกูเลน อตฺถตํ โหติ กถินํ, ปาปณิเกน อตฺถตํ โหติ กถินํ, อนิมิตฺตกเตน อตฺถตํ โหติ กถินํ, อปริกถากเตน อตฺถตํ โหติ กถินํ, อกุกฺกุกเตน อตฺถตํ โหติ กถินํ, อสนฺนิธิกเตน อตฺถตํ โหติ กถินํ, อนิสฺสคฺคิเยน อตฺถตํ โหติ กถินํ, กปฺปกเตน อตฺถตํ โหติ กถินํ, สงฺฆาฏิยา อตฺถตํ โหติ กถินํ, อุตฺตราสงฺเคน อตฺถตํ โหติ กถินํ, อนฺตรวาสเกน อตฺถตํ โหติ กถินํ, ปญฺจเกน วา อติเรกปญฺจเกน วา ตทเหว สญฺฉินฺเนน สมณฺฑลีกเตน อตฺถตํ โหติ กถินํ, ปุคฺคลสฺส อตฺถารา อตฺถตํ โหติ กถินํ, สมฺมา เจ อตฺถตํ โหติ กถินํ, ตญฺเจ สีมฏฺโฐ อนุโมทติ, เอวมฺปิ อตฺถตํ โหติ กถินํฯ ",
  "ปฺลิ-ตฺวฺ-ปฺวฺรฺ๑๖:๖ฯ๔": "อิเมหิ สตฺตรสหิ อากาเรหิ อตฺถตํ โหติ กถินํฯ ",
  "ปฺลิ-ตฺวฺ-ปฺวฺรฺ๑๖:๗ฯ๑": "สห กถินสฺส อตฺถารา กติ ธมฺมา ชายนฺติ? ",
  "ปฺลิ-ตฺวฺ-ปฺวฺรฺ๑๖:๗ฯ๒": "สห กถินสฺส อตฺถารา ปนฺนรส ธมฺมา ชายนฺติ—",
  "ปฺลิ-ตฺวฺ-ปฺวฺรฺ๑๖:๗ฯ๓": "อฏฺฐ มาติกา, เทฺว ปลิโพธา, ปญฺจานิสํสาฯ ",
  "ปฺลิ-ตฺวฺ-ปฺวฺรฺ๑๖:๗ฯ๔": "สห กถินสฺส อตฺถารา อิเม ปนฺนรส ธมฺมา ชายนฺติฯ ",
  "ปฺลิ-ตฺวฺ-ปฺวฺรฺ๑๖:๘ฯ๐": "๒ฯ กถินอนนฺตรปจฺจยาทิ ",
  "ปฺลิ-ตฺวฺ-ปฺวฺรฺ๑๖:๘ฯ๑": "ปโยคสฺส กตเม ธมฺมา อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย, อุปนิสฺสยปจฺจเยน ปจฺจโย, ปุเรชาตปจฺจเยน ปจฺจโย, ปจฺฉาชาตปจฺจเยน ปจฺจโย, สหชาตปจฺจเยน ปจฺจโย? ",
  "ปฺลิ-ตฺวฺ-ปฺวฺรฺ๑๖:๘ฯ๒": "ปุพฺพกรณสฺส กตเม ธมฺมา อนนฺตรปจฺจเยน ปจฺจโย …เป… ",
  "ปฺลิ-ตฺวฺ-ปฺวฺรฺ๑๖:๘ฯ๓": "ปจฺจุทฺธารสฺส กตเม ธมฺมา … ",
  "ปฺลิ-ตฺวฺ-ปฺวฺรฺ๑๖:๘ฯ๔": "อธิฏฺฐานสฺส กตเม ธมฺมา … ",
  "ปฺลิ-ตฺวฺ-ปฺวฺรฺ๑๖:๘ฯ๕": "อตฺถารสฺส กตเม ธมฺมา … ",
  "ปฺลิ-ตฺวฺ-ปฺวฺรฺ๑๖:๘ฯ๖": "มาติกานญฺจ ปลิโพธานญฺจ กตเม ธมฺมา … ",
  "ปฺลิ-ตฺวฺ-ปฺวฺรฺ๑๖:๘ฯ๗": "วตฺถุสฺส กตเม ธมฺมา อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย, อุปนิสฺสยปจฺจเยน ปจฺจโย, ปุเรชาตปจฺจเยน ปจฺจโย, ปจฺฉาชาตปจฺจเยน ปจฺจโย, สหชาตปจฺจเยน ปจฺจโย? ",
  "ปฺลิ-ตฺวฺ-ปฺวฺรฺ๑๖:๙ฯ๑": "ปุพฺพกรณํ ปโยคสฺส อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย, อุปนิสฺสยปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๒": "ปโยโค ปุพฺพกรณสฺส ปุเรชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๓": "ปุพฺพกรณํ ปโยคสฺส ปจฺฉาชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๔": "ปนฺนรส ธมฺมา สหชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๕": "ปจฺจุทฺธาโร ปุพฺพกรณสฺส อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย, อุปนิสฺสยปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๖": "ปุพฺพกรณํ ปจฺจุทฺธารสฺส ปุเรชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๗": "ปจฺจุทฺธาโร ปุพฺพกรณสฺส ปจฺฉาชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๘": "ปนฺนรส ธมฺมา สหชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๙": "อธิฏฺฐานํ ปจฺจุทฺธารสฺส อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย, อุปนิสฺสยปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๑๐": "ปจฺจุทฺธาโร อธิฏฺฐานสฺส ปุเรชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๑๑": "อธิฏฺฐานํ ปจฺจุทฺธารสฺส ปจฺฉาชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๑๒": "ปนฺนรส ธมฺมา สหชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๑๓": "อตฺถาโร อธิฏฺฐานสฺส อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย, อุปนิสฺสยปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๑๔": "อธิฏฺฐานํ อตฺถารสฺส ปุเรชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๑๕": "อตฺถาโร อธิฏฺฐานสฺส ปจฺฉาชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๑๖": "ปนฺนรส ธมฺมา สหชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๑๗": "มาติกา จ ปลิโพธา จ อตฺถารสฺส อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย, อุปนิสฺสยปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๑๘": "อตฺถาโร มาติกานญฺจ ปลิโพธานญฺจ ปุเรชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๑๙": "มาติกา จ ปลิโพธา จ อตฺถารสฺส ปจฺฉาชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๒๐": "ปนฺนรส ธมฺมา สหชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๒๑": "อาสา จ อนาสา จ วตฺถุสฺส อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย, อุปนิสฺสยปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๒๒": "วตฺถุ อาสานญฺจ อนาสานญฺจ ปุเรชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๒๓": "อาสา จ อนาสา จ วตฺถุสฺส ปจฺฉาชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๙ฯ๒๔": "ปนฺนรส ธมฺมา สหชาตปจฺจเยน ปจฺจโยฯ ",
  "ปฺลิ-ตฺวฺ-ปฺวฺรฺ๑๖:๑๐ฯ๐": "๓ฯ ปุพฺพกรณนิทานาทิวิภาค ",
  "ปฺลิ-ตฺวฺ-ปฺวฺรฺ๑๖:๑๐ฯ๑": "ปุพฺพกรณํ กึนิทานํ, กึสมุทยํ, กึชาติกํ, กึปภวํ, กึสมฺภารํ, กึสมุฏฺฐานํ? ",
  "ปฺลิ-ตฺวฺ-ปฺวฺรฺ๑๖:๑๐ฯ๒": "ปจฺจุทฺธาโร กึนิทาโน, กึสมุทโย, กึชาติโก, กึปภโว, กึสมฺภาโร, กึสมุฏฺฐาโน? ",
  "ปฺลิ-ตฺวฺ-ปฺวฺรฺ๑๖:๑๐ฯ๓": "อธิฏฺฐานํ กึนิทานํ, กึสมุทยํ, กึชาติกํ, กึปภวํ, กึสมฺภารํ, กึสมุฏฺฐานํ? ",
  "ปฺลิ-ตฺวฺ-ปฺวฺรฺ๑๖:๑๐ฯ๔": "อตฺถาโร กึนิทาโน, กึสมุทโย, กึชาติโก, กึปภโว, กึสมฺภาโร, กึสมุฏฺฐาโน? ",
  "ปฺลิ-ตฺวฺ-ปฺวฺรฺ๑๖:๑๐ฯ๕": "มาติกา จ ปลิโพธา จ กึนิทานา, กึสมุทยา, กึชาติกา, กึปภวา, กึสมฺภารา กึสมุฏฺฐานา? ",
  "ปฺลิ-ตฺวฺ-ปฺวฺรฺ๑๖:๑๐ฯ๖": "อาสา จ อนาสา จ กึนิทานา, กึสมุทยา, กึชาติกา, กึปภวา, กึสมฺภารา, กึสมุฏฺฐานา? ",
  "ปฺลิ-ตฺวฺ-ปฺวฺรฺ๑๖:๑๑ฯ๑": "ปุพฺพกรณํ ปโยคนิทานํ, ปโยคสมุทยํ, ปโยคชาติกํ, ปโยคปภวํ, ปโยคสมฺภารํ, ปโยคสมุฏฺฐานํฯ ",
  "ปฺลิ-ตฺวฺ-ปฺวฺรฺ๑๖:๑๑ฯ๒": "ปจฺจุทฺธาโร ปุพฺพกรณนิทาโน, ปุพฺพกรณสมุทโย, ปุพฺพกรณชาติโก, ปุพฺพกรณปภโว, ปุพฺพกรณสมฺภาโร, ปุพฺพกรณสมุฏฺฐาโนฯ ",
  "ปฺลิ-ตฺวฺ-ปฺวฺรฺ๑๖:๑๑ฯ๓": "อธิฏฺฐานํ ปจฺจุทฺธารนิทานํ, ปจฺจุทฺธารสมุทยํ, ปจฺจุทฺธารชาติกํ, ปจฺจุทฺธารปภวํ, ปจฺจุทฺธารสมฺภารํ, ปจฺจุทฺธารสมุฏฺฐานํฯ ",
  "ปฺลิ-ตฺวฺ-ปฺวฺรฺ๑๖:๑๑ฯ๔": "อตฺถาโร อธิฏฺฐานนิทาโน, อธิฏฺฐานสมุทโย, อธิฏฺฐานชาติโก, อธิฏฺฐานปภโว, อธิฏฺฐานสมฺภาโร, อธิฏฺฐานสมุฏฺฐาโนฯ ",
  "ปฺลิ-ตฺวฺ-ปฺวฺรฺ๑๖:๑๑ฯ๕": "มาติกา จ ปลิโพธา จ อตฺถารนิทานา, อตฺถารสมุทยา, อตฺถารชาติกา, อตฺถารปภวา, อตฺถารสมฺภารา, อตฺถารสมุฏฺฐานาฯ ",
  "ปฺลิ-ตฺวฺ-ปฺวฺรฺ๑๖:๑๑ฯ๖": "อาสา จ อนาสา จ วตฺถุนิทานา, วตฺถุสมุทยา, วตฺถุชาติกา, วตฺถุปภวา, วตฺถุสมฺภารา, วตฺถุสมุฏฺฐานาฯ ",
  "ปฺลิ-ตฺวฺ-ปฺวฺรฺ๑๖:๑๒ฯ๑": "ปโยโค กึนิทาโน, กึสมุทโย, กึชาติโก, กึปภโว, กึสมฺภาโร, กึสมุฏฺฐาโน, ",
  "ปฺลิ-ตฺวฺ-ปฺวฺรฺ๑๖:๑๒ฯ๒": "ปุพฺพกรณํ …เป… ",
  "ปฺลิ-ตฺวฺ-ปฺวฺรฺ๑๖:๑๒ฯ๓": "ปจฺจุทฺธาโร … ",
  "ปฺลิ-ตฺวฺ-ปฺวฺรฺ๑๖:๑๒ฯ๔": "อธิฏฺฐานํ … ",
  "ปฺลิ-ตฺวฺ-ปฺวฺรฺ๑๖:๑๒ฯ๕": "อตฺถาโร … ",
  "ปฺลิ-ตฺวฺ-ปฺวฺรฺ๑๖:๑๒ฯ๖": "มาติกา จ ปลิโพธา จ … ",
  "ปฺลิ-ตฺวฺ-ปฺวฺรฺ๑๖:๑๒ฯ๗": "วตฺถุ … ",
  "ปฺลิ-ตฺวฺ-ปฺวฺรฺ๑๖:๑๒ฯ๘": "อาสา จ อนาสา จ กึนิทานา, กึสมุทยา, กึชาติกา, กึปภวา, กึสมฺภารา, กึสมุฏฺฐานา? ",
  "ปฺลิ-ตฺวฺ-ปฺวฺรฺ๑๖:๑๓ฯ๑": "ปโยโค เหตุนิทาโน, เหตุสมุทโย, เหตุชาติโก, เหตุปภโว, เหตุสมฺภาโร, เหตุสมุฏฺฐาโนฯ ",
  "ปฺลิ-ตฺวฺ-ปฺวฺรฺ๑๖:๑๓ฯ๒": "ปุพฺพกรณํ …เป… ",
  "ปฺลิ-ตฺวฺ-ปฺวฺรฺ๑๖:๑๓ฯ๓": "ปจฺจุทฺธาโร … ",
  "ปฺลิ-ตฺวฺ-ปฺวฺรฺ๑๖:๑๓ฯ๔": "อธิฏฺฐานํ … ",
  "ปฺลิ-ตฺวฺ-ปฺวฺรฺ๑๖:๑๓ฯ๕": "อตฺถาโร … ",
  "ปฺลิ-ตฺวฺ-ปฺวฺรฺ๑๖:๑๓ฯ๖": "มาติกา จ ปลิโพธา จ … ",
  "ปฺลิ-ตฺวฺ-ปฺวฺรฺ๑๖:๑๓ฯ๗": "วตฺถุ … ",
  "ปฺลิ-ตฺวฺ-ปฺวฺรฺ๑๖:๑๓ฯ๘": "อาสา จ อนาสา จ เหตุนิทานา, เหตุสมุทยา, เหตุชาติกา, เหตุปภวา, เหตุสมฺภารา, เหตุสมุฏฺฐานาฯ ",
  "ปฺลิ-ตฺวฺ-ปฺวฺรฺ๑๖:๑๔ฯ๑": "ปโยโค กึนิทาโน, กึสมุทโย, กึชาติโก, กึปภโว, กึสมฺภาโร, กึสมุฏฺฐาโน? ",
  "ปฺลิ-ตฺวฺ-ปฺวฺรฺ๑๖:๑๔ฯ๒": "ปุพฺพกรณํ …เป… ",
  "ปฺลิ-ตฺวฺ-ปฺวฺรฺ๑๖:๑๔ฯ๓": "ปจฺจุทฺธาโร … ",
  "ปฺลิ-ตฺวฺ-ปฺวฺรฺ๑๖:๑๔ฯ๔": "อธิฏฺฐานํ … ",
  "ปฺลิ-ตฺวฺ-ปฺวฺรฺ๑๖:๑๔ฯ๕": "อตฺถาโร … ",
  "ปฺลิ-ตฺวฺ-ปฺวฺรฺ๑๖:๑๔ฯ๖": "มาติกา จ ปลิโพธา จ … ",
  "ปฺลิ-ตฺวฺ-ปฺวฺรฺ๑๖:๑๔ฯ๗": "วตฺถุ … ",
  "ปฺลิ-ตฺวฺ-ปฺวฺรฺ๑๖:๑๔ฯ๘": "อาสา จ อนาสา จ กึนิทานา, กึสมุทยา, กึชาติกา, กึปภวา, กึสมฺภารา, กึสมุฏฺฐานา? ",
  "ปฺลิ-ตฺวฺ-ปฺวฺรฺ๑๖:๑๕ฯ๑": "ปโยโค ปจฺจยนิทาโน, ปจฺจยสมุทโย, ปจฺจยชาติโก, ปจฺจยปภโว, ปจฺจยสมฺภาโร, ปจฺจยสมุฏฺฐาโนฯ ",
  "ปฺลิ-ตฺวฺ-ปฺวฺรฺ๑๖:๑๕ฯ๒": "ปุพฺพกรณํ …เป… ",
  "ปฺลิ-ตฺวฺ-ปฺวฺรฺ๑๖:๑๕ฯ๓": "ปจฺจุทฺธาโร … ",
  "ปฺลิ-ตฺวฺ-ปฺวฺรฺ๑๖:๑๕ฯ๔": "อธิฏฺฐานํ … ",
  "ปฺลิ-ตฺวฺ-ปฺวฺรฺ๑๖:๑๕ฯ๕": "อตฺถาโร … ",
  "ปฺลิ-ตฺวฺ-ปฺวฺรฺ๑๖:๑๕ฯ๖": "มาติกา จ ปลิโพธา จ … ",
  "ปฺลิ-ตฺวฺ-ปฺวฺรฺ๑๖:๑๕ฯ๗": "วตฺถุ … ",
  "ปฺลิ-ตฺวฺ-ปฺวฺรฺ๑๖:๑๕ฯ๘": "อาสา จ อนาสา จ ปจฺจยนิทานา, ปจฺจยสมุทยา, ปจฺจยชาติกา, ปจฺจยปภวา, ปจฺจยสมฺภารา, ปจฺจยสมุฏฺฐานาฯ ",
  "ปฺลิ-ตฺวฺ-ปฺวฺรฺ๑๖:๑๖ฯ๑": "ปุพฺพกรณํ กติหิ ธมฺเมหิ สงฺคหิตํ? ",
  "ปฺลิ-ตฺวฺ-ปฺวฺรฺ๑๖:๑๖ฯ๒": "ปุพฺพกรณํ สตฺตหิ ธมฺเมหิ สงฺคหิตํฯ ",
  "ปฺลิ-ตฺวฺ-ปฺวฺรฺ๑๖:๑๖ฯ๓": "โธวเนน, วิจารเณน, เฉทเนน, พนฺธเนน, สิพฺพเนน, รชเนน, กปฺปกรเณน—",
  "ปฺลิ-ตฺวฺ-ปฺวฺรฺ๑๖:๑๖ฯ๔": "ปุพฺพกรณํ อิเมหิ สตฺตหิ ธมฺเมหิ สงฺคหิตํฯ ",
  "ปฺลิ-ตฺวฺ-ปฺวฺรฺ๑๖:๑๗ฯ๑": "ปจฺจุทฺธาโร กติหิ ธมฺเมหิ สงฺคหิโต? ",
  "ปฺลิ-ตฺวฺ-ปฺวฺรฺ๑๖:๑๗ฯ๒": "ปจฺจุทฺธาโร ตีหิ ธมฺเมหิ สงฺคหิโต—",
  "ปฺลิ-ตฺวฺ-ปฺวฺรฺ๑๖:๑๗ฯ๓": "สงฺฆาฏิยา, อุตฺตราสงฺเคน, อนฺตรวาสเกนฯ ",
  "ปฺลิ-ตฺวฺ-ปฺวฺรฺ๑๖:๑๘ฯ๑": "อธิฏฺฐานํ กติหิ ธมฺเมหิ สงฺคหิตํ? ",
  "ปฺลิ-ตฺวฺ-ปฺวฺรฺ๑๖:๑๘ฯ๒": "อธิฏฺฐานํ ตีหิ ธมฺเมหิ สงฺคหิตํ—",
  "ปฺลิ-ตฺวฺ-ปฺวฺรฺ๑๖:๑๘ฯ๓": "สงฺฆาฏิยา, อุตฺตราสงฺเคน, อนฺตรวาสเกนฯ ",
  "ปฺลิ-ตฺวฺ-ปฺวฺรฺ๑๖:๑๙ฯ๑": "อตฺถาโร กติหิ ธมฺเมหิ สงฺคหิโต? ",
  "ปฺลิ-ตฺวฺ-ปฺวฺรฺ๑๖:๑๙ฯ๒": "อตฺถาโร เอเกน ธมฺเมน สงฺคหิโต—",
  "ปฺลิ-ตฺวฺ-ปฺวฺรฺ๑๖:๑๙ฯ๓": "วจีเภเทนฯ ",
  "ปฺลิ-ตฺวฺ-ปฺวฺรฺ๑๖:๒๐ฯ๑": "กถินสฺส กติ มูลานิ, กติ วตฺถูนิ, กติ ภูมิโย? ",
  "ปฺลิ-ตฺวฺ-ปฺวฺรฺ๑๖:๒๐ฯ๒": "กถินสฺส เอกํ มูลํ—",
  "ปฺลิ-ตฺวฺ-ปฺวฺรฺ๑๖:๒๐ฯ๓": "สงฺโฆ; ",
  "ปฺลิ-ตฺวฺ-ปฺวฺรฺ๑๖:๒๐ฯ๔": "ตีณิ วตฺถูนิ—",
  "ปฺลิ-ตฺวฺ-ปฺวฺรฺ๑๖:๒๐ฯ๕": "สงฺฆาฏิ, อุตฺตราสงฺโค, อนฺตรวาสโก; ",
  "ปฺลิ-ตฺวฺ-ปฺวฺรฺ๑๖:๒๐ฯ๖": "ฉ ภูมิโย—",
  "ปฺลิ-ตฺวฺ-ปฺวฺรฺ๑๖:๒๐ฯ๗": "โขมํ, กปฺปาสิกํ, โกเสยฺยํ, กมฺพลํ, สาณํ, ภงฺคํฯ ",
  "ปฺลิ-ตฺวฺ-ปฺวฺรฺ๑๖:๒๑ฯ๑": "กถินสฺส โก อาทิ, กึ มชฺเฌ, กึ ปริโยสานํ? ",
  "ปฺลิ-ตฺวฺ-ปฺวฺรฺ๑๖:๒๑ฯ๒": "กถินสฺส ปุพฺพกรณํ อาทิ, กฺริยา มชฺเฌ, อตฺถาโร ปริโยสานํฯ ",
  "ปฺลิ-ตฺวฺ-ปฺวฺรฺ๑๖:๒๒ฯ๑": "กติหงฺเคหิ สมนฺนาคโต ปุคฺคโล อภพฺโพ กถินํ อตฺถริตุํ? ",
  "ปฺลิ-ตฺวฺ-ปฺวฺรฺ๑๖:๒๒ฯ๒": "กติหงฺเคหิ สมนฺนาคโต ปุคฺคโล ภพฺโพ กถินํ อตฺถริตุํ? ",
  "ปฺลิ-ตฺวฺ-ปฺวฺรฺ๑๖:๒๒ฯ๓": "อฏฺฐหงฺเคหิ สมนฺนาคโต ปุคฺคโล อภพฺโพ กถินํ อตฺถริตุํฯ ",
  "ปฺลิ-ตฺวฺ-ปฺวฺรฺ๑๖:๒๒ฯ๔": "อฏฺฐหงฺเคหิ สมนฺนาคโต ปุคฺคโล ภพฺโพ กถินํ อตฺถริตุํฯ ",
  "ปฺลิ-ตฺวฺ-ปฺวฺรฺ๑๖:๒๒ฯ๕": "กตเมหิ อฏฺฐหงฺเคหิ สมนฺนาคโต ปุคฺคโล อภพฺโพ กถินํ อตฺถริตุํ? ",
  "ปฺลิ-ตฺวฺ-ปฺวฺรฺ๑๖:๒๒ฯ๖": "ปุพฺพกรณํ น ชานาติ, ปจฺจุทฺธารํ น ชานาติ, อธิฏฺฐานํ น ชานาติ, อตฺถารํ น ชานาติ, มาติกํ น ชานาติ, ปลิโพธํ น ชานาติ, อุทฺธารํ น ชานาติ, อานิสํสํ น ชานาติ—",
  "ปฺลิ-ตฺวฺ-ปฺวฺรฺ๑๖:๒๒ฯ๗": "อิเมหิ อฏฺฐหงฺเคหิ สมนฺนาคโต ปุคฺคโล อภพฺโพ กถินํ อตฺถริตุํฯ ",
  "ปฺลิ-ตฺวฺ-ปฺวฺรฺ๑๖:๒๒ฯ๘": "กตเมหิ อฏฺฐหงฺเคหิ สมนฺนาคโต ปุคฺคโล ภพฺโพ กถินํ อตฺถริตุํ? ",
  "ปฺลิ-ตฺวฺ-ปฺวฺรฺ๑๖:๒๒ฯ๙": "ปุพฺพกรณํ ชานาติ, ปจฺจุทฺธารํ ชานาติ, อธิฏฺฐานํ ชานาติ, อตฺถารํ ชานาติ, มาติกํ ชานาติ, ปลิโพธํ ชานาติ, อุทฺธารํ ชานาติ, อานิสํสํ ชานาติ—",
  "ปฺลิ-ตฺวฺ-ปฺวฺรฺ๑๖:๒๒ฯ๑๐": "อิเมหิ อฏฺฐหงฺเคหิ สมนฺนาคโต ปุคฺคโล ภพฺโพ กถินํ อตฺถริตุํฯ ",
  "ปฺลิ-ตฺวฺ-ปฺวฺรฺ๑๖:๒๓ฯ๑": "กตินํ ปุคฺคลานํ กถินตฺถารา น รุหนฺติ? ",
  "ปฺลิ-ตฺวฺ-ปฺวฺรฺ๑๖:๒๓ฯ๒": "กตินํ ปุคฺคลานํ กถินตฺถารา รุหนฺติ? ",
  "ปฺลิ-ตฺวฺ-ปฺวฺรฺ๑๖:๒๓ฯ๓": "ติณฺณํ ปุคฺคลานํ กถินตฺถารา น รุหนฺติฯ ",
  "ปฺลิ-ตฺวฺ-ปฺวฺรฺ๑๖:๒๓ฯ๔": "ติณฺณํ ปุคฺคลานํ กถินตฺถารา รุหนฺติฯ ",
  "ปฺลิ-ตฺวฺ-ปฺวฺรฺ๑๖:๒๓ฯ๕": "กตเมสํ ติณฺณํ ปุคฺคลานํ กถินตฺถารา น รุหนฺติ? ",
  "ปฺลิ-ตฺวฺ-ปฺวฺรฺ๑๖:๒๓ฯ๖": "นิสฺสีมฏฺโฐ อนุโมทติ, อนุโมเทนฺโต น วาจํ ภินฺทติ, วาจํ ภินฺทนฺโต น ปรํ วิญฺญาเปติ—",
  "ปฺลิ-ตฺวฺ-ปฺวฺรฺ๑๖:๒๓ฯ๗": "อิเมสํ ติณฺณํ ปุคฺคลานํ กถินตฺถารา น รุหนฺติฯ ",
  "ปฺลิ-ตฺวฺ-ปฺวฺรฺ๑๖:๒๓ฯ๘": "กตเมสํ ติณฺณํ ปุคฺคลานํ กถินตฺถารา รุหนฺติ? ",
  "ปฺลิ-ตฺวฺ-ปฺวฺรฺ๑๖:๒๓ฯ๙": "สีมฏฺโฐ อนุโมทติ, อนุโมเทนฺโต วาจํ ภินฺทติ, วาจํ ภินฺทนฺโต ปรํ วิญฺญาเปติ—",
  "ปฺลิ-ตฺวฺ-ปฺวฺรฺ๑๖:๒๓ฯ๑๐": "อิเมสํ ติณฺณํ ปุคฺคลานํ กถินตฺถารา รุหนฺติฯ ",
  "ปฺลิ-ตฺวฺ-ปฺวฺรฺ๑๖:๒๔ฯ๑": "กติ กถินตฺถารา น รุหนฺติ? ",
  "ปฺลิ-ตฺวฺ-ปฺวฺรฺ๑๖:๒๔ฯ๒": "กติ กถินตฺถารา รุหนฺติ? ",
  "ปฺลิ-ตฺวฺ-ปฺวฺรฺ๑๖:๒๔ฯ๓": "ตโย กถินตฺถารา น รุหนฺติฯ ",
  "ปฺลิ-ตฺวฺ-ปฺวฺรฺ๑๖:๒๔ฯ๔": "ตโย กถินตฺถารา รุหนฺติฯ ",
  "ปฺลิ-ตฺวฺ-ปฺวฺรฺ๑๖:๒๔ฯ๕": "กตเม ตโย กถินตฺถารา น รุหนฺติ? ",
  "ปฺลิ-ตฺวฺ-ปฺวฺรฺ๑๖:๒๔ฯ๖": "วตฺถุวิปนฺนญฺเจว โหติ, กาลวิปนฺนญฺจ, กรณวิปนฺนญฺจ—",
  "ปฺลิ-ตฺวฺ-ปฺวฺรฺ๑๖:๒๔ฯ๗": "อิเม ตโย กถินตฺถารา น รุหนฺติฯ ",
  "ปฺลิ-ตฺวฺ-ปฺวฺรฺ๑๖:๒๔ฯ๘": "กตเม ตโย กถินตฺถารา รุหนฺติ? ",
  "ปฺลิ-ตฺวฺ-ปฺวฺรฺ๑๖:๒๔ฯ๙": "วตฺถุสมฺปนฺนญฺเจว โหติ, กาลสมฺปนฺนญฺจ, กรณสมฺปนฺนญฺจ—",
  "ปฺลิ-ตฺวฺ-ปฺวฺรฺ๑๖:๒๔ฯ๑๐": "อิเม ตโย กถินตฺถารา รุหนฺติฯ ",
  "ปฺลิ-ตฺวฺ-ปฺวฺรฺ๑๖:๒๕ฯ๐": "๔ฯ กถินาทิชานิตพฺพวิภาค ",
  "ปฺลิ-ตฺวฺ-ปฺวฺรฺ๑๖:๒๕ฯ๑": "กถินํ ชานิตพฺพํ, กถินตฺถาโร ชานิตพฺโพ, กถินสฺส อตฺถารมาโส ชานิตพฺโพ, กถินสฺส อตฺถารวิปตฺติ ชานิตพฺพา, กถินสฺส อตฺถารสมฺปตฺติ ชานิตพฺพา, นิมิตฺตกมฺมํ ชานิตพฺพํ, ปริกถา ชานิตพฺพา, กุกฺกุกตํ ชานิตพฺพํ, สนฺนิธิ ชานิตพฺพา, นิสฺสคฺคิยํ ชานิตพฺพํฯ ",
  "ปฺลิ-ตฺวฺ-ปฺวฺรฺ๑๖:๒๖ฯ๑": "กถินํ ชานิตพฺพนฺติ ",
  "ปฺลิ-ตฺวฺ-ปฺวฺรฺ๑๖:๒๖ฯ๒": "เตสญฺเญว ธมฺมานํ สงฺคโห สมวาโย นามํ นามกมฺมํ นามเธยฺยํ นิรุตฺติ พฺยญฺชนํ อภิลาโป ยทิทํ กถินนฺติฯ ",
  "ปฺลิ-ตฺวฺ-ปฺวฺรฺ๑๖:๒๗ฯ๑": "กถินสฺส อตฺถารมาโส ชานิตพฺโพติ ",
  "ปฺลิ-ตฺวฺ-ปฺวฺรฺ๑๖:๒๗ฯ๒": "วสฺสานสฺส ปจฺฉิโม มาโส ชานิตพฺโพฯ ",
  "ปฺลิ-ตฺวฺ-ปฺวฺรฺ๑๖:๒๘ฯ๑": "กถินสฺส อตฺถารวิปตฺติ ชานิตพฺพาติ ",
  "ปฺลิ-ตฺวฺ-ปฺวฺรฺ๑๖:๒๘ฯ๒": "จตุวีสติยา อากาเรหิ กถินสฺส อตฺถารวิปตฺติ ชานิตพฺพาฯ ",
  "ปฺลิ-ตฺวฺ-ปฺวฺรฺ๑๖:๒๙ฯ๑": "กถินสฺส อตฺถารสมฺปตฺติ ชานิตพฺพาติ ",
  "ปฺลิ-ตฺวฺ-ปฺวฺรฺ๑๖:๒๙ฯ๒": "สตฺตรสหิ อากาเรหิ กถินสฺส อตฺถารสมฺปตฺติ ชานิตพฺพาฯ ",
  "ปฺลิ-ตฺวฺ-ปฺวฺรฺ๑๖:๓๐ฯ๑": "นิมิตฺตกมฺมํ ชานิตพฺพนฺติ ",
  "ปฺลิ-ตฺวฺ-ปฺวฺรฺ๑๖:๓๐ฯ๒": "นิมิตฺตํ กโรติ อิมินา ทุเสฺสน กถินํ อตฺถริสฺสามีติฯ ",
  "ปฺลิ-ตฺวฺ-ปฺวฺรฺ๑๖:๓๑ฯ๑": "ปริกถา ชานิตพฺพาติ ",
  "ปฺลิ-ตฺวฺ-ปฺวฺรฺ๑๖:๓๑ฯ๒": "ปริกถํ กโรติ อิมาย ปริกถาย กถินทุสฺสํ นิพฺพตฺเตสฺสามีติฯ ",
  "ปฺลิ-ตฺวฺ-ปฺวฺรฺ๑๖:๓๒ฯ๑": "กุกฺกุกตํ ชานิตพฺพนฺติ ",
  "ปฺลิ-ตฺวฺ-ปฺวฺรฺ๑๖:๓๒ฯ๒": "อนาทิยทานํ ชานิตพฺพํฯ ",
  "ปฺลิ-ตฺวฺ-ปฺวฺรฺ๑๖:๓๓ฯ๑": "สนฺนิธิ ชานิตพฺพาติ ",
  "ปฺลิ-ตฺวฺ-ปฺวฺรฺ๑๖:๓๓ฯ๒": "เทฺว สนฺนิธิโย ชานิตพฺพา—กรณสนฺนิธิ วา นิจยสนฺนิธิ วาฯ ",
  "ปฺลิ-ตฺวฺ-ปฺวฺรฺ๑๖:๓๔ฯ๑": "นิสฺสคฺคิยํ ชานิตพฺพนฺติ ",
  "ปฺลิ-ตฺวฺ-ปฺวฺรฺ๑๖:๓๔ฯ๒": "กริยมาเน อรุณํ อุฏฺฐหติฯ ",
  "ปฺลิ-ตฺวฺ-ปฺวฺรฺ๑๖:๓๕ฯ๑": "กถินตฺถาโร ชานิตพฺโพติ ",
  "ปฺลิ-ตฺวฺ-ปฺวฺรฺ๑๖:๓๕ฯ๒": "สเจ สงฺฆสฺส กถินทุสฺสํ อุปฺปนฺนํ โหติ, สงฺเฆน กถํ ปฏิปชฺชิตพฺพํ, อตฺถารเกน กถํ ปฏิปชฺชิตพฺพํ, อนุโมทเกน กถํ ปฏิปชฺชิตพฺพํฯ ",
  "ปฺลิ-ตฺวฺ-ปฺวฺรฺ๑๖:๓๖ฯ๑": "สงฺเฆน ญตฺติทุติเยน กมฺเมน กถินตฺถารกสฺส ภิกฺขุโน ทาตพฺพํ, เตน กถินตฺถารเกน ภิกฺขุนา ตทเหว โธวิตฺวา วิมชฺชิตฺวา วิจาเรตฺวา ฉินฺทิตฺวา สิพฺเพตฺวา รชิตฺวา กปฺปํ กตฺวา กถินํ อตฺถริตพฺพํฯ ",
  "ปฺลิ-ตฺวฺ-ปฺวฺรฺ๑๖:๓๖ฯ๒": "สเจ สงฺฆาฏิยา กถินํ อตฺถริตุกาโม โหติ, โปราณิกา สงฺฆาฏิ ปจฺจุทฺธริตพฺพา, นวา สงฺฆาฏิ อธิฏฺฐาตพฺพาฯ ",
  "ปฺลิ-ตฺวฺ-ปฺวฺรฺ๑๖:๓๖ฯ๓": "อิมาย สงฺฆาฏิยา กถินํ อตฺถรามีติ วาจา ภินฺทิตพฺพาฯ ",
  "ปฺลิ-ตฺวฺ-ปฺวฺรฺ๑๖:๓๖ฯ๔": "สเจ อุตฺตราสงฺเคน กถินํ อตฺถริตุกาโม โหติ, โปราณโก อุตฺตราสงฺโค ปจฺจุทฺธริตพฺโพ, นโว อุตฺตราสงฺโค อธิฏฺฐาตพฺโพฯ ",
  "ปฺลิ-ตฺวฺ-ปฺวฺรฺ๑๖:๓๖ฯ๕": "อิมินา อุตฺตราสงฺเคน กถินํ อตฺถรามีติ วาจา ภินฺทิตพฺพาฯ ",
  "ปฺลิ-ตฺวฺ-ปฺวฺรฺ๑๖:๓๖ฯ๖": "สเจ อนฺตรวาสเกน กถินํ อตฺถริตุกาโม โหติ, โปราณโก อนฺตรวาสโก ปจฺจุทฺธริตพฺโพ, นโว อนฺตรวาสโก อธิฏฺฐาตพฺโพฯ ",
  "ปฺลิ-ตฺวฺ-ปฺวฺรฺ๑๖:๓๖ฯ๗": "อิมินา อนฺตรวาสเกน กถินํ อตฺถรามีติ วาจา ภินฺทิตพฺพาฯ ",
  "ปฺลิ-ตฺวฺ-ปฺวฺรฺ๑๖:๓๖ฯ๘": "เตน กถินตฺถารเกน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-ปฺวฺรฺ๑๖:๓๖ฯ๙": "“อตฺถตํ, ภนฺเต, สงฺฆสฺส กถินํ, ธมฺมิโก กถินตฺถาโร, อนุโมทถา”ติฯ ",
  "ปฺลิ-ตฺวฺ-ปฺวฺรฺ๑๖:๓๖ฯ๑๐": "เตหิ อนุโมทเกหิ ภิกฺขูหิ เอกํสํ อุตฺตราสงฺคํ กริตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-ปฺวฺรฺ๑๖:๓๖ฯ๑๑": "“อตฺถตํ, อาวุโส, สงฺฆสฺส กถินํ, ธมฺมิโก กถินตฺถาโร, อนุโมทามา”ติฯ ",
  "ปฺลิ-ตฺวฺ-ปฺวฺรฺ๑๖:๓๖ฯ๑๒": "เตน กถินตฺถารเกน ภิกฺขุนา สมฺพหุเล ภิกฺขู อุปสงฺกมิตฺวา เอกํสํ อุตฺตราสงฺคํ กริตฺวา อญฺชลึ ปคฺคเหตฺวา เอวมสฺสุ วจนียา—",
  "ปฺลิ-ตฺวฺ-ปฺวฺรฺ๑๖:๓๖ฯ๑๓": "“อตฺถตํ, ภนฺเต, สงฺฆสฺส กถินํ, ธมฺมิโก กถินตฺถาโร, อนุโมทถา”ติฯ ",
  "ปฺลิ-ตฺวฺ-ปฺวฺรฺ๑๖:๓๖ฯ๑๔": "เตหิ อนุโมทเกหิ ภิกฺขูหิ เอกํสํ อุตฺตราสงฺคํ กริตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-ปฺวฺรฺ๑๖:๓๖ฯ๑๕": "“อตฺถตํ, อาวุโส, สงฺฆสฺส กถินํ, ธมฺมิโก กถินตฺถาโร อนุโมทามา”ติฯ ",
  "ปฺลิ-ตฺวฺ-ปฺวฺรฺ๑๖:๓๖ฯ๑๖": "เตน กถินตฺถารเกน ภิกฺขุนา เอกํ ภิกฺขุํ อุปสงฺกมิตฺวา เอกํสํ อุตฺตราสงฺคํ กริตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-ปฺวฺรฺ๑๖:๓๖ฯ๑๗": "“อตฺถตํ, อาวุโส, สงฺฆสฺส กถินํ, ธมฺมิโก กถินตฺถาโร, อนุโมทาหี”ติฯ ",
  "ปฺลิ-ตฺวฺ-ปฺวฺรฺ๑๖:๓๖ฯ๑๘": "เตน อนุโมทเกน ภิกฺขุนา เอกํสํ อุตฺตราสงฺคํ กริตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-ปฺวฺรฺ๑๖:๓๖ฯ๑๙": "“อตฺถตํ, อาวุโส, สงฺฆสฺส กถินํ, ธมฺมิโก กถินตฺถาโร, อนุโมทามี”ติฯ ",
  "ปฺลิ-ตฺวฺ-ปฺวฺรฺ๑๖:๓๗ฯ๐": "๕ฯ ปุคฺคลเสฺสวกถินตฺถาร ",
  "ปฺลิ-ตฺวฺ-ปฺวฺรฺ๑๖:๓๗ฯ๑": "สงฺโฆ กถินํ อตฺถรติ, คโณ กถินํ อตฺถรติ, ปุคฺคโล กถินํ อตฺถรตีติ? ",
  "ปฺลิ-ตฺวฺ-ปฺวฺรฺ๑๖:๓๗ฯ๒": "น สงฺโฆ กถินํ อตฺถรติ, น คโณ กถินํ อตฺถรติ, ปุคฺคโล กถินํ อตฺถรตีติฯ ",
  "ปฺลิ-ตฺวฺ-ปฺวฺรฺ๑๖:๓๗ฯ๓": "หญฺจิ น สงฺโฆ กถินํ อตฺถรติ, น คโณ กถินํ อตฺถรติ, ปุคฺคโล กถินํ อตฺถรติฯ ",
  "ปฺลิ-ตฺวฺ-ปฺวฺรฺ๑๖:๓๗ฯ๔": "สงฺฆสฺส อนตฺถตํ โหติ กถินํ, คณสฺส อนตฺถตํ โหติ กถินํ, ปุคฺคลสฺส อตฺถตํ โหติ กถินํฯ ",
  "ปฺลิ-ตฺวฺ-ปฺวฺรฺ๑๖:๓๗ฯ๕": "สงฺโฆ ปาติโมกฺขํ อุทฺทิสติ คโณ ปาติโมกฺขํ อุทฺทิสติ ปุคฺคโล ปาติโมกฺขํ อุทฺทิสตีติ? ",
  "ปฺลิ-ตฺวฺ-ปฺวฺรฺ๑๖:๓๗ฯ๖": "น สงฺโฆ ปาติโมกฺขํ อุทฺทิสติ, น คโณ ปาติโมกฺขํ อุทฺทิสติ, ปุคฺคโล ปาติโมกฺขํ อุทฺทิสตีติฯ ",
  "ปฺลิ-ตฺวฺ-ปฺวฺรฺ๑๖:๓๗ฯ๗": "หญฺจิ น สงฺโฆ ปาติโมกฺขํ อุทฺทิสติ, น คโณ ปาติโมกฺขํ อุทฺทิสติ, ปุคฺคโล ปาติโมกฺขํ อุทฺทิสติฯ ",
  "ปฺลิ-ตฺวฺ-ปฺวฺรฺ๑๖:๓๗ฯ๘": "สงฺฆสฺส อนุทฺทิฏฺฐํ โหติ ปาติโมกฺขํ, คณสฺส อนุทฺทิฏฺฐํ โหติ ปาติโมกฺขํ, ปุคฺคลสฺส อุทฺทิฏฺฐํ โหติ ปาติโมกฺขํฯ ",
  "ปฺลิ-ตฺวฺ-ปฺวฺรฺ๑๖:๓๗ฯ๙": "สงฺฆสฺส สามคฺคิยา คณสฺส สามคฺคิยา ปุคฺคลสฺส อุทฺเทสา สงฺฆสฺส อุทฺทิฏฺฐํ โหติ ปาติโมกฺขํ, คณสฺส อุทฺทิฏฺฐํ โหติ ปาติโมกฺขํ, ปุคฺคลสฺส อุทฺทิฏฺฐํ โหติ ปาติโมกฺขํฯ ",
  "ปฺลิ-ตฺวฺ-ปฺวฺรฺ๑๖:๓๗ฯ๑๐": "เอวเมว น สงฺโฆ กถินํ อตฺถรติ, น คโณ กถินํ อตฺถรติ, ปุคฺคโล กถินํ อตฺถรติฯ ",
  "ปฺลิ-ตฺวฺ-ปฺวฺรฺ๑๖:๓๗ฯ๑๑": "สงฺฆสฺส อนุโมทนาย คณสฺส อนุโมทนาย ปุคฺคลสฺส อตฺถารา สงฺฆสฺส อตฺถตํ โหติ กถินํ, คณสฺส อตฺถตํ โหติ กถินํ, ปุคฺคลสฺส อตฺถตํ โหติ กถินนฺติฯ ",
  "ปฺลิ-ตฺวฺ-ปฺวฺรฺ๑๖:๓๘ฯ๐": "๖ฯ ปลิโพธปญฺหาพฺยากรณ ",
  "ปฺลิ-ตฺวฺ-ปฺวฺรฺ๑๖:๓๘ฯ๑": "ปกฺกมนนฺติโก กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๓๘ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๓๘ฯ๓": "เอตญฺจ ตาหํ ปุจฺฉามิ, ",
  "ปฺลิ-ตฺวฺ-ปฺวฺรฺ๑๖:๓๘ฯ๔": "กตโม ปลิโพโธ ปฐมํ ฉิชฺชติฯ ",
  "ปฺลิ-ตฺวฺ-ปฺวฺรฺ๑๖:๓๙ฯ๑": "ปกฺกมนนฺติโก กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๓๙ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๓๙ฯ๓": "เอตญฺจ ตาหํ วิสฺสชฺชิสฺสํ, ",
  "ปฺลิ-ตฺวฺ-ปฺวฺรฺ๑๖:๓๙ฯ๔": "จีวรปลิโพโธ ปฐมํ ฉิชฺชติ; ",
  "ปฺลิ-ตฺวฺ-ปฺวฺรฺ๑๖:๓๙ฯ๕": "ตสฺส สห พหิสีมคมนา, ",
  "ปฺลิ-ตฺวฺ-ปฺวฺรฺ๑๖:๓๙ฯ๖": "อาวาสปลิโพโธ ฉิชฺชติฯ ",
  "ปฺลิ-ตฺวฺ-ปฺวฺรฺ๑๖:๔๐ฯ๑": "นิฏฺฐานนฺติโก กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๔๐ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๔๐ฯ๓": "เอตญฺจ ตาหํ ปุจฺฉามิ, ",
  "ปฺลิ-ตฺวฺ-ปฺวฺรฺ๑๖:๔๐ฯ๔": "กตโม ปลิโพโธ ปฐมํ ฉิชฺชติฯ ",
  "ปฺลิ-ตฺวฺ-ปฺวฺรฺ๑๖:๔๑ฯ๑": "นิฏฺฐานนฺติโก กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๔๑ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๔๑ฯ๓": "เอตญฺจ ตาหํ วิสฺสชฺชิสฺสํ, ",
  "ปฺลิ-ตฺวฺ-ปฺวฺรฺ๑๖:๔๑ฯ๔": "อาวาสปลิโพโธ ปฐมํ ฉิชฺชติ; ",
  "ปฺลิ-ตฺวฺ-ปฺวฺรฺ๑๖:๔๑ฯ๕": "จีวเร นิฏฺฐิเต จีวรปลิโพโธ ฉิชฺชติฯ ",
  "ปฺลิ-ตฺวฺ-ปฺวฺรฺ๑๖:๔๒ฯ๑": "สนฺนิฏฺฐานนฺติโก กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๔๒ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๔๒ฯ๓": "เอตญฺจ ตาหํ ปุจฺฉามิ, ",
  "ปฺลิ-ตฺวฺ-ปฺวฺรฺ๑๖:๔๒ฯ๔": "กตโม ปลิโพโธ ปฐมํ ฉิชฺชติฯ ",
  "ปฺลิ-ตฺวฺ-ปฺวฺรฺ๑๖:๔๓ฯ๑": "สนฺนิฏฺฐานนฺติโก กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๔๓ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๔๓ฯ๓": "เอตญฺจ ตาหํ วิสฺสชฺชิสฺสํ, ",
  "ปฺลิ-ตฺวฺ-ปฺวฺรฺ๑๖:๔๓ฯ๔": "เทฺว ปลิโพธา อปุพฺพํ อจริมํ ฉิชฺชนฺติฯ ",
  "ปฺลิ-ตฺวฺ-ปฺวฺรฺ๑๖:๔๔ฯ๑": "นาสนนฺติโก กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๔๔ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๔๔ฯ๓": "เอตญฺจ ตาหํ ปุจฺฉามิ, ",
  "ปฺลิ-ตฺวฺ-ปฺวฺรฺ๑๖:๔๔ฯ๔": "กตโม ปลิโพโธ ปฐมํ ฉิชฺชติฯ ",
  "ปฺลิ-ตฺวฺ-ปฺวฺรฺ๑๖:๔๕ฯ๑": "นาสนนฺติโก กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๔๕ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๔๕ฯ๓": "เอตญฺจ ตาหํ วิสฺสชฺชิสฺสํ, ",
  "ปฺลิ-ตฺวฺ-ปฺวฺรฺ๑๖:๔๕ฯ๔": "อาวาสปลิโพโธ ปฐมํ ฉิชฺชติ; ",
  "ปฺลิ-ตฺวฺ-ปฺวฺรฺ๑๖:๔๕ฯ๕": "จีวเร นฏฺเฐ จีวรปลิโพโธ ฉิชฺชติฯ ",
  "ปฺลิ-ตฺวฺ-ปฺวฺรฺ๑๖:๔๖ฯ๑": "สวนนฺติโก กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๔๖ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๔๖ฯ๓": "เอตญฺจ ตาหํ ปุจฺฉามิ, ",
  "ปฺลิ-ตฺวฺ-ปฺวฺรฺ๑๖:๔๖ฯ๔": "กตโม ปลิโพโธ ปฐมํ ฉิชฺชติฯ ",
  "ปฺลิ-ตฺวฺ-ปฺวฺรฺ๑๖:๔๗ฯ๑": "สวนนฺติโก กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๔๗ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๔๗ฯ๓": "เอตญฺจ ตาหํ วิสฺสชฺชิสฺสํ, ",
  "ปฺลิ-ตฺวฺ-ปฺวฺรฺ๑๖:๔๗ฯ๔": "จีวรปลิโพโธ ปฐมํ ฉิชฺชติ; ",
  "ปฺลิ-ตฺวฺ-ปฺวฺรฺ๑๖:๔๗ฯ๕": "ตสฺส สห สวเนน, ",
  "ปฺลิ-ตฺวฺ-ปฺวฺรฺ๑๖:๔๗ฯ๖": "อาวาสปลิโพโธ ฉิชฺชติฯ ",
  "ปฺลิ-ตฺวฺ-ปฺวฺรฺ๑๖:๔๘ฯ๑": "อาสาวจฺเฉทิโก กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๔๘ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๔๘ฯ๓": "เอตญฺจ ตาหํ ปุจฺฉามิ, ",
  "ปฺลิ-ตฺวฺ-ปฺวฺรฺ๑๖:๔๘ฯ๔": "กตโม ปลิโพโธ ปฐมํ ฉิชฺชติฯ ",
  "ปฺลิ-ตฺวฺ-ปฺวฺรฺ๑๖:๔๙ฯ๑": "อาสาวจฺเฉทิโก กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๔๙ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๔๙ฯ๓": "เอตญฺจ ตาหํ วิสฺสชฺชิสฺสํ, ",
  "ปฺลิ-ตฺวฺ-ปฺวฺรฺ๑๖:๔๙ฯ๔": "อาวาสปลิโพโธ ปฐมํ ฉิชฺชติ; ",
  "ปฺลิ-ตฺวฺ-ปฺวฺรฺ๑๖:๔๙ฯ๕": "จีวราสาย อุปจฺฉินฺนาย จีวรปลิโพโธ ฉิชฺชติฯ ",
  "ปฺลิ-ตฺวฺ-ปฺวฺรฺ๑๖:๕๐ฯ๑": "สีมาติกฺกมนนฺติโก กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๕๐ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๕๐ฯ๓": "เอตญฺจ ตาหํ ปุจฺฉามิ, ",
  "ปฺลิ-ตฺวฺ-ปฺวฺรฺ๑๖:๕๐ฯ๔": "กตโม ปลิโพโธ ปฐมํ ฉิชฺชติฯ ",
  "ปฺลิ-ตฺวฺ-ปฺวฺรฺ๑๖:๕๑ฯ๑": "สีมาติกฺกมนนฺติโก กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๕๑ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๕๑ฯ๓": "เอตญฺจ ตาหํ วิสฺสชฺชิสฺสํ, ",
  "ปฺลิ-ตฺวฺ-ปฺวฺรฺ๑๖:๕๑ฯ๔": "จีวรปลิโพโธ ปฐมํ ฉิชฺชติ; ",
  "ปฺลิ-ตฺวฺ-ปฺวฺรฺ๑๖:๕๑ฯ๕": "ตสฺส พหิสีเม อาวาสปลิโพโธ ฉิชฺชติฯ ",
  "ปฺลิ-ตฺวฺ-ปฺวฺรฺ๑๖:๕๒ฯ๑": "สหุพฺภาโร กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๕๒ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๕๒ฯ๓": "เอตญฺจ ตาหํ ปุจฺฉามิ, ",
  "ปฺลิ-ตฺวฺ-ปฺวฺรฺ๑๖:๕๒ฯ๔": "กตโม ปลิโพโธ ปฐมํ ฉิชฺชติฯ ",
  "ปฺลิ-ตฺวฺ-ปฺวฺรฺ๑๖:๕๓ฯ๑": "สหุพฺภาโร กถินุทฺธาโร, ",
  "ปฺลิ-ตฺวฺ-ปฺวฺรฺ๑๖:๕๓ฯ๒": "วุตฺโต อาทิจฺจพนฺธุนา; ",
  "ปฺลิ-ตฺวฺ-ปฺวฺรฺ๑๖:๕๓ฯ๓": "เอตญฺจ ตาหํ วิสฺสชฺชิสฺสํ, ",
  "ปฺลิ-ตฺวฺ-ปฺวฺรฺ๑๖:๕๓ฯ๔": "เทฺว ปลิโพธา อปุพฺพํ อจริมํ ฉิชฺชนฺตีติฯ ",
  "ปฺลิ-ตฺวฺ-ปฺวฺรฺ๑๖:๕๔ฯ๑": "กติ กถินุทฺธารา สงฺฆาธีนา? ",
  "ปฺลิ-ตฺวฺ-ปฺวฺรฺ๑๖:๕๔ฯ๒": "กติ กถินุทฺธารา ปุคฺคลาธีนา? ",
  "ปฺลิ-ตฺวฺ-ปฺวฺรฺ๑๖:๕๔ฯ๓": "กติ กถินุทฺธารา เนว สงฺฆาธีนา น ปุคฺคลาธีนา? ",
  "ปฺลิ-ตฺวฺ-ปฺวฺรฺ๑๖:๕๔ฯ๔": "เอโก กถินุทฺธาโร สงฺฆาธีโน—",
  "ปฺลิ-ตฺวฺ-ปฺวฺรฺ๑๖:๕๔ฯ๕": "อนฺตรุพฺภาโรฯ ",
  "ปฺลิ-ตฺวฺ-ปฺวฺรฺ๑๖:๕๔ฯ๖": "จตฺตาโร กถินุทฺธารา ปุคฺคลาธีนา—",
  "ปฺลิ-ตฺวฺ-ปฺวฺรฺ๑๖:๕๔ฯ๗": "ปกฺกมนนฺติโก, นิฏฺฐานนฺติโก, สนฺนิฏฺฐานนฺติโก, สีมาติกฺกมนนฺติโกฯ ",
  "ปฺลิ-ตฺวฺ-ปฺวฺรฺ๑๖:๕๔ฯ๘": "จตฺตาโร กถินุทฺธารา เนว สงฺฆาธีนา น ปุคฺคลาธีนา—",
  "ปฺลิ-ตฺวฺ-ปฺวฺรฺ๑๖:๕๔ฯ๙": "นาสนนฺติโก, สวนนฺติโก, อาสาวจฺเฉทิโก, สหุพฺภาโรฯ ",
  "ปฺลิ-ตฺวฺ-ปฺวฺรฺ๑๖:๕๔ฯ๑๐": "กติ กถินุทฺธารา อนฺโตสีมาย อุทฺธริยฺยนฺติ? ",
  "ปฺลิ-ตฺวฺ-ปฺวฺรฺ๑๖:๕๔ฯ๑๑": "กติ กถินุทฺธารา พหิสีมาย อุทฺธริยฺยนฺติ? ",
  "ปฺลิ-ตฺวฺ-ปฺวฺรฺ๑๖:๕๔ฯ๑๒": "กติ กถินุทฺธารา สิยา อนฺโตสีมาย อุทฺธริยฺยนฺติ สิยา พหิสีมาย อุทฺธริยฺยนฺติ? ",
  "ปฺลิ-ตฺวฺ-ปฺวฺรฺ๑๖:๕๔ฯ๑๓": "เทฺว กถินุทฺธารา อนฺโตสีมาย อุทฺธริยฺยนฺติ—",
  "ปฺลิ-ตฺวฺ-ปฺวฺรฺ๑๖:๕๔ฯ๑๔": "อนฺตรุพฺภาโร, สหุพฺภาโรฯ ",
  "ปฺลิ-ตฺวฺ-ปฺวฺรฺ๑๖:๕๔ฯ๑๕": "ตโย กถินุทฺธารา พหิสีมาย อุทฺธริยฺยนฺติ—",
  "ปฺลิ-ตฺวฺ-ปฺวฺรฺ๑๖:๕๔ฯ๑๖": "ปกฺกมนนฺติโก, สวนนฺติโก, สีมาติกฺกมนนฺติโกฯ ",
  "ปฺลิ-ตฺวฺ-ปฺวฺรฺ๑๖:๕๔ฯ๑๗": "จตฺตาโร กถินุทฺธารา สิยา อนฺโตสีมาย อุทฺธริยฺยนฺติ สิยา พหิสีมาย อุทฺธริยฺยนฺติ—",
  "ปฺลิ-ตฺวฺ-ปฺวฺรฺ๑๖:๕๔ฯ๑๘": "นิฏฺฐานนฺติโก, สนฺนิฏฺฐานนฺติโก, นาสนนฺติโก, อาสาวจฺเฉทิโกฯ ",
  "ปฺลิ-ตฺวฺ-ปฺวฺรฺ๑๖:๕๕ฯ๑": "กติ กถินุทฺธารา เอกุปฺปาทา เอกนิโรธา? ",
  "ปฺลิ-ตฺวฺ-ปฺวฺรฺ๑๖:๕๕ฯ๒": "กติ กถินุทฺธารา เอกุปฺปาทา นานานิโรธา? ",
  "ปฺลิ-ตฺวฺ-ปฺวฺรฺ๑๖:๕๕ฯ๓": "เทฺว กถินุทฺธารา เอกุปฺปาทา เอกนิโรธา—",
  "ปฺลิ-ตฺวฺ-ปฺวฺรฺ๑๖:๕๕ฯ๔": "อนฺตรุพฺภาโร, สหุพฺภาโรฯ ",
  "ปฺลิ-ตฺวฺ-ปฺวฺรฺ๑๖:๕๕ฯ๕": "อวเสสา กถินุทฺธารา เอกุปฺปาทา นานานิโรธาติฯ ",
  "ปฺลิ-ตฺวฺ-ปฺวฺรฺ๑๖:๕๖ฯ๑": "กถินเภโท นิฏฺฐิโตฯ ",
  "ปฺลิ-ตฺวฺ-ปฺวฺรฺ๑๖:๕๗ฯ๑": "ตสฺสุทฺทานํ ",
  "ปฺลิ-ตฺวฺ-ปฺวฺรฺ๑๖:๕๘ฯ๑": "กสฺส กินฺติ ปนฺนรส, ",
  "ปฺลิ-ตฺวฺ-ปฺวฺรฺ๑๖:๕๘ฯ๒": "ธมฺมา นิทานเหตุ จ; ",
  "ปฺลิ-ตฺวฺ-ปฺวฺรฺ๑๖:๕๘ฯ๓": "ปจฺจยสงฺคหมูลา, ",
  "ปฺลิ-ตฺวฺ-ปฺวฺรฺ๑๖:๕๘ฯ๔": "อาทิ จ อตฺถารปุคฺคลาฯ ",
  "ปฺลิ-ตฺวฺ-ปฺวฺรฺ๑๖:๕๙ฯ๑": "ติณฺณํ ตโย ชานิตพฺพํ, ",
  "ปฺลิ-ตฺวฺ-ปฺวฺรฺ๑๖:๕๙ฯ๒": "อตฺถารํ อุทฺเทเสน จ; ",
  "ปฺลิ-ตฺวฺ-ปฺวฺรฺ๑๖:๕๙ฯ๓": "ปลิโพธาธินา สีมาย, ",
  "ปฺลิ-ตฺวฺ-ปฺวฺรฺ๑๖:๕๙ฯ๔": "อุปฺปาทนิโรเธน จาติฯ "
}
