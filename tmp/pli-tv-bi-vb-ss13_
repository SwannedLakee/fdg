{
  "ปฺลิ-ตฺวฺ-พิ-วฺพฺ-สฺสฺ๑๓:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-สฺสฺ๑๓:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-สฺสฺ๑๓:๐ฯ๓": "สงฺฆาทิเสสกณฺฑ ",
  "ปฺลิ-ตฺวฺ-พิ-วฺพฺ-สฺสฺ๑๓:๐ฯ๔": "๑๓ฯ ทุติยปาปสมาจารสิกฺขาปท ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๒": "เตน โข ปน สมเยน ถุลฺลนนฺทา ภิกฺขุนี สงฺเฆน สมนุภฏฺฐา ภิกฺขุนิโย เอวํ วเทติ—",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๓": "“สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๔": "สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ตา สงฺโฆ น กิญฺจิ อาหฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๕": "ตุมฺหญฺเญว สงฺโฆ อุญฺญาย ปริภเวน อกฺขนฺติยา เวภสฺสิยา ทุพฺพลฺยา เอวมาห— ‘ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตี’”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๖": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๗": "“กถญฺหิ นาม อยฺยา ถุลฺลนนฺทา สงฺเฆน สมนุภฏฺฐา ภิกฺขุนิโย เอวํ วกฺขติ—",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๘": "สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๙": "สนฺติ สงฺเฆ อญฺญาปิ ภิกฺขุนิโย …เป… ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๑๐": "วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตีติ” …เป… ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๑๑": "“สจฺจํ กิร, ภิกฺขเว, ถุลฺลนนฺทา ภิกฺขุนี สงฺเฆน สมนุภฏฺฐา ภิกฺขุนิโย เอวํ วเทติ—",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๑๒": "สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๑๓": "สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ตา สงฺโฆ น กิญฺจิ อาหฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๑๔": "ตุมฺหญฺเญว สงฺโฆ อุญฺญาย ปริภเวน อกฺขนฺติยา เวภสฺสิยา ทุพฺพลฺยา เอวมาห— ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตี”ติ? ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๑๕": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๑๖": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๑๗": "กถญฺหิ นาม, ภิกฺขเว, ถุลฺลนนฺทา ภิกฺขุนี สงฺเฆน สมนุภฏฺฐา ภิกฺขุนิโย เอวํ วกฺขติ—",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๑๘": "สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๑๙": "สนฺติ สงฺเฆ อญฺญาปิ ภิกฺขุนิโย …เป… ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๒๐": "วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตีติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๒๑": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๒๒": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๒๓ฯ๑": "“ยา ปน ภิกฺขุนี เอวํ วเทยฺย—",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๒๔": "‘สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๒๕": "สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ตา สงฺโฆ น กิญฺจิ อาหฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๒๖": "ตุมฺหญฺเญว สงฺโฆ อุญฺญาย ปริภเวน อกฺขนฺติยา เวภสฺสิยา ทุพฺพลฺยา เอวมาห— ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตี’ติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๒๗": "สา ภิกฺขุนี ภิกฺขุนีหิ เอวมสฺส วจนียา—",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๒๘": "‘มา, อเยฺย, เอวํ อวจ—",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๒๙": "สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๓๐": "สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ตา สงฺโฆ น กิญฺจิ อาหฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๓๑": "ตุมฺหญฺเญว สงฺโฆ อุญฺญาย ปริภเวน อกฺขนฺติยา เวภสฺสิยา ทุพฺพลฺยา เอวมาห— ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตี’ติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๓๒": "เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๓๓": "ยาวตติยญฺเจ สมนุภาสียมานา ตํ ปฏินิสฺสชฺเชยฺย, อิจฺเจตํ กุสลํ; ",
  "ปฺลิ-ตฺวฺ-พิ-วฺพฺ-สฺสฺ๑๓:๑ฯ๓๔": "โน เจ ปฏินิสฺสชฺเชยฺย, อยมฺปิ ภิกฺขุนี ยาวตติยกํ ธมฺมํ อาปนฺนา นิสฺสารณียํ สงฺฆาทิเสสนฺ”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๔": "…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๕": "เอวํ วเทยฺยาติ—",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๖": "“สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๗": "สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ตา สงฺโฆ น กิญฺจิ อาห”ฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๘": "ตุมฺหญฺเญว สงฺโฆ อุญฺญายาติ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๙": "อวญฺญายฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๑๐": "ปริภเวนาติ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๑๑": "ปาริภพฺยตาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๑๒": "อกฺขนฺติยาติ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๑๓": "โกเปนฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๑๔": "เวภสฺสิยาติ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๑๕": "วิภสฺสีกตาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๑๖": "ทุพฺพลฺยาติ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๑๗": "อปกฺขตาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๑๘": "เอวมาห—",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๑๙": "“ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๒๐": "วิจิจฺจถาเยฺยฯ วิเวกญฺเญว ภคินีนํ สงฺโฆ วณฺเณตี”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๒๑": "สา ภิกฺขุนีติ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๒๒": "ยา สา เอวํวาทินี ภิกฺขุนีฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๒๓": "ภิกฺขุนีหีติ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๒๔": "อญฺญาหิ ภิกฺขุนีหิฯ ยา ปสฺสนฺติ ยา สุณนฺติ ตาหิ วตฺตพฺพา—",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๒๕": "“มาเยฺย, เอวํ อวจ—",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๒๖": "‘สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๒๗": "สนฺติ สงฺเฆ อญฺญาปิ ภิกฺขุนิโย …เป… ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๒๘": "วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตี’”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๒๙": "ทุติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๓๐": "ตติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๓๑": "สเจ ปฏินิสฺสชฺชติ, อิจฺเจตํ กุสลํ; ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๓๒": "โน เจ ปฏินิสฺสชฺชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๓๓": "สุตฺวา น วทนฺติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๓๔": "สา ภิกฺขุนี สงฺฆมชฺฌมฺปิ อากฑฺฒิตฺวา วตฺตพฺพา—",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๓๕": "“มาเยฺย, เอวํ อวจ—",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๓๖": "‘สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๓๗": "สนฺติ สงฺเฆ อญฺญาปิ ภิกฺขุนิโย …เป… ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๓๘": "วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตี’”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๓๙": "ทุติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๔๐": "ตติยมฺปิ วตฺตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๔๑": "สเจ ปฏินิสฺสชฺชติ, อิจฺเจตํ กุสลํ; ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๔๒": "โน เจ ปฏินิสฺสชฺชติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๔๓": "สา ภิกฺขุนี สมนุภาสิตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๔๔": "“เอวญฺจ ปน, ภิกฺขเว, สมนุภาสิตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๔๕": "พฺยตฺตาย ภิกฺขุนิยา ปฏิพลาย สงฺโฆ ญาเปตพฺโพ—",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๔๖": "‘สุณาตุ เม, อเยฺย, สงฺโฆฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๔๗": "อยํ อิตฺถนฺนามา ภิกฺขุนี สงฺเฆน สมนุภฏฺฐา ภิกฺขุนิโย เอวํ วเทติ—",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๔๘": "“สํสฏฺฐาว, อเยฺย, ตุเมฺห วิหรถฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๔๙": "มา ตุเมฺห นานา วิหริตฺถฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๕๐": "สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๕๑": "ตา สงฺโฆ น กิญฺจิ อาหฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๕๒": "ตุมฺหญฺเญว สงฺโฆ อุญฺญาย ปริภเวน อกฺขนฺติยา เวภสฺสิยา ทุพฺพลฺยา เอวมาห—",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๕๓": "ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสงฺฆสฺส วิเหสิกา อญฺญมญฺญิสฺสา วชฺชปฺปฏิจฺฉาทิกาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๕๔": "วิวิจฺจถาเยฺยฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๕๕": "วิเวกญฺเญว ภคินีนํ สงฺโฆ วณฺเณตี”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๕๖": "สา ตํ วตฺถุํ น ปฏินิสฺสชฺชติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๕๗": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุนึ สมนุภาเสยฺย ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๕๘": "เอสา ญตฺติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๕๙": "สุณาตุ เม, อเยฺย, สงฺโฆฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๖๐": "อยํ อิตฺถนฺนามา ภิกฺขุนี สงฺเฆน สมนุภฏฺฐา ภิกฺขุนิโย เอวํ วเทติ—",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๖๑": "“สํสฏฺฐาว, อเยฺย, ตุเมฺห วิหรถฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๖๒": "มา ตุเมฺห นานา วิหริตฺถฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๖๓": "สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๖๔": "ตา สงฺโฆ น กิญฺจิ อาหฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๖๕": "ตุมฺหญฺเญว สงฺโฆ อุญฺญาย ปริภเวน อกฺขนฺติยา เวภสฺสิยา ทุพฺพลฺยา เอวมาห—",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๖๖": "ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๖๗": "วิวิจฺจถาเยฺยฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๖๘": "วิเวกญฺเญว ภคินีนํ สงฺโฆ วณฺเณตี”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๖๙": "สา ตํ วตฺถุํ น ปฏินิสฺสชฺชติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๗๐": "สงฺโฆ อิตฺถนฺนามํ ภิกฺขุนึ สมนุภาสติ ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๗๑": "ยสฺสา อยฺยาย ขมติ อิตฺถนฺนามาย ภิกฺขุนิยา สมนุภาสนา ตสฺส วตฺถุสฺส ปฏินิสฺสคฺคาย, สา ตุณฺหสฺส; ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๗๒": "ยสฺสา นกฺขมติ, สา ภาเสยฺยฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๗๓": "ทุติยมฺปิ เอตมตฺถํ วทามิ …เป… ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๗๔": "ตติยมฺปิ เอตมตฺถํ วทามิ …เป…ฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๗๕": "สมนุภฏฺฐา สงฺเฆน อิตฺถนฺนามา ภิกฺขุนี ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๗๖": "ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๗๗": "ญตฺติยา ทุกฺกฏํ, ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๗๘": "ทฺวีหิ กมฺมวาจาหิ ถุลฺลจฺจยา, ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๗๙": "กมฺมวาจาปริโยสาเน อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๘๐": "สงฺฆาทิเสสํ อชฺฌาปชฺชนฺติยา ญตฺติยา ทุกฺกฏํ, ทฺวีหิ กมฺมวาจาหิ ถุลฺลจฺจยา ปฏิปฺปสฺสมฺภนฺติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๘๑": "อยมฺปีติ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๘๒": "ปุริมาโย อุปาทาย วุจฺจติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๘๓": "ยาวตติยกนฺติ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๘๔": "ยาวตติยํ สมนุภาสนาย อาปชฺชติ, น สหวตฺถุชฺฌาจาราฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๘๕": "นิสฺสารณียนฺติ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๘๖": "สงฺฆมฺหา นิสฺสารียติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๘๗": "สงฺฆาทิเสโสติ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๘๘": "สงฺโฆว ตสฺสา อาปตฺติยา มานตฺตํ เทติ, มูลาย ปฏิกสฺสติ, อพฺเภติ, น สมฺพหุลา น เอกา ภิกฺขุนีฯ เตน วุจฺจติ “สงฺฆาทิเสโส”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๒ฯ๘๙": "ตเสฺสว อาปตฺตินิกายสฺส นามกมฺมํ อธิวจนํ, เตนปิ วุจฺจติ “สงฺฆาทิเสโส”ติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๑": "ธมฺมกมฺเม ธมฺมกมฺมสญฺญา น ปฏินิสฺสชฺชติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๒": "ธมฺมกมฺเม เวมติกา น ปฏินิสฺสชฺชติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๓": "ธมฺมกมฺเม อธมฺมกมฺมสญฺญา น ปฏินิสฺสชฺชติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๔": "อธมฺมกมฺเม ธมฺมกมฺมสญฺญา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๕": "อธมฺมกมฺเม เวมติกา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๖": "อธมฺมกมฺเม อธมฺมกมฺมสญฺญา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๗ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๘": "อสมนุภาสนฺติยา, ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๙": "ปฏินิสฺสชฺชนฺติยา, ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๑๐": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๑๑": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๑๒": "ทสมสงฺฆาทิเสสสิกฺขาปทํ นิฏฺฐิตํฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๑๓ฯ๐": "กุลทูสกสิกฺขาปท ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๑๔": "อุทฺทิฏฺฐา โข, อยฺยาโย, สตฺตรส สงฺฆาทิเสสา ธมฺมา—",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๑๕": "นว ปฐมาปตฺติกา, อฏฺฐ ยาวตติยกาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๑๖": "เยสํ ภิกฺขุนี อญฺญตรํ วา อญฺญตรํ วา อาปชฺชติ, ตาย ภิกฺขุนิยา อุภโตสงฺเฆ ปกฺขมานตฺตํ จริตพฺพํฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๑๗": "จิณฺณมานตฺตา ภิกฺขุนี ยตฺถ สิยา วีสติคโณ ภิกฺขุนิสงฺโฆ ตตฺถ สา ภิกฺขุนี อพฺเภตพฺพาฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๑๘": "เอกายปิ เจ อูโน วีสติคโณ ภิกฺขุนิสงฺโฆ ตํ ภิกฺขุนึ อพฺเภยฺยฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๑๙": "สา จ ภิกฺขุนี อนพฺภิตา, ตา จ ภิกฺขุนิโย คารยฺหา, อยํ ตตฺถ สามีจิฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๒๐": "ตตฺถายฺยาโย ปุจฺฉามิ—",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๒๑": "“กจฺจิตฺถ ปริสุทฺธา”? ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๒๒": "ทุติยมฺปิ ปุจฺฉามิ—",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๒๓": "“กจฺจิตฺถ ปริสุทฺธา”? ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๒๔": "ตติยมฺปิ ปุจฺฉามิ—",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๒๕": "“กจฺจิตฺถ ปริสุทฺธา”? ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๒๖": "ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๒๗": "สตฺตรสกํ นิฏฺฐิตํฯ ",
  "ปฺลิ-ตฺวฺ-พิ-วฺพฺ-สฺสฺ๑๓:๓ฯ๒๘": "ภิกฺขุนิวิภงฺเค สงฺฆาทิเสสกณฺฑํ นิฏฺฐิตํฯ "
}
