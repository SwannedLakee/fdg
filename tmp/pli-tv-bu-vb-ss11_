{
  "ปฺลิ-ตฺวฺ-พุ-วฺพฺ-สฺสฺ๑๑:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-สฺสฺ๑๑:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-สฺสฺ๑๑:๐ฯ๓": "สงฺฆาทิเสสกณฺฑ ",
  "ปฺลิ-ตฺวฺ-พุ-วฺพฺ-สฺสฺ๑๑:๐ฯ๔": "๑๑ฯ เภทานุวตฺตกสิกฺขาปท ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๑": "เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๒": "เตน โข ปน สมเยน เทวทตฺโต สงฺฆเภทาย ปรกฺกมติ จกฺกเภทายฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๓": "ภิกฺขู เอวมาหํสุ—",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๔": "“อธมฺมวาที เทวทตฺโต, อวินยวาที เทวทตฺโตฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๕": "กถญฺหิ นาม เทวทตฺโต สงฺฆเภทาย ปรกฺกมิสฺสติ จกฺกเภทายา”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๖": "เอวํ วุตฺเต, โกกาลิโก กฏโมทกติสฺสโก ขณฺฑเทวิยา ปุตฺโต สมุทฺททตฺโต เต ภิกฺขู เอตทโวจุํ—",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๗": "“มายสฺมนฺโต เอวํ อวจุตฺถฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๘": "ธมฺมวาที เทวทตฺโต, วินยวาที เทวทตฺโตฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๙": "อมฺหากญฺจ เทวทตฺโต ฉนฺทญฺจ รุจิญฺจ อาทาย โวหรติ ชานาติ โน ภาสติ อมฺหากมฺเปตํ ขมตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๑๐": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๑๑": "“กถญฺหิ นาม ภิกฺขู เทวทตฺตสฺส สงฺฆเภทาย ปรกฺกมนฺตสฺส อนุวตฺตกา ภวิสฺสนฺติ วคฺควาทกา”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๑๒": "อถ โข เต ภิกฺขู เต อนุวตฺตเก ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๑๓": "“สจฺจํ กิร, ภิกฺขเว, ภิกฺขู เทวทตฺตสฺส สงฺฆเภทาย ปรกฺกมนฺตสฺส อนุวตฺตกา โหนฺติ วคฺควาทกา”ติ? ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๑๔": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๑๕": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๑๖": "กถญฺหิ นาม เต, ภิกฺขเว, โมฆปุริสา เทวทตฺตสฺส สงฺฆเภทาย ปรกฺกมนฺตสฺส อนุวตฺตกา ภวิสฺสนฺติ วคฺควาทกาฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๑๗": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๑๘": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๑๙ฯ๑": "“ตเสฺสว โข ปน ภิกฺขุสฺส ภิกฺขู โหนฺติ อนุวตฺตกา วคฺควาทกา เอโก วา เทฺว วา ตโย วาฯ เต เอวํ วเทยฺยุํ—",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๒๐": "‘มายสฺมนฺโต เอตํ ภิกฺขุํ กิญฺจิ อวจุตฺถฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๒๑": "ธมฺมวาที เจโส ภิกฺขุ, วินยวาที เจโส ภิกฺขุฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๒๒": "อมฺหากญฺเจโส ภิกฺขุ ฉนฺทญฺจ รุจิญฺจ อาทาย โวหรติ ชานาติ โน ภาสติ อมฺหากมฺเปตํ ขมตี’ติ, ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๒๓": "เต ภิกฺขู ภิกฺขูหิ เอวมสฺสุ วจนียา—",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๒๔": "‘มายสฺมนฺโต เอวํ อวจุตฺถ, ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๒๕": "น เจโส ภิกฺขุ ธมฺมวาที, น เจโส ภิกฺขุ วินยวาที, ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๒๖": "มายสฺมนฺตานมฺปิ สงฺฆเภโท รุจฺจิตฺถ, ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๒๗": "สเมตายสฺมนฺตานํ สงฺเฆน, สมคฺโค หิ สงฺโฆ สมฺโมทมาโน อวิวทมาโน เอกุทฺเทโส ผาสุ วิหรตี’ติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๒๘": "เอวญฺจ เต ภิกฺขู ภิกฺขูหิ วุจฺจมานา ตเถว ปคฺคเณฺหยฺยุํ, เต ภิกฺขู ภิกฺขูหิ ยาวตติยํ สมนุภาสิตพฺพา ตสฺส ปฏินิสฺสคฺคายฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๒๙": "ยาวตติยญฺเจ สมนุภาสิยมานา ตํ ปฏินิสฺสชฺเชยฺยุํ, อิจฺเจตํ กุสลํ, ",
  "ปฺลิ-ตฺวฺ-พุ-วฺพฺ-สฺสฺ๑๑:๑ฯ๓๐": "โน เจ ปฏินิสฺสชฺเชยฺยุํ, สงฺฆาทิเสโส”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๑": "ตเสฺสว โข ปนาติ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๒": "ตสฺส สงฺฆเภทกสฺส ภิกฺขุโนฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๓": "ภิกฺขู โหนฺตีติ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๔": "อญฺเญ ภิกฺขู โหนฺติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๕": "อนุวตฺตกาติ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๖": "ยํทิฏฺฐิโก โส โหติ ยงฺขนฺติโก ยํรุจิโก เตปิ ตํทิฏฺฐิกา โหนฺติ ตงฺขนฺติกา ตํรุจิกาฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๗": "วคฺควาทกาติ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๘": "ตสฺส วณฺณาย ปกฺขาย ฐิตา โหนฺติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๙": "เอโก วา เทฺว วา ตโย วาติ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๑๐": "เอโก วา โหติ เทฺว วา ตโย วาฯ เต เอวํ วเทยฺยุํ—",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๑๑": "“มายสฺมนฺโต เอตํ ภิกฺขุํ กิญฺจิ อวจุตฺถ, ธมฺมวาที เจโส ภิกฺขุ, วินยวาที เจโส ภิกฺขุ, ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๑๒": "อมฺหากญฺเจโส ภิกฺขุ ฉนฺทญฺจ รุจิญฺจ อาทาย โวหรติ ชานาติ โน ภาสติ อมฺหากมฺเปตํ ขมตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๑๓": "เต ภิกฺขูติ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๑๔": "เย เต อนุวตฺตกา ภิกฺขูฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๑๕": "ภิกฺขูหีติ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๑๖": "อญฺเญหิ ภิกฺขูหิฯ เย ปสฺสนฺติ เย สุณนฺติ เตหิ วตฺตพฺพา—",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๑๗": "“มายสฺมนฺโต เอวํ อวจุตฺถฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๑๘": "น เจโส ภิกฺขุ ธมฺมวาที, น เจโส ภิกฺขุ วินยวาทีฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๑๙": "มายสฺมนฺตานมฺปิ สงฺฆเภโท รุจฺจิตฺถฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๒๐": "สเมตายสฺมนฺตานํ สงฺเฆนฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๒๑": "สมคฺโค หิ สงฺโฆ สมฺโมทมาโน อวิวทมาโน เอกุทฺเทโส ผาสุ วิหรตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๒๒": "ทุติยมฺปิ วตฺตพฺพาฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๒๓": "ตติยมฺปิ วตฺตพฺพาฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๒๔": "สเจ ปฏินิสฺสชฺชนฺติ, อิจฺเจตํ กุสลํ; ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๒๕": "โน เจ ปฏินิสฺสชฺชนฺติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๒๖": "สุตฺวา น วทนฺติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๒๗": "เต ภิกฺขู สงฺฆมชฺฌมฺปิ อากฑฺฒิตฺวา วตฺตพฺพา—",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๒๘": "“มายสฺมนฺโต เอวํ อวจุตฺถฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๒๙": "น เจโส ภิกฺขุ ธมฺมวาที, น เจโส ภิกฺขุ วินยวาทีฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๓๐": "มายสฺมนฺตานมฺปิ สงฺฆเภโท รุจฺจิตฺถฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๓๑": "สเมตายสฺมนฺตานํ สงฺเฆนฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๓๒": "สมคฺโค หิ สงฺโฆ สมฺโมทมาโน อวิวทมาโน เอกุทฺเทโส ผาสุ วิหรตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๓๓": "ทุติยมฺปิ วตฺตพฺพาฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๓๔": "ตติยมฺปิ วตฺตพฺพาฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๓๕": "สเจ ปฏินิสฺสชฺชนฺติ, อิจฺเจตํ กุสลํ; ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๓๖": "โน เจ ปฏินิสฺสชฺชนฺติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๓๗": "เต ภิกฺขู สมนุภาสิตพฺพาฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๓๘": "“เอวญฺจ ปน, ภิกฺขเว, สมนุภาสิตพฺพาฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๓๙": "พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๔๐": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๔๑": "อิตฺถนฺนาโม จ อิตฺถนาโม จ ภิกฺขู อิตฺถนฺนามสฺส ภิกฺขุโน สงฺฆเภทาย ปรกฺกมนฺตสฺส อนุวตฺตกา วคฺควาทกาฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๔๒": "เต ตํ วตฺถุํ น ปฏินิสฺสชฺชนฺติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๔๓": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามญฺจ อิตฺถนฺนามญฺจ ภิกฺขู สมนุภาเสยฺย ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๔๔": "เอสา ญตฺติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๔๕": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๔๖": "อิตฺถนฺนาโม จ อิตฺถนฺนาโม จ ภิกฺขู อิตฺถนฺนามสฺส ภิกฺขุโน สงฺฆเภทาย ปรกฺกมนฺตสฺส อนุวตฺตกา วคฺควาทกาฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๔๗": "เต ตํ วตฺถุํ น ปฏินิสฺสชฺชนฺติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๔๘": "สงฺโฆ อิตฺถนฺนามญฺจ อิตฺถนฺนามญฺจ ภิกฺขู สมนุภาสติ ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๔๙": "ยสฺสายสฺมโต ขมติ อิตฺถนฺนามสฺส จ อิตฺถนฺนามสฺส จ ภิกฺขูนํ สมนุภาสนา ตสฺส วตฺถุสฺส ปฏินิสฺสคฺคาย, โส ตุณฺหสฺส; ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๕๐": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๕๑": "ทุติยมฺปิ เอตมตฺถํ วทามิ …เป… ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๕๒": "ตติยมฺปิ เอตมตฺถํ วทามิ—",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๕๓": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๕๔": "อิตฺถนฺนาโม จ อิตฺถนฺนาโม จ ภิกฺขู อิตฺถนฺนามสฺส ภิกฺขุโน สงฺฆเภทาย ปรกฺกมนฺตสฺส อนุวตฺตกา วคฺควาทกาฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๕๕": "เต ตํ วตฺถุํ น ปฏินิสฺสชฺชนฺติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๕๖": "สงฺโฆ อิตฺถนฺนามญฺจ อิตฺถนฺนามญฺจ ภิกฺขู สมนุภาสติ ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๕๗": "ยสฺสายสฺมโต ขมติ อิตฺถนฺนามสฺส จ อิตฺถนฺนามสฺส จ ภิกฺขูนํ สมนุภาสนา ตสฺส วตฺถุสฺส ปฏินิสฺสคฺคาย, โส ตุณฺหสฺส; ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๕๘": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๕๙": "สมนุภฏฺฐา สงฺเฆน อิตฺถนฺนาโม จ อิตฺถนฺนาโม จ ภิกฺขู ตสฺส วตฺถุสฺส ปฏินิสฺสคฺคายฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๖๐": "ขมติ สงฺฆสฺส, ตสฺมา ตุณฺหี, ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๖๑": "เอวเมตํ ธารยามี’”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๖๒": "ญตฺติยา ทุกฺกฏํ, ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๖๓": "ทฺวีหิ กมฺมวาจาหิ ถุลฺลจฺจยา, ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๖๔": "กมฺมวาจาปริโยสาเน อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๖๕": "สงฺฆาทิเสสํ อชฺฌาปชฺชนฺตานํ ญตฺติยา ทุกฺกฏํ, ทฺวีหิ กมฺมวาจาหิ ถุลฺลจฺจยา ปฏิปฺปสฺสมฺภนฺติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๖๖": "เทฺว ตโย เอกโต สมนุภาสิตพฺพา, ตทุตฺตริ น สมนุภาสิตพฺพาฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๖๗": "สงฺฆาทิเสโสติ ",
  "ปฺลิ-ตฺวฺ-พุ-วฺพฺ-สฺสฺ๑๑:๒ฯ๖๘": "…เป… เตนปิ วุจฺจติ “สงฺฆาทิเสโส”ติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๓ฯ๑ฯ๑": "ธมฺมกมฺเม ธมฺมกมฺมสญฺญี น ปฏินิสฺสชฺชนฺติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๓ฯ๑ฯ๒": "ธมฺมกมฺเม เวมติกา น ปฏินิสฺสชฺชนฺติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๓ฯ๑ฯ๓": "ธมฺมกมฺเม อธมฺมกมฺมสญฺญี น ปฏินิสฺสชฺชนฺติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๓ฯ๑ฯ๔": "อธมฺมกมฺเม ธมฺมกมฺมสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๓ฯ๑ฯ๕": "อธมฺมกมฺเม เวมติกา, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๓ฯ๑ฯ๖": "อธมฺมกมฺเม อธมฺมกมฺมสญฺญี, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๓ฯ๒ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-สฺสฺ๑๑:๓ฯ๒ฯ๒": "อสมนุภาสนฺตานํ, ",
  "ปฺลิ-ตฺวฺ-พุ-วฺพฺ-สฺสฺ๑๑:๓ฯ๒ฯ๓": "ปฏินิสฺสชฺชนฺตานํ, ",
  "ปฺลิ-ตฺวฺ-พุ-วฺพฺ-สฺสฺ๑๑:๓ฯ๒ฯ๔": "อุมฺมตฺตกานํ, ",
  "ปฺลิ-ตฺวฺ-พุ-วฺพฺ-สฺสฺ๑๑:๓ฯ๒ฯ๕": "ขิตฺตจิตฺตานํ, ",
  "ปฺลิ-ตฺวฺ-พุ-วฺพฺ-สฺสฺ๑๑:๓ฯ๒ฯ๖": "เวทนาฏฺฏานํ, ",
  "ปฺลิ-ตฺวฺ-พุ-วฺพฺ-สฺสฺ๑๑:๓ฯ๒ฯ๗": "อาทิกมฺมิกานนฺติฯ ",
  "ปฺลิ-ตฺวฺ-พุ-วฺพฺ-สฺสฺ๑๑:๓ฯ๒ฯ๘": "เภทานุวตฺตกสิกฺขาปทํ นิฏฺฐิตํ เอกาทสมํฯ "
}
