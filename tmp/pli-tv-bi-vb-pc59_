{
  "ปฺลิ-ตฺวฺ-พิ-วฺพฺ-ปฺจฺ๕๙:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-ปฺจฺ๕๙:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-ปฺจฺ๕๙:๐ฯ๓": "ปาจิตฺติยกณฺฑ ",
  "ปฺลิ-ตฺวฺ-พิ-วฺพฺ-ปฺจฺ๕๙:๐ฯ๔": "อารามวคฺค ",
  "ปฺลิ-ตฺวฺ-พิ-วฺพฺ-ปฺจฺ๕๙:๐ฯ๕": "๕๙ฯ โอวาทูปสงฺกมนสิกฺขาปท ",
  "ปฺลิ-ตฺวฺ-พิ-วฺพฺ-ปฺจฺ๕๙:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-ปฺจฺ๕๙:๑ฯ๒": "เตน โข ปน สมเยน ภิกฺขุนิโย อุโปสถมฺปิ น ปุจฺฉนฺติ โอวาทมฺปิ น ยาจนฺติฯ ",
  "ปฺลิ-ตฺวฺ-พิ-วฺพฺ-ปฺจฺ๕๙:๑ฯ๓": "ภิกฺขู อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-ปฺจฺ๕๙:๑ฯ๔": "“กถญฺหิ นาม ภิกฺขุนิโย อุโปสถมฺปิ น ปุจฺฉิสฺสนฺติ โอวาทมฺปิ น ยาจิสฺสนฺตี”ติ …เป… ",
  "ปฺลิ-ตฺวฺ-พิ-วฺพฺ-ปฺจฺ๕๙:๑ฯ๕": "“สจฺจํ กิร, ภิกฺขเว, ภิกฺขุนิโย อุโปสถมฺปิ น ปุจฺฉนฺติ โอวาทมฺปิ น ยาจนฺตี”ติ? ",
  "ปฺลิ-ตฺวฺ-พิ-วฺพฺ-ปฺจฺ๕๙:๑ฯ๖": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-ปฺจฺ๕๙:๑ฯ๗": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-ปฺจฺ๕๙:๑ฯ๘": "กถญฺหิ นาม, ภิกฺขเว, ภิกฺขุนิโย อุโปสถมฺปิ น ปุจฺฉิสฺสนฺติ โอวาทมฺปิ น ยาจิสฺสนฺติฯ ",
  "ปฺลิ-ตฺวฺ-พิ-วฺพฺ-ปฺจฺ๕๙:๑ฯ๙": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-ปฺจฺ๕๙:๑ฯ๑๐": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-ปฺจฺ๕๙:๑ฯ๑๑ฯ๑": "“อนฺวทฺธมาสํ ภิกฺขุนิยา ภิกฺขุสงฺฆโต เทฺว ธมฺมา ปจฺจาสีสิตพฺพา—อุโปสถปุจฺฉกญฺจ โอวาทูปสงฺกมนญฺจฯ ตํ อติกฺกาเมนฺติยา ปาจิตฺติยนฺ”ติฯ ",
  "ปฺลิ-ตฺวฺ-พิ-วฺพฺ-ปฺจฺ๕๙:๒ฯ๑": "อนฺวทฺธมาสนฺติ ",
  "ปฺลิ-ตฺวฺ-พิ-วฺพฺ-ปฺจฺ๕๙:๒ฯ๒": "อนุโปสถิกํฯ ",
  "ปฺลิ-ตฺวฺ-พิ-วฺพฺ-ปฺจฺ๕๙:๒ฯ๓": "อุโปสโถ นาม ",
  "ปฺลิ-ตฺวฺ-พิ-วฺพฺ-ปฺจฺ๕๙:๒ฯ๔": "เทฺว อุโปสถา— จาตุทฺทสิโก จ ปนฺนรสิโก จฯ ",
  "ปฺลิ-ตฺวฺ-พิ-วฺพฺ-ปฺจฺ๕๙:๒ฯ๕": "โอวาโท นาม ",
  "ปฺลิ-ตฺวฺ-พิ-วฺพฺ-ปฺจฺ๕๙:๒ฯ๖": "อฏฺฐ ครุธมฺมาฯ ",
  "ปฺลิ-ตฺวฺ-พิ-วฺพฺ-ปฺจฺ๕๙:๒ฯ๗": "“อุโปสถมฺปิ น ปุจฺฉิสฺสามิ โอวาทมฺปิ น ยาจิสฺสามี”ติ ธุรํ นิกฺขิตฺตมตฺเต อาปตฺติ ปาจิตฺติยสฺสฯ ",
  "ปฺลิ-ตฺวฺ-พิ-วฺพฺ-ปฺจฺ๕๙:๒ฯ๘ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-ปฺจฺ๕๙:๒ฯ๙": "สติ อนฺตราเย, ",
  "ปฺลิ-ตฺวฺ-พิ-วฺพฺ-ปฺจฺ๕๙:๒ฯ๑๐": "ปริเยสิตฺวา ทุติยิกํ ภิกฺขุนึ น ลภติ, ",
  "ปฺลิ-ตฺวฺ-พิ-วฺพฺ-ปฺจฺ๕๙:๒ฯ๑๑": "คิลานาย, ",
  "ปฺลิ-ตฺวฺ-พิ-วฺพฺ-ปฺจฺ๕๙:๒ฯ๑๒": "อาปทาสุ, ",
  "ปฺลิ-ตฺวฺ-พิ-วฺพฺ-ปฺจฺ๕๙:๒ฯ๑๓": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-ปฺจฺ๕๙:๒ฯ๑๔": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-ปฺจฺ๕๙:๒ฯ๑๕": "นวมสิกฺขาปทํ นิฏฺฐิตํฯ "
}
