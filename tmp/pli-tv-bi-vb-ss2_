{
  "ปฺลิ-ตฺวฺ-พิ-วฺพฺ-สฺสฺ๒:๐ฯ๑": "เถรวาท วินย ",
  "ปฺลิ-ตฺวฺ-พิ-วฺพฺ-สฺสฺ๒:๐ฯ๒": "ภิกฺขุนิวิภงฺค ",
  "ปฺลิ-ตฺวฺ-พิ-วฺพฺ-สฺสฺ๒:๐ฯ๓": "สงฺฆาทิเสสกณฺฑ ",
  "ปฺลิ-ตฺวฺ-พิ-วฺพฺ-สฺสฺ๒:๐ฯ๔": "๒ฯ โจรีวุฏฺฐาปิกาสิกฺขาปท ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๒": "เตน โข ปน สมเยน เวสาลิยํ อญฺญตรสฺส ลิจฺฉวิสฺส ปชาปติ อติจารินี โหติฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๓": "อถ โข โส ลิจฺฉวิ ตํ อิตฺถึ เอตทโวจ—",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๔": "“สาธุ วิรมาหิ, อนตฺถํ โข เต กริสฺสามี”ติฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๕": "เอวมฺปิ วุจฺจมานา นาทิยิฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๖": "เตน โข ปน สมเยน เวสาลิยํ ลิจฺฉวิคโณ สนฺนิปติโต โหติ เกนจิเทว กรณีเยนฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๗": "อถ โข โส ลิจฺฉวิ เต ลิจฺฉวโย เอตทโวจ—",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๘": "“เอกํ เม, อโยฺย, อิตฺถึ อนุชานาถา”ติฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๙": "“กา นาม สา”ติ? ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๑๐": "“มยฺหํ ปชาปติ อติจรติ, ตํ ฆาเตสฺสามี”ติฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๑๑": "“ชานาหี”ติฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๑๒": "อโสฺสสิ โข สา อิตฺถี—",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๑๓": "“สามิโก กิร มํ ฆาเตตุกาโม”ติฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๑๔": "วรภณฺฑํ อาทาย สาวตฺถึ คนฺตฺวา ติตฺถิเย อุปสงฺกมิตฺวา ปพฺพชฺชํ ยาจิฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๑๕": "ติตฺถิยา น อิจฺฉึสุ ปพฺพาเชตุํฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๑๖": "ภิกฺขุนิโย อุปสงฺกมิตฺวา ปพฺพชฺชํ ยาจิฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๑๗": "ภิกฺขุนิโยปิ น อิจฺฉึสุ ปพฺพาเชตุํฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๑๘": "ถุลฺลนนฺทํ ภิกฺขุนึ อุปสงฺกมิตฺวา ภณฺฑกํ ทเสฺสตฺวา ปพฺพชฺชํ ยาจิฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๑๙": "ถุลฺลนนฺทา ภิกฺขุนี ภณฺฑกํ คเหตฺวา ปพฺพาเชสิฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๒๐": "อถ โข โส ลิจฺฉวิ ตํ อิตฺถึ คเวสนฺโต สาวตฺถึ คนฺตฺวา ภิกฺขุนีสุ ปพฺพชิตํ ทิสฺวาน เยน ราชา ปเสนทิ โกสโล เตนุปสงฺกมิ; ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๒๑": "อุปสงฺกมิตฺวา ราชานํ ปเสนทึ โกสลํ เอตทโวจ—",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๒๒": "“ปชาปติ เม, เทว, วรภณฺฑํ อาทาย สาวตฺถึ อนุปฺปตฺตาฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๒๓": "ตํ เทโว อนุชานาตู”ติฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๒๔": "“เตน หิ, ภเณ, วิจินิตฺวา อาจิกฺขา”ติฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๒๕": "“ทิฏฺฐา, เทว, ภิกฺขุนีสุ ปพฺพชิตา”ติฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๒๖": "“สเจ, ภเณ, ภิกฺขุนีสุ ปพฺพชิตา, น สา ลพฺภา กิญฺจิ กาตุํฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๒๗": "สฺวากฺขาโต ภควตา ธมฺโม, จรตุ พฺรหฺมจริยํ สมฺมา ทุกฺขสฺส อนฺตกิริยายา”ติฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๒๘": "อถ โข โส ลิจฺฉวิ อุชฺฌายติ ขิยฺยติ วิปาเจติ—",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๒๙": "“กถญฺหิ นาม ภิกฺขุนิโย โจรึ ปพฺพาเชสฺสนฺตี”ติฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๓๐": "อโสฺสสุํ โข ภิกฺขุนิโย ตสฺส ลิจฺฉวิสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๓๑": "ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๓๒": "“กถญฺหิ นาม อยฺยา ถุลฺลนนฺทา โจรึ ปพฺพาเชสฺสตี”ติฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๓๓": "อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํ …เป… ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๓๔": "“สจฺจํ กิร, ภิกฺขเว, ถุลฺลนนฺทา ภิกฺขุนี โจรึ ปพฺพาเชตี”ติ? ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๓๕": "“สจฺจํ, ภควา”ติฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๓๖": "วิครหิ พุทฺโธ ภควา …เป… ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๓๗": "กถญฺหิ นาม, ภิกฺขเว, ถุลฺลนนฺทา ภิกฺขุนี โจรึ ปพฺพาเชสฺสติฯ ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๓๘": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๓๙": "เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
  "ปฺลิ-ตฺวฺ-พิ-วฺพฺ-สฺสฺ๒:๑ฯ๔๐ฯ๑": "“ยา ปน ภิกฺขุนี ชานํ โจรึ วชฺฌํ วิทิตํ อนปโลเกตฺวา ราชานํ วา สงฺฆํ วา คณํ วา ปูคํ วา เสณึ วา อญฺญตฺร กปฺปา วุฏฺฐาเปยฺย, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสนฺ”ติฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๑": "ยา ปนาติ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๒": "ยา ยาทิสา …เป… ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๓": "ภิกฺขุนีติ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๔": "…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๕": "ชานาติ นาม ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๖": "สามํ วา ชานาติ อญฺเญ วา ตสฺสา อาโรเจนฺติ, สา วา อาโรเจติฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๗": "โจรี นาม ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๘": "ยา ปญฺจมาสกํ วา อติเรกปญฺจมาสกํ วา อคฺฆนกํ อทินฺนํ เถยฺยสงฺขาตํ อาทิยติ, เอสา โจรี นามฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๙": "วชฺฌา นาม ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๑๐": "ยํ กตฺวา วชฺฌปฺปตฺตา โหติฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๑๑": "วิทิตา นาม ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๑๒": "อญฺเญหิ มนุเสฺสหิ ญาตา โหติ “วชฺฌา เอสา”ติฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๑๓": "อนปโลเกตฺวาติ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๑๔": "อนาปุจฺฉาฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๑๕": "ราชา นาม ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๑๖": "ยตฺถ ราชา อนุสาสติ, ราชา อปโลเกตพฺโพฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๑๗": "สงฺโฆ นาม ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๑๘": "ภิกฺขุนิสงฺโฆ วุจฺจติ, ภิกฺขุนิสงฺโฆ อปโลเกตพฺโพฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๑๙": "คโณ นาม ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๒๐": "ยตฺถ คโณ อนุสาสติ, คโณ อปโลเกตพฺโพฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๒๑": "ปูโค นาม ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๒๒": "ยตฺถ ปูโค อนุสาสติ, ปูโค อปโลเกตพฺโพฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๒๓": "เสณิ นาม ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๒๔": "ยตฺถ เสณิ อนุสาสติ, เสณิ อปโลเกตพฺโพฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๒๕": "อญฺญตฺร กปฺปาติ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๒๖": "ฐเปตฺวา กปฺปํฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๒๗": "กปฺปํ นาม ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๒๘": "เทฺว กปฺปานิ— ติตฺถิเยสุ วา ปพฺพชิตา โหติ อญฺญาสุ วา ภิกฺขุนีสุ ปพฺพชิตาฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๒๙": "อญฺญตฺร กปฺปา “วุฏฺฐาเปสฺสามี”ติ คณํ วา อาจรินึ วา ปตฺตํ วา จีวรํ วา ปริเยสติ, สีมํ วา สมฺมนฺนติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๓๐": "ญตฺติยา ทุกฺกฏํฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๓๑": "ทฺวีหิ กมฺมวาจาหิ ถุลฺลจฺจยาฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๓๒": "กมฺมวาจาปริโยสาเน อุปชฺฌายาย อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๓๓": "คณสฺส จ อาจรินิยา จ อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๓๔": "อยมฺปีติ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๓๕": "ปุริมํ อุปาทาย วุจฺจติฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๓๖": "ปฐมาปตฺติกนฺติ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๓๗": "สห วตฺถุชฺฌาจารา อาปชฺชติ อสมนุภาสนายฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๓๘": "นิสฺสารณียนฺติ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๓๙": "สงฺฆมฺหา นิสฺสารียติฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๔๐": "สงฺฆาทิเสสนฺติ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๑ฯ๔๑": "…เป… เตนปิ วุจฺจติ สงฺฆาทิเสโสติฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๒ฯ๑": "โจริยา โจริสญฺญา อญฺญตฺร กปฺปา วุฏฺฐาเปติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๒ฯ๒": "โจริยา เวมติกา อญฺญตฺร กปฺปา วุฏฺฐาเปติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๒ฯ๓": "โจริยา อโจริสญฺญา อญฺญตฺร กปฺปา วุฏฺฐาเปติ, อนาปตฺติฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๒ฯ๔": "อโจริยา โจริสญฺญา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๒ฯ๕": "อโจริยา เวมติกา, อาปตฺติ ทุกฺกฏสฺสฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๒ฯ๖": "อโจริยา อโจริสญฺญา, อนาปตฺติฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๓ฯ๑": "อนาปตฺติ—",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๓ฯ๒": "อชานนฺตี วุฏฺฐาเปติ, ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๓ฯ๓": "อปโลเกตฺวา วุฏฺฐาเปติ, ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๓ฯ๔": "กปฺปกตํ วุฏฺฐาเปติ, ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๓ฯ๕": "อุมฺมตฺติกาย, ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๓ฯ๖": "อาทิกมฺมิกายาติฯ ",
  "ปฺลิ-ตฺวฺ-พิ-วฺพฺ-สฺสฺ๒:๒ฯ๓ฯ๗": "ทุติยสงฺฆาทิเสสสิกฺขาปทํ นิฏฺฐิตํฯ "
}
