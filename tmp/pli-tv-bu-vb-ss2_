{
  "ปฺลิ-ตฺวฺ-พุ-วฺพฺ-สฺสฺ๒:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-สฺสฺ๒:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-สฺสฺ๒:๐ฯ๓": "สงฺฆาทิเสสกณฺฑ ",
  "ปฺลิ-ตฺวฺ-พุ-วฺพฺ-สฺสฺ๒:๐ฯ๔": "๒ฯ กายสํสคฺคสิกฺขาปท ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๑": "เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๒": "เตน โข ปน สมเยน อายสฺมา อุทายี อรญฺเญ วิหรติฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๓": "ตสฺสายสฺมโต วิหาโร อภิรูโป โหติ ทสฺสนีโย ปาสาทิโก, มชฺเฌคพฺโภ, สมนฺตาปริยาคาโร, ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๔": "สุปญฺญตฺตํ มญฺจปีฐํ ภิสิพิพฺโพหนํ, ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๕": "ปานียํ ปริโภชนียํ สูปฏฺฐิตํ, ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๖": "ปริเวณํ สุสมฺมฏฺฐํฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๗": "พหู มนุสฺสา อายสฺมโต อุทายิสฺส วิหารเปกฺขกา อาคจฺฉนฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๘": "อญฺญตโรปิ พฺราหฺมโณ สปชาปติโก เยนายสฺมา อุทายี เตนุปสงฺกมิ; อุปสงฺกมิตฺวา อายสฺมนฺตํ อุทายึ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๙": "“อิจฺฉาม มยํ โภโต อุทายิสฺส วิหารํ เปกฺขิตุนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๑๐": "“เตน หิ, พฺราหฺมณ, เปกฺขสฺสู”ติ, ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๑๑": "อวาปุรณํ อาทาย ฆฏิกํ อุคฺฆาเฏตฺวา กวาฏํ ปณาเมตฺวา วิหารํ ปาวิสิฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๑๒": "โสปิ โข พฺราหฺมโณ อายสฺมโต อุทายิสฺส ปิฏฺฐิโต ปาวิสิฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๑๓": "สาปิ โข พฺราหฺมณี ตสฺส พฺราหฺมณสฺส ปิฏฺฐิโต ปาวิสิฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๑๔": "อถ โข อายสฺมา อุทายี เอกจฺเจ วาตปาเน วิวรนฺโต เอกจฺเจ วาตปาเน ถเกนฺโต คพฺภํ อนุปริคนฺตฺวา ปิฏฺฐิโต อาคนฺตฺวา ตสฺสา พฺราหฺมณิยา องฺคมงฺคานิ ปรามสิฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๑๕": "อถ โข โส พฺราหฺมโณ อายสฺมตา อุทายินา สทฺธึ ปฏิสมฺโมทิตฺวา อคมาสิฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๑๖": "อถ โข โส พฺราหฺมโณ อตฺตมโน อตฺตมนวาจํ นิจฺฉาเรสิ—",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๑๗": "“อุฬารา อิเม สมณา สกฺยปุตฺติยา เย อิเม เอวรูเป อรญฺเญ วิหรนฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๑๘": "ภวมฺปิ อุทายี อุฬาโร โย เอวรูเป อรญฺเญ วิหรตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๑๙": "เอวํ วุตฺเต, สา พฺราหฺมณี ตํ พฺราหฺมณํ เอตทโวจ—",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๒๐": "“กุโต ตสฺส อุฬารตฺตตาฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๒๑": "ยเถว เม ตฺวํ องฺคมงฺคานิ ปรามสิ เอวเมว เม สมโณ อุทายี องฺคมงฺคานิ ปรามสี”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๒๒": "อถ โข โส พฺราหฺมโณ อุชฺฌายติ ขิยฺยติ วิปาเจติ—",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๒๓": "“อลชฺชิโน อิเม สมณา สกฺยปุตฺติยา ทุสฺสีลา มุสาวาทิโนฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๒๔": "อิเม หิ นาม ธมฺมจาริโน สมจาริโน พฺรหฺมจาริโน สจฺจวาทิโน สีลวนฺโต กลฺยาณธมฺมา ปฏิชานิสฺสนฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๒๕": "นตฺถิ อิเมสํ สามญฺญํ นตฺถิ อิเมสํ พฺรหฺมญฺญํ, นฏฺฐํ อิเมสํ สามญฺญํ นฏฺฐํ อิเมสํ พฺรหฺมญฺญํ, ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๒๖": "กุโต อิเมสํ สามญฺญํ กุโต อิเมสํ พฺรหฺมญฺญํ, อปคตา อิเม สามญฺญา อปคตา อิเม พฺรหฺมญฺญาฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๒๗": "กถญฺหิ นาม สมโณ อุทายี มม ภริยาย องฺคมงฺคานิ ปรามสิสฺสติฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๒๘": "น หิ สกฺกา กุลิตฺถีหิ กุลธีตาหิ กุลกุมารีหิ กุลสุณฺหาหิ กุลทาสีหิ อารามํ วา วิหารํ วา คนฺตุํฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๑ฯ๒๙": "สเจ กุลิตฺถิโย กุลธีตโร กุลกุมาริโย กุลสุณฺหาโย กุลทาสิโย อารามํ วา วิหารํ วา คจฺเฉยฺยุํ, ตาปิ สมณา สกฺยปุตฺติยา ทูเสยฺยุนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๒ฯ๑": "อโสฺสสุํ โข ภิกฺขุ ตสฺส พฺราหฺมณสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๒ฯ๒": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๒ฯ๓": "“กถญฺหิ นาม อายสฺมา อุทายี มาตุคาเมน สทฺธึ กายสํสคฺคํ สมาปชฺชิสฺสตี”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๒ฯ๔": "อถ โข เต ภิกฺขู อายสฺมนฺตํ อุทายึ อเนกปริยาเยน วิครหิตฺวา ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๒ฯ๕": "อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา อายสฺมนฺตํ อุทายึ ปฏิปุจฺฉิ—",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๒ฯ๖": "“สจฺจํ กิร ตฺวํ, อุทายิ, มาตุคาเมน สทฺธึ กายสํสคฺคํ สมาปชฺชสี”ติ? ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๒ฯ๗": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๒ฯ๘": "วิครหิ พุทฺโธ ภควา—",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๒ฯ๙": "“อนนุจฺฉวิกํ, โมฆปุริส, อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๒ฯ๑๐": "กถญฺหิ นาม ตฺวํ, โมฆปุริส, มาตุคาเมน สทฺธึ กายสํสคฺคํ สมาปชฺชิสฺสสิฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๒ฯ๑๑": "นนุ มยา, โมฆปุริส, อเนกปริยาเยน วิราคาย ธมฺโม เทสิโต โน สราคาย …เป… ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๒ฯ๑๒": "กามปริฬาหานํ วูปสโม อกฺขาโตฯ ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๒ฯ๑๓": "เนตํ, โมฆปุริส, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๒ฯ๑๔": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-สฺสฺ๒:๑ฯ๒ฯ๑๕ฯ๑": "“โย ปน ภิกฺขุ โอติณฺโณ วิปริณเตน จิตฺเตน มาตุคาเมน สทฺธึ กายสํสคฺคํ สมาปชฺเชยฺย หตฺถคฺคาหํ วา เวณิคฺคาหํ วา อญฺญตรสฺส วา อญฺญตรสฺส วา องฺคสฺส ปรามสนํ, สงฺฆาทิเสโส”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๑": "โย ปนาติ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๒": "โย ยาทิโส …เป… ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๓": "ภิกฺขูติ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๔": "…เป… อยํ อิมสฺมึ อตฺเถ อธิปฺเปโต ภิกฺขูติฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๕": "โอติณฺโณ นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๖": "สารตฺโต อเปกฺขวา ปฏิพทฺธจิตฺโตฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๗": "วิปริณตนฺติ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๘": "รตฺตมฺปิ จิตฺตํ วิปริณตํฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๙": "ทุฏฺฐมฺปิ จิตฺตํ วิปริณตํฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๑๐": "มูฬฺหมฺปิ จิตฺตํ วิปริณตํฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๑๑": "อปิ จ รตฺตํ จิตฺตํ อิมสฺมึ อตฺเถ อธิปฺเปตํ วิปริณตนฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๑๒": "มาตุคาโม นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๑๓": "มนุสฺสิตฺถี, น ยกฺขี น เปตี, น ติรจฺฉานคตาฯ อนฺตมโส ตทหุชาตาปิ ทาริกา, ปเคว มหตฺตรีฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๑๔": "สทฺธินฺติ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๑๕": "เอกโตฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๑๖": "กายสํสคฺคํ สมาปชฺเชยฺยาติ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๑๗": "อชฺฌาจาโร วุจฺจติฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๑๘": "หตฺโถ นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๑๙": "กปฺปรํ อุปาทาย ยาว อคฺคนขาฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๒๐": "เวณี นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๒๑": "สุทฺธเกสา วา, สุตฺตมิสฺสา วา, มาลามิสฺสา วา, หิรญฺญมิสฺสา วา, สุวณฺณมิสฺสา วา, มุตฺตามิสฺสา วา, มณิมิสฺสา วาฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๒๒": "องฺคํ นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๑ฯ๒๓": "หตฺถญฺจ เวณิญฺจ ฐเปตฺวา อวเสสํ องฺคํ นามฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๑": "อามสนา, ปรามสนา, โอมสนา, อุมฺมสนา, โอลงฺฆนา, อุลฺลงฺฆนา, อากฑฺฒนา, ปติกฑฺฒนา, อภินิคฺคณฺหนา, อภินิปฺปีฬนา, คหณํ, ฉุปนํฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๒": "อามสนา นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๓": "อามฏฺฐมตฺตาฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๔": "ปรามสนา นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๕": "อิโตจิโต จ สญฺโจปนาฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๖": "โอมสนา นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๗": "เหฏฺฐา โอโรปนาฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๘": "อุมฺมสนา นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๙": "อุทฺธํ อุจฺจารณาฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๑๐": "โอลงฺฆนา นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๑๑": "เหฏฺฐา โอนมนาฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๑๒": "อุลฺลงฺฆนา นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๑๓": "อุทฺธํ อุจฺจารณาฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๑๔": "อากฑฺฒนา นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๑๕": "อาวิญฺฉนาฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๑๖": "ปติกฑฺฒนา นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๑๗": "ปติปฺปณามนาฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๑๘": "อภินิคฺคณฺหนา นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๑๙": "องฺคํ คเหตฺวา นิปฺปีฬนาฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๒๐": "อภินิปฺปีฬนา นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๒๑": "เกนจิ สห นิปฺปีฬนาฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๒๒": "คหณํ นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๒๓": "คหิตมตฺตํฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๒๔": "ฉุปนํ นาม ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๒๕": "ผุฏฺฐมตฺตํฯ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๒๖": "สงฺฆาทิเสโสติ ",
  "ปฺลิ-ตฺวฺ-พุ-วฺพฺ-สฺสฺ๒:๒ฯ๒ฯ๒๗": "…เป… เตนปิ วุจฺจติ “สงฺฆาทิเสโส”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๑": "อิตฺถี จ โหติ อิตฺถิสญฺญี สารตฺโต จ ภิกฺขุ จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๒": "นํ อิตฺถิยา กาเยน กายํ อามสติ ปรามสติ โอมสติ อุมฺมสติ โอลงฺเฆติ อุลฺลงฺเฆติ อากฑฺฒติ ปติกฑฺฒติ อภินิคฺคณฺหาติ อภินิปฺปีเฬติ คณฺหาติ ฉุปติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๓": "อิตฺถี จ โหติ เวมติโก สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๔": "ภิกฺขุ จ นํ อิตฺถิยา กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๕": "คณฺหาติ ฉุปติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๖": "อิตฺถี จ โหติ ปณฺฑกสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๗": "ภิกฺขุ จ นํ อิตฺถิยา กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๘": "คณฺหาติ ฉุปติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๙": "อิตฺถี จ โหติ ปุริสสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๑๐": "ภิกฺขุ จ นํ อิตฺถิยา กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๑๑": "คณฺหาติ ฉุปติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๑๒": "อิตฺถี จ โหติ ติรจฺฉานคตสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๑๓": "ภิกฺขุ จ นํ อิตฺถิยา กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๑๔": "คณฺหาติ ฉุปติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๑๕": "ปณฺฑโก จ โหติ ปณฺฑกสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๑๖": "ภิกฺขุ จ นํ ปณฺฑกสฺส กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๑๗": "คณฺหาติ ฉุปติ, อาปตฺติ ถุลฺลจฺจยสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๑๘": "ปณฺฑโก จ โหติ เวมติโก สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๑๙": "ภิกฺขุ จ นํ ปณฺฑกสฺส กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๒๐": "คณฺหาติ ฉุปติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๒๑": "ปณฺฑโก จ โหติ ปุริสสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๒๒": "ภิกฺขุ จ นํ ปณฺฑกสฺส กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๒๓": "คณฺหาติ ฉุปติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๒๔": "ปณฺฑโก จ โหติ ติรจฺฉานคตสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๒๕": "ภิกฺขุ จ นํ ปณฺฑกสฺส กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๒๖": "คณฺหาติ ฉุปติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๒๗": "ปณฺฑโก จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๒๘": "ภิกฺขุ จ นํ ปณฺฑกสฺส กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๒๙": "คณฺหาติ ฉุปติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๓๐": "ปุริโส จ โหติ ปุริสสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๓๑": "ภิกฺขุ จ นํ ปุริสสฺส กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๓๒": "คณฺหาติ ฉุปติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๓๓": "ปุริโส จ โหติ เวมติโก …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๓๔": "ปุริโส จ โหติ ติรจฺฉานคตสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๓๕": "ปุริโส จ โหติ อิตฺถิสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๓๖": "ปุริโส จ โหติ ปณฺฑกสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๓๗": "ภิกฺขุ จ นํ ปุริสสฺส กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๓๘": "คณฺหาติ ฉุปติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๓๙": "ติรจฺฉานคโต จ โหติ ติรจฺฉานคตสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๔๐": "ภิกฺขุ จ นํ ติรจฺฉานคตสฺส กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๔๑": "คณฺหาติ ฉุปติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๔๒": "ติรจฺฉานคโต จ โหติ เวมติโก …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๔๓": "ติรจฺฉานคโต จ โหติ อิตฺถิสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๔๔": "ติรจฺฉานคโต จ โหติ ปณฺฑกสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๔๕": "ติรจฺฉานคโต จ โหติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๔๖": "ปุริสสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๔๗": "ภิกฺขุ จ นํ ติรจฺฉานคตสฺส กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๔๘": "คณฺหาติ ฉุปติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๑ฯ๔๙": "เอกมูลกํ นิฏฺฐิตํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๑": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๒": "ภิกฺขุ จ นํ ทฺวินฺนํ อิตฺถีนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๓": "คณฺหาติ ฉุปติ, อาปตฺติ ทฺวินฺนํ สงฺฆาทิเสสานํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๔": "เทฺว อิตฺถิโย ทฺวินฺนํ อิตฺถีนํ เวมติโก สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๕": "ภิกฺขุ จ นํ ทฺวินฺนํ อิตฺถีนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๖": "คณฺหาติ ฉุปติ, อาปตฺติ ทฺวินฺนํ ถุลฺลจฺจยานํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๗": "เทฺว อิตฺถิโย ทฺวินฺนํ อิตฺถีนํ ปณฺฑกสญฺญี …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๘": "ปุริสสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๙": "ติรจฺฉานคตสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๑๐": "ภิกฺขุ จ นํ ทฺวินฺนํ อิตฺถีนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๑๑": "คณฺหาติ ฉุปติ, อาปตฺติ ทฺวินฺนํ ถุลฺลจฺจยานํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๑๒": "เทฺว ปณฺฑกา ทฺวินฺนํ ปณฺฑกานํ ปณฺฑกสญฺญี สารตฺโต จ ภิกฺขุ จ นํ ทฺวินฺนํ ปณฺฑกานํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๑๓": "คณฺหาติ ฉุปติ, อาปตฺติ ทฺวินฺนํ ถุลฺลจฺจยานํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๑๔": "เทฺว ปณฺฑกา ทฺวินฺนํ ปณฺฑกานํ เวมติโก …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๑๕": "ปุริสสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๑๖": "ติรจฺฉานคตสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๑๗": "อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๑๘": "ภิกฺขุ จ นํ ทฺวินฺนํ ปณฺฑกานํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๑๙": "คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๒๐": "เทฺว ปุริสา ทฺวินฺนํ ปุริสานํ ปุริสสญฺญี สารตฺโต จ ภิกฺขุ จ นํ ทฺวินฺนํ ปุริสานํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๒๑": "คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๒๒": "เทฺว ปุริสา ทฺวินฺนํ ปุริสานํ เวมติโก …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๒๓": "ติรจฺฉานคตสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๒๔": "อิตฺถิสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๒๕": "ปณฺฑกสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๒๖": "ภิกฺขุ จ นํ ทฺวินฺนํ ปุริสานํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๒๗": "คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๒๘": "เทฺว ติรจฺฉานคตา ทฺวินฺนํ ติรจฺฉานคตานํ ติรจฺฉานคตสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๒๙": "ภิกฺขุ จ นํ ทฺวินฺนํ ติรจฺฉานคตานํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๓๐": "คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๓๑": "เทฺว ติรจฺฉานคตา ทฺวินฺนํ ติรจฺฉานคตานํ เวมติโก …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๓๒": "อิตฺถิสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๓๓": "ปณฺฑกสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๓๔": "ปุริสสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๓๕": "ภิกฺขุ จ นํ ทฺวินฺนํ ติรจฺฉานคตานํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๒ฯ๓๖": "คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๑": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๒": "ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๓": "คณฺหาติ ฉุปติ, อาปตฺติ สงฺฆาทิเสเสน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๔": "อิตฺถี จ ปณฺฑโก จ อุภินฺนํ เวมติโก สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๕": "ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๖": "คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๗": "อิตฺถี จ ปณฺฑโก จ อุภินฺนํ ปณฺฑกสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๘": "ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๙": "คณฺหาติ ฉุปติ, อาปตฺติ ทฺวินฺนํ ถุลฺลจฺจยานํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๑๐": "อิตฺถี จ ปณฺฑโก จ อุภินฺนํ ปุริสสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๑๑": "ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๑๒": "คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๑๓": "อิตฺถี จ ปณฺฑโก จ อุภินฺนํ ติรจฺฉานคตสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๑๔": "ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๑๕": "คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๑๖": "อิตฺถี จ ปุริโส จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๑๗": "ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๑๘": "คณฺหาติ ฉุปติ, อาปตฺติ สงฺฆาทิเสเสน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๑๙": "อิตฺถี จ ปุริโส จ อุภินฺนํ เวมติโก …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๒๐": "ปณฺฑกสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๒๑": "ปุริสสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๒๒": "ติรจฺฉานคตสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๒๓": "ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๒๔": "คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๒๕": "อิตฺถี จ ติรจฺฉานคโต จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๒๖": "ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๒๗": "คณฺหาติ ฉุปติ, อาปตฺติ สงฺฆาทิเสเสน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๒๘": "อิตฺถี จ ติรจฺฉานคโต จ อุภินฺนํ เวมติโก …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๒๙": "ปณฺฑกสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๓๐": "ปุริสสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๓๑": "ติรจฺฉานคตสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๓๒": "ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๓๓": "คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๓๔": "ปณฺฑโก จ ปุริโส จ อุภินฺนํ ปณฺฑกสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๓๕": "ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๓๖": "คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๓๗": "ปณฺฑโก จ ปุริโส จ อุภินฺนํ เวมติโก …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๓๘": "ปุริสสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๓๙": "ติรจฺฉานคตสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๔๐": "อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๔๑": "ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๔๒": "คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๔๓": "ปณฺฑโก จ ติรจฺฉานคโต จ อุภินฺนํ ปณฺฑกสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๔๔": "ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๔๕": "คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๔๖": "ปณฺฑโก จ ติรจฺฉานคโต จ อุภินฺนํ เวมติโก …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๔๗": "ปุริสสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๔๘": "ติรจฺฉานคตสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๔๙": "อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๕๐": "ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๕๑": "คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๕๒": "ปุริโส จ ติรจฺฉานคโต จ อุภินฺนํ ปุริสสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๕๓": "ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๕๔": "คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๕๕": "ปุริโส จ ติรจฺฉานคโต จ อุภินฺนํ เวมติโก …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๕๖": "ติรจฺฉานคตสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๕๗": "อิตฺถิสญฺญี … ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๕๘": "ปณฺฑกสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๕๙": "ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๖๐": "คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๓ฯ๖๑": "ทุมูลกํ นิฏฺฐิตํฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๑": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๒": "ภิกฺขุ จ นํ อิตฺถิยา กาเยน กายปฏิพทฺธํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๓": "คณฺหาติ ฉุปติ, อาปตฺติ ถุลฺลจฺจยสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๔": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๕": "ภิกฺขุ จ นํ ทฺวินฺนํ อิตฺถีนํ กาเยน กายปฏิพทฺธํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๖": "คณฺหาติ ฉุปติ, อาปตฺติ ทฺวินฺนํ ถุลฺลจฺจยานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๗": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๘": "ภิกฺขุ จ นํ อุภินฺนํ กาเยน กายปฏิพทฺธํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๙": "คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๑๐": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๑๑": "ภิกฺขุ จ นํ อิตฺถิยา กายปฏิพทฺเธน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๑๒": "คณฺหาติ ฉุปติ, อาปตฺติ ถุลฺลจฺจยสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๑๓": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๑๔": "ภิกฺขุ จ นํ ทฺวินฺนํ อิตฺถีนํ กายปฏิพทฺเธน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๑๕": "คณฺหาติ ฉุปติ, อาปตฺติ ทฺวินฺนํ ถุลฺลจฺจยานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๑๖": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๑๗": "ภิกฺขุ จ นํ อุภินฺนํ กายปฏิพทฺเธน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๑๘": "คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๑๙ฯ๑": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๒๐": "ภิกฺขุ จ นํ อิตฺถิยา กายปฏิพทฺเธน กายปฏิพทฺธํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๒๑": "คณฺหาติ ฉุปติ, อาปตฺติ ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๒๒": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๒๓": "ภิกฺขุ จ นํ ทฺวินฺนํ อิตฺถีนํ กายปฏิพทฺเธน กายปฏิพทฺธํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๒๔": "คณฺหาติ ฉุปติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๒๕": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๒๖": "ภิกฺขุ จ นํ อุภินฺนํ กายปฏิพทฺเธน กายปฏิพทฺธํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๒๗": "คณฺหาติ ฉุปติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๒๘ฯ๑": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๒๙": "ภิกฺขุ จ นํ อิตฺถิยา นิสฺสคฺคิเยน กายํ อามสติ อาปตฺติ ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๓๐": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๓๑": "ภิกฺขุ จ นํ ทฺวินฺนํ อิตฺถีนํ นิสฺสคฺคิเยน กายํ อามสติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๓๒": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๓๓": "ภิกฺขุ จ นํ อุภินฺนํ นิสฺสคฺคิเยน กายํ อามสติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๓๔": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๓๕": "ภิกฺขุ จ นํ อิตฺถิยา นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๓๖": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๓๗": "ภิกฺขุ จ นํ ทฺวินฺนํ อิตฺถีนํ นิสฺสคฺคิเยน กายปฏิพทฺธํ อามสติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๓๘": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๓๙": "ภิกฺขุ จ นํ อุภินฺนํ นิสฺสคฺคิเยน กายปฏิพทฺธํ อามสติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๔๐": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๔๑": "ภิกฺขุ จ นํ อิตฺถิยา นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๔๒": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๔๓": "ภิกฺขุ จ นํ ทฺวินฺนํ อิตฺถีนํ นิสฺสคฺคิเยน นิสฺสคฺคิยํ อามสติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๔๔": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๔๕": "ภิกฺขุ จ นํ อุภินฺนํ นิสฺสคฺคิเยน นิสฺสคฺคิยํ อามสติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๔ฯ๔๖": "ภิกฺขุเปยฺยาโล นิฏฺฐิโตฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๑": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๒": "อิตฺถี จ นํ ภิกฺขุสฺส กาเยน กายํ อามสติ ปรามสติ โอมสติ อุมฺมสติ โอลงฺเฆติ อุลฺลงฺเฆติ อากฑฺฒติ ปติกฑฺฒติ อภินิคฺคณฺหาติ อภินิปฺปีเฬติ คณฺหาติ ฉุปติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ สงฺฆาทิเสสสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๓": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๔": "อิตฺถิโย จ นํ ภิกฺขุสฺส กาเยน กายํ อามสนฺติ ปรามสนฺติ โอมสนฺติ อุมฺมสนฺติ โอลงฺเฆนฺติ อุลฺลงฺเฆนฺติ อากฑฺฒนฺติ ปติกฑฺฒนฺติ อภินิคฺคณฺหนฺติ อภินิปฺปีเฬนฺติ คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ สงฺฆาทิเสสานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๕": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๖": "อุโภ จ นํ ภิกฺขุสฺส กาเยน กายํ อามสนฺติ ปรามสนฺติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๗": "คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ สงฺฆาทิเสเสน ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๘ฯ๑": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๙": "อิตฺถี จ นํ ภิกฺขุสฺส กาเยน กายปฏิพทฺธํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๑๐": "คณฺหาติ ฉุปติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ถุลฺลจฺจยสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๑๑": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๑๒": "อิตฺถิโย จ นํ ภิกฺขุสฺส กาเยน กายปฏิพทฺธํ อามสนฺติ ปรามสนฺติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๑๓": "คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ถุลฺลจฺจยานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๑๔": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๑๕": "อุโภ จ นํ ภิกฺขุสฺส กาเยน กายปฏิพทฺธํ อามสนฺติ ปรามสนฺติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๑๖": "คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ถุลฺลจฺจเยน ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๑๗": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๑๘": "อิตฺถี จ นํ ภิกฺขุสฺส กายปฏิพทฺเธน กายํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๑๙": "คณฺหาติ ฉุปติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ถุลฺลจฺจยสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๒๐": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๒๑": "อิตฺถิโย จ นํ ภิกฺขุสฺส กายปฏิพทฺเธน กายํ อามสนฺติ ปรามสนฺติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๒๒": "คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ถุลฺลจฺจยานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๒๓": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๒๔": "อุโภ จ นํ ภิกฺขุสฺส กายปฏิพทฺเธน กายํ อามสนฺติ ปรามสนฺติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๒๕": "คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ถุลฺลจฺจเยน ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๒๖ฯ๑": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๒๗": "อิตฺถี จ นํ ภิกฺขุสฺส กายปฏิพทฺเธน กายปฏิพทฺธํ อามสติ ปรามสติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๒๘": "คณฺหาติ ฉุปติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๒๙": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๓๐": "อิตฺถิโย จ นํ ภิกฺขุสฺส กายปฏิพทฺเธน กายปฏิพทฺธํ อามสนฺติ ปรามสนฺติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๓๑": "คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๓๒": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๓๓": "อุโภ จ นํ ภิกฺขุสฺส กายปฏิพทฺเธน กายปฏิพทฺธํ อามสนฺติ ปรามสนฺติ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๓๔": "คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๓๕ฯ๑": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๓๖": "อิตฺถี จ นํ ภิกฺขุสฺส นิสฺสคฺคิเยน กายํ อามสติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๓๗": "เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๓๘": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๓๙": "อิตฺถิโย จ นํ ภิกฺขุสฺส นิสฺสคฺคิเยน กายํ อามสนฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๔๐": "เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๔๑": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๔๒": "อุโภ จ นํ ภิกฺขุสฺส นิสฺสคฺคิเยน กายํ อามสนฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๔๓": "เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๔๔": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๔๕": "อิตฺถี จ นํ ภิกฺขุสฺส นิสฺสคฺคิเยน กายปฏิพทฺธํ อามสติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๔๖": "เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๔๗": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๔๘": "อิตฺถิโย จ นํ ภิกฺขุสฺส นิสฺสคฺคิเยน กายปฏิพทฺธํ อามสนฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๔๙": "เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๕๐": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๕๑": "อุโภ จ นํ ภิกฺขุสฺส นิสฺสคฺคิเยน กายปฏิพทฺธํ อามสนฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๕๒": "เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๕๓": "อิตฺถี จ โหติ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๕๔": "อิตฺถี จ นํ ภิกฺขุสฺส นิสฺสคฺคิเยน นิสฺสคฺคิยํ อามสติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๕๕": "เสวนาธิปฺปาโย กาเยน วายมติ, น จ ผสฺสํ ปฏิวิชานาติ, อาปตฺติ ทุกฺกฏสฺส …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๕๖": "เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๕๗": "อิตฺถิโย จ นํ ภิกฺขุสฺส นิสฺสคฺคิเยน นิสฺสคฺคิยํ อามสนฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๕๘": "เสวนาธิปฺปาโย กาเยน วายมติ, น จ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๕๙": "อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๖๐": "อุโภ จ นํ ภิกฺขุสฺส นิสฺสคฺคิเยน นิสฺสคฺคิยํ อามสนฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๕ฯ๖๑": "เสวนาธิปฺปาโย กาเยน วายมติ, น จ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๖ฯ๑": "เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ สงฺฆาทิเสสสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๖ฯ๒": "เสวนาธิปฺปาโย กาเยน วายมติ, น จ ผสฺสํ ปฏิวิชานาติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๖ฯ๓": "เสวนาธิปฺปาโย น จ กาเยน วายมติ, ผสฺสํ ปฏิวิชานาติ, อนาปตฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๖ฯ๔": "เสวนาธิปฺปาโย น จ กาเยน วายมติ, น จ ผสฺสํ ปฏิวิชานาติ, อนาปตฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๖ฯ๕": "โมกฺขาธิปฺปาโย กาเยน วายมติ, ผสฺสํ ปฏิวิชานาติ, อนาปตฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๖ฯ๖": "โมกฺขาธิปฺปาโย กาเยน วายมติ, น จ ผสฺสํ ปฏิวิชานาติ, อนาปตฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๖ฯ๗": "โมกฺขาธิปฺปาโย น จ กาเยน วายมติ, ผสฺสํ ปฏิวิชานาติ, อนาปตฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๖ฯ๘": "โมกฺขาธิปฺปาโย น จ กาเยน วายมติ, น จ ผสฺสํ ปฏิวิชานาติ, อนาปตฺติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๒": "อสญฺจิจฺจ, ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๓": "อสติยา, ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๔": "อชานนฺตสฺส, ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๕": "อสาทิยนฺตสฺส, ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๖": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๗": "ขิตฺตจิตฺตสฺส, ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๘": "เวทนาฏฺฏสฺส, ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๙": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๑๐": "๒ฯ๑ฯ วินีตวตฺถุอุทฺทานคาถา ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๑๑": "มาตา ธีตา ภคินี จ, ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๑๒": "ชายา ยกฺขี จ ปณฺฑโก; ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๑๓": "สุตฺตา มตา ติรจฺฉานา, ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๑๔": "ทารุธีตลิกาย จฯ ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๑๕": "สมฺปีเฬ สงฺกโม มคฺโค, ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๑๖": "รุกฺโข นาวา จ รชฺชุ จ; ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๑๗": "ทณฺโฑ ปตฺตํ ปณาเมสิ, ",
  "ปฺลิ-ตฺวฺ-พุ-วฺพฺ-สฺสฺ๒:๓ฯ๗ฯ๑๘": "วนฺเท วายมิ นจฺฉุเปติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑ฯ๐": "๒ฯ๒ฯ วินีตวตฺถุ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑ฯ๑": "เตน โข ปน สมเยน อญฺญตโร ภิกฺขุ มาตุยา มาตุเปเมน อามสิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑ฯ๒": "ตสฺส กุกฺกุจฺจํ อโหสิ—",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑ฯ๓": "“ภควตา สิกฺขาปทํ ปญฺญตฺตํ, ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑ฯ๔": "กจฺจิ นุ โข อหํ สงฺฆาทิเสสํ อาปตฺตึ อาปนฺโน”ติ? ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑ฯ๕": "ภควโต เอตมตฺถํ อาโรเจสิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑ฯ๖": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑ฯ๗": "อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑ฯ๘": "เตน โข ปน สมเยน อญฺญตโร ภิกฺขุ ธีตุยา ธีตุเปเมน อามสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑ฯ๙": "ภคินิยา ภคินิเปเมน อามสิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑ฯ๑๐": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑ฯ๑๑": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑ฯ๑๒": "อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๒ฯ๑": "เตน โข ปน สมเยน อญฺญตโร ภิกฺขุ ปุราณทุติยิกาย กายสํสคฺคํ สมาปชฺชิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๒ฯ๒": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๒ฯ๓": "“อาปตฺตึ ตฺวํ, ภิกฺขุ, อาปนฺโน สงฺฆาทิเสสนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๓ฯ๑": "เตน โข ปน สมเยน อญฺญตโร ภิกฺขุ ยกฺขินิยา กายสํสคฺคํ สมาปชฺชิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๓ฯ๒": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๓ฯ๓": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๓ฯ๔": "อาปตฺติ ถุลฺลจฺจยสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๓ฯ๕": "เตน โข ปน สมเยน อญฺญตโร ภิกฺขุ ปณฺฑกสฺส กายสํสคฺคํ สมาปชฺชิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๓ฯ๖": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๓ฯ๗": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๓ฯ๘": "อาปตฺติ ถุลฺลจฺจยสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๔ฯ๑": "เตน โข ปน สมเยน อญฺญตโร ภิกฺขุ สุตฺติตฺถิยา กายสํสคฺคํ สมาปชฺชิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๔ฯ๒": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๔ฯ๓": "“อาปตฺตึ ตฺวํ, ภิกฺขุ, อาปนฺโน สงฺฆาทิเสสนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๔ฯ๔": "เตน โข ปน สมเยน อญฺญตโร ภิกฺขุ มติตฺถิยา กายสํสคฺคํ สมาปชฺชิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๔ฯ๕": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๔ฯ๖": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๔ฯ๗": "อาปตฺติ ถุลฺลจฺจยสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๔ฯ๘": "เตน โข ปน สมเยน อญฺญตโร ภิกฺขุ ติรจฺฉานคติตฺถิยา กายสํสคฺคํ สมาปชฺชิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๔ฯ๙": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๔ฯ๑๐": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๔ฯ๑๑": "อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๔ฯ๑๒": "เตน โข ปน สมเยน อญฺญตโร ภิกฺขุ ทารุธีตลิกาย กายสํสคฺคํ สมาปชฺชิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๔ฯ๑๓": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๔ฯ๑๔": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๔ฯ๑๕": "อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๕ฯ๑": "เตน โข ปน สมเยน สมฺพหุลา อิตฺถิโย อญฺญตรํ ภิกฺขุํ สมฺปีเฬตฺวา พาหาปรมฺปราย อาเนสุํฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๕ฯ๒": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๕ฯ๓": "“สาทิยิ ตฺวํ, ภิกฺขู”ติ? ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๕ฯ๔": "“นาหํ, ภควา, สาทิยินฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๕ฯ๕": "“อนาปตฺติ, ภิกฺขุ, อสาทิยนฺตสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๖ฯ๑": "เตน โข ปน สมเยน อญฺญตโร ภิกฺขุ อิตฺถิยา อภิรูฬฺหํ สงฺกมํ สารตฺโต สญฺจาเลสิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๖ฯ๒": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๖ฯ๓": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๖ฯ๔": "อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๗ฯ๑": "เตน โข ปน สมเยน อญฺญตโร ภิกฺขุ อิตฺถึ ปฏิปเถ ปสฺสิตฺวา สารตฺโต อํสกูเฏน ปหารํ อทาสิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๗ฯ๒": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๗ฯ๓": "“อาปตฺตึ ตฺวํ, ภิกฺขุ, อาปนฺโน สงฺฆาทิเสสนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๘ฯ๑": "เตน โข ปน สมเยน อญฺญตโร ภิกฺขุ อิตฺถิยา อภิรูฬฺหํ รุกฺขํ สารตฺโต สญฺจาเลสิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๘ฯ๒": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๘ฯ๓": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๘ฯ๔": "อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๘ฯ๕": "เตน โข ปน สมเยน อญฺญตโร ภิกฺขุ อิตฺถิยา อภิรูฬฺหํ นาวํ สารตฺโต สญฺจาเลสิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๘ฯ๖": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๘ฯ๗": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๘ฯ๘": "อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๙ฯ๑": "เตน โข ปน สมเยน อญฺญตโร ภิกฺขุ อิตฺถิยา คหิตํ รชฺชุํ สารตฺโต อาวิญฺฉิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๙ฯ๒": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๙ฯ๓": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๙ฯ๔": "อาปตฺติ ถุลฺลจฺจยสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๙ฯ๕": "เตน โข ปน สมเยน อญฺญตโร ภิกฺขุ อิตฺถิยา คหิตํ ทณฺฑํ สารตฺโต อาวิญฺฉิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๙ฯ๖": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๙ฯ๗": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๙ฯ๘": "อาปตฺติ ถุลฺลจฺจยสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑๐ฯ๑": "เตน โข ปน สมเยน อญฺญตโร ภิกฺขุ สารตฺโต อิตฺถึ ปตฺเตน ปณาเมสิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑๐ฯ๒": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑๐ฯ๓": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑๐ฯ๔": "อาปตฺติ ถุลฺลจฺจยสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑๑ฯ๑": "เตน โข ปน สมเยน อญฺญตโร ภิกฺขุ อิตฺถิยา วนฺทนฺติยา สารตฺโต ปาทํ อุจฺจาเรสิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑๑ฯ๒": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑๑ฯ๓": "“อาปตฺตึ ตฺวํ, ภิกฺขุ, อาปนฺโน สงฺฆาทิเสสนฺ”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑๑ฯ๔": "เตน โข ปน สมเยน อญฺญตโร ภิกฺขุ อิตฺถึ คเหสฺสามีติ วายมิตฺวา น ฉุปิฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑๑ฯ๕": "ตสฺส กุกฺกุจฺจํ อโหสิ …เป… ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑๑ฯ๖": "“อนาปตฺติ, ภิกฺขุ, สงฺฆาทิเสสสฺส; ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑๑ฯ๗": "อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-สฺสฺ๒:๔ฯ๑๑ฯ๘": "กายสํสคฺคสิกฺขาปทํ นิฏฺฐิตํ ทุติยํฯ "
}
