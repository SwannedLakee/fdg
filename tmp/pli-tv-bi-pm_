{
  "ปฺลิ-ตฺวฺ-พิ-ปฺมฺ:๐ฯ๑": "เทฺวมาติกาปาฬิ ",
  "ปฺลิ-ตฺวฺ-พิ-ปฺมฺ:๐ฯ๒": "ภิกฺขุนีปาติโมกฺขปาฬิ ",
  "ปฺลิ-ตฺวฺ-พิ-ปฺมฺ:๑ฯ๐": "ปุพฺพกรณํ ",
  "ปฺลิ-ตฺวฺ-พิ-ปฺมฺ:๑ฯ๑": "สมฺมชฺชนี ปทีโป จ, อุทกํ อาสเนน จ; ",
  "ปฺลิ-ตฺวฺ-พิ-ปฺมฺ:๑ฯ๒": "อุโปสถสฺส เอตานิ, “ปุพฺพกรณ”นฺติ วุจฺจติฯ ",
  "ปฺลิ-ตฺวฺ-พิ-ปฺมฺ:๒ฯ๐": "ปุพฺพกิจฺจํ ",
  "ปฺลิ-ตฺวฺ-พิ-ปฺมฺ:๒ฯ๑": "ฉนฺท, ปาริสุทฺธิ, อุตุกฺขานํ, ภิกฺขุนิคณนา จ โอวาโท; ",
  "ปฺลิ-ตฺวฺ-พิ-ปฺมฺ:๒ฯ๒": "อุโปสถสฺส เอตานิ, “ปุพฺพกิจฺจ”นฺติ วุจฺจติฯ ",
  "ปฺลิ-ตฺวฺ-พิ-ปฺมฺ:๓ฯ๐": "ปตฺตกลฺลองฺคา ",
  "ปฺลิ-ตฺวฺ-พิ-ปฺมฺ:๓ฯ๑": "อุโปสโถ, ยาวติกา จ ภิกฺขุนี กมฺมปฺปตฺตา; ",
  "ปฺลิ-ตฺวฺ-พิ-ปฺมฺ:๓ฯ๒": "สภาคาปตฺติโย จ น วิชฺชนฺติ; ",
  "ปฺลิ-ตฺวฺ-พิ-ปฺมฺ:๓ฯ๓": "วชฺชนียา จ ปุคฺคลา ตสฺมึ น โหนฺติ, “ปตฺตกลฺล”นฺติ วุจฺจติฯ ",
  "ปฺลิ-ตฺวฺ-พิ-ปฺมฺ:๔ฯ๑": "ปุพฺพกรณปุพฺพกิจฺจานิ สมาเปตฺวา เทสิตาปตฺติกสฺส สมคฺคสฺส ภิกฺขุนิสงฺฆสฺส อนุมติยา ปาติโมกฺขํ อุทฺทิสิตุํ อาราธนํ กโรมฯ ",
  "ปฺลิ-ตฺวฺ-พิ-ปฺมฺ:๕ฯ๐": "นิทานุทฺเทโส ",
  "ปฺลิ-ตฺวฺ-พิ-ปฺมฺ:๕ฯ๑": "สุณาตุ เม อเยฺย สงฺโฆฯ ",
  "ปฺลิ-ตฺวฺ-พิ-ปฺมฺ:๕ฯ๒": "อชฺชุโปสโถ ปนฺนรโส, ",
  "ปฺลิ-ตฺวฺ-พิ-ปฺมฺ:๕ฯ๓": "ยทิ สงฺฆสฺส ปตฺตกลฺลํ, สงฺโฆ อุโปสถํ กเรยฺย, ปาติโมกฺขํ อุทฺทิเสยฺยฯ ",
  "ปฺลิ-ตฺวฺ-พิ-ปฺมฺ:๖ฯ๑": "กึ สงฺฆสฺส ปุพฺพกิจฺจํ? ",
  "ปฺลิ-ตฺวฺ-พิ-ปฺมฺ:๖ฯ๒": "ปาริสุทฺธึ อยฺยาโย อาโรเจถ, ",
  "ปฺลิ-ตฺวฺ-พิ-ปฺมฺ:๖ฯ๓": "ปาติโมกฺขํ อุทฺทิสิสฺสามิ, ",
  "ปฺลิ-ตฺวฺ-พิ-ปฺมฺ:๖ฯ๔": "ตํ สพฺพาว สนฺตา สาธุกํ สุโณม มนสิ กโรมฯ ",
  "ปฺลิ-ตฺวฺ-พิ-ปฺมฺ:๖ฯ๕": "ยสฺสา สิยา อาปตฺติ, สา อาวิกเรยฺย, ",
  "ปฺลิ-ตฺวฺ-พิ-ปฺมฺ:๖ฯ๖": "อสนฺติยา อาปตฺติยา ตุณฺหี ภวิตพฺพํ, ",
  "ปฺลิ-ตฺวฺ-พิ-ปฺมฺ:๖ฯ๗": "ตุณฺหีภาเวน โข ปนายฺยาโย, “ปริสุทฺธา”ติ เวทิสฺสามิฯ ",
  "ปฺลิ-ตฺวฺ-พิ-ปฺมฺ:๖ฯ๘": "ยถา โข ปน ปจฺเจกปุฏฺฐสฺสา เวยฺยากรณํ โหติ, เอวเมวํ เอวรูปาย ปริสาย ยาวตติยํ อนุสาวิตํ โหติฯ ",
  "ปฺลิ-ตฺวฺ-พิ-ปฺมฺ:๖ฯ๙": "ยา ปน ภิกฺขุนี ยาวตติยํ อนุสาวิยมาเน สรมานา สนฺตึ อาปตฺตึ นาวิกเรยฺย, สมฺปชานมุสาวาทสฺสา โหติฯ ",
  "ปฺลิ-ตฺวฺ-พิ-ปฺมฺ:๖ฯ๑๐": "สมฺปชานมุสาวาโท โข ปนายฺยาโย, อนฺตรายิโก ธมฺโม วุตฺโต ภควตา, ",
  "ปฺลิ-ตฺวฺ-พิ-ปฺมฺ:๖ฯ๑๑": "ตสฺมา สรมานาย ภิกฺขุนิยา อาปนฺนาย วิสุทฺธาเปกฺขาย สนฺตี อาปตฺติ อาวิกาตพฺพา, ",
  "ปฺลิ-ตฺวฺ-พิ-ปฺมฺ:๖ฯ๑๒": "อาวิกตา หิสฺสา ผาสุ โหติฯ ",
  "ปฺลิ-ตฺวฺ-พิ-ปฺมฺ:๗ฯ๑": "อุทฺทิฏฺฐํ โข, อยฺยาโย, นิทานํฯ ",
  "ปฺลิ-ตฺวฺ-พิ-ปฺมฺ:๗ฯ๒": "ตตฺถายฺยาโย ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๗ฯ๓": "ทุติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๗ฯ๔": "ตติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๗ฯ๕": "ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
  "ปฺลิ-ตฺวฺ-พิ-ปฺมฺ:๗ฯ๖": "นิทานํ นิฏฺฐิตํฯ ",
  "ปฺลิ-ตฺวฺ-พิ-ปฺมฺ:๘ฯ๐": "ปาราชิกุทฺเทโส ",
  "ปฺลิ-ตฺวฺ-พิ-ปฺมฺ:๘ฯ๑": "ตตฺริเม อฏฺฐ ปาราชิกา ธมฺมา อุทฺเทสํ อาคจฺฉนฺติฯ ",
  "ปฺลิ-ตฺวฺ-พิ-ปฺมฺ:๙ฯ๐": "ปาราชิก ๑ฯ เมถุนธมฺมสิกฺขาปทํ ",
  "ปฺลิ-ตฺวฺ-พิ-ปฺมฺ:๙ฯ๑": "ยา ปน ภิกฺขุนี ฉนฺทโส เมถุนํ ธมฺมํ ปฏิเสเวยฺย, อนฺตมโส ติรจฺฉานคเตนปิ, ปาราชิกา โหติ อสํวาสาฯ ",
  "ปฺลิ-ตฺวฺ-พิ-ปฺมฺ:๑๐ฯ๐": "ปาราชิก ๒ฯ อทินฺนาทานสิกฺขาปทํ ",
  "ปฺลิ-ตฺวฺ-พิ-ปฺมฺ:๑๐ฯ๑": "ยา ปน ภิกฺขุนี คามา วา อรญฺญา วา อทินฺนํ เถยฺยสงฺขาตํ อาทิเยยฺย, ",
  "ปฺลิ-ตฺวฺ-พิ-ปฺมฺ:๑๐ฯ๒": "ยถารูเป อทินฺนาทาเน ราชาโน โจรํ คเหตฺวา หเนยฺยุํ วา พนฺเธยฺยุํ วา ปพฺพาเชยฺยุํ วา โจราสิ พาลาสิ มูฬฺหาสิ เถนาสีติ, ตถารูปํ ภิกฺขุนี อทินฺนํ อาทิยมานา ",
  "ปฺลิ-ตฺวฺ-พิ-ปฺมฺ:๑๐ฯ๓": "อยมฺปิ ปาราชิกา โหติ อสํวาสาฯ ",
  "ปฺลิ-ตฺวฺ-พิ-ปฺมฺ:๑๑ฯ๐": "ปาราชิก ๓ฯ มนุสฺสวิคฺคหสิกฺขาปทํ ",
  "ปฺลิ-ตฺวฺ-พิ-ปฺมฺ:๑๑ฯ๑": "ยา ปน ภิกฺขุนี สญฺจิจฺจ มนุสฺสวิคฺคหํ ชีวิตา โวโรเปยฺย, สตฺถหารกํ วาสฺส ปริเยเสยฺย, มรณวณฺณํ วา สํวณฺเณยฺย, มรณาย วา สมาทเปยฺย, ",
  "ปฺลิ-ตฺวฺ-พิ-ปฺมฺ:๑๑ฯ๒": "“อมฺโภ ปุริส, กึ ตุยฺหิมินา ปาปเกน ทุชฺชีวิเตน, มตํ เต ชีวิตา เสโยฺย”ติ, ",
  "ปฺลิ-ตฺวฺ-พิ-ปฺมฺ:๑๑ฯ๓": "อิติ จิตฺตมนา จิตฺตสงฺกปฺปา อเนกปริยาเยน มรณวณฺณํ วา สํวณฺเณยฺย, มรณาย วา สมาทเปยฺย, ",
  "ปฺลิ-ตฺวฺ-พิ-ปฺมฺ:๑๑ฯ๔": "อยมฺปิ ปาราชิกา โหติ อสํวาสาฯ ",
  "ปฺลิ-ตฺวฺ-พิ-ปฺมฺ:๑๒ฯ๐": "ปาราชิก ๔ฯ อุตฺตริมนุสฺสธมฺมสิกฺขาปทํ ",
  "ปฺลิ-ตฺวฺ-พิ-ปฺมฺ:๑๒ฯ๑": "ยา ปน ภิกฺขุนี อนภิชานํ อุตฺตริมนุสฺสธมฺมํ อตฺตุปนายิกํ อลมริยญาณทสฺสนํ สมุทาจเรยฺย, “อิติ ชานามิ, อิติ ปสฺสามี”ติ, ",
  "ปฺลิ-ตฺวฺ-พิ-ปฺมฺ:๑๒ฯ๒": "ตโต อปเรน สมเยน สมนุคฺคาหียมานา วา อสมนุคฺคาหียมานา วา อาปนฺนา วิสุทฺธาเปกฺขา เอวํ วเทยฺย, “อชานเมวํ, อเยฺย, อวจํ ชานามิ, อปสฺสํ ปสฺสามิ, ตุจฺฉํ มุสา วิลปิ”นฺติ, ",
  "ปฺลิ-ตฺวฺ-พิ-ปฺมฺ:๑๒ฯ๓": "อญฺญตฺร อธิมานา, ",
  "ปฺลิ-ตฺวฺ-พิ-ปฺมฺ:๑๒ฯ๔": "อยมฺปิ ปาราชิกา โหติ อสํวาสาฯ ",
  "ปฺลิ-ตฺวฺ-พิ-ปฺมฺ:๑๓ฯ๐": "ปาราชิก ๕ฯ อุพฺภชาณุมณฺฑลิกาสิกฺขาปทํ ",
  "ปฺลิ-ตฺวฺ-พิ-ปฺมฺ:๑๓ฯ๑": "ยา ปน ภิกฺขุนี อวสฺสุตา อวสฺสุตสฺส ปุริสปุคฺคลสฺส, อธกฺขกํ อุพฺภชาณุมณฺฑลํ อามสนํ วา ปรามสนํ วา คหณํ วา ฉุปนํ วา ปฏิปีฬนํ วา สาทิเยยฺย, อยมฺปิ ปาราชิกา โหติ อสํวาสา อุพฺภชาณุมณฺฑลิกาฯ ",
  "ปฺลิ-ตฺวฺ-พิ-ปฺมฺ:๑๔ฯ๐": "ปาราชิก ๖ฯ วชฺชปฺปฏิจฺฉาทิกาสิกฺขาปทํ ",
  "ปฺลิ-ตฺวฺ-พิ-ปฺมฺ:๑๔ฯ๑": "ยา ปน ภิกฺขุนี ชานํ ปาราชิกํ ธมฺมํ อชฺฌาปนฺนํ ภิกฺขุนึ เนวตฺตนา ปฏิโจเทยฺย, น คณสฺส อาโรเจยฺย, ยทา จ สา ฐิตา วา อสฺส จุตา วา นาสิตา วา อวสฺสฏา วา, สา ปจฺฉา เอวํ วเทยฺย: “ปุพฺเพวาหํ, อเยฺย, อญฺญาสึ เอตํ ภิกฺขุนึ ‘เอวรูปา จ เอวรูปา จ สา ภคินี’ติ, โน จ โข อตฺตนา ปฏิโจเทสฺสํ, น คณสฺส อาโรเจสฺส”นฺติ, อยมฺปิ ปาราชิกา โหติ อสํวาสา วชฺชปฺปฏิจฺฉาทิกาฯ ",
  "ปฺลิ-ตฺวฺ-พิ-ปฺมฺ:๑๕ฯ๐": "ปาราชิก ๗ฯ อุกฺขิตฺตานุวตฺติกาสิกฺขาปทํ ",
  "ปฺลิ-ตฺวฺ-พิ-ปฺมฺ:๑๕ฯ๑": "ยา ปน ภิกฺขุนี สมคฺเคน สงฺเฆน อุกฺขิตฺตํ ภิกฺขุํ ธมฺเมน วินเยน สตฺถุสาสเนน อนาทรํ อปฺปฏิการํ อกตสหายํ ตมนุวตฺเตยฺย, สา ภิกฺขุนี ภิกฺขุนีหิ เอวมสฺส วจนียา: ",
  "ปฺลิ-ตฺวฺ-พิ-ปฺมฺ:๑๕ฯ๒": "“เอโส โข, อเยฺย, ภิกฺขุ สมคฺเคน สงฺเฆน อุกฺขิตฺโต, ธมฺเมน วินเยน สตฺถุสาสเนน อนาทโร อปฺปฏิกาโร อกตสหาโย, มาเยฺย, เอตํ ภิกฺขุํ อนุวตฺตี”ติ, ",
  "ปฺลิ-ตฺวฺ-พิ-ปฺมฺ:๑๕ฯ๓": "เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคาย, ",
  "ปฺลิ-ตฺวฺ-พิ-ปฺมฺ:๑๕ฯ๔": "ยาวตติยํ เจ สมนุภาสิยมานา ตํ ปฏินิสฺสชฺเชยฺย, อิจฺเจตํ กุสลํ, ",
  "ปฺลิ-ตฺวฺ-พิ-ปฺมฺ:๑๕ฯ๕": "โน เจ ปฏินิสฺสชฺเชยฺย, อยมฺปิ ปาราชิกา โหติ อสํวาสา อุกฺขิตฺตานุวตฺติกาฯ ",
  "ปฺลิ-ตฺวฺ-พิ-ปฺมฺ:๑๖ฯ๐": "ปาราชิก ๘ฯ อฏฺฐวตฺถุกาสิกฺขาปทํ ",
  "ปฺลิ-ตฺวฺ-พิ-ปฺมฺ:๑๖ฯ๑": "ยา ปน ภิกฺขุนี อวสฺสุตา อวสฺสุตสฺส ปุริสปุคฺคลสฺส หตฺถคฺคหณํ วา สาทิเยยฺย, สงฺฆาฏิกณฺณคฺคหณํ วา สาทิเยยฺย, สนฺติฏฺเฐยฺย วา, สลฺลเปยฺย วา, สงฺเกตํ วา คจฺเฉยฺย, ปุริสสฺส วา อพฺภาคมนํ สาทิเยยฺย, ฉนฺนํ วา อนุปวิเสยฺย, กายํ วา ตทตฺถาย อุปสํหเรยฺย เอตสฺส อสทฺธมฺมสฺส ปฏิเสวนตฺถาย, อยมฺปิ ปาราชิกา โหติ อสํวาสา อฏฺฐวตฺถุกาฯ ",
  "ปฺลิ-ตฺวฺ-พิ-ปฺมฺ:๑๗ฯ๑": "อุทฺทิฏฺฐา โข, อยฺยาโย, อฏฺฐ ปาราชิกา ธมฺมาฯ ",
  "ปฺลิ-ตฺวฺ-พิ-ปฺมฺ:๑๗ฯ๒": "เยสํ ภิกฺขุนี อญฺญตรํ วา อญฺญตรํ วา อาปชฺชิตฺวา น ลภติ ภิกฺขุนีหิ สทฺธึ สํวาสํ ",
  "ปฺลิ-ตฺวฺ-พิ-ปฺมฺ:๑๗ฯ๓": "ยถา ปุเร, ตถา ปจฺฉา, ปาราชิกา โหติ อสํวาสาฯ ",
  "ปฺลิ-ตฺวฺ-พิ-ปฺมฺ:๑๗ฯ๔": "ตตฺถายฺยาโย ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๑๗ฯ๕": "ทุติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๑๗ฯ๖": "ตติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๑๗ฯ๗": "ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
  "ปฺลิ-ตฺวฺ-พิ-ปฺมฺ:๑๗ฯ๘": "ปาราชิกํ นิฏฺฐิตํฯ ",
  "ปฺลิ-ตฺวฺ-พิ-ปฺมฺ:๑๘ฯ๐": "สงฺฆาทิเสสุทฺเทโส ",
  "ปฺลิ-ตฺวฺ-พิ-ปฺมฺ:๑๘ฯ๑": "อิเม โข ปนายฺยาโย สตฺตรส สงฺฆาทิเสสา ธมฺมา อุทฺเทสํ อาคจฺฉนฺติฯ ",
  "ปฺลิ-ตฺวฺ-พิ-ปฺมฺ:๑๙ฯ๐": "สงฺฆาทิเสส ๑ฯ อุสฺสยวาทิกาสิกฺขาปทํ ",
  "ปฺลิ-ตฺวฺ-พิ-ปฺมฺ:๑๙ฯ๑": "ยา ปน ภิกฺขุนี อุสฺสยวาทิกา วิหเรยฺย คหปตินา วา คหปติปุตฺเตน วา ทาเสน วา กมฺมกาเรน วา อนฺตมโส สมณปริพฺพาชเกนาปิ, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๒๐ฯ๐": "สงฺฆาทิเสส ๒ฯ โจรีวุฏฺฐาปิกาสิกฺขาปทํ ",
  "ปฺลิ-ตฺวฺ-พิ-ปฺมฺ:๒๐ฯ๑": "ยา ปน ภิกฺขุนี ชานํ โจรึ วชฺฌํ วิทิตํ อนปโลเกตฺวา ราชานํ วา สงฺฆํ วา คณํ วา ปูคํ วา เสณึ วา, อญฺญตฺร กปฺปา วุฏฺฐาเปยฺย, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๒๑ฯ๐": "สงฺฆาทิเสส ๓ฯ เอกคามนฺตรคมนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๑ฯ๑": "ยา ปน ภิกฺขุนี เอกา วา คามนฺตรํ คจฺเฉยฺย, เอกา วา นทีปารํ คจฺเฉยฺย, เอกา วา รตฺตึ วิปฺปวเสยฺย, เอกา วา คณมฺหา โอหิเยยฺย, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๒๒ฯ๐": "สงฺฆาทิเสส ๔ฯ อุกฺขิตฺตกโอสารณสิกฺขาปทํ ",
  "ปฺลิ-ตฺวฺ-พิ-ปฺมฺ:๒๒ฯ๑": "ยา ปน ภิกฺขุนี สมคฺเคน สงฺเฆน อุกฺขิตฺตํ ภิกฺขุนึ ธมฺเมน วินเยน สตฺถุสาสเนน อนปโลเกตฺวา การกสงฺฆํ, อนญฺญาย คณสฺส ฉนฺทํ โอสาเรยฺย, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๒๓ฯ๐": "สงฺฆาทิเสส ๕ฯ โภชนปฏิคฺคหณปฐมสิกฺขาปทํ ",
  "ปฺลิ-ตฺวฺ-พิ-ปฺมฺ:๒๓ฯ๑": "ยา ปน ภิกฺขุนี อวสฺสุตา อวสฺสุตสฺส ปุริสปุคฺคลสฺส หตฺถโต ขาทนียํ วา, โภชนียํ วา สหตฺถา ปฏิคฺคเหตฺวา ขาเทยฺย วา ภุญฺเชยฺย วา, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๒๔ฯ๐": "สงฺฆาทิเสส ๖ฯ โภชนปฏิคฺคหณทุติยสิกฺขาปทํ ",
  "ปฺลิ-ตฺวฺ-พิ-ปฺมฺ:๒๔ฯ๑": "ยา ปน ภิกฺขุนี เอวํ วเทยฺย: “กึ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา, ยโต ตฺวํ อนวสฺสุตา, อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา, ตํ ตฺวํ สหตฺถา ปฏิคฺคเหตฺวา ขาท วา ภุญฺช วา”ติ, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๒๕ฯ๐": "สงฺฆาทิเสส ๗ฯ สญฺจริตฺตสิกฺขาปทํ ",
  "ปฺลิ-ตฺวฺ-พิ-ปฺมฺ:๒๕ฯ๑": "ยา ปน ภิกฺขุนี สญฺจริตฺตํ สมาปชฺเชยฺย อิตฺถิยา วา ปุริสมตึ, ปุริสสฺส วา อิตฺถิมตึ, ชายตฺตเน วา ชารตฺตเน วา อนฺตมโส ตงฺขณิกายปิ, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๒๖ฯ๐": "สงฺฆาทิเสส ๘ฯ ทุฏฺฐโทสสิกฺขาปทํ ",
  "ปฺลิ-ตฺวฺ-พิ-ปฺมฺ:๒๖ฯ๑": "ยา ปน ภิกฺขุนี ภิกฺขุนึ ทุฏฺฐา โทสา อปฺปตีตา อมูลเกน ปาราชิเกน ธมฺเมน อนุทฺธํเสยฺย: “อปฺเปว นาม นํ อิมมฺหา พฺรหฺมจริยา จาเวยฺย”นฺติ, ",
  "ปฺลิ-ตฺวฺ-พิ-ปฺมฺ:๒๖ฯ๒": "ตโต อปเรน สมเยน สมนุคฺคาหียมานา วา อส มนุคฺคาหียมานา วา อมูลกญฺเจว ตํ อธิกรณํ โหติ, ภิกฺขุนี จ โทสํ ปติฏฺฐาติ, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๒๗ฯ๐": "สงฺฆาทิเสส ๙ฯ อญฺญภาคิยสิกฺขาปทํ ",
  "ปฺลิ-ตฺวฺ-พิ-ปฺมฺ:๒๗ฯ๑": "ยา ปน ภิกฺขุนี ภิกฺขุนึ ทุฏฺฐา โทสา อปฺปตีตา อญฺญภาคิยสฺส อธิกรณสฺส กิญฺจิเทสํ เลสมตฺตํ อุปาทาย ปาราชิเกน ธมฺเมน อนุทฺธํเสยฺย, “อปฺเปว นาม นํ อิมมฺหา พฺรหฺมจริยา จาเวยฺย”นฺติ, ",
  "ปฺลิ-ตฺวฺ-พิ-ปฺมฺ:๒๗ฯ๒": "ตโต อปเรน สมเยน สมนุคฺคาหียมานา วา อสมนุคฺคาหียมานา วา อญฺญภาคิยญฺเจว ตํ อธิกรณํ โหติฯ โกจิเทโส เลสมตฺโต อุปาทินฺโน, ภิกฺขุนี จ โทสํ ปติฏฺฐาติ, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๒๘ฯ๐": "สงฺฆาทิเสส ๑๐ฯ สิกฺขํปจฺจาจิกฺขณสิกฺขาปทํ ",
  "ปฺลิ-ตฺวฺ-พิ-ปฺมฺ:๒๘ฯ๑": "ยา ปน ภิกฺขุนี กุปิตา อนตฺตมนา เอวํ วเทยฺย: ",
  "ปฺลิ-ตฺวฺ-พิ-ปฺมฺ:๒๘ฯ๒": "“พุทฺธํ ปจฺจาจิกฺขามิ ธมฺมํ ปจฺจาจิกฺขามิ, สงฺฆํ ปจฺจาจิกฺขามิ, สิกฺขํ ปจฺจาจิกฺขามิ, กินฺนุมาว สมณิโย ยา สมณิโย สกฺยธีตโร, สนฺตญฺญาปิ สมณิโย ลชฺชินิโย กุกฺกุจฺจิกา สิกฺขากามา, ตาสาหํ สนฺติเก พฺรหฺมจริยํ จริสฺสามี”ติฯ ",
  "ปฺลิ-ตฺวฺ-พิ-ปฺมฺ:๒๘ฯ๓": "สา ภิกฺขุนี ภิกฺขุนีหิ เอวมสฺส วจนียา: ",
  "ปฺลิ-ตฺวฺ-พิ-ปฺมฺ:๒๘ฯ๔": "“มาเยฺย กุปิตา อนตฺตมนา เอวํ อวจ ‘พุทฺธํ ปจฺจาจิกฺขามิ, ธมฺมํ ปจฺจาจิกฺขามิ, สงฺฆํ ปจฺจาจิกฺขามิ, สิกฺขํ ปจฺจาจิกฺขามิ, กินฺนุมาว สมณิโย ยา สมณิโย สกฺยธีตโร, สนฺตญฺญาปิ สมณิโย ลชฺชินิโย กุกฺกุจฺจิกา สิกฺขากามา, ตาสาหํ สนฺติเก พฺรหฺมจริยํ จริสฺสามี’ติ, อภิรมาเยฺย, สฺวากฺขาโต ธมฺโม, จร พฺรหฺมจริยํ สมฺมา ทุกฺขสฺส อนฺตกิริยายา”ติ, ",
  "ปฺลิ-ตฺวฺ-พิ-ปฺมฺ:๒๘ฯ๕": "เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคาย, ",
  "ปฺลิ-ตฺวฺ-พิ-ปฺมฺ:๒๘ฯ๖": "ยาวตติยญฺเจ สมนุภาสิยมานา ตํ ปฏินิสฺสชฺเชยฺย, อิจฺเจตํ กุสลํ, ",
  "ปฺลิ-ตฺวฺ-พิ-ปฺมฺ:๒๘ฯ๗": "โน เจ ปฏินิสฺสชฺเชยฺย, อยมฺปิ ภิกฺขุนี ยาวตติยกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๒๙ฯ๐": "สงฺฆาทิเสส ๑๑ฯ อธิกรณกุปิตสิกฺขาปทํ ",
  "ปฺลิ-ตฺวฺ-พิ-ปฺมฺ:๒๙ฯ๑": "ยา ปน ภิกฺขุนี กิสฺมิญฺจิเทว อธิกรเณ ปจฺจากตา กุปิตา อนตฺตมนา เอวํ วเทยฺย: ",
  "ปฺลิ-ตฺวฺ-พิ-ปฺมฺ:๒๙ฯ๒": "“ฉนฺทคามินิโย จ ภิกฺขุนิโย, โทสคามินิโย จ ภิกฺขุนิโย, โมหคามินิโย จ ภิกฺขุนิโย, ภยคามินิโย จ ภิกฺขุนิโย”ติ, สา ภิกฺขุนี ภิกฺขุนีหิ เอวมสฺส วจนียา: ",
  "ปฺลิ-ตฺวฺ-พิ-ปฺมฺ:๒๙ฯ๓": "“มาเยฺย, กิสฺมิญฺจิเทว อธิกรเณ ปจฺจากตา กุปิตา อนตฺตมนา เอวํ อวจ ‘ฉนฺทคามินิโย จ ภิกฺขุนิโย, โทสคามินิโย จ ภิกฺขุนิโย, โมหคามินิโย จ ภิกฺขุนิโย, ภยคามินิโย จ ภิกฺขุนิโย’ติ, ",
  "ปฺลิ-ตฺวฺ-พิ-ปฺมฺ:๒๙ฯ๔": "อยฺยา โข ฉนฺทาปิ คจฺเฉยฺย, โทสาปิ คจฺเฉยฺย, โมหาปิ คจฺเฉยฺย, ภยาปิ คจฺเฉยฺยา”ติฯ ",
  "ปฺลิ-ตฺวฺ-พิ-ปฺมฺ:๒๙ฯ๕": "เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคาย, ",
  "ปฺลิ-ตฺวฺ-พิ-ปฺมฺ:๒๙ฯ๖": "ยาวตติยญฺเจ สมนุภาสิยมานา ตํ ปฏินิสฺสชฺเชยฺย, อิจฺเจตํ กุสลํ, ",
  "ปฺลิ-ตฺวฺ-พิ-ปฺมฺ:๒๙ฯ๗": "โน เจ ปฏินิสฺสชฺเชยฺย, อยมฺปิ ภิกฺขุนี ยาวตติยกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๓๐ฯ๐": "สงฺฆาทิเสส ๑๒ฯ ปาปสมาจารปฐมสิกฺขาปทํ ",
  "ปฺลิ-ตฺวฺ-พิ-ปฺมฺ:๓๐ฯ๑": "ภิกฺขุนิโย ปเนว สํสฏฺฐา วิหรนฺติ ปาปาจารา ปาปสทฺทา ปาปสิโลกา ภิกฺขุนิสงฺฆสฺส วิเหสิกา อญฺญมญฺญิสฺสา วชฺชปฺปฏิจฺฉาทิกา, ",
  "ปฺลิ-ตฺวฺ-พิ-ปฺมฺ:๓๐ฯ๒": "ตา ภิกฺขุนิโย ภิกฺขุนีหิ เอวมสฺสุ วจนียา: ",
  "ปฺลิ-ตฺวฺ-พิ-ปฺมฺ:๓๐ฯ๓": "“ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา ภิกฺขุนิสงฺฆสฺส วิเหสิกา อญฺญมญฺญิสฺสา วชฺชปฺปฏิจฺฉาทิกา, ",
  "ปฺลิ-ตฺวฺ-พิ-ปฺมฺ:๓๐ฯ๔": "วิวิจฺจถาเยฺย, วิเวกญฺเญว ภคินีนํ สงฺโฆ วณฺเณตี”ติ, ",
  "ปฺลิ-ตฺวฺ-พิ-ปฺมฺ:๓๐ฯ๕": "เอวญฺจ ตา ภิกฺขุนิโย ภิกฺขุนีหิ วุจฺจมานา ตเถว ปคฺคเณฺหยฺยุํ, ตา ภิกฺขุนิโย ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคาย, ",
  "ปฺลิ-ตฺวฺ-พิ-ปฺมฺ:๓๐ฯ๖": "ยาวตติยญฺเจ สมนุภาสิยมานา ตํ ปฏินิสฺสชฺเชยฺยุํ, อิจฺเจตํ กุสลํ, ",
  "ปฺลิ-ตฺวฺ-พิ-ปฺมฺ:๓๐ฯ๗": "โน เจ ปฏินิสฺสชฺเชยฺยุํ, อิมาปิ ภิกฺขุนิโย ยาวตติยกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๓๑ฯ๐": "สงฺฆาทิเสส ๑๓ฯ ปาปสมาจารทุติยสิกฺขาปทํ ",
  "ปฺลิ-ตฺวฺ-พิ-ปฺมฺ:๓๑ฯ๑": "ยา ปน ภิกฺขุนี เอวํ วเทยฺย: ",
  "ปฺลิ-ตฺวฺ-พิ-ปฺมฺ:๓๑ฯ๒": "“สํสฏฺฐาว, อเยฺย, ตุเมฺห วิหรถ, มา ตุเมฺห นานา วิหริตฺถ, ",
  "ปฺลิ-ตฺวฺ-พิ-ปฺมฺ:๓๑ฯ๓": "สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา ภิกฺขุนิสงฺฆสฺส วิเหสิกา อญฺญมญฺญิสฺสา วชฺชปฺปฏิจฺฉาทิกา, ตา สงฺโฆ น กิญฺจิ อาห ",
  "ปฺลิ-ตฺวฺ-พิ-ปฺมฺ:๓๑ฯ๔": "ตุมฺหญฺเญว สงฺโฆ อุญฺญาย ปริภเวน อกฺขนฺติยา เวภสฺสิยา ทุพฺพลฺยา เอวมาห: ‘ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา ภิกฺขุนิสงฺฆสฺส วิเหสิกา อญฺญมญฺญิสฺสา วชฺชปฺปฏิจฺฉาทิกา, วิวิจฺจถาเยฺย, วิเวกญฺเญว ภคินีนํ สงฺโฆ วณฺเณตี”’ติ, ",
  "ปฺลิ-ตฺวฺ-พิ-ปฺมฺ:๓๑ฯ๕": "สา ภิกฺขุนี ภิกฺขุนีหิ เอวมสฺส วจนียา: ",
  "ปฺลิ-ตฺวฺ-พิ-ปฺมฺ:๓๑ฯ๖": "“มาเยฺย, เอวํ อวจ, ",
  "ปฺลิ-ตฺวฺ-พิ-ปฺมฺ:๓๑ฯ๗": "สํสฏฺฐาว อเยฺย ตุเมฺห วิหรถ, มา ตุเมฺห นานา วิหริตฺถ, ",
  "ปฺลิ-ตฺวฺ-พิ-ปฺมฺ:๓๑ฯ๘": "สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา ภิกฺขุนิสงฺฆสฺส วิเหสิกา อญฺญมญฺญิสฺสา วชฺชปฺปฏิจฺฉาทิกา, ตา สงฺโฆ น กิญฺจิ อาห, ",
  "ปฺลิ-ตฺวฺ-พิ-ปฺมฺ:๓๑ฯ๙": "ตุมฺหญฺเญว สงฺโฆ อุญฺญาย ปริภเวน อกฺขนฺติยา เวภสฺสิยา ทุพฺพลฺยา เอวมาห: ‘ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา ภิกฺขุนิสงฺฆสฺส วิเหสิกา อญฺญมญฺญิสฺสา วชฺชปฺปฏิจฺฉาทิกา, วิวิจฺจถาเยฺย, วิเวกญฺเญว ภคินีนํ สงฺโฆ วณฺเณตี”’ติ, ",
  "ปฺลิ-ตฺวฺ-พิ-ปฺมฺ:๓๑ฯ๑๐": "เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคาย, ",
  "ปฺลิ-ตฺวฺ-พิ-ปฺมฺ:๓๑ฯ๑๑": "ยาวตติยญฺเจ สมนุภาสิยมานา ตํ ปฏินิสฺสชฺเชยฺย, อิจฺเจตํ กุสลํ, ",
  "ปฺลิ-ตฺวฺ-พิ-ปฺมฺ:๓๑ฯ๑๒": "โน เจ ปฏินิสฺสชฺเชยฺย, อยมฺปิ ภิกฺขุนี ยาวตติยกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๓๒ฯ๐": "สงฺฆาทิเสส ๑๔ฯ สงฺฆเภทกสิกฺขาปทํ ",
  "ปฺลิ-ตฺวฺ-พิ-ปฺมฺ:๓๒ฯ๑": "ยา ปน ภิกฺขุนี สมคฺคสฺส สงฺฆสฺส เภทาย ปรกฺกเมยฺย, เภทนสํวตฺตนิกํ วา อธิกรณํ สมาทาย ปคฺคยฺห ติฏฺเฐยฺย, สา ภิกฺขุนี ภิกฺขุนีหิ เอวมสฺส วจนียา: ",
  "ปฺลิ-ตฺวฺ-พิ-ปฺมฺ:๓๒ฯ๒": "“มายฺยา, สมคฺคสฺส สงฺฆสฺส เภทาย ปรกฺกมิ, เภทนสํวตฺตนิกํ วา อธิกรณํ สมาทาย ปคฺคยฺห อฏฺฐาสิ, ",
  "ปฺลิ-ตฺวฺ-พิ-ปฺมฺ:๓๒ฯ๓": "สเมตายฺยา, สงฺเฆน, สมคฺโค หิ สงฺโฆ สมฺโมทมาโน อวิวทมาโน เอกุทฺเทโส ผาสุ วิหรตี”ติฯ ",
  "ปฺลิ-ตฺวฺ-พิ-ปฺมฺ:๓๒ฯ๔": "เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคาย, ",
  "ปฺลิ-ตฺวฺ-พิ-ปฺมฺ:๓๒ฯ๕": "ยาวตติยญฺเจ สมนุภาสิยมานา ตํ ปฏินิสฺสชฺเชยฺย, อิจฺเจตํ กุสลํฯ ",
  "ปฺลิ-ตฺวฺ-พิ-ปฺมฺ:๓๒ฯ๖": "โน เจ ปฏินิสฺสชฺเชยฺย, อยมฺปิ ภิกฺขุนี ยาวตติยกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๓๓ฯ๐": "สงฺฆาทิเสส ๑๕ฯ เภทานุวตฺตกสิกฺขาปทํ ",
  "ปฺลิ-ตฺวฺ-พิ-ปฺมฺ:๓๓ฯ๑": "ตสฺสาเยว โข ปน ภิกฺขุนิยา ภิกฺขุนิโย โหนฺติ อนุวตฺติกา วคฺควาทิกา เอกา วา เทฺว วา ติโสฺส วา, ตา เอวํ วเทยฺยุํ: ",
  "ปฺลิ-ตฺวฺ-พิ-ปฺมฺ:๓๓ฯ๒": "“มายฺยาโย, เอตํ ภิกฺขุนึ กิญฺจิ อวจุตฺถ ",
  "ปฺลิ-ตฺวฺ-พิ-ปฺมฺ:๓๓ฯ๓": "ธมฺมวาทินี เจสา ภิกฺขุนี, วินยวาทินี เจสา ภิกฺขุนี, ",
  "ปฺลิ-ตฺวฺ-พิ-ปฺมฺ:๓๓ฯ๔": "อมฺหากญฺเจสา ภิกฺขุนี ฉนฺทญฺจ รุจิญฺจ อาทาย โวหรติ, ชานาติ, โน ภาสติ, อมฺหากมฺเปตํ ขมตี”ติ, ",
  "ปฺลิ-ตฺวฺ-พิ-ปฺมฺ:๓๓ฯ๕": "ตา ภิกฺขุนิโย ภิกฺขุนีหิ เอวมสฺสุ วจนียา: ",
  "ปฺลิ-ตฺวฺ-พิ-ปฺมฺ:๓๓ฯ๖": "“มายฺยาโย, เอวํ อวจุตฺถ, ",
  "ปฺลิ-ตฺวฺ-พิ-ปฺมฺ:๓๓ฯ๗": "น เจสา ภิกฺขุนี ธมฺมวาทินี, น เจสา ภิกฺขุนี วินยวาทินี, ",
  "ปฺลิ-ตฺวฺ-พิ-ปฺมฺ:๓๓ฯ๘": "มายฺยานมฺปิ สงฺฆเภโท รุจฺจิตฺถ, ",
  "ปฺลิ-ตฺวฺ-พิ-ปฺมฺ:๓๓ฯ๙": "สเมตายฺยานํ สงฺเฆน, สมคฺโค หิ สงฺโฆ สมฺโมทมาโน อวิวทมาโน เอกุทฺเทโส ผาสุ วิหรตี”ติ, ",
  "ปฺลิ-ตฺวฺ-พิ-ปฺมฺ:๓๓ฯ๑๐": "เอวญฺจ ตา ภิกฺขุนิโย ภิกฺขุนีหิ วุจฺจมานา ตเถว ปคฺคเณฺหยฺยุํ, ตา ภิกฺขุนิโย ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคาย, ",
  "ปฺลิ-ตฺวฺ-พิ-ปฺมฺ:๓๓ฯ๑๑": "ยาวตติยญฺเจ สมนุภาสิยมานา ตํ ปฏินิสฺสชฺเชยฺยุํฯ อิจฺเจตํ กุสลํฯ ",
  "ปฺลิ-ตฺวฺ-พิ-ปฺมฺ:๓๓ฯ๑๒": "โน เจ ปฏินิสฺสชฺเชยฺยุํ, อิมาปิ ภิกฺขุนิโย ยาวตติยกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๓๔ฯ๐": "สงฺฆาทิเสส ๑๖ฯ ทุพฺพจสิกฺขาปทํ ",
  "ปฺลิ-ตฺวฺ-พิ-ปฺมฺ:๓๔ฯ๑": "ภิกฺขุนี ปเนว ทุพฺพจชาติกา โหติ อุทฺเทสปริยาปนฺเนสุ สิกฺขาปเทสุ ภิกฺขุนีหิ สหธมฺมิกํ วุจฺจมานา อตฺตานํ อวจนียํ กโรติ: ",
  "ปฺลิ-ตฺวฺ-พิ-ปฺมฺ:๓๔ฯ๒": "“มา มํ อยฺยาโย กิญฺจิ อวจุตฺถ กลฺยาณํ วา ปาปกํ วา, อหมฺปายฺยาโย, น กิญฺจิ วกฺขามิ กลฺยาณํ วา ปาปกํ วา, ",
  "ปฺลิ-ตฺวฺ-พิ-ปฺมฺ:๓๔ฯ๓": "วิรมถายฺยาโย, มม วจนายา”ติ, ",
  "ปฺลิ-ตฺวฺ-พิ-ปฺมฺ:๓๔ฯ๔": "สา ภิกฺขุนี ภิกฺขุนีหิ เอวมสฺส วจนียา: ",
  "ปฺลิ-ตฺวฺ-พิ-ปฺมฺ:๓๔ฯ๕": "“มายฺยา, อตฺตานํ อวจนียํ อกาสิ, วจนียเมว, อยฺยา, อตฺตานํ กโรตุ, ",
  "ปฺลิ-ตฺวฺ-พิ-ปฺมฺ:๓๔ฯ๖": "อยฺยาปิ ภิกฺขุนิโย วทตุ สหธมฺเมน, ภิกฺขุนิโยปิ อยฺยํ วกฺขนฺติ สหธมฺเมน, ",
  "ปฺลิ-ตฺวฺ-พิ-ปฺมฺ:๓๔ฯ๗": "เอวํ สํวทฺธา หิ ตสฺส ภควโต ปริสา ยทิทํ อญฺญมญฺญวจเนน อญฺญมญฺญวุฏฺฐาปเนนา”ติฯ ",
  "ปฺลิ-ตฺวฺ-พิ-ปฺมฺ:๓๔ฯ๘": "เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคาย, ",
  "ปฺลิ-ตฺวฺ-พิ-ปฺมฺ:๓๔ฯ๙": "ยาวตติยญฺเจ สมนุภาสิยมานา ตํ ปฏินิสฺสชฺเชยฺย, อิจฺเจตํ กุสลํฯ ",
  "ปฺลิ-ตฺวฺ-พิ-ปฺมฺ:๓๔ฯ๑๐": "โน เจ ปฏินิสฺสชฺเชยฺย, อยมฺปิ ภิกฺขุนี ยาวตติยกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๓๕ฯ๐": "สงฺฆาทิเสส ๑๗ฯ กุลทูสกสิกฺขาปทํ ",
  "ปฺลิ-ตฺวฺ-พิ-ปฺมฺ:๓๕ฯ๑": "ภิกฺขุนี ปเนว อญฺญตรํ คามํ วา นิคมํ วา อุปนิสฺสาย วิหรติ กุลทูสิกา ปาปสมาจารา, ตสฺสา โข ปาปกา สมาจารา ทิสฺสนฺติ เจว สุยฺยนฺติ จ, กุลานิ จ ตาย ทุฏฺฐานิ ทิสฺสนฺติ เจว สุยฺยนฺติ จ, ",
  "ปฺลิ-ตฺวฺ-พิ-ปฺมฺ:๓๕ฯ๒": "สา ภิกฺขุนี ภิกฺขุนีหิ เอวมสฺส วจนียา: ",
  "ปฺลิ-ตฺวฺ-พิ-ปฺมฺ:๓๕ฯ๓": "“อยฺยา, โข กุลทูสิกา ปาปสมาจารา, อยฺยาย โข ปาปกา สมาจารา ทิสฺสนฺติ เจว สุยฺยนฺติ จ, กุลานิ จายฺยาย, ทุฏฺฐานิ ทิสฺสนฺติ เจว สุยฺยนฺติ จ, ปกฺกมตายฺยา อิมมฺหา อาวาสา, อลํ เต อิธ วาเสนา”ติฯ ",
  "ปฺลิ-ตฺวฺ-พิ-ปฺมฺ:๓๕ฯ๔": "เอวญฺจ สา ภิกฺขุนี ภิกฺขุนีหิ วุจฺจมานา ตา ภิกฺขุนิโย เอวํ วเทยฺย: ",
  "ปฺลิ-ตฺวฺ-พิ-ปฺมฺ:๓๕ฯ๕": "“ฉนฺทคามินิโย จ ภิกฺขุนิโย, โทสคามินิโย จ ภิกฺขุนิโย, โมหคามินิโย จ ภิกฺขุนิโย, ภยคามินิโย จ ภิกฺขุนิโย, ตาทิสิกาย อาปตฺติยา เอกจฺจํ ปพฺพาเชนฺติ เอกจฺจํ น ปพฺพาเชนฺตี”ติ, ",
  "ปฺลิ-ตฺวฺ-พิ-ปฺมฺ:๓๕ฯ๖": "สา ภิกฺขุนี ภิกฺขุนีหิ เอวมสฺส วจนียา: ",
  "ปฺลิ-ตฺวฺ-พิ-ปฺมฺ:๓๕ฯ๗": "“มายฺยา, เอวํ อวจ, น จ ภิกฺขุนิโย ฉนฺทคามินิโย, น จ ภิกฺขุนิโย โทสคามินิโย , น จ ภิกฺขุนิโย โมหคามินิโย, น จ ภิกฺขุนิโย ภยคามินิโย, ",
  "ปฺลิ-ตฺวฺ-พิ-ปฺมฺ:๓๕ฯ๘": "อยฺยา โข กุลทูสิกา ปาปสมาจารา, อยฺยาย โข ปาปกา สมาจารา ทิสฺสนฺติ เจว สุยฺยนฺติ จ, กุลานิ จายฺยาย ทุฏฺฐานิ ทิสฺสนฺติ เจว สุยฺยนฺติ จ, ปกฺกมตายฺยา, อิมมฺหา อาวาสา อลํ เต อิธ วาเสนา”ติฯ ",
  "ปฺลิ-ตฺวฺ-พิ-ปฺมฺ:๓๕ฯ๙": "เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคาย, ",
  "ปฺลิ-ตฺวฺ-พิ-ปฺมฺ:๓๕ฯ๑๐": "ยาวตติยญฺเจ สมนุภาสิยมานา ตํ ปฏินิสฺสชฺเชยฺย, อิจฺเจตํ กุสลํฯ ",
  "ปฺลิ-ตฺวฺ-พิ-ปฺมฺ:๓๕ฯ๑๑": "โน เจ ปฏินิสฺสชฺเชยฺย, อยมฺปิ ภิกฺขุนี ยาวตติยกํ ธมฺมํ อาปนฺนา นิสฺสารณียํ สงฺฆาทิเสสํฯ ",
  "ปฺลิ-ตฺวฺ-พิ-ปฺมฺ:๓๖ฯ๑": "อุทฺทิฏฺฐา โข อยฺยาโย สตฺตรส สงฺฆาทิเสสา ธมฺมา นว ปฐมาปตฺติกา, อฏฺฐ ยาวตติยกา, ",
  "ปฺลิ-ตฺวฺ-พิ-ปฺมฺ:๓๖ฯ๒": "เยสํ ภิกฺขุนี อญฺญตรํ วา อญฺญตรํ วา อาปชฺชติ, ตาย ภิกฺขุนิยา อุภโตสงฺเฆ ปกฺขมานตฺตํ จริตพฺพํฯ ",
  "ปฺลิ-ตฺวฺ-พิ-ปฺมฺ:๓๖ฯ๓": "จิณฺณมานตฺตา ภิกฺขุนี ยตฺถ สิยา วีสติคโณ ภิกฺขุนิสงฺโฆ, ตตฺถ สา ภิกฺขุนี อพฺเภตพฺพาฯ ",
  "ปฺลิ-ตฺวฺ-พิ-ปฺมฺ:๓๖ฯ๔": "เอกายปิ เจ อูโน วีสติคโณ ภิกฺขุนิสงฺโฆ ตํ ภิกฺขุนึ อพฺเภยฺย, สา จ ภิกฺขุนี อนพฺภิตา, ตา จ ภิกฺขุนิโย คารยฺหา, อยํ ตตฺถ สามีจิฯ ",
  "ปฺลิ-ตฺวฺ-พิ-ปฺมฺ:๓๖ฯ๕": "ตตฺถายฺยาโย ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๓๖ฯ๖": "ทุติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๓๖ฯ๗": "ตติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๓๖ฯ๘": "ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
  "ปฺลิ-ตฺวฺ-พิ-ปฺมฺ:๓๖ฯ๙": "สงฺฆาทิเสโส นิฏฺฐิโตฯ ",
  "ปฺลิ-ตฺวฺ-พิ-ปฺมฺ:๓๗ฯ๐": "นิสฺสคฺคิย ปาจิตฺติยา ",
  "ปฺลิ-ตฺวฺ-พิ-ปฺมฺ:๓๗ฯ๑": "อิเม โข ปนายฺยาโย ตึส นิสฺสคฺคิยา ปาจิตฺติยา ธมฺมา อุทฺเทสํ อาคจฺฉนฺติฯ ",
  "ปฺลิ-ตฺวฺ-พิ-ปฺมฺ:๓๘ฯ๐ฯ๑": "ปตฺตวคฺโค ",
  "ปฺลิ-ตฺวฺ-พิ-ปฺมฺ:๓๘ฯ๐ฯ๒": "นิสฺสคฺคิย ปาจิตฺติย ๑ฯ ปตฺตสนฺนิจยสิกฺขาปทํ ",
  "ปฺลิ-ตฺวฺ-พิ-ปฺมฺ:๓๘ฯ๑": "ยา ปน ภิกฺขุนี ปตฺตสนฺนิจยํ กเรยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๓๙ฯ๐": "นิสฺสคฺคิย ปาจิตฺติย ๒ฯ อกาลจีวรภาชนสิกฺขาปทํ ",
  "ปฺลิ-ตฺวฺ-พิ-ปฺมฺ:๓๙ฯ๑": "ยา ปน ภิกฺขุนี อกาลจีวรํ “กาลจีวร”นฺติ อธิฏฺฐหิตฺวา ภาชาเปยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๔๐ฯ๐": "นิสฺสคฺคิย ปาจิตฺติย ๓ฯ จีวรปริวตฺตนสิกฺขาปทํ ",
  "ปฺลิ-ตฺวฺ-พิ-ปฺมฺ:๔๐ฯ๑": "ยา ปน ภิกฺขุนี ภิกฺขุนิยา สทฺธึ จีวรํ ปริวตฺเตตฺวา สา ปจฺฉา เอวํ วเทยฺย: “หนฺทาเยฺย, ตุยฺหํ จีวรํ, อาหร เมตํ จีวรํ, ยํ ตุยฺหํ ตุยฺหเมเวตํ, ยํ มยฺหํ มยฺหเมเวตํ, อาหร เมตํ จีวรํ, สกํ ปจฺจาหรา”ติ อจฺฉินฺเทยฺย วา อจฺฉินฺทาเปยฺย วา, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๔๑ฯ๐": "นิสฺสคฺคิย ปาจิตฺติย ๔ฯ อญฺญวิญฺญาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๔๑ฯ๑": "ยา ปน ภิกฺขุนี อญฺญํ วิญฺญาเปตฺวา อญฺญํ วิญฺญาเปยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๔๒ฯ๐": "นิสฺสคฺคิย ปาจิตฺติย ๕ฯ อญฺญเจตาปน สิกฺขาปทํ ",
  "ปฺลิ-ตฺวฺ-พิ-ปฺมฺ:๔๒ฯ๑": "ยา ปน ภิกฺขุนี อญฺญํ เจตาเปตฺวา อญฺญํ เจตาเปยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๔๓ฯ๐": "นิสฺสคฺคิย ปาจิตฺติย ๖ฯ ปฐมสงฺฆิกเจตาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๔๓ฯ๑": "ยา ปน ภิกฺขุนี อญฺญทตฺถิเกน ปริกฺขาเรน อญฺญุทฺทิสิเกน สงฺฆิเกน อญฺญํ เจตาเปยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๔๔ฯ๐": "นิสฺสคฺคิย ปาจิตฺติย ๗ฯ ทุติยสงฺฆิกเจตาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๔๔ฯ๑": "ยา ปน ภิกฺขุนี อญฺญทตฺถิเกน ปริกฺขาเรน อญฺญุทฺทิสิเกน สงฺฆิเกน สญฺญาจิเกน อญฺญํ เจตาเปยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๔๕ฯ๐": "นิสฺสคฺคิย ปาจิตฺติย ๘ฯ ปฐมคณิกเจตาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๔๕ฯ๑": "ยา ปน ภิกฺขุนี อญฺญทตฺถิเกน ปริกฺขาเรน อญฺญุทฺทิสิเกน มหาชนิเกน อญฺญํ เจตาเปยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๔๖ฯ๐": "นิสฺสคฺคิย ปาจิตฺติย ๙ฯ ทุติยคณิกเจตาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๔๖ฯ๑": "ยา ปน ภิกฺขุนี อญฺญทตฺถิเกน ปริกฺขาเรน อญฺญุทฺทิสิเกน มหาชนิเกน สญฺญาจิเกน อญฺญํ เจตาเปยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๔๗ฯ๐": "นิสฺสคฺคิย ปาจิตฺติย ๑๐ฯ ปุคฺคลิกเจตาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๔๗ฯ๑": "ยา ปน ภิกฺขุนี อญฺญทตฺถิเกน ปริกฺขาเรน อญฺญุทฺทิสิเกน ปุคฺคลิเกน สญฺญาจิเกน อญฺญํ เจตาเปยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๔๗ฯ๒": "ปตฺตวคฺโค ปฐโมฯ ",
  "ปฺลิ-ตฺวฺ-พิ-ปฺมฺ:๔๘ฯ๐ฯ๑": "จีวรวคฺโค ",
  "ปฺลิ-ตฺวฺ-พิ-ปฺมฺ:๔๘ฯ๐ฯ๒": "นิสฺสคฺคิย ปาจิตฺติย ๑๑ฯ ครุปาวุรณสิกฺขาปทํ ",
  "ปฺลิ-ตฺวฺ-พิ-ปฺมฺ:๔๘ฯ๑": "ครุปาวุรณํ ปน ภิกฺขุนิยา เจตาเปนฺติยา จตุกฺกํสปรมํ เจตาเปตพฺพํฯ ตโต เจ อุตฺตริ เจตาเปยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๔๙ฯ๐": "นิสฺสคฺคิย ปาจิตฺติย ๑๒ฯ ลหุปาวุรณสิกฺขาปทํ ",
  "ปฺลิ-ตฺวฺ-พิ-ปฺมฺ:๔๙ฯ๑": "ลหุปาวุรณํ ปน ภิกฺขุนิยา เจตาเปนฺติยา อฑฺฒเตยฺยกํสปรมํ เจตาเปตพฺพํฯ ตโต เจ อุตฺตริ เจตาเปยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๕๐ฯ๐": "นิสฺสคฺคิย ปาจิตฺติย ๑๓ฯ กถินสิกฺขาปทํ ",
  "ปฺลิ-ตฺวฺ-พิ-ปฺมฺ:๕๐ฯ๑": "นิฏฺฐิตจีวรสฺมึ ภิกฺขุนิยา อุพฺภตสฺมึ กถิเน ทสาหปรมํ อติเรกจีวรํ ธาเรตพฺพํฯ ",
  "ปฺลิ-ตฺวฺ-พิ-ปฺมฺ:๕๐ฯ๒": "ตํ อติกฺกาเมนฺติยา, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๕๑ฯ๐": "นิสฺสคฺคิย ปาจิตฺติย ๑๔ฯ อุโทสิตสิกฺขาปทํ ",
  "ปฺลิ-ตฺวฺ-พิ-ปฺมฺ:๕๑ฯ๑": "นิฏฺฐิตจีวรสฺมึ ภิกฺขุนิยา อุพฺภตสฺมึ กถิเน เอกรตฺตมฺปิ เจ ภิกฺขุนี ติจีวเรน วิปฺปวเสยฺย, อญฺญตฺร ภิกฺขุนิสมฺมุติยา นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๕๒ฯ๐": "นิสฺสคฺคิย ปาจิตฺติย ๑๕ฯ อกาลจีวรสิกฺขาปทํ ",
  "ปฺลิ-ตฺวฺ-พิ-ปฺมฺ:๕๒ฯ๑": "นิฏฺฐิตจีวรสฺมึ ภิกฺขุนิยา อุพฺภตสฺมึ กถิเน ภิกฺขุนิยา ปเนว อกาลจีวรํ อุปฺปชฺเชยฺย, อากงฺขมานาย ภิกฺขุนิยา ปฏิคฺคเหตพฺพํ, ",
  "ปฺลิ-ตฺวฺ-พิ-ปฺมฺ:๕๒ฯ๒": "ปฏิคฺคเหตฺวา ขิปฺปเมว กาเรตพฺพํ, ",
  "ปฺลิ-ตฺวฺ-พิ-ปฺมฺ:๕๒ฯ๓": "โน จสฺส ปาริปูริ, มาสปรมํ ตาย ภิกฺขุนิยา ตํ จีวรํ นิกฺขิปิตพฺพํ อูนสฺส ปาริปูริยา สติยา ปจฺจาสายฯ ",
  "ปฺลิ-ตฺวฺ-พิ-ปฺมฺ:๕๒ฯ๔": "ตโต เจ อุตฺตริ นิกฺขิเปยฺย สติยาปิ ปจฺจาสาย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๕๓ฯ๐": "นิสฺสคฺคิย ปาจิตฺติย ๑๖ฯ อญฺญาตกวิญฺญตฺติสิกฺขาปทํ ",
  "ปฺลิ-ตฺวฺ-พิ-ปฺมฺ:๕๓ฯ๑": "ยา ปน ภิกฺขุนี อญฺญาตกํ คหปตึ วา คหปตานึ วา จีวรํ วิญฺญาเปยฺย อญฺญตฺร สมยา, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๕๓ฯ๒": "ตตฺถายํ สมโย อจฺฉินฺนจีวรา วา โหติ ภิกฺขุนี, นฏฺฐจีวรา วา, อยํ ตตฺถ สมโยฯ ",
  "ปฺลิ-ตฺวฺ-พิ-ปฺมฺ:๕๔ฯ๐": "นิสฺสคฺคิย ปาจิตฺติย ๑๗ฯ ตตุตฺตริสิกฺขาปทํ ",
  "ปฺลิ-ตฺวฺ-พิ-ปฺมฺ:๕๔ฯ๑": "ตญฺเจ อญฺญาตโก คหปติ วา คหปตานี วา พหูหิ จีวเรหิ อภิหฏฺฐุํ ปวาเรยฺย, สนฺตรุตฺตรปรมํ ตาย ภิกฺขุนิยา ตโต จีวรํ สาทิตพฺพํฯ ",
  "ปฺลิ-ตฺวฺ-พิ-ปฺมฺ:๕๔ฯ๒": "ตโต เจ อุตฺตริ สาทิเยยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๕๕ฯ๐": "นิสฺสคฺคิย ปาจิตฺติย ๑๘ฯ ปฐเมาปกฺขฏสิกฺขาปทํ ",
  "ปฺลิ-ตฺวฺ-พิ-ปฺมฺ:๕๕ฯ๑": "ภิกฺขุนึ ปเนว อุทฺทิสฺส อญฺญาตกสฺส คหปติสฺส วา คหปตานิยา วา จีวรเจตาปนฺนํ อุปกฺขฏํ โหติ: ",
  "ปฺลิ-ตฺวฺ-พิ-ปฺมฺ:๕๕ฯ๒": "“อิมินา จีวรเจตาปนฺเนน จีวรํ เจตาเปตฺวา อิตฺถนฺนามํ ภิกฺขุนึ จีวเรน อจฺฉาเทสฺสามี”ติฯ ",
  "ปฺลิ-ตฺวฺ-พิ-ปฺมฺ:๕๕ฯ๓": "ตตฺร เจสา ภิกฺขุนี ปุพฺเพ อปฺปวาริตา อุปสงฺกมิตฺวา จีวเร วิกปฺปํ อาปชฺเชยฺย: ",
  "ปฺลิ-ตฺวฺ-พิ-ปฺมฺ:๕๕ฯ๔": "“สาธุ วต, มํ อายสฺมา อิมินา จีวรเจตาปนฺเนน เอวรูปํ วา เอวรูปํ วา จีวรํ เจตาเปตฺวา อจฺฉาเทหี”ติ ",
  "ปฺลิ-ตฺวฺ-พิ-ปฺมฺ:๕๕ฯ๕": "กลฺยาณกมฺยตํ อุปาทาย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๕๖ฯ๐": "นิสฺสคฺคิย ปาจิตฺติย ๑๙ฯ ทุติเยาปกฺขฏสิกฺขาปทํ ",
  "ปฺลิ-ตฺวฺ-พิ-ปฺมฺ:๕๖ฯ๑": "ภิกฺขุนึ ปเนว อุทฺทิสฺส อุภินฺนํ อญฺญาตกานํ คหปตีนํ วา คหปตานีนํ วา ปจฺเจกจีวรเจตาปนฺนานิ อุปกฺขฏานิ โหนฺติ: ",
  "ปฺลิ-ตฺวฺ-พิ-ปฺมฺ:๕๖ฯ๒": "“อิเมหิ มยํ ปจฺเจกจีวรเจตาปนฺเนหิ ปจฺเจกจีวรานิ เจตาเปตฺวา อิตฺถนฺนามํ ภิกฺขุนึ จีวเรหิ อจฺฉาเทสฺสามา”ติฯ ",
  "ปฺลิ-ตฺวฺ-พิ-ปฺมฺ:๕๖ฯ๓": "ตตฺร เจสา ภิกฺขูนี ปุพฺเพ อปฺปวาริตา อุปสงฺกมิตฺวา จีวเร วิกปฺปํ อาปชฺเชยฺย: ",
  "ปฺลิ-ตฺวฺ-พิ-ปฺมฺ:๕๖ฯ๔": "“สาธุ วต มํ อายสฺมนฺโต อิเมหิ ปจฺเจกจีวรเจตาปนฺเนหิ เอวรูปํ วา เอวรูปํ วา จีวรํ เจตาเปตฺวา อจฺฉาเทถ อุโภว สนฺตา เอเกนา”ติ ",
  "ปฺลิ-ตฺวฺ-พิ-ปฺมฺ:๕๖ฯ๕": "กลฺยาณกมฺยตํ อุปาทาย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๕๗ฯ๐": "นิสฺสคฺคิย ปาจิตฺติย ๒๐ฯ ราชสิกฺขาปทํ ",
  "ปฺลิ-ตฺวฺ-พิ-ปฺมฺ:๕๗ฯ๑": "ภิกฺขุนึ ปเนว อุทฺทิสฺส ราชา วา ราชโภคฺโค วา พฺราหฺมโณ วา คหปติโก วา ทูเตน จีวรเจตาปนฺนํ ปหิเณยฺย: ",
  "ปฺลิ-ตฺวฺ-พิ-ปฺมฺ:๕๗ฯ๒": "“อิมินา จีวรเจตาปนฺเนน จีวรํ เจตาเปตฺวา อิตฺถนฺนามํ ภิกฺขุนึ จีวเรน อจฺฉาเทหี”ติฯ ",
  "ปฺลิ-ตฺวฺ-พิ-ปฺมฺ:๕๗ฯ๓": "โส เจ ทูโต ตํ ภิกฺขุนึ อุปสงฺกมิตฺวา เอวํ วเทยฺย: ",
  "ปฺลิ-ตฺวฺ-พิ-ปฺมฺ:๕๗ฯ๔": "“อิทํ โข, อเยฺย, อยฺยํ อุทฺทิสฺส จีวรเจตาปนฺนํ อาภตํ, ปฏิคฺคณฺหาตายฺยา จีวรเจตาปนฺน”นฺติฯ ",
  "ปฺลิ-ตฺวฺ-พิ-ปฺมฺ:๕๗ฯ๕": "ตาย ภิกฺขุนิยา โส ทูโต เอวมสฺส วจนีโย: ",
  "ปฺลิ-ตฺวฺ-พิ-ปฺมฺ:๕๗ฯ๖": "“น โข มยํ, อาวุโส, จีวรเจตาปนฺนํ ปฏิคฺคณฺหาม, จีวรญฺจ โข มยํ ปฏิคฺคณฺหาม กาเลน กปฺปิย”นฺติฯ ",
  "ปฺลิ-ตฺวฺ-พิ-ปฺมฺ:๕๗ฯ๗": "โส เจ ทูโต ตํ ภิกฺขุนึ เอวํ วเทยฺย: ",
  "ปฺลิ-ตฺวฺ-พิ-ปฺมฺ:๕๗ฯ๘": "“อตฺถิ ปนายฺยาย, โกจิ เวยฺยาวจฺจกโร”ติ, ",
  "ปฺลิ-ตฺวฺ-พิ-ปฺมฺ:๕๗ฯ๙": "จีวรตฺถิกาย, ภิกฺขเว, ภิกฺขุนิยา เวยฺยาวจฺจกโร นิทฺทิสิตพฺโพ อารามิโก วา อุปาสโก วา: ",
  "ปฺลิ-ตฺวฺ-พิ-ปฺมฺ:๕๗ฯ๑๐": "“เอโส โข, อาวุโส, ภิกฺขุนีนํ เวยฺยาวจฺจกโร”ติฯ ",
  "ปฺลิ-ตฺวฺ-พิ-ปฺมฺ:๕๗ฯ๑๑": "โส เจ ทูโต ตํ เวยฺยาวจฺจกรํ สญฺญาเปตฺวา ตํ ภิกฺขุนึ อุปสงฺกมิตฺวา เอวํ วเทยฺย: ",
  "ปฺลิ-ตฺวฺ-พิ-ปฺมฺ:๕๗ฯ๑๒": "“ยํ โข, อเยฺย, อยฺยา เวยฺยาวจฺจกรํ นิทฺทิสิ, สญฺญตฺโต โส มยา, อุปสงฺกมตายฺยา กาเลน, จีวเรน ตํ อจฺฉาเทสฺสตี”ติฯ ",
  "ปฺลิ-ตฺวฺ-พิ-ปฺมฺ:๕๗ฯ๑๓": "จีวรตฺถิกาย, ภิกฺขเว, ภิกฺขุนิยา เวยฺยาวจฺจกโร อุปสงฺกมิตฺวา ทฺวตฺติกฺขตฺตุํ โจเทตพฺโพ สาเรตพฺโพ: ",
  "ปฺลิ-ตฺวฺ-พิ-ปฺมฺ:๕๗ฯ๑๔": "“อตฺโถ เม, อาวุโส, จีวเรนา”ติ, ",
  "ปฺลิ-ตฺวฺ-พิ-ปฺมฺ:๕๗ฯ๑๕": "ทฺวตฺติกฺขตฺตุํ โจทยมานา สารยมานา ตํ จีวรํ อภินิปฺผาเทยฺย, อิจฺเจตํ กุสลํ, ",
  "ปฺลิ-ตฺวฺ-พิ-ปฺมฺ:๕๗ฯ๑๖": "โน เจ อภินิปฺผาเทยฺย, จตุกฺขตฺตุํ ปญฺจกฺขตฺตุํ ฉกฺขตฺตุปรมํ ตุณฺหีภูตาย อุทฺทิสฺส ฐาตพฺพํ, ",
  "ปฺลิ-ตฺวฺ-พิ-ปฺมฺ:๕๗ฯ๑๗": "จตุกฺขตฺตุํ ปญฺจกฺขตฺตุํ ฉกฺขตฺตุปรมํ ตุณฺหีภูตา อุทฺทิสฺส ติฏฺฐมานา ตํ จีวรํ อภินิปฺผาเทยฺย, อิจฺเจตํ กุสลํฯ ",
  "ปฺลิ-ตฺวฺ-พิ-ปฺมฺ:๕๗ฯ๑๘": "ตโต เจ อุตฺตริ วายมมานา ตํ จีวรํ อภินิปฺผาเทยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๕๗ฯ๑๙": "โน เจ อภินิปฺผาเทยฺย, ยตสฺสา จีวรเจตาปนฺนํ อาภตํ, ตตฺถ สามํ วา คนฺตพฺพํ, ทูโต วา ปาเหตพฺโพ: ",
  "ปฺลิ-ตฺวฺ-พิ-ปฺมฺ:๕๗ฯ๒๐": "“ยํ โข ตุเมฺห อายสฺมนฺโต ภิกฺขุนึ อุทฺทิสฺส จีวรเจตาปนฺนํ ปหิณิตฺถ, น ตํ ตสฺสา ภิกฺขุนิยา กิญฺจิ อตฺถํ อนุโภติ, ",
  "ปฺลิ-ตฺวฺ-พิ-ปฺมฺ:๕๗ฯ๒๑": "ยุญฺชนฺตายสฺมนฺโต สกํ, มา โว สกํ วินสฺสา”ติ, ",
  "ปฺลิ-ตฺวฺ-พิ-ปฺมฺ:๕๗ฯ๒๒": "อยํ ตตฺถ สามีจิฯ ",
  "ปฺลิ-ตฺวฺ-พิ-ปฺมฺ:๕๗ฯ๒๓": "จีวรวคฺโค ทุติโยฯ ",
  "ปฺลิ-ตฺวฺ-พิ-ปฺมฺ:๕๘ฯ๐ฯ๑": "ปตฺตวคฺโค ",
  "ปฺลิ-ตฺวฺ-พิ-ปฺมฺ:๕๘ฯ๐ฯ๒": "นิสฺสคฺคิย ปาจิตฺติย ๒๑ฯ รูปิยสิกฺขาปทํ ",
  "ปฺลิ-ตฺวฺ-พิ-ปฺมฺ:๕๘ฯ๑": "ยา ปน ภิกฺขุนี ชาตรูปรชตํ อุคฺคเณฺหยฺย วา อุคฺคณฺหาเปยฺย วา อุปนิกฺขิตฺตํ วา สาทิเยยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๕๙ฯ๐": "นิสฺสคฺคิย ปาจิตฺติย ๒๒ฯ รูปิยสํโวหารสิกฺขาปทํ ",
  "ปฺลิ-ตฺวฺ-พิ-ปฺมฺ:๕๙ฯ๑": "ยา ปน ภิกฺขุนี นานปฺปการกํ รูปิยสํโวหารํ สมาปชฺเชยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๖๐ฯ๐": "นิสฺสคฺคิย ปาจิตฺติย ๒๓ฯ กยวิกฺกยสิกฺขาปทํ ",
  "ปฺลิ-ตฺวฺ-พิ-ปฺมฺ:๖๐ฯ๑": "ยา ปน ภิกฺขุนี นานปฺปการกํ กยวิกฺกยํ สมาปชฺเชยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๖๑ฯ๐": "นิสฺสคฺคิย ปาจิตฺติย ๒๔ฯ อูนปญฺจพนฺธนสิกฺขาปทํ ",
  "ปฺลิ-ตฺวฺ-พิ-ปฺมฺ:๖๑ฯ๑": "ยา ปน ภิกฺขุนี อูนปญฺจพนฺธเนน ปตฺเตน อญฺญํ นวํ ปตฺตํ เจตาเปยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๖๑ฯ๒": "ตาย ภิกฺขุนิยา โส ปตฺโต ภิกฺขุนิปริสาย นิสฺสชฺชิตพฺโพ, ",
  "ปฺลิ-ตฺวฺ-พิ-ปฺมฺ:๖๑ฯ๓": "โย จ ตสฺสา ภิกฺขุนิปริสาย ปตฺตปริยนฺโต, โส ตสฺสา ภิกฺขุนิยา ปทาตพฺโพ: ",
  "ปฺลิ-ตฺวฺ-พิ-ปฺมฺ:๖๑ฯ๔": "“อยํ เต ภิกฺขุนิ ปตฺโต ยาวเภทนาย ธาเรตพฺโพ”ติ, อยํ ตตฺถ สามีจิฯ ",
  "ปฺลิ-ตฺวฺ-พิ-ปฺมฺ:๖๒ฯ๐": "นิสฺสคฺคิย ปาจิตฺติย ๒๕ฯ เภสชฺชสิกฺขาปทํ ",
  "ปฺลิ-ตฺวฺ-พิ-ปฺมฺ:๖๒ฯ๑": "ยานิ โข ปน ตานิ คิลานานํ ภิกฺขุนีนํ ปฏิสายนียานิ เภสชฺชานิ, เสยฺยถิทํ: สปฺปิ นวนีตํ เตลํ มธุ ผาณิตํ, ตานิ ปฏิคฺคเหตฺวา สตฺตาหปรมํ สนฺนิธิการกํ ปริภุญฺชิตพฺพานิฯ ",
  "ปฺลิ-ตฺวฺ-พิ-ปฺมฺ:๖๒ฯ๒": "ตํ อติกฺกาเมนฺติยา, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๖๓ฯ๐": "นิสฺสคฺคิย ปาจิตฺติย ๒๖ฯ จีวรอจฺฉินฺทนสิกฺขาปทํ ",
  "ปฺลิ-ตฺวฺ-พิ-ปฺมฺ:๖๓ฯ๑": "ยา ปน ภิกฺขุนี ภิกฺขุนิยา สามํ จีวรํ ทตฺวา กุปิตา อนตฺตมนา อจฺฉินฺเทยฺย วา อจฺฉินฺทาเปยฺย วา, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๖๔ฯ๐": "นิสฺสคฺคิย ปาจิตฺติย ๒๗ฯ สุตฺตวิญฺญตฺติสิกฺขาปทํ ",
  "ปฺลิ-ตฺวฺ-พิ-ปฺมฺ:๖๔ฯ๑": "ยา ปน ภิกฺขุนี สามํ สุตฺตํ วิญฺญาเปตฺวา ตนฺตวาเยหิ จีวรํ วายาเปยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๖๕ฯ๐": "นิสฺสคฺคิย ปาจิตฺติย ๒๘ฯ มหาเปสการสิกฺขาปทํ ",
  "ปฺลิ-ตฺวฺ-พิ-ปฺมฺ:๖๕ฯ๑": "ภิกฺขุนึ ปเนว อุทฺทิสฺส อญฺญาตโก คหปติ วา คหปตานี วา ตนฺตวาเยหิ จีวรํ วายาเปยฺย, ตตฺร เจสา ภิกฺขุนี ปุพฺเพ อปฺปวาริตา ตนฺตวาเย อุปสงฺกมิตฺวา จีวเร วิกปฺปํ อาปชฺเชยฺย: ",
  "ปฺลิ-ตฺวฺ-พิ-ปฺมฺ:๖๕ฯ๒": "“อิทํ โข อาวุโส จีวรํ มํ อุทฺทิสฺส วิยฺยติ, อายตญฺจ กโรถ, วิตฺถตญฺจ อปฺปิตญฺจ สุวีตญฺจ สุปฺปวายิตญฺจ สุวิเลขิตญฺจ สุวิตจฺฉิตญฺจ กโรถ, ",
  "ปฺลิ-ตฺวฺ-พิ-ปฺมฺ:๖๕ฯ๓": "อปฺเปว นาม มยมฺปิ อายสฺมนฺตานํ กิญฺจิมตฺตํ อนุปทชฺเชยฺยามา”ติ, ",
  "ปฺลิ-ตฺวฺ-พิ-ปฺมฺ:๖๕ฯ๔": "เอวญฺจ สา ภิกฺขุนี วตฺวา กิญฺจิมตฺตํ อนุปทชฺเชยฺย อนฺตมโส ปิณฺฑปาตมตฺตมฺปิ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๖๖ฯ๐": "นิสฺสคฺคิย ปาจิตฺติย ๒๙ฯ อจฺเจกจีวรสิกฺขาปทํ ",
  "ปฺลิ-ตฺวฺ-พิ-ปฺมฺ:๖๖ฯ๑": "ทสาหานาคตํ กตฺติกเตมาสิกปุณฺณมํ ภิกฺขุนิยา ปเนว อจฺเจกจีวรํ อุปฺปชฺเชยฺย, อจฺเจกํ มญฺญมานาย ภิกฺขุนิยา ปฏิคฺคเหตพฺพํ, ปฏิคฺคเหตฺวา ยาว จีวรกาลสมยํ นิกฺขิปิตพฺพํฯ ",
  "ปฺลิ-ตฺวฺ-พิ-ปฺมฺ:๖๖ฯ๒": "ตโต เจ อุตฺตริ นิกฺขิเปยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๖๗ฯ๐": "นิสฺสคฺคิย ปาจิตฺติย ๓๐ฯ ปริณตสิกฺขาปทํ ",
  "ปฺลิ-ตฺวฺ-พิ-ปฺมฺ:๖๗ฯ๑": "ยา ปน ภิกฺขุนี ชานํ สงฺฆิกํ ลาภํ ปริณตํ อตฺตโน ปริณาเมยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๖๗ฯ๒": "ปตฺตวคฺโค ตติโยฯ ",
  "ปฺลิ-ตฺวฺ-พิ-ปฺมฺ:๖๘ฯ๑": "อุทฺทิฏฺฐา โข, อยฺยาโย, ตึส นิสฺสคฺคิยา ปาจิตฺติยา ธมฺมาฯ ",
  "ปฺลิ-ตฺวฺ-พิ-ปฺมฺ:๖๘ฯ๒": "ตตฺถายฺยาโย ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๖๘ฯ๓": "ทุติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๖๘ฯ๔": "ตติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๖๘ฯ๕": "ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
  "ปฺลิ-ตฺวฺ-พิ-ปฺมฺ:๖๘ฯ๖": "นิสฺสคฺคิยปาจิตฺติยา นิฏฺฐิตาฯ ",
  "ปฺลิ-ตฺวฺ-พิ-ปฺมฺ:๖๙ฯ๐": "สุทฺธปาจิตฺติยา ",
  "ปฺลิ-ตฺวฺ-พิ-ปฺมฺ:๖๙ฯ๑": "อิเม โข ปนายฺยาโย, ฉสฏฺฐิสตา ปาจิตฺติยา ธมฺมา อุทฺเทสํ อาคจฺฉนฺติฯ ",
  "ปฺลิ-ตฺวฺ-พิ-ปฺมฺ:๗๐ฯ๐ฯ๑": "ลสุณวคฺโค ",
  "ปฺลิ-ตฺวฺ-พิ-ปฺมฺ:๗๐ฯ๐ฯ๒": "ปาจิตฺติย ๑ฯ ลสุณสิกฺขาปทํ ",
  "ปฺลิ-ตฺวฺ-พิ-ปฺมฺ:๗๐ฯ๑": "ยา ปน ภิกฺขุนี ลสุณํ ขาเทยฺย ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๗๑ฯ๐": "ปาจิตฺติย ๒ฯ สมฺพาธโลมสิกฺขาปทํ ",
  "ปฺลิ-ตฺวฺ-พิ-ปฺมฺ:๗๑ฯ๑": "ยา ปน ภิกฺขุนี สมฺพาเธ โลมํ สํหราเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๗๒ฯ๐": "ปาจิตฺติย ๓ฯ ตลฆาตกสิกฺขาปทํ ",
  "ปฺลิ-ตฺวฺ-พิ-ปฺมฺ:๗๒ฯ๑": "ตลฆาตเก ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๗๓ฯ๐": "ปาจิตฺติย ๔ฯ ชตุมฏฺฐกสิกฺขาปทํ ",
  "ปฺลิ-ตฺวฺ-พิ-ปฺมฺ:๗๓ฯ๑": "ชตุมฏฺฐเก ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๗๔ฯ๐": "ปาจิตฺติย ๕ฯ อุทกสุทฺธิกสิกฺขาปทํ ",
  "ปฺลิ-ตฺวฺ-พิ-ปฺมฺ:๗๔ฯ๑": "อุทกสุทฺธิกํ ปน ภิกฺขุนิยา อาทิยมานาย ทฺวงฺคุลปพฺพปรมํ อาทาตพฺพํฯ ตํ อติกฺกาเมนฺติยา ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๗๕ฯ๐": "ปาจิตฺติย ๖ฯ อุปติฏฺฐนสิกฺขาปทํ ",
  "ปฺลิ-ตฺวฺ-พิ-ปฺมฺ:๗๕ฯ๑": "ยา ปน ภิกฺขุนี ภิกฺขุสฺส ภุญฺชนฺตสฺส ปานีเยน วา วิธูปเนน วา อุปติฏฺเฐยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๗๖ฯ๐": "ปาจิตฺติย ๗ฯ อามกธญฺญสิกฺขาปทํ ",
  "ปฺลิ-ตฺวฺ-พิ-ปฺมฺ:๗๖ฯ๑": "ยา ปน ภิกฺขุนี อามกธญฺญํ วิญฺญตฺวา วา วิญฺญาเปตฺวา วา ภชฺชิตฺวา วา ภชฺชาเปตฺวา วา โกฏฺเฏตฺวา วา โกฏฺฏาเปตฺวา วา ปจิตฺวา วา ปจาเปตฺวา วา ภุญฺเชยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๗๗ฯ๐": "ปาจิตฺติย ๘ฯ ปฐเมาจฺจารฉฑฺฑนสิกฺขาปทํ ",
  "ปฺลิ-ตฺวฺ-พิ-ปฺมฺ:๗๗ฯ๑": "ยา ปน ภิกฺขุนี อุจฺจารํ วา ปสฺสาวํ วา สงฺการํ วา วิฆาสํ วา ติโรกุฏฺเฏ วา ติโรปากาเร วา ฉฑฺเฑยฺย วา ฉฑฺฑาเปยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๗๘ฯ๐": "ปาจิตฺติย ๙ฯ ทุติเยาจฺจารฉฑฺฑนสิกฺขาปทํ ",
  "ปฺลิ-ตฺวฺ-พิ-ปฺมฺ:๗๘ฯ๑": "ยา ปน ภิกฺขุนี อุจฺจารํ วา ปสฺสาวํ วา สงฺการํ วา วิฆาสํ วา หริเต ฉฑฺเฑยฺย วา ฉฑฺฑาเปยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๗๙ฯ๐": "ปาจิตฺติย ๑๐ฯ นจฺจคีตสิกฺขาปทํ ",
  "ปฺลิ-ตฺวฺ-พิ-ปฺมฺ:๗๙ฯ๑": "ยา ปน ภิกฺขุนี นจฺจํ วา คีตํ วา วาทิตํ วา ทสฺสนาย คจฺเฉยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๗๙ฯ๒": "ลสุณวคฺโค ปฐโมฯ ",
  "ปฺลิ-ตฺวฺ-พิ-ปฺมฺ:๘๐ฯ๐ฯ๑": "รตฺตนฺธการวคฺโค ",
  "ปฺลิ-ตฺวฺ-พิ-ปฺมฺ:๘๐ฯ๐ฯ๒": "ปาจิตฺติย ๑๑ฯ รตฺตนฺธการสิกฺขาปทํ ",
  "ปฺลิ-ตฺวฺ-พิ-ปฺมฺ:๘๐ฯ๑": "ยา ปน ภิกฺขุนี รตฺตนฺธกาเร อปฺปทีเป ปุริเสน สทฺธึ เอเกเนกา สนฺติฏฺเฐยฺย วา สลฺลเปยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๘๑ฯ๐": "ปาจิตฺติย ๑๒ฯ ปฏิจฺฉนฺโนกาสสิกฺขาปทํ ",
  "ปฺลิ-ตฺวฺ-พิ-ปฺมฺ:๘๑ฯ๑": "ยา ปน ภิกฺขุนี ปฏิจฺฉนฺเน โอกาเส ปุริเสน สทฺธึ เอเกเนกา สนฺติฏฺเฐยฺย วา สลฺลเปยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๘๒ฯ๐": "ปาจิตฺติย ๑๓ฯ อชฺโฌกาสสลฺลปนสิกฺขาปทํ ",
  "ปฺลิ-ตฺวฺ-พิ-ปฺมฺ:๘๒ฯ๑": "ยา ปน ภิกฺขุนี อชฺโฌกาเส ปุริเสน สทฺธึ เอเกเนกา สนฺติฏฺเฐยฺย วา สลฺลเปยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๘๓ฯ๐": "ปาจิตฺติย ๑๔ฯ ทุติยิเกาโยฺยชนสิกฺขาปทํ ",
  "ปฺลิ-ตฺวฺ-พิ-ปฺมฺ:๘๓ฯ๑": "ยา ปน ภิกฺขุนี รถิกาย วา พฺยูเห วา สิงฺฆาฏเก วา ปุริเสน สทฺธึ เอเกเนกา สนฺติฏฺเฐยฺย วา สลฺลเปยฺย วา นิกณฺณิกํ วา ชปฺเปยฺย ทุติยิกํ วา ภิกฺขุนึ อุโยฺยเชยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๘๔ฯ๐": "ปาจิตฺติย ๑๕ฯ อนาปุจฺฉาปกฺกมนสิกฺขาปทํ ",
  "ปฺลิ-ตฺวฺ-พิ-ปฺมฺ:๘๔ฯ๑": "ยา ปน ภิกฺขุนี ปุเรภตฺตํ กุลานิ อุปสงฺกมิตฺวา อาสเน นิสีทิตฺวา สามิเก อนาปุจฺฉา ปกฺกเมยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๘๕ฯ๐": "ปาจิตฺติย ๑๖ฯ อนาปุจฺฉาอภินิสีทนสิกฺขาปทํ ",
  "ปฺลิ-ตฺวฺ-พิ-ปฺมฺ:๘๕ฯ๑": "ยา ปน ภิกฺขุนี ปจฺฉาภตฺตํ กุลานิ อุปสงฺกมิตฺวา สามิเก อนาปุจฺฉา อาสเน อภินิสีเทยฺย วา อภินิปชฺเชยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๘๖ฯ๐": "ปาจิตฺติย ๑๗ฯ อนาปุจฺฉาสนฺถรณสิกฺขาปทํ ",
  "ปฺลิ-ตฺวฺ-พิ-ปฺมฺ:๘๖ฯ๑": "ยา ปน ภิกฺขุนี วิกาเล กุลานิ อุปสงฺกมิตฺวา สามิเก อนาปุจฺฉา เสยฺยํ สนฺถริตฺวา วา สนฺถราเปตฺวา วา อภินิสีเทยฺย วา อภินิปชฺเชยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๘๗ฯ๐": "ปาจิตฺติย ๑๘ฯ ปเราชฺฌาปนกสิกฺขาปทํ ",
  "ปฺลิ-ตฺวฺ-พิ-ปฺมฺ:๘๗ฯ๑": "ยา ปน ภิกฺขุนี ทุคฺคหิเตน ทูปธาริเตน ปรํ อุชฺฌาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๘๘ฯ๐": "ปาจิตฺติย ๑๙ฯ ปรอภิสปนสิกฺขาปทํ ",
  "ปฺลิ-ตฺวฺ-พิ-ปฺมฺ:๘๘ฯ๑": "ยา ปน ภิกฺขุนี อตฺตานํ วา ปรํ วา นิรเยน วา พฺรหฺมจริเยน วา อภิสเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๘๙ฯ๐": "ปาจิตฺติย ๒๐ฯ โรทนสิกฺขาปทํ ",
  "ปฺลิ-ตฺวฺ-พิ-ปฺมฺ:๘๙ฯ๑": "ยา ปน ภิกฺขุนี อตฺตานํ วธิตฺวา วธิตฺวา โรเทยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๘๙ฯ๒": "รตฺตนฺธการวคฺโค ทุติโยฯ ",
  "ปฺลิ-ตฺวฺ-พิ-ปฺมฺ:๙๐ฯ๐ฯ๑": "นคฺควคฺโค ",
  "ปฺลิ-ตฺวฺ-พิ-ปฺมฺ:๙๐ฯ๐ฯ๒": "ปาจิตฺติย ๒๑ฯ นคฺคสิกฺขาปทํ ",
  "ปฺลิ-ตฺวฺ-พิ-ปฺมฺ:๙๐ฯ๑": "ยา ปน ภิกฺขุนี นคฺคา นหาเยยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๙๑ฯ๐": "ปาจิตฺติย ๒๒ฯ อุทกสาฏิกสิกฺขาปทํ ",
  "ปฺลิ-ตฺวฺ-พิ-ปฺมฺ:๙๑ฯ๑": "อุทกสาฏิกํ ปน ภิกฺขุนิยา การยมานาย ปมาณิกา กาเรตพฺพา, ตตฺริทํ ปมาณํ, ทีฆโส จตโสฺส วิทตฺถิโย สุคตวิทตฺถิยา, ติริยํ เทฺว วิทตฺถิโยฯ ตํ อติกฺกาเมนฺติยา เฉทนกํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๙๒ฯ๐": "ปาจิตฺติย ๒๓ฯ จีวรสิพฺพนสิกฺขาปทํ ",
  "ปฺลิ-ตฺวฺ-พิ-ปฺมฺ:๙๒ฯ๑": "ยา ปน ภิกฺขุนี ภิกฺขุนิยา จีวรํ วิสิพฺเพตฺวา วา วิสิพฺพาเปตฺวา วา สา ปจฺฉา อนนฺตรายิกินี เนว สิพฺเพยฺย, น สิพฺพาปนาย อุสฺสุกฺกํ กเรยฺย อญฺญตฺร จตูหปญฺจาหา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๙๓ฯ๐": "ปาจิตฺติย ๒๔ฯ สงฺฆาฏิจารสิกฺขาปทํ ",
  "ปฺลิ-ตฺวฺ-พิ-ปฺมฺ:๙๓ฯ๑": "ยา ปน ภิกฺขุนี ปญฺจาหิกํ สงฺฆาฏิจารํ อติกฺกาเมยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๙๔ฯ๐": "ปาจิตฺติย ๒๕ฯ จีวรสงฺกมนียสิกฺขาปทํ ",
  "ปฺลิ-ตฺวฺ-พิ-ปฺมฺ:๙๔ฯ๑": "ยา ปน ภิกฺขุนี จีวรสงฺกมนียํ ธาเรยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๙๕ฯ๐": "ปาจิตฺติย ๒๖ฯ คณจีวรสิกฺขาปทํ ",
  "ปฺลิ-ตฺวฺ-พิ-ปฺมฺ:๙๕ฯ๑": "ยา ปน ภิกฺขุนี คณสฺส จีวรลาภํ อนฺตรายํ กเรยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๙๖ฯ๐": "ปาจิตฺติย ๒๗ฯ ปฏิพาหนสิกฺขาปทํ ",
  "ปฺลิ-ตฺวฺ-พิ-ปฺมฺ:๙๖ฯ๑": "ยา ปน ภิกฺขุนี ธมฺมิกํ จีวรวิภงฺคํ ปฏิพาเหยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๙๗ฯ๐": "ปาจิตฺติย ๒๘ฯ จีวรทานสิกฺขาปทํ ",
  "ปฺลิ-ตฺวฺ-พิ-ปฺมฺ:๙๗ฯ๑": "ยา ปน ภิกฺขุนี อคาริกสฺส วา ปริพฺพาชกสฺส วา ปริพฺพาชิกาย วา สมณจีวรํ ทเทยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๙๘ฯ๐": "ปาจิตฺติย ๒๙ฯ กาลอติกฺกมนสิกฺขาปทํ ",
  "ปฺลิ-ตฺวฺ-พิ-ปฺมฺ:๙๘ฯ๑": "ยา ปน ภิกฺขุนี ทุพฺพลจีวรปจฺจาสาย จีวรกาลสมยํ อติกฺกาเมยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๙๙ฯ๐": "ปาจิตฺติย ๓๐ฯ กถินุทฺธารสิกฺขาปทํ ",
  "ปฺลิ-ตฺวฺ-พิ-ปฺมฺ:๙๙ฯ๑": "ยา ปน ภิกฺขุนี ธมฺมิกํ กถินุทฺธารํ ปฏิพาเหยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๙๙ฯ๒": "นคฺควคฺโค ตติโยฯ ",
  "ปฺลิ-ตฺวฺ-พิ-ปฺมฺ:๑๐๐ฯ๐ฯ๑": "ตุวฏฺฏวคฺโค ",
  "ปฺลิ-ตฺวฺ-พิ-ปฺมฺ:๑๐๐ฯ๐ฯ๒": "ปาจิตฺติย ๓๑ฯ เอกมญฺจตุวฏฺฏนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๐๐ฯ๑": "ยา ปน ภิกฺขุนิโย เทฺว เอกมญฺเจ ตุวฏฺเฏยฺยุํ, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๐๑ฯ๐": "ปาจิตฺติย ๓๒ฯ เอกตฺถรณตุวฏฺฏนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๐๑ฯ๑": "ยา ปน ภิกฺขุนิโย เทฺว เอกตฺถรณปาวุรณา ตุวฏฺเฏยฺยุํ, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๐๒ฯ๐": "ปาจิตฺติย ๓๓ฯ อผาสุกรณสิกฺขาปทํ ",
  "ปฺลิ-ตฺวฺ-พิ-ปฺมฺ:๑๐๒ฯ๑": "ยา ปน ภิกฺขุนี ภิกฺขุนิยา สญฺจิจฺจ อผาสุํ กเรยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๐๓ฯ๐": "ปาจิตฺติย ๓๔ฯ เนาปฏฺฐาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๐๓ฯ๑": "ยา ปน ภิกฺขุนี ทุกฺขิตํ สหชีวินึ เนว อุปฏฺฐเหยฺย, น อุปฏฺฐาปนาย อุสฺสุกฺกํ กเรยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๐๔ฯ๐": "ปาจิตฺติย ๓๕ฯ นิกฺกฑฺฒนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๐๔ฯ๑": "ยา ปน ภิกฺขุนี ภิกฺขุนิยา อุปสฺสยํ ทตฺวา กุปิตา อนตฺตมนา นิกฺกฑฺเฒยฺย วา นิกฺกฑฺฒาเปยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๐๕ฯ๐": "ปาจิตฺติย ๓๖ฯ สํสฏฺฐสิกฺขาปทํ ",
  "ปฺลิ-ตฺวฺ-พิ-ปฺมฺ:๑๐๕ฯ๑": "ยา ปน ภิกฺขุนี สํสฏฺฐา วิหเรยฺย คหปตินา วา คหปติปุตฺเตน วา, สา ภิกฺขุนี ภิกฺขุนีหิ เอวมสฺส วจนียา: ",
  "ปฺลิ-ตฺวฺ-พิ-ปฺมฺ:๑๐๕ฯ๒": "“มาเยฺย, สํสฏฺฐา วิหริ คหปตินาปิ คหปติปุตฺเตนาปิ, วิวิจฺจาเยฺย, วิเวกญฺเญว ภคินิยา สงฺโฆ วณฺเณตี”ติฯ ",
  "ปฺลิ-ตฺวฺ-พิ-ปฺมฺ:๑๐๕ฯ๓": "เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคาย, ",
  "ปฺลิ-ตฺวฺ-พิ-ปฺมฺ:๑๐๕ฯ๔": "ยาวตติยญฺเจ สมนุภาสิยมานา ตํ ปฏินิสฺสชฺเชยฺย, อิจฺเจตํ กุสลํฯ ",
  "ปฺลิ-ตฺวฺ-พิ-ปฺมฺ:๑๐๕ฯ๕": "โน เจ ปฏินิสฺสชฺเชยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๐๖ฯ๐": "ปาจิตฺติย ๓๗ฯ อนฺโตรฏฺฐสิกฺขาปทํ ",
  "ปฺลิ-ตฺวฺ-พิ-ปฺมฺ:๑๐๖ฯ๑": "ยา ปน ภิกฺขุนี อนฺโตรฏฺเฐ สาสงฺกสมฺมเต สปฺปฏิภเย อสตฺถิกา จาริกํ จเรยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๐๗ฯ๐": "ปาจิตฺติย ๓๘ฯ ติโรรฏฺฐสิกฺขาปทํ ",
  "ปฺลิ-ตฺวฺ-พิ-ปฺมฺ:๑๐๗ฯ๑": "ยา ปน ภิกฺขุนี ติโรรฏฺเฐ สาสงฺกสมฺมเต สปฺปฏิภเย อสตฺถิกา จาริกํ จเรยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๐๘ฯ๐": "ปาจิตฺติย ๓๙ฯ อนฺโตวสฺสสิกฺขาปทํ ",
  "ปฺลิ-ตฺวฺ-พิ-ปฺมฺ:๑๐๘ฯ๑": "ยา ปน ภิกฺขุนี อนฺโตวสฺสํ จาริกํ จเรยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๐๙ฯ๐": "ปาจิตฺติย ๔๐ฯ จาริกนปกฺกมนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๐๙ฯ๑": "ยา ปน ภิกฺขุนี วสฺสํวุฏฺฐา จาริกํ น ปกฺกเมยฺย อนฺตมโส ฉปฺปญฺจโยชนานิปิ, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๐๙ฯ๒": "ตุวฏฺฏวคฺโค จตุตฺโถฯ ",
  "ปฺลิ-ตฺวฺ-พิ-ปฺมฺ:๑๑๐ฯ๐ฯ๑": "จิตฺตาคารวคฺโค ",
  "ปฺลิ-ตฺวฺ-พิ-ปฺมฺ:๑๑๐ฯ๐ฯ๒": "ปาจิตฺติย ๔๑ฯ ราชาคารสิกฺขาปทํ ",
  "ปฺลิ-ตฺวฺ-พิ-ปฺมฺ:๑๑๐ฯ๑": "ยา ปน ภิกฺขุนี ราชาคารํ วา จิตฺตาคารํ วา อารามํ วา อุยฺยานํ วา โปกฺขรณึ วา ทสฺสนาย คจฺเฉยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๑๑ฯ๐": "ปาจิตฺติย ๔๒ฯ อาสนฺทิปริภุญฺชนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๑๑ฯ๑": "ยา ปน ภิกฺขุนี อาสนฺทึ วา ปลฺลงฺกํ วา ปริภุญฺเชยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๑๒ฯ๐": "ปาจิตฺติย ๔๓ฯ สุตฺตกนฺตนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๑๒ฯ๑": "ยา ปน ภิกฺขุนี สุตฺตํ กนฺเตยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๑๓ฯ๐": "ปาจิตฺติย ๔๔ฯ คิหิเวยฺยาวจฺจสิกฺขาปทํ ",
  "ปฺลิ-ตฺวฺ-พิ-ปฺมฺ:๑๑๓ฯ๑": "ยา ปน ภิกฺขุนี คิหิเวยฺยาวจฺจํ กเรยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๑๔ฯ๐": "ปาจิตฺติย ๔๕ฯ อธิกรณสิกฺขาปทํ ",
  "ปฺลิ-ตฺวฺ-พิ-ปฺมฺ:๑๑๔ฯ๑": "ยา ปน ภิกฺขุนี ภิกฺขุนิยา: “เอหาเยฺย, อิมํ อธิกรณํ วูปสเมหี”ติ วุจฺจมานา: “สาธู”ติ ปฏิสฺสุณิตฺวา สา ปจฺฉา อนนฺตรายิกินี เนว วูปสเมยฺย, น วูปสมาย อุสฺสุกฺกํ กเรยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๑๕ฯ๐": "ปาจิตฺติย ๔๖ฯ โภชนทานสิกฺขาปทํ ",
  "ปฺลิ-ตฺวฺ-พิ-ปฺมฺ:๑๑๕ฯ๑": "ยา ปน ภิกฺขุนี อคาริกสฺส วา ปริพฺพาชกสฺส วา ปริพฺพาชิกาย วา สหตฺถา ขาทนียํ วา โภชนียํ วา ทเทยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๑๖ฯ๐": "ปาจิตฺติย ๔๗ฯ อาวสถจีวรสิกฺขาปทํ ",
  "ปฺลิ-ตฺวฺ-พิ-ปฺมฺ:๑๑๖ฯ๑": "ยา ปน ภิกฺขุนี อาวสถจีวรํ อนิสฺสชฺเชตฺวา ปริภุญฺเชยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๑๗ฯ๐": "ปาจิตฺติย ๔๘ฯ อาวสถวิหารสิกฺขาปทํ ",
  "ปฺลิ-ตฺวฺ-พิ-ปฺมฺ:๑๑๗ฯ๑": "ยา ปน ภิกฺขุนี อาวสถํ อนิสฺสชฺชิตฺวา จาริกํ ปกฺกเมยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๑๘ฯ๐": "ปาจิตฺติย ๔๙ฯ ติรจฺฉานวิชฺชาปริยาปุณนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๑๘ฯ๑": "ยา ปน ภิกฺขุนี ติรจฺฉานวิชฺชํ ปริยาปุเณยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๑๙ฯ๐": "ปาจิตฺติย ๕๐ฯ ติรจฺฉานวิชฺชาวาจนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๑๙ฯ๑": "ยา ปน ภิกฺขุนี ติรจฺฉานวิชฺชํ วาเจยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๑๙ฯ๒": "จิตฺตาคารวคฺโค ปญฺจโมฯ ",
  "ปฺลิ-ตฺวฺ-พิ-ปฺมฺ:๑๒๐ฯ๐ฯ๑": "อารามวคฺโค ",
  "ปฺลิ-ตฺวฺ-พิ-ปฺมฺ:๑๒๐ฯ๐ฯ๒": "ปาจิตฺติย ๕๑ฯ อารามปวิสนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๒๐ฯ๑": "ยา ปน ภิกฺขุนี ชานํ สภิกฺขุกํ อารามํ อนาปุจฺฉา ปวิเสยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๒๑ฯ๐": "ปาจิตฺติย ๕๒ฯ ภิกฺขุอกฺโกสนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๒๑ฯ๑": "ยา ปน ภิกฺขุนี ภิกฺขุํ อกฺโกเสยฺย วา ปริภาเสยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๒๒ฯ๐": "ปาจิตฺติย ๕๓ฯ คณปริภาสนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๒๒ฯ๑": "ยา ปน ภิกฺขุนี จณฺฑีกตา คณํ ปริภาเสยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๒๓ฯ๐": "ปาจิตฺติย ๕๔ฯ ปวาริตสิกฺขาปทํ ",
  "ปฺลิ-ตฺวฺ-พิ-ปฺมฺ:๑๒๓ฯ๑": "ยา ปน ภิกฺขุนี นิมนฺติตา วา ปวาริตา วา ขาทนียํ วา โภชนียํ วา ขาเทยฺย วา ภุญฺเชยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๒๔ฯ๐": "ปาจิตฺติย ๕๕ฯ กุลมจฺฉรินีสิกฺขาปทํ ",
  "ปฺลิ-ตฺวฺ-พิ-ปฺมฺ:๑๒๔ฯ๑": "ยา ปน ภิกฺขุนี กุลมจฺฉรินี อสฺส, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๒๕ฯ๐": "ปาจิตฺติย ๕๖ฯ อภิกฺขุกาวาสสิกฺขาปทํ ",
  "ปฺลิ-ตฺวฺ-พิ-ปฺมฺ:๑๒๕ฯ๑": "ยา ปน ภิกฺขุนี อภิกฺขุเก อาวาเส วสฺสํ วเสยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๒๖ฯ๐": "ปาจิตฺติย ๕๗ฯ อปวารณาสิกฺขาปทํ ",
  "ปฺลิ-ตฺวฺ-พิ-ปฺมฺ:๑๒๖ฯ๑": "ยา ปน ภิกฺขุนี วสฺสํวุฏฺฐา อุภโตสงฺเฆ ตีหิ ฐาเนหิ น ปวาเรยฺย ทิฏฺเฐน วา สุเตน วา ปริสงฺกาย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๒๗ฯ๐": "ปาจิตฺติย ๕๘ฯ โอวาทสิกฺขาปทํ ",
  "ปฺลิ-ตฺวฺ-พิ-ปฺมฺ:๑๒๗ฯ๑": "ยา ปน ภิกฺขุนี โอวาทาย วา สํวาสาย วา น คจฺเฉยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๒๘ฯ๐": "ปาจิตฺติย ๕๙ฯ โอวาทูปสงฺกมนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๒๘ฯ๑": "อนฺวทฺธมาสํ ภิกฺขุนิยา ภิกฺขุสงฺฆโต เทฺว ธมฺมา ปจฺจาสีสิตพฺพา อุโปสถปุจฺฉกญฺจ โอวาทูปสงฺกมนญฺจฯ ตํ อติกฺกาเมนฺติยา ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๒๙ฯ๐": "ปาจิตฺติย ๖๐ฯ ปสาเขชาตสิกฺขาปทํ ",
  "ปฺลิ-ตฺวฺ-พิ-ปฺมฺ:๑๒๙ฯ๑": "ยา ปน ภิกฺขุนี ปสาเข ชาตํ คณฺฑํ วา รุธิตํ วา อนปโลเกตฺวา สงฺฆํ วา คณํ วา ปุริเสน สทฺธึ เอเกเนกา เภทาเปยฺย วา ผาลาเปยฺย วา โธวาเปยฺย วา อาลิมฺปาเปยฺย วา พนฺธาเปยฺย วา โมจาเปยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๒๙ฯ๒": "อารามวคฺโค ฉฏฺโฐฯ ",
  "ปฺลิ-ตฺวฺ-พิ-ปฺมฺ:๑๓๐ฯ๐ฯ๑": "คพฺภินิวคฺโค ",
  "ปฺลิ-ตฺวฺ-พิ-ปฺมฺ:๑๓๐ฯ๐ฯ๒": "ปาจิตฺติย ๖๑ฯ คพฺภินีสิกฺขาปทํ ",
  "ปฺลิ-ตฺวฺ-พิ-ปฺมฺ:๑๓๐ฯ๑": "ยา ปน ภิกฺขุนี คพฺภินึ วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๓๑ฯ๐": "ปาจิตฺติย ๖๒ฯ ปายนฺตีสิกฺขาปทํ ",
  "ปฺลิ-ตฺวฺ-พิ-ปฺมฺ:๑๓๑ฯ๑": "ยา ปน ภิกฺขุนี ปายนฺตึ วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๓๒ฯ๐": "ปาจิตฺติย ๖๓ฯ ปฐมสิกฺขมานสิกฺขาปทํ ",
  "ปฺลิ-ตฺวฺ-พิ-ปฺมฺ:๑๓๒ฯ๑": "ยา ปน ภิกฺขุนี เทฺว วสฺสานิ ฉสุ ธมฺเมสุ อสิกฺขิตสิกฺขํ สิกฺขมานํ วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๓๓ฯ๐": "ปาจิตฺติย ๖๔ฯ ทุติยสิกฺขมานสิกฺขาปทํ ",
  "ปฺลิ-ตฺวฺ-พิ-ปฺมฺ:๑๓๓ฯ๑": "ยา ปน ภิกฺขุนี เทฺว วสฺสานิ ฉสุ ธมฺเมสุ สิกฺขิตสิกฺขํ สิกฺขมานํ สงฺเฆน อสมฺมตํ วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๓๔ฯ๐": "ปาจิตฺติย ๖๕ฯ ปฐมคิหิคตสิกฺขาปทํ ",
  "ปฺลิ-ตฺวฺ-พิ-ปฺมฺ:๑๓๔ฯ๑": "ยา ปน ภิกฺขุนี อูนทฺวาทสวสฺสํ คิหิคตํ วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๓๕ฯ๐": "ปาจิตฺติย ๖๖ฯ ทุติยคิหิคตสิกฺขาปทํ ",
  "ปฺลิ-ตฺวฺ-พิ-ปฺมฺ:๑๓๕ฯ๑": "ยา ปน ภิกฺขุนี ปริปุณฺณทฺวาทสวสฺสํ คิหิคตํ เทฺว วสฺสานิ ฉสุ ธมฺเมสุ อสิกฺขิตสิกฺขํ วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๓๖ฯ๐": "ปาจิตฺติย ๖๗ฯ ตติยคิหิคตสิกฺขาปทํ ",
  "ปฺลิ-ตฺวฺ-พิ-ปฺมฺ:๑๓๖ฯ๑": "ยา ปน ภิกฺขุนี ปริปุณฺณทฺวาทสวสฺสํ คิหิคตํ เทฺว วสฺสานิ ฉสุ ธมฺเมสุ สิกฺขิตสิกฺขํ สงฺเฆน อสมฺมตํ วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๓๗ฯ๐": "ปาจิตฺติย ๖๘ฯ ปฐมสหชีวินีสิกฺขาปทํ ",
  "ปฺลิ-ตฺวฺ-พิ-ปฺมฺ:๑๓๗ฯ๑": "ยา ปน ภิกฺขุนี สหชีวินึ วุฏฺฐาเปตฺวา เทฺว วสฺสานิ เนว อนุคฺคเณฺหยฺย น อนุคฺคณฺหาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๓๘ฯ๐": "ปาจิตฺติย ๖๙ฯ ปวตฺตินีนานุพนฺธนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๓๘ฯ๑": "ยา ปน ภิกฺขุนี วุฏฺฐาปิตํ ปวตฺตินึ เทฺว วสฺสานิ นานุพนฺเธยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๓๙ฯ๐": "ปาจิตฺติย ๗๐ฯ ทุติยสหชีวินีสิกฺขาปทํ ",
  "ปฺลิ-ตฺวฺ-พิ-ปฺมฺ:๑๓๙ฯ๑": "ยา ปน ภิกฺขุนี สหชีวินึ วุฏฺฐาเปตฺวา เนว วูปกาเสยฺย น วูปกาสาเปยฺย อนฺตมโส ฉปฺปญฺจโยชนานิปิ, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๓๙ฯ๒": "คพฺภินิวคฺโค สตฺตโมฯ ",
  "ปฺลิ-ตฺวฺ-พิ-ปฺมฺ:๑๔๐ฯ๐ฯ๑": "กุมาริภูตวคฺโค ",
  "ปฺลิ-ตฺวฺ-พิ-ปฺมฺ:๑๔๐ฯ๐ฯ๒": "ปาจิตฺติย ๗๑ฯ ปฐมกุมาริภูตสิกฺขาปทํ ",
  "ปฺลิ-ตฺวฺ-พิ-ปฺมฺ:๑๔๐ฯ๑": "ยา ปน ภิกฺขุนี อูนวีสติวสฺสํ กุมาริภูตํ วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๔๑ฯ๐": "ปาจิตฺติย ๗๒ฯ ทุติยกุมาริภูตสิกฺขาปทํ ",
  "ปฺลิ-ตฺวฺ-พิ-ปฺมฺ:๑๔๑ฯ๑": "ยา ปน ภิกฺขุนี ปริปุณฺณวีสติวสฺสํ กุมาริภูตํ เทฺว วสฺสานิ ฉสุ ธมฺเมสุ อสิกฺขิตสิกฺขํ วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๔๒ฯ๐": "ปาจิตฺติย ๗๓ฯ ตติยกุมาริภูตสิกฺขาปทํ ",
  "ปฺลิ-ตฺวฺ-พิ-ปฺมฺ:๑๔๒ฯ๑": "ยา ปน ภิกฺขุนี ปริปุณฺณวีสติวสฺสํ กุมาริภูตํ เทฺว วสฺสานิ ฉสุ ธมฺเมสุ สิกฺขิตสิกฺขํ สงฺเฆน อสมฺมตํ วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๔๓ฯ๐": "ปาจิตฺติย ๗๔ฯ อูนทฺวาทสวสฺสสิกฺขาปทํ ",
  "ปฺลิ-ตฺวฺ-พิ-ปฺมฺ:๑๔๓ฯ๑": "ยา ปน ภิกฺขุนี อูนทฺวาทสวสฺสา วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๔๔ฯ๐": "ปาจิตฺติย ๗๕ฯ ปริปุณฺณทฺวาทสวสฺสสิกฺขาปทํ ",
  "ปฺลิ-ตฺวฺ-พิ-ปฺมฺ:๑๔๔ฯ๑": "ยา ปน ภิกฺขุนี ปริปุณฺณทฺวาทสวสฺสา สงฺเฆน อสมฺมตา วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๔๕ฯ๐": "ปาจิตฺติย ๗๖ฯ ขิยฺยนธมฺมสิกฺขาปทํ ",
  "ปฺลิ-ตฺวฺ-พิ-ปฺมฺ:๑๔๕ฯ๑": "ยา ปน ภิกฺขุนี, “อลํ ตาว เต, อเยฺย, วุฏฺฐาปิเตนา”ติ วุจฺจมานา, “สาธู”ติ ปฏิสฺสุณิตฺวา สา ปจฺฉา ขิยฺยนธมฺมํ อาปชฺเชยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๔๖ฯ๐": "ปาจิตฺติย ๗๗ฯ ปฐมสิกฺขมานนวุฏฺฐาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๔๖ฯ๑": "ยา ปน ภิกฺขุนี สิกฺขมานํ, “สเจ เม ตฺวํ, อเยฺย, จีวรํ ทสฺสสิ, เอวาหํ ตํ วุฏฺฐาเปสฺสามี”ติ วตฺวา สา ปจฺฉา อนนฺตรายิกินี เนว วุฏฺฐาเปยฺย, น วุฏฺฐาปนาย อุสฺสุกฺกํ กเรยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๔๗ฯ๐": "ปาจิตฺติย ๗๘ฯ ทุติยสิกฺขมานนวุฏฺฐาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๔๗ฯ๑": "ยา ปน ภิกฺขุนี สิกฺขมานํ, “สเจ มํ ตฺวํ, อเยฺย, เทฺว วสฺสานิ อนุพนฺธิสฺสสิ, เอวาหํ ตํ วุฏฺฐาเปสฺสามี”ติ วตฺวา สา ปจฺฉา อนนฺตรายิกินี เนว วุฏฺฐาเปยฺย, น วุฏฺฐาปนาย อุสฺสุกฺกํ กเรยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๔๘ฯ๐": "ปาจิตฺติย ๗๙ฯ โสกาวาสสิกฺขาปทํ ",
  "ปฺลิ-ตฺวฺ-พิ-ปฺมฺ:๑๔๘ฯ๑": "ยา ปน ภิกฺขุนี ปุริสสํสฏฺฐํ กุมารกสํสฏฺฐํ จณฺฑึ โสกาวาสํ สิกฺขมานํ วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๔๙ฯ๐": "ปาจิตฺติย ๘๐ฯ อนนุญฺญาตสิกฺขาปทํ ",
  "ปฺลิ-ตฺวฺ-พิ-ปฺมฺ:๑๔๙ฯ๑": "ยา ปน ภิกฺขุนี มาตาปิตูหิ วา สามิเกน วา อนนุญฺญาตํ สิกฺขมานํ วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๕๐ฯ๐": "ปาจิตฺติย ๘๑ฯ ปาริวาสิกสิกฺขาปทํ ",
  "ปฺลิ-ตฺวฺ-พิ-ปฺมฺ:๑๕๐ฯ๑": "ยา ปน ภิกฺขุนี ปาริวาสิกฉนฺททาเนน สิกฺขมานํ วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๕๑ฯ๐": "ปาจิตฺติย ๘๒ฯ อนุวสฺสสิกฺขาปทํ ",
  "ปฺลิ-ตฺวฺ-พิ-ปฺมฺ:๑๕๑ฯ๑": "ยา ปน ภิกฺขุนี อนุวสฺสํ วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๕๒ฯ๐": "ปาจิตฺติย ๘๓ฯ เอกวสฺสสิกฺขาปทํ ",
  "ปฺลิ-ตฺวฺ-พิ-ปฺมฺ:๑๕๒ฯ๑": "ยา ปน ภิกฺขุนี เอกํ วสฺสํ เทฺว วุฏฺฐาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๕๒ฯ๒": "กุมาริภูตวคฺโค อฏฺฐโมฯ ",
  "ปฺลิ-ตฺวฺ-พิ-ปฺมฺ:๑๕๓ฯ๐ฯ๑": "ฉตฺตุปาหนวคฺโค ",
  "ปฺลิ-ตฺวฺ-พิ-ปฺมฺ:๑๕๓ฯ๐ฯ๒": "ปาจิตฺติย ๘๔ฯ ฉตฺตุปาหนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๕๓ฯ๑": "ยา ปน ภิกฺขุนี อคิลานา ฉตฺตุปาหนํ ธาเรยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๕๔ฯ๐": "ปาจิตฺติย ๘๕ฯ ยานสิกฺขาปทํ ",
  "ปฺลิ-ตฺวฺ-พิ-ปฺมฺ:๑๕๔ฯ๑": "ยา ปน ภิกฺขุนี อคิลานา ยาเนน ยาเยยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๕๕ฯ๐": "ปาจิตฺติย ๘๖ฯ สงฺฆาณิสิกฺขาปทํ ",
  "ปฺลิ-ตฺวฺ-พิ-ปฺมฺ:๑๕๕ฯ๑": "ยา ปน ภิกฺขุนี สงฺฆาณึ ธาเรยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๕๖ฯ๐": "ปาจิตฺติย ๘๗ฯ อิตฺถาลงฺการสิกฺขาปทํ ",
  "ปฺลิ-ตฺวฺ-พิ-ปฺมฺ:๑๕๖ฯ๑": "ยา ปน ภิกฺขุนี อิตฺถาลงฺการํ ธาเรยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๕๗ฯ๐": "ปาจิตฺติย ๘๘ฯ คนฺธวณฺณกสิกฺขาปทํ ",
  "ปฺลิ-ตฺวฺ-พิ-ปฺมฺ:๑๕๗ฯ๑": "ยา ปน ภิกฺขุนี คนฺธวณฺณเกน นหาเยยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๕๘ฯ๐": "ปาจิตฺติย ๘๙ฯ วาสิตกสิกฺขาปทํ ",
  "ปฺลิ-ตฺวฺ-พิ-ปฺมฺ:๑๕๘ฯ๑": "ยา ปน ภิกฺขุนี วาสิตเกน ปิญฺญาเกน นหาเยยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๕๙ฯ๐": "ปาจิตฺติย ๙๐ฯ ภิกฺขุนิอุมฺมทฺทาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๕๙ฯ๑": "ยา ปน ภิกฺขุนี ภิกฺขุนิยา อุมฺมทฺทาเปยฺย วา ปริมทฺทาเปยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๖๐ฯ๐": "ปาจิตฺติย ๙๑ฯ สิกฺขมาเนามฺมทฺทาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๖๐ฯ๑": "ยา ปน ภิกฺขุนี สิกฺขมานาย อุมฺมทฺทาเปยฺย วา ปริมทฺทาเปยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๖๑ฯ๐": "ปาจิตฺติย ๙๒ฯ สามเณรีอุมฺมทฺทาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๖๑ฯ๑": "ยา ปน ภิกฺขุนี สามเณริยา อุมฺมทฺทาเปยฺย วา ปริมทฺทาเปยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๖๒ฯ๐": "ปาจิตฺติย ๙๓ฯ คิหินิอุมฺมทฺทาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๖๒ฯ๑": "ยา ปน ภิกฺขุนี คิหินิยา อุมฺมทฺทาเปยฺย วา ปริมทฺทาเปยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๖๓ฯ๐": "ปาจิตฺติย ๙๔ฯ อนาปุจฺฉาสิกฺขาปทํ ",
  "ปฺลิ-ตฺวฺ-พิ-ปฺมฺ:๑๖๓ฯ๑": "ยา ปน ภิกฺขุนี ภิกฺขุสฺส ปุรโต อนาปุจฺฉา อาสเน นิสีเทยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๖๔ฯ๐": "ปาจิตฺติย ๙๕ฯ ปญฺหาปุจฺฉนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๖๔ฯ๑": "ยา ปน ภิกฺขุนี อโนกาสกตํ ภิกฺขุํ ปญฺหํ ปุจฺเฉยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๖๕ฯ๐": "ปาจิตฺติย ๙๖ฯ อสงฺกจฺจิกสิกฺขาปทํ ",
  "ปฺลิ-ตฺวฺ-พิ-ปฺมฺ:๑๖๕ฯ๑": "ยา ปน ภิกฺขุนี อสงฺกจฺจิกา คามํ ปวิเสยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๖๕ฯ๒": "ฉตฺตุปาหนวคฺโค นวโมฯ ",
  "ปฺลิ-ตฺวฺ-พิ-ปฺมฺ:๑๖๖ฯ๐ฯ๑": "มุสาวาทวคฺโค ",
  "ปฺลิ-ตฺวฺ-พิ-ปฺมฺ:๑๖๖ฯ๐ฯ๒": "ปาจิตฺติย ๙๗ฯ มุสาวาทสิกฺขาปทํ ",
  "ปฺลิ-ตฺวฺ-พิ-ปฺมฺ:๑๖๖ฯ๑": "สมฺปชานมุสาวาเท ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๖๗ฯ๐": "ปาจิตฺติย ๙๘ฯ โอมสวาทสิกฺขาปทํ ",
  "ปฺลิ-ตฺวฺ-พิ-ปฺมฺ:๑๖๗ฯ๑": "โอมสวาเท ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๖๘ฯ๐": "ปาจิตฺติย ๙๙ฯ เปสุญฺญสิกฺขาปทํ ",
  "ปฺลิ-ตฺวฺ-พิ-ปฺมฺ:๑๖๘ฯ๑": "ภิกฺขุนิเปสุญฺเญ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๖๙ฯ๐": "ปาจิตฺติย ๑๐๐ฯ ปทโสธมฺมสิกฺขาปทํ ",
  "ปฺลิ-ตฺวฺ-พิ-ปฺมฺ:๑๖๙ฯ๑": "ยา ปน ภิกฺขุนี อนุปสมฺปนฺนํ ปทโส ธมฺมํ วาเจยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๗๐ฯ๐": "ปาจิตฺติย ๑๐๑ฯ ปฐมสหเสยฺยสิกฺขาปทํ ",
  "ปฺลิ-ตฺวฺ-พิ-ปฺมฺ:๑๗๐ฯ๑": "ยา ปน ภิกฺขุนี อนุปสมฺปนฺนาย อุตฺตริทิรตฺตติรตฺตํ สหเสยฺยํ กปฺเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๗๑ฯ๐": "ปาจิตฺติย ๑๐๒ฯ ทุติยสหเสยฺยสิกฺขาปทํ ",
  "ปฺลิ-ตฺวฺ-พิ-ปฺมฺ:๑๗๑ฯ๑": "ยา ปน ภิกฺขุนี ปุริเสน สหเสยฺยํ กปฺเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๗๒ฯ๐": "ปาจิตฺติย ๑๐๓ฯ ธมฺมเทสนาสิกฺขาปทํ ",
  "ปฺลิ-ตฺวฺ-พิ-ปฺมฺ:๑๗๒ฯ๑": "ยา ปน ภิกฺขุนี ปุริสสฺส อุตฺตริฉปฺปญฺจวาจาหิ ธมฺมํ เทเสยฺย อญฺญตฺร วิญฺญุนา อิตฺถิวิคฺคเหน, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๗๓ฯ๐": "ปาจิตฺติย ๑๐๔ฯ ภูตาโรจนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๗๓ฯ๑": "ยา ปน ภิกฺขุนี อนุปสมฺปนฺนาย อุตฺตริมนุสฺสธมฺมํ อาโรเจยฺย, ภูตสฺมึ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๗๔ฯ๐": "ปาจิตฺติย ๑๐๕ฯ ทุฏฺฐุลฺลาโรจนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๗๔ฯ๑": "ยา ปน ภิกฺขุนี ภิกฺขุนิยา ทุฏฺฐุลฺลํ อาปตฺตึ อนุปสมฺปนฺนาย อาโรเจยฺย อญฺญตฺร ภิกฺขุนิสมฺมุติยา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๗๕ฯ๐": "ปาจิตฺติย ๑๐๖ฯ ปถวีขณนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๗๕ฯ๑": "ยา ปน ภิกฺขุนี ปถวึ ขเณยฺย วา ขณาเปยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๗๕ฯ๒": "มุสาวาทวคฺโค ทสโมฯ ",
  "ปฺลิ-ตฺวฺ-พิ-ปฺมฺ:๑๗๖ฯ๐ฯ๑": "ภูตคามวคฺโค ",
  "ปฺลิ-ตฺวฺ-พิ-ปฺมฺ:๑๗๖ฯ๐ฯ๒": "ปาจิตฺติย ๑๐๗ฯ ภูตคามสิกฺขาปทํ ",
  "ปฺลิ-ตฺวฺ-พิ-ปฺมฺ:๑๗๖ฯ๑": "ภูตคามปาตพฺยตาย ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๗๗ฯ๐": "ปาจิตฺติย ๑๐๘ฯ อญฺญวาทกสิกฺขาปทํ ",
  "ปฺลิ-ตฺวฺ-พิ-ปฺมฺ:๑๗๗ฯ๑": "อญฺญวาทเก, วิเหสเก ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๗๘ฯ๐": "ปาจิตฺติย ๑๐๙ฯ อุชฺฌาปนกสิกฺขาปทํ ",
  "ปฺลิ-ตฺวฺ-พิ-ปฺมฺ:๑๗๘ฯ๑": "อุชฺฌาปนเก, ขิยฺยนเก ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๗๙ฯ๐": "ปาจิตฺติย ๑๑๐ฯ ปฐมเสนาสนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๗๙ฯ๑": "ยา ปน ภิกฺขุนี สงฺฆิกํ มญฺจํ วา ปีฐํ วา ภิสึ วา โกจฺฉํ วา อชฺโฌกาเส สนฺถริตฺวา วา สนฺถราเปตฺวา วา ตํ ปกฺกมนฺตี เนว อุทฺธเรยฺย, น อุทฺธราเปยฺย, อนาปุจฺฉํ วา คจฺเฉยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๘๐ฯ๐": "ปาจิตฺติย ๑๑๑ฯ ทุติยเสนาสนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๘๐ฯ๑": "ยา ปน ภิกฺขุนี สงฺฆิเก วิหาเร เสยฺยํ สนฺถริตฺวา วา สนฺถราเปตฺวา วา ตํ ปกฺกมนฺตี เนว อุทฺธเรยฺย, น อุทฺธราเปยฺย, อนาปุจฺฉํ วา คจฺเฉยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๘๑ฯ๐": "ปาจิตฺติย ๑๑๒ฯ อนุปขชฺชสิกฺขาปทํ ",
  "ปฺลิ-ตฺวฺ-พิ-ปฺมฺ:๑๘๑ฯ๑": "ยา ปน ภิกฺขุนี สงฺฆิเก วิหาเร ชานํ ปุพฺพุปคตํ ภิกฺขุนึ อนุปขชฺช เสยฺยํ กปฺเปยฺย, “ยสฺสา สมฺพาโธ ภวิสฺสติ, สา ปกฺกมิสฺสตี”ติ เอตเทว ปจฺจยํ กริตฺวา อนญฺญํ, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๘๒ฯ๐": "ปาจิตฺติย ๑๑๓ฯ นิกฺกฑฺฒนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๘๒ฯ๑": "ยา ปน ภิกฺขุนี ภิกฺขุนึ กุปิตา อนตฺตมนา สงฺฆิกา วิหารา นิกฺกฑฺเฒยฺย วา นิกฺกฑฺฒาเปยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๘๓ฯ๐": "ปาจิตฺติย ๑๑๔ฯ เวหาสกุฏิสิกฺขาปทํ ",
  "ปฺลิ-ตฺวฺ-พิ-ปฺมฺ:๑๘๓ฯ๑": "ยา ปน ภิกฺขุนี สงฺฆิเก วิหาเร อุปริเวหาสกุฏิยา อาหจฺจปาทกํ มญฺจํ วา ปีฐํ วา อภินิสีเทยฺย วา อภินิปชฺเชยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๘๔ฯ๐": "ปาจิตฺติย ๑๑๕ฯ มหลฺลกวิหารสิกฺขาปทํ ",
  "ปฺลิ-ตฺวฺ-พิ-ปฺมฺ:๑๘๔ฯ๑": "มหลฺลกํ ปน ภิกฺขุนิยา วิหารํ การยมานาย ยาว ทฺวารโกสา อคฺคฬฏฺฐปนาย, อาโลกสนฺธิปริกมฺมาย ทฺวตฺติจฺฉทนสฺส ปริยายํ อปฺปหริเต ฐิตาย อธิฏฺฐาตพฺพํฯ ",
  "ปฺลิ-ตฺวฺ-พิ-ปฺมฺ:๑๘๔ฯ๒": "ตโต เจ อุตฺตริ อปฺปหริเตปิ ฐิตา อธิฏฺฐเหยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๘๕ฯ๐": "ปาจิตฺติย ๑๑๖ฯ สปฺปาณกสิกฺขาปทํ ",
  "ปฺลิ-ตฺวฺ-พิ-ปฺมฺ:๑๘๕ฯ๑": "ยา ปน ภิกฺขุนี ชานํ สปฺปาณกํ อุทกํ ติณํ วา มตฺติกํ วา สิญฺเจยฺย วา สิญฺจาเปยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๘๕ฯ๒": "ภูตคามวคฺโค เอกาทสโมฯ ",
  "ปฺลิ-ตฺวฺ-พิ-ปฺมฺ:๑๘๖ฯ๐ฯ๑": "โภชนวคฺโค ",
  "ปฺลิ-ตฺวฺ-พิ-ปฺมฺ:๑๘๖ฯ๐ฯ๒": "ปาจิตฺติย ๑๑๗ฯ อาวสถปิณฺฑสิกฺขาปทํ ",
  "ปฺลิ-ตฺวฺ-พิ-ปฺมฺ:๑๘๖ฯ๑": "อคิลานาย ภิกฺขุนิยา เอโก อาวสถปิณฺโฑ ภุญฺชิตพฺโพฯ ",
  "ปฺลิ-ตฺวฺ-พิ-ปฺมฺ:๑๘๖ฯ๒": "ตโต เจ อุตฺตริ ภุญฺเชยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๘๗ฯ๐": "ปาจิตฺติย ๑๑๘ฯ คณโภชนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๘๗ฯ๑": "คณโภชเน อญฺญตฺร สมยา ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๘๗ฯ๒": "ตตฺถายํ สมโย, คิลานสมโย, จีวรทานสมโย , จีวรการสมโย, อทฺธานคมนสมโย, นาวาภิรุหนสมโย, มหาสมโย, สมณภตฺตสมโย, อยํ ตตฺถ สมโยฯ ",
  "ปฺลิ-ตฺวฺ-พิ-ปฺมฺ:๑๘๘ฯ๐": "ปาจิตฺติย ๑๑๙ฯ กาณมาตุสิกฺขาปทํ ",
  "ปฺลิ-ตฺวฺ-พิ-ปฺมฺ:๑๘๘ฯ๑": "ภิกฺขุนึ ปเนว กุลํ อุปคตํ ปูเวหิ วา มนฺเถหิ วา อภิหฏฺฐุํ ปวาเรยฺย, อากงฺขมานาย ภิกฺขุนิยา ทฺวตฺติปตฺตปูรา ปฏิคฺคเหตพฺพาฯ ",
  "ปฺลิ-ตฺวฺ-พิ-ปฺมฺ:๑๘๘ฯ๒": "ตโต เจ อุตฺตริ ปฏิคฺคเณฺหยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๘๘ฯ๓": "ทฺวตฺติปตฺตปูเร ปฏิคฺคเหตฺวา ตโต นีหริตฺวา ภิกฺขุนีหิ สทฺธึ สํวิภชิตพฺพํ, อยํ ตตฺถ สามีจิฯ ",
  "ปฺลิ-ตฺวฺ-พิ-ปฺมฺ:๑๘๙ฯ๐": "ปาจิตฺติย ๑๒๐ฯ วิกาลโภชนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๘๙ฯ๑": "ยา ปน ภิกฺขุนี วิกาเล ขาทนียํ วา โภชนียํ วา ขาเทยฺย วา ภุญฺเชยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๙๐ฯ๐": "ปาจิตฺติย ๑๒๑ฯ สนฺนิธิการกสิกฺขาปทํ ",
  "ปฺลิ-ตฺวฺ-พิ-ปฺมฺ:๑๙๐ฯ๑": "ยา ปน ภิกฺขุนี สนฺนิธิการกํ ขาทนียํ วา โภชนียํ วา ขาเทยฺย วา ภุญฺเชยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๙๑ฯ๐": "ปาจิตฺติย ๑๒๒ฯ ทนฺตโปนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๙๑ฯ๑": "ยา ปน ภิกฺขุนี อทินฺนํ มุขทฺวารํ อาหารํ อาหเรยฺย อญฺญตฺร อุทกทนฺตโปนา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๙๒ฯ๐": "ปาจิตฺติย ๑๒๓ฯ อุโยฺยชนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๙๒ฯ๑": "ยา ปน ภิกฺขุนี ภิกฺขุนึ, “เอหาเยฺย, คามํ วา นิคมํ วา ปิณฺฑาย ปวิสิสฺสามา”ติ ตสฺสา ทาเปตฺวา วา อทาเปตฺวา วา อุโยฺยเชยฺย, “คจฺฉาเยฺย, น เม ตยา สทฺธึ กถา วา นิสชฺชา วา ผาสุ โหติ, เอกิกาย เม กถา วา นิสชฺชา วา ผาสุ โหตี”ติ เอตเทว ปจฺจยํ กริตฺวา อนญฺญํ, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๙๓ฯ๐": "ปาจิตฺติย ๑๒๔ฯ สโภชนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๙๓ฯ๑": "ยา ปน ภิกฺขุนี สโภชเน กุเล อนุปขชฺช นิสชฺชํ กปฺเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๙๔ฯ๐": "ปาจิตฺติย ๑๒๕ฯ รโหปฏิจฺฉนฺนสิกฺขาปทํ ",
  "ปฺลิ-ตฺวฺ-พิ-ปฺมฺ:๑๙๔ฯ๑": "ยา ปน ภิกฺขุนี ปุริเสน สทฺธึ รโห ปฏิจฺฉนฺเน อาสเน นิสชฺชํ กปฺเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๙๕ฯ๐": "ปาจิตฺติย ๑๒๖ฯ รโหนิสชฺชสิกฺขาปทํ ",
  "ปฺลิ-ตฺวฺ-พิ-ปฺมฺ:๑๙๕ฯ๑": "ยา ปน ภิกฺขุนี ปุริเสน สทฺธึ เอเกเนกา รโห นิสชฺชํ กปฺเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๙๕ฯ๒": "โภชนวคฺโค ทฺวาทสโมฯ ",
  "ปฺลิ-ตฺวฺ-พิ-ปฺมฺ:๑๙๖ฯ๐ฯ๑": "จาริตฺตวคฺโค ",
  "ปฺลิ-ตฺวฺ-พิ-ปฺมฺ:๑๙๖ฯ๐ฯ๒": "ปาจิตฺติย ๑๒๗ฯ จาริตฺตสิกฺขาปทํ ",
  "ปฺลิ-ตฺวฺ-พิ-ปฺมฺ:๑๙๖ฯ๑": "ยา ปน ภิกฺขุนี นิมนฺติตา สภตฺตา สมานา สนฺตึ ภิกฺขุนึ อนาปุจฺฉา ปุเรภตฺตํ วา ปจฺฉาภตฺตํ วา กุเลสุ จาริตฺตํ อาปชฺเชยฺย อญฺญตฺร สมยา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๙๖ฯ๒": "ตตฺถายํ สมโย, จีวรทานสมโย, จีวรการสมโย, อยํ ตตฺถ สมโยฯ ",
  "ปฺลิ-ตฺวฺ-พิ-ปฺมฺ:๑๙๗ฯ๐": "ปาจิตฺติย ๑๒๘ฯ มหานามสิกฺขาปทํ ",
  "ปฺลิ-ตฺวฺ-พิ-ปฺมฺ:๑๙๗ฯ๑": "อคิลานาย ภิกฺขุนิยา จตุมาสปฺปจฺจยปวารณา สาทิตพฺพา อญฺญตฺร ปุนปวารณาย, อญฺญตฺร นิจฺจปวารณายฯ ตโต เจ อุตฺตริ สาทิเยยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๙๘ฯ๐": "ปาจิตฺติย ๑๒๙ฯ อุยฺยุตฺตเสนาสิกฺขาปทํ ",
  "ปฺลิ-ตฺวฺ-พิ-ปฺมฺ:๑๙๘ฯ๑": "ยา ปน ภิกฺขุนี อุยฺยุตฺตํ เสนํ ทสฺสนาย คจฺเฉยฺย อญฺญตฺร ตถารูปปฺปจฺจยา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๑๙๙ฯ๐": "ปาจิตฺติย ๑๓๐ฯ เสนาวาสสิกฺขาปทํ ",
  "ปฺลิ-ตฺวฺ-พิ-ปฺมฺ:๑๙๙ฯ๑": "สิยา จ ตสฺสา ภิกฺขุนิยา โกจิเทว ปจฺจโย เสนํ คมนาย, ทิรตฺตติรตฺตํ ตาย ภิกฺขุนิยา เสนาย วสิตพฺพํฯ ตโต เจ อุตฺตริ วเสยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๐๐ฯ๐": "ปาจิตฺติย ๑๓๑ฯ อุโยฺยธิกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๐๐ฯ๑": "ทิรตฺตติรตฺตํ เจ ภิกฺขุนี เสนาย วสมานา อุโยฺยธิกํ วา พลคฺคํ วา เสนาพฺยูหํ วา อนีกทสฺสนํ วา คจฺเฉยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๐๑ฯ๐": "ปาจิตฺติย ๑๓๒ฯ สุราปานสิกฺขาปทํ ",
  "ปฺลิ-ตฺวฺ-พิ-ปฺมฺ:๒๐๑ฯ๑": "สุราเมรยปาเน ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๐๒ฯ๐": "ปาจิตฺติย ๑๓๓ฯ องฺคุลิปโตทกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๐๒ฯ๑": "องฺคุลิปโตทเก ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๐๓ฯ๐": "ปาจิตฺติย ๑๓๔ฯ หสธมฺมสิกฺขาปทํ ",
  "ปฺลิ-ตฺวฺ-พิ-ปฺมฺ:๒๐๓ฯ๑": "อุทเก หสธมฺเม ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๐๔ฯ๐": "ปาจิตฺติย ๑๓๕ฯ อนาทริยสิกฺขาปทํ ",
  "ปฺลิ-ตฺวฺ-พิ-ปฺมฺ:๒๐๔ฯ๑": "อนาทริเย ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๐๕ฯ๐": "ปาจิตฺติย ๑๓๖ฯ ภึสาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๐๕ฯ๑": "ยา ปน ภิกฺขุนี ภิกฺขุนึ ภึสาเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๐๕ฯ๒": "จาริตฺตวคฺโค เตรสโมฯ ",
  "ปฺลิ-ตฺวฺ-พิ-ปฺมฺ:๒๐๖ฯ๐ฯ๑": "โชติวคฺโค ",
  "ปฺลิ-ตฺวฺ-พิ-ปฺมฺ:๒๐๖ฯ๐ฯ๒": "ปาจิตฺติย ๑๓๗ฯ โชติสิกฺขาปทํ ",
  "ปฺลิ-ตฺวฺ-พิ-ปฺมฺ:๒๐๖ฯ๑": "ยา ปน ภิกฺขุนี อคิลานา วิสิพฺพนาเปกฺขา โชตึ สมาทเหยฺย วา สมาทหาเปยฺย วา อญฺญตฺร ตถารูปปฺปจฺจยา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๐๗ฯ๐": "ปาจิตฺติย ๑๓๘ฯ นหานสิกฺขาปทํ ",
  "ปฺลิ-ตฺวฺ-พิ-ปฺมฺ:๒๐๗ฯ๑": "ยา ปน ภิกฺขุนี โอเรนทฺธมาสํ นหาเยยฺย อญฺญตฺร สมยา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๐๗ฯ๒": "ตตฺถายํ สมโย “ทิยฑฺโฒ มาโส เสโส คิมฺหาน”นฺติ “วสฺสานสฺส ปฐโม มาโส” อิจฺเจเต อฑฺฒเตยฺยมาสา อุณฺหสมโย, ปริฬาหสมโย, คิลานสมโย, กมฺมสมโย, อทฺธานคมนสมโย, วาตวุฏฺฐิสมโย, อยํ ตตฺถ สมโยฯ ",
  "ปฺลิ-ตฺวฺ-พิ-ปฺมฺ:๒๐๘ฯ๐": "ปาจิตฺติย ๑๓๙ฯ ทุพฺพณฺณกรณสิกฺขาปทํ ",
  "ปฺลิ-ตฺวฺ-พิ-ปฺมฺ:๒๐๘ฯ๑": "นวํ ปน ภิกฺขุนิยา จีวรลาภาย ติณฺณํ ทุพฺพณฺณกรณานํ อญฺญตรํ ทุพฺพณฺณกรณํ อาทาตพฺพํ นีลํ วา กทฺทมํ วา กาฬสามํ วาฯ อนาทา เจ ภิกฺขุนี ติณฺณํ ทุพฺพณฺณกรณานํ อญฺญตรํ ทุพฺพณฺณกรณํ นวํ จีวรํ ปริภุญฺเชยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๐๙ฯ๐": "ปาจิตฺติย ๑๔๐ฯ วิกปฺปนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๐๙ฯ๑": "ยา ปน ภิกฺขุนี ภิกฺขุสฺส วา ภิกฺขุนิยา วา สิกฺขมานาย วา สามเณรสฺส วา สามเณริยา วา สามํ จีวรํ วิกปฺเปตฺวา อปจฺจุทฺธารณํ ปริภุญฺเชยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๑๐ฯ๐": "ปาจิตฺติย ๑๔๑ฯ อปนิธาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๑๐ฯ๑": "ยา ปน ภิกฺขุนี ภิกฺขุนิยา ปตฺตํ วา จีวรํ วา นิสีทนํ วา สูจิฆรํ วา กายพนฺธนํ วา อปนิเธยฺย วา อปนิธาเปยฺย วา อนฺตมโส หสาเปกฺขาปิ, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๑๑ฯ๐": "ปาจิตฺติย ๑๔๒ฯ สญฺจิจฺจสิกฺขาปทํ ",
  "ปฺลิ-ตฺวฺ-พิ-ปฺมฺ:๒๑๑ฯ๑": "ยา ปน ภิกฺขุนี สญฺจิจฺจ ปาณํ ชีวิตา โวโรเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๑๒ฯ๐": "ปาจิตฺติย ๑๔๓ฯ สปฺปาณกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๑๒ฯ๑": "ยา ปน ภิกฺขุนี ชานํ สปฺปาณกํ อุทกํ ปริภุญฺเชยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๑๓ฯ๐": "ปาจิตฺติย ๑๔๔ฯ อุกฺโกฏนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๑๓ฯ๑": "ยา ปน ภิกฺขุนี ชานํ ยถาธมฺมํ นิหตาธิกรณํ ปุนกมฺมาย อุกฺโกเฏยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๑๔ฯ๐": "ปาจิตฺติย ๑๔๕ฯ เถยฺยสตฺถสิกฺขาปทํ ",
  "ปฺลิ-ตฺวฺ-พิ-ปฺมฺ:๒๑๔ฯ๑": "ยา ปน ภิกฺขุนี ชานํ เถยฺยสตฺเถน สทฺธึ สํวิธาย เอกทฺธานมคฺคํ ปฏิปชฺเชยฺย อนฺตมโส คามนฺตรมฺปิ, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๑๕ฯ๐": "ปาจิตฺติย ๑๔๖ฯ อริฏฺฐสิกฺขาปทํ ",
  "ปฺลิ-ตฺวฺ-พิ-ปฺมฺ:๒๑๕ฯ๑": "ยา ปน ภิกฺขุนี เอวํ วเทยฺย: ",
  "ปฺลิ-ตฺวฺ-พิ-ปฺมฺ:๒๑๕ฯ๒": "“ตถาหํ ภควตา ธมฺมํ เทสิตํ อาชานามิ, ยถา เยเม อนฺตรายิกา ธมฺมา วุตฺตา ภควตา, เต ปฏิเสวโต นาลํ อนฺตรายายา”ติฯ ",
  "ปฺลิ-ตฺวฺ-พิ-ปฺมฺ:๒๑๕ฯ๓": "สา ภิกฺขุนี ภิกฺขุนีหิ เอวมสฺส วจนียา: ",
  "ปฺลิ-ตฺวฺ-พิ-ปฺมฺ:๒๑๕ฯ๔": "“มาเยฺย เอวํ อวจ, มา ภควนฺตํ อพฺภาจิกฺขิ, น หิ สาธุ ภควโต อพฺภกฺขานํ, น หิ ภควา เอวํ วเทยฺย, ",
  "ปฺลิ-ตฺวฺ-พิ-ปฺมฺ:๒๑๕ฯ๕": "อเนกปริยาเยนาเยฺย อนฺตรายิกา ธมฺมา อนฺตรายิกา วุตฺตา ภควตา, อลญฺจ ปน เต ปฏิเสวโต อนฺตรายายา”ติฯ ",
  "ปฺลิ-ตฺวฺ-พิ-ปฺมฺ:๒๑๕ฯ๖": "เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคายฯ ",
  "ปฺลิ-ตฺวฺ-พิ-ปฺมฺ:๒๑๕ฯ๗": "ยาวตติยญฺเจ สมนุภาสิยมานา ตํ ปฏินิสฺสชฺเชยฺย, อิจฺเจตํ กุสลํฯ ",
  "ปฺลิ-ตฺวฺ-พิ-ปฺมฺ:๒๑๕ฯ๘": "โน เจ ปฏินิสฺสชฺเชยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๑๕ฯ๙": "โชติวคฺโค จุทฺทสโมฯ ",
  "ปฺลิ-ตฺวฺ-พิ-ปฺมฺ:๒๑๖ฯ๐ฯ๑": "ทิฏฺฐิวคฺโค ",
  "ปฺลิ-ตฺวฺ-พิ-ปฺมฺ:๒๑๖ฯ๐ฯ๒": "ปาจิตฺติย ๑๔๗ฯ อุกฺขิตฺตสมฺโภคสิกฺขาปทํ ",
  "ปฺลิ-ตฺวฺ-พิ-ปฺมฺ:๒๑๖ฯ๑": "ยา ปน ภิกฺขุนี ชานํ ตถาวาทินิยา ภิกฺขุนิยา อกฏานุธมฺมาย ตํ ทิฏฺฐึ อปฺปฏินิสฺสฏฺฐาย สทฺธึ สมฺภุญฺเชยฺย วา, สํวเสยฺย วา, สห วา เสยฺยํ กปฺเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๑๗ฯ๐": "ปาจิตฺติย ๑๔๘ฯ กณฺฏกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๑๗ฯ๑": "สมณุทฺเทสาปิ เจ เอวํ วเทยฺย: ",
  "ปฺลิ-ตฺวฺ-พิ-ปฺมฺ:๒๑๗ฯ๒": "“ตถาหํ ภควตา ธมฺมํ เทสิตํ อาชานามิ, ยถา เยเม อนฺตรายิกา ธมฺมา วุตฺตา ภควตา, เต ปฏิเสวโต นาลํ อนฺตรายายา”ติฯ ",
  "ปฺลิ-ตฺวฺ-พิ-ปฺมฺ:๒๑๗ฯ๓": "สา สมณุทฺเทสา ภิกฺขุนีหิ เอวมสฺส วจนียา: ",
  "ปฺลิ-ตฺวฺ-พิ-ปฺมฺ:๒๑๗ฯ๔": "“มาเยฺย, สมณุทฺเทเส เอวํ อวจ, มา ภควนฺตํ อพฺภาจิกฺขิ, น หิ สาธุ ภควโต อพฺภกฺขานํ, น หิ ภควา เอวํ วเทยฺย, ",
  "ปฺลิ-ตฺวฺ-พิ-ปฺมฺ:๒๑๗ฯ๕": "อเนกปริยาเยนาเยฺย, สมณุทฺเทเส อนฺตรายิกา ธมฺมา อนฺตรายิกา วุตฺตา ภควตา, อลญฺจ ปน เต ปฏิเสวโต อนฺตรายายา”ติฯ ",
  "ปฺลิ-ตฺวฺ-พิ-ปฺมฺ:๒๑๗ฯ๖": "เอวญฺจ สา สมณุทฺเทสา ภิกฺขุนีหิ วุจฺจมานา ตเถว ปคฺคเณฺหยฺย, สา สมณุทฺเทสา ภิกฺขุนีหิ เอวมสฺส วจนียา: ",
  "ปฺลิ-ตฺวฺ-พิ-ปฺมฺ:๒๑๗ฯ๗": "“อชฺชตคฺเค เต, อเยฺย, สมณุทฺเทเส น เจว โส ภควา สตฺถา อปทิสิตพฺโพ, ",
  "ปฺลิ-ตฺวฺ-พิ-ปฺมฺ:๒๑๗ฯ๘": "ยมฺปิ จญฺญา สมณุทฺเทสา ลภนฺติ ภิกฺขุนีหิ สทฺธึ ทิรตฺตติรตฺตํ สหเสยฺยํ, สาปิ เต นตฺถิ, ",
  "ปฺลิ-ตฺวฺ-พิ-ปฺมฺ:๒๑๗ฯ๙": "จร ปิเร, วินสฺสา”ติฯ ",
  "ปฺลิ-ตฺวฺ-พิ-ปฺมฺ:๒๑๗ฯ๑๐": "ยา ปน ภิกฺขุนี ชานํ ตถานาสิตํ สมณุทฺเทสํ อุปลาเปยฺย วา, อุปฏฺฐาเปยฺย วา, สมฺภุญฺเชยฺย วา, สห วา เสยฺยํ กปฺเปยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๑๘ฯ๐": "ปาจิตฺติย ๑๔๙ฯ สหธมฺมิกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๑๘ฯ๑": "ยา ปน ภิกฺขุนี ภิกฺขุนีหิ สหธมฺมิกํ วุจฺจมานา เอวํ วเทยฺย: “น ตาวาหํ, อเยฺย, เอตสฺมึ สิกฺขาปเท สิกฺขิสฺสามิ, ยาว น อญฺญํ ภิกฺขุนึ พฺยตฺตํ วินยธรํ ปริปุจฺฉามี”ติ, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๑๘ฯ๒": "สิกฺขมานาย, ภิกฺขเว, ภิกฺขุนิยา อญฺญาตพฺพํ ปริปุจฺฉิตพฺพํ ปริปญฺหิตพฺพํ, อยํ ตตฺถ สามีจิฯ ",
  "ปฺลิ-ตฺวฺ-พิ-ปฺมฺ:๒๑๙ฯ๐": "ปาจิตฺติย ๑๕๐ฯ วิเลขนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๑๙ฯ๑": "ยา ปน ภิกฺขุนี ปาติโมกฺเข อุทฺทิสฺสมาเน เอวํ วเทยฺย: “กึ ปนิเมหิ ขุทฺทานุขุทฺทเกหิ สิกฺขาปเทหิ อุทฺทิฏฺเฐหิ, ยาวเทว กุกฺกุจฺจาย วิเหสาย วิเลขาย สํวตฺตนฺตี”ติ, สิกฺขาปทวิวณฺณเก ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๒๐ฯ๐": "ปาจิตฺติย ๑๕๑ฯ โมหนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๒๐ฯ๑": "ยา ปน ภิกฺขุนี อนฺวทฺธมาสํ ปาติโมกฺเข อุทฺทิสฺสมาเน เอวํ วเทยฺย: ",
  "ปฺลิ-ตฺวฺ-พิ-ปฺมฺ:๒๒๐ฯ๒": "“อิทาเนว โข อหํ, อเยฺย, ชานามิ อยมฺปิ กิร ธมฺโม สุตฺตาคโต สุตฺตปริยาปนฺโน อนฺวทฺธมาสํ อุทฺเทสํ อาคจฺฉตี”ติ, ",
  "ปฺลิ-ตฺวฺ-พิ-ปฺมฺ:๒๒๐ฯ๓": "ตญฺเจ ภิกฺขุนึ อญฺญา ภิกฺขุนิโย ชาเนยฺยุํ นิสินฺนปุพฺพํ อิมาย ภิกฺขุนิยา ทฺวตฺติกฺขตฺตุํ ปาติโมกฺเข อุทฺทิสฺสมาเน, โก ปน วาโท ภิโยฺย, น จ ตสฺสา ภิกฺขุนิยา อญฺญาณเกน มุตฺติ อตฺถิ, ยญฺจ ตตฺถ อาปตฺตึ อาปนฺนา, ตญฺจ ยถาธมฺโม กาเรตพฺโพ, อุตฺตริ จสฺสา โมโห อาโรเปตพฺโพ: ",
  "ปฺลิ-ตฺวฺ-พิ-ปฺมฺ:๒๒๐ฯ๔": "“ตสฺสา เต, อเยฺย, อลาภา, ตสฺสา เต ทุลฺลทฺธํ, ยํ ตฺวํ ปาติโมกฺเข อุทฺทิสฺสมาเน น สาธุกํ อฏฺฐึ กตฺวา มนสิ กโรสี”ติ, ",
  "ปฺลิ-ตฺวฺ-พิ-ปฺมฺ:๒๒๐ฯ๕": "อิทํ ตสฺมึ โมหนเก ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๒๑ฯ๐": "ปาจิตฺติย ๑๕๒ฯ ปหารสิกฺขาปทํ ",
  "ปฺลิ-ตฺวฺ-พิ-ปฺมฺ:๒๒๑ฯ๑": "ยา ปน ภิกฺขุนี ภิกฺขุนิยา กุปิตา อนตฺตมนา ปหารํ ทเทยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๒๒ฯ๐": "ปาจิตฺติย ๑๕๓ฯ ตลสตฺติกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๒๒ฯ๑": "ยา ปน ภิกฺขุนี ภิกฺขุนิยา กุปิตา อนตฺตมนา ตลสตฺติกํ อุคฺคิเรยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๒๓ฯ๐": "ปาจิตฺติย ๑๕๔ฯ อมูลกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๒๓ฯ๑": "ยา ปน ภิกฺขุนี ภิกฺขุนึ อมูลเกน สงฺฆาทิเสเสน อนุทฺธํเสยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๒๔ฯ๐": "ปาจิตฺติย ๑๕๕ฯ สญฺจิจฺจสิกฺขาปทํ ",
  "ปฺลิ-ตฺวฺ-พิ-ปฺมฺ:๒๒๔ฯ๑": "ยา ปน ภิกฺขุนี ภิกฺขุนิยา สญฺจิจฺจ กุกฺกุจฺจํ อุปทเหยฺย, “อิติสฺสา มุหุตฺตมฺปิ อผาสุ ภวิสฺสตี”ติ เอตเทว ปจฺจยํ กริตฺวา อนญฺญํ, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๒๕ฯ๐": "ปาจิตฺติย ๑๕๖ฯ อุปสฺสุติ สิกฺขาปทํ ",
  "ปฺลิ-ตฺวฺ-พิ-ปฺมฺ:๒๒๕ฯ๑": "ยา ปน ภิกฺขุนี ภิกฺขุนีนํ ภณฺฑนชาตานํ กลหชาตานํ วิวาทาปนฺนานํ อุปสฺสุตึ ติฏฺเฐยฺย, “ยํ อิมา ภณิสฺสนฺติ, ตํ โสสฺสามี”ติ เอตเทว ปจฺจยํ กริตฺวา อนญฺญํ, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๒๕ฯ๒": "ทิฏฺฐิวคฺโค ปนฺนรสโมฯ ",
  "ปฺลิ-ตฺวฺ-พิ-ปฺมฺ:๒๒๖ฯ๐ฯ๑": "ธมฺมิกวคฺโค ",
  "ปฺลิ-ตฺวฺ-พิ-ปฺมฺ:๒๒๖ฯ๐ฯ๒": "ปาจิตฺติย ๑๕๗ฯ กมฺมปฺปฏิพาหนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๒๖ฯ๑": "ยา ปน ภิกฺขุนี ธมฺมิกานํ กมฺมานํ ฉนฺทํ ทตฺวา ปจฺฉา ขียนธมฺมํ อาปชฺเชยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๒๗ฯ๐": "ปาจิตฺติย ๑๕๘ฯ ฉนฺทํอทตฺวาคมนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๒๗ฯ๑": "ยา ปน ภิกฺขุนี สงฺเฆ วินิจฺฉยกถาย วตฺตมานาย ฉนฺทํ อทตฺวา อุฏฺฐายาสนา ปกฺกเมยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๒๘ฯ๐": "ปาจิตฺติย ๑๕๙ฯ ทุพฺพลสิกฺขาปทํ ",
  "ปฺลิ-ตฺวฺ-พิ-ปฺมฺ:๒๒๘ฯ๑": "ยา ปน ภิกฺขุนี สมคฺเคน สงฺเฆน จีวรํ ทตฺวา ปจฺฉา ขียนธมฺมํ อาปชฺเชยฺย, “ยถาสนฺถุตํ ภิกฺขุนิโย สงฺฆิกํ ลาภํ ปริณาเมนฺตี”ติ, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๒๙ฯ๐": "ปาจิตฺติย ๑๖๐ฯ ปริณามนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๒๙ฯ๑": "ยา ปน ภิกฺขุนี ชานํ สงฺฆิกํ ลาภํ ปริณตํ ปุคฺคลสฺส ปริณาเมยฺย, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๓๐ฯ๐": "ปาจิตฺติย ๑๖๑ฯ รตนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๓๐ฯ๑": "ยา ปน ภิกฺขุนี รตนํ วา รตนสมฺมตํ วา อญฺญตฺร อชฺฌารามา วา อชฺฌาวสถา วา อุคฺคเณฺหยฺย วา อุคฺคณฺหาเปยฺย วา, ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๓๐ฯ๒": "รตนํ วา ปน ภิกฺขุนิยา รตนสมฺมตํ วา อชฺฌาราเม วา อชฺฌาวสเถ วา อุคฺคเหตฺวา วา อุคฺคหาเปตฺวา วา นิกฺขิปิตพฺพํ, “ยสฺส ภวิสฺสติ, โส หริสฺสตี”ติ, อยํ ตตฺถ สามีจิฯ ",
  "ปฺลิ-ตฺวฺ-พิ-ปฺมฺ:๒๓๑ฯ๐": "ปาจิตฺติย ๑๖๒ฯ สูจิฆรสิกฺขาปทํ ",
  "ปฺลิ-ตฺวฺ-พิ-ปฺมฺ:๒๓๑ฯ๑": "ยา ปน ภิกฺขุนี อฏฺฐิมยํ วา ทนฺตมยํ วา วิสาณมยํ วา สูจิฆรํ การาเปยฺย, เภทนกํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๓๒ฯ๐": "ปาจิตฺติย ๑๖๓ฯ มญฺจปีฐสิกฺขาปทํ ",
  "ปฺลิ-ตฺวฺ-พิ-ปฺมฺ:๒๓๒ฯ๑": "นวํ ปน ภิกฺขุนิยา มญฺจํ วา ปีฐํ วา การยมานาย อฏฺฐงฺคุลปาทกํ กาเรตพฺพํ สุคตงฺคุเลน อญฺญตฺร เหฏฺฐิมาย อฏนิยาฯ ตํ อติกฺกาเมนฺติยา เฉทนกํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๓๓ฯ๐": "ปาจิตฺติย ๑๖๔ฯ ตูโลนทฺธสิกฺขาปทํ ",
  "ปฺลิ-ตฺวฺ-พิ-ปฺมฺ:๒๓๓ฯ๑": "ยา ปน ภิกฺขุนี มญฺจํ วา ปีฐํ วา ตูโลนทฺธํ การาเปยฺย, อุทฺทาลนกํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๓๔ฯ๐": "ปาจิตฺติย ๑๖๕ฯ กณฺฑุปฺปฏิจฺฉาทิสิกฺขาปทํ ",
  "ปฺลิ-ตฺวฺ-พิ-ปฺมฺ:๒๓๔ฯ๑": "กณฺฑุปฺปฏิจฺฉาทึ ปน ภิกฺขุนิยา การยมานาย ปมาณิกา กาเรตพฺพา, ตตฺริทํ ปมาณํ, ทีฆโส จตโสฺส วิทตฺถิโย สุคตวิทตฺถิยา, ติริยํ เทฺว วิทตฺถิโยฯ ตํ อติกฺกาเมนฺติยา เฉทนกํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๓๕ฯ๐": "ปาจิตฺติย ๑๖๖ฯ นนฺทสิกฺขาปทํ ",
  "ปฺลิ-ตฺวฺ-พิ-ปฺมฺ:๒๓๕ฯ๑": "ยา ปน ภิกฺขุนี สุคตจีวรปฺปมาณํ จีวรํ การาเปยฺย, อติเรกํ วา, เฉทนกํ ปาจิตฺติยํฯ ",
  "ปฺลิ-ตฺวฺ-พิ-ปฺมฺ:๒๓๕ฯ๒": "ตตฺริทํ สุคตสฺส สุคตจีวรปฺปมาณํ, ทีฆโส นว วิทตฺถิโย สุคตวิทตฺถิยา, ติริยํ ฉ วิทตฺถิโย, อิทํ สุคตสฺส สุคตจีวรปฺปมาณนฺติฯ ",
  "ปฺลิ-ตฺวฺ-พิ-ปฺมฺ:๒๓๕ฯ๓": "ธมฺมิกวคฺโค โสฬสโมฯ ",
  "ปฺลิ-ตฺวฺ-พิ-ปฺมฺ:๒๓๖ฯ๑": "อุทฺทิฏฺฐา โข, อยฺยาโย, ฉสฏฺฐิสตา ปาจิตฺติยา ธมฺมาฯ ",
  "ปฺลิ-ตฺวฺ-พิ-ปฺมฺ:๒๓๖ฯ๒": "ตตฺถายฺยาโย ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๒๓๖ฯ๓": "ทุติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๒๓๖ฯ๔": "ตติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๒๓๖ฯ๕": "ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
  "ปฺลิ-ตฺวฺ-พิ-ปฺมฺ:๒๓๖ฯ๖": "ปาจิตฺติยา นิฏฺฐิตาฯ ",
  "ปฺลิ-ตฺวฺ-พิ-ปฺมฺ:๒๓๗ฯ๐": "ปาฏิเทสนียา ",
  "ปฺลิ-ตฺวฺ-พิ-ปฺมฺ:๒๓๗ฯ๑": "อิเม โข ปนายฺยาโย อฏฺฐ ปาฏิเทสนียา ธมฺมา อุทฺเทสํ อาคจฺฉนฺติฯ ",
  "ปฺลิ-ตฺวฺ-พิ-ปฺมฺ:๒๓๘ฯ๐": "ปาฏิเทสนีย ๑ฯ สปฺปิวิญฺญาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๓๘ฯ๑": "ยา ปน ภิกฺขุนี อคิลานา สปฺปึ วิญฺญาเปตฺวา ภุญฺเชยฺย, ปฏิเทเสตพฺพํ ตาย ภิกฺขุนิยา: ",
  "ปฺลิ-ตฺวฺ-พิ-ปฺมฺ:๒๓๘ฯ๒": "“คารยฺหํ, อเยฺย, ธมฺมํ อาปชฺชึ อสปฺปายํ ปาฏิเทสนียํ, ตํ ปฏิเทเสมี”ติฯ ",
  "ปฺลิ-ตฺวฺ-พิ-ปฺมฺ:๒๓๙ฯ๐": "ปาฏิเทสนีย ๒ฯ เตลวิญฺญาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๓๙ฯ๑": "ยา ปน ภิกฺขุนี อคิลานา เตลํ วิญฺญาเปตฺวา ภุญฺเชยฺย …เป… ",
  "ปฺลิ-ตฺวฺ-พิ-ปฺมฺ:๒๓๙ฯ๒": "ตํ ปฏิเทเสมีติฯ ",
  "ปฺลิ-ตฺวฺ-พิ-ปฺมฺ:๒๔๐ฯ๐": "ปาฏิเทสนีย ๓ฯ มธุวิญฺญาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๔๐ฯ๑": "ยา ปน ภิกฺขุนี อคิลานา มธุํ วิญฺญาเปตฺวา ภุญฺเชยฺย …เป… ",
  "ปฺลิ-ตฺวฺ-พิ-ปฺมฺ:๒๔๐ฯ๒": "ตํ ปฏิเทเสมีติฯ ",
  "ปฺลิ-ตฺวฺ-พิ-ปฺมฺ:๒๔๑ฯ๐": "ปาฏิเทสนีย ๔ฯ ผาณิตวิญฺญาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๔๑ฯ๑": "ยา ปน ภิกฺขุนี อคิลานา ผาณิตํ วิญฺญาเปตฺวา ภุญฺเชยฺย …เป… ",
  "ปฺลิ-ตฺวฺ-พิ-ปฺมฺ:๒๔๑ฯ๒": "ตํ ปฏิเทเสมีติฯ ",
  "ปฺลิ-ตฺวฺ-พิ-ปฺมฺ:๒๔๒ฯ๐": "ปาฏิเทสนีย ๕ฯ มจฺฉวิญฺญาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๔๒ฯ๑": "ยา ปน ภิกฺขุนี อคิลานา มจฺฉํ วิญฺญาเปตฺวา ภุญฺเชยฺย …เป… ",
  "ปฺลิ-ตฺวฺ-พิ-ปฺมฺ:๒๔๒ฯ๒": "ตํ ปฏิเทเสมีติฯ ",
  "ปฺลิ-ตฺวฺ-พิ-ปฺมฺ:๒๔๓ฯ๐": "ปาฏิเทสนีย ๖ฯ มํสวิญฺญาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๔๓ฯ๑": "ยา ปน ภิกฺขุนี อคิลานา มํสํ วิญฺญาเปตฺวา ภุญฺเชยฺย …เป… ",
  "ปฺลิ-ตฺวฺ-พิ-ปฺมฺ:๒๔๓ฯ๒": "ตํ ปฏิเทเสมีติฯ ",
  "ปฺลิ-ตฺวฺ-พิ-ปฺมฺ:๒๔๔ฯ๐": "ปาฏิเทสนีย ๗ฯ ขีรวิญฺญาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๔๔ฯ๑": "ยา ปน ภิกฺขุนี อคิลานา ขีรํ วิญฺญาเปตฺวา ภุญฺเชยฺย …เป… ",
  "ปฺลิ-ตฺวฺ-พิ-ปฺมฺ:๒๔๔ฯ๒": "ตํ ปฏิเทเสมีติฯ ",
  "ปฺลิ-ตฺวฺ-พิ-ปฺมฺ:๒๔๕ฯ๐": "ปาฏิเทสนีย ๘ฯ ทธิวิญฺญาปนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๔๕ฯ๑": "ยา ปน ภิกฺขุนี อคิลานา ทธึ วิญฺญาเปตฺวา ภุญฺเชยฺย, ปฏิเทเสตพฺพํ ตาย ภิกฺขุนิยา: ",
  "ปฺลิ-ตฺวฺ-พิ-ปฺมฺ:๒๔๕ฯ๒": "“คารยฺหํ, อเยฺย, ธมฺมํ อาปชฺชึ อสปฺปายํ ปาฏิเทสนียํ, ตํ ปฏิเทเสมี”ติฯ ",
  "ปฺลิ-ตฺวฺ-พิ-ปฺมฺ:๒๔๖ฯ๑": "อุทฺทิฏฺฐา โข, อยฺยาโย, อฏฺฐ ปาฏิเทสนียา ธมฺมาฯ ",
  "ปฺลิ-ตฺวฺ-พิ-ปฺมฺ:๒๔๖ฯ๒": "ตตฺถายฺยาโย ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๒๔๖ฯ๓": "ทุติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๒๔๖ฯ๔": "ตติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๒๔๖ฯ๕": "ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
  "ปฺลิ-ตฺวฺ-พิ-ปฺมฺ:๒๔๖ฯ๖": "ปาฏิเทสนียา นิฏฺฐิตาฯ ",
  "ปฺลิ-ตฺวฺ-พิ-ปฺมฺ:๒๔๗ฯ๐": "เสขิยา ",
  "ปฺลิ-ตฺวฺ-พิ-ปฺมฺ:๒๔๗ฯ๑": "อิเม โข ปนายฺยาโย, เสขิยา ธมฺมา อุทฺเทสํ อาคจฺฉนฺติฯ ",
  "ปฺลิ-ตฺวฺ-พิ-ปฺมฺ:๒๔๘ฯ๐ฯ๑": "ปริมณฺฑลวคฺโค ",
  "ปฺลิ-ตฺวฺ-พิ-ปฺมฺ:๒๔๘ฯ๐ฯ๒": "เสขิย ๑ฯ ปริมณฺฑลสิกฺขาปทํ ",
  "ปฺลิ-ตฺวฺ-พิ-ปฺมฺ:๒๔๘ฯ๑": "ปริมณฺฑลํ นิวาเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๔๙ฯ๐": "เสขิย ๒ฯ ทุติยปริมณฺฑลสิกฺขาปทํ ",
  "ปฺลิ-ตฺวฺ-พิ-ปฺมฺ:๒๔๙ฯ๑": "ปริมณฺฑลํ ปารุปิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๕๐ฯ๐": "เสขิย ๓ฯ สุปฺปฏิจฺฉนฺนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๕๐ฯ๑": "สุปฺปฏิจฺฉนฺนา อนฺตรฆเร คมิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๕๑ฯ๐": "เสขิย ๔ฯ ทุติยสุปฺปฏิจฺฉนฺนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๕๑ฯ๑": "สุปฺปฏิจฺฉนฺนา อนฺตรฆเร นิสีทิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๕๒ฯ๐": "เสขิย ๕ฯ สุสํวุตสิกฺขาปทํ ",
  "ปฺลิ-ตฺวฺ-พิ-ปฺมฺ:๒๕๒ฯ๑": "สุสํวุตา อนฺตรฆเร คมิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๕๓ฯ๐": "เสขิย ๖ฯ ทุติยสุสํวุตสิกฺขาปทํ ",
  "ปฺลิ-ตฺวฺ-พิ-ปฺมฺ:๒๕๓ฯ๑": "สุสํวุตา อนฺตรฆเร นิสีทิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๕๔ฯ๐": "เสขิย ๗ฯ โอกฺขิตฺตจกฺขุสิกฺขาปทํ ",
  "ปฺลิ-ตฺวฺ-พิ-ปฺมฺ:๒๕๔ฯ๑": "โอกฺขิตฺตจกฺขุนี อนฺตรฆเร คมิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๕๕ฯ๐": "เสขิย ๘ฯ ทุติย-โอกฺขิตฺตจกฺขุสิกฺขาปทํ ",
  "ปฺลิ-ตฺวฺ-พิ-ปฺมฺ:๒๕๕ฯ๑": "โอกฺขิตฺตจกฺขุนี อนฺตรฆเร นิสีทิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๕๖ฯ๐": "เสขิย ๙ฯ อุกฺขิตฺตกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๕๖ฯ๑": "น อุกฺขิตฺตกาย อนฺตรฆเร คมิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๕๗ฯ๐": "เสขิย ๑๐ฯ ทุติย-อุกฺขิตฺตกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๕๗ฯ๑": "น อุกฺขิตฺตกาย อนฺตรฆเร นิสีทิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๕๗ฯ๒": "ปริมณฺฑลวคฺโค ปฐโมฯ ",
  "ปฺลิ-ตฺวฺ-พิ-ปฺมฺ:๒๕๘ฯ๐ฯ๑": "อุชฺชคฺฆิกวคฺโค ",
  "ปฺลิ-ตฺวฺ-พิ-ปฺมฺ:๒๕๘ฯ๐ฯ๒": "เสขิย ๑๑ฯ อุชฺชคฺฆิกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๕๘ฯ๑": "น อุชฺชคฺฆิกาย อนฺตรฆเร คมิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๕๙ฯ๐": "เสขิย ๑๒ฯ ทุติย-อุชฺชคฺฆิกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๕๙ฯ๑": "น อุชฺชคฺฆิกาย อนฺตรฆเร นิสีทิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๖๐ฯ๐": "เสขิย ๑๓ฯ อุจฺจสทฺทสิกฺขาปทํ ",
  "ปฺลิ-ตฺวฺ-พิ-ปฺมฺ:๒๖๐ฯ๑": "อปฺปสทฺทา อนฺตรฆเร คมิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๖๑ฯ๐": "เสขิย ๑๔ฯ ทุติย-อุจฺจสทฺทสิกฺขาปทํ ",
  "ปฺลิ-ตฺวฺ-พิ-ปฺมฺ:๒๖๑ฯ๑": "อปฺปสทฺทา อนฺตรฆเร นิสีทิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๖๒ฯ๐": "เสขิย ๑๕ฯ กายปฺปจาลกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๖๒ฯ๑": "น กายปฺปจาลกํ อนฺตรฆเร คมิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๖๓ฯ๐": "เสขิย ๑๖ฯ ทุติยกายปฺปจาลกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๖๓ฯ๑": "น กายปฺปจาลกํ อนฺตรฆเร นิสีทิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๖๔ฯ๐": "เสขิย ๑๗ฯ พาหุปฺปจาลกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๖๔ฯ๑": "น พาหุปฺปจาลกํ อนฺตรฆเร คมิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๖๕ฯ๐": "เสขิย ๑๘ฯ ทุติยพาหุปฺปจาลกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๖๕ฯ๑": "น พาหุปฺปจาลกํ อนฺตรฆเร นิสีทิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๖๖ฯ๐": "เสขิย ๑๙ฯ สีสปฺปจาลกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๖๖ฯ๑": "น สีสปฺปจาลกํ อนฺตรฆเร คมิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๖๗ฯ๐": "เสขิย ๒๐ฯ ทุติยสีสปฺปจาลกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๖๗ฯ๑": "น สีสปฺปจาลกํ อนฺตรฆเร นิสีทิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๖๗ฯ๒": "อุชฺชคฺฆิกวคฺโค ทุติโยฯ ",
  "ปฺลิ-ตฺวฺ-พิ-ปฺมฺ:๒๖๘ฯ๐ฯ๑": "ขมฺภกตวคฺโค ",
  "ปฺลิ-ตฺวฺ-พิ-ปฺมฺ:๒๖๘ฯ๐ฯ๒": "เสขิย ๒๑ฯ ขมฺภกตสิกฺขาปทํ ",
  "ปฺลิ-ตฺวฺ-พิ-ปฺมฺ:๒๖๘ฯ๑": "น ขมฺภกตา อนฺตรฆเร คมิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๖๙ฯ๐": "เสขิย ๒๒ฯ ทุติยขมฺภกตสิกฺขาปทํ ",
  "ปฺลิ-ตฺวฺ-พิ-ปฺมฺ:๒๖๙ฯ๑": "น ขมฺภกตา อนฺตรฆเร นิสีทิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๗๐ฯ๐": "เสขิย ๒๓ฯ โอคุณฺฐิตสิกฺขาปทํ ",
  "ปฺลิ-ตฺวฺ-พิ-ปฺมฺ:๒๗๐ฯ๑": "น โอคุณฺฐิตา อนฺตรฆเร คมิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๗๑ฯ๐": "เสขิย ๒๔ฯ ทุติย-โอคุณฺฐิตสิกฺขาปทํ ",
  "ปฺลิ-ตฺวฺ-พิ-ปฺมฺ:๒๗๑ฯ๑": "น โอคุณฺฐิตา อนฺตรฆเร นิสีทิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๗๒ฯ๐": "เสขิย ๒๕ฯ อุกฺกุฏิกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๗๒ฯ๑": "น อุกฺกุฏิกาย อนฺตรฆเร คมิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๗๓ฯ๐": "เสขิย ๒๖ฯ ปลฺลตฺถิกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๗๓ฯ๑": "น ปลฺลตฺถิกาย อนฺตรฆเร นิสีทิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๗๔ฯ๐": "เสขิย ๒๗ฯ สกฺกจฺจปฏิคฺคหณสิกฺขาปทํ ",
  "ปฺลิ-ตฺวฺ-พิ-ปฺมฺ:๒๗๔ฯ๑": "สกฺกจฺจํ ปิณฺฑปาตํ ปฏิคฺคเหสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๗๕ฯ๐": "เสขิย ๒๘ฯ ปตฺตสญฺญินีปฏิคฺคหณสิกฺขาปทํ ",
  "ปฺลิ-ตฺวฺ-พิ-ปฺมฺ:๒๗๕ฯ๑": "ปตฺตสญฺญินี ปิณฺฑปาตํ ปฏิคฺคเหสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๗๖ฯ๐": "เสขิย ๒๙ฯ สมสูปกปฏิคฺคหณสิกฺขาปทํ ",
  "ปฺลิ-ตฺวฺ-พิ-ปฺมฺ:๒๗๖ฯ๑": "สมสูปกํ ปิณฺฑปาตํ ปฏิคฺคเหสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๗๗ฯ๐": "เสขิย ๓๐ฯ สมติตฺติกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๗๗ฯ๑": "สมติตฺติกํ ปิณฺฑปาตํ ปฏิคฺคเหสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๗๗ฯ๒": "ขมฺภกตวคฺโค ตติโยฯ ",
  "ปฺลิ-ตฺวฺ-พิ-ปฺมฺ:๒๗๘ฯ๐ฯ๑": "สกฺกจฺจวคฺโค ",
  "ปฺลิ-ตฺวฺ-พิ-ปฺมฺ:๒๗๘ฯ๐ฯ๒": "เสขิย ๓๑ฯ สกฺกจฺจภุญฺชนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๗๘ฯ๑": "สกฺกจฺจํ ปิณฺฑปาตํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๗๙ฯ๐": "เสขิย ๓๒ฯ ปตฺตสญฺญินีภุญฺชนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๗๙ฯ๑": "ปตฺตสญฺญินี ปิณฺฑปาตํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๘๐ฯ๐": "เสขิย ๓๓ฯ สปทานสิกฺขาปทํ ",
  "ปฺลิ-ตฺวฺ-พิ-ปฺมฺ:๒๘๐ฯ๑": "สปทานํ ปิณฺฑปาตํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๘๑ฯ๐": "เสขิย ๓๔ฯ สมสูปกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๘๑ฯ๑": "สมสูปกํ ปิณฺฑปาตํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๘๒ฯ๐": "เสขิย ๓๕ฯ น ถูปกตสิกฺขาปทํ ",
  "ปฺลิ-ตฺวฺ-พิ-ปฺมฺ:๒๘๒ฯ๑": "น ถูปกโต โอมทฺทิตฺวา ปิณฺฑปาตํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๘๓ฯ๐": "เสขิย ๓๖ฯ โอทนปฺปฏิจฺฉาทนสิกฺขาปทํ ",
  "ปฺลิ-ตฺวฺ-พิ-ปฺมฺ:๒๘๓ฯ๑": "น สูปํ วา พฺยญฺชนํ วา โอทเนน ปฏิจฺฉาเทสฺสามิ ภิโยฺยกมฺยตํ อุปาทายาติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๘๔ฯ๐": "เสขิย ๓๗ฯ สูโปทนวิญฺญตฺติสิกฺขาปทํ ",
  "ปฺลิ-ตฺวฺ-พิ-ปฺมฺ:๒๘๔ฯ๑": "น สูปํ วา โอทนํ วา อคิลานา อตฺตโน อตฺถาย วิญฺญาเปตฺวา ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๘๕ฯ๐": "เสขิย ๓๘ฯ อุชฺฌานสญฺญินีสิกฺขาปทํ ",
  "ปฺลิ-ตฺวฺ-พิ-ปฺมฺ:๒๘๕ฯ๑": "น อุชฺฌานสญฺญินี ปเรสํ ปตฺตํ โอโลเกสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๘๖ฯ๐": "เสขิย ๓๙ฯ กพฬสิกฺขาปทํ ",
  "ปฺลิ-ตฺวฺ-พิ-ปฺมฺ:๒๘๖ฯ๑": "นาติมหนฺตํ กพฬํ กริสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๘๗ฯ๐": "เสขิย ๔๐ฯ อาโลปสิกฺขาปทํ ",
  "ปฺลิ-ตฺวฺ-พิ-ปฺมฺ:๒๘๗ฯ๑": "ปริมณฺฑลํ อาโลปํ กริสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๘๗ฯ๒": "สกฺกจฺจวคฺโค จตุตฺโถฯ ",
  "ปฺลิ-ตฺวฺ-พิ-ปฺมฺ:๒๘๘ฯ๐ฯ๑": "กพฬวคฺโค ",
  "ปฺลิ-ตฺวฺ-พิ-ปฺมฺ:๒๘๘ฯ๐ฯ๒": "เสขิย ๔๑ฯ อนาหฏสิกฺขาปทํ ",
  "ปฺลิ-ตฺวฺ-พิ-ปฺมฺ:๒๘๘ฯ๑": "น อนาหเฏ กพเฬ มุขทฺวารํ วิวริสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๘๙ฯ๐": "เสขิย ๔๒ฯ ภุญฺชมานสิกฺขาปทํ ",
  "ปฺลิ-ตฺวฺ-พิ-ปฺมฺ:๒๘๙ฯ๑": "น ภุญฺชมานา สพฺพหตฺถํ มุเข ปกฺขิปิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๙๐ฯ๐": "เสขิย ๔๓ฯ สกพฬสิกฺขาปทํ ",
  "ปฺลิ-ตฺวฺ-พิ-ปฺมฺ:๒๙๐ฯ๑": "น สกพเฬน มุเขน พฺยาหริสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๙๑ฯ๐": "เสขิย ๔๔ฯ ปิณฺฑุกฺเขปกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๙๑ฯ๑": "น ปิณฺฑุกฺเขปกํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๙๒ฯ๐": "เสขิย ๔๕ฯ กพฬาวจฺเฉทกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๙๒ฯ๑": "น กพฬาวจฺเฉทกํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๙๓ฯ๐": "เสขิย ๔๖ฯ อวคณฺฑการกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๙๓ฯ๑": "น อวคณฺฑการกํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๙๔ฯ๐": "เสขิย ๔๗ฯ หตฺถนิทฺธุนกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๙๔ฯ๑": "น หตฺถนิทฺธุนกํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๙๕ฯ๐": "เสขิย ๔๘ฯ สิตฺถาวการกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๙๕ฯ๑": "น สิตฺถาวการกํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๙๖ฯ๐": "เสขิย ๔๙ฯ ชิวฺหานิจฺฉารกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๙๖ฯ๑": "น ชิวฺหานิจฺฉารกํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๙๗ฯ๐": "เสขิย ๕๐ฯ จปุจปุการกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๙๗ฯ๑": "น จปุจปุการกํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๙๗ฯ๒": "กพฬวคฺโค ปญฺจโมฯ ",
  "ปฺลิ-ตฺวฺ-พิ-ปฺมฺ:๒๙๘ฯ๐ฯ๑": "สุรุสุรุวคฺโค ",
  "ปฺลิ-ตฺวฺ-พิ-ปฺมฺ:๒๙๘ฯ๐ฯ๒": "เสขิย ๕๑ฯ สุรุสุรุการกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๙๘ฯ๑": "น สุรุสุรุการกํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๒๙๙ฯ๐": "เสขิย ๕๒ฯ หตฺถนิเลฺลหกสิกฺขาปทํ ",
  "ปฺลิ-ตฺวฺ-พิ-ปฺมฺ:๒๙๙ฯ๑": "น หตฺถนิเลฺลหกํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๐๐ฯ๐": "เสขิย ๕๓ฯ ปตฺตนิเลฺลหกสิกฺขาปทํ ",
  "ปฺลิ-ตฺวฺ-พิ-ปฺมฺ:๓๐๐ฯ๑": "น ปตฺตนิเลฺลหกํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๐๑ฯ๐": "เสขิย ๕๔ฯ โอฏฺฐนิเลฺลหกสิกฺขาปทํ ",
  "ปฺลิ-ตฺวฺ-พิ-ปฺมฺ:๓๐๑ฯ๑": "น โอฏฺฐนิเลฺลหกํ ภุญฺชิสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๐๒ฯ๐": "เสขิย ๕๕ฯ สามิสสิกฺขาปทํ ",
  "ปฺลิ-ตฺวฺ-พิ-ปฺมฺ:๓๐๒ฯ๑": "น สามิเสน หตฺเถน ปานียถาลกํ ปฏิคฺคเหสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๐๓ฯ๐": "เสขิย ๕๖ฯ สสิตฺถกสิกฺขาปทํ ",
  "ปฺลิ-ตฺวฺ-พิ-ปฺมฺ:๓๐๓ฯ๑": "น สสิตฺถกํ ปตฺตโธวนํ อนฺตรฆเร ฉฑฺเฑสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๐๔ฯ๐": "เสขิย ๕๗ฯ ฉตฺตปาณิสิกฺขาปทํ ",
  "ปฺลิ-ตฺวฺ-พิ-ปฺมฺ:๓๐๔ฯ๑": "น ฉตฺตปาณิสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๐๕ฯ๐": "เสขิย ๕๘ฯ ทณฺฑปาณิสิกฺขาปทํ ",
  "ปฺลิ-ตฺวฺ-พิ-ปฺมฺ:๓๐๕ฯ๑": "น ทณฺฑปาณิสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๐๖ฯ๐": "เสขิย ๕๙ฯ สตฺถปาณิสิกฺขาปทํ ",
  "ปฺลิ-ตฺวฺ-พิ-ปฺมฺ:๓๐๖ฯ๑": "น สตฺถปาณิสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๐๗ฯ๐": "เสขิย ๖๐ฯ อาวุธปาณิสิกฺขาปทํ ",
  "ปฺลิ-ตฺวฺ-พิ-ปฺมฺ:๓๐๗ฯ๑": "น อาวุธปาณิสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๐๗ฯ๒": "สุรุสุรุวคฺโค ฉฏฺโฐฯ ",
  "ปฺลิ-ตฺวฺ-พิ-ปฺมฺ:๓๐๘ฯ๐ฯ๑": "ปาทุกวคฺโค ",
  "ปฺลิ-ตฺวฺ-พิ-ปฺมฺ:๓๐๘ฯ๐ฯ๒": "เสขิย ๖๑ฯ ปาทุกสิกฺขาปทํ ",
  "ปฺลิ-ตฺวฺ-พิ-ปฺมฺ:๓๐๘ฯ๑": "น ปาทุการุฬฺหสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๐๙ฯ๐": "เสขิย ๖๒ฯ อุปาหนสิกฺขาปทํ ",
  "ปฺลิ-ตฺวฺ-พิ-ปฺมฺ:๓๐๙ฯ๑": "น อุปาหนารุฬฺหสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๑๐ฯ๐": "เสขิย ๖๓ฯ ยานสิกฺขาปทํ ",
  "ปฺลิ-ตฺวฺ-พิ-ปฺมฺ:๓๑๐ฯ๑": "น ยานคตสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๑๑ฯ๐": "เสขิย ๖๔ฯ สยนสิกฺขาปทํ ",
  "ปฺลิ-ตฺวฺ-พิ-ปฺมฺ:๓๑๑ฯ๑": "น สยนคตสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๑๒ฯ๐": "เสขิย ๖๕ฯ ปลฺลตฺถิกสิกฺขาปทํ ",
  "ปฺลิ-ตฺวฺ-พิ-ปฺมฺ:๓๑๒ฯ๑": "น ปลฺลตฺถิกาย นิสินฺนสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๑๓ฯ๐": "เสขิย ๖๖ฯ เวฐิตสิกฺขาปทํ ",
  "ปฺลิ-ตฺวฺ-พิ-ปฺมฺ:๓๑๓ฯ๑": "น เวฐิตสีสสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๑๔ฯ๐": "เสขิย ๖๗ฯ โอคุณฺฐิตสิกฺขาปทํ ",
  "ปฺลิ-ตฺวฺ-พิ-ปฺมฺ:๓๑๔ฯ๑": "น โอคุณฺฐิตสีสสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๑๕ฯ๐": "เสขิย ๖๘ฯ ฉมาสิกฺขาปทํ ",
  "ปฺลิ-ตฺวฺ-พิ-ปฺมฺ:๓๑๕ฯ๑": "น ฉมายํ นิสีทิตฺวา อาสเน นิสินฺนสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๑๖ฯ๐": "เสขิย ๖๙ฯ นีจาสนสิกฺขาปทํ ",
  "ปฺลิ-ตฺวฺ-พิ-ปฺมฺ:๓๑๖ฯ๑": "น นีเจ อาสเน นิสีทิตฺวา อุจฺเจ อาสเน นิสินฺนสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๑๗ฯ๐": "เสขิย ๗๐ฯ ฐิตาสิกฺขาปทํ ",
  "ปฺลิ-ตฺวฺ-พิ-ปฺมฺ:๓๑๗ฯ๑": "น ฐิตา นิสินฺนสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๑๘ฯ๐": "เสขิย ๗๑ฯ ปจฺฉโตคจฺฉนฺตีสิกฺขาปทํ ",
  "ปฺลิ-ตฺวฺ-พิ-ปฺมฺ:๓๑๘ฯ๑": "น ปจฺฉโต คจฺฉนฺตี ปุรโต คจฺฉนฺตสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๑๙ฯ๐": "เสขิย ๗๒ฯ อุปฺปเถนคจฺฉนฺตีสิกฺขาปทํ ",
  "ปฺลิ-ตฺวฺ-พิ-ปฺมฺ:๓๑๙ฯ๑": "น อุปฺปเถน คจฺฉนฺตี ปเถน คจฺฉนฺตสฺส อคิลานสฺส ธมฺมํ เทเสสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๒๐ฯ๐": "เสขิย ๗๓ฯ ฐิตาอุจฺจารสิกฺขาปทํ ",
  "ปฺลิ-ตฺวฺ-พิ-ปฺมฺ:๓๒๐ฯ๑": "น ฐิตา อคิลานา อุจฺจารํ วา ปสฺสาวํ วา กริสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๒๑ฯ๐": "เสขิย ๗๔ฯ หริเตอุจฺจารสิกฺขาปทํ ",
  "ปฺลิ-ตฺวฺ-พิ-ปฺมฺ:๓๒๑ฯ๑": "น หริเต อคิลานา อุจฺจารํ วา ปสฺสาวํ วา เขฬํ วา กริสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๒๒ฯ๐": "เสขิย ๗๕ฯ อุทเกอุจฺจารสิกฺขาปทํ ",
  "ปฺลิ-ตฺวฺ-พิ-ปฺมฺ:๓๒๒ฯ๑": "น อุทเก อคิลานา อุจฺจารํ วา ปสฺสาวํ วา เขฬํ วา กริสฺสามีติ สิกฺขา กรณียาฯ ",
  "ปฺลิ-ตฺวฺ-พิ-ปฺมฺ:๓๒๒ฯ๒": "ปาทุกวคฺโค สตฺตโมฯ ",
  "ปฺลิ-ตฺวฺ-พิ-ปฺมฺ:๓๒๓ฯ๑": "อุทฺทิฏฺฐา โข, อยฺยาโย, เสขิยา ธมฺมาฯ ",
  "ปฺลิ-ตฺวฺ-พิ-ปฺมฺ:๓๒๓ฯ๒": "ตตฺถายฺยาโย ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๓๒๓ฯ๓": "ทุติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๓๒๓ฯ๔": "ตติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๓๒๓ฯ๕": "ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
  "ปฺลิ-ตฺวฺ-พิ-ปฺมฺ:๓๒๓ฯ๖": "เสขิยา นิฏฺฐิตาฯ ",
  "ปฺลิ-ตฺวฺ-พิ-ปฺมฺ:๓๒๔ฯ๐": "อธิกรณสมถา ",
  "ปฺลิ-ตฺวฺ-พิ-ปฺมฺ:๓๒๔ฯ๑": "อิเม โข ปนายฺยาโย, สตฺต อธิกรณสมถา ธมฺมา อุทฺเทสํ อาคจฺฉนฺติฯ ",
  "ปฺลิ-ตฺวฺ-พิ-ปฺมฺ:๓๒๕ฯ๐": "อธิกรณสมถ ๑ ",
  "ปฺลิ-ตฺวฺ-พิ-ปฺมฺ:๓๒๕ฯ๑": "สมฺมุขาวินโย ทาตพฺโพฯ ",
  "ปฺลิ-ตฺวฺ-พิ-ปฺมฺ:๓๒๖ฯ๐": "อธิกรณสมถ ๒ ",
  "ปฺลิ-ตฺวฺ-พิ-ปฺมฺ:๓๒๖ฯ๑": "สติวินโย ทาตพฺโพฯ ",
  "ปฺลิ-ตฺวฺ-พิ-ปฺมฺ:๓๒๗ฯ๐": "อธิกรณสมถ ๓ ",
  "ปฺลิ-ตฺวฺ-พิ-ปฺมฺ:๓๒๗ฯ๑": "อมูฬฺหวินโย ทาตพฺโพฯ ",
  "ปฺลิ-ตฺวฺ-พิ-ปฺมฺ:๓๒๘ฯ๐": "อธิกรณสมถ ๔ ",
  "ปฺลิ-ตฺวฺ-พิ-ปฺมฺ:๓๒๘ฯ๑": "ปฏิญฺญาย กาเรตพฺพํฯ ",
  "ปฺลิ-ตฺวฺ-พิ-ปฺมฺ:๓๒๙ฯ๐": "อธิกรณสมถ ๕ ",
  "ปฺลิ-ตฺวฺ-พิ-ปฺมฺ:๓๒๙ฯ๑": "เยภุยฺยสิกาฯ ",
  "ปฺลิ-ตฺวฺ-พิ-ปฺมฺ:๓๓๐ฯ๐": "อธิกรณสมถ ๖ ",
  "ปฺลิ-ตฺวฺ-พิ-ปฺมฺ:๓๓๐ฯ๑": "ตสฺสปาปิยสิกาฯ ",
  "ปฺลิ-ตฺวฺ-พิ-ปฺมฺ:๓๓๑ฯ๐": "อธิกรณสมถ ๗ ",
  "ปฺลิ-ตฺวฺ-พิ-ปฺมฺ:๓๓๑ฯ๑": "ติณวตฺถารโกติฯ ",
  "ปฺลิ-ตฺวฺ-พิ-ปฺมฺ:๓๓๒ฯ๑": "อุทฺทิฏฺฐา โข อยฺยาโย สตฺต อธิกรณสมถา ธมฺมาฯ ",
  "ปฺลิ-ตฺวฺ-พิ-ปฺมฺ:๓๓๒ฯ๒": "ตตฺถายฺยาโย ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๓๓๒ฯ๓": "ทุติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๓๓๒ฯ๔": "ตติยมฺปิ ปุจฺฉามิ, กจฺจิตฺถ ปริสุทฺธา, ",
  "ปฺลิ-ตฺวฺ-พิ-ปฺมฺ:๓๓๒ฯ๕": "ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
  "ปฺลิ-ตฺวฺ-พิ-ปฺมฺ:๓๓๒ฯ๖": "อธิกรณสมถา นิฏฺฐิตาฯ ",
  "ปฺลิ-ตฺวฺ-พิ-ปฺมฺ:๓๓๓ฯ๑": "อุทฺทิฏฺฐํ โข อยฺยาโย นิทานํ ",
  "ปฺลิ-ตฺวฺ-พิ-ปฺมฺ:๓๓๓ฯ๒": "อุทฺทิฏฺฐา อฏฺฐ ปาราชิกา ธมฺมา, ",
  "ปฺลิ-ตฺวฺ-พิ-ปฺมฺ:๓๓๓ฯ๓": "อุทฺทิฏฺฐา สตฺตรส สงฺฆาทิเสสา ธมฺมา, ",
  "ปฺลิ-ตฺวฺ-พิ-ปฺมฺ:๓๓๓ฯ๔": "อุทฺทิฏฺฐา ตึส นิสฺสคฺคิยา ปาจิตฺติยา ธมฺมา, ",
  "ปฺลิ-ตฺวฺ-พิ-ปฺมฺ:๓๓๓ฯ๕": "อุทฺทิฏฺฐา ฉสฏฺฐิ สตา ปาจิตฺติยา ธมฺมา, ",
  "ปฺลิ-ตฺวฺ-พิ-ปฺมฺ:๓๓๓ฯ๖": "อุทฺทิฏฺฐา อฏฺฐ ปาฏิเทสนียา ธมฺมา, ",
  "ปฺลิ-ตฺวฺ-พิ-ปฺมฺ:๓๓๓ฯ๗": "อุทฺทิฏฺฐา เสขิยา ธมฺมา, ",
  "ปฺลิ-ตฺวฺ-พิ-ปฺมฺ:๓๓๓ฯ๘": "อุทฺทิฏฺฐา สตฺต อธิกรณสมถา ธมฺมาฯ ",
  "ปฺลิ-ตฺวฺ-พิ-ปฺมฺ:๓๓๓ฯ๙": "เอตฺตกํ ตสฺส ภควโต สุตฺตาคตํ สุตฺตปริยาปนฺนํ อนฺวทฺธมาสํ อุทฺเทสํ อาคจฺฉติฯ ",
  "ปฺลิ-ตฺวฺ-พิ-ปฺมฺ:๓๓๓ฯ๑๐": "ตตฺถ สพฺพาเหว สมคฺคาหิ สมฺโมทมานาหิ อวิวทมานาหิ สิกฺขิตพฺพนฺติฯ ",
  "ปฺลิ-ตฺวฺ-พิ-ปฺมฺ:๓๓๓ฯ๑๑": "วิตฺถารุทฺเทโส จตุตฺโถฯ ",
  "ปฺลิ-ตฺวฺ-พิ-ปฺมฺ:๓๓๓ฯ๑๒": "ภิกฺขุนิปาติโมกฺขํ นิฏฺฐิตํฯ ",
  "ปฺลิ-ตฺวฺ-พิ-ปฺมฺ:๓๓๓ฯ๑๓": "นโม ตสฺส ภควโต อรหโต สมฺมาสมฺพุทฺธสฺส "
}
