{
  "ปฺลิ-ตฺวฺ-พุ-วฺพฺ-นฺปฺ๒๒:๐ฯ๑": "เถรวาท วินย ",
  "ปฺลิ-ตฺวฺ-พุ-วฺพฺ-นฺปฺ๒๒:๐ฯ๒": "มหาวิภงฺค ",
  "ปฺลิ-ตฺวฺ-พุ-วฺพฺ-นฺปฺ๒๒:๐ฯ๓": "นิสฺสคฺคิยกณฺฑ ",
  "ปฺลิ-ตฺวฺ-พุ-วฺพฺ-นฺปฺ๒๒:๐ฯ๔": "ปตฺตวคฺค ",
  "ปฺลิ-ตฺวฺ-พุ-วฺพฺ-นฺปฺ๒๒:๐ฯ๕": "๒๒ฯ อูนปญฺจพนฺธนสิกฺขาปท ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๑": "เตน สมเยน พุทฺโธ ภควา สกฺเกสุ วิหรติ กปิลวตฺถุสฺมึ นิโคฺรธาราเมฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๒": "เตน โข ปน สมเยน อญฺญตเรน กุมฺภกาเรน ภิกฺขู ปวาริตา โหนฺติ—",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๓": "“เยสํ อยฺยานํ ปตฺเตน อตฺโถ อหํ ปตฺเตนา”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๔": "เตน โข ปน สมเยน ภิกฺขู น มตฺตํ ชานิตฺวา พหู ปตฺเต วิญฺญาเปนฺติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๕": "เยสํ ขุทฺทกา ปตฺตา เต มหนฺเต ปตฺเต วิญฺญาเปนฺติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๖": "เยสํ มหนฺตา ปตฺตา เต ขุทฺทเก ปตฺเต วิญฺญาเปนฺติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๗": "อถ โข โส กุมฺภกาโร ภิกฺขูนํ พหู ปตฺเต กโรนฺโต น สกฺโกติ อญฺญํ วิกฺกายิกํ ภณฺฑํ กาตุํ, ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๘": "อตฺตนาปิ น ยาเปติ, ปุตฺตทาราปิสฺส กิลมนฺติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๙": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๑๐": "“กถญฺหิ นาม สมณา สกฺยปุตฺติยา น มตฺตํ ชานิตฺวา พหู ปตฺเต วิญฺญาเปสฺสนฺติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๑๑": "อยํ อิเมสํ พหู ปตฺเต กโรนฺโต น สกฺโกติ อญฺญํ วิกฺกายิกํ ภณฺฑํ กาตุํ, ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๑๒": "อตฺตนาปิ น ยาเปติ, ปุตฺตทาราปิสฺส กิลมนฺตี”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๑๓": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๑๔": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๑๕": "“กถญฺหิ นาม ภิกฺขู น มตฺตํ ชานิตฺวา พหู ปตฺเต วิญฺญาเปสฺสนฺตี”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๑๖": "อถ โข เต ภิกฺขู เต อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๑๗": "สจฺจํ กิร, ภิกฺขเว, ภิกฺขู น มตฺตํ ชานิตฺวา พหู ปตฺเต วิญฺญาเปนฺตีติ? ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๑๘": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๑๙": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๒๐": "กถญฺหิ นาม เต, ภิกฺขเว, โมฆปุริสา น มตฺตํ ชานิตฺวา พหู ปตฺเต วิญฺญาเปสฺสนฺติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๒๑": "เนตํ, ภิกฺขเว, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๒๒": "วิครหิตฺวา ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๑ฯ๒๓": "“น, ภิกฺขเว, ปตฺโต วิญฺญาเปตพฺโพฯ โย วิญฺญาเปยฺย, อาปตฺติ ทุกฺกฏสฺสา”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๒ฯ๑": "เตน โข ปน สมเยน อญฺญตรสฺส ภิกฺขุโน ปตฺโต ภินฺโน โหติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๒ฯ๒": "อถ โข โส ภิกฺขุ—“ภควตา ปฏิกฺขิตฺตํ ปตฺตํ วิญฺญาเปตุนฺ”ติ กุกฺกุจฺจายนฺโต น วิญฺญาเปติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๒ฯ๓": "หตฺเถสุ ปิณฺฑาย จรติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๒ฯ๔": "มนุสฺสา อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๒ฯ๕": "“กถญฺหิ นาม สมณา สกฺยปุตฺติยา หตฺเถสุ ปิณฺฑาย จริสฺสนฺติ, เสยฺยถาปิ ติตฺถิยา”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๒ฯ๖": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๒ฯ๗": "อถ โข เต ภิกฺขู ภควโต เอตมตฺถํ อาโรเจสุํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๒ฯ๘": "อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๒ฯ๙": "“อนุชานามิ, ภิกฺขเว, นฏฺฐปตฺตสฺส วา ภินฺนปตฺตสฺส วา ปตฺตํ วิญฺญาเปตุนฺ”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๑": "เตน โข ปน สมเยน ฉพฺพคฺคิยา ภิกฺขู—“ภควตา อนุญฺญาตํ นฏฺฐปตฺตสฺส วา ภินฺนปตฺตสฺส วา ปตฺตํ วิญฺญาเปตุนฺ”ติ อปฺปมตฺตเกนปิ ภินฺเนน อปฺปมตฺตเกนปิ ขณฺเฑน วิลิขิตมตฺเตนปิ พหู ปตฺเต วิญฺญาเปนฺติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๒": "อถ โข โส กุมฺภกาโร ภิกฺขูนํ ตเถว พหู ปตฺเต กโรนฺโต น สกฺโกติ อญฺญํ วิกฺกายิกํ ภณฺฑํ กาตุํ, ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๓": "อตฺตนาปิ น ยาเปติ, ปุตฺตทาราปิสฺส กิลมนฺติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๔": "มนุสฺสา ตเถว อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๕": "“กถญฺหิ นาม สมณา สกฺยปุตฺติยา น มตฺตํ ชานิตฺวา พหู ปตฺเต วิญฺญาเปสฺสนฺติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๖": "อยํ อิเมสํ พหู ปตฺเต กโรนฺโต น สกฺโกติ อญฺญํ วิกฺกายิกํ ภณฺฑํ กาตุํ, อตฺตนาปิ น ยาเปติ, ปุตฺตทาราปิสฺส กิลมนฺตี”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๗": "อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๘": "เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๙": "“กถญฺหิ นาม ฉพฺพคฺคิยา ภิกฺขู อปฺปมตฺตเกนปิ ภินฺเนน อปฺปมตฺตเกนปิ ขณฺเฑน วิลิขิตมตฺเตนปิ พหู ปตฺเต วิญฺญาเปสฺสนฺตี”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๑๐": "อถ โข เต ภิกฺขู ฉพฺพคฺคิเย ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๑๑": "“สจฺจํ กิร ตุเมฺห, ภิกฺขเว, อปฺปมตฺตเกนปิ ภินฺเนน อปฺปมตฺตเกนปิ ขณฺเฑน วิลิขิตมตฺเตนปิ พหู ปตฺเต วิญฺญาเปถา”ติ? ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๑๒": "“สจฺจํ, ภควา”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๑๓": "วิครหิ พุทฺโธ ภควา …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๑๔": "กถญฺหิ นาม ตุเมฺห, โมฆปุริสา, อปฺปมตฺตเกนปิ ภินฺเนน อปฺปมตฺตเกนปิ ขณฺเฑน วิลิขิตมตฺเตนปิ พหู ปตฺเต วิญฺญาเปสฺสถฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๑๕": "เนตํ, โมฆปุริสา, อปฺปสนฺนานํ วา ปสาทาย …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๑๖": "เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๑๗ฯ๑": "“โย ปน ภิกฺขุ อูนปญฺจพนฺธเนน ปตฺเตน อญฺญํ นวํ ปตฺตํ เจตาเปยฺย, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๑๘": "เตน ภิกฺขุนา โส ปตฺโต ภิกฺขุปริสาย นิสฺสชฺชิตพฺโพฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๑๙": "โย จ ตสฺสา ภิกฺขุปริสาย ปตฺตปริยนฺโต โส ตสฺส ภิกฺขุโน ปทาตพฺโพ— ‘อยํ เต, ภิกฺขุ, ปตฺโต ยาว เภทนาย ธาเรตพฺโพ’ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๑ฯ๓ฯ๒๐": "อยํ ตตฺถ สามีจี”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๑": "โย ปนาติ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๒": "โย ยาทิโส …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๓": "ภิกฺขูติ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๔": "…เป… อยํ อิมสฺมึ อตฺเถ อธิปฺเปโต ภิกฺขูติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๕": "อูนปญฺจพนฺธโน นาม ปตฺโต ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๖": "อพนฺธโน วา เอกพนฺธโน วา ทฺวิพนฺธโน วา ติพนฺธโน วา จตุพนฺธโน วาฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๗": "อพนฺธโนกาโส นาม ปตฺโต ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๘": "ยสฺส ทฺวงฺคุลา ราชิ น โหติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๙": "พนฺธโนกาโส นาม ปตฺโต ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๑๐": "ยสฺส ทฺวงฺคุลา ราชิ โหติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๑๑": "นโว นาม ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๑๒": "ปตฺโต วิญฺญตฺตึ อุปาทาย วุจฺจติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๑๓": "เจตาเปยฺยาติ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๑๔": "วิญฺญาเปติ, ปโยเค ทุกฺกฏํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๑๕": "ปฏิลาเภน นิสฺสคฺคิโย โหติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๑๖": "สงฺฆมชฺเฌ นิสฺสชฺชิตพฺโพฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๑๗": "สพฺเพเหว อธิฏฺฐิตปตฺตํ คเหตฺวา สนฺนิปติตพฺพํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๑๘": "น ลามโก ปตฺโต อธิฏฺฐาตพฺโพ—",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๑๙": "“มหคฺฆํ ปตฺตํ คเหสฺสามี”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๒๐": "สเจ ลามกํ ปตฺตํ อธิฏฺเฐติ— “มหคฺฆํ ปตฺตํ คเหสฺสามี”ติ, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๒๑": "เอวญฺจ ปน, ภิกฺขเว, นิสฺสชฺชิตพฺโพฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๒๒": "เตน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๒๓": "“อยํ เม, ภนฺเต, ปตฺโต อูนปญฺจพนฺธเนน ปตฺเตน เจตาปิโต นิสฺสคฺคิโยฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๒๔": "อิมาหํ สงฺฆสฺส นิสฺสชฺชามี”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๒๕": "นิสฺสชฺชิตฺวา อาปตฺติ เทเสตพฺพาฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๒๖": "พฺยตฺเตน ภิกฺขุนา ปฏิพเลน อาปตฺติ ปฏิคฺคเหตพฺพาฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๒๗": "ปญฺจหงฺเคหิ สมนฺนาคโต ภิกฺขุ ปตฺตคฺคาหาปโก สมฺมนฺนิตพฺโพ—",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๒๘": "โย น ฉนฺทาคตึ คจฺเฉยฺย, น โทสาคตึ คจฺเฉยฺย, น โมหาคตึ คจฺเฉยฺย, น ภยาคตึ คจฺเฉยฺย, คาหิตาคาหิตญฺจ ชาเนยฺยฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๒๙": "“เอวญฺจ ปน, ภิกฺขเว, สมฺมนฺนิตพฺโพฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๓๐": "ปฐมํ ภิกฺขุ ยาจิตพฺโพฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๓๑": "ยาจิตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๓๒": "‘สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๓๓": "ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุํ ปตฺตคฺคาหาปกํ สมฺมนฺเนยฺยฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๓๔": "เอสา ญตฺติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๓๕": "สุณาตุ เม, ภนฺเต, สงฺโฆฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๓๖": "สงฺโฆ อิตฺถนฺนามํ ภิกฺขุํ ปตฺตคฺคาหาปกํ สมฺมนฺนติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๓๗": "ยสฺสายสฺมโต ขมติ อิตฺถนฺนามสฺส ภิกฺขุโน ปตฺตคฺคาหาปกสฺส สมฺมุติ, โส ตุณฺหสฺส; ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๓๘": "ยสฺส นกฺขมติ, โส ภาเสยฺยฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๓๙": "สมฺมโต สงฺเฆน อิตฺถนฺนาโม ภิกฺขุ ปตฺตคฺคาหาปโกฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๔๐": "ขมติ สงฺฆสฺส, ตสฺมา ตุณฺหี, ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๔๑": "เอวเมตํ ธารยามี’”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๔๒": "เตน สมฺมเตน ภิกฺขุนา ปตฺโต คาเหตพฺโพฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๔๓": "เถโร วตฺตพฺโพ—",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๔๔": "“คณฺหาตุ, ภนฺเต, เถโร ปตฺตนฺ”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๔๕": "สเจ เถโร คณฺหาติ, เถรสฺส ปตฺโต ทุติยสฺส คาเหตพฺโพฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๔๖": "น จ ตสฺส อนุทฺทยตาย น คเหตพฺโพฯ โย น คเณฺหยฺย, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๔๗": "อปตฺตกสฺส น คาเหตพฺโพฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๔๘": "เอเตเนว อุปาเยน ยาว สงฺฆนวกา คาเหตพฺโพฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๔๙": "โย จ ตสฺสา ภิกฺขุปริสาย ปตฺตปริยนฺโต, โส ตสฺส ภิกฺขุโน ปทาตพฺโพ— “อยํ เต, ภิกฺขุ, ปตฺโต ยาว เภทนาย ธาเรตพฺโพ”ติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๕๐": "เตน ภิกฺขุนา โส ปตฺโต น อเทเส นิกฺขิปิตพฺโพ, น อโภเคน ภุญฺชิตพฺโพ, น วิสฺสชฺเชตพฺโพ— “กถายํ ปตฺโต นเสฺสยฺย วา วินเสฺสยฺย วา ภิชฺเชยฺย วา”ติ? ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๕๑": "สเจ อเทเส วา นิกฺขิปติ อโภเคน วา ภุญฺชติ วิสฺสชฺเชติ วา, อาปตฺติ ทุกฺกฏสฺสฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๕๒": "อยํ ตตฺถ สามีจีติ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๑ฯ๕๓": "อยํ ตตฺถ อนุธมฺมตาฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๑": "อพนฺธเนน ปตฺเตน อพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๒": "อพนฺธเนน ปตฺเตน เอกพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๓": "อพนฺธเนน ปตฺเตน ทฺวิพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๔": "อพนฺธเนน ปตฺเตน ติพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๕": "อพนฺธเนน ปตฺเตน จตุพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๖": "เอกพนฺธเนน ปตฺเตน อพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๗": "เอกพนฺธเนน ปตฺเตน เอกพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๘": "เอกพนฺธเนน ปตฺเตน ทฺวิพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๙": "เอกพนฺธเนน ปตฺเตน ติพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๑๐": "เอกพนฺธเนน ปตฺเตน จตุพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๑๑": "ทฺวิพนฺธเนน ปตฺเตน อพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๑๒": "ทฺวิพนฺธเนน ปตฺเตน เอกพนฺธนํ ปตฺตํ …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๑๓": "ทฺวิพนฺธนํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๑๔": "ติพนฺธนํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๑๕": "จตุพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๑๖": "ติพนฺธเนน ปตฺเตน อพนฺธนํ ปตฺตํ …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๑๗": "เอกพนฺธนํ ปตฺตํ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๑๘": "ทฺวิพนฺธนํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๑๙": "ติพนฺธนํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๒๐": "จตุพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๒๑": "จตุพนฺธเนน ปตฺเตน อพนฺธนํ ปตฺตํ …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๒๒": "เอกพนฺธนํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๒๓": "ทฺวิพนฺธนํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๒๔": "ติพนฺธนํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๒๕": "จตุพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๒๖": "อพนฺธเนน ปตฺเตน อพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๒๗": "อพนฺธเนน ปตฺเตน เอกพนฺธโนกาสํ ปตฺตํ …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๒๘": "ทฺวิพนฺธโนกาสํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๒๙": "ติพนฺธโนกาสํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๓๐": "จตุพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๓๑": "เอกพนฺธเนน ปตฺเตน อพนฺธโนกาสํ ปตฺตํ …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๓๒": "เอกพนฺธโนกาสํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๓๓": "ทฺวิพนฺธโนกาสํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๓๔": "ติพนฺธโนกาสํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๓๕": "จตุพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๓๖": "ทฺวิพนฺธเนน ปตฺเตน อพนฺธโนกาสํ ปตฺตํ …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๓๗": "จตุพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๓๘": "ติพนฺธเนน ปตฺเตน อพนฺธโนกาสํ ปตฺตํ …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๓๙": "จตุพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๔๐": "จตุพนฺธเนน ปตฺเตน อพนฺธโนกาสํ ปตฺตํ …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๔๑": "เอกพนฺธโนกาสํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๔๒": "ทฺวิพนฺธโนกาสํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๔๓": "ติพนฺธโนกาสํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๔๔": "จตุพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๔๕": "อพนฺธโนกาเสน ปตฺเตน อพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๔๖": "อพนฺธโนกาเสน ปตฺเตน เอกพนฺธนํ ปตฺตํ …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๔๗": "ทฺวิพนฺธนํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๔๘": "ติพนฺธนํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๔๙": "จตุพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๕๐": "จตุพนฺธโนกาเสน ปตฺเตน อพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๕๑": "จตุพนฺธโนกาเสน ปตฺเตน เอกพนฺธนํ ปตฺตํ …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๕๒": "ทฺวิพนฺธนํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๕๓": "ติพนฺธนํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๕๔": "จตุพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๕๕": "อพนฺธโนกาเสน ปตฺเตน อพนฺธโนกาสํ ปตฺตํ …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๕๖": "เอกพนฺธโนกาสํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๕๗": "ทฺวิพนฺธโนกาสํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๕๘": "ติพนฺธโนกาสํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๕๙": "จตุพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๖๐": "จตุพนฺธโนกาเสน ปตฺเตน อพนฺธโนกาสํ ปตฺตํ …เป… ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๖๑": "เอกพนฺธโนกาสํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๖๒": "ทฺวิพนฺธโนกาสํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๖๓": "ติพนฺธโนกาสํ ปตฺตํ … ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๖๔": "จตุพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๖๕ฯ๑": "อนาปตฺติ—",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๖๖": "นฏฺฐปตฺตสฺส, ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๖๗": "ภินฺนปตฺตสฺส, ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๖๘": "ญาตกานํ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๖๙": "ปวาริตานํ, ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๗๐": "อญฺญสฺสตฺถาย, ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๗๑": "อตฺตโน ธเนน, ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๗๒": "อุมฺมตฺตกสฺส, ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๗๓": "อาทิกมฺมิกสฺสาติฯ ",
  "ปฺลิ-ตฺวฺ-พุ-วฺพฺ-นฺปฺ๒๒:๒ฯ๒ฯ๗๔": "อูนปญฺจพนฺธนสิกฺขาปทํ นิฏฺฐิตํ ทุติยํฯ "
}
