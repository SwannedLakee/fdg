  • Gilgit Buddhist Manuscripts 2

mūlasarvāstivāda bhikṣu prātimokṣa

4 pārājikā rules

pārājika 2

yaḥ punar bhikṣur grāmagatam araṇyagataṁ vā pareṣāṁ adattaṁ steyasaṁkh
yātam ādadīta yadrūpeṇādattādānena rājā vainaṁ gṛhītvā rājamātro vā hanyād vā
badhnīyād vā pravāsayed vā evaṁ cainaṁ vadet tvaṁ bhoḥ puruṣa bālo ’si mūḍho
’si steyo ’sīty evaṁrūpaṁ bhikṣur adattaṁ ādadāvaḥ ayam api bhikṣuḥ pārājayiko
bhavaty asaṁvāsyaḥ

pārājika 3

yaḥ punar bhikṣur manuṣyaṁ vā manuṣyavigrahaṁ vā svahastaṁ saṁcintya
jīvitād vyaparopayec chastraṁ vainam ādhārayec chastrādhārakaṁ vāsya paryeṣeta
maraṇāya vainaṁ samādāpayen maraṇavarṇaṁ vāsyānusaṁvarṇayed evaṁ cainaṁ vaded
dhaṁ bhoḥ puruṣo kiṁ te anena pāpakenāśucinā durjīvitena mṛtaṁ te bhoḥ puruṣa
jīvitād varam iti cintānumataiś cittasaṁkalpair anekaparyāyeṇa maraṇāya vainaṁ
samādāpayen maraṇavarṇaṁ vāsyānusaṁvarṇayet sa ca tena kālaṁ kuryād ayam api
bhikṣuḥ pārājiko bhavaty asaṁvāsyaḥ ||

pārājika 4

yaḥ punar bhikṣur anabhijānann aparijānann asantam asaṁvidyamānam ... 
viśeṣādhigamaṁ jñānaṁ vā darśanaṁ vā sparśavihāratāṁ vā pratijānīyād idaṁ
jānāmīdaṁ paśyāmīti sa pareṇa samayena samanuyujyamāno vā asamanuyujyamāno vā
āpanno viśuddhiprekṣy evaṁ vaded ajānaty evāham āyuṣmanto ’vocaṁ jānāmīty
apaśyann evā ...ayam api bhikṣuḥ pārājiko bhavaty asaṁvāsyaḥ ||

uddiṣṭā me āyuṣmantaś catvāraḥ pārājikā dharmā yeṣāṁ bhikṣur a
nyatamānyatamam āpattim adhyāpatya na labhate bhikṣubhiḥ sārdhaṁ saṁvāsaṁ
bhogaṁ vā yathāpūrvaṁ tathāpaścāt pārājiko bhavaty asaṁvāsyaḥ ||

tatrāham āyuṣmantaḥ paripṛcchāmi ...dvir api trir api paripṛcchāmi kaccit
sthātra pariśuddhāḥ pariśuddhā atrāyuṣmanto yasmāt tūṣṇīm evam etad dhārayāmi

13 saṁghāvaśeṣa rules

... [4] caryā [5] sāṁcaritraṁ [6] kuṭikā [7] mahallakaḥ [8] amūlaka [9]
leśika [10] saṁghabhedas [11] tasyānuvarti [12] kuladūṣaka [13] daurvacasya ...

ime khalv āyuṣmantas trayodaśa saṁghāvaśeṣā dharmā anvardhamāsaṁ
prātimokṣasūtroddeśam āgacchanti

saṁghāvaśeṣa 1

saṁcintya śukravisṛṣṭir anyatra svapnāntarāt saṁghāvaśeṣaḥ

saṁghāvaśeṣa 2

yaḥ punar bhikṣur avalavipariṇatena cittena mātṛgrāmeṇa sārdhaṁ
kāyasaṁsargaṁ samāpadyeta hastagrahaṇaṁ vā bāhu ...

pāyantikā rules

pāyantika 33

pāyantikā || dvau trīn vā pātrapūrān pratigṛhya bahir ārāmaṁ gatvā santo
bhikṣavaḥ saṁvibhaktavyā ātmanā ca paribhoktavyaṁ ayaṁ tatra samayaḥ ||

pāyantika 34

yaḥ punar bhikṣur bhuktavān pravāritaḥ akṛtaniriktaṁ khādanīyabhojanīyaṁ
khāded bhuṁjīta vā pāyantikā ||

pāyantika 35

yaḥ punar bhikṣur jānan bhikṣuṁ bhuktavantaṁ pravāritam akṛta atiriktena
khādanīyabhojanīyenātyarthaṁ pravārayed idam āyuṣmaṁ khāda idaṁ bhuṁkṣva ity
āsādanaprekṣī kaścid eṣa bhikṣur āsādito bhaviṣyaty etad eva pratyayaṁ kṛtvā
pāyantikā ||

pāyantika 36

gaṇabhojanād anyatra samayāt pāyantikā || tatrāyaṁ samayaḥ : glānasamayaḥ
karmasamayo ’dhvasamayo nāvādhirohaṇaṁ mahāsamājaḥ śramaṇabhaktam ayaṁ tatra
samayaḥ ||

pāyantika 37

yaḥ punar bhikṣur akāle khādanīyabhojanīyaṁ khāded bhuṁjīta vā pāyantikā
||

pāyantika 38

yaḥ punar bhikṣuḥ saṁnihitaṁ khādanīyabhojanīyaṁ khāded bhuṁjīta vā
pāyantikā ||

pāyantika 39

yaḥ punar bhikṣur adattaṁ mukhābhyavahāryam āhāram āhared
anyatrodakadantakāṣṭhāt pāyantikā ||

pāyantika 40

yāni tāni bhagavatā bhikṣūṇāṁ praṇītabhojanāny akhyātāni tadyathā kṣīraṁ
dadhi navanītaṁ matsyo māṁsavallūrā || yaḥ punar bhikṣur imāny evaṁrūpāṇi
praṇītabhojanāny ātmārtham aglānaḥ parakulebhyo vijñāpya khāded bhuṁjītā vā
pāyantikā || ☸ ||

uddānaṁ || saprāṇabhojane sthānaṁ niṣadyācela senayā dvirātraudyūṣikāṁ
gacchet prahārodgūra duṣṭhulāḥ || ☸ ||

pāyantika 41

yaḥ punar bhikṣur jānan saprāṇakam udakaṁ paribhuṁjīta pāyantikā ||

pāyantika 42

yaḥ punar bhikṣur jānan sabhojane kule anupraskadyāsane niṣadyāṁ kalpayet
pāyantikā ||

pāyantika 43

yaḥ punar bhikṣur jānan sabhojane kule rahasi praticchanne ’titiṣṭhet
pāyantikā ||

pāyantika 44

yaḥ punar bhikṣur acelakāya vā acelikāyai vā parivrājakāya vā parivrāji
kāyai vāstamāstaṁ khādanīyabhojanīyaṁ dadyāt pāyantikā ||

pāyantika 45

yaḥ punar bhikṣur udyuktāṁ senāṁ darśanāyopasaṁkrāmet pāyantikā ||

pāyantika 46

syāt khalu bhikṣoḥ tadrūpaḥ pratyaya udyuktāṁ senāṁ
darśanāyopasaṁkramituṁ dvirātraparamaṁ tena bhikṣuṇā tasyāṁ senāyāṁ
vipravastavyaṁ tata uttari vipravaset pāyantikā || = || = ||

pāyantika 47

dvirātram api ced bhikṣus tasyāṁ senāyāṁ vipravasann udyūṣikāṁ vā gacched
dhvajāgraṁ vā balāgraṁ vā senāvyūham anīkasaṁdarśanaṁ vā pratyanubhavet
pāyantikā ||

pāyantika 48

yaḥ punar bhikṣur abhiṣaktaḥ kupitaś caṇḍībhūto ’nāttamanā bhikṣoḥ
prahāraṁ dadyāt pāyantikā ||

pāyantika 49

yaḥ punar bhikṣur abhiṣaktaḥ kupitaś caṇḍībhūto ’nāttamanā bhikṣoḥ
prahāram udgūrayed antatas talaśaktikā pāyantikā ||

pāyantika 50

yaḥ punar bhikṣur jānan bhikṣor duṣṭhūlām āpattiṁ praticchādayet
pāyantikā || ☸ ||

uddānaṁ sparśo jyotiś chando ’nupasaṁpādanena dharmavādī ca śramaṇoddeśo
daurvarṇyaṁ ratnaparidāhasamayaś ca || ☸ ||

pāyantika 51

yaḥ punar bhikṣur bhikṣum evaṁ vaded ehy āyuṣman kulāny upasaṁkramiṣyāvaḥ
tatra te dāpayiṣyāmi praṇītaṁ khādanīyabhojanīyaṁ yāvad āpta sa tasyādāpayitvā
tataḥ paścād eva vaded gaccha tvam āyuṣman na cet tvayā sārdhaṁ sparśo bhavati
kathāyāṁ vā niṣadyāyāṁ vā api tv ekākina eva me sparśo bhavati kathāyāṁ vā
niṣadyāyāṁ vā ity udyojanaprekṣī kaścid eṣa bhikṣur udyojito bhaviṣyatīty etad
eva pratyayaṁ kṛtvā pāyantikā ||

pāyantika 52

yaḥ punar bhikṣur ātmārtham aglāno vitapanaprekṣī jyotiḥ samavadadhyāt
samavadhāpayed vā pāyantikā ||

pāyantika 53

yaḥ punar bhikṣur dhārmike saṁghakaraṇīye bhikṣoś chandaṁ datvā paścād
abhiṣaktaḥ kupitaś caṇḍībhūto nāttamanāḥ kṣepadharmam āpadyeta āhara bhikṣo
cchandaṁ na te dadāmīti pāyantikā ||

pāyantika 54

yaḥ punar bhikṣur anupasaṁpannena pudgalena sārdhaṁ dvirātrād ūrdhvaṁ
sahāgāraśayyāṁ prakalpayet pāyantikā ||

pāyantika 55

yaḥ punar bhikṣur evaṁ vadet tathāhaṁ bhagavato dharmaṁ deśitam ājānāmi
yathā ye āntarāyikā dharmā uktā bhagavatā tenāpratisevyamānā nālam antarāyāyeti
sa bhikṣur bhikṣubhir idaṁ syād vacanīyo mā tvam āyuṣmann evaṁ vocas tathāhaṁ
bhagavato dharmaṁ deśitam ājānāmi yathā ye āntarāyikā dharmā uktā bhagavatā te
ca pratisevyamānā nālam antarāyāyeti mā bhagavantam abhyācakṣu na sādhu bhavati
bhagavato ’bhyākhyānaṁ na ca punar bhagavān evam āha anekaparyāyeṇāyuṣmann
āntarāyikā dharmāḥ santa āntarāyikā evoktā bhagavatā te ca pratisevyamānā alam
antarāyāyeti || niḥsṛja tvam āyuṣmann idam evaṁrūpaṁ pāpakaṁ dṛṣṭigatam evaṁ
cet sa bhikṣur bhikṣubhir ucyamānas tad vastu pratiniḥsṛjed ity evaṁ kuśalaṁ no
cet pratiniḥsṛjed dvir api trir api samanuyoktavyaḥ samanuśāsitavyas tasya
vastunaḥ pratiniḥsargāya dvir api trir api samanuyujyamānaḥ samanuśiṣyamāṇas
tad vastu pratiniḥsṛjed ity evaṁ kuśalaṁ no cet pratiniḥsṛjet pāyantikā ||

pāyantika 56

yaḥ punar bhikṣur jānaṁs tathāvādinaṁ pudgalam akṛtānudharmāṇam
apratiniḥsṛṣṭe tasmin pāpake dṛṣṭigate ālapet saṁlapet saṁvaset saṁbhuṁjīta
tena vā sārdhaṁ sahāgāraśayyāṁ kalpayet pāyantikā ||

pāyantika 57

śramaṇoddeśaś cāpy evaṁ vadet tathāhaṁ bhagavato dharmaṁ deśitam ājānāmi
yathā ye āntarāyikāḥ kāmā uktā bhagavatā tena pratisevyamānā nālam antarāyāyeti
sa śramaṇoddeśo bhikṣubhir idaṁ syād vacanīyo mā tvam āyuṣmaṁ cchramaṇoddeśa
evaṁ vocas tathāhaṁ bhagavato dharmaṁ deśitam ājānāmi yathā ye āntarāyikāḥ kāmā
uktā bhagavatā pratisevyamānā nālam antarāyāyeti mā bhagavantam abhyācakṣu na
sādhu bhavati bhagavato ’bhyākhyānaṁ na ca punar bhagavān evam āha
anekaparyāyeṇa ya ..... āntarāyikāḥ kāmāḥ santa āntarāyikā evoktā bhagavatā te
ca pratisevyamānā alam antarāyāyeti niḥsṛja tvam āyuṣmaṁ cchramaṇoddeśa idam
evaṁrūpaṁ pāpakaṁ dṛṣṭigatam evaṁ cet sa śramaṇoddeśo bhikṣubhir ucyamānas tad
vastu pratiniḥsṛjed ity evaṁ kuśalaṁ no cet pratiniḥsṛjed dvir api trir api
samanuyoktavyaḥ samanuśāsitavyas tasya vastunaḥ pratiniḥsargāya dvir api trir
api samanuyujyamānaḥ samanuśiṣyamāṇas tad vastu pratiniḥsṛjed ity evaṁ kuśalaṁ
no cet pratiniḥsṛjet sa śramaṇoddeśo bhikṣubhir idaṁ syād vacanīyaḥ adyāgreṇa
te āyuṣmaṁ cchramaṇoddeśa nāsau bhagavāṁs tathāgato ’rhan samyaksaṁbuddhaḥ
śāstā vyapadeṣṭavyo nāpy anyatamānyatamo vijño gurusthānīyaḥ sabrahmacārī
pṛṣṭhataḥ pṛṣṭhataḥ samanubaddhavyo yad apy anye śramaṇoddeśā labhante
bhikṣubhiḥ sārdhaṁ dvirātraparamaṁ sahāgāraśayyāṁ sāpi te ’dyāgreṇa nāsti cara
pareṇa mohapuruṣa naśya tvaṁ || yaḥ punar bhikṣur jānaṁs tathānāśitaṁ
śramaṇoddeśam upasthāpayed upalāḍayet tena vā sārdhaṁ sahāgāraśayyāṁ kalpayet
pāyantikā ||

pāyantika 58

na ca cīvarapratilambhād bhikṣuṇā trayāṇāṁ durvarṇīkaraṇānām
anyatamānyatamad durvarṇīkaraṇaṁ nīlaṁ vā kardamaṁ vā kaṣāyaṁ vā anādāya ced
bhikṣus trayāṇāṁ durvarṇīkaraṇānām anyatamānyatamaḥ durvarṇīkaraṇaṁ nīlaṁ vā
kardamaṁ vā kaṣāyaṁ vā navaṁ cīvaraṁ paribhuṁjīta pāyantikā ||

pāyantika 59

yaḥ punar bhikṣu ratnaṁ vā ratnasaṁmataṁ vā svahastam udgṛhṇīyād
udgrāhayed vā anyatrādhyārāmagatād vā adhyāvāsagatād vā pāyantikā ||
adhyārāmagatena bhikṣu ...... adhyāvāsa ||

.......................

pāyantika 62

.....kaścid asya bhikṣor muhūrtam apy asparśo bhaviṣyatīty etad eva
pratyayaṁ kṛtvā pāyantikā ||

pāyantika 63

aṅgulipratodanāt pāyantikā ||

pāyantika 64

udakaharṣaṇāt pāyantikā ||

pāyantika 65

yaḥ punar bhikṣur mātṛgrāmeṇa sārdhaṁ sahāgāraśayyāṁ kalpayet pāyantikā |
|

pāyantika 66

yaḥ punar bhikṣur bhikṣuṁ bhīṣayed bhīṣāpayed vā anantato hāsyaprekṣy api
pāyantikā ||

pāyantika 67

yaḥ punar bhikṣur bhikṣor vā bhikṣuṇyā vā śikṣamāṇāyā vā śrāmaṇerakasya
vā śrāmaṇerikāyā vā pātraṁ vā cīvaraṁ vā śikyaṁ vā saritaṁ vā kāyabandhanaṁ vā
anyatamānyatamaṁ vā śrāmaṇakaṁ jīvitapariṣkāram upanidadhyād upanidhāpayed
vānyatra tadrūpāt pratyayāt pāyantikā ||

pāyantika 68

yaḥ punar bhikṣur bhikṣoś cīvaram vā datvā tataḥ paścād apratyuddhārya
paribhuṁjīta pāyantikā ||

pāyantika 69

yaḥ punar bhikṣur dviṣṭo dveṣād apratītaḥ śuddhaṁ bhikṣum anāpannam
amūlakena saṁghāvaśeṣeṇa dharmeṇānudhvaṁsayet pāyantikā ||

pāyantika 70

yaḥ punar bhikṣur apuruṣayā striyā sārdham adhvānamārgaṁ
pratipadyetāntato grāmāntaram api pāyantikā || ||

uddānam || steyonaviṁśati khanet pravāraṇā śikṣitavyaṁ kalahānāṁ tūṣṇīṁ
viprakrāmed anādarāt surāpānam akāle ca || ☸ ||

pāyantika 71

yaḥ punar bhikṣuḥ steyasārthena sārdham adhvamārgaṁ pratipadyetāntato
grāmāntaram api pāyantikā ||

pāyantika 72

yaḥ punar bhikṣur ūnaviṁśativarṣaṁ pudgalaṁ bhikṣubhāvāyopasaṁpādayet
pāyantikā || sa ca pudgalo ’nupasaṁpannas te ca bhikṣavo garhyā ayaṁ tatra
samayaḥ ||

pāyantika 73

yaḥ punar bhikṣuḥ svahastaṁ pṛthivīṁ khanet khānayed vā pāyantikā ||

pāyantika 74

cāturmāsikī bhikṣuṇā pravāraṇā svīkartavyā anyatra samayāt pāyantikā ||
tatrāyaṁ samayaḥ pratyekapratyekapravāraṇā punaḥ punaḥ pravāraṇā
atyarthapravāraṇā nityapravāraṇā ayaṁ tatra samayaḥ ||

pāyantika 75

yaḥ punar bhikṣur bhikṣubhir ucyamāno syāt te āyuṣmaṁ cchikṣāyāṁ
śikṣitavyaṁ sa evaṁ vaden nāhaṁ yuṣmākaṁ bālānāṁ mūḍhānām avyaktānām akuśalānāṁ
vacanenāsyāṁ śikṣāyāṁ śikṣiṣye yāvan nāham anyān bhikṣūn prakṣyāmi sūtradharān
vinayadharān mātṛkādharān iti pāyantikā || ājñātukāmena bhikṣuṇā tasyāṁ ca
śikṣāyāṁ śikṣitavyaṁ bhikṣavaḥ praṣṭavyāḥ sūtradharā vinayadharā mātṛkādharā
ayaṁ tatra samayaḥ ||

pāyantika 76

yaḥ punar bhikṣur bhikṣūṇāṁ kalahajātānāṁ viharatāṁ bhaṇḍanajātānāṁ
vigṛhītānāṁ vivādam āpannānāṁ tūṣṇīm aupaśrutikayā tiṣṭhed yad ete bhikṣavo
vakṣyanti tad ahaṁ śrutvā tathā tathānuvyahariṣyāmīty etad eva pratyayaṁ kṛtvā
pāyantikā ||

pāyantika 77

yaḥ punar bhikṣuḥ saṁghasya dharmyāyāṁ viniścayakathāyāṁ kathyamānāyāṁ
tūṣṇīṁ viprakrāmet santaṁ bhikṣum anavalokyānyatra tadrūpāt pratyayāt pāyantikā
||

pāyantika 78

anādarāt pāyantikā ||

pāyantika 79

surāmaireyamadyapānāt pāyantikā ||

pāyantika 80

yaḥ punar bhikṣur akāle grāmaṁ praviśet santaṁ bhikṣum anavalokyānyatra
tadrūpāt pratyayāt pāyantikā || ☸ ||

uddānam sabhojane ’ruṇe dānīṁ sūcīgṛhakapādakāḥ nahyān niṣadanaṁ kaṇḍū
śāṭī sugatacīvaraṁ || ☸ ||

pāyantika 81

yaḥ punar bhikṣuḥ sabhojane kule upanimantritaḥ pūrvabhaktaṁ
paścādbhaktaṁ kuleṣu cāritram āpadyeta santaṁ gṛhiṇam anavalokyānyatra tadrūpāt
pratyayāt pāyantikā ||

pāyantika 82

yaḥ punar bhikṣur anirgatāyāṁ rajanyām anudgate ’ruṇe anirhṛteṣu ratneṣu
vā ratnasaṁmateṣu vā rājñaḥ kṣatriyasya mūrdhābhiṣiktasyaindrakīlaṁ vā
indrakīlasāmantakaṁ vā samabhiḥ...

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

pariśuddhā atrāyuṣmanto yasmāt tuṣṇīm evam etad dhārayāmi || ☸ ||

4 pratideśanīya rules

uddānam || grāmam antargṛhaṁ caiva śaikṣāṇy āraṇyakena ca prātideśyāni
coktāni buddhena hitavādinā || ☸ ||

ime punar āyuṣmantaś catvāraḥ pratideśanīyā dharmā anvardhamāsaṁ
prātimokṣasūtroddeśam āgacchanti

pratideśanīya 1

yaḥ punar bhikṣur ajñātikāyā bhikṣuṇyā rathyāgatāyā grāmaṁ piṇḍāya
carantyā antikāt svahastaṁ khādanīyabhojanīyaṁ pratigṛhya khāded bhuñjīta vā
tena bhikṣuṇā bahir ārāmaṁ gatvā bhikṣūṇām antike pratideśayitavyam garhyam
asmy āyuṣmantaḥ sthānam āpanno ’sātmyaṁ pratideśanīyaṁ taṁ dharmaṁ
pratideśayāmy ayaṁ dharmaḥ pratideśanīyaḥ ||

pratideśanīya 2

bhikṣavaḥ khalu saṁbahulāḥ kuleṣūpanimantritā bhuṁja tatra ced bhikṣuṇī
vyapadiśati sthitā syād iha khādyakaṁ dehi iha odanaṁ dehi iha sūpikaṁ dehi iha
bhūyo dehīti sā bhikṣuṇī tair bhikṣubhir idaṁ syād vacanīyā āgamaya tāvat tvaṁ
bhagini muhūrtaṁ tūṣṇī yāvad ime bhikṣavo bhuṁjate ekabhikṣor api cenna
pratibhāyantāṁ bhikṣuṇīm evaṁ vaktuṁ sarvais tair bhikṣubhir idaṁ syād vacanīya
bahir ārāmaṁ gatvā bhikṣūṇām antike pratideśayitavyaṁ garhyaṁ vayam āyuṣmantaḥ
sthānam āpannā āsātmyaṁ pratideśanīyaṁ dharmaṁ pratideśayāmo ’yam api dharmaḥ
pratideśanīyaḥ

pratideśanīya 3

yāni tāni saṁghasya śaikṣāṇi kulāni bhavanti śikṣāsaṁvṛtisaṁmatāni || yaḥ
punar bhikṣus tadrūpeṣu saṁghasya śaikṣeṣu kuleṣu śikṣāsaṁvṛtisaṁmateṣu pūrvam
apravāritaḥ san upasaṁkramya svahastaṁ khādanīyabhojanīyaṁ pratigṛhya khāded
bhuṁjīta vā tena bhikṣuṇā bahir ārāmaṁ gatvā bhikṣūṇām antike pratideśayitavyaṁ
garhyam asmy āyuṣmantaḥ sthānam āpanno ’sātmyaṁ pratideśanīyaṁ taṁ dharmaṁ
pratideśayāmy ayam api dharmaḥ pratideśanīyaḥ

pratideśanīya 4

yāni tāni saṁghasyāraṇyakāni śayanāsanāni bhavanti sāśaṁkasaṁmatāni
sabhayasaṁmatāni sapratibhayabhairavasaṁmatāni || yaḥ punar bhikṣus tadrūpeṣu
saṁghasyāraṇyakeṣu śayanāsaneṣu sāśaṁkasaṁmateṣu sabhayasaṁmateṣu
sapratibhayabhairavasaṁmateṣu sarvam apratisaṁvidite vane bahir ārāmasya
khādanīyabhojanīyaṁ pratigṛhyānte ārāmasya khāded bhuṁjīta vā tena bhikṣuṇā
bhikṣūṇām antike pratideśayitavyaṁ garhyam asmy āyuṣmantaḥ sthānam āpanno
’sātmyaṁ pratideśanīyaṁ taṁ dharmaṁ pratideśayāmy ayam api dharmaḥ
pratideśanīyaḥ ||

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

uddiṣṭā me āyuṣmantaś catvāraḥ pratideśanīyā dharmās tatrāham āyuṣmantaḥ
paripṛcchāmi kaccit sthātra pariśuddhāḥ dvir api trir api paripṛcchāmi kaccit
sthātra pariśuddhāḥ pariśuddhā atrāyuṣmanto yasmāt tūṣṇīm evam etad dhārayāmi |
| ☸ ||

śaikṣā

uddānaṁ || nivāsanena sapta syus trayaś copari cīvare
saṁvṛtodguṇṭhikollaṁghikayā kāyena ..... || ☸ ||

ime khalv āyuṣmantaḥ saṁbahulāḥ śaikṣā dharmā anvardhamāsaṁ
prātimokṣasūtroddeśam āgacchanti ||

śaikṣā 1

parimaṇḍalaṁ nivāsanaṁ nivāsayiṣyāma iti śikṣā karaṇīyā ||

śaikṣā 2–7

SC 69

śaikṣā 2

nātyutkṛṣṭaṁ

śaikṣā 3

nātyapakṛṣṭaṁ

śaikṣā 4

na hastiśuṇḍakaṁ

śaikṣā 5

na tālavṛndakaṁ

śaikṣā 6

na kulmāṣapiṇḍakaṁ

śaikṣā 7

na nāgaśīrṣakaṁ nivāsanaṁ nivāsayiṣyāma iti śikṣā karaṇīyā ||

SC 70

śaikṣā 8

parimaṇḍalaṁ cīvaraṁ prāvariṣyāma iti śikṣā karaṇīyā ||

śaikṣā 9–10

SC 71

śaikṣā 9

nātyutkṛṣṭaṁ

śaikṣā 10

nātyapakṛṣṭaṁ cīvaraṁ prāvariṣyāma iti śikṣā karaṇīyā ||

śaikṣā 11–15

SC 72

śaikṣā 11

susaṁvṛtā

śaikṣā 12

supraticchannā

śaikṣā 13

alpaśabdā

śaikṣā 14

anutkṣiptacakṣuṣo

śaikṣā 15

yugamātradarśino ’ntargṛhaṁ gamiṣyāma iti śikṣā karaṇīyā ||

śaikṣā 16–20

SC 73

śaikṣā 16

nodguṇṭhikā

śaikṣā 17

notkṛṣṭikayā

śaikṣā 18

notsaktikayā

śaikṣā 19

na vyastikayā

śaikṣā 20

na paryastikayā antargṛhaṁ gamiṣyāma iti śikṣā karaṇīyā ||

śaikṣā 21–25

SC 74

śaikṣā 21

nollaṁghikayā

śaikṣā 22

nojjaṁghikayā

śaikṣā 23

notkuṭukikayā

śaikṣā 24

na nikuṭotkuṭukikayā

śaikṣā 25

na khaṁbhākṛtā antargṛhaṁ gamiṣyāma iti śikṣā karaṇīyā ||

śaikṣā 26–30

śaikṣā 26

na kāyapracālakaṁ

śaikṣā 27

na bāhupracālakaṁ

śaikṣā 28

na śīrṣapracālakaṁ

śaikṣā 29

nāṁsotḍhaukikayā

śaikṣā 30

na hastasaṁlagnikayā antargṛhaṁ gamiṣyāma iti śikṣā karaṇīyā || ☸ ||

uddānaṁ kuryān na viniṣatsyāmīty aṣṭau cāpi pratigrahe paṁca catus sapta
paṁca satkṛtyādi tu bhojane || ☸ ||

SC 76

śaikṣā 31

nānanujñātā antargṛhe āsane niṣatsyāma iti śikṣā karaṇīyā ||

śaikṣā 32–38

SC 77

śaikṣā 32

nāpratyavekṣyāsanaṁ sarvakāyaṁ samavadhāya

śaikṣā 33

na pāde pādam ādhāya

śaikṣā 34

na gulphe gulpham ādhāya

śaikṣā 35

na sakthani sakthi ādhāya

śaikṣā 36

na saṁkṣipya pādau

śaikṣā 37

na vikṣipya pādau

śaikṣā 38

na viḍaṁgikayā antargṛha āsane niṣatsyāma iti śikṣā karaṇīyā ||

SC 78

śaikṣā 39

satkṛtya piṇḍapātaṁ pratigrahīṣyāma iti śikṣā karaṇīyā ||

śaikṣā 40–43

SC 79

śaikṣā 40

na samatittikaṁ

śaikṣā 41

samasūpikaṁ

śaikṣā 42

sāvadānaṁ

śaikṣā 43

pātrasaṁjñinaṁ piṇḍapātaṁ pratigrahīṣyāma iti śikṣā karaṇīyā || .....

Based on Lokesh Chandra, “Unpublished Fragment of the Prātimokṣa-Sūtra”, Wiener
Zeitschrift für die Kunde des Morgenlandes 4 (1960), pp. 1–13.

The text was based on a fragmentary Sanskrit manuscript of the Mūlasārvāstivāda
school, Gilgit Buddhist Manuscript no. 2.

Input by Klaus Wille (Göttingen) for GRETIL.

Note by Bhikkhu Sujato: The original manuscript contained a section of text
that was disorded and partially duplicated. According to Chandra, pāyantika 57
occurs twice, while pāyantika 69 abruptly ends in the middle of a word. These
faults were partially corrected in the digital edition. Wille notes that there
is variant text following the word labhante in pāyantika 57. However, the
variant in Raghu Vira folio 9, line seven is the correct reading. The text
following labhante in Raghu Vira folio 7, line 6 is a fragment of pāyantika 62,
which is otherwise missing from this manuscript. I have restored it to its
proper place.

Prepared for SuttaCentral by Bhikkhu Sujato.

