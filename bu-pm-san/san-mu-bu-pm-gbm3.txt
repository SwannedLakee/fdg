  • Gilgit Buddhist Manuscripts 3

mūlasarvāstivāda bhikṣu prātimokṣa

namaḥ sarvajñāya ||

Introduction

    praṇamya pūrvaṁ jagati pradhānaṁ duḥkhālayottīrṇam anantapāram |
    sarvajñaśikṣāpadaratnakośam udghāṭayāmy āryagaṇasya madhye || Verse 1 ||

    trailokyavikhyātayaśaḥpatākaṁ saddharmanādoditasiṁhanādam |
    sarvaṁ kaṣāsāditaratnakośaṁ brahmāṇḍacūḍāmaṇighṛṣṭapādam || Verse 2 ||

    kṛtsnasyāgādhapārasya bauddhasya vinayodadheḥ |
    pratiṣṭhāhṛdayaṁ sāraṁ prātimokṣo ’yam ucyate || Verse 3 ||

    eṣa saddharmarājasya saddharmālekhyasaṁgrahaḥ |
    eṣa bhikṣuvaṇiggrāmaḥ śikṣāpaṇyamahāpaṇaḥ || Verse 4 ||

    eṣa dauḥśīlyaduṣṭānāṁ viṣaviṣkambhaṇo ’gadaḥ |
    eṣa yauvanavibhrāntakumāradvipadāṅkuśaḥ || Verse 5 ||

    eṣa sāgaragambhīrasaṁsārottaraṇaplavaḥ |
    eṣa kleśajayo mārgo nṛpater agranāyakaḥ || Verse 6 ||

    eṣa mokṣapurārohe mūlasopānavat sthitaḥ |
    nirvṛte mayi yuṣmākam eṣa śāstety abhiṣṭutaḥ || Verse 7 ||

    svayaṁ + + + + + kṣumamakṣam caiva yatnataḥ |
    nihatākṣaḥ samantaḥ + + + + + + + + + ||

    + + + + + + + + + + naibhyaty adīkṣitaiḥ |
    prātimokṣaḥ sadā rakṣo bhikṣubhir nirmumukṣubhiḥ ||

    jita pravṛtte ’py ahitāya + + + + + + + |
    kṛtopakāre ’py apakartumīhate + + + + + ||

    prātimokṣasya śravaṇaṁ durlabhaṁ kalpakoṭibhiḥ |
    grahaṇaṁ dharaṇaṁ caivatipattiḥ sudurlabhā || Verse 8 ||

    buddhānāṁ sukham utpādaḥ sukhā dharmasya dhīṣaṇā sukhā saṁghasya sāmagrī
    śramaṇānāṁ tapaḥ sukham || Verse 9 ||

    sukhaṁ darśanam āryāṇāṁ saṁvāso ’pi satā sukhaḥ |
    adarśanena bālānāṁ nityam eva sukhaṁ bhavet || Verse 10 ||

    sukhaṁ dṛṣṭāḥ śīlavantaḥ sukhaṁ dṛṣṭā bahuśrutāḥ |
    arhantaś ca sukhaṁ dṛṣṭā vipramuktapunarbhavāḥ || Verse 11 ||

    sukhā nadī sukhaṁ tīrthaṁ sukhaṁ dharmajito jataḥ |
    sukhaṁ prajñāpratilaṁbho hy asmimānakṣayaḥ sukham || Verse 12 ||

    sukho hi vāsaḥ kṛtaniścayānāṁ jitendriyāṇāṁ ca bahuśrutānām |
    śānteṣv araṇyeṣu jarāṁ gatānāṁ vaneṣu nirvāpitayauvanānām || Verse 13 ||

nirgatam āyuṣmanto grīṣmāṇāṁ yāvat tāvad avaśiṣṭam | atikrāmati āyuḥ āga
taṁ jarāmaraṇam | pralaṅghyate śāstuḥ śāsanam apramādena āuṣmadbhir yogaḥ ka
raṇīyaḥ | apramādādhigatāhi tathāgatānām arhatāṁ samyaksaṁbuddhānāṁ bodhir iti
vā apy evaṁbhāgīyāḥ kuśalā dharmā bodhipakṣyāḥ | kiṁ bhagavataḥ śrāvaka
saṁghasya pūrvakālakaraṇīyam alpo ’rtho ’lpakṛtyam | anāgatānām āyuṣmantaś
chandapariśuddhiṁ cārocayata ārocitāṁ ca pravedayata |

    praṇamya śākyasiṁhāya bhūtvā hy asmai kṛtāṁjaliḥ |
    prātimokṣaṁ pravakṣyāmi vinayaṁ tac chṛṇotu naḥ || Verse 14 ||

    śrutvā ca tat karotv atra yathā proktaṁ maharṣiṇā |
    aṇumātreṣv avadyeṣu bhavatā yatnakāriṇā || Verse 15 ||

    yatnād drutaṁ satataṁ yaś ca cittahayaṁ mukhavacaneṣu anusārayati |
    prātimokṣakhalīnam api sadṛśaṁ śatakaṇṭakaṁ tīkṣṇaṁ yenātividhyate || Verse
    16 ||

    mahātmanaḥ ye vacanamātreṇa yathābhāgān na nivartante |
    puruṣaturagās te khalu kleśaraṇajayino bhaviṣyanti || Verse 17 ||

    yeṣāṁ tu khalīnam idaṁ na vidyate nāpi antaḥkāmaṁ |
    te tu kleśaraṇavimathyatā uddāmā vibhramiṣyanti || Verse 19 ||

nidānam

śṛṇotu bhadantaḥ saṁghaḥ adya saṁghasya poṣadhaḥ cāturdaśikaḥ pāṁcadaśiko
vā sacet saṁghasya prāptakālaṁ kṣametānujānīyāt saṁgho yat saṁghasya poṣadhaṁ
kuryāt prātimokṣasūtroddeśam uddeśayed eṣā jñaptiḥ |

poṣadhaṁ vayam āyuṣman kariṣyāmaḥ prātimokṣasūtroddeśam uddeśāmaḥ | yasya
syāt āpattiḥ tena āviṣkartavyā | āpattyāṁ asatyāṁ tūṣṇīṁ bhavitavyam |
tūṣṇīṁbhāvena ca vayam āyuṣmataḥ pariśuddhān vedayiṣyāmaḥ | yathāpi pratyekaṁ
pṛṣṭasya bhikṣor vyākaraṇaṁ bhavati evam evaṁ evaṁrūpāyāṁ bhikṣuparṣadi yāvat
trir apy anuśrāvaṇaṁ bhavati | yaḥ punar bhikṣur evaṁrūpāyāṁ bhikṣuparṣadi
yāvat trir apy anuśrāvyamāne smaran satīm āpattiṁ nāviṣkaroti saṁprajānan
mṛṣāvādo ’sya bhavati | saṁprajānan mṛṣāvādaḥ khalv āyuṣmantaḥ antarāyiko
dharma ukto bhagavatā | tasmāt smaratā bhikṣuṇā āpannena viśuddhāpekṣeṇa satī
āpattir āviṣkartavyā | āviṣkṛtenāsya phāsu bhavati nāviṣkṛtena na bhavati |

uddiṣṭaṁ khalu mayāyuṣmantaḥ prātimokṣasūtroddeśanidānam | tatrāyuṣmataḥ
pṛcchāmi—kaccit sthātra pariśuddhāḥ

dvir api trir api pṛcchāmi—kaccit sthātra pariśuddhāḥ

atrāyuṣmanto yasmāt tūṣṇīm evam etad dhārayāmi |

4 pārājikā rules

ime khalu āyuṣmantaś catvāraḥ pārājikā dharmā anvardhamāsaṁ
prātimokṣasūtroddeśam āgacchanti |

pārājika 1

yaḥ punar bhikṣur bhikṣūṇāṁ śikṣāsājīvasamāpannaḥ śikṣām apratyākhyāya
śikṣādaurbalyam anāviṣkṛtyābrahmacaryaṁ maithunaṁ dharmaṁ pratisevate antatas
tiryagyonigatayāpi sārdhaṁ, ayam api bhikṣuḥ pārājiko bhavaty asaṁvāsyaḥ |

pārājika 2

yaḥ punar bhikṣur grāmagatam araṇyagataṁ vā pareṣāṁ adattaṁ
steyasaṁkhyātam ādadīta yadrūpeṇādattādānena rājā vainaṁ gṛhītvā rājamātro vā
hanyād vā saṁbadhnīyād vā pravāsayed vā evaṁ cainaṁ vadet—tvaṁ bhoḥ puruṣa
cauro ’si bālo ’si steno ’sīty evaṁrūpaṁ adattaṁ bhikṣuḥ ādadita, ayam api
bhikṣuḥ pārājayiko bhavaty asaṁvāsyaḥ |

pārājika 3

yaḥ punar bhikṣur manuṣyaṁ vā manuṣyavigrahaṁ vā svahastena saṁcintya
jīvitād vyaparopayet | śastraṁ vainām ādhārayec chastradhārakaṁ vāsya paryeṣeta
maraṇāya vainaṁ samādāpayen maraṇavarṇaṁ vāsyānusaṁvarṇayet | evaṁ cainaṁ
vadet—haṁbho puruṣa kiṁ tava pāpakenāśucinā durjīvitena mṛtaṁ te bho puruṣa
jīvitād varam iti cintānumataiś cittasaṁkalpair anekaparyāyeṇa maraṇāya vainaṁ
samādāpayen maraṇavarṇaṁ vāsya anusaṁvarṇayet sa ca tena kālaṁ kuryād ayam api
bhikṣuḥ pārājiko bhavaty asaṁvāsyaḥ |

pārājika 4

yaḥ punar bhikṣur anabhijānann aparijānann asantam asaṁvidyamānam
anuttaramanuṣyadharmam alamārya viśeṣādhigamaṁ jñānaṁ vā darśanaṁ
sparśavihāratāṁ vā pratijānīyād idaṁ jānāmīdaṁ paśyāmīti sa pareṇa samayena
samanuyujyamāno vā asamanuyujyamāno vā āpanno viśuddhiṁ prakṣyaivaṁ vaded
ajānann evāham āyuṣmanto ’vocaṁ jānāmīty apaśyāmīti riktaṁ tucchaṁ
mṛṣāvyapalapanam anyatrābhimānāt ayam api bhikṣuḥ pārājiko bhavaty asaṁvāsyaḥ |

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

uddiṣṭā mayāyuṣmantaś catvāraḥ pārājikā dharmā yeṣāṁ bhikṣur
anyatamānyatamam āpattim adhyāpatya na labhate bhikṣubhiḥ sārdhaṁ saṁvāsaṁ
bhogaṁ vā yathāpūrvaṁ ca tathāpaścāt pārājiko bhavaty asaṁvāsyaḥ |

tatrāham āyuṣmantaḥ paripṛcchāmi—kaścit sthātra pariśuddhāḥ

dvir api trir api paripṛcchāmi—kaścit sthātra pariśuddhāḥ

pariśuddhā atrāyuṣmanto yasmāt tūṣṇīm evam etad dhārayāmi |

13 saṁghāvaśeṣā rules

ime khalv āyuṣmantas trayodaśa saṁghāvaśeṣā dharmā anvardhamāsaṁ
prātimokṣasūtroddeśam āgacchanti |

saṁghāvaśeṣa 1

saṁcintya śukravisṛṣṭir anyatra svapnāntarāt saṁghāvaśeṣaḥ |

saṁghāvaśeṣa 2

yaḥ punar bhikṣur avalavipariṇatena cittena mātṛgrāmeṇa sārdhaṁ kāya
saṁsargaṁ samāpadyeta hastagrahaṇaṁ vā bāhugrahaṇaṁ vā veṇīgrahaṇaṁ vā
anyatamānyatamasya vā aṅgapratyaṅgasaṁsparśanaṁ vā aṅgamarśanaṁ svīkuryāt
saṁghāvaśeṣaḥ |

saṁghāvaśeṣa 3

yaḥ punar bhikṣur avadalavipariṇatena cittena mātṛgrāmaṁ duṣṭhulayā
pāpikayā asabhyayā maithunopasaṁhitayā vācā ābhāṣeta yathāpi tāṁ yuvā yuvatiṁ
saṁghāvaśeṣaḥ |

saṁghāvaśeṣa 4

yaḥ punar bhikṣur avadalavipariṇatena cittena mātṛgrāmasya purastād
ātmanaḥ kāyaparicaryāyā saṁvarṇayed etad agraṁ mātṛsvasaḥ paricaryāṇāṁ yaduta
mādṛśaṁ bhikṣuṁ śīlavantaṁ kalyāṇadharmāṇaṁ brahmacāriṇam anena dharmeṇa
paricared yaduta maithunopasaṁhitena saṁghāvaśeṣaḥ |

saṁghāvaśeṣa 5

yaḥ punar bhikṣuḥ saṁcaritraṁ samāpadyeta striyaṁ vā puruṣamatena puruṣaṁ
vā strīmatena jāyātvena vā jāritvena vā antatas tatkṣaṇikāyām api saṁghāvaśeṣaḥ
|

saṁghāvaśeṣa 6

svayaṁ yācitā bhikṣuṇā kuṭiṁ kārayitvā asvāmikām ātmoddeśikāṁ prāmāṇikā
kuṭiḥ kārayitavyā | tatredaṁ kuṭyāḥ pramāṇaṁ dairghyeṇa dvādaśa vitastayaḥ 
sugatavitastyā tīryak saptāntarataḥ | tena bhikṣuṇā bhikṣavo ’bhinetavyāḥ
vāstudarśanāya | abhinītair bhikṣubhir vāstu draṣṭavyam anārambhaṁ saparikramam
| sārambhe ced bhikṣur vāstuny aparākrame svayaṁ yācitāṁ kuṭiṁ kārayed
asvāmikām ātmoddeśakāṁ bhikṣūṁś ca nābhinayed vāstu darśanāya anabhinītair
bhikṣubhiḥ adarśitavāstuni pramāṇaṁ vātikramet saṁghāvaśeṣaḥ |

saṁghāvaśeṣa 7

mahallakaṁ punar bhikṣuḥ vihāraṁ kārayamānāḥ sasvāmikaṁ saṁghoddeśakaṁ
tena bhikṣuṇā bhikṣavo ’bhihitavyā vāstudarśanāya | ataḥ abhinītair bhikṣubhir
vāstu draṣṭavam anāraṁbhaṁ saparikramam | sāraṁbhe ced bhikṣur vāstuny
aparikrame mahantaṁ vihāraṁ kārayitvā yat sasvāmikaṁ saṁghoddeśakaṁ bhikṣūṁś ca
nābhinayed vāstudarśanāya saṁghāvaśeṣaḥ |

saṁghāvaśeṣa 8

yaḥ punar bhikṣur dviṣṭoddeśād apratītaḥ śuddhaṁ bhikṣuṁ amūlakena
pārājikena dharmeṇānudhvaṁsayed apy evainaṁ brahmacaryāc cyāvayeyam iti tasya
ca apareṇa samayena samanuyujyamāno vā asamanuyujyamāno vā amūlakam eva
svādhikaraṇaṁ bhaved bhikṣuś ca dveṣe pratiṣṭhed dveṣeṇāvocam iti saṁghāvaśeṣaḥ
|

saṁghāvaśeṣa 9

yaḥ punar bhikṣur dviṣṭoddeśād apratītaḥ śuddhaṁ bhikṣuṁ anyasya vā
anyathābhāgīyasya adhikaraṇasya kañcid eva leśamātraṁ dharmam upādāya
pārājikena dharmeṇa anudhvaṁsayed apy evainaṁ brahmacaryāc cyāvayeyam iti tasya
ca apareṇa samayena samanuyujyamānasya vā samanuyujyamānasya vā anyabhāgīyaṁ
tad adhikaraṇaṁ bhavati kaścid eva leśoddeśamātro dharma upātto bhavati bhikṣuś
ca dveṣe pratiṣṭhed dveṣād avocam iti saṁghāvaśeṣaḥ |

saṁghāvaśeṣa 10

yaḥ punar bhikṣuḥ samagrasya saṁghasya bhedāya parākramed
bhedakaraṇasaṁvartanīyaṁ cādhikaraṇaṁ samādhāya pragṛhya tiṣṭhet sa bhikṣur
bhikṣubhir idaṁ syād vacanīyaḥ—mā tvam āyuṣman samagrasya saṁghasya bhedāya
parākramed bhedakaraṇasaṁvartanīyaṁ cādhikaraṇaṁ samādhāya pragṛhya tiṣṭha |
sametv āyuṣman sārdhaṁ saṁghena samagro saṁghasahitaḥ saṁmodamāno ’vivadamānaḥ
ekāgradharmoddeśaḥ ekakṣīrodakībhūtaḥ śāstu darśayamānaḥ sukhaṁ sparśaṁ vihāraṁ
tu niśṛja tvam āyuṣman idam evaṁrūpaṁ saṁghabhedakaraṇaṁ vastu | evaṁ cet sa
bhikṣur bhikṣubhir ucyamānas tathaiva vastu samādāya pragṛhya tiṣṭhet śuddhas
tu pratiniḥsṛjed ity evaṁ kuśalaṁ na ca pratiniḥsṛjed dvir api trir api
samanuyoktavyaḥ samanuśāsitavyaḥ tasya vastunaḥ pratiniḥsargāya dvir api trir
api samanuyujyamānaḥ samanuśiṣyamānas tad vastu pratiniḥsṛjed ity evaṁ kuśalaṁ
no cet pratiniḥsṛjet saṁghāvaśeṣaḥ |

saṁghāvaśeṣa 11

tasya khalu bhikṣor bhikṣavaḥ syur sahāyakāḥ vyagravādinaḥ eko vā dvau vā
saṁbahulā vā te tān bhikṣūn evaṁ vadeyuḥ—mā yūyam āyuṣmantaḥ taṁ bhikṣuṁ
kalyāṇaṁ vā pāpakaṁ vā kiṁcid vadata tat kasmād dhetor dharmavādī āyuṣmanto
bhikṣur vinayavādī ca so ’smākaṁ caiṣaś chandaṁ ca ruciñ cādāya tu vyāharati |
jānaṁś ca sa bhikṣur bhāṣate nājānan yac cāsya bhikṣoḥ rocate ca kṣamate ca
asmākam api rocate ca kṣamate ca iti | te bhikṣavo bhikṣubhir evaṁ syur
vacanīyā—māyuṣmanta evaṁ vadantu na ca sa bhikṣur dharmavādī na vinayavādī
adharmaṁ caiṣo ’vinayaṁ cāsmākaṁ chandaṁ ruciñ cādāya tu vyāharati nājānaṁś ca
sa bhikṣur bhāṣate jānaṁś ca yac cāsya bikṣoḥ rocate ca kṣamate ca tavāyuṣmato
’pi saṁghabhedaḥ na rocate māyuṣmatām api saṁghabhedo rocate sametv āyuṣmantaḥ
saṁghena samagro hi saṁgho saṁmodamāno avivadamāno ekāgradharmoddeśaḥ
ekakṣīrodakībhūtaḥ śāstu darśayamānaḥ sukhaṁ sparśaṁ viharantu | tiṣṭha mā tvam
āyuṣman saṁghabhedāya niḥsṛja imām evaṁrūpāṁ saṁghabhedakarāṁ kathām | evaṁ te
bhikṣavo bhikṣubhiḥ dvir api trir api samanuyoktavyāḥ samanuśāsitavyās tasya
vastunaḥ pratiniḥsargāya dvir api trir api samanuyoktavyāḥ samanuśāsitavyāḥ
pratiniḥsṛjeyuḥ ity evaṁ kuśalaṁ no cet pratiniḥsṛjeyuḥ saṁghāvaśeṣaḥ |

saṁghāvaśeṣa 12

saṁbahulā bhikṣavaḥ anyatamaṁ grāmaṁ vā nigamaṁ vā upaniḥśritya vihareyus
te ca syuḥ kuladūṣakāḥ pāpasamācārāḥ teṣāṁ ca kulāni duṣṭāni dṛśyeran vā
śrūyeran vā prajñāyeran vā | te bhikṣavaḥ bhikṣubhir evaṁ syur
vacanīyāḥ—āyuṣmantaḥ kuladūṣakāḥ pāpasamācārāḥ yuṣmākaṁ kulāni duṣṭāni dṛśyante
’pi śrūyante ’pi prajñāyante ’pi yuṣmākaṁ ca te pāpasamācārā dṛśyante ’pi
śrūyante ’pi prajñāyante ’pi prakramadhvaṁ āyuṣmantaḥ yūyaṁ asmād āvāsād alaṁ
yuṣmākaṁ iha vāseneti | evaṁ cet te bhikṣavas tān bhikṣūn vadeyuḥ—chandagāmina
āyuṣmantaḥ bhikṣava dveṣagāmino mohagāmino bhayagāminaś ca evaṁrūpāyāḥ āpattyāḥ
ekatya bhikṣūn pravāsayanty ekatya bhikṣūn na pravāsayantīti | tatra bhikṣavaḥ
evaṁ syur vacanīyāḥ—mā āyuṣmanta evaṁ vadata | ekatya bhikṣavaś chandagāmino
dveṣagāmino mohagāmino bhayagāminaś ca evaṁrūpāyāḥ āpattyāḥ ekatya bhikṣūn
pravāsayanty ekatya bhikṣūn na pravāsayantīti | tat kasmād dhetoḥ | neme
bhikṣavaś chandagāmino dveṣagāmino mohagāmino bhayagāminaś ca āyuṣmanta khalu
kuladūṣakāḥ pāpasamācārāḥ yuṣmākaṁ kulāni duṣṭāni dṛśyante ’pi śrūyante ’pi
pāpakāś ca yuṣmākaṁ samācārā dṛśyante ’pi śrūyante ’pi prajñāyante ’pi |
bhikṣava āyuṣmantaś chandagāmino dveṣagāmino mohagāmino bhayagāminaś
ca—niḥsṛjata imām evaṁrūpāṁ kathām | te bhikṣavaḥ bhikṣubhir evaṁ
bhāsitavyāḥ—evaṁ cet pratiniḥsṛjeyuḥ ity evaṁ kuśalaṁ no cet pratiniḥsṛjeyuḥ
dvir api trir api samanuyoktavyāḥ samanuśāsitavyās tasya pratiniḥsargāya dvir
api trir api samanuyoktavyāḥ samanuśāsitavyāḥ pratiniḥsṛjeyuḥ ity evaṁ kuśalaṁ
no cet pratiniḥsṛjeyuḥ saṁghāvaśeṣaḥ |

saṁghāvaśeṣa 13

bhikṣur iha kaścid durvācyasvabhāvo bhavati uddeśyaparyāpannaiḥ
śikṣāpadaiḥ sugatasūtraparyāpannaiḥ bhikṣubhiḥ sahadharmeṇa sahavinayenocyamāna
ātmānam avacanīyaṁ karoti—mā mām āyuṣmantaḥ yūyaṁ kiṁcid vadata kalyāṇam
akalyāṇaṁ vā aham api āyuṣmataḥ na kiṁcid vakṣyāmi kalyāṇam akalyāṇaṁ vā
viramantu āyuṣmantaḥ mama vacanād aham api viraṁsyāmi yuṣmākaṁ vacanād iti | sa
bhikṣur bhikṣubhir evaṁ syād vacanīyo—āyuṣman uddeśyaparyāpannaiḥ śikṣāpadaiḥ
sugatasūtraparyāpannaiḥ bhikṣubhiḥ sahadharmeṇa sahavinayenocyamāna ātmānam
tvaṁ avacanīyaṁ karoṣi āyuṣman vacanīyam eva ātmānaṁ karotu āyuṣmantam bhikṣavo
sahadharmeṇa sahavinayena vadantu āyuṣmān api bhikṣūn sahadharmeṇa sahavinayena
vadatu evaṁ saṁbaddhā hi tasya bhagavataḥ tathāgatasya arhato
samyaksaṁbuddhasya pariṣad yad idaṁ anyonyavacanīyād anyonyāpattivyutthāpanād
iti māyuṣman ātmānaṁ avacanīyaṁ karotu | sa bhikṣur bhikṣubhir evaṁ
bhāsitavyaḥ—evaṁ ced tad vastu pratiniḥsṛjed ity evaṁ kuśalaṁ no cet
pratiniḥsṛjed dvir api trir api samanuyoktavyaḥ samanuśāsitavyas tasya
pratiniḥsargāya dvir api trir api samanuyoktavyaḥ samanuśāsitavyaḥ
pratiniḥsṛjed tad vastu ity evaṁ kuśalaṁ no cet pratiniḥsṛjet saṁghāvaśeṣaḥ |

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

uddiṣṭā mayāyuṣmantas trayodaśa saṁghāvaśeṣā dharmāḥ | nava
prathamāpattayaś catvāro yāvattṛtīyakā yeṣāṁ bhikṣur anyatamānyatamaṁ dharmam
āpanno yāvatkālaṁ jānan pratichādayati tāvatkālaṁ tena akāmataḥ paryuṣitavyam |
akāmataḥ paryuṣitaparivāsena bhikṣuṇā uttariṣaḍrātraṁ saṁghamānatvaṁ cartavyaṁ
bhavati | cīrṇamānatto bhikṣur āvarhaṇapratibaddhaḥ kṛtānudharmaḥ
bhikṣusaṁghasya ārādhitacitto yatra syād viṁśatigaṇo bhikṣusaṁghasya tatra ca 
so bhikṣur āvarhitavyaḥ | ekenāpi ced ūno viṁśatigaṇo bhikṣusaṁghas taṁ bhikṣum
āvarhet sa ca bhikṣur anāvrīḍas te ca bhikṣavo gārhyāḥ tatra samayaḥ |

yatrāhaṁ āyuṣmataḥ paripṛcchāmi—kaścit sthātra pariśuddhāḥ

dvir api trir api paripṛcchāmi—kaścit sthātra pariśuddhāḥ

pariśuddhā atrāyuṣmanto yasmāt tūṣṇīm evaitad dhārayāmi |

2 aniyata rules

imau khalu āyuṣmantau dvau aniyatau dharmau anvardhamāsaṁ
prātimokṣasūtroddeśam āgacchataḥ |

aniyata 1

yaḥ punar bhikṣur mātṛgrāmeṇa sārdham eka ekikayā rahasi praticchanne
āsane niṣadyāṁ kalpayed alaṁ kāmayitum | sacec chrāddheyavacanopāsikā trayāṇāṁ
dharmāṇām anyatamānyatamadharmeṇa vadet pārājikena vā saṁghādiśeṣeṇa vā
pāyantikena vā niṣadyāṁ bhikṣuḥ pratijānamānaḥ trayāṇāṁ dharmāṇām
anyatamānyatamena dharmeṇa kārayitavyaḥ pārājikena vā saṁghāvaśeṣeṇa vā
pāyantikena vā yena yena vā punaḥ śrāddheyavacanopāsikā taṁ bhikṣuṁ dharmeṇa
vadet tena tena dharmeṇa sa bhikṣuḥ kārayitavyo ’yaṁ dharmo ’niyataḥ |

aniyata 2

yaḥ punar bhikṣur mātṛgrāmeṇa sārdham eka ekikayā rahasi praticchanne
āsane niṣadyāṁ kalpayen nālaṁ kāmayitum | sacec chrāddheyavacanopāsikā dvayor
dharmayoḥ anyatamānyatamadharmeṇa vadet saṁghāvaśeṣeṇa vā pāyantikena vā
niṣadyāṁ bhikṣuḥ pratijānato dvayor dharmayoḥ saṁghāvaśeṣeṇa vā pāyantikena vā
yena yena vā punaḥ śrāddheyavacanopāsikā taṁ bhikṣuṁ dharmeṇa vadet tena tena
dharmeṇa sa bhikṣuḥ kārayitavyo ’yam api dharmo ’niyataḥ |

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

uddiṣṭā me āyuṣmantaḥ dvāv aniyatau dharmau | tatrāham āyuṣmataḥ
paripṛcchāmi—kaścit sthātra pariśuddhāḥ

dvir api trir api paripṛcchāmi—kaścit sthātra pariśuddhāḥ

pariśuddhā atrāyuṣmanto yasmāt tūṣṇīm evam etad dhārayāmi |

30 naisargikapāyantika rules

ime khalu āyuṣmantas triṁśan naisargikāḥ pāyantikā dharmā anvardhamāsaṁ
prātimokṣasūtroddeśam āgacchanti |

naisargikapāyantika 1

niṣṭhitacīvareṇa bhikṣuṇā uddhṛte kaṭhine daśāhaparamaṁ atirekacīvaram
avikalpitaṁ dhārayitavyaṁ tataḥ uttari dhārayen naisargikā pāyantikā |

naisargikapāyantika 2

niṣṭhitacīvaro bhikṣuḥ uddhṛtakaṭhine ekarātram api cet trayāṇāṁ
cīvarāṇām anyatamānyatamasya cīvarād bahiḥsīmāṁ vipravased anyatra 
saṁghasaṁmatyā naisargikapāyantikā |

naisargikapāyantika 3

niṣṭhitacīvarasya bhikṣor uddhṛte kaṭhine utpatya akālacīvaram ākāṁkṣinā
tena bhikṣuṇā tac cīvaraṁ pratigṛhītavyaṁ pratigṛhya sacet paripūryate kṣipram
eva kṛtvā dhārayitavyam | no cet paripūryate māsaparamaṁ tena bhikṣuṇā tac
cīvaram upanikṣiptavyaṁ satyāṁ cīvarapratyāśāyām ūnasya vā paripūrayet tataḥ
uttari upanikṣipen naisargikapāyantikā |

naisargikapāyantika 4

yaḥ punar bhikṣur ajñātikayā bhikṣuṇyā purāṇacīvaraṁ dhāvayed raṁjayed
ākoṭayed vā naisargikapāyantikā |

naisargikapāyantika 5

yaḥ punar bhikṣur ajñātikayā bhikṣuṇyā santikāc cīvaraṁ pratigṛhṇīyād
anyatra parivartakān naisargikapātayantikā |

naisargikapāyantika 6

yaḥ punar bhikṣur ajñātigṛhapatiṁ gṛhapatipatnīṁ vopasaṁkramya cīvaraṁ
vijñāpayed anyatra samayān naisargikapāyantikā | tatrāyaṁ samaya ācchinnacīvaro
bhikṣur bhavati naṣṭacīvaro dagdhacīvaro ūḍhacīvaro hṛtacīvaro ’yaṁ tatra
samayaḥ |

naisargikapāyantika 7

ācchinnacīvareṇa bhikṣuṇā naṣṭacīvareṇa dagdhacīvareṇa ūḍhacīvareṇa
hṛtacīvareṇājñātigṛhapatinā gṛhapatipatnīṁ cīvaraṁ vijñāpayitavyaḥ taṁ cec
chrāddho brāhmaṇo gṛhapatir vātyarthaṁ saṁbahulaiś cīvaraiḥ pravārayed
ākāṁkṣatā tena bhikṣuṇā sāntarottaraparamaṁ tasmāc cīvaraṁ pratigṛhītavyaṁ tata
uttari pratigṛhṇīyān naisargikā pāyantikā |

naisargikapāyantika 8

bhikṣuṁ khalūddiśyājñātinā gṛhapatinā gṛhapatipatnyā vā cīvaracetanakāni
pratyupasthāpitāni syuḥ ebhir ahaṁ cīvaracetanakair evaṁrūpaṁ caivaṁrūpaṁ ca
cīvaraṁ cetayitvā evaṁnāmā bhikṣur upasaṁkramiṣyati tam ācchādayiṣyāmi cīvareṇa
kāle kalpikeneti | tatra caiko bhikṣuḥ pūrvam apravāritaḥ san kaṁcid eva 
vikalpaṁ pratipadya tam ajñātiṁ gṛhapatiṁ gṛhapatipatnīṁ vopasaṁkramyaivaṁ 
vaded yāni tāni āyuṣmatā mām uddiśya cīvaracetanakāni pratyupasthāpitāni
sādhyāyuṣmaṁs te cīvaracetanakair evaṁrūpaṁ caivaṁrūpaṁ ca cīvaraṁ cetayitvā
ācchādaye ’haṁ cīvareṇa kālena kalpikeneti | abhiniṣpanne cīvare naisargikā
pāyantikā |

naisargikapāyantika 9

bhikṣuṁ khalūddiśyājñātinā gṛhapatinā gṛhapatipatnyā ca
pratyekapratyekāni cīvaracetanakāni pratyupasthāpitāni syuḥ | ebhir āvāṁ
pratyekapratyekaiḥ cīvaracetanakair evaṁrūpaṁ caivaṁrūpaṁ ca pratyekapratyekaṁ
cīvaraṁ cetayitvā evaṁnāmā bhikṣur upasaṁkramiṣyati tam ācchādayiṣyāvaḥ |
pratyekapratyekābhyāṁ cīvaracetanakābhyāṁ kāle kalpikābhyām iti | tatra cet sa
bhikṣuḥ pūrvam apravāritaḥ san kaṁcid eva vikalpam āpatya tam ajñātigṛhapatiṁ
gṛhapatipatnīṁ vopasaṁkramyaivaṁ vaded yāni tāny āyuṣmatyātmān uddiśya
pratyekapratyekāni cīvaracetanakāni pratyupasthāpitāni | sādhyāyuṣmatau tau
pratyekapratyekaiś cīvaracetanakair evaṁrūpaṁ caivaṁrūpaṁ ca cīvaraṁ cetayitvā
ācchādayatām ubhāv api bhūtvā ekaikena cīvareṇa kāle kalpikena kalyāṇakāmatām
upādāyābhiniṣpanne cīvare naisargikā pāyantikā |

naisargikapāyantika 10

bhikṣuṁ khalūddiśya rājñā vā rājamātreṇa vā brāhmaṇena vā gṛhapatinā vā
naigamena vā jānapadena vā dhaninā vā śreṣṭhinā vā sārthavāhena vā dūtasya
haste cīvaracetanakāni anupreṣitāni syuḥ | atha sa dūtas tāni cetanakāni ādāya
yena sa bhikṣus tenopasaṁkrāmed upasaṁkramya taṁ bhikṣum evaṁ vaded yat khalv
ārya jānīyāt tvām uddiśya rājñā vā rājamātreṇa vā brāhmaṇena vā gṛhapatinā vā
naigamena vā jānapadena vā dhaninā vā śreṣṭhinā vā sārthavāhena vā
cīvaracetanakena vānupreṣitāny āryaṁ pratigṛhṇātv anukampām upādāya | tena
bhikṣuṇā sa dūta idaṁ syād vacanīyaḥ—gacchāyuṣman dūta bhikṣūṇāṁ
cīvaracetanakāni patyante parigṛhītuṁ | cīvaraṁ tu vayaṁ labdhvā pratigṛhṇīmaḥ
kāle kalpikaṁ | sa dūtas taṁ bhikṣum evaṁ vaded asti kaścid āryāṇāṁ
vaiyyāvṛtyakaro ya āryāṇāṁ vaiyyāvṛtyaṁ pratyanubhavatīti | cīvarārthikena
bhikṣuṇā vaiyyāvṛtyakaro vyapadeṣṭavya ārāmiko vā upāsako vā ete dūta bhikṣūṇāṁ
vaiyyāvṛtyakarā ete bhikṣūṇāṁ vaiyyāvṛtyaṁ pratyanubhavantīti | atha sa dūtas
tāni cīvaracetanakāny ādāya yena sa vaiyyāvṛtyakaras tenopasaṁkrāmet |
upasaṁkramya taṁ vaiyyāvṛtyakaram evaṁ vadet | khalv āyuṣman vaiyyāvṛtyakara
jānīyā ebhis taṁ cīvaracetanakair evaṁrūpam caivaṁrūpaṁ ca cīvaraṁ cetayitvā
evaṁnāmā bhikṣur upasaṁkramiṣyati tam ācchādayethā cīvareṇa kāle kalpiteneti |
atha sa dūtas taṁ vaiyyāvṛtyakaraṁ sādhu ca suṣṭhu ca samanuyujya samanuśiṣya
yena sa bhikṣus tena saṁkrāmet | upasaṁkramya taṁ bhikṣum evaṁ vaded yo ’sāv
āryeṇa vaiyyāvṛtyakaro vyapadiṣṭaḥ samanuśiṣṭaḥ samayena tam upasaṁkrāmethā
ācchādayiṣyati sa satvāṁ cīvareṇa kāle kalpiteneti | cīvarārthikena bhikṣuṇā
vaiyyāvṛtyakara upasaṁkramya dvis triś codayitavyaḥ smārayitavyo ’rthiko ’smy
āyuṣman vaiyyāvṛtyakara cīvareṇārthiko ’smy āyuṣman vaiyyāvṛtyakara cīvareṇeti
| dvis triś codayataḥ smārayataḥ sacet tac cīvaram abhiniṣpadyate ity evaṁ
kuśalaṁ no ced abhiniṣpadyeta catuṣpaṁcaṣaṭkṛtvaḥ paraṁ tūṣṇīm uddeśe
sthātavyaṁ catuṣpaṁcaṣaṭkṛtvā paraṁ tūṣṇahīm uddeśe sthitasya sacet tac cīvaram
abhiniṣpadyeta ity evaṁ kuśalaṁ no ced abhiniṣpadyeta na uttari dhyāyacchec
cīvarasyābhinivartaye abhiṣpanne cīvare naisargikapāyantikā | no ced
abhiniṣpadyeta yasyā diśas tāni cīvaracetanakāny ānītāni tatra svayaṁ vā
gantavyam āpto vā dūto ’nupreṣitavyaḥ yāni tāny āyuṣmadbhir evaṁnāmānaṁ bhikṣum
uddiśya cīvaracetanakāny anupreṣitāni na tāni tasya bhikṣoḥ kaṁcid arthaṁ
spharanti prajānātv āyuṣmantaḥ svam arthaṁ mā vo ’rthaḥ praṇaśyatv ity ayaṁ
tatra sāmayaḥ |

naisargikapāyantika 11

yaḥ punar bhikṣur navaṁ kauśeyasaṁstaraṁ kārayen naisargikapāyantikā |

naisargikapāyantika 12

yaḥ punar bhikṣuḥ śuddhakālakānām eḍakaromnāṁ navaṁ saṁstaraṁ kārayen
naisargikapāyantikā |

naisargikapāyantika 13

navaṁ bhikṣuṇā saṁstaraṁ kārayatā dvau bhāgau śuddhakālakānām eḍakaromnām
ādātavyau tṛtīyo ’vadātānāṁ caturtho gocarikāṇām anādāya ced bhikṣur dvau
bhāgau śuddhakālakānām eḍakaromnāṁ tṛtīyo ’vadātānāṁ caturtho gocarikāṇāṁ navaṁ
saṁstaraṁ kārayen naisargikapāyantikā |

naisargikapāyantika 14

navaṁ bhikṣuṇā saṁstaraṁ kārayatā akāmaṁ ṣaḍ varṣāṇi kṛtvā dhārayitavyam
| arvāk ced bhikṣuḥ ṣaṇṇāṁ varṣāṇāṁ taṁ purāṇasaṁstaraṁ niḥsṛjya vā aniḥsṛjya
vā anyaṁ navaṁ saṁstaraṁ kārayed anyatra saṁghasaṁmatyā saṁghasaṁvṛtyā
naisargikapāyantikā |

naisargikapāyantika 15

navaṁ bhikṣuṇā niṣadanaṁ kārayitā purāṇaniṣadanasāmantakāt sugatavitastir
ādātavyā navasya durvarṇīkaraṇāya | anādāya ced bhikṣuḥ
purāṇaniṣadanasāmantakāt sugatavitastiṁ navasya durvarṇīkaraṇāya navaṁ
niṣadanaṁ paribhuṁjīta naisargikapāyantikā |

naisargikapāyantika 16

bhikṣoḥ khalv adhvapratipannasyotpadyerann eḍakaromāṇy ākāṁkṣatā tena
bhikṣuṇā pratigṛhītavyāni pratigṛhya yāvat triyojanaparamaṁ svayaṁ hartavyāny 
asati hārake tata uttari pāren naisargikapāyantikā |

naisargikapāyantika 17

yaḥ punar bhikṣur ajñātikayā bhikṣuṇyā eḍakaromāṇi dhāvayed raṁjayed
vivaṭed vivaṭāpayed vā naisargikapāyantikā |

naisargikapāyantika 18

yaḥ punar bhikṣuḥ svahastaṁ jātarūparajatam udgṛhṇīyād udgrāhanasatvā
naisargikā pāyantikā |

naisargikapāyantika 19

yaḥ punar bhikṣur nānāprakāraṁ rūpikavyavahāraṁ samāpadyeta naisargikā
pāyantikā |

naisargikapāyantika 20

yaḥ punar bhikṣur nānāprakāraṁ krayavikrayaṁ samāpadyeta naisargikā
pāyantikā |

naisargikapāyantika 21

daśāhaparamaṁ bhikṣuṇā atirekapātraṁ dhārayitavyaṁ tata uttaraṁ
paridhārayen naisargikā pāyantikā |

naisargikapāyantika 22

yaḥ punar bhikṣur ūnapaṁcabandhanena pātreṇa pāribhogikenānyaṁ navaṁ
pātraṁ paryeṣeta | kalyāṇakāmatām upādāyābhiniṣpanne pātre naisargikā pāyantikā
| tena bhikṣuṇā tat pātraṁ bhikṣuparṣady upaniḥsṛṣṭavyaḥ yaḥ tasyāṁ
bhikṣuparṣadi pātraparyanto bhavati | tat tasya bhikṣor anupradātavyam idaṁ te
bhikṣoḥ pātraṁ vādhiṣṭhātavyaṁ na vikārayitavyaṁ sacen mandaṁ mandaṁ
paribhoktavyaṁ yāvad bhedanaparyantam upādāya ity ayaṁ tatra samayaḥ |

naisargikapāyantika 23

yaḥ punar bhikṣuḥ svayaṁ yācitena sūtreṇājñātinā tantuvāyena cīvaraṁ
vāyeyam iti niṣpanne cīvare naisargikā pāyantikā |

naisargikapāyantika 24

bhikṣuṁ khalūddiśyājñātiḥ gṛhapatir vā gṛhapatipatnī vājñātitantuvāyena
cīvaraṁ vāyayet tatra cet sa bhikṣuḥ pūrvam apravāritaḥ san kaṁcid eva vikalpam
āpadya tam ajñātiṁ tantuvāyam upasaṁkramyaivaṁ vadet | yat khalv āyuṣmāṁs
tantuvāya jānīyā idaṁ cīvaram asmān uddiśya ūyate sādhv āyuṣmaṁs tantuvāya idaṁ
cīvaraṁ suvistṛtaṁ ca kuru suvilikhitaṁ ca suvitakṣitaṁ ca svākoṭitaṁ cāpy eva
vayam āyuṣmate tantuvāyāya kāṁcid eva mātram upasaṁhariṣyāmo yaduta piṇḍapātaṁ
vā piṇḍapātamātraṁ vā piṇḍapātasaṁbalaṁ vā cīvarasyābhiniṣpattaye abhiniṣpanne
cīvare naisargikā pāyantikā |

naisargikapāyantika 25

yaḥ punar bhikṣur bhikṣoś cīvaraṁ datvā tataḥ paścād abhiṣiktaḥ kupitaś
caṇḍībhūto nātmamanā ācchindyād ācchedayed vā evaṁ cainaṁ vaded ānaya bhikṣo
cīvaraṁ na te bhūyo dadāmīti | tena bhikṣuṇā tac cīvaraṁ tac ca śeṣam
upaniḥsṛṣṭavyaṁ bhuktasya ca naisargikā pāyantikā |

naisargikapāyantika 26

daśāham āgatāyāṁ kārtikyāṁ paurṇamāsyāṁ bhikṣor utpadyetātyayakacīvaram
ākāṁkṣatā tena bhikṣuṇā pratigṛhītavyaṁ pratigṛhya yāvac cīvaradānakālasamayād
dhārayitavyaṁ tata uttaraṁ dhārayen naisargikā pāyantikā |

naisargikapāyantika 27

bhikṣavaḥ khalu saṁbahulāḥ āraṇyakeṣu śayanāsaneṣu na varṣakā bhavanti
sāśaṅkasaṁmateṣu nānābhayasaṁmateṣu sapratibhayabhairavasaṁmateṣu ākāṁkṣatā
āraṇyakena bhikṣuṇā trayāṇāṁ cīvarāṇām anyatamānyatamaṁ cīvaram antargṛhe
upanikṣiptavyaṁ syāt khalv āraṇyakasya bhikṣos tadrūpapratyayo bahiḥsīmāṁ ga
ntuṁ ṣaḍrātraparamam āraṇyakena bhikṣuṇā tasmāc cīvarād bahiḥsīmāṁ
vipravastavyaṁ tata uttari vipravasen naisargikā pāyantikā |

naisargikapāyantika 28

māsyaḥ śeṣo grīṣmāṇāṁ bhikṣuṇā varṣāśāṭīcīvaraṁ paryeṣitavyam
ardhamāsāvaśiṣṭā kṛtvā dhārayitavyam | arvāk ced bhikṣuḥ śeṣo grīṣmāṇāṁ
varṣāśāṭīcīvaraṁ paryeṣeta ūrdhvam ardhamāsāvaśiṣṭā varṣāḥ kṛtvā dhārayen
naisargikā pāyantikā |

naisargikapāyantika 29

yaḥ punar bhikṣur jānan sāṁghikaṁ lābhaṁ pariṇatam ātmanaḥ paudgalikaṁ
pariṇāmayen naisargikā pāyantikā |

naisargikapāyantika 30

yāni tāni bhagavatā glānānāṁ bhikṣūṇāṁ sāṁpreyāṇi pratisevanīyāni
bhaiṣajyāny ākhyātāni tadyathā sarpis tailaṁ madhu phāṇitaṁ tāny ākāṁkṣatā
glānena bhikṣuṇā saptāhaparamaṁ svayam adhiṣṭhāya saṁnidhikāraparibhogena
paribhoktavyāni tata uttari paribhuṁjīta naisargikā pāyantikā |

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

uddiṣṭā me āyuṣmantas triṁśan naisargikapāyantikā dharmāḥ | tatrāham
āyuṣmantaḥ paripṛcchāmi—kaścit sthātra pariśuddhāḥ dvir api trir api
paripṛcchāmi—kaścit sthātra pariśuddhāḥ pariśuddhā atrāyuṣmanto yasmāt tūṣṇīm
evam etad dhārayāmi |

90 pāyantikā rules

ime khalv āyuṣmantaḥ navatiḥ pāyantikā dharmā anvardhamāsaṁ
prātimokṣasūtroddeśam āgacchanti |

pāyantika 1

saṁprajānan mṛṣāvādāt pāyantikā |

pāyantika 2

ūnamanuṣyavādāt pāyantikā |

pāyantika 3

bhikṣupaiśunyāt pāyantikā |

pāyantika 4

yaḥ punar bhikṣur jānan samagreṇa saṁghena yathādharmam adhikaraṇam
upanikṣiptaṁ punaḥ karmaṇaḥ khoṭayet pāyantikā |

pāyantika 5

yaḥ punar bhikṣur mātṛgrāmasyottari ṣaṭpaṁcikayā vācā dharmaṁ deśayed 
anyatra vijñapuruṣāt pāyantikā |

pāyantika 6

yaḥ punar bhikṣur anupasaṁpannāya pudgalāya padaśo dharmaṁ vācayet
pāyantikā |

pāyantika 7

yaḥ punar bhikṣur anupasaṁpannāya pudgalāya duṣṭhulāpattim ārocayed
anyatra saṁghasaṁmatyān pāyantikā |

pāyantika 8

yaḥ punar bhikṣur anupasaṁpannāya pudgalāyottaraṁmanuṣyadharmam ārocayed
bhūtāt pāyantikā |

pāyantika 9

yaḥ punar bhikṣuḥ pūrvaṁ samanujño bhūtvā tataḥ paścād evaṁ vaded yathā
saṁstutikayāyuṣmantaḥ sāṁghikaṁ lābhaṁ pariṇatam ātmanaḥ paudgalikaṁ
pariṇāmayantīti pāyantikā |

pāyantika 10

yaḥ punar bhikṣur anvardhamāsaṁ prātimokṣasūtroddeśe uddiśyamāne evaṁ
vadet kiṁ punar ebhir āyuṣmantaḥ kṣudrānukṣudraiḥ śikṣāpadair anvardhamāsaṁ
prātimokṣasūtroddeśair uccāryamānair yāni bhikṣūṇāṁ kaukṛtyāya saṁvartante
ālekhāya vilekhāya vileṭhāya vipratisārāyeti śikṣāpadavilaṁghanāt pāyantikā |

pāyantika 11

bījagrāmabhūtagrāmapātanapātāpanāt pāyantikā |

pāyantika 12

avadhyānakṣipaṇāt pāyantikā |

pāyantika 13

ājñāviheṭhanāt pāyantikā |

pāyantika 14

yaḥ punar bhikṣuḥ sāṁghikaṁ maṁcaṁ vā pīṭhaṁ vā vṛṣiko vā
biṁbopadhānacaturaśrakaṁ vā abhyavakāśe upanikṣipyoparikṣipya vā
anuddhṛtānuddhṛtya vā tato viprakrāmet santaṁ bhikṣum anavalokyānyatra tadrūpāt
pratyayāt pāyantikā |

pāyantika 15

yaḥ punar bhikṣuḥ sāṁghike vihāre tṛṇasaṁstaraṁ vā parṇasaṁstaraṁ vā
saṁstīrya vā saṁstārya vā anuddhṛtyānuddhārya vā tato viprakrāmet santaṁ
bhikṣum anavalokyānyatra tadrūpāt pratyayāt pāyantikā |

pāyantika 16

yaḥ punar bhikṣur abhiṣaktaḥ kupitaś caṇḍībhūto ’nāttamanā sāṁghikād
vihārād bhikṣuṁ niṣkarṣen niṣkārṣāpayed vā anyatra tadrūpāt pratyayāt pāyantikā
|

pāyantika 17

yaḥ punar bhikṣur jānan sāṁghike vihāre pūrvopagatānāṁ bhikṣūṇāṁ tataḥ
paścād āgatyānupraskandyāsane niṣadyāṁ śayyāṁ vā kalpayed yasya saṁbādho
bhaviṣyati sa viprakramiṣyatīti ity eva pratyayaṁ kṛtvā pāyantikā |

pāyantika 18

yaḥ punar bhikṣur jānan sāṁghike vihāre uparivihāyasikṛtāyāṁ kuṭikāyām
āhāryapādake maṁce vā pīṭhe vā sahasā balenābhipaded vābhinipadyeta vā
pāyantikā |

pāyantika 19

yaḥ punar bhikṣur jānan saprāṇakenodakena tṛṇaṁ vā gomayaṁ vā mṛttikāṁ
vā siñcet siñcayed vā pāyantikā |

pāyantika 20

mahāntaṁ bhikṣuṇā vihāraṁ kārayitvā yāvad dvārakośārgalasthānād
ālokasaṁjñinā bhūmiparikarmopādāya dvau vā trayo vā chedanaparyāyāḥ saharitāḥ
adhiṣṭhātavyāḥ tata uttari adhitiṣṭhet pāyantikā |

pāyantika 21

yaḥ punar bhikṣur asaṁmataḥ saṁghena bhikṣuṇīr avavadet
tadrūpadharmasamanvāgamāt pāyantikā |

pāyantika 22

saṁmataś cāpi bhikṣur saṁghena yāvat sūryāstagamanakālasamayāt pāyantikā
|

pāyantika 23

yaḥ punar bhikṣur bhikṣum evaṁ vaded āmiṣakiṁcithetor bhikṣavo bhikṣuṇīr
avadantīti pāyantikā |

pāyantika 24

yaḥ punar bhikṣur ajñātikāyai bhikṣuṇyai cīvaraṁ dadyād anyatra
parivartakāt pāyantikā |

pāyantika 25

yaḥ punar bhikṣur ajñātikāyā bhikṣuṇyāś cīvaraṁ kuryāt pāyantikā |

pāyantika 26

yaḥ punar bhikṣur bhikṣuṇīsārtheṇa sārdham adhvānamārgaṁ pratipadyeta
ato grāmāntaram api pāyantikā | tatrāyaṁ samayaḥ sārthagamanīyo mārgo bhavati
sāśaṅkasaṁmataḥ sabhayasaṁmataḥ sapratibhayabhairavasaṁmato ’yaṁ tatra samayaḥ
|

pāyantika 27

yaḥ punar bhikṣur bhikṣuṇīsārtheṇa sārdhaṁ saṁvidhāya ekanāvam abhirohed
ūrdhvagāminīṁ vā adhogāminīṁ vānyatra tīryakpārasantaraṇāt pātayantikā |

pāyantika 28

yaḥ punar bhikṣur mātṛgrāmena sārdham eka ekayā rahasi praticchanne
āsane niṣadyāṁ kalpayet pāyantikā |

pāyantika 29

yaḥ punar bhikṣur bhikṣuṇyā sārdham eka ekikayā rahasi praticchanne
tiṣṭhet pāyantikā |

pāyantika 30

yaḥ punar bhikṣur jānan bhikṣuṇīparipācitaṁ piṇḍapātaṁ
paribhuṁjītānyatra pūrvaṁ gṛhisamāraṁbhāt pāyantikā |

pāyantika 31

paraṁparabhojanād anyatra samayāt pāyantikā | tatrāyaṁ samayo
glānasamayaḥ karmasamayaḥ adhvānamārgasamayaḥ cīvaradānakālasamayaḥ |

pāyantika 32

ekāvasathoṣitena bhikṣuṇā aglānenaikapiṇḍapātaḥ paribhoktavyas tataḥ
uttari paribhuṁjīta pāyantikā |

pāyantika 33

bhikṣavaḥ khalu saṁbahulāḥ kulāni saṁkrāmeyus tāṁś cec chrāddhā
brāhmaṇagṛhapatayas tv arthaṁ pravārayeyur maṇḍaiś cāpūpaiś cākāṁkṣibhis tair
bhikṣubhir dvau trayo vā pātrapūrāḥ pratigrahītavyāḥ tata uttari pratigṛhṇīyuḥ
pāyantikā | dvau trīn vā pātrapūrān pratigṛhya tair bhikṣubhir bahirārāmaṁ
gatvā santo bhikṣavaḥ saṁvibhaktavyā ātmanā ca paribhoktavyam ayaṁ tatra
samayaḥ |

pāyantika 34

yaḥ punar bhikṣur bhuktavān pravāritaḥ akṛtātiriktaṁ khādanīyabhojanīyaṁ
khāded bhuñjīta vā pāyantikā |

pāyantika 35

yaḥ punar bhikṣur jānan bhikṣuṁ bhuktavantaṁ akṛtātirikte khādanīya
bhojanīyenetyarthaṁ pravārayed idam āyuṣman khāda idaṁ bhuṁkṣva ity
āsvādanaprekṣī kaścid eṣa bhikṣur āsvādito bhaviṣyati ity etad eva pratyayaṁ
kṛtvā pāyantikā |

pāyantika 36

gaṇabhojanād anyatra samayāt pāyantikā | tatrāyaṁ samayaḥ glānasamayaḥ
karmasamayo ’dhvānamārgasamayo nāvādhirohaṇaṁ mahāsamājaḥ śramaṇabhaktasamayo
’yaṁ tatra samayaḥ |

pāyantika 37

yaḥ punar bhikṣur akāle khādanīyabhojanīyaṁ khāded bhuñjīta vā pāyantikā
|

pāyantika 38

yaḥ punar bhikṣuḥ saṁnihitaṁ khādanīyabhojanīyaṁ khāded bhuñjīta vā
pāyantikā |

pāyantika 39

yaḥ punar bhikṣur adattaṁ mukhadvārāhāram āhared anyatrodakadantakāṣṭhāt
pāyantikā |

pāyantika 40

yāni tāni bhagavatā bhikṣūṇāṁ praṇītabhojanāny akhyātāni tadyathā kṣīraṁ
dadhi navanītaṁ matsyo māṁsaṁ vallūrī yaḥ punar bhikṣuḥ evaṁrūpāṇi
praṇītabhojanāni ātmārtham aglānaḥ parakulebhyo vijñāpya khāded bhuñjītā vā
pāyantikā |

pāyantika 41

yaḥ punar bhikṣur jānan saprāṇakam udakaṁ paribhuñjīta pāyantikā |

pāyantika 42

yaḥ punar bhikṣur jānan sabhojane kule anupraskandyāsane niṣadyāṁ
kalpayet pāyantikā |

pāyantika 43

yaḥ punar bhikṣur jānan sabhojane kule praticchanne tiṣṭhet pāyantikā |

pāyantika 44

yaḥ punar bhikṣur acelakāya vā acelikāyai vā parivrājakāya vā svahastaṁ
khādanīyabhojanīyaṁ dadyāt pāyantikā |

pāyantika 45

yaḥ punar bhikṣur udyuktāṁ senāṁ darśanāyopasaṁkrāmet pāyantikā |

pāyantika 46

syād bhikṣos tadrūpaḥ pratyayaḥ udyuktāṁ senāṁ darśanāya upasaṁkramituṁ
dvirātraparamaṁ tena bhikṣuṇā tasyāṁ senāyāṁ vipravastavyaṁ tata uttari vipra
vaset pāyantikā |

pāyantika 47

dvirātraparamam api ced bhikṣus tasyāṁ senāyāṁ vipravasāṁ udyūṣikāṁ vā
gacched dhvajāgraṁ vā balāgraṁ vā senāvyūham anīkadarśanaṁ vā pratyanubhavet
pāyantikā |

pāyantika 48

yaḥ punar bhikṣuḥ kupitaś caṇḍībhūto ’nāttamanā bhikṣoḥ prahāraṁ dadyāt
pāyantikā |

pāyantika 49

yaḥ punar bhikṣur abhiṣaktaḥ kupitaś caṇḍībhūto ’nāttamanā bhikṣoḥ
prahāram upadarśayet antatas talaśaktikam api pāyantikā |

pāyantika 50

yaḥ punar bhikṣur jānan bhikṣoḥ duṣṭhulām āpattiṁ praticchādayet
pāyantikā |

pāyantika 51

yaḥ punar bhikṣur bhikṣum evaṁ vaded ehy āyuṣman kulāny upasaṁkramāvas
tatra te dāpayiṣyāmi khādanīyabhojanīyaṁ yāvadāptaṁ | sa tasya dāpayitvā
praṇītaṁ khādanīyabhojanīyaṁ yāvadāptaṁ tataḥ paścād evaṁ vaded gaccha tvam
āyuṣman na mama tvayā sārdhaṁ sparśo ’pi tu ekākina eva me sparśo bhavati
kathāyāṁ vā niṣadyāyāṁ vā ity udyojanaprekṣī kaścid eṣa bhikṣur udyojito
bhaviṣyatīty etad eva pratyayaṁ kṛtvā pāyantikā |

pāyantika 52

yaḥ punar bhikṣur ātmārtham aglāno vitapanaprekṣī jyotiḥ samavadhavyāt
samavadhāpayed vā pāyantikā |

pāyantika 53

yaḥ punar bhikṣur dhārmikasaṁghakaraṇīye bhikṣoś chandaṁ datvā paścād
abhiṣaktaḥ kupitaś caṇḍībhūto nāttamanā kṣepadharmam āpadyeta | āhara bhikṣoś
chandaṁ na te dadāmīti pāyantikā |

pāyantika 54

yaḥ punar bhikṣur anupasaṁpannena pudgalena sārdhaṁ dvirātrād ūrdhvaṁ
sahāgāraśayyāṁ kalpayet pāyantikā |

pāyantika 55

yaḥ punar bhikṣur evaṁ vadet tathāhaṁ bhagavato dharmaṁ deśitam ājānāmi
yathā ye antarāyikā dharmā uktā bhagavatā te pratisevyamānā nālam antarāyāyeti
| so bhikṣur bhikṣubhir idaṁ syād vacanīyo mā tvam āyuṣmann evaṁ vocas tathāhaṁ
bhagavato dharmaṁ deśitam ājānāmi yathā ye antarāyikā dharmā uktā bhagavatā te
ca pratisevyamānā nālam antarāyāya iti | mā bhagavantam abhyācakṣuḥ na sādhu
bhavati bhagavato ’bhyākhyānaṁ na ca punar bhagavān evam āha anekaparyāyeṇa
āyuṣmann antarāyikā dharmāḥ santaḥ antarāyikā evoktā bhagavatā te ca
pratisevyamānā alam antarāyāyeti niḥsṛja tvam āyuṣmann evaṁrūpaṁ pāpakaṁ
dṛṣṭigataṁ | so bhikṣur bhikṣubhir ucyamānas tad vastu pratiniḥsṛjed ity evaṁ
kuśalaṁ no cet pratiniḥsṛjed dvir api trir api samanuyoktavyaḥ samanuśāsitavyas
tasya pratiniḥsargāya dvir api trir api samanuyujyamānaḥ samanuśiṣyamānas tad
vastu pratiniḥsṛjed ity evaṁ kuśalaṁ no cet pratiniḥsṛjet pāyantikā |

pāyantika 56

yaḥ punar bhikṣur jānaṁs tathāvādinaṁ pudgalam akṛtānudharmāṇam apratini
ḥsṛṣṭe tasmin pāpake dṛṣṭigate ālāpayet saṁlapet tena sārdhaṁ saṁvaset
saṁbhuṁjīta sahāgāraśayyām api kalpayet pāyantikā |

pāyantika 57

śramaṇoddeśaś cāpy evaṁ vadet tathāhaṁ bhagavato dharmaṁ deśitam ājānāmi
yathā ye antarāyikā dharmā uktā bhagavatā te ca pratisevyamānā nālam
antarāyāyeti | sa śramaṇoddeśo bhikṣubhir idaṁ syād vacanīyo mā tvam āyuṣman
śramaṇoddeśa evaṁ vocaḥ tathāhaṁ bhagavato dharmaṁ deśitam ājānāmi yathā ye
antarāyikā dharmā uktā bhagavatā te ca pratisevyamānā nālam antarāyāyeti | mā
bhagavantam abhyācakṣuḥ na sādhu bhavati bhagavato ’bhyākhyānaṁ na ca punar
bhagavān evāha anekaparyāyeṇa śramaṇoddeśa antarāyikā dhamāḥ santaḥ antarāyikā
evoktā bhagavatā te ca pratisevyamānā alam antarāyāyeti | niḥsṛja tvam
śramaṇoddeśa evaṁrūpaṁ dṛṣṭigatam | sa śramaṇoddeśo bhikṣubhir ucyamānas tad
vastu cet pratiniḥsṛjed ity evaṁ kuśalaṁ no cet pratiniḥsṛjed dvir api trir api
samanuyoktavyaḥ samanuśāsitavyas tasya vastunaḥ pratiniḥsargāya dvir api trir
api samanuyujyamānaḥ samanuśiṣyamānas tad vastu pratiniḥsṛjed ity evaṁ kuśalaṁ
no cet pratiniḥsṛjet sa śramaṇoddeśo bhikṣubhir idaṁ syād vacanīyo
’dyāgreṇāyuṣman śramaṇoddeśa nāsau bhagavāṁs tathāgataḥ arhan samyaksaṁbuddhaḥ
śāstā | evaṁrūpasyānyatamānyatmasya brahmacāriṇaḥ pṛṣṭataḥ mā samanubadhāna
yāvad apy anye śramaṇoddeśāḥ labhante bhikṣubhiḥ sārdhaṁ dvirātraparamaṁ
sahāgāraśayyāṁ sāpi te adyāgreṇa nāsti cara careṇa mohapuruṣa naśyati | yaḥ
punar bhikṣur jānan tathānāśitaṁ śramaṇoddeśam upasthāpayed vā upalālayed vā
tena vā sārdhaṁ sahāgāraśayyāṁ kalpayet pāyantikā |

pāyantika 58

navaṁ khalu bhikṣuṇā cīvaraṁ pratilabhya trayāṇāṁ durvarṇīkaraṇānām
anyatamānyatamaḥ nīlo vā lohito vā pīto vā durvarṇīkaraṇāya ādātavyo ’nādāya
ced bhikṣus trayāṇāṁ durvarṇīkaraṇānām anyatamānyatamaṁ durvaṇīkaraṇaṁ nīlaṁ vā
lohitaṁ vā pītaṁ vā navaṁ cīvaraṁ paribhuṁjīta pāyantikā |

pāyantika 59

yaḥ punar bhikṣu ratnaṁ vā ratnasaṁmataṁ vā svahastena udgṛhṇīyād
udgrāhayed vānyatrādhyārāmagatād vādhyāvāsagatād vā pāyantikā |
bhikṣuṇādhyārāmagataṁ vādhyāvāsagataṁ vā ratnaṁ ratnasaṁmataṁ vā udgrahītavyaṁ
yasyedaṁ bhaviṣyati so hariṣyati ity evaṁ manasikṛtvā | ayaṁ tatra samayaḥ |

pāyantika 60

bhagavatā deśitam anvardhamāsaṁ snāyād anyatra samayāt tadatikramāt
pāyantikā | ayaṁ tatra samayaḥ—adhyardho māsaḥ śeṣo grīṣmāṇāṁ pūrvo māso
varṣāṇāṁ ity ete ardhatṛtīyamāsā uṣṇasamayo ’vaśiṣṭaṁ glānasamayaḥ karmasamayo
vṛṣṭisamayo vātavṛṣṭisamayo ’yaṁ tatra samayaḥ |

pāyantika 61

yaḥ punar bhikṣuḥ saṁcintya tīryagyonigataṁ prāṇinaṁ jīvitād
vyaparopayet pāyantikā |

pāyantika 62

yaḥ punar bhikṣuḥ saṁcintya kaccid asya bhikṣor muhūrtam api tāvad
aphāṣaṁ sparśaṁ bhaved etad eva pratyayaṁ kṛtvā bhikṣoḥ kaukṛtyam upasaṁharet
pātayantikā |

pāyantika 63

aṅgulipratodanāt pāyantikā |

pāyantika 64

udakaharṣaṇāt pāyantikā |

pāyantika 65

yaḥ punar bhikṣur mātṛgrāmeṇa sārdhaṁ sahāgāraśayyāṁ kalpayet pāyantikā
|

pāyantika 66

yaḥ punar bhikṣur bhikṣuṁ bhīṣayed bhīṣāpayed vāntato hāsyaprekṣyam api
pāyantikā |

pāyantika 67

yaḥ punar bhikṣur bhikṣor vā bhikṣuṇyā vā śikṣamāṇāyā vā śrāmaṇerasya vā
śrāmaṇerikāyā vā pātraṁ vā cīvaraṁ vā upānahaṁ vā sūcīgharaṁ vā kāyabandhanaṁ
vānyatamānyatamaṁ vā jīvitapariṣkāram upanidadhyād upanidhāpayet
tadrūpapratyayād anyatra pāyantikā |

pāyantika 68

yaḥ punar bhikṣur bhikṣoś cīvaram vikalya tataḥ paścād apratyuddhārya
paribhuṁjīta pāyantikā |

pāyantika 69

yaḥ punar bhikṣuḥ kupito ’nāttamanā pariśuddhaṁ anāpattikaṁ bhikṣuṁ
amūlakena saṁghāvaśeṣeṇa dharmeṇānudhvaṁsayet pāyantikā |

pāyantika 70

yaḥ punar bhikṣur apuruṣayā striyā sārdhaṁ saṁvidhāyādhvamārgaṁ
pratipadyetāntato grāmāntaram api pāyantikā |

pāyantika 71

yaḥ punar bhikṣuḥ steyasārthena sārdhaṁ saṁvidhāyādhvamārgaṁ
pratipadyetāntato grāmāntaram api pāyantikā |

pāyantika 72

yaḥ punar bhikṣur ūnaviṁśavarṣaṁ pudgalaṁ bhikṣubhāvāyopasaṁpādayeta
pāyantikā | sa ca pudgalo ’nupasaṁpannas te ca bhikṣavo garhyā ayaṁ tatra
samayaḥ |

pāyantika 73

yaḥ punar bhikṣuḥ svahastena pṛthivīṁ khanyāt khānayed vā pāyantikā |

pāyantika 74

cāturmāsikapravāraṇā bhikṣuṇā svīkartavyā tatottaraṁ pāyantikā |
pratyekapravāraṇāyā punaḥ punaḥ pravāraṇāyāḥ kālikapravāraṇāyā nityapravāraṇāyā
anyatra ayaṁ tatra samayaḥ |

pāyantika 75

yaḥ punar bhikṣur bhikṣubhir āyuṣmatā tvayā śikṣāyāṁ śikṣitavyam iti
ucyamāna evaṁ vaden nāhaṁ tava bālasya mūḍhasya duṣprajñasya vacanāni
śikṣiṣyāmi yāvan nāhaṁ bhikṣūn prakṣyāmi sūtradharān vinayadharān mātṛkadharān
iti pāyantikā | sarvajñatākāmena bhikṣuṇā śikṣāyāṁ śikṣitavyaṁ bhikṣavaḥ
praṣṭavyāḥ sūtradharā vinayadharā mātṛkadharā ayaṁ tatra samayaḥ |

pāyantika 76

yaḥ punar bhikṣur bhikṣūṇāṁ kalahajātānāṁ bhaṇḍanajātānāṁ bhedagṛhītānāṁ
vivādam āpannānāṁ tūṣṇīm upaśrutikas tiṣṭhed yad ete bhikṣavo vakṣyanti tad
ahaṁ dhārayiṣyāmīty etad eva pratyayaṁ kṛtvā pāyantikā |

pāyantika 77

yaḥ punar bhikṣuḥ saṁghe dharmikāyāṁ viniścayakathāyāṁ vartamānāyāṁ
āsanāt tūṣṇīm utthāya prakrāmet santaṁ bhikṣum anavapṛcchyānyatra
tadrūpapratyayāt pāyantikā |

pāyantika 78

anādaravṛttāt pāyantikā |

pāyantika 79

surāmaireyamadyapānāt pāyantikā |

pāyantika 80

yaḥ punar bhikṣur akāle grāmaṁ praviśet santaṁ bhikṣum anavapṛcchya
anyatra tadrūpāt pratyayāt pāyantikā |

pāyantika 81

yaḥ punar bhikṣuḥ sabhaktaḥ kule nimantritaḥ pūrvabhaktaṁ paścādbhaktaṁ
kuleṣu cāritram āpadyeta santaṁ kulaṁ apratisaṁvedito ’nyatra tadrūpāt
pratyayāt pāyantikā |

pāyantika 82

yaḥ punar bhikṣur anirgatāyāṁ rajanyām anudgate ’ruṇe anirhṛteṣu ratneṣu
ratnasaṁmateṣu vā rājñaḥ kṣatriyasya mūrdhābhiṣiktasya indrakīlaṁ vā
indrakīlasāmantakaṁ vā samatikraned anyatra tadrūpāt pratyayāt pāyantikā |

pāyantika 83

yaḥ punar bhikṣur anvardhamāsaṁ prātimokṣasūtre uddiśyamāne evaṁ vaded
idānīm ahaṁ jānāmi āyuṣmanto ’yam api kila dharmaḥ sūtragataḥ
sūtraparyāyāpannoddeśyam āgacchatīti tatrāyuṣmantaṁ ced bhikṣavo jānīyuḥ
niṣaṇṇapūrvaṁ āyuṣmatā dvitrikṛtvaṁ poṣadhe kaḥ punar vādo bhūya iti āyuṣmato
ajñānataḥ na muktiḥ yata āpattim āpannaḥ tato yathādharmaṁ kārayitavya uttaraṁ
ca kaukṛtyam āropayitavyaṁ—āyuṣman te alābho ’labdhaḥ durlabdho na sulabdho yat
tvaṁ anvardhamāsaṁ prātimokṣasūtroddiśyamāne na satkṛtya śṛṇoṣi na gurukaroṣi
nārthikaroṣi na manasikaroṣi ekāgracittenāvahitaśrotreṇa na śṛṇoṣi
sarvacittasaṁkalpair api na śṛṇoṣi | āyuṣman tatra kaukṛtyāt pāyantikā |

pāyantika 84

yaḥ punar bhikṣur asthimayaṁ vā viṣāṇamayaṁ vā sūcigharaṁ kārayet tad
bhedanāt pāyantikā |

pāyantika 85

bhikṣuṇā saṁghasya pīṭhaṁ vā mañcaṁ kārayatā sugatāṣṭāṅgulipramāṇāḥ
pādāḥ kārayitavyā anyatra adhastāt aṭanyās tata uttaraṁ kārayec chedanāt
pāyantikā |

pāyantika 86

yaḥ punar bhikṣus tūlasaṁstṛtaṁ pīṭhaṁ vā mañcaṁ avanahed avanāhayed vā
uddalanāt pāyantikā |

pāyantika 87

niṣīdanaṁ bhikṣuṇā kārayatā prāmāṇikaṁ kārayitavyaṁ tatredaṁ
pramāṇaṁ—dīrghato vitastrī dve sugatavitastyās tīryak sārdhavitastir daśānāñ ca
vitastis tata uttaraṁ kārayed bhedanāt pāyantikā |

pāyantika 88

kaṇḍupraticchādanaṁ bhikṣuṇā kārayatā prāmāṇikaṁ kārayitavyaṁ tatredaṁ
pramāṇaṁ—dīrghataś catasro vitastayaḥ sugatavitastyas tiryag dve tata uttaraṁ
kārayec chedanāt pāyantikā |

pāyantika 89

varṣāśāṭīcīvaraṁ bhikṣuṇā kārayatā prāmāṇikaṁ kārayitavyaṁ tatredaṁ
pramāṇaṁ—dīrghataḥ ṣaṭ vitastayaḥ sugatavitastyas tiryak sārdhe dve tata
uttaraṁ kārayec chedanāt pāyantikā |

pāyantika 90

yaḥ punar bhikṣuḥ sugatacīvarapramāṇaṁ cīvaraṁ kārayed uttaraṁ vā
sugatacīvarāt pāyantikā | tatredaṁ sugatacīvarapramāṇaṁ dīrghato nava
vitastayaḥ tiryak ṣaḍ vitastayaḥ idaṁ sugatacīvarapramāṇam |

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

uddiṣṭā mayāyuṣmanto navatiḥ pāyantikā dharmāḥ | tatrāham āyuṣmantaḥ
pṛcchāmi—kaccit sthātra pariśuddhāḥ

pariśuddhā atrāyuṣmanto yasmāt tuṣṇīm evāhaṁ dhārayāmi |

4 pratideśanīyā rules

ime khalv āyuṣmantaś catvāraḥ pratideśanīyā dharmā anvardhamāsaṁ
prātimokṣasūtroddeśam āgacchanti |

pratideśanīya 1

yaḥ punar bhikṣur antagṛhaṁ piṇḍāya carantyā ajñātyā bhikṣuṇyāḥ santikāt
sahastaṁ khādanīyabhojanīyaṁ pratigṛhya khāded vā bhuñjīta vā tena bhikṣuṇā
bahirārāmaṁ gatvā bhikṣor antike pratideśayitavyam garhyam asmy āyuṣmantaḥ
sthānam āpanno ’sātmyaṁ pratideśanīyaṁ taṁ dharmaṁ pratideśayāmīti ayam api
dharmaḥ pratideśanīyaḥ |

pratideśanīya 2

saṁbahulā bhikṣavaḥ kuleṣu nimantritā bhuṁjīran tatra ced bhikṣuṇī
vyapadeśamānā sthitā syād iha bhojanīyaṁ datta odanaṁ datta sūpaṁ datteti sā
bhikṣuṇī bhikṣubhir evaṁ syād vacanīyā āgamayasva bhagini muhūrtaṁ yāvad
bhikṣavo bhuṁjate | ekenāpi bhikṣuṇā cet tāṁ bhikṣuṇīm apasārayituṁ na
vacanīyaṁ sarvair bhikṣubhiḥ bahirārāmaṁ gatvā bhikṣūṇām antike pratideśitavyaṁ
garhyam āyuṣmantaḥ sthānam āpannā asātmyaṁ pratideśanīyaṁ taṁ dharmaṁ
pratideśayāma iti ayam api dharmaḥ pratideśanīyaḥ |

pratideśanīya 3

yāni tāni kulāni śikṣāsaṁvṛtisaṁmatāni yaḥ punar bhikṣus tadrūpeṣu
saṁghasya śaikṣeṣu kuleṣu śikṣāsaṁvṛtisaṁmateṣu pūrvam apravāritasya
khādanīyabhojanīyaṁ pratigṛhya khāded bhuñjīta vā tena bhikṣuṇā bahirārāmaṁ
gatvā bhikṣūṇām antike pratideśanīyaṁ tat sthānam āpanno ’sātmyaṁ
pratideśanīyaṁ taṁ dharmaṁ pratideśayāmīti ayam api dharmaḥ pratideśanīyaḥ |

pratideśanīya 4

yāni tāni kāni śayanāsanāni sāśaṁkasaṁmatāni sabhayasaṁmatāni
sapratibhayabhairavasaṁmatāni yaḥ punar bhikṣus tadrūpeṣu saṁghasyāraṇyakeṣu
śayaneṣu sāśaṁkasaṁmateṣu sabhayasaṁmateṣu sapratibhayabhairavasaṁmateṣu pūrvam
apratisaṁvidyate vane bahirārāmasya khādanīyabhojanīyaṁ khāded bhuṁjīta vā tena
bhikṣuṇā bhikṣūṇām antike pratideśayitavyaṁ garhyam asmy āyuṣmantaḥ sthānam
āpanno ’sātmyaṁ pratideśanīyaṁ taṁ dharmaṁ pratideśayāmīti ayam api dharmaḥ
pratideśanīyaḥ |

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

uddiṣṭā mayāyuṣmantaś catvāraḥ pratideśanīyā dharmāḥ | tatrāham
āyuṣmantaḥ paripṛcchāmi—kaccit sthātra pariśuddhāḥ

dvir api trir api—kaccit sthātra pariśuddhāḥ

pariśuddhā āyuṣmanto yasmāt tūṣṇīm evam etad dhārayāmi |

108 śaikṣā rules

ime khalv āyuṣmantaḥ saṁbahulāḥ śaikṣā dharmā anvardhamāsaṁ
prātimokṣasūtroddeśam āgacchanti |

śaikṣa 1

parimaṇḍalaṁ nivāsanaṁ nivāsayiṣyāma iti śikṣā karaṇīyā |

śaikṣa 2

nātyutkṛṣṭaṁ nivāsanaṁ nivāsayiṣyāma iti śikṣā karaṇīyā |

śaikṣa 3

nātyavakṛṣṭaṁ nivāsanaṁ nivāsayiṣyāma iti śikṣā karaṇīyā |

śaikṣa 4

na hastiśuṇḍakaṁ nivāsanaṁ nivāsayiṣyāma iti śikṣā karaṇīyā |

śaikṣa 5

na tālapatraṁ nivāsanaṁ nivāsayiṣyāma iti śikṣā karaṇīyā |

śaikṣa 6

na kulmāṣapiṇḍakaṁ nivāsanaṁ nivāsayiṣyāma iti śikṣā karaṇīyā |

śaikṣa 7

na nāgaśīrṣakaṁ nivāsanaṁ nivāsayiṣyāma iti śikṣā karaṇīyā |

śaikṣa 8

parimaṇḍalaṁ cīvaraṁ nivāsayiṣyāma iti śikṣā karaṇīyā |

śaikṣa 9

nātyutkṛṣṭaṁ cīvaraṁ nivāsayiṣyāma iti śikṣā karaṇīyā |

śaikṣa 10

nātyupakṛṣṭaṁ cīvaraṁ nivāsayiṣyāma iti śikṣā karaṇīyā |

śaikṣa 11

susaṁvṛtā antargṛhe gamiṣyāma iti śikṣā karaṇīyā |

śaikṣa 12

supraticchannā antargṛhe gamiṣyāma iti śikṣā karaṇīyā |

śaikṣa 13

alpaśabdā antargṛhe gamiṣyāma iti śikṣā karaṇīyā |

śaikṣa 14

anutkṣiptacakṣuṣo ’ntargṛhe gamiṣyāma iti śikṣā karaṇīyā |

śaikṣa 15

yugamātradarśino ’ntargṛhe gamiṣyāma iti śikṣā karaṇīyā |

śaikṣa 16

nodguṇṭhikā antargṛhaṁ gamiṣyāma iti śikṣā karaṇīyā |

śaikṣa 17

notkṛṣṭikayā antargṛhaṁ gamiṣyāma iti śikṣā karaṇīyā |

śaikṣa 18

notsaktikayā antargṛhaṁ gamiṣyāma iti śikṣā karaṇīyā |

śaikṣa 19

na vyastikayā antargṛhaṁ gamiṣyāma iti śikṣā karaṇīyā |

śaikṣa 20

na paryastikayā antargṛhaṁ gamiṣyāma iti śikṣā karaṇīyā |

śaikṣa 21

nolambikayā antargṛhaṁ gamiṣyāma iti śikṣā karaṇīyā |

śaikṣa 22

noṭṭambikayā antargṛhaṁ gamiṣyāma iti śikṣā karaṇīyā |

śaikṣa 23

notkuṭakayā antargṛhaṁ gamiṣyāma iti śikṣā karaṇīyā |

śaikṣa 24

na nikaṭotkuṭakayā antargṛhaṁ gamiṣyāma iti śikṣā karaṇīyā |

śaikṣa 25

na skambhākṛtā antargṛhaṁ gamiṣyāma iti śikṣā karaṇīyā |

śaikṣa 26

na kāyapracālakaṁ antargṛhaṁ gamiṣyāma iti śikṣā karaṇīyā |

śaikṣa 27

na bāhupracālakaṁ antargṛhaṁ gamiṣyāma iti śikṣā karaṇīyā |

śaikṣa 28

na śīrṣapracālakaṁ gamiṣyāma iti śikṣā karaṇīyā | |

śaikṣa 29

nāṁsotphatikayā antargṛhaṁ gamiṣyāma iti śikṣā karaṇīyā |

śaikṣa 30

na hastasaṁlagnikayā antargṛhaṁ gamiṣyāma iti śikṣā karaṇīyā |

śaikṣa 31

nānujñātā antargṛhe āsane niṣatsyāma iti śikṣā karaṇīyā |

śaikṣa 32

nāprativekṣyāsanaṁ antargṛhe āsane niṣatsyāma iti śikṣā karaṇīyā |

śaikṣa 33

na sarvakāyaṁ samavadhāyāntargṛhe āsane niṣatsyāma iti śikṣā karaṇīyā |

śaikṣa 34

na pāde pādam ādhāyāntargṛhe āsane niṣatsyāma iti śikṣā karaṇīyā |

śaikṣa 35

na gulphe gulpham ādhāyāntargṛhe āsane niṣatsyāma iti śikṣā karaṇīyā |

śaikṣa 36

na sakthani sakthi ādhāyāntargṛhe āsane niṣatsyāma iti śikṣā karaṇīyā |

śaikṣa 37

na saṁkṣipya pādau antargṛhe āsane niṣatsyāma iti śikṣā karaṇīyā |

śaikṣa 38

na vikṣipya pādau antargṛhe āsane niṣatsyāma iti śikṣā karaṇīyā |

śaikṣa 39

na vyataṅgikayā antargṛhe āsane niṣatsyāma iti śikṣā karaṇīyā |

śaikṣa 40

satkṛtya piṇḍapātaṁ pratigrahīṣyāma iti śikṣā karaṇīyā |

śaikṣa 41

samatīrthikaṁ piṇḍapātaṁ pratigrahīṣyāma iti śikṣā karaṇīyā |

śaikṣa 42

samasūpikaṁ piṇḍapātaṁ pratigrahīṣyāma iti śikṣā karaṇīyā |

śaikṣa 43

sāvadānaṁ piṇḍapātaṁ pratigrahīṣyāma iti śikṣā karaṇīyā |

śaikṣa 44

na anāgate khādanīyabhojanīye pātram upanāmayiṣyāma iti śikṣā karaṇīyā |

śaikṣa 45

nodanena sūpikaṁ praticchādayiṣyāma iti śikṣā karaṇīyā |

śaikṣa 46

sūpikena vā odanaṁ bhūyaskāmatām upādāya iti śikṣā karaṇīyā |

śaikṣa 47

nopari khādanīyabhojanīyasya pātraṁ dhārayiṣyāma iti śikṣā karaṇīyā |

śaikṣa 48

satkṛtya piṇḍapātaṁ paribhokṣyāma iti śikṣā karaṇīyā |

śaikṣa 49

nātikhuṇḍakaṁ piṇḍapātaṁ paribhokṣyāma iti śikṣā karaṇīyā |

śaikṣa 50

nātimahāntaṁ piṇḍapātaṁ paribhokṣyāma iti śikṣā karaṇīyā |

śaikṣa 51

parimaṇḍalaṁ ālopam ālopayiṣyāma iti śikṣā karaṇīyā |

śaikṣa 52

na anāgate ālope mukhadvāraṁ vivariṣyāma iti śikṣā karaṇīyā |

śaikṣa 53

na sālopena mukhena vācaṁ pravyāhariṣyāma iti śikṣā karaṇīyā |

śaikṣa 54

na cuccatkārakaṁ piṇḍapātaṁ paribhokṣyāma iti śikṣā karaṇīyā |

śaikṣa 55

naśuśaśutkārakaṁ piṇḍapātaṁ paribhokṣyāma iti śikṣā karaṇīyā |

śaikṣa 56

na thutyutkārakaṁ piṇḍapātaṁ paribhokṣyāma iti śikṣā karaṇīyā |

śaikṣa 57

na phuphphuphkārakaṁ piṇḍapātaṁ paribhokṣyāma iti śikṣā karaṇīyā |

śaikṣa 58

na jihvāniścārakaṁ piṇḍapātaṁ paribhokṣyāma iti śikṣā karaṇīyā |

śaikṣa 59

na sikthapṛthakkārakaṁ piṇḍapātaṁ paribhokṣyāma iti śikṣā karaṇīyā |

śaikṣa 60

nāvarṇakārakaṁ piṇḍapātaṁ paribhokṣyāma iti śikṣā karaṇīyā |

śaikṣa 61

na gallāpahārakaṁ piṇḍapātaṁ paribhokṣyāma iti śikṣā karaṇīyā |

śaikṣa 62

na jihvāsphoṭakaṁ piṇḍapātaṁ paribhokṣyāma iti śikṣā karaṇīyā |

śaikṣa 63

na kavalacchedakaṁ piṇḍapātaṁ paribhokṣyāma iti śikṣā karaṇīyā |

śaikṣa 64

na hastāvalehakaṁ piṇḍapātaṁ paribhokṣyāma iti śikṣā karaṇīyā |

śaikṣa 65

na pātrāvalehakaṁ piṇḍapātaṁ paribhokṣyāma iti śikṣā karaṇīyā |

śaikṣa 66

na hastasaṁdhūnakaṁ piṇḍapātaṁ paribhokṣyāma iti śikṣā karaṇīyā |

śaikṣa 67

na pātrasaṁdhūnakaṁ piṇḍapātaṁ paribhokṣyāma iti śikṣā karaṇīyā |

śaikṣa 68

na stūpākṛtim avagṛhya piṇḍapātaṁ paribhokṣyāma iti śikṣā karaṇīyā |

śaikṣa 69

nāvadhyānaprekṣiṇo ’ntarikasya bhikṣoḥ pātram avalokayiṣyāma iti śikṣā
karaṇīyā |

śaikṣa 70

na sāmiṣeṇa pāṇinā udakasthālakaṁ grahīṣyāma iti śikṣā karaṇīyā |

śaikṣa 71

na sāmiṣeṇodakenāntarikaṁ bhikṣuṁ sekṣyāma iti śikṣā karaṇīyā |

śaikṣa 72

na sāmiṣam udakam antargṛhe chorayiṣyāma iti śikṣā karaṇīyā |

śaikṣa 73

na pātreṇa vighasaṁś chorayiṣyāma iti śikṣā karaṇīyā |

śaikṣa 74

anāstīrṇe pṛthivīpradeśe pātraṁ sthāpayiṣyāma iti śikṣā karaṇīyā |

śaikṣa 75

na taṭe na prapāte na prāgbhāre pātraṁ sthāpayiṣyāma iti śikṣā karaṇīyā
|

śaikṣa 76

notthitāḥ pātraṁ nirmādayiṣyāma iti śikṣā karaṇīyā |

śaikṣa 77

na taṭe na prapāte na prāgbhāre pātraṁ nirmādayiṣyāma iti śikṣā karaṇīyā
|

śaikṣa 78

na nadyāḥ kāryakāriṇyā pratisrotaḥ pātrodakaṁ grahīṣyāma iti śikṣā
karaṇīyā |

śaikṣa 79

na utthitā niṣaṇṇāyāglānāya dharmaṁ deśayiṣyāma iti śikṣā karaṇīyā |

śaikṣa 80

na niṣaṇṇā nipaṇṇāyāglānāya dharmaṁ deśayiṣyāma iti śikṣā karaṇīyā |

śaikṣa 81

na nīcatarake āsane niṣaṇṇā uccatarake āsane niṣaṇṇāyāglānāya dharmaṁ
deśayiṣyāma iti śikṣā karaṇīyā |

śaikṣa 82

na pṛṣṭhato gacchantaḥ purato gacchate aglānāya dharmaṁ deśayiṣyāma iti
śikṣā karaṇīyā |

śaikṣa 83

nonmārgeṇa gacchanto mārgeṇa gacchate āglānāya dharmaṁ deśayiṣyāma iti
śikṣā karaṇīyā |

śaikṣa 84

nodguṇṭhikākṛtāyāglānāya dharmaṁ deśayiṣyāma iti śikṣā karaṇīyā |

śaikṣa 85

notkṛṣṭikākṛtāyāglānāya dharmaṁ deśayiṣyāma iti śikṣā karaṇīyā |

śaikṣa 86

notsaktikākṛtāyāglānāya dharmaṁ deśayiṣyāma iti śikṣā karaṇīyā |

śaikṣa 87

na vyastikākṛtāyāglānāya dharmaṁ deśayiṣyāma iti śikṣā karaṇīyā |

śaikṣa 88

na paryastikākṛtāyāglānāya dharmaṁ deśayiṣyāma iti śikṣā karaṇīyā |

śaikṣa 89

noṣṇīṣaśirase āglānāya dharmaṁ deśayiṣyāma iti śikṣā karaṇīyā |

śaikṣa 90

na kholāśirase āglānāya dharmaṁ deśayiṣyāma iti śikṣā karaṇīyā |

śaikṣa 91

na mauliśirase āglānāya dharmaṁ deśayiṣyāma iti śikṣā karaṇīyā |

śaikṣa 92

na mālāśirase āglānāya dharmaṁ deśayiṣyāma iti śikṣā karaṇīyā |

śaikṣa 93

na veṣṭitaśirase āglānāya dharmaṁ deśayiṣyāma iti śikṣā karaṇīyā |

śaikṣa 94

na hastyārūḍhāya āglānāya dharmaṁ deśayiṣyāma iti śikṣā karaṇīyā |

śaikṣa 95

na aśvārūḍhāya āglānāya dharmaṁ deśayiṣyāma iti śikṣā karaṇīyā |

śaikṣa 96

na śivikārūḍhāya āglānāya dharmaṁ deśayiṣyāma iti śikṣā karaṇīyā |

śaikṣa 97

na yānāruḍhāya āglānāya dharmaṁ deśayiṣyāma iti śikṣā karaṇīyā |

śaikṣa 98

na pādukārūḍhāya āglānāya dharmaṁ deśayiṣyāma iti śikṣā karaṇīyā |

śaikṣa 99

na daṇḍapāṇaye āglānāya dharmaṁ deśayiṣyāma iti śikṣā karaṇīyā |

śaikṣa 100

na chatrapāṇaye āglānāya dharmaṁ deśayiṣyāma iti śikṣā karaṇīyā |

śaikṣa 101

na śastrapāṇaye āglānāya dharmaṁ deśayiṣyāma iti śikṣā karaṇīyā |

śaikṣa 102

na khaḍgapāṇaye āglānāya dharmaṁ deśayiṣyāma iti śikṣā karaṇīyā |

śaikṣa 103

nāyudhapāṇaye āglānāya dharmaṁ deśayiṣyāma iti śikṣā karaṇīyā |

śaikṣa 104

saṁnaddhāyāglānāya dharmaṁ deśayiṣyāma iti śikṣā karaṇīyā |

śaikṣa 105

nāglānā utthitā uccāraprasrāvaṁ kariṣyāma iti śikṣā karaṇīyā |

śaikṣa 106

nāglānāḥ udake uccāraprasrāvaṁ kheṭaṁ siṁghāṇakaṁ vāntaṁ viriktaṁ
chorayiṣyāma iti śikṣā karaṇīyā |

śaikṣa 107

nāglānā saharite pṛthivīpradeśe uccāraprasrāvaṁ kheṭaṁ siṁghāṇakaṁ
vāntaṁ viriktaṁ chorayiṣyāma iti śikṣā karaṇīyā |

śaikṣa 108

nāsādhikapauruṣaṁ vṛkṣam adhirokṣyāmo ’nyatrāpada iti śikṣā karaṇīyā |

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

uddiṣṭā me āyuṣmantaḥ saṁbahulāḥ śaikṣā dharmāḥ | tatrāham āyuṣmataḥ
paripṛcchāmi—kaccit sthātra pariśuddāḥ

dvir api trir api paripṛcchāmi—kaccit sthātra pariśuddhāḥ

pariśuddhā āyuṣmanto yasmāt tūṣṇīm evam etad dhārayāmi ||

7 adhikaraṇaśamatha

ime khalv āyuṣmantaḥ saptādhikaraṇaśamathāḥ dharmā anvardhamāsaṁ
prātimokṣasūtroddeśam āgacchanti |

adhikaraṇaśamatha 1

saṁmukhavinayārhāya saṁmukhavinayaṁ dāsyāmaḥ |

adhikaraṇaśamatha 2

smṛtivinayārhāya smṛtivinayaṁ dāsyāmaḥ |

adhikaraṇaśamatha 3

amūḍhavinayārhāya amūḍhavinayaṁ dāsyāmaḥ |

adhikaraṇaśamatha 4

yadbhūyeṣiyārhāya yadbhūyeṣiyaṁ dāsyāmaḥ |

adhikaraṇaśamatha 5

tatsvabhāveṣiyārhāya tatsvabhāveṣiyaṁ dāsyāmaḥ |

adhikaraṇaśamatha 6

tṛṇaprastārakārhāya tṛṇaprastārakaṁ dāsyāmaḥ |

adhikaraṇaśamatha

pratijñākārakārhāya pratijñāṁ dāsyāmaḥ |

utpannotpannāny adhikaraṇāny ebhiḥ saptabhir adhikaraṇaśamathair
dharmair dāpayiṣyāmaḥ śamayiṣyāmo vyupaśamayiṣyāmo dharmavinaye śāstuḥ śāsane |

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

uddiṣṭā me āyuṣmantaḥ saptādhikaraṇaśamathā dharmāḥ |

tatrāham āyuṣmataḥ paripṛcchāmi—kaccit sthātra pariśuddhāḥ

dvir api trir api paripṛcchāmi—kaccit sthātra pariśuddhāḥ |

pariśuddhā āyuṣmanto yasmāt tūṣṇīm evam evāhaṁ dhārayāmi |

For the prose and verses see Klaus T. Schmidt: Der Schlußteil des
Prātimokṣasūtra der Sarvāstivādins, Text in Sanskrit und Tocharisch A
verglichen mit den Parallelversionen anderer Schulen, Auf Grund von
Turfan-Handschriften hrsg., Göttingen 1989 (Sanskrittexte aus den Turfanfunden,
13).

Conclusion

uddiṣṭaṁ me āyuṣmantaḥ prātimokṣasūtroddeśasya nidānaṁ || uddiṣṭāś
catvāraḥ pārājikā dharmās trayodaśa saṁghāvaśeṣā dharmā dvāv aniyatau dharmau |
triṁśan naiḥsargikapāyantikā dharmāḥ navati pāyantikā dharmāś catvāraḥ
pratideśanīyā dharmāḥ saṁbahulā śaikṣā dharmāḥ saptādhikaraṇaśamathā dharmā
etāvat tasya bhagavatas tathāgatasyārhataḥ samyaksaṁbuddhasya sūtragataṁ
sūtraparyāpannam iti yo vā punar anyo ’py āgacched dharmasyānudharmaḥ tatra
sahitaiḥ samagraiḥ saṁmodamānair avivadamānais tīvraś cetasa
ārakṣāsmṛtyapramāde yogaḥ karaṇīyaḥ || ||

Concluding verses

    kṣāntiḥ paramaṁ tapas titikṣā nirvāṇaṁ paramaṁ vadanti buddhāḥ |
    na hi pravrajitaḥ paropatāpī śramaṇo bhavati parān viheṭhayānaḥ || Verse 1
    ||

    cakṣuṣmān viṣamāṇīva vidyamāne parākrame |
    paṇḍito jīvaloke ’smin pāpāni parivarjayet || Verse 2 ||

    anopavādī nopaghātī prātimokṣe ca saṁvaraḥ |
    mātrajñatā ca bhakte ’smin prāntaṁ ca śayanāsanam
    adhicitte samāyoga etad buddhānuśāsanam || Verse 3 ||

    yathāpi bhramaraḥ puṣpād varṇagandhāv aheṭhayan yathā hi |
    ḍayate rasam ādāya evaṁ grāme muniś caret || Verse 4 ||

    na pareṣāṁ vilomāni na pareṣāṁ kṛtākṛtam |
    ātmanas tu samīkṣeta samāni viṣamāṇi ca || Verse 5 ||

    adhicetasi mā pramādyato munino maunapadeṣu śikṣataḥ |
    śokā na bhavanti tāyina upaśāntasya sadā smṛtimataḥ || Verse 6 ||

    dadataḥ puṇyaṁ pravardhate vairaṁ saṁyamato na cīyate |
    kuśalī prajahāti pāpakaṁ kleśānāṁ kṣayatas tu nirvṛtiḥ || Verse 7 ||

    sarvapāpasyākaraṇaṁ kuśalasyopasaṁpadā |
    svacittaparidamanam etad buddhānuśāsanam || Verse 8 ||

    kāyena saṁvaraḥ sādhu sādhu vācātha saṁvaraḥ |
    manasā saṁvaraḥ sādhu sādhu sarvatra saṁvaraḥ |
    sarvatra saṁvṛto bhikṣuḥ sarvaduḥkhāt pramucyate || Verse 9 ||

    vācānurakṣī manasā susaṁvṛtaḥ kāyena caivākuśalaṁ na kuryāt |
    etāṁs trīn karmapathān viśodhya nārāgayen mārgam ṛṣipraveditam || Verse 10
    ||

    buddho vipaśyī ca śikhī ca viśvabhu krakutsundaḥ kanakamuniś ca
    kāśyapaḥ |
    anuttaraḥ śākyamuniś ca gautamo devātidevo naradamyasārathiḥ || Verse 11 ||

    saptānāṁ buddhavīrāṇāṁ lokanāthāgratāyināṁ |
    uddiṣṭaḥ prātimokṣo ’yaṁ vistareṇa yaśasvinām || Verse 12 ||

    asmin sagauravā buddhā buddhānāṁ śrāvakāś ca ye |
    asmin sagauravā bhūtvā prāpnumadhvam asaṁskṛtam || Verse 13 ||

    ārabhadhvaṁ niṣkrāmata yujyadhvaṁ buddhaśāsane |
    dhunīta mṛtyunaḥ sainyaṁ naḍāgāram iva kuñjaraḥ || Verse 14 ||

    yo hy asmin dharmavinaye apramattaś cariṣyati |
    prahāya jātisaṁsāraṁ duḥkhasyāntaṁ kariṣyati || Verse 15 ||

    anyonyaṁ śīlaguptyarhaṁ śāsanasya ca vṛddhaye |
    uddiṣṭaḥ prātimokṣo ’yaṁ kṛtaḥ saṁghena poṣadhaḥ || Verse 16 ||

    yasyārthe sūtram uddiṣṭaṁ yasyārthe poṣadhaḥ kṛtaḥ |
    tac chīlam anurakṣadhvaṁ bālāgraṁ camaro yathā || Verse 17 ||

    prātimokṣasamuddeśād yat puṇyaṁ samupārjitaṁ |
    aśeṣas tena loko ’yaṁ maunīndraṁ padam āpnuyāt || Verse 18 ||

||| prātimokṣaḥ samāptaḥ |||

Anukul Chandra Banerjee, Prātimokṣa-sūtra (Mūlasarvāstivāda), Calcutta 1954.
First published in IHQ 29 (1953), pp. 162–174.

Reprinted with slight modifications (not indicated) as: Prātimokṣa Sūtra, in:
Two Buddhist Vinaya Texts in Sanskrit, Prātimokṣa Sūtra and Bhikṣukarmavākya,
edited by Anukul Chandra Banerjee, Calcutta 1977, pp. 8–56.

The text was based on a Sanskrit manuscript of the Mūlasārvāstivāda school,
Gilgit Buddhist Manuscript no. 3, supplemented by reference to the Tibetan
text, Finot’s edition, and in one instance (pāyantika 82) the Divyāvadāna.

Input by Klaus Wille, Göttingen for GRETIL.

Prepared for SuttaCentral by Bhikkhu Sujato.

