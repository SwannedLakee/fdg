{	
"mn111:0.1":	"มชฺฌิม นิกาย ๑๑๑ ",
"mn111:0.2":	"อนุปทสุตฺต ",
"mn111:1.1":	"เอวํ เม สุตํ—",
"mn111:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"mn111:1.3":	"ตตฺร โข ภควา ภิกฺขู อามนฺเตสิ",
"mn111:1.4":	"“ภิกฺขโว”ติฯ ",
"mn111:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"mn111:1.6":	"ภควา เอตทโวจ",
"mn111:2.1":	"“ปณฺฑิโต, ภิกฺขเว, สาริปุตฺโต; ",
"mn111:2.2":	"มหาปญฺโญ, ภิกฺขเว, สาริปุตฺโต; ",
"mn111:2.3":	"ปุถุปญฺโญ, ภิกฺขเว, สาริปุตฺโต; ",
"mn111:2.4":	"หาสปญฺโญ, ภิกฺขเว, สาริปุตฺโต; ",
"mn111:2.5":	"ชวนปญฺโญ, ภิกฺขเว, สาริปุตฺโต; ",
"mn111:2.6":	"ติกฺขปญฺโญ, ภิกฺขเว, สาริปุตฺโต; ",
"mn111:2.7":	"นิพฺเพธิกปญฺโญ, ภิกฺขเว, สาริปุตฺโต; ",
"mn111:2.8":	"สาริปุตฺโต, ภิกฺขเว, อฑฺฒมาสํ อนุปทธมฺมวิปสฺสนํ วิปสฺสติฯ ",
"mn111:2.9":	"ตตฺริทํ, ภิกฺขเว, สาริปุตฺตสฺส อนุปทธมฺมวิปสฺสนาย โหติฯ ",
"mn111:3.1":	"อิธ, ภิกฺขเว, สาริปุตฺโต วิวิจฺเจว กาเมหิ วิวิจฺจ อกุสเลหิ ธมฺเมหิ สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช วิหรติฯ ",
"mn111:4.1":	"เย จ ปฐเม ฌาเน ธมฺมา วิตกฺโก จ วิจาโร จ ปีติ จ สุขญฺจ จิตฺเตกคฺคตา จ, ผโสฺส เวทนา สญฺญา เจตนา จิตฺตํ ฉนฺโท อธิโมกฺโข วีริยํ สติ อุเปกฺขา มนสิกาโร—ตฺยาสฺส ธมฺมา อนุปทววตฺถิตา โหนฺติฯ ",
"mn111:4.2":	"ตฺยาสฺส ธมฺมา วิทิตา อุปฺปชฺชนฺติ, วิทิตา อุปฏฺฐหนฺติ, วิทิตา อพฺภตฺถํ คจฺฉนฺติฯ ",
"mn111:4.3":	"โส เอวํ ปชานาติ",
"mn111:4.4":	"‘เอวํ กิรเม ธมฺมา อหุตฺวา สมฺโภนฺติ, หุตฺวา ปฏิเวนฺตี’ติฯ ",
"mn111:4.5":	"โส เตสุ ธมฺเมสุ อนุปาโย อนปาโย อนิสฺสิโต อปฺปฏิพทฺโธ วิปฺปมุตฺโต วิสํยุตฺโต วิมริยาทีกเตน เจตสา วิหรติฯ ",
"mn111:4.6":	"โส ‘อตฺถิ อุตฺตริ นิสฺสรณนฺ’ติ ปชานาติฯ ",
"mn111:4.7":	"ตพฺพหุลีการา อตฺถิเตฺววสฺส โหติฯ ",
"mn111:5.1":	"ปุน จปรํ, ภิกฺขเว, สาริปุตฺโต วิตกฺกวิจารานํ วูปสมา อชฺฌตฺตํ สมฺปสาทนํ เจตโส เอโกทิภาวํ อวิตกฺกํ อวิจารํ สมาธิชํ ปีติสุขํ ทุติยํ ฌานํ อุปสมฺปชฺช วิหรติฯ ",
"mn111:6.1":	"เย จ ทุติเย ฌาเน ธมฺมา—อชฺฌตฺตํ สมฺปสาโท จ ปีติ จ สุขญฺจ จิตฺเตกคฺคตา จ, ผโสฺส เวทนา สญฺญา เจตนา จิตฺตํ ฉนฺโท อธิโมกฺโข วีริยํ สติ อุเปกฺขา มนสิกาโร—ตฺยาสฺส ธมฺมา อนุปทววตฺถิตา โหนฺติฯ ",
"mn111:6.2":	"ตฺยาสฺส ธมฺมา วิทิตา อุปฺปชฺชนฺติ, วิทิตา อุปฏฺฐหนฺติ, วิทิตา อพฺภตฺถํ คจฺฉนฺติฯ ",
"mn111:6.3":	"โส เอวํ ปชานาติ",
"mn111:6.4":	"‘เอวํ กิรเม ธมฺมา อหุตฺวา สมฺโภนฺติ, หุตฺวา ปฏิเวนฺตี’ติฯ ",
"mn111:6.5":	"โส เตสุ ธมฺเมสุ อนุปาโย อนปาโย อนิสฺสิโต อปฺปฏิพทฺโธ วิปฺปมุตฺโต วิสํยุตฺโต วิมริยาทีกเตน เจตสา วิหรติฯ ",
"mn111:6.6":	"โส ‘อตฺถิ อุตฺตริ นิสฺสรณนฺ’ติ ปชานาติฯ ",
"mn111:6.7":	"ตพฺพหุลีการา อตฺถิเตฺววสฺส โหติฯ ",
"mn111:7.1":	"ปุน จปรํ, ภิกฺขเว, สาริปุตฺโต ปีติยา จ วิราคา อุเปกฺขโก จ วิหรติ สโต จ สมฺปชาโน, สุขญฺจ กาเยน ปฏิสํเวเทติฯ ยํ ตํ อริยา อาจิกฺขนฺติ",
"mn111:8.1":	"เย จ ตติเย ฌาเน ธมฺมา—สุขญฺจ สติ จ สมฺปชญฺญญฺจ จิตฺเตกคฺคตา จ, ผโสฺส เวทนา สญฺญา เจตนา จิตฺตํ ฉนฺโท อธิโมกฺโข วีริยํ สติ อุเปกฺขา มนสิกาโร—",
"mn111:8.2":	"ตฺยาสฺส ธมฺมา อนุปทววตฺถิตา โหนฺติ, ตฺยาสฺส ธมฺมา วิทิตา อุปฺปชฺชนฺติ, วิทิตา อุปฏฺฐหนฺติ, วิทิตา อพฺภตฺถํ คจฺฉนฺติฯ ",
"mn111:8.3":	"โส เอวํ ปชานาติ",
"mn111:8.4":	"‘เอวํ กิรเม ธมฺมา อหุตฺวา สมฺโภนฺติ, หุตฺวา ปฏิเวนฺตี’ติฯ ",
"mn111:8.5":	"โส เตสุ ธมฺเมสุ อนุปาโย อนปาโย อนิสฺสิโต อปฺปฏิพทฺโธ วิปฺปมุตฺโต วิสํยุตฺโต วิมริยาทีกเตน เจตสา วิหรติฯ ",
"mn111:8.6":	"โส ‘อตฺถิ อุตฺตริ นิสฺสรณนฺ’ติ ปชานาติฯ ",
"mn111:8.7":	"ตพฺพหุลีการา อตฺถิเตฺววสฺส โหติฯ ",
"mn111:9.1":	"ปุน จปรํ, ภิกฺขเว, สาริปุตฺโต สุขสฺส จ ปหานา ทุกฺขสฺส จ ปหานา ปุพฺเพว โสมนสฺสโทมนสฺสานํ อตฺถงฺคมา อทุกฺขมสุขํ อุเปกฺขาสติปาริสุทฺธึ จตุตฺถํ ฌานํ อุปสมฺปชฺช วิหรติฯ ",
"mn111:10.1":	"เย จ จตุตฺเถ ฌาเน ธมฺมา—อุเปกฺขา อทุกฺขมสุขา เวทนา ปสฺสทฺธตฺตา เจตโส อนาโภโค สติปาริสุทฺธิ จิตฺเตกคฺคตา จ, ผโสฺส เวทนา สญฺญา เจตนา จิตฺตํ ฉนฺโท อธิโมกฺโข วีริยํ สติ อุเปกฺขา มนสิกาโร—ตฺยาสฺส ธมฺมา อนุปทววตฺถิตา โหนฺติฯ ",
"mn111:10.2":	"ตฺยาสฺส ธมฺมา วิทิตา อุปฺปชฺชนฺติ, วิทิตา อุปฏฺฐหนฺติ, วิทิตา อพฺภตฺถํ คจฺฉนฺติฯ ",
"mn111:10.3":	"โส เอวํ ปชานาติ",
"mn111:10.4":	"‘เอวํ กิรเม ธมฺมา อหุตฺวา สมฺโภนฺติ, หุตฺวา ปฏิเวนฺตี’ติฯ ",
"mn111:10.5":	"โส เตสุ ธมฺเมสุ อนุปาโย อนปาโย อนิสฺสิโต อปฺปฏิพทฺโธ วิปฺปมุตฺโต วิสํยุตฺโต วิมริยาทีกเตน เจตสา วิหรติฯ ",
"mn111:10.6":	"โส ‘อตฺถิ อุตฺตริ นิสฺสรณนฺ’ติ ปชานาติฯ ",
"mn111:10.7":	"ตพฺพหุลีการา อตฺถิเตฺววสฺส โหติฯ ",
"mn111:11.1":	"ปุน จปรํ, ภิกฺขเว, สาริปุตฺโต สพฺพโส รูปสญฺญานํ สมติกฺกมา ปฏิฆสญฺญานํ อตฺถงฺคมา นานตฺตสญฺญานํ อมนสิการา ‘อนนฺโต อากาโส’ติ อากาสานญฺจายตนํ อุปสมฺปชฺช วิหรติฯ ",
"mn111:12.1":	"เย จ อากาสานญฺจายตเน ธมฺมา—อากาสานญฺจายตนสญฺญา จ จิตฺเตกคฺคตา จ ผโสฺส เวทนา สญฺญา เจตนา จิตฺตํ ฉนฺโท อธิโมกฺโข วีริยํ สติ อุเปกฺขา มนสิกาโร—ตฺยาสฺส ธมฺมา อนุปทววตฺถิตา โหนฺติฯ ",
"mn111:12.2":	"ตฺยาสฺส ธมฺมา วิทิตา อุปฺปชฺชนฺติ, วิทิตา อุปฏฺฐหนฺติ, วิทิตา อพฺภตฺถํ คจฺฉนฺติฯ ",
"mn111:12.3":	"โส เอวํ ปชานาติ",
"mn111:12.4":	"‘เอวํ กิรเม ธมฺมา อหุตฺวา สมฺโภนฺติ, หุตฺวา ปฏิเวนฺตี’ติฯ ",
"mn111:12.5":	"โส เตสุ ธมฺเมสุ อนุปาโย อนปาโย อนิสฺสิโต อปฺปฏิพทฺโธ วิปฺปมุตฺโต วิสํยุตฺโต วิมริยาทีกเตน เจตสา วิหรติฯ ",
"mn111:12.6":	"โส ‘อตฺถิ อุตฺตริ นิสฺสรณนฺ’ติ ปชานาติฯ ",
"mn111:12.7":	"ตพฺพหุลีการา อตฺถิเตฺววสฺส โหติฯ ",
"mn111:13.1":	"ปุน จปรํ, ภิกฺขเว, สาริปุตฺโต สพฺพโส อากาสานญฺจายตนํ สมติกฺกมฺม ‘อนนฺตํ วิญฺญาณนฺ’ติ วิญฺญาณญฺจายตนํ อุปสมฺปชฺช วิหรติฯ ",
"mn111:14.1":	"เย จ วิญฺญาณญฺจายตเน ธมฺมา—วิญฺญาณญฺจายตนสญฺญา จ จิตฺเตกคฺคตา จ, ผโสฺส เวทนา สญฺญา เจตนา จิตฺตํ ฉนฺโท อธิโมกฺโข วีริยํ สติ อุเปกฺขา มนสิกาโร—ตฺยาสฺส ธมฺมา อนุปทววตฺถิตา โหนฺติฯ ",
"mn111:14.2":	"ตฺยาสฺส ธมฺมา วิทิตา อุปฺปชฺชนฺติ, วิทิตา อุปฏฺฐหนฺติ, วิทิตา อพฺภตฺถํ คจฺฉนฺติฯ ",
"mn111:14.3":	"โส เอวํ ปชานาติ",
"mn111:14.4":	"‘เอวํ กิรเม ธมฺมา อหุตฺวา สมฺโภนฺติ, หุตฺวา ปฏิเวนฺตี’ติฯ ",
"mn111:14.5":	"โส เตสุ ธมฺเมสุ อนุปาโย อนปาโย อนิสฺสิโต อปฺปฏิพทฺโธ วิปฺปมุตฺโต วิสํยุตฺโต วิมริยาทีกเตน เจตสา วิหรติฯ ",
"mn111:14.6":	"โส ‘อตฺถิ อุตฺตริ นิสฺสรณนฺ’ติ ปชานาติฯ ",
"mn111:14.7":	"ตพฺพหุลีการา อตฺถิเตฺววสฺส โหติฯ ",
"mn111:15.1":	"ปุน จปรํ, ภิกฺขเว, สาริปุตฺโต สพฺพโส วิญฺญาณญฺจายตนํ สมติกฺกมฺม ‘นตฺถิ กิญฺจี’ติ อากิญฺจญฺญายตนํ อุปสมฺปชฺช วิหรติฯ ",
"mn111:16.1":	"เย จ อากิญฺจญฺญายตเน ธมฺมา—อากิญฺจญฺญายตนสญฺญา จ จิตฺเตกคฺคตา จ, ผโสฺส เวทนา สญฺญา เจตนา จิตฺตํ ฉนฺโท อธิโมกฺโข วีริยํ สติ อุเปกฺขา มนสิกาโร—ตฺยาสฺส ธมฺมา อนุปทววตฺถิตา โหนฺติฯ ",
"mn111:16.2":	"ตฺยาสฺส ธมฺมา วิทิตา อุปฺปชฺชนฺติ, วิทิตา อุปฏฺฐหนฺติ, วิทิตา อพฺภตฺถํ คจฺฉนฺติฯ ",
"mn111:16.3":	"โส เอวํ ปชานาติ",
"mn111:16.4":	"‘เอวํ กิรเม ธมฺมา อหุตฺวา สมฺโภนฺติ, หุตฺวา ปฏิเวนฺตี’ติฯ ",
"mn111:16.5":	"โส เตสุ ธมฺเมสุ อนุปาโย อนปาโย อนิสฺสิโต อปฺปฏิพทฺโธ วิปฺปมุตฺโต วิสํยุตฺโต วิมริยาทีกเตน เจตสา วิหรติฯ ",
"mn111:16.6":	"โส ‘อตฺถิ อุตฺตริ นิสฺสรณนฺ’ติ ปชานาติฯ ",
"mn111:16.7":	"ตพฺพหุลีการา อตฺถิเตฺววสฺส โหติฯ ",
"mn111:17.1":	"ปุน จปรํ, ภิกฺขเว, สาริปุตฺโต สพฺพโส อากิญฺจญฺญายตนํ สมติกฺกมฺม เนวสญฺญานาสญฺญายตนํ อุปสมฺปชฺช วิหรติฯ ",
"mn111:18.1":	"โส ตาย สมาปตฺติยา สโต วุฏฺฐหติฯ ",
"mn111:18.2":	"โส ตาย สมาปตฺติยา สโต วุฏฺฐหิตฺวา เย ธมฺมา อตีตา นิรุทฺธา วิปริณตา เต ธมฺเม สมนุปสฺสติ",
"mn111:18.3":	"‘เอวํ กิรเม ธมฺมา อหุตฺวา สมฺโภนฺติ, หุตฺวา ปฏิเวนฺตี’ติฯ ",
"mn111:18.4":	"โส เตสุ ธมฺเมสุ อนุปาโย อนปาโย อนิสฺสิโต อปฺปฏิพทฺโธ วิปฺปมุตฺโต วิสํยุตฺโต วิมริยาทีกเตน เจตสา วิหรติฯ ",
"mn111:18.5":	"โส ‘อตฺถิ อุตฺตริ นิสฺสรณนฺ’ติ ปชานาติฯ ",
"mn111:18.6":	"ตพฺพหุลีการา อตฺถิเตฺววสฺส โหติฯ ",
"mn111:19.1":	"ปุน จปรํ, ภิกฺขเว, สาริปุตฺโต สพฺพโส เนวสญฺญานาสญฺญายตนํ สมติกฺกมฺม สญฺญาเวทยิตนิโรธํ อุปสมฺปชฺช วิหรติฯ ปญฺญาย จสฺส ทิสฺวา อาสวา ปริกฺขีณา โหนฺติฯ ",
"mn111:20.1":	"โส ตาย สมาปตฺติยา สโต วุฏฺฐหติฯ ",
"mn111:20.2":	"โส ตาย สมาปตฺติยา สโต วุฏฺฐหิตฺวา เย ธมฺมา อตีตา นิรุทฺธา วิปริณตา เต ธมฺเม สมนุปสฺสติ",
"mn111:20.3":	"‘เอวํ กิรเม ธมฺมา อหุตฺวา สมฺโภนฺติ, หุตฺวา ปฏิเวนฺตี’ติฯ ",
"mn111:20.4":	"โส เตสุ ธมฺเมสุ อนุปาโย อนปาโย อนิสฺสิโต อปฺปฏิพทฺโธ วิปฺปมุตฺโต วิสํยุตฺโต วิมริยาทีกเตน เจตสา วิหรติฯ ",
"mn111:20.5":	"โส ‘นตฺถิ อุตฺตริ นิสฺสรณนฺ’ติ ปชานาติฯ ",
"mn111:20.6":	"ตพฺพหุลีการา นตฺถิ เตฺววสฺส โหติฯ ",
"mn111:21.1":	"ยํ โข ตํ, ภิกฺขเว, สมฺมา วทมาโน วเทยฺย",
"mn111:21.2":	"‘วสิปฺปตฺโต ปารมิปฺปตฺโต อริยสฺมึ สีลสฺมึ, วสิปฺปตฺโต ปารมิปฺปตฺโต อริยสฺมึ สมาธิสฺมึ, วสิปฺปตฺโต ปารมิปฺปตฺโต อริยาย ปญฺญาย, วสิปฺปตฺโต ปารมิปฺปตฺโต อริยาย วิมุตฺติยา’ติ, สาริปุตฺตเมว ตํ สมฺมา วทมาโน วเทยฺย",
"mn111:21.3":	"‘วสิปฺปตฺโต ปารมิปฺปตฺโต อริยสฺมึ สีลสฺมึ, วสิปฺปตฺโต ปารมิปฺปตฺโต อริยสฺมึ สมาธิสฺมึ, วสิปฺปตฺโต ปารมิปฺปตฺโต อริยาย ปญฺญาย, วสิปฺปตฺโต ปารมิปฺปตฺโต อริยาย วิมุตฺติยา’ติฯ ",
"mn111:22.1":	"ยํ โข ตํ, ภิกฺขเว, สมฺมา วทมาโน วเทยฺย",
"mn111:22.2":	"‘ภควโต ปุตฺโต โอรโส มุขโต ชาโต ธมฺมโช ธมฺมนิมฺมิโต ธมฺมทายาโท โน อามิสทายาโท’ติ, สาริปุตฺตเมว ตํ สมฺมา วทมาโน วเทยฺย",
"mn111:22.3":	"‘ภควโต ปุตฺโต โอรโส มุขโต ชาโต ธมฺมโช ธมฺมนิมฺมิโต ธมฺมทายาโท โน อามิสทายาโท’ติฯ ",
"mn111:23.1":	"สาริปุตฺโต, ภิกฺขเว, ตถาคเตน อนุตฺตรํ ธมฺมจกฺกํ ปวตฺติตํ สมฺมเทว อนุปฺปวตฺเตตี”ติฯ ",
"mn111:23.2":	"อิทมโวจ ภควาฯ ",
"mn111:23.3":	"อตฺตมนา เต ภิกฺขู ภควโต ภาสิตํ อภินนฺทุนฺติฯ ",
"mn111:23.4":	"อนุปทสุตฺตํ นิฏฺฐิตํ ปฐมํฯ "
}	
