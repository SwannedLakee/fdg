{	
"mn1:0.1":	"มชฺฌิม นิกาย ๑ ",
"mn1:0.2":	"มูลปริยายสุตฺต ",
"mn1:1.1":	"เอวํ เม สุตํ—",
"mn1:1.2":	"เอกํ สมยํ ภควา อุกฺกฏฺฐายํ วิหรติ สุภควเน สาลราชมูเลฯ ",
"mn1:1.3":	"ตตฺร โข ภควา ภิกฺขู อามนฺเตสิ",
"mn1:1.4":	"“ภิกฺขโว”ติฯ ",
"mn1:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"mn1:1.6":	"ภควา เอตทโวจ",
"mn1:2.1":	"“สพฺพธมฺมมูลปริยายํ โว, ภิกฺขเว, เทเสสฺสามิฯ ",
"mn1:2.2":	"ตํ สุณาถ, สาธุกํ มนสิ กโรถ, ภาสิสฺสามี”ติฯ ",
"mn1:2.3":	"“เอวํ, ภนฺเต”ติ โข เต ภิกฺขู ภควโต ปจฺจโสฺสสุํฯ ",
"mn1:2.4":	"ภควา เอตทโวจ",
"mn1:3.1":	"“อิธ, ภิกฺขเว, อสฺสุตวา ปุถุชฺชโน อริยานํ อทสฺสาวี อริยธมฺมสฺส อโกวิโท อริยธมฺเม อวินีโต, สปฺปุริสานํ อทสฺสาวี สปฺปุริสธมฺมสฺส อโกวิโท สปฺปุริสธมฺเม อวินีโต—",
"mn1:3.2":	"ปถวึ ปถวิโต สญฺชานาติ; ",
"mn1:3.3":	"ปถวึ ปถวิโต สญฺญตฺวา ปถวึ มญฺญติ, ปถวิยา มญฺญติ, ปถวิโต มญฺญติ, ปถวึ เมติ มญฺญติ, ปถวึ อภินนฺทติฯ ",
"mn1:3.4":	"ตํ กิสฺส เหตุ? ",
"mn1:3.5":	"‘อปริญฺญาตํ ตสฺสา’ติ วทามิฯ ",
"mn1:4.1":	"อาปํ อาปโต สญฺชานาติ; ",
"mn1:4.2":	"อาปํ อาปโต สญฺญตฺวา อาปํ มญฺญติ, อาปสฺมึ มญฺญติ, อาปโต มญฺญติ, อาปํ เมติ มญฺญติ, อาปํ อภินนฺทติฯ ",
"mn1:4.3":	"ตํ กิสฺส เหตุ? ",
"mn1:4.4":	"‘อปริญฺญาตํ ตสฺสา’ติ วทามิฯ ",
"mn1:5.1":	"เตชํ เตชโต สญฺชานาติ; ",
"mn1:5.2":	"เตชํ เตชโต สญฺญตฺวา เตชํ มญฺญติ, เตชสฺมึ มญฺญติ, เตชโต มญฺญติ, เตชํ เมติ มญฺญติ, เตชํ อภินนฺทติฯ ",
"mn1:5.3":	"ตํ กิสฺส เหตุ? ",
"mn1:5.4":	"‘อปริญฺญาตํ ตสฺสา’ติ วทามิฯ ",
"mn1:6.1":	"วายํ วายโต สญฺชานาติ; ",
"mn1:6.2":	"วายํ วายโต สญฺญตฺวา วายํ มญฺญติ, วายสฺมึ มญฺญติ, วายโต มญฺญติ, วายํ เมติ มญฺญติ, วายํ อภินนฺทติฯ ",
"mn1:6.3":	"ตํ กิสฺส เหตุ? ",
"mn1:6.4":	"‘อปริญฺญาตํ ตสฺสา’ติ วทามิฯ ",
"mn1:7.1":	"ภูเต ภูตโต สญฺชานาติ; ",
"mn1:7.2":	"ภูเต ภูตโต สญฺญตฺวา ภูเต มญฺญติ, ภูเตสุ มญฺญติ, ภูตโต มญฺญติ, ภูเต เมติ มญฺญติ, ภูเต อภินนฺทติฯ ",
"mn1:7.3":	"ตํ กิสฺส เหตุ? ",
"mn1:7.4":	"‘อปริญฺญาตํ ตสฺสา’ติ วทามิฯ ",
"mn1:8.1":	"เทเว เทวโต สญฺชานาติ; ",
"mn1:8.2":	"เทเว เทวโต สญฺญตฺวา เทเว มญฺญติ, เทเวสุ มญฺญติ, เทวโต มญฺญติ, เทเว เมติ มญฺญติ, เทเว อภินนฺทติฯ ",
"mn1:8.3":	"ตํ กิสฺส เหตุ? ",
"mn1:8.4":	"‘อปริญฺญาตํ ตสฺสา’ติ วทามิฯ ",
"mn1:9.1":	"ปชาปตึ ปชาปติโต สญฺชานาติ; ",
"mn1:9.2":	"ปชาปตึ ปชาปติโต สญฺญตฺวา ปชาปตึ มญฺญติ, ปชาปติสฺมึ มญฺญติ, ปชาปติโต มญฺญติ, ปชาปตึ เมติ มญฺญติ, ปชาปตึ อภินนฺทติฯ ",
"mn1:9.3":	"ตํ กิสฺส เหตุ? ",
"mn1:9.4":	"‘อปริญฺญาตํ ตสฺสา’ติ วทามิฯ ",
"mn1:10.1":	"พฺรหฺมํ พฺรหฺมโต สญฺชานาติ; ",
"mn1:10.2":	"พฺรหฺมํ พฺรหฺมโต สญฺญตฺวา พฺรหฺมํ มญฺญติ, พฺรหฺมสฺมึ มญฺญติ, พฺรหฺมโต มญฺญติ, พฺรหฺมํ เมติ มญฺญติ, พฺรหฺมํ อภินนฺทติฯ ",
"mn1:10.3":	"ตํ กิสฺส เหตุ? ",
"mn1:10.4":	"‘อปริญฺญาตํ ตสฺสา’ติ วทามิฯ ",
"mn1:11.1":	"อาภสฺสเร อาภสฺสรโต สญฺชานาติ; ",
"mn1:11.2":	"อาภสฺสเร อาภสฺสรโต สญฺญตฺวา อาภสฺสเร มญฺญติ, อาภสฺสเรสุ มญฺญติ, อาภสฺสรโต มญฺญติ, อาภสฺสเร เมติ มญฺญติ, อาภสฺสเร อภินนฺทติฯ ",
"mn1:11.3":	"ตํ กิสฺส เหตุ? ",
"mn1:11.4":	"‘อปริญฺญาตํ ตสฺสา’ติ วทามิฯ ",
"mn1:12.1":	"สุภกิเณฺห สุภกิณฺหโต สญฺชานาติ; ",
"mn1:12.2":	"สุภกิเณฺห สุภกิณฺหโต สญฺญตฺวา สุภกิเณฺห มญฺญติ, สุภกิเณฺหสุ มญฺญติ, สุภกิณฺหโต มญฺญติ, สุภกิเณฺห เมติ มญฺญติ, สุภกิเณฺห อภินนฺทติฯ ",
"mn1:12.3":	"ตํ กิสฺส เหตุ? ",
"mn1:12.4":	"‘อปริญฺญาตํ ตสฺสา’ติ วทามิฯ ",
"mn1:13.1":	"เวหปฺผเล เวหปฺผลโต สญฺชานาติ; ",
"mn1:13.2":	"เวหปฺผเล เวหปฺผลโต สญฺญตฺวา เวหปฺผเล มญฺญติ, เวหปฺผเลสุ มญฺญติ, เวหปฺผลโต มญฺญติ, เวหปฺผเล เมติ มญฺญติ, เวหปฺผเล อภินนฺทติฯ ",
"mn1:13.3":	"ตํ กิสฺส เหตุ? ",
"mn1:13.4":	"‘อปริญฺญาตํ ตสฺสา’ติ วทามิฯ ",
"mn1:14.1":	"อภิภุํ อภิภุโต สญฺชานาติ; ",
"mn1:14.2":	"อภิภุํ อภิภุโต สญฺญตฺวา อภิภุํ มญฺญติ, อภิภุสฺมึ มญฺญติ, อภิภุโต มญฺญติ, อภิภุํ เมติ มญฺญติ, อภิภุํ อภินนฺทติฯ ",
"mn1:14.3":	"ตํ กิสฺส เหตุ? ",
"mn1:14.4":	"‘อปริญฺญาตํ ตสฺสา’ติ วทามิฯ ",
"mn1:15.1":	"อากาสานญฺจายตนํ อากาสานญฺจายตนโต สญฺชานาติ; ",
"mn1:15.2":	"อากาสานญฺจายตนํ อากาสานญฺจายตนโต สญฺญตฺวา อากาสานญฺจายตนํ มญฺญติ, อากาสานญฺจายตนสฺมึ มญฺญติ, อากาสานญฺจายตนโต มญฺญติ, อากาสานญฺจายตนํ เมติ มญฺญติ, อากาสานญฺจายตนํ อภินนฺทติฯ ",
"mn1:15.3":	"ตํ กิสฺส เหตุ? ",
"mn1:15.4":	"‘อปริญฺญาตํ ตสฺสา’ติ วทามิฯ ",
"mn1:16.1":	"วิญฺญาณญฺจายตนํ วิญฺญาณญฺจายตนโต สญฺชานาติ; ",
"mn1:16.2":	"วิญฺญาณญฺจายตนํ วิญฺญาณญฺจายตนโต สญฺญตฺวา วิญฺญาณญฺจายตนํ มญฺญติ, วิญฺญาณญฺจายตนสฺมึ มญฺญติ, วิญฺญาณญฺจายตนโต มญฺญติ, วิญฺญาณญฺจายตนํ เมติ มญฺญติ, วิญฺญาณญฺจายตนํ อภินนฺทติฯ ",
"mn1:16.3":	"ตํ กิสฺส เหตุ? ",
"mn1:16.4":	"‘อปริญฺญาตํ ตสฺสา’ติ วทามิฯ ",
"mn1:17.1":	"อากิญฺจญฺญายตนํ อากิญฺจญฺญายตนโต สญฺชานาติ; ",
"mn1:17.2":	"อากิญฺจญฺญายตนํ อากิญฺจญฺญายตนโต สญฺญตฺวา อากิญฺจญฺญายตนํ มญฺญติ, อากิญฺจญฺญายตนสฺมึ มญฺญติ, อากิญฺจญฺญายตนโต มญฺญติ, อากิญฺจญฺญายตนํ เมติ มญฺญติ, อากิญฺจญฺญายตนํ อภินนฺทติฯ ",
"mn1:17.3":	"ตํ กิสฺส เหตุ? ",
"mn1:17.4":	"‘อปริญฺญาตํ ตสฺสา’ติ วทามิฯ ",
"mn1:18.1":	"เนวสญฺญานาสญฺญายตนํ เนวสญฺญานาสญฺญายตนโต สญฺชานาติ; ",
"mn1:18.2":	"เนวสญฺญานาสญฺญายตนํ เนวสญฺญานาสญฺญายตนโต สญฺญตฺวา เนวสญฺญานาสญฺญายตนํ มญฺญติ, เนวสญฺญานาสญฺญายตนสฺมึ มญฺญติ, เนวสญฺญานาสญฺญายตนโต มญฺญติ, เนวสญฺญานาสญฺญายตนํ เมติ มญฺญติ, เนวสญฺญานาสญฺญายตนํ อภินนฺทติฯ ",
"mn1:18.3":	"ตํ กิสฺส เหตุ? ",
"mn1:18.4":	"‘อปริญฺญาตํ ตสฺสา’ติ วทามิฯ ",
"mn1:19.1":	"ทิฏฺฐํ ทิฏฺฐโต สญฺชานาติ; ",
"mn1:19.2":	"ทิฏฺฐํ ทิฏฺฐโต สญฺญตฺวา ทิฏฺฐํ มญฺญติ, ทิฏฺฐสฺมึ มญฺญติ, ทิฏฺฐโต มญฺญติ, ทิฏฺฐํ เมติ มญฺญติ, ทิฏฺฐํ อภินนฺทติฯ ",
"mn1:19.3":	"ตํ กิสฺส เหตุ? ",
"mn1:19.4":	"‘อปริญฺญาตํ ตสฺสา’ติ วทามิฯ ",
"mn1:20.1":	"สุตํ สุตโต สญฺชานาติ; ",
"mn1:20.2":	"สุตํ สุตโต สญฺญตฺวา สุตํ มญฺญติ, สุตสฺมึ มญฺญติ, สุตโต มญฺญติ, สุตํ เมติ มญฺญติ, สุตํ อภินนฺทติฯ ",
"mn1:20.3":	"ตํ กิสฺส เหตุ? ",
"mn1:20.4":	"‘อปริญฺญาตํ ตสฺสา’ติ วทามิฯ ",
"mn1:21.1":	"มุตํ มุตโต สญฺชานาติ; ",
"mn1:21.2":	"มุตํ มุตโต สญฺญตฺวา มุตํ มญฺญติ, มุตสฺมึ มญฺญติ, มุตโต มญฺญติ, มุตํ เมติ มญฺญติ, มุตํ อภินนฺทติฯ ",
"mn1:21.3":	"ตํ กิสฺส เหตุ? ",
"mn1:21.4":	"‘อปริญฺญาตํ ตสฺสา’ติ วทามิฯ ",
"mn1:22.1":	"วิญฺญาตํ วิญฺญาตโต สญฺชานาติ; ",
"mn1:22.2":	"วิญฺญาตํ วิญฺญาตโต สญฺญตฺวา วิญฺญาตํ มญฺญติ, วิญฺญาตสฺมึ มญฺญติ, วิญฺญาตโต มญฺญติ, วิญฺญาตํ เมติ มญฺญติ, วิญฺญาตํ อภินนฺทติฯ ",
"mn1:22.3":	"ตํ กิสฺส เหตุ? ",
"mn1:22.4":	"‘อปริญฺญาตํ ตสฺสา’ติ วทามิฯ ",
"mn1:23.1":	"เอกตฺตํ เอกตฺตโต สญฺชานาติ; ",
"mn1:23.2":	"เอกตฺตํ เอกตฺตโต สญฺญตฺวา เอกตฺตํ มญฺญติ, เอกตฺตสฺมึ มญฺญติ, เอกตฺตโต มญฺญติ, เอกตฺตํ เมติ มญฺญติ, เอกตฺตํ อภินนฺทติฯ ",
"mn1:23.3":	"ตํ กิสฺส เหตุ? ",
"mn1:23.4":	"‘อปริญฺญาตํ ตสฺสา’ติ วทามิฯ ",
"mn1:24.1":	"นานตฺตํ นานตฺตโต สญฺชานาติ; ",
"mn1:24.2":	"นานตฺตํ นานตฺตโต สญฺญตฺวา นานตฺตํ มญฺญติ, นานตฺตสฺมึ มญฺญติ, นานตฺตโต มญฺญติ, นานตฺตํ เมติ มญฺญติ, นานตฺตํ อภินนฺทติฯ ",
"mn1:24.3":	"ตํ กิสฺส เหตุ? ",
"mn1:24.4":	"‘อปริญฺญาตํ ตสฺสา’ติ วทามิฯ ",
"mn1:25.1":	"สพฺพํ สพฺพโต สญฺชานาติ; ",
"mn1:25.2":	"สพฺพํ สพฺพโต สญฺญตฺวา สพฺพํ มญฺญติ, สพฺพสฺมึ มญฺญติ, สพฺพโต มญฺญติ, สพฺพํ เมติ มญฺญติ, สพฺพํ อภินนฺทติฯ ",
"mn1:25.3":	"ตํ กิสฺส เหตุ? ",
"mn1:25.4":	"‘อปริญฺญาตํ ตสฺสา’ติ วทามิฯ ",
"mn1:26.1":	"นิพฺพานํ นิพฺพานโต สญฺชานาติ; ",
"mn1:26.2":	"นิพฺพานํ นิพฺพานโต สญฺญตฺวา นิพฺพานํ มญฺญติ, นิพฺพานสฺมึ มญฺญติ, นิพฺพานโต มญฺญติ, นิพฺพานํ เมติ มญฺญติ, นิพฺพานํ อภินนฺทติฯ ",
"mn1:26.3":	"ตํ กิสฺส เหตุ? ",
"mn1:26.4":	"‘อปริญฺญาตํ ตสฺสา’ติ วทามิฯ ",
"mn1:26.5":	"ปุถุชฺชนวเสน ปฐมนยภูมิปริจฺเฉโท นิฏฺฐิโตฯ ",
"mn1:27.1":	"โยปิ โส, ภิกฺขเว, ภิกฺขุ เสกฺโข อปฺปตฺตมานโส อนุตฺตรํ โยคกฺเขมํ ปตฺถยมาโน วิหรติ, โสปิ ปถวึ ปถวิโต อภิชานาติ; ",
"mn1:27.2":	"ปถวึ ปถวิโต อภิญฺญาย ปถวึ มา มญฺญิ, ปถวิยา มา มญฺญิ, ปถวิโต มา มญฺญิ, ปถวึ เมติ มา มญฺญิ, ปถวึ มาภินนฺทิฯ ",
"mn1:27.3":	"ตํ กิสฺส เหตุ? ",
"mn1:27.4":	"‘ปริญฺเญยฺยํ ตสฺสา’ติ วทามิฯ ",
"mn1:28.1":	"อาปํ …เป… ",
"mn1:29.1":	"เตชํ … ",
"mn1:30.1":	"วายํ … ",
"mn1:31.1":	"ภูเต … ",
"mn1:32.1":	"เทเว … ",
"mn1:33.1":	"ปชาปตึ … ",
"mn1:34.1":	"พฺรหฺมํ … ",
"mn1:35.1":	"อาภสฺสเร … ",
"mn1:36.1":	"สุภกิเณฺห … ",
"mn1:37.1":	"เวหปฺผเล … ",
"mn1:38.1":	"อภิภุํ … ",
"mn1:39.1":	"อากาสานญฺจายตนํ … ",
"mn1:40.1":	"วิญฺญาณญฺจายตนํ … ",
"mn1:41.1":	"อากิญฺจญฺญายตนํ … ",
"mn1:42.1":	"เนวสญฺญานาสญฺญายตนํ … ",
"mn1:43.1":	"ทิฏฺฐํ … ",
"mn1:44.1":	"สุตํ … ",
"mn1:45.1":	"มุตํ … ",
"mn1:46.1":	"วิญฺญาตํ … ",
"mn1:47.1":	"เอกตฺตํ … ",
"mn1:48.1":	"นานตฺตํ … ",
"mn1:49.1":	"สพฺพํ … ",
"mn1:50.1":	"นิพฺพานํ นิพฺพานโต อภิชานาติ; ",
"mn1:50.2":	"นิพฺพานํ นิพฺพานโต อภิญฺญาย นิพฺพานํ มา มญฺญิ, นิพฺพานสฺมึ มา มญฺญิ, นิพฺพานโต มา มญฺญิ, นิพฺพานํ เมติ มา มญฺญิ, นิพฺพานํ มาภินนฺทิฯ ",
"mn1:50.3":	"ตํ กิสฺส เหตุ? ",
"mn1:50.4":	"‘ปริญฺเญยฺยํ ตสฺสา’ติ วทามิฯ ",
"mn1:50.5":	"เสกฺขวเสน ทุติยนยภูมิปริจฺเฉโท นิฏฺฐิโตฯ ",
"mn1:51.1":	"โยปิ โส, ภิกฺขเว, ภิกฺขุ อรหํ ขีณาสโว วุสิตวา กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโต, โสปิ ปถวึ ปถวิโต อภิชานาติ; ",
"mn1:51.2":	"ปถวึ ปถวิโต อภิญฺญาย ปถวึ น มญฺญติ, ปถวิยา น มญฺญติ, ปถวิโต น มญฺญติ, ปถวึ เมติ น มญฺญติ, ปถวึ นาภินนฺทติฯ ",
"mn1:51.3":	"ตํ กิสฺส เหตุ? ",
"mn1:51.4":	"‘ปริญฺญาตํ ตสฺสา’ติ วทามิฯ ",
"mn1:52.1":	"อาปํ …เป… ",
"mn1:53.1":	"เตชํ … ",
"mn1:54.1":	"วายํ … ",
"mn1:55.1":	"ภูเต … ",
"mn1:56.1":	"เทเว … ",
"mn1:57.1":	"ปชาปตึ … ",
"mn1:58.1":	"พฺรหฺมํ … ",
"mn1:59.1":	"อาภสฺสเร … ",
"mn1:60.1":	"สุภกิเณฺห … ",
"mn1:61.1":	"เวหปฺผเล … ",
"mn1:62.1":	"อภิภุํ … ",
"mn1:63.1":	"อากาสานญฺจายตนํ … ",
"mn1:64.1":	"วิญฺญาณญฺจายตนํ … ",
"mn1:65.1":	"อากิญฺจญฺญายตนํ … ",
"mn1:66.1":	"เนวสญฺญานาสญฺญายตนํ … ",
"mn1:67.1":	"ทิฏฺฐํ … ",
"mn1:68.1":	"สุตํ … ",
"mn1:69.1":	"มุตํ … ",
"mn1:70.1":	"วิญฺญาตํ … ",
"mn1:71.1":	"เอกตฺตํ … ",
"mn1:72.1":	"นานตฺตํ … ",
"mn1:73.1":	"สพฺพํ … ",
"mn1:74.1":	"นิพฺพานํ นิพฺพานโต อภิชานาติ; ",
"mn1:74.2":	"นิพฺพานํ นิพฺพานโต อภิญฺญาย นิพฺพานํ น มญฺญติ, นิพฺพานสฺมึ น มญฺญติ, นิพฺพานโต น มญฺญติ, นิพฺพานํ เมติ น มญฺญติ, นิพฺพานํ นาภินนฺทติฯ ",
"mn1:74.3":	"ตํ กิสฺส เหตุ? ",
"mn1:74.4":	"‘ปริญฺญาตํ ตสฺสา’ติ วทามิฯ ",
"mn1:74.5":	"ขีณาสววเสน ตติยนยภูมิปริจฺเฉโท นิฏฺฐิโตฯ ",
"mn1:75.1":	"โยปิ โส, ภิกฺขเว, ภิกฺขุ อรหํ ขีณาสโว วุสิตวา กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญา วิมุตฺโต, โสปิ ปถวึ ปถวิโต อภิชานาติ; ",
"mn1:75.2":	"ปถวึ ปถวิโต อภิญฺญาย ปถวึ น มญฺญติ, ปถวิยา น มญฺญติ, ปถวิโต น มญฺญติ, ปถวึ เมติ น มญฺญติ, ปถวึ นาภินนฺทติฯ ",
"mn1:75.3":	"ตํ กิสฺส เหตุ? ",
"mn1:75.4":	"ขยา ราคสฺส, วีตราคตฺตาฯ ",
"mn1:76.1":	"อาปํ …เป… ",
"mn1:77.1":	"เตชํ … ",
"mn1:78.1":	"วายํ … ",
"mn1:79.1":	"ภูเต … ",
"mn1:80.1":	"เทเว … ",
"mn1:81.1":	"ปชาปตึ … ",
"mn1:82.1":	"พฺรหฺมํ … ",
"mn1:83.1":	"อาภสฺสเร … ",
"mn1:84.1":	"สุภกิเณฺห … ",
"mn1:85.1":	"เวหปฺผเล … ",
"mn1:86.1":	"อภิภุํ … ",
"mn1:87.1":	"อากาสานญฺจายตนํ … ",
"mn1:88.1":	"วิญฺญาณญฺจายตนํ … ",
"mn1:89.1":	"อากิญฺจญฺญายตนํ … ",
"mn1:90.1":	"เนวสญฺญานาสญฺญายตนํ … ",
"mn1:91.1":	"ทิฏฺฐํ … ",
"mn1:92.1":	"สุตํ … ",
"mn1:93.1":	"มุตํ … ",
"mn1:94.1":	"วิญฺญาตํ … ",
"mn1:95.1":	"เอกตฺตํ … ",
"mn1:96.1":	"นานตฺตํ … ",
"mn1:97.1":	"สพฺพํ … ",
"mn1:98.1":	"นิพฺพานํ นิพฺพานโต อภิชานาติ; ",
"mn1:98.2":	"นิพฺพานํ นิพฺพานโต อภิญฺญาย นิพฺพานํ น มญฺญติ, นิพฺพานสฺมึ น มญฺญติ, นิพฺพานโต น มญฺญติ, นิพฺพานํ เมติ น มญฺญติ, นิพฺพานํ นาภินนฺทติฯ ",
"mn1:98.3":	"ตํ กิสฺส เหตุ? ",
"mn1:98.4":	"ขยา ราคสฺส, วีตราคตฺตาฯ ",
"mn1:98.5":	"ขีณาสววเสน จตุตฺถนยภูมิปริจฺเฉโท นิฏฺฐิโตฯ ",
"mn1:99.1":	"โยปิ โส, ภิกฺขเว, ภิกฺขุ อรหํ ขีณาสโว วุสิตวา กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโต, โสปิ ปถวึ ปถวิโต อภิชานาติ; ",
"mn1:99.2":	"ปถวึ ปถวิโต อภิญฺญาย ปถวึ น มญฺญติ, ปถวิยา น มญฺญติ, ปถวิโต น มญฺญติ, ปถวึ เมติ น มญฺญติ, ปถวึ นาภินนฺทติฯ ",
"mn1:99.3":	"ตํ กิสฺส เหตุ? ",
"mn1:99.4":	"ขยา โทสสฺส, วีตโทสตฺตาฯ ",
"mn1:100.1":	"อาปํ …เป… ",
"mn1:101.1":	"เตชํ … ",
"mn1:102.1":	"วายํ … ",
"mn1:103.1":	"ภูเต … ",
"mn1:104.1":	"เทเว … ",
"mn1:105.1":	"ปชาปตึ … ",
"mn1:106.1":	"พฺรหฺมํ … ",
"mn1:107.1":	"อาภสฺสเร … ",
"mn1:108.1":	"สุภกิเณฺห … ",
"mn1:109.1":	"เวหปฺผเล … ",
"mn1:110.1":	"อภิภุํ … ",
"mn1:111.1":	"อากาสานญฺจายตนํ … ",
"mn1:112.1":	"วิญฺญาณญฺจายตนํ … ",
"mn1:113.1":	"อากิญฺจญฺญายตนํ … ",
"mn1:114.1":	"เนวสญฺญานาสญฺญายตนํ … ",
"mn1:115.1":	"ทิฏฺฐํ … ",
"mn1:116.1":	"สุตํ … ",
"mn1:117.1":	"มุตํ … ",
"mn1:118.1":	"วิญฺญาตํ … ",
"mn1:119.1":	"เอกตฺตํ … ",
"mn1:120.1":	"นานตฺตํ … ",
"mn1:121.1":	"สพฺพํ … ",
"mn1:122.1":	"นิพฺพานํ นิพฺพานโต อภิชานาติ; ",
"mn1:122.2":	"นิพฺพานํ นิพฺพานโต อภิญฺญาย นิพฺพานํ น มญฺญติ, นิพฺพานสฺมึ น มญฺญติ, นิพฺพานโต น มญฺญติ, นิพฺพานํ เมติ น มญฺญติ, นิพฺพานํ นาภินนฺทติฯ ",
"mn1:122.3":	"ตํ กิสฺส เหตุ? ",
"mn1:122.4":	"ขยา โทสสฺส, วีตโทสตฺตาฯ ",
"mn1:122.5":	"ขีณาสววเสน ปญฺจมนยภูมิปริจฺเฉโท นิฏฺฐิโตฯ ",
"mn1:123.1":	"โยปิ โส, ภิกฺขเว, ภิกฺขุ อรหํ ขีณาสโว วุสิตวา กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโต, โสปิ ปถวึ ปถวิโต อภิชานาติ; ",
"mn1:123.2":	"ปถวึ ปถวิโต อภิญฺญาย ปถวึ น มญฺญติ, ปถวิยา น มญฺญติ, ปถวิโต น มญฺญติ, ปถวึ เมติ น มญฺญติ, ปถวึ นาภินนฺทติฯ ",
"mn1:123.3":	"ตํ กิสฺส เหตุ? ",
"mn1:123.4":	"ขยา โมหสฺส, วีตโมหตฺตาฯ ",
"mn1:124.1":	"อาปํ …เป… ",
"mn1:125.1":	"เตชํ … ",
"mn1:126.1":	"วายํ … ",
"mn1:127.1":	"ภูเต … ",
"mn1:128.1":	"เทเว … ",
"mn1:129.1":	"ปชาปตึ … ",
"mn1:130.1":	"พฺรหฺมํ … ",
"mn1:131.1":	"อาภสฺสเร … ",
"mn1:132.1":	"สุภกิเณฺห … ",
"mn1:133.1":	"เวหปฺผเล … ",
"mn1:134.1":	"อภิภุํ … ",
"mn1:135.1":	"อากาสานญฺจายตนํ … ",
"mn1:136.1":	"วิญฺญาณญฺจายตนํ … ",
"mn1:137.1":	"อากิญฺจญฺญายตนํ … ",
"mn1:138.1":	"เนวสญฺญานาสญฺญายตนํ … ",
"mn1:139.1":	"ทิฏฺฐํ … ",
"mn1:140.1":	"สุตํ … ",
"mn1:141.1":	"มุตํ … ",
"mn1:142.1":	"วิญฺญาตํ … ",
"mn1:143.1":	"เอกตฺตํ … ",
"mn1:144.1":	"นานตฺตํ … ",
"mn1:145.1":	"สพฺพํ … ",
"mn1:146.1":	"นิพฺพานํ นิพฺพานโต อภิชานาติ; ",
"mn1:146.2":	"นิพฺพานํ นิพฺพานโต อภิญฺญาย นิพฺพานํ น มญฺญติ, นิพฺพานสฺมึ น มญฺญติ, นิพฺพานโต น มญฺญติ, นิพฺพานํ เมติ น มญฺญติ, นิพฺพานํ นาภินนฺทติฯ ",
"mn1:146.3":	"ตํ กิสฺส เหตุ? ",
"mn1:146.4":	"ขยา โมหสฺส, วีตโมหตฺตาฯ ",
"mn1:146.5":	"ขีณาสววเสน ฉฏฺฐนยภูมิปริจฺเฉโท นิฏฺฐิโตฯ ",
"mn1:147.1":	"ตถาคโตปิ, ภิกฺขเว, อรหํ สมฺมาสมฺพุทฺโธ ปถวึ ปถวิโต อภิชานาติ; ",
"mn1:147.2":	"ปถวึ ปถวิโต อภิญฺญาย ปถวึ น มญฺญติ, ปถวิยา น มญฺญติ, ปถวิโต น มญฺญติ, ปถวึ เมติ น มญฺญติ, ปถวึ นาภินนฺทติฯ ",
"mn1:147.3":	"ตํ กิสฺส เหตุ? ",
"mn1:147.4":	"‘ปริญฺญาตนฺตํ ตถาคตสฺสา’ติ วทามิฯ ",
"mn1:148.1":	"อาปํ …เป… ",
"mn1:149.1":	"เตชํ … ",
"mn1:150.1":	"วายํ … ",
"mn1:151.1":	"ภูเต … ",
"mn1:152.1":	"เทเว … ",
"mn1:153.1":	"ปชาปตึ … ",
"mn1:154.1":	"พฺรหฺมํ … ",
"mn1:155.1":	"อาภสฺสเร … ",
"mn1:156.1":	"สุภกิเณฺห … ",
"mn1:157.1":	"เวหปฺผเล … ",
"mn1:158.1":	"อภิภุํ … ",
"mn1:159.1":	"อากาสานญฺจายตนํ … ",
"mn1:160.1":	"วิญฺญาณญฺจายตนํ … ",
"mn1:161.1":	"อากิญฺจญฺญายตนํ … ",
"mn1:162.1":	"เนวสญฺญานาสญฺญายตนํ … ",
"mn1:163.1":	"ทิฏฺฐํ … ",
"mn1:164.1":	"สุตํ … ",
"mn1:165.1":	"มุตํ … ",
"mn1:166.1":	"วิญฺญาตํ … ",
"mn1:167.1":	"เอกตฺตํ … ",
"mn1:168.1":	"นานตฺตํ … ",
"mn1:169.1":	"สพฺพํ … ",
"mn1:170.1":	"นิพฺพานํ นิพฺพานโต อภิชานาติ; ",
"mn1:170.2":	"นิพฺพานํ นิพฺพานโต อภิญฺญาย นิพฺพานํ น มญฺญติ, นิพฺพานสฺมึ น มญฺญติ, นิพฺพานโต น มญฺญติ, นิพฺพานํ เมติ น มญฺญติ, นิพฺพานํ นาภินนฺทติฯ ",
"mn1:170.3":	"ตํ กิสฺส เหตุ? ",
"mn1:170.4":	"‘ปริญฺญาตนฺตํ ตถาคตสฺสา’ติ วทามิฯ ",
"mn1:170.5":	"ตถาคตวเสน สตฺตมนยภูมิปริจฺเฉโท นิฏฺฐิโตฯ ",
"mn1:171.1":	"ตถาคโตปิ, ภิกฺขเว, อรหํ สมฺมาสมฺพุทฺโธ ปถวึ ปถวิโต อภิชานาติ; ",
"mn1:171.2":	"ปถวึ ปถวิโต อภิญฺญาย ปถวึ น มญฺญติ, ปถวิยา น มญฺญติ, ปถวิโต น มญฺญติ, ปถวึ เมติ น มญฺญติ, ปถวึ นาภินนฺทติฯ ",
"mn1:171.3":	"ตํ กิสฺส เหตุ? ",
"mn1:171.4":	"‘นนฺที ทุกฺขสฺส มูลนฺ’ติ—",
"mn1:171.5":	"อิติ วิทิตฺวา ‘ภวา ชาติ ภูตสฺส ชรามรณนฺ’ติฯ ",
"mn1:171.6":	"ตสฺมาติห, ภิกฺขเว, ‘ตถาคโต สพฺพโส ตณฺหานํ ขยา วิราคา นิโรธา จาคา ปฏินิสฺสคฺคา อนุตฺตรํ สมฺมาสมฺโพธึ อภิสมฺพุทฺโธ’ติ วทามิฯ ",
"mn1:172.1":	"อาปํ …เป… ",
"mn1:173.1":	"เตชํ … ",
"mn1:174.1":	"วายํ … ",
"mn1:175.1":	"ภูเต … ",
"mn1:176.1":	"เทเว … ",
"mn1:177.1":	"ปชาปตึ … ",
"mn1:178.1":	"พฺรหฺมํ … ",
"mn1:179.1":	"อาภสฺสเร … ",
"mn1:180.1":	"สุภกิเณฺห … ",
"mn1:181.1":	"เวหปฺผเล … ",
"mn1:182.1":	"อภิภุํ … ",
"mn1:183.1":	"อากาสานญฺจายตนํ … ",
"mn1:184.1":	"วิญฺญาณญฺจายตนํ … ",
"mn1:185.1":	"อากิญฺจญฺญายตนํ … ",
"mn1:186.1":	"เนวสญฺญานาสญฺญายตนํ … ",
"mn1:187.1":	"ทิฏฺฐํ … ",
"mn1:188.1":	"สุตํ … ",
"mn1:189.1":	"มุตํ … ",
"mn1:190.1":	"วิญฺญาตํ … ",
"mn1:191.1":	"เอกตฺตํ … ",
"mn1:192.1":	"นานตฺตํ … ",
"mn1:193.1":	"สพฺพํ … ",
"mn1:194.1":	"นิพฺพานํ นิพฺพานโต อภิชานาติ; ",
"mn1:194.2":	"นิพฺพานํ นิพฺพานโต อภิญฺญาย นิพฺพานํ น มญฺญติ, นิพฺพานสฺมึ น มญฺญติ, นิพฺพานโต น มญฺญติ, นิพฺพานํ เมติ น มญฺญติ, นิพฺพานํ นาภินนฺทติฯ ",
"mn1:194.3":	"ตํ กิสฺส เหตุ? ",
"mn1:194.4":	"‘นนฺที ทุกฺขสฺส มูลนฺ’ติ—",
"mn1:194.5":	"อิติ วิทิตฺวา ‘ภวา ชาติ ภูตสฺส ชรามรณนฺ’ติฯ ",
"mn1:194.6":	"ตสฺมาติห, ภิกฺขเว, ‘ตถาคโต สพฺพโส ตณฺหานํ ขยา วิราคา นิโรธา จาคา ปฏินิสฺสคฺคา อนุตฺตรํ สมฺมาสมฺโพธึ อภิสมฺพุทฺโธ’ติ วทามี”ติฯ ",
"mn1:194.7":	"ตถาคตวเสน อฏฺฐมนยภูมิปริจฺเฉโท นิฏฺฐิโตฯ ",
"mn1:194.8":	"อิทมโวจ ภควาฯ ",
"mn1:194.9":	"น เต ภิกฺขู ภควโต ภาสิตํ อภินนฺทุนฺติฯ ",
"mn1:194.10":	"มูลปริยายสุตฺตํ นิฏฺฐิตํ ปฐมํฯ "
}	
