{	
"mn42:0.1":	"มชฺฌิม นิกาย ๔๒ ",
"mn42:0.2":	"เวรญฺชกสุตฺต ",
"mn42:1.1":	"เอวํ เม สุตํ—",
"mn42:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"mn42:2.1":	"เตน โข ปน สมเยน เวรญฺชกา พฺราหฺมณคหปติกา สาวตฺถิยํ ปฏิวสนฺติ เกนจิเทว กรณีเยนฯ ",
"mn42:2.2":	"อโสฺสสุํ โข เวรญฺชกา พฺราหฺมณคหปติกา",
"mn42:2.3":	"“สมโณ ขลุ, โภ, โคตโม สกฺยปุตฺโต สกฺยกุลา ปพฺพชิโต สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"mn42:2.4":	"ตํ โข ปน ภวนฺตํ โคตมํ เอวํ กลฺยาโณ กิตฺติสทฺโท อพฺภุคฺคโต",
"mn42:2.5":	"‘อิติปิ โส ภควา อรหํ สมฺมาสมฺพุทฺโธ วิชฺชาจรณสมฺปนฺโน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ พุทฺโธ ภควา’ฯ ",
"mn42:2.6":	"โส อิมํ โลกํ สเทวกํ สมารกํ สพฺรหฺมกํ สสฺสมณพฺราหฺมณึ ปชํ สเทวมนุสฺสํ สยํ อภิญฺญา สจฺฉิกตฺวา ปเวเทติฯ ",
"mn42:2.7":	"โส ธมฺมํ เทเสติ อาทิกลฺยาณํ มชฺเฌกลฺยาณํ ปริโยสานกลฺยาณํ สาตฺถํ สพฺยญฺชนํ; เกวลปริปุณฺณํ ปริสุทฺธํ พฺรหฺมจริยํ ปกาเสติฯ ",
"mn42:2.8":	"สาธุ โข ปน ตถารูปานํ อรหตํ ทสฺสนํ โหตี”ติฯ ",
"mn42:3.1":	"อถ โข เวรญฺชกา พฺราหฺมณคหปติกา เยน ภควา เตนุปสงฺกมึสุ; อุปสงฺกมิตฺวา อปฺเปกจฺเจ ภควนฺตํ อภิวาเทตฺวา เอกมนฺตํ นิสีทึสุ; อปฺเปกจฺเจ ภควตา สทฺธึ สมฺโมทึสุ, สมฺโมทนียํ กถํ สารณียํ วีติสาเรตฺวา เอกมนฺตํ นิสีทึสุ; อปฺเปกจฺเจ เยน ภควา เตนญฺชลึ ปณาเมตฺวา เอกมนฺตํ นิสีทึสุ; อปฺเปกจฺเจ ภควโต สนฺติเก นามโคตฺตํ สาเวตฺวา เอกมนฺตํ นิสีทึสุ; อปฺเปกจฺเจ ตุณฺหีภูตา เอกมนฺตํ นิสีทึสุฯ เอกมนฺตํ นิสินฺนา โข เวรญฺชกา พฺราหฺมณคหปติกา ภควนฺตํ เอตทโวจุํ",
"mn42:4.1":	"“โก นุ โข, โภ โคตม, เหตุ, โก ปจฺจโย เยน มฺ’อิเธกจฺเจ สตฺตา กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปชฺชนฺติ? ",
"mn42:4.2":	"โก ปน, โภ โคตม, เหตุ, โก ปจฺจโย เยน มฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺตี”ติ? ",
"mn42:5.1":	"“อธมฺมจริยาวิสมจริยาเหตุ โข, คหปตโย, เอวมฺ’อิเธกจฺเจ สตฺตา กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปชฺชนฺติฯ ",
"mn42:5.2":	"ธมฺมจริยาสมจริยาเหตุ โข, คหปตโย, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺตี”ติฯ ",
"mn42:6.1":	"“น โข มยํ อิมสฺส โภโต โคตมสฺส สงฺขิตฺเตน ภาสิตสฺส, วิตฺถาเรน อตฺถํ อวิภตฺตสฺส, วิตฺถาเรน อตฺถํ อาชานามฯ ",
"mn42:6.2":	"สาธุ โน ภวํ โคตโม ตถา ธมฺมํ เทเสตุ ยถา มยํ อิมสฺส โภโต โคตมสฺส สงฺขิตฺเตน ภาสิตสฺส, วิตฺถาเรน อตฺถํ อวิภตฺตสฺส, วิตฺถาเรน อตฺถํ อาชาเนยฺยามา”ติฯ ",
"mn42:6.3":	"“เตน หิ, คหปตโย, สุณาถ สาธุกํ มนสิ กโรถ, ภาสิสฺสามี”ติฯ ",
"mn42:6.4":	"“เอวํ, โภ”ติ โข เวรญฺชกา พฺราหฺมณคหปติกา ภควโต ปจฺจโสฺสสุํฯ ",
"mn42:6.5":	"ภควา เอตทโวจ",
"mn42:7.1":	"“ติวิธํ โข, คหปตโย, กาเยน อธมฺมจารี วิสมจารี โหติ, จตุพฺพิธํ วาจาย อธมฺมจารี วิสมจารี โหติ, ติวิธํ มนสา อธมฺมจารี วิสมจารี โหติฯ ",
"mn42:8.1":	"กถญฺจ, คหปตโย, ติวิธํ กาเยน อธมฺมจารี วิสมจารี โหติ? ",
"mn42:8.2":	"อิธ, คหปตโย, เอกจฺโจ ปาณาติปาตี โหติฯ ลุทฺโท โลหิตปาณิ หตปฺปหเต นิวิฏฺโฐ อทยาปนฺโน ปาณภูเตสุฯ ",
"mn42:8.3":	"อทินฺนาทายี โข ปน โหติฯ ยํ ตํ ปรสฺส ปรวิตฺตูปกรณํ … ตํ อทินฺนํ เถยฺยสงฺขาตํ อาทาตา โหติฯ ",
"mn42:8.4":	"กาเมสุมิจฺฉาจารี โข ปน โหติฯ ยา ตา มาตุรกฺขิตา … ตถารูปาสุ จาริตฺตํ อาปชฺชิตา โหติฯ ",
"mn42:8.5":	"เอวํ โข, คหปตโย, ติวิธํ กาเยน อธมฺมจารี วิสมจารี โหติฯ ",
"mn42:9.1":	"กถญฺจ, คหปตโย, จตุพฺพิธํ วาจาย อธมฺมจารี วิสมจารี โหติ? ",
"mn42:9.2":	"อิธ, คหปตโย, เอกจฺโจ มุสาวาที โหติฯ สภาคโต วา … สมฺปชานมุสา ภาสิตา โหติฯ ",
"mn42:9.3":	"ปิสุณวาโจ โข ปน โหติฯ อิโต สุตฺวา อมุตฺร อกฺขาตา … วคฺคกรณึ วาจํ ภาสิตา โหติฯ ",
"mn42:9.4":	"ผรุสวาโจ โข ปน โหติฯ ยา สา วาจา อณฺฑกา กกฺกสา … ตถารูปึ วาจํ ภาสิตา โหติฯ ",
"mn42:9.5":	"สมฺผปฺปลาปี โข ปน โหติฯ อกาลวาที … อปริยนฺตวตึ อนตฺถสํหิตํฯ ",
"mn42:9.6":	"เอวํ โข, คหปตโย, จตุพฺพิธํ วาจาย อธมฺมจารี วิสมจารี โหติฯ ",
"mn42:10.1":	"กถญฺจ, คหปตโย, ติวิธํ มนสา อธมฺมจารี วิสมจารี โหติ? ",
"mn42:10.2":	"อิธ, คหปตโย, เอกจฺโจ อภิชฺฌาลุ โหติ …เป… ตํ มมสฺสา’ติฯ ",
"mn42:10.3":	"พฺยาปนฺนจิตฺโต โข ปน โหติ ปทุฏฺฐมนสงฺกปฺโป",
"mn42:10.4":	"มิจฺฉาทิฏฺฐิโก โข ปน โหติ วิปรีตทสฺสโน",
"mn42:10.5":	"‘นตฺถิ ทินฺนํ, นตฺถิ ยิฏฺฐํ … สจฺฉิกตฺวา ปเวเทนฺตี’ติฯ ",
"mn42:10.6":	"เอวํ โข, คหปตโย, ติวิธํ มนสา อธมฺมจารี วิสมจารี โหติฯ ",
"mn42:10.7":	"เอวํ อธมฺมจริยาวิสมจริยาเหตุ โข, คหปตโย, เอวมฺ’อิเธกจฺเจ สตฺตา กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปชฺชนฺติฯ ",
"mn42:11.1":	"ติวิธํ โข, คหปตโย, กาเยน ธมฺมจารี สมจารี โหติ, จตุพฺพิธํ วาจาย ธมฺมจารี สมจารี โหติ, ติวิธํ มนสา ธมฺมจารี สมจารี โหติฯ ",
"mn42:12.1":	"กถญฺจ, คหปตโย, ติวิธํ กาเยน ธมฺมจารี สมจารี โหติ? ",
"mn42:12.2":	"อิธ, คหปตโย, เอกจฺโจ ปาณาติปาตํ ปหาย ปาณาติปาตา ปฏิวิรโต โหติ, นิหิตทณฺโฑ นิหิตสตฺโถ ลชฺชี ทยาปนฺโน สพฺพปาณภูตหิตานุกมฺปี วิหรติฯ ",
"mn42:12.3":	"อทินฺนาทานํ ปหาย อทินฺนาทานา ปฏิวิรโต โหติ, ยํ ตํ ปรสฺส … ตํ นาทินฺนํ เถยฺยสงฺขาตํ อาทาตา โหติฯ ",
"mn42:12.4":	"กาเมสุมิจฺฉาจารํ ปหาย … ตถารูปาสุ น จาริตฺตํ อาปชฺชิตา โหติฯ ",
"mn42:12.5":	"เอวํ โข, คหปตโย, ติวิธํ กาเยน ธมฺมจารี สมจารี โหติฯ ",
"mn42:13.1":	"กถญฺจ, คหปตโย, จตุพฺพิธํ วาจาย ธมฺมจารี สมจารี โหติ? ",
"mn42:13.2":	"อิธ, คหปตโย, เอกจฺโจ มุสาวาทํ ปหาย มุสาวาทา ปฏิวิรโต โหติฯ สภาคโต วา …เป… น สมฺปชานมุสา ภาสิตา โหติฯ ",
"mn42:13.3":	"ปิสุณํ วาจํ ปหาย … สมคฺคกรณึ วาจํ ภาสิตา โหติฯ ",
"mn42:13.4":	"ผรุสํ วาจํ ปหาย … ตถารูปํ วาจํ ภาสิตา โหติฯ ",
"mn42:13.5":	"สมฺผปฺปลาปํ ปหาย … กาเลน สาปเทสํ ปริยนฺตวตึ อตฺถสํหิตํฯ ",
"mn42:13.6":	"เอวํ โข, คหปตโย, จตุพฺพิธํ วาจาย ธมฺมจารี สมจารี โหติฯ ",
"mn42:14.1":	"กถญฺจ, คหปตโย, ติวิธํ มนสา ธมฺมจารี สมจารี โหติ? ",
"mn42:14.2":	"อิธ, คหปตโย, เอกจฺโจ อนภิชฺฌาลุ โหติฯ ยํ ตํ ปรสฺส ปรวิตฺตูปกรณํ ตํ นาภิชฺฌาตา โหติ",
"mn42:14.3":	"อพฺยาปนฺนจิตฺโต โข ปน โหติ อปฺปทุฏฺฐมนสงฺกปฺโป",
"mn42:14.4":	"สมฺมาทิฏฺฐิโก โข ปน โหติ อวิปรีตทสฺสโน",
"mn42:14.5":	"‘อตฺถิ ทินฺนํ, อตฺถิ ยิฏฺฐํ … สยํ อภิญฺญา สจฺฉิกตฺวา ปเวเทนฺตี’ติฯ ",
"mn42:14.6":	"เอวํ โข, คหปตโย, ติวิธํ มนสา ธมฺมจารี สมจารี โหติฯ ",
"mn42:14.7":	"เอวํ ธมฺมจริยาสมจริยาเหตุ โข, คหปตโย, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"mn42:15.1":	"อากงฺเขยฺย เจ, คหปตโย, ธมฺมจารี สมจารี",
"mn42:15.2":	"‘อโห วตาหํ กายสฺส เภทา ปรํ มรณา ขตฺติยมหาสาลานํ สหพฺยตํ อุปปชฺเชยฺยนฺ’ติ; ",
"mn42:15.3":	"ฐานํ โข ปเนตํ วิชฺชติ, ยํ โส กายสฺส เภทา ปรํ มรณา ขตฺติยมหาสาลานํ สหพฺยตํ อุปปชฺเชยฺยฯ ",
"mn42:15.4":	"ตํ กิสฺส เหตุ? ",
"mn42:15.5":	"ตถา หิ โส ธมฺมจารี สมจารีฯ ",
"mn42:16-17.1":	"อากงฺเขยฺย เจ, คหปตโย, ธมฺมจารี สมจารี",
"mn42:16-17.2":	"‘อโห วตาหํ กายสฺส เภทา ปรํ มรณา พฺราหฺมณมหาสาลานํ …เป… ",
"mn42:16-17.3":	"คหปติมหาสาลานํ สหพฺยตํ อุปปชฺเชยฺยนฺ’ติ; ",
"mn42:16-17.4":	"ฐานํ โข ปเนตํ วิชฺชติ, ยํ โส กายสฺส เภทา ปรํ มรณา คหปติมหาสาลานํ สหพฺยตํ อุปปชฺเชยฺยฯ ",
"mn42:16-17.5":	"ตํ กิสฺส เหตุ? ",
"mn42:16-17.6":	"ตถา หิ โส ธมฺมจารี สมจารีฯ ",
"mn42:18-42.1":	"อากงฺเขยฺย เจ, คหปตโย, ธมฺมจารี สมจารี",
"mn42:18-42.2":	"‘อโห วตาหํ กายสฺส เภทา ปรํ มรณา จาตุมหาราชิกานํ เทวานํ สหพฺยตํ อุปปชฺเชยฺยนฺ’ติ; ",
"mn42:18-42.3":	"ฐานํ โข ปเนตํ วิชฺชติ, ยํ โส กายสฺส เภทา ปรํ มรณา จาตุมหาราชิกานํ เทวานํ สหพฺยตํ อุปปชฺเชยฺยฯ ",
"mn42:18-42.4":	"ตํ กิสฺส เหตุ? ",
"mn42:18-42.5":	"ตถา หิ โส ธมฺมจารี สมจารีฯ ",
"mn42:18-42.6":	"อากงฺเขยฺย เจ, คหปตโย, ธมฺมจารี สมจารี",
"mn42:18-42.7":	"‘อโห วตาหํ กายสฺส เภทา ปรํ มรณา ตาวตึสานํ เทวานํ … ",
"mn42:18-42.8":	"ยามานํ เทวานํ … ",
"mn42:18-42.9":	"ตุสิตานํ เทวานํ … ",
"mn42:18-42.10":	"นิมฺมานรตีนํ เทวานํ … ",
"mn42:18-42.11":	"ปรนิมฺมิตวสวตฺตีนํ เทวานํ … ",
"mn42:18-42.12":	"พฺรหฺมกายิกานํ เทวานํ สหพฺยตํ อุปปชฺเชยฺยนฺ’ติ; ",
"mn42:18-42.13":	"ฐานํ โข ปเนตํ วิชฺชติ, ยํ โส กายสฺส เภทา ปรํ มรณา พฺรหฺมกายิกานํ เทวานํ สหพฺยตํ อุปปชฺเชยฺยฯ ",
"mn42:18-42.14":	"ตํ กิสฺส เหตุ? ",
"mn42:18-42.15":	"ตถา หิ โส ธมฺมจารี สมจารีฯ ",
"mn42:18-42.16":	"อากงฺเขยฺย เจ, คหปตโย, ธมฺมจารี สมจารี",
"mn42:18-42.17":	"‘อโห วตาหํ กายสฺส เภทา ปรํ มรณา อาภานํ เทวานํ สหพฺยตํ อุปปชฺเชยฺยนฺ’ติ; ",
"mn42:18-42.18":	"ฐานํ โข ปเนตํ วิชฺชติ, ยํ โส กายสฺส เภทา ปรํ มรณา อาภานํ เทวานํ สหพฺยตํ อุปปชฺเชยฺยฯ ",
"mn42:18-42.19":	"ตํ กิสฺส เหตุ? ",
"mn42:18-42.20":	"ตถา หิ โส ธมฺมจารี สมจารีฯ ",
"mn42:18-42.21":	"อากงฺเขยฺย เจ, คหปตโย, ธมฺมจารี สมจารี",
"mn42:18-42.22":	"‘อโห วตาหํ กายสฺส เภทา ปรํ มรณา ปริตฺตาภานํ เทวานํ …เป… ",
"mn42:18-42.23":	"อปฺปมาณาภานํ เทวานํ … ",
"mn42:18-42.24":	"อาภสฺสรานํ เทวานํ … ",
"mn42:18-42.25":	"ปริตฺตสุภานํ เทวานํ … ",
"mn42:18-42.26":	"อปฺปมาณสุภานํ เทวานํ … ",
"mn42:18-42.27":	"สุภกิณฺหานํ เทวานํ … ",
"mn42:18-42.28":	"เวหปฺผลานํ เทวานํ … ",
"mn42:18-42.29":	"อวิหานํ เทวานํ … ",
"mn42:18-42.30":	"อตปฺปานํ เทวานํ … ",
"mn42:18-42.31":	"สุทสฺสานํ เทวานํ … ",
"mn42:18-42.32":	"สุทสฺสีนํ เทวานํ … ",
"mn42:18-42.33":	"อกนิฏฺฐานํ เทวานํ … ",
"mn42:18-42.34":	"อากาสานญฺจายตนูปคานํ เทวานํ … ",
"mn42:18-42.35":	"วิญฺญาณญฺจายตนูปคานํ เทวานํ … ",
"mn42:18-42.36":	"อากิญฺจญฺญายตนูปคานํ เทวานํ … ",
"mn42:18-42.37":	"เนวสญฺญานาสญฺญายตนูปคานํ เทวานํ สหพฺยตํ อุปปชฺเชยฺยนฺ’ติ; ",
"mn42:18-42.38":	"ฐานํ โข ปเนตํ วิชฺชติ, ยํ โส กายสฺส เภทา ปรํ มรณา เนวสญฺญานาสญฺญายตนูปคานํ เทวานํ สหพฺยตํ อุปปชฺเชยฺยฯ ",
"mn42:18-42.39":	"ตํ กิสฺส เหตุ? ",
"mn42:18-42.40":	"ตถา หิ โส ธมฺมจารี สมจารีฯ ",
"mn42:43.1":	"อากงฺเขยฺย เจ, คหปตโย, ธมฺมจารี สมจารี",
"mn42:43.2":	"‘อโห วตาหํ อาสวานํ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหเรยฺยนฺ’ติ; ",
"mn42:43.3":	"ฐานํ โข ปเนตํ วิชฺชติ, ‘ยํ โส อาสวานํ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหเรยฺยฯ ",
"mn42:43.4":	"ตํ กิสฺส เหตุ? ",
"mn42:43.5":	"ตถา หิ โส ธมฺมจารี สมจารี’”ติฯ ",
"mn42:44.1":	"เอวํ วุตฺเต, เวรญฺชกา พฺราหฺมณคหปติกา ภควนฺตํ เอตทโวจุํ",
"mn42:44.2":	"“อภิกฺกนฺตํ, โภ โคตม, อภิกฺกนฺตํ, โภ โคตมฯ ",
"mn42:44.3":	"เสยฺยถาปิ, โภ โคตม, นิกฺกุชฺชิตํ วา อุกฺกุชฺเชยฺย, ปฏิจฺฉนฺนํ วา วิวเรยฺย, มูฬฺหสฺส วา มคฺคํ อาจิกฺเขยฺย, อนฺธกาเร วา เตลปชฺโชตํ ธาเรยฺย",
"mn42:44.4":	"เอเต มยํ ภวนฺตํ โคตมํ สรณํ คจฺฉาม ธมฺมญฺจ ภิกฺขุสงฺฆญฺจฯ ",
"mn42:44.5":	"อุปาสเก โน ภวํ โคตโม ธาเรตุ อชฺชตคฺเค ปาณุเปเต สรณํ คเต”ติฯ ",
"mn42:44.6":	"เวรญฺชกสุตฺตํ นิฏฺฐิตํ ทุติยํฯ "
}	
