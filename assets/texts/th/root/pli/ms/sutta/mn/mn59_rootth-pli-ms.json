{	
"mn59:0.1":	"มชฺฌิม นิกาย ๕๙ ",
"mn59:0.2":	"พหุเวทนียสุตฺต ",
"mn59:1.1":	"เอวํ เม สุตํ—",
"mn59:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"mn59:1.3":	"อถ โข ปญฺจกงฺโค ถปติ เยนายสฺมา อุทายี เตนุปสงฺกมิ; อุปสงฺกมิตฺวา อายสฺมนฺตํ อุทายึ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข ปญฺจกงฺโค ถปติ อายสฺมนฺตํ อุทายึ เอตทโวจ",
"mn59:1.4":	"“กติ นุ โข, ภนฺเต อุทายิ, เวทนา วุตฺตา ภควตา”ติ? ",
"mn59:1.5":	"“ติโสฺส โข, ถปติ, เวทนา วุตฺตา ภควตาฯ ",
"mn59:1.6":	"สุขา เวทนา, ทุกฺขา เวทนา, อทุกฺขมสุขา เวทนา—",
"mn59:1.7":	"อิมา โข, ถปติ, ติโสฺส เวทนา วุตฺตา ภควตา”ติฯ ",
"mn59:1.8":	"เอวํ วุตฺเต, ปญฺจกงฺโค ถปติ อายสฺมนฺตํ อุทายึ เอตทโวจ",
"mn59:1.9":	"“น โข, ภนฺเต อุทายิ, ติโสฺส เวทนา วุตฺตา ภควตา; ",
"mn59:1.10":	"เทฺว เวทนา วุตฺตา ภควตา—",
"mn59:1.11":	"สุขา เวทนา, ทุกฺขา เวทนาฯ ",
"mn59:1.12":	"ยายํ, ภนฺเต, อทุกฺขมสุขา เวทนา สนฺตสฺมึ เอสา ปณีเต สุเข วุตฺตา ภควตา”ติฯ ",
"mn59:2.1":	"ทุติยมฺปิ โข อายสฺมา อุทายี ปญฺจกงฺคํ ถปตึ เอตทโวจ",
"mn59:2.2":	"“น โข, คหปติ, เทฺว เวทนา วุตฺตา ภควตา; ",
"mn59:2.3":	"ติโสฺส เวทนา วุตฺตา ภควตาฯ ",
"mn59:2.4":	"สุขา เวทนา, ทุกฺขา เวทนา, อทุกฺขมสุขา เวทนา—",
"mn59:2.5":	"อิมา โข, ถปติ, ติโสฺส เวทนา วุตฺตา ภควตา”ติฯ ",
"mn59:2.6":	"ทุติยมฺปิ โข ปญฺจกงฺโค ถปติ อายสฺมนฺตํ อุทายึ เอตทโวจ",
"mn59:2.7":	"“น โข, ภนฺเต อุทายิ, ติโสฺส เวทนา วุตฺตา ภควตา; ",
"mn59:2.8":	"เทฺว เวทนา วุตฺตา ภควตา—",
"mn59:2.9":	"สุขา เวทนา, ทุกฺขา เวทนาฯ ",
"mn59:2.10":	"ยายํ, ภนฺเต, อทุกฺขมสุขา เวทนา สนฺตสฺมึ เอสา ปณีเต สุเข วุตฺตา ภควตา”ติฯ ",
"mn59:3.1":	"ตติยมฺปิ โข อายสฺมา อุทายี ปญฺจกงฺคํ ถปตึ เอตทโวจ",
"mn59:3.2":	"“น โข, ถปติ, เทฺว เวทนา วุตฺตา ภควตา; ",
"mn59:3.3":	"ติโสฺส เวทนา วุตฺตา ภควตาฯ ",
"mn59:3.4":	"สุขา เวทนา, ทุกฺขา เวทนา, อทุกฺขมสุขา เวทนา—",
"mn59:3.5":	"อิมา โข, ถปติ, ติโสฺส เวทนา วุตฺตา ภควตา”ติฯ ",
"mn59:3.6":	"ตติยมฺปิ โข ปญฺจกงฺโค ถปติ อายสฺมนฺตํ อุทายึ เอตทโวจ",
"mn59:3.7":	"“น โข, ภนฺเต อุทายิ, ติโสฺส เวทนา วุตฺตา ภควตา, ",
"mn59:3.8":	"เทฺว เวทนา วุตฺตา ภควตา—",
"mn59:3.9":	"สุขา เวทนา, ทุกฺขา เวทนาฯ ",
"mn59:3.10":	"ยายํ, ภนฺเต, อทุกฺขมสุขา เวทนา สนฺตสฺมึ เอสา ปณีเต สุเข วุตฺตา ภควตา”ติฯ ",
"mn59:3.11":	"เนว โข สกฺขิ อายสฺมา อุทายี ปญฺจกงฺคํ ถปตึ สญฺญาเปตุํ, น ปนาสกฺขิ ปญฺจกงฺโค ถปติ อายสฺมนฺตํ อุทายึ สญฺญาเปตุํฯ ",
"mn59:4.1":	"อโสฺสสิ โข อายสฺมา อานนฺโท อายสฺมโต อุทายิสฺส ปญฺจกงฺเคน ถปตินา สทฺธึ อิมํ กถาสลฺลาปํฯ ",
"mn59:4.2":	"อถ โข อายสฺมา อานนฺโท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"mn59:4.3":	"เอกมนฺตํ นิสินฺโน โข อายสฺมา อานนฺโท ยาวตโก อโหสิ อายสฺมโต อุทายิสฺส ปญฺจกงฺเคน ถปตินา สทฺธึ กถาสลฺลาโป ตํ สพฺพํ ภควโต อาโรเจสิฯ ",
"mn59:4.4":	"เอวํ วุตฺเต, ภควา อายสฺมนฺตํ อานนฺทํ เอตทโวจ",
"mn59:5.1":	"“สนฺตญฺเญว โข, อานนฺท, ปริยายํ ปญฺจกงฺโค ถปติ อุทายิสฺส นาพฺภนุโมทิ, สนฺตญฺเญว จ ปน ปริยายํ อุทายี ปญฺจกงฺคสฺส ถปติสฺส นาพฺภนุโมทิฯ ",
"mn59:5.2":	"เทฺวปานนฺท, เวทนา วุตฺตา มยา ปริยาเยน, ติโสฺสปิ เวทนา วุตฺตา มยา ปริยาเยน, ปญฺจปิ เวทนา วุตฺตา มยา ปริยาเยน, ฉปิ เวทนา วุตฺตา มยา ปริยาเยน, อฏฺฐารสปิ เวทนา วุตฺตา มยา ปริยาเยน, ฉตฺตึสปิ เวทนา วุตฺตา มยา ปริยาเยน, อฏฺฐสตมฺปิ เวทนา วุตฺตา มยา ปริยาเยนฯ ",
"mn59:5.3":	"เอวํ ปริยายเทสิโต โข, อานนฺท, มยา ธมฺโมฯ ",
"mn59:5.4":	"เอวํ ปริยายเทสิเต โข, อานนฺท, มยา ธมฺเม เย อญฺญมญฺญสฺส สุภาสิตํ สุลปิตํ น สมนุชานิสฺสนฺติ น สมนุมญฺญิสฺสนฺติ น สมนุโมทิสฺสนฺติ เตสเมตํ ปาฏิกงฺขํ—ภณฺฑนชาตา กลหชาตา วิวาทาปนฺนา อญฺญมญฺญํ มุขสตฺตีหิ วิตุทนฺตา วิหริสฺสนฺติฯ ",
"mn59:5.5":	"เอวํ ปริยายเทสิโต โข, อานนฺท, มยา ธมฺโมฯ ",
"mn59:5.6":	"เอวํ ปริยายเทสิเต โข, อานนฺท, มยา ธมฺเม เย อญฺญมญฺญสฺส สุภาสิตํ สุลปิตํ สมนุชานิสฺสนฺติ สมนุมญฺญิสฺสนฺติ สมนุโมทิสฺสนฺติ เตสเมตํ ปาฏิกงฺขํ—สมคฺคา สมฺโมทมานา อวิวทมานา ขีโรทกีภูตา อญฺญมญฺญํ ปิยจกฺขูหิ สมฺปสฺสนฺตา วิหริสฺสนฺติฯ ",
"mn59:6.1":	"ปญฺจ โข อิเม, อานนฺท, กามคุณาฯ ",
"mn59:6.2":	"กตเม ปญฺจ? ",
"mn59:6.3":	"จกฺขุวิญฺเญยฺยา รูปา อิฏฺฐา กนฺตา มนาปา ปิยรูปา กามูปสํหิตา รชนียา, ",
"mn59:6.4":	"โสตวิญฺเญยฺยา สทฺทา …เป… ",
"mn59:6.5":	"ฆานวิญฺเญยฺยา คนฺธา …เป… ",
"mn59:6.6":	"ชิวฺหาวิญฺเญยฺยา รสา …เป… ",
"mn59:6.7":	"กายวิญฺเญยฺยา โผฏฺฐพฺพา อิฏฺฐา กนฺตา มนาปา ปิยรูปา กามูปสํหิตา รชนียา—",
"mn59:6.8":	"อิเม โข, อานนฺท, ปญฺจ กามคุณาฯ ",
"mn59:6.9":	"ยํ โข, อานนฺท, อิเม ปญฺจ กามคุเณ ปฏิจฺจ อุปฺปชฺชติ สุขํ โสมนสฺสํ อิทํ วุจฺจติ กามสุขํฯ ",
"mn59:7.1":	"โย โข, อานนฺท, เอวํ วเทยฺย",
"mn59:7.2":	"ตํ กิสฺส เหตุ? ",
"mn59:7.3":	"อตฺถานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจฯ ",
"mn59:7.4":	"กตมญฺจานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจ? ",
"mn59:7.5":	"อิธานนฺท, ภิกฺขุ วิวิจฺเจว กาเมหิ วิวิจฺจ อกุสเลหิ ธมฺเมหิ …เป… ปฐมํ ฌานํ อุปสมฺปชฺช วิหรติฯ ",
"mn59:7.6":	"อิทํ โข, อานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจฯ ",
"mn59:8.1":	"โย โข, อานนฺท, เอวํ วเทยฺย",
"mn59:8.2":	"ตํ กิสฺส เหตุ? ",
"mn59:8.3":	"อตฺถานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจฯ ",
"mn59:8.4":	"กตมญฺจานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจ? ",
"mn59:8.5":	"อิธานนฺท, ภิกฺขุ วิตกฺกวิจารานํ วูปสมา …เป… ทุติยํ ฌานํ อุปสมฺปชฺช วิหรติฯ ",
"mn59:8.6":	"อิทํ โข, อานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจฯ ",
"mn59:9.1":	"โย โข, อานนฺท, เอวํ วเทยฺย … ",
"mn59:9.2":	"เป…ฯ ",
"mn59:9.3":	"กตมญฺจานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจ? ",
"mn59:9.4":	"อิธานนฺท, ภิกฺขุ ปีติยา จ วิราคา …เป… ตติยํ ฌานํ อุปสมฺปชฺช วิหรติฯ ",
"mn59:9.5":	"อิทํ โข, อานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจฯ ",
"mn59:10.1":	"โย โข, อานนฺท, เอวํ วเทยฺย … ",
"mn59:10.2":	"เป…ฯ ",
"mn59:10.3":	"กตมญฺจานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจ? ",
"mn59:10.4":	"อิธานนฺท, ภิกฺขุ สุขสฺส จ ปหานา …เป… จตุตฺถํ ฌานํ อุปสมฺปชฺช วิหรติฯ ",
"mn59:10.5":	"อิทํ โข, อานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจฯ ",
"mn59:11.1":	"โย โข, อานนฺท, เอวํ วเทยฺย … ",
"mn59:11.2":	"เป…ฯ ",
"mn59:11.3":	"กตมญฺจานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจ? ",
"mn59:11.4":	"อิธานนฺท, ภิกฺขุ สพฺพโส รูปสญฺญานํ สมติกฺกมา, ปฏิฆสญฺญานํ อตฺถงฺคมา, นานตฺตสญฺญานํ อมนสิการา ‘อนนฺโต อากาโส’ติ อากาสานญฺจายตนํ อุปสมฺปชฺช วิหรติฯ ",
"mn59:11.5":	"อิทํ โข, อานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจฯ ",
"mn59:12.1":	"โย โข, อานนฺท, เอวํ วเทยฺย … ",
"mn59:12.2":	"เป…ฯ ",
"mn59:12.3":	"กตมญฺจานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจ? ",
"mn59:12.4":	"อิธานนฺท, ภิกฺขุ สพฺพโส อากาสานญฺจายตนํ สมติกฺกมฺม ‘อนนฺตํ วิญฺญาณนฺ’ติ วิญฺญาณญฺจายตนํ อุปสมฺปชฺช วิหรติฯ ",
"mn59:12.5":	"อิทํ โข, อานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจฯ ",
"mn59:13.1":	"โย โข, อานนฺท, เอวํ วเทยฺย … ",
"mn59:13.2":	"เป…ฯ ",
"mn59:13.3":	"กตมญฺจานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจ? ",
"mn59:13.4":	"อิธานนฺท, ภิกฺขุ สพฺพโส วิญฺญาณญฺจายตนํ สมติกฺกมฺม ‘นตฺถิ กิญฺจี’ติ อากิญฺจญฺญายตนํ อุปสมฺปชฺช วิหรติฯ ",
"mn59:13.5":	"อิทํ โข, อานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจฯ ",
"mn59:14.1":	"โย โข, อานนฺท, เอวํ วเทยฺย … ",
"mn59:14.2":	"เป…ฯ ",
"mn59:14.3":	"กตมญฺจานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจ? ",
"mn59:14.4":	"อิธานนฺท, ภิกฺขุ สพฺพโส อากิญฺจญฺญายตนํ สมติกฺกมฺม เนวสญฺญานาสญฺญายตนํ อุปสมฺปชฺช วิหรติฯ ",
"mn59:14.5":	"อิทํ โข, อานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจฯ ",
"mn59:15.1":	"โย โข, อานนฺท, เอวํ วเทยฺย",
"mn59:15.2":	"ตํ กิสฺส เหตุ? ",
"mn59:15.3":	"อตฺถานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจฯ ",
"mn59:15.4":	"กตมญฺจานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจ? ",
"mn59:15.5":	"อิธานนฺท, ภิกฺขุ สพฺพโส เนวสญฺญานาสญฺญายตนํ สมติกฺกมฺม สญฺญาเวทยิตนิโรธํ อุปสมฺปชฺช วิหรติฯ ",
"mn59:15.6":	"อิทํ โข, อานนฺท, เอตมฺหา สุขา อญฺญํ สุขํ อภิกฺกนฺตตรญฺจ ปณีตตรญฺจฯ ",
"mn59:16.1":	"ฐานํ โข ปเนตํ, อานนฺท, วิชฺชติ ยํ อญฺญติตฺถิยา ปริพฺพาชกา เอวํ วเทยฺยุํ",
"mn59:16.2":	"‘สญฺญาเวทยิตนิโรธํ สมโณ โคตโม อาห; ตญฺจ สุขสฺมึ ปญฺญเปติฯ ",
"mn59:16.3":	"ตยิทํ กึสุ, ตยิทํ กถํสู’ติ? ",
"mn59:16.4":	"เอวํวาทิโน, อานนฺท, อญฺญติตฺถิยา ปริพฺพาชกา เอวมสฺสุ วจนียา",
"mn59:16.5":	"‘น โข, อาวุโส, ภควา สุขํเยว เวทนํ สนฺธาย สุขสฺมึ ปญฺญเปติ; ",
"mn59:16.6":	"อปิ จ, อาวุโส, ยตฺถ ยตฺถ สุขํ อุปลพฺภติ ยหึ ยหึ ตํ ตํ ตถาคโต สุขสฺมึ ปญฺญเปตี’”ติฯ ",
"mn59:16.7":	"อิทมโวจ ภควาฯ ",
"mn59:16.8":	"อตฺตมโน อายสฺมา อานนฺโท ภควโต ภาสิตํ อภินนฺทีติฯ ",
"mn59:16.9":	"พหุเวทนียสุตฺตํ นิฏฺฐิตํ นวมํฯ "
}	
