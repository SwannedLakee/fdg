{	
"an5.211:0.1":	"องฺคุตฺตร นิกาย ๕ฯ๒๑๑ ",
"an5.211:0.2":	"๒๒ฯ อกฺโกสกวคฺค ",
"an5.211:0.3":	"อกฺโกสกสุตฺต ",
"an5.211:1.1":	"“โย โส, ภิกฺขเว, ภิกฺขุ อกฺโกสกปริภาสโก อริยูปวาที สพฺรหฺมจารีนํ, ตสฺส ปญฺจ อาทีนวา ปาฏิกงฺขาฯ ",
"an5.211:1.2":	"กตเม ปญฺจ? ",
"an5.211:1.3":	"ปาราชิโก วา โหติ ฉินฺนปริปนฺโถ, อญฺญตรํ วา สงฺกิลิฏฺฐํ อาปตฺตึ อาปชฺชติ, พาฬฺหํ วา โรคาตงฺกํ ผุสติ, สมฺมูโฬฺห กาลํ กโรติ, กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปชฺชติฯ ",
"an5.211:1.4":	"โย โส, ภิกฺขเว, ภิกฺขุ อกฺโกสกปริภาสโก อริยูปวาที สพฺรหฺมจารีนํ, ตสฺส อิเม ปญฺจ อาทีนวา ปาฏิกงฺขา”ติฯ ",
"an5.211:1.5":	"ปฐมํฯ "
}	
