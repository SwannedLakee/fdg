{	
"an3.3:0.1":	"องฺคุตฺตร นิกาย ๓ฯ๓ ",
"an3.3:0.2":	"๑ฯ พาลวคฺค ",
"an3.3:0.3":	"จินฺตีสุตฺต ",
"an3.3:1.1":	"“ตีณิมานิ, ภิกฺขเว, พาลสฺส พาลลกฺขณานิ พาลนิมิตฺตานิ พาลาปทานานิฯ ",
"an3.3:1.2":	"กตมานิ ตีณิ? ",
"an3.3:1.3":	"อิธ, ภิกฺขเว, พาโล ทุจฺจินฺติตจินฺตี จ โหติ ทุพฺภาสิตภาสี จ ทุกฺกฏกมฺมการี จฯ ",
"an3.3:1.4":	"โน เจทํ, ภิกฺขเว, พาโล ทุจฺจินฺติตจินฺตี จ อภวิสฺส ทุพฺภาสิตภาสี จ ทุกฺกฏกมฺมการี จ, เกน นํ ปณฺฑิตา ชาเนยฺยุํ",
"an3.3:1.5":	"‘พาโล อยํ ภวํ อสปฺปุริโส’ติ? ",
"an3.3:1.6":	"ยสฺมา จ โข, ภิกฺขเว, พาโล ทุจฺจินฺติตจินฺตี จ โหติ ทุพฺภาสิตภาสี จ ทุกฺกฏกมฺมการี จ ตสฺมา นํ ปณฺฑิตา ชานนฺติ",
"an3.3:1.7":	"‘พาโล อยํ ภวํ อสปฺปุริโส’ติฯ ",
"an3.3:1.8":	"อิมานิ โข, ภิกฺขเว, ตีณิ พาลสฺส พาลลกฺขณานิ พาลนิมิตฺตานิ พาลาปทานานิฯ ",
"an3.3:2.1":	"ตีณิมานิ, ภิกฺขเว, ปณฺฑิตสฺส ปณฺฑิตลกฺขณานิ ปณฺฑิตนิมิตฺตานิ ปณฺฑิตาปทานานิฯ ",
"an3.3:2.2":	"กตมานิ ตีณิ? ",
"an3.3:2.3":	"อิธ, ภิกฺขเว, ปณฺฑิโต สุจินฺติตจินฺตี จ โหติ สุภาสิตภาสี จ สุกตกมฺมการี จฯ ",
"an3.3:2.4":	"โน เจทํ, ภิกฺขเว, ปณฺฑิโต สุจินฺติตจินฺตี จ อภวิสฺส สุภาสิตภาสี จ สุกตกมฺมการี จ, เกน นํ ปณฺฑิตา ชาเนยฺยุํ",
"an3.3:2.5":	"‘ปณฺฑิโต อยํ ภวํ สปฺปุริโส’ติ? ",
"an3.3:2.6":	"ยสฺมา จ โข, ภิกฺขเว, ปณฺฑิโต สุจินฺติตจินฺตี จ โหติ สุภาสิตภาสี จ สุกตกมฺมการี จ ตสฺมา นํ ปณฺฑิตา ชานนฺติ",
"an3.3:2.7":	"‘ปณฺฑิโต อยํ ภวํ สปฺปุริโส’ติฯ ",
"an3.3:2.8":	"อิมานิ โข, ภิกฺขเว, ตีณิ ปณฺฑิตสฺส ปณฺฑิตลกฺขณานิ ปณฺฑิตนิมิตฺตานิ ปณฺฑิตาปทานานิฯ ",
"an3.3:2.9":	"ตสฺมาติห …เป…ฯ ",
"an3.3:2.10":	"ตติยํฯ "
}	
