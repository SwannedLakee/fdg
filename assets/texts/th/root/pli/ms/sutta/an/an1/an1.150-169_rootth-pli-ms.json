{	
"an1.150:0.1":	"องฺคุตฺตร นิกาย ๑ ",
"an1.150:0.2":	"๑๒ฯ อนาปตฺติวคฺค ",
"an1.150:1.0":	"๑๕๐ ",
"an1.150:1.1":	"“เย เต, ภิกฺขเว, ภิกฺขู อนาปตฺตึ อาปตฺตีติ ทีเปนฺติ เต, ภิกฺขเว, ภิกฺขู พหุชนอหิตาย ปฏิปนฺนา พหุชนอสุขาย, พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ ",
"an1.150:1.2":	"พหุญฺจ เต, ภิกฺขเว, ภิกฺขู อปุญฺญํ ปสวนฺติ, เต จิมํ สทฺธมฺมํ อนฺตรธาเปนฺตี”ติฯ ",
"an1.150:1.3":	"ปฐมํฯ ",
"an1.151:1.0":	"๑๕๑ ",
"an1.151:1.1":	"“เย เต, ภิกฺขเว, ภิกฺขู อาปตฺตึ อนาปตฺตีติ ทีเปนฺติ เต, ภิกฺขเว, ภิกฺขู พหุชนอหิตาย ปฏิปนฺนา พหุชนอสุขาย, พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ ",
"an1.151:1.2":	"พหุญฺจ เต, ภิกฺขเว, ภิกฺขู อปุญฺญํ ปสวนฺติ, เต จิมํ สทฺธมฺมํ อนฺตรธาเปนฺตี”ติฯ ",
"an1.151:1.3":	"ทุติยํฯ ",
"an1.152-159:1.0":	"๑๕๒–๑๕๙ ",
"an1.152-159:1.1":	"“เย เต, ภิกฺขเว, ภิกฺขู ลหุกํ อาปตฺตึ ครุกา อาปตฺตีติ ทีเปนฺติ …เป… ครุกํ อาปตฺตึ ลหุกา อาปตฺตีติ ทีเปนฺติ …เป… ทุฏฺฐุลฺลํ อาปตฺตึ อทุฏฺฐุลฺลา อาปตฺตีติ ทีเปนฺติ …เป… อทุฏฺฐุลฺลํ อาปตฺตึ ทุฏฺฐุลฺลา อาปตฺตีติ ทีเปนฺติ …เป… สาวเสสํ อาปตฺตึ อนวเสสา อาปตฺตีติ ทีเปนฺติ …เป… อนวเสสํ อาปตฺตึ สาวเสสา อาปตฺตีติ ทีเปนฺติ …เป… สปฺปฏิกมฺมํ อาปตฺตึ อปฺปฏิกมฺมา อาปตฺตีติ ทีเปนฺติ …เป… อปฺปฏิกมฺมํ อาปตฺตึ สปฺปฏิกมฺมา อาปตฺตีติ ทีเปนฺติ เต, ภิกฺขเว, ภิกฺขู พหุชนอหิตาย ปฏิปนฺนา พหุชนอสุขาย, พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ ",
"an1.152-159:1.2":	"พหุญฺจ เต, ภิกฺขเว, ภิกฺขู อปุญฺญํ ปสวนฺติ, เต จิมํ สทฺธมฺมํ อนฺตรธาเปนฺตี”ติฯ ",
"an1.152-159:1.3":	"ทสมํฯ ",
"an1.160:1.0":	"๑๖๐ ",
"an1.160:1.1":	"“เย เต, ภิกฺขเว, ภิกฺขู อนาปตฺตึ อนาปตฺตีติ ทีเปนฺติ เต, ภิกฺขเว, ภิกฺขู พหุชนหิตาย ปฏิปนฺนา พหุชนสุขาย, พหุโน ชนสฺส อตฺถาย หิตาย สุขาย เทวมนุสฺสานํฯ ",
"an1.160:1.2":	"พหุญฺจ เต, ภิกฺขเว, ภิกฺขู ปุญฺญํ ปสวนฺติ, เต จิมํ สทฺธมฺมํ ฐเปนฺตี”ติฯ ",
"an1.160:1.3":	"เอกาทสมํฯ ",
"an1.161:1.0":	"๑๖๑ ",
"an1.161:1.1":	"“เย เต, ภิกฺขเว, ภิกฺขู อาปตฺตึ อาปตฺตีติ ทีเปนฺติ เต, ภิกฺขเว, ภิกฺขู พหุชนหิตาย ปฏิปนฺนา พหุชนสุขาย, พหุโน ชนสฺส อตฺถาย หิตาย สุขาย เทวมนุสฺสานํฯ ",
"an1.161:1.2":	"พหุญฺจ เต, ภิกฺขเว, ภิกฺขู ปุญฺญํ ปสวนฺติ, เต จิมํ สทฺธมฺมํ ฐเปนฺตี”ติฯ ",
"an1.161:1.3":	"ทฺวาทสมํฯ ",
"an1.162-169:1.0":	"๑๖๒–๑๖๙ ",
"an1.162-169:1.1":	"“เย เต, ภิกฺขเว, ภิกฺขู ลหุกํ อาปตฺตึ ลหุกา อาปตฺตีติ ทีเปนฺติ … ครุกํ อาปตฺตึ ครุกา อาปตฺตีติ ทีเปนฺติ … ทุฏฺฐุลฺลํ อาปตฺตึ ทุฏฺฐุลฺลา อาปตฺตีติ ทีเปนฺติ … อทุฏฺฐุลฺลํ อาปตฺตึ อทุฏฺฐุลฺลา อาปตฺตีติ ทีเปนฺติ … สาวเสสํ อาปตฺตึ สาวเสสา อาปตฺตีติ ทีเปนฺติ … อนวเสสํ อาปตฺตึ อนวเสสา อาปตฺตีติ ทีเปนฺติ … สปฺปฏิกมฺมํ อาปตฺตึ สปฺปฏิกมฺมา อาปตฺตีติ ทีเปนฺติ … อปฺปฏิกมฺมํ อาปตฺตึ อปฺปฏิกมฺมา อาปตฺตีติ ทีเปนฺติ; ",
"an1.162-169:1.2":	"เต, ภิกฺขเว, ภิกฺขู พหุชนหิตาย ปฏิปนฺนา พหุชนสุขาย, พหุโน ชนสฺส อตฺถาย หิตาย สุขาย เทวมนุสฺสานํฯ ",
"an1.162-169:1.3":	"พหุญฺจ เต, ภิกฺขเว, ภิกฺขู ปุญฺญํ ปสวนฺติ, เต จิมํ สทฺธมฺมํ ฐเปนฺตี”ติฯ ",
"an1.162-169:1.4":	"วีสติมํฯ ",
"an1.162-169:1.5":	"อนาปตฺติวคฺโค ทฺวาทสโมฯ "
}	
