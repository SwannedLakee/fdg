{	
"an3.115:0.1":	"องฺคุตฺตร นิกาย ๓ฯ๑๑๕ ",
"an3.115:0.2":	"๑๒ฯ อาปายิกวคฺค ",
"an3.115:0.3":	"อปฺปเมยฺยสุตฺต ",
"an3.115:1.1":	"“ตโยเม, ภิกฺขเว, ปุคฺคลา สนฺโต สํวิชฺชมานา โลกสฺมึฯ ",
"an3.115:1.2":	"กตเม ตโย? ",
"an3.115:1.3":	"สุปฺปเมโยฺย, ทุปฺปเมโยฺย, อปฺปเมโยฺยฯ ",
"an3.115:1.4":	"กตโม จ, ภิกฺขเว, ปุคฺคโล สุปฺปเมโยฺย? ",
"an3.115:1.5":	"อิธ, ภิกฺขเว, เอกจฺโจ ปุคฺคโล อุทฺธโต โหติ อุนฺนโฬ จปโล มุขโร วิกิณฺณวาโจ มุฏฺฐสฺสติ อสมฺปชาโน อสมาหิโต วิพฺภนฺตจิตฺโต ปากตินฺทฺริโยฯ ",
"an3.115:1.6":	"อยํ วุจฺจติ, ภิกฺขเว, ปุคฺคโล สุปฺปเมโยฺยฯ ",
"an3.115:2.1":	"กตโม จ, ภิกฺขเว, ปุคฺคโล ทุปฺปเมโยฺย? ",
"an3.115:2.2":	"อิธ, ภิกฺขเว, เอกจฺโจ ปุคฺคโล อนุทฺธโต โหติ อนุนฺนโฬ อจปโล อมุขโร อวิกิณฺณวาโจ อุปฏฺฐิตสฺสติ สมฺปชาโน สมาหิโต เอกคฺคจิตฺโต สํวุตินฺทฺริโยฯ ",
"an3.115:2.3":	"อยํ วุจฺจติ, ภิกฺขเว, ปุคฺคโล ทุปฺปเมโยฺยฯ ",
"an3.115:3.1":	"กตโม จ, ภิกฺขเว, ปุคฺคโล อปฺปเมโยฺย? ",
"an3.115:3.2":	"อิธ, ภิกฺขเว, ภิกฺขุ อรหํ โหติ ขีณาสโวฯ ",
"an3.115:3.3":	"อยํ วุจฺจติ, ภิกฺขเว, ปุคฺคโล อปฺปเมโยฺยฯ ",
"an3.115:3.4":	"อิเม โข, ภิกฺขเว, ตโย ปุคฺคลา สนฺโต สํวิชฺชมานา โลกสฺมินฺ”ติฯ ",
"an3.115:3.5":	"ตติยํฯ "
}	
