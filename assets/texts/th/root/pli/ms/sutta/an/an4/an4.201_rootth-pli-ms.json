{	
"an4.201:0.1":	"องฺคุตฺตร นิกาย ๔ฯ๒๐๑ ",
"an4.201:0.2":	"๒๑ฯ สปฺปุริสวคฺค ",
"an4.201:0.3":	"สิกฺขาปทสุตฺต ",
"an4.201:1.1":	"“อสปฺปุริสญฺจ โว, ภิกฺขเว, เทเสสฺสามิ, อสปฺปุริเสน อสปฺปุริสตรญฺจ; ",
"an4.201:1.2":	"สปฺปุริสญฺจ, สปฺปุริเสน สปฺปุริสตรญฺจฯ ",
"an4.201:1.3":	"ตํ สุณาถ, สาธุกํ มนสิ กโรถ, ภาสิสฺสามี”ติฯ ",
"an4.201:1.4":	"“เอวํ, ภนฺเต”ติ โข เต ภิกฺขู ภควโต ปจฺจโสฺสสุํฯ ",
"an4.201:1.5":	"ภควา เอตทโวจ",
"an4.201:2.1":	"“กตโม จ, ภิกฺขเว, อสปฺปุริโส? ",
"an4.201:2.2":	"อิธ, ภิกฺขเว, เอกจฺโจ ปาณาติปาตี โหติ, อทินฺนาทายี โหติ, กาเมสุมิจฺฉาจารี โหติ, มุสาวาที โหติ, สุราเมรยมชฺชปมาทฏฺฐายี โหติฯ ",
"an4.201:2.3":	"อยํ วุจฺจติ, ภิกฺขเว, อสปฺปุริโสฯ ",
"an4.201:3.1":	"กตโม จ, ภิกฺขเว, อสปฺปุริเสน อสปฺปุริสตโร? ",
"an4.201:3.2":	"อิธ, ภิกฺขเว, เอกจฺโจ อตฺตนา จ ปาณาติปาตี โหติ, ปรญฺจ ปาณาติปาเต สมาทเปติ; ",
"an4.201:3.3":	"อตฺตนา จ อทินฺนาทายี โหติ, ปรญฺจ อทินฺนาทาเน สมาทเปติ; ",
"an4.201:3.4":	"อตฺตนา จ กาเมสุมิจฺฉาจารี โหติ, ปรญฺจ กาเมสุมิจฺฉาจาเร สมาทเปติ; ",
"an4.201:3.5":	"อตฺตนา จ มุสาวาที โหติ, ปรญฺจ มุสาวาเท สมาทเปติ; ",
"an4.201:3.6":	"อตฺตนา จ สุราเมรยมชฺชปมาทฏฺฐายี โหติ, ปรญฺจ สุราเมรยมชฺชปมาทฏฺฐาเน สมาทเปติฯ ",
"an4.201:3.7":	"อยํ วุจฺจติ, ภิกฺขเว, อสปฺปุริเสน อสปฺปุริสตโรฯ ",
"an4.201:4.1":	"กตโม จ, ภิกฺขเว, สปฺปุริโส? ",
"an4.201:4.2":	"อิธ, ภิกฺขเว, เอกจฺโจ ปาณาติปาตา ปฏิวิรโต โหติ, อทินฺนาทานา ปฏิวิรโต โหติ, กาเมสุมิจฺฉาจารา ปฏิวิรโต โหติ, มุสาวาทา ปฏิวิรโต โหติ, สุราเมรยมชฺชปมาทฏฺฐานา ปฏิวิรโต โหติฯ ",
"an4.201:4.3":	"อยํ วุจฺจติ, ภิกฺขเว, สปฺปุริโสฯ ",
"an4.201:5.1":	"กตโม จ, ภิกฺขเว, สปฺปุริเสน สปฺปุริสตโร? ",
"an4.201:5.2":	"อิธ, ภิกฺขเว, เอกจฺโจ อตฺตนา จ ปาณาติปาตา ปฏิวิรโต โหติ, ปรญฺจ ปาณาติปาตา เวรมณิยา สมาทเปติ; ",
"an4.201:5.3":	"อตฺตนา จ อทินฺนาทานา ปฏิวิรโต โหติ, ปรญฺจ อทินฺนาทานา เวรมณิยา สมาทเปติ; ",
"an4.201:5.4":	"อตฺตนา จ กาเมสุมิจฺฉาจารา ปฏิวิรโต โหติ, ปรญฺจ กาเมสุมิจฺฉาจารา เวรมณิยา สมาทเปติ; ",
"an4.201:5.5":	"อตฺตนา จ มุสาวาทา ปฏิวิรโต โหติ, ปรญฺจ มุสาวาทา เวรมณิยา สมาทเปติ; ",
"an4.201:5.6":	"อตฺตนา จ สุราเมรยมชฺชปมาทฏฺฐานา ปฏิวิรโต โหติ, ปรญฺจ สุราเมรยมชฺชปมาทฏฺฐานา เวรมณิยา สมาทเปติฯ ",
"an4.201:5.7":	"อยํ วุจฺจติ, ภิกฺขเว, สปฺปุริเสน สปฺปุริสตโร”ติฯ ",
"an4.201:5.8":	"ปฐมํฯ "
}	
