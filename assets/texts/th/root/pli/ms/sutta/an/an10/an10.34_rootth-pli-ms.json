{	
"an10.34:0.1":	"องฺคุตฺตร นิกาย ๑๐ฯ๓๔ ",
"an10.34:0.2":	"๔ฯ อุปาลิวคฺค ",
"an10.34:0.3":	"อุปสมฺปทาสุตฺต ",
"an10.34:1.1":	"“กติหิ นุ โข, ภนฺเต, ธมฺเมหิ สมนฺนาคเตน ภิกฺขุนา อุปสมฺปาเทตพฺพนฺ”ติ? ",
"an10.34:1.2":	"“ทสหิ โข, อุปาลิ, ธมฺเมหิ สมนฺนาคเตน ภิกฺขุนา อุปสมฺปาเทตพฺพํฯ ",
"an10.34:1.3":	"กตเมหิ ทสหิ? ",
"an10.34:1.4":	"อิธุปาลิ, ภิกฺขุ สีลวา โหติ, ปาติโมกฺขสํวรสํวุโต วิหรติ อาจารโคจรสมฺปนฺโน อณุมตฺเตสุ วชฺเชสุ ภยทสฺสาวี, สมาทาย สิกฺขติ สิกฺขาปเทสุ; ",
"an10.34:1.5":	"พหุสฺสุโต โหติ สุตธโร สุตสนฺนิจโย, เย เต ธมฺมา อาทิกลฺยาณา มชฺเฌกลฺยาณา ปริโยสานกลฺยาณา สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ อภิวทนฺติ, ตถารูปาสฺส ธมฺมา พหุสฺสุตา โหนฺติ ธาตา วจสา ปริจิตา มนสานุเปกฺขิตา ทิฏฺฐิยา สุปฺปฏิวิทฺธา; ",
"an10.34:1.6":	"ปาติโมกฺขํ โข ปนสฺส วิตฺถาเรน สฺวาคตํ โหติ สุวิภตฺตํ สุปฺปวตฺตํ สุวินิจฺฉิตํ สุตฺตโส อนุพฺยญฺชนโส; ",
"an10.34:1.7":	"ปฏิพโล โหติ คิลานํ อุปฏฺฐาตุํ วา อุปฏฺฐาเปตุํ วา; ",
"an10.34:1.8":	"ปฏิพโล โหติ อนภิรตึ วูปกาเสตุํ วา วูปกาสาเปตุํ วา; ",
"an10.34:1.9":	"ปฏิพโล โหติ อุปฺปนฺนํ กุกฺกุจฺจํ ธมฺมโต วิโนเทตุํ; ",
"an10.34:1.10":	"ปฏิพโล โหติ อุปฺปนฺนํ ทิฏฺฐิคตํ ธมฺมโต วิเวเจตุํ; ",
"an10.34:1.11":	"ปฏิพโล โหติ อธิสีเล สมาทเปตุํ; ",
"an10.34:1.12":	"ปฏิพโล โหติ อธิจิตฺเต สมาทเปตุํ; ",
"an10.34:1.13":	"ปฏิพโล โหติ อธิปญฺญาย สมาทเปตุํฯ ",
"an10.34:1.14":	"อิเมหิ โข, อุปาลิ, ทสหิ ธมฺเมหิ สมนฺนาคเตน ภิกฺขุนา อุปสมฺปาเทตพฺพนฺ”ติฯ ",
"an10.34:1.15":	"จตุตฺถํฯ "
}	
