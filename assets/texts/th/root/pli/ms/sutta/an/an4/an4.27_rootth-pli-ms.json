{	
"an4.27:0.1":	"องฺคุตฺตร นิกาย ๔ฯ๒๗ ",
"an4.27:0.2":	"๓ฯ อุรุเวลวคฺค ",
"an4.27:0.3":	"สนฺตุฏฺฐิสุตฺต ",
"an4.27:1.1":	"“จตฺตาริมานิ, ภิกฺขเว, อปฺปานิ จ สุลภานิ จ, ตานิ จ อนวชฺชานิฯ ",
"an4.27:1.2":	"กตมานิ จตฺตาริ? ",
"an4.27:1.3":	"ปํสุกูลํ, ภิกฺขเว, จีวรานํ อปฺปญฺจ สุลภญฺจ, ตญฺจ อนวชฺชํฯ ",
"an4.27:1.4":	"ปิณฺฑิยาโลโป, ภิกฺขเว, โภชนานํ อปฺปญฺจ สุลภญฺจ, ตญฺจ อนวชฺชํฯ ",
"an4.27:1.5":	"รุกฺขมูลํ, ภิกฺขเว, เสนาสนานํ อปฺปญฺจ สุลภญฺจ, ตญฺจ อนวชฺชํฯ ",
"an4.27:1.6":	"ปูติมุตฺตํ, ภิกฺขเว, เภสชฺชานํ อปฺปญฺจ สุลภญฺจ, ตญฺจ อนวชฺชํฯ ",
"an4.27:1.7":	"อิมานิ โข, ภิกฺขเว, จตฺตาริ อปฺปานิ จ สุลภานิ จ, ตานิ จ อนวชฺชานิฯ ",
"an4.27:1.8":	"ยโต โข, ภิกฺขเว, ภิกฺขุ อปฺเปน จ ตุฏฺโฐ โหติ สุลเภน จ, อิทมสฺสาหํ อญฺญตรํ สามญฺญงฺคนฺติ วทามีติฯ ",
"an4.27:2.1":	"อนวชฺเชน ตุฏฺฐสฺส, ",
"an4.27:2.2":	"อปฺเปน สุลเภน จ; ",
"an4.27:2.3":	"น เสนาสนมารพฺภ, ",
"an4.27:2.4":	"จีวรํ ปานโภชนํ; ",
"an4.27:2.5":	"วิฆาโต โหติ จิตฺตสฺส, ",
"an4.27:2.6":	"ทิสา นปฺปฏิหญฺญติฯ ",
"an4.27:3.1":	"เย จสฺส ธมฺมา อกฺขาตา, ",
"an4.27:3.2":	"สามญฺญสฺสานุโลมิกา; ",
"an4.27:3.3":	"อธิคฺคหิตา ตุฏฺฐสฺส, ",
"an4.27:3.4":	"อปฺปมตฺตสฺส สิกฺขโต”ติฯ ",
"an4.27:3.5":	"สตฺตมํฯ "
}	
