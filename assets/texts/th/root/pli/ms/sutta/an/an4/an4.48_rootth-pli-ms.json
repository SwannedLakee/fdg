{	
"an4.48:0.1":	"องฺคุตฺตร นิกาย ๔ฯ๔๘ ",
"an4.48:0.2":	"๕ฯ โรหิตสฺสวคฺค ",
"an4.48:0.3":	"วิสาขสุตฺต ",
"an4.48:1.1":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"an4.48:1.2":	"เตน โข ปน สมเยน อายสฺมา วิสาโข ปญฺจาลปุตฺโต อุปฏฺฐานสาลายํ ภิกฺขู ธมฺมิยา กถาย สนฺทเสฺสติ สมาทเปติ สมุตฺเตเชติ สมฺปหํเสติ, โปริยา วาจาย วิสฺสฏฺฐาย อเนลคลาย อตฺถสฺส วิญฺญาปนิยา ปริยาปนฺนาย อนิสฺสิตายฯ ",
"an4.48:1.3":	"อถ โข ภควา สายนฺหสมยํ ปฏิสลฺลานา วุฏฺฐิโต เยน อุปฏฺฐานสาลา เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิฯ ",
"an4.48:1.4":	"นิสชฺช โข ภควา ภิกฺขู อามนฺเตสิ",
"an4.48:2.1":	"“โก นุ โข, ภิกฺขเว, อุปฏฺฐานสาลายํ ภิกฺขู ธมฺมิยา กถาย สนฺทเสฺสติ สมาทเปติ สมุตฺเตเชติ สมฺปหํเสติ โปริยา วาจาย วิสฺสฏฺฐาย อเนลคลาย อตฺถสฺส วิญฺญาปนิยา ปริยาปนฺนาย อนิสฺสิตายา”ติ? ",
"an4.48:2.2":	"“อายสฺมา, ภนฺเต, วิสาโข ปญฺจาลปุตฺโต อุปฏฺฐานสาลายํ ภิกฺขู ธมฺมิยา กถาย สนฺทเสฺสติ สมาทเปติ สมุตฺเตเชติ สมฺปหํเสติ โปริยา วาจาย วิสฺสฏฺฐาย อเนลคลาย อตฺถสฺส วิญฺญาปนิยา ปริยาปนฺนาย อนิสฺสิตายา”ติฯ ",
"an4.48:3.1":	"อถ โข ภควา อายสฺมนฺตํ วิสาขํ ปญฺจาลปุตฺตํ เอตทโวจ",
"an4.48:3.2":	"“สาธุ สาธุ, วิสาขฯ ",
"an4.48:3.3":	"สาธุ โข ตฺวํ, วิสาข, ภิกฺขู ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิ โปริยา วาจาย วิสฺสฏฺฐาย อเนลคลาย อตฺถสฺส วิญฺญาปนิยา ปริยาปนฺนาย อนิสฺสิตายาติฯ ",
"an4.48:4.1":	"นาภาสมานํ ชานนฺติ, ",
"an4.48:4.2":	"มิสฺสํ พาเลหิ ปณฺฑิตํ; ",
"an4.48:4.3":	"ภาสมานญฺจ ชานนฺติ, ",
"an4.48:4.4":	"เทเสนฺตํ อมตํ ปทํฯ ",
"an4.48:5.1":	"ภาสเย โชตเย ธมฺมํ, ",
"an4.48:5.2":	"ปคฺคเณฺห อิสินํ ธชํ; ",
"an4.48:5.3":	"สุภาสิตธชา อิสโย, ",
"an4.48:5.4":	"ธมฺโม หิ อิสินํ ธโช”ติฯ ",
"an4.48:5.5":	"อฏฺฐมํฯ "
}	
