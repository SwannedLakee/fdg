{	
"an5.235:0.1":	"องฺคุตฺตร นิกาย ๕ฯ๒๓๕ ",
"an5.235:0.2":	"๒๔ฯ อาวาสิกวคฺค ",
"an5.235:0.3":	"อนุกมฺปสุตฺต ",
"an5.235:1.1":	"“ปญฺจหิ, ภิกฺขเว, ธมฺเมหิ สมนฺนาคโต อาวาสิโก ภิกฺขุ คิหีนํ อนุกมฺปติฯ ",
"an5.235:1.2":	"กตเมหิ ปญฺจหิ? ",
"an5.235:1.3":	"อธิสีเล สมาทเปติ; ",
"an5.235:1.4":	"ธมฺมทสฺสเน นิเวเสติ; ",
"an5.235:1.5":	"คิลานเก อุปสงฺกมิตฺวา สตึ อุปฺปาเทติ",
"an5.235:1.6":	"‘อรหคฺคตํ อายสฺมนฺโต สตึ อุปฏฺฐาเปถา’ติ; ",
"an5.235:1.7":	"มหา โข ปน ภิกฺขุสงฺโฆ อภิกฺกนฺโต นานาเวรชฺชกา ภิกฺขู คิหีนํ อุปสงฺกมิตฺวา อาโรเจติ",
"an5.235:1.8":	"‘มหา โข, อาวุโส, ภิกฺขุสงฺโฆ อภิกฺกนฺโต นานาเวรชฺชกา ภิกฺขู, กโรถ ปุญฺญานิ, สมโย ปุญฺญานิ กาตุนฺ’ติ; ",
"an5.235:1.9":	"ยํ โข ปนสฺส โภชนํ เทนฺติ ลูขํ วา ปณีตํ วา ตํ อตฺตนา ปริภุญฺชติ, สทฺธาเทยฺยํ น วินิปาเตติฯ ",
"an5.235:1.10":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต อาวาสิโก ภิกฺขุ คิหีนํ อนุกมฺปตี”ติฯ ",
"an5.235:1.11":	"ปญฺจมํฯ "
}	
