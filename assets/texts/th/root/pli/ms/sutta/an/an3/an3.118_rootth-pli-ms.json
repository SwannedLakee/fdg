{	
"an3.118:0.1":	"องฺคุตฺตร นิกาย ๓ฯ๑๑๘ ",
"an3.118:0.2":	"๑๒ฯ อาปายิกวคฺค ",
"an3.118:0.3":	"อปณฺณกสุตฺต ",
"an3.118:1.1":	"“ติโสฺส อิมา, ภิกฺขเว, วิปตฺติโยฯ ",
"an3.118:1.2":	"กตมา ติโสฺส? ",
"an3.118:1.3":	"สีลวิปตฺติ, จิตฺตวิปตฺติ, ทิฏฺฐิวิปตฺติฯ ",
"an3.118:2.1":	"กตมา จ, ภิกฺขเว, สีลวิปตฺติ? ",
"an3.118:2.2":	"อิธ, ภิกฺขเว, เอกจฺโจ ปาณาติปาตี โหติ …เป… สมฺผปฺปลาปี โหติฯ ",
"an3.118:2.3":	"อยํ วุจฺจติ, ภิกฺขเว, สีลวิปตฺติฯ ",
"an3.118:3.1":	"กตมา จ, ภิกฺขเว, จิตฺตวิปตฺติ? ",
"an3.118:3.2":	"อิธ, ภิกฺขเว, เอกจฺโจ อภิชฺฌาลุ โหติ พฺยาปนฺนจิตฺโตฯ ",
"an3.118:3.3":	"อยํ วุจฺจติ, ภิกฺขเว, จิตฺตวิปตฺติฯ ",
"an3.118:4.1":	"กตมา จ, ภิกฺขเว, ทิฏฺฐิวิปตฺติ? ",
"an3.118:4.2":	"อิธ, ภิกฺขเว, เอกจฺโจ มิจฺฉาทิฏฺฐิโก โหติ วิปรีตทสฺสโน",
"an3.118:4.3":	"‘นตฺถิ ทินฺนํ, นตฺถิ ยิฏฺฐํ …เป… เย อิมญฺจ โลกํ ปรญฺจ โลกํ สยํ อภิญฺญา สจฺฉิกตฺวา ปเวเทนฺตี’ติฯ ",
"an3.118:4.4":	"อยํ วุจฺจติ, ภิกฺขเว, ทิฏฺฐิวิปตฺติฯ ",
"an3.118:4.5":	"สีลวิปตฺติเหตุ วา, ภิกฺขเว …เป… ทิฏฺฐิวิปตฺติเหตุ วา, ภิกฺขเว, สตฺตา กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปชฺชนฺติฯ ",
"an3.118:4.6":	"เสยฺยถาปิ, ภิกฺขเว, อปณฺณโก มณิ อุทฺธํ ขิตฺโต เยน เยเนว ปติฏฺฐาติ สุปฺปติฏฺฐิตํเยว ปติฏฺฐาติ; ",
"an3.118:4.7":	"เอวเมวํ โข, ภิกฺขเว, สีลวิปตฺติเหตุ วา สตฺตา …เป… อุปปชฺชนฺติฯ ",
"an3.118:4.8":	"อิมา โข, ภิกฺขเว, ติโสฺส วิปตฺติโยติฯ ",
"an3.118:5.1":	"ติโสฺส อิมา, ภิกฺขเว, สมฺปทาฯ ",
"an3.118:5.2":	"กตมา ติโสฺส? ",
"an3.118:5.3":	"สีลสมฺปทา, จิตฺตสมฺปทา, ทิฏฺฐิสมฺปทาฯ ",
"an3.118:6.1":	"กตมา จ, ภิกฺขเว, สีลสมฺปทา? ",
"an3.118:6.2":	"อิธ, ภิกฺขเว, เอกจฺโจ ปาณาติปาตา ปฏิวิรโต โหติ …เป… ",
"an3.118:6.3":	"อยํ วุจฺจติ, ภิกฺขเว, สีลสมฺปทาฯ ",
"an3.118:7.1":	"กตมา จ, ภิกฺขเว, จิตฺตสมฺปทา? ",
"an3.118:7.2":	"อิธ, ภิกฺขเว, เอกจฺโจ อนภิชฺฌาลุ โหติ อพฺยาปนฺนจิตฺโตฯ ",
"an3.118:7.3":	"อยํ วุจฺจติ, ภิกฺขเว, จิตฺตสมฺปทาฯ ",
"an3.118:8.1":	"กตมา จ, ภิกฺขเว, ทิฏฺฐิสมฺปทา? ",
"an3.118:8.2":	"อิธ, ภิกฺขเว, เอกจฺโจ สมฺมาทิฏฺฐิโก โหติ อวิปรีตทสฺสโน",
"an3.118:8.3":	"‘อตฺถิ ทินฺนํ, อตฺถิ ยิฏฺฐํ …เป… เย อิมญฺจ โลกํ ปรญฺจ โลกํ สยํ อภิญฺญา สจฺฉิกตฺวา ปเวเทนฺตี’ติฯ ",
"an3.118:8.4":	"อยํ วุจฺจติ, ภิกฺขเว, ทิฏฺฐิสมฺปทาฯ ",
"an3.118:8.5":	"สีลสมฺปทาเหตุ วา, ภิกฺขเว, สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ จิตฺตสมฺปทาเหตุ วา …เป… ทิฏฺฐิสมฺปทาเหตุ วา, ภิกฺขเว, สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"an3.118:8.6":	"เสยฺยถาปิ, ภิกฺขเว, อปณฺณโก มณิ อุทฺธํ ขิตฺโต เยน เยเนว ปติฏฺฐาติ สุปฺปติฏฺฐิตํเยว ปติฏฺฐาติ; ",
"an3.118:8.7":	"เอวเมวํ โข, ภิกฺขเว, สีลสมฺปทาเหตุ วา สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติ, จิตฺตสมฺปทาเหตุ วา สตฺตา …เป… ทิฏฺฐิสมฺปทาเหตุ วา สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"an3.118:8.8":	"อิมา โข, ภิกฺขเว, ติโสฺส สมฺปทา”ติฯ ",
"an3.118:8.9":	"ฉฏฺฐํฯ "
}	
