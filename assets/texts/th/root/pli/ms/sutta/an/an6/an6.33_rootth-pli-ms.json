{	
"an6.33:0.1":	"องฺคุตฺตร นิกาย ๖ฯ๓๓ ",
"an6.33:0.2":	"๔ฯ เทวตาวคฺค ",
"an6.33:0.3":	"ทุติยอปริหานสุตฺต ",
"an6.33:1.1":	"“อิมํ, ภิกฺขเว, รตฺตึ อญฺญตรา เทวตา อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยนาหํ เตนุปสงฺกมิ; อุปสงฺกมิตฺวา มํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิตา โข, ภิกฺขเว, สา เทวตา มํ เอตทโวจ",
"an6.33:1.2":	"‘ฉยิเม, ภนฺเต, ธมฺมา ภิกฺขุโน อปริหานาย สํวตฺตนฺติฯ ",
"an6.33:1.3":	"กตเม ฉ? ",
"an6.33:1.4":	"สตฺถุคารวตา, ธมฺมคารวตา, สงฺฆคารวตา, สิกฺขาคารวตา, หิริคารวตา, โอตฺตปฺปคารวตา—",
"an6.33:1.5":	"อิเม โข, ภนฺเต, ฉ ธมฺมา ภิกฺขุโน อปริหานาย สํวตฺตนฺตี’ติฯ ",
"an6.33:1.6":	"อิทมโวจ, ภิกฺขเว, สา เทวตาฯ ",
"an6.33:1.7":	"อิทํ วตฺวา มํ อภิวาเทตฺวา ปทกฺขิณํ กตฺวา ตตฺเถวนฺตรธายีติฯ ",
"an6.33:2.1":	"สตฺถุครุ ธมฺมครุ, ",
"an6.33:2.2":	"สงฺเฆ จ ติพฺพคารโว; ",
"an6.33:2.3":	"หิริโอตฺตปฺปสมฺปนฺโน, ",
"an6.33:2.4":	"สปฺปติโสฺส สคารโว; ",
"an6.33:2.5":	"อภพฺโพ ปริหานาย, ",
"an6.33:2.6":	"นิพฺพานเสฺสว สนฺติเก”ติฯ ",
"an6.33:2.7":	"ตติยํฯ "
}	
