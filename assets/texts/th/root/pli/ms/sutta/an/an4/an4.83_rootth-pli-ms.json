{	
"an4.83:0.1":	"องฺคุตฺตร นิกาย ๔ฯ๘๓ ",
"an4.83:0.2":	"๙ฯ มจลวคฺค ",
"an4.83:0.3":	"อวณฺณารหสุตฺต ",
"an4.83:1.1":	"“จตูหิ, ภิกฺขเว, ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ ",
"an4.83:1.2":	"กตเมหิ จตูหิ? ",
"an4.83:1.3":	"อนนุวิจฺจ อปริโยคาเหตฺวา อวณฺณารหสฺส วณฺณํ ภาสติ, ",
"an4.83:1.4":	"อนนุวิจฺจ อปริโยคาเหตฺวา วณฺณารหสฺส อวณฺณํ ภาสติ, ",
"an4.83:1.5":	"อนนุวิจฺจ อปริโยคาเหตฺวา อปฺปสาทนีเย ฐาเน ปสาทํ อุปทํเสติ, อนนุวิจฺจ อปริโยคาเหตฺวา ปสาทนีเย ฐาเน อปฺปสาทํ อุปทํเสติ—",
"an4.83:1.6":	"อิเมหิ โข, ภิกฺขเว, จตูหิ ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ ",
"an4.83:2.1":	"จตูหิ, ภิกฺขเว, ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคฯ ",
"an4.83:2.2":	"กตเมหิ จตูหิ? ",
"an4.83:2.3":	"อนุวิจฺจ ปริโยคาเหตฺวา อวณฺณารหสฺส อวณฺณํ ภาสติ, ",
"an4.83:2.4":	"อนุวิจฺจ ปริโยคาเหตฺวา วณฺณารหสฺส วณฺณํ ภาสติ, ",
"an4.83:2.5":	"อนุวิจฺจ ปริโยคาเหตฺวา อปฺปสาทนีเย ฐาเน อปฺปสาทํ อุปทํเสติ ",
"an4.83:2.6":	"อนุวิจฺจ ปริโยคาเหตฺวา ปสาทนีเย ฐาเน ปสาทํ อุปทํเสติ—",
"an4.83:2.7":	"อิเมหิ โข, ภิกฺขเว, จตูหิ ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเค”ติฯ ",
"an4.83:2.8":	"ตติยํฯ "
}	
