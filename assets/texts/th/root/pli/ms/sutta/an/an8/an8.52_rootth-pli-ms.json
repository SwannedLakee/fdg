{	
"an8.52:0.1":	"องฺคุตฺตร นิกาย ๘ฯ๕๒ ",
"an8.52:0.2":	"๖ฯ โคตมีวคฺค ",
"an8.52:0.3":	"โอวาทสุตฺต ",
"an8.52:1.1":	"เอกํ สมยํ ภควา เวสาลิยํ วิหรติ มหาวเน กูฏาคารสาลายํฯ ",
"an8.52:1.2":	"อถ โข อายสฺมา อานนฺโท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา อานนฺโท ภควนฺตํ เอตทโวจ",
"an8.52:1.3":	"“กติหิ นุ โข, ภนฺเต, ธมฺเมหิ สมนฺนาคโต ภิกฺขุ ภิกฺขุโนวาทโก สมฺมนฺนิตพฺโพ”ติ? ",
"an8.52:2.1":	"“อฏฺฐหิ โข, อานนฺท, ธมฺเมหิ สมนฺนาคโต ภิกฺขุ ภิกฺขุโนวาทโก สมฺมนฺนิตพฺโพฯ ",
"an8.52:2.2":	"กตเมหิ อฏฺฐหิ? ",
"an8.52:2.3":	"อิธานนฺท, ภิกฺขุ สีลวา โหติ …เป… สมาทาย สิกฺขติ สิกฺขาปเทสุ; ",
"an8.52:2.4":	"พหุสฺสุโต โหติ …เป… ทิฏฺฐิยา สุปฺปฏิวิทฺธา; ",
"an8.52:2.5":	"อุภยานิ โข ปนสฺส ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส; ",
"an8.52:2.6":	"กลฺยาณวาโจ โหติ กลฺยาณวากฺกรโณ, โปริยา วาจาย สมนฺนาคโต วิสฺสฏฺฐาย อเนลคฬาย อตฺถสฺส วิญฺญาปนิยา; ",
"an8.52:2.7":	"ปฏิพโล โหติ ภิกฺขุนิสงฺฆสฺส ธมฺมิยา กถาย สนฺทเสฺสตุํ สมาทเปตุํ สมุตฺเตเชตุํ สมฺปหํเสตุํ; ",
"an8.52:2.8":	"เยภุเยฺยน ภิกฺขุนีนํ ปิโย โหติ มนาโป; ",
"an8.52:2.9":	"น โข ปเนตํ ภควนฺตํ อุทฺทิสฺส ปพฺพชิตาย กาสายวตฺถวสนาย ครุธมฺมํ อชฺฌาปนฺนปุพฺโพ โหติ; ",
"an8.52:2.10":	"วีสติวโสฺส วา โหติ อติเรกวีสติวโสฺส วาฯ ",
"an8.52:2.11":	"อิเมหิ โข, อานนฺท, อฏฺฐหิ ธมฺเมหิ สมนฺนาคโต ภิกฺขุ ภิกฺขุโนวาทโก สมฺมนฺนิตพฺโพ”ติฯ ",
"an8.52:2.12":	"ทุติยํฯ "
}	
