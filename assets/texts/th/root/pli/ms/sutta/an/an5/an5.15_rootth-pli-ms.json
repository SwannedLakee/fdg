{	
"an5.15:0.1":	"องฺคุตฺตร นิกาย ๕ฯ๑๕ ",
"an5.15:0.2":	"๒ฯ พลวคฺค ",
"an5.15:0.3":	"ทฏฺฐพฺพสุตฺต ",
"an5.15:1.1":	"“ปญฺจิมานิ, ภิกฺขเว, พลานิฯ ",
"an5.15:1.2":	"กตมานิ ปญฺจ? ",
"an5.15:1.3":	"สทฺธาพลํ, วีริยพลํ, สติพลํ, สมาธิพลํ, ปญฺญาพลํฯ ",
"an5.15:1.4":	"กตฺถ จ, ภิกฺขเว, สทฺธาพลํ ทฏฺฐพฺพํ? ",
"an5.15:1.5":	"จตูสุ โสตาปตฺติยงฺเคสุฯ ",
"an5.15:1.6":	"เอตฺถ สทฺธาพลํ ทฏฺฐพฺพํฯ ",
"an5.15:1.7":	"กตฺถ จ, ภิกฺขเว, วีริยพลํ ทฏฺฐพฺพํ? ",
"an5.15:1.8":	"จตูสุ สมฺมปฺปธาเนสุฯ ",
"an5.15:1.9":	"เอตฺถ วีริยพลํ ทฏฺฐพฺพํฯ ",
"an5.15:1.10":	"กตฺถ จ, ภิกฺขเว, สติพลํ ทฏฺฐพฺพํ? ",
"an5.15:1.11":	"จตูสุ สติปฏฺฐาเนสุฯ ",
"an5.15:1.12":	"เอตฺถ สติพลํ ทฏฺฐพฺพํฯ ",
"an5.15:1.13":	"กตฺถ จ, ภิกฺขเว, สมาธิพลํ ทฏฺฐพฺพํ? ",
"an5.15:1.14":	"จตูสุ ฌาเนสุฯ ",
"an5.15:1.15":	"เอตฺถ สมาธิพลํ ทฏฺฐพฺพํฯ ",
"an5.15:1.16":	"กตฺถ จ, ภิกฺขเว, ปญฺญาพลํ ทฏฺฐพฺพํ? ",
"an5.15:1.17":	"จตูสุ อริยสจฺเจสุฯ ",
"an5.15:1.18":	"เอตฺถ ปญฺญาพลํ ทฏฺฐพฺพํฯ ",
"an5.15:1.19":	"อิมานิ โข, ภิกฺขเว, ปญฺจ พลานี”ติฯ ",
"an5.15:1.20":	"ปญฺจมํฯ "
}	
