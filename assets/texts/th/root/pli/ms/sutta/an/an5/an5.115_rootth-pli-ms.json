{	
"an5.115:0.1":	"องฺคุตฺตร นิกาย ๕ฯ๑๑๕ ",
"an5.115:0.2":	"๑๒ฯ อนฺธกวินฺทวคฺค ",
"an5.115:0.3":	"มจฺฉรินีสุตฺต ",
"an5.115:1.1":	"“ปญฺจหิ, ภิกฺขเว, ธมฺเมหิ สมนฺนาคตา ภิกฺขุนี ยถาภตํ นิกฺขิตฺตา เอวํ นิรเยฯ ",
"an5.115:1.2":	"กตเมหิ ปญฺจหิ? ",
"an5.115:1.3":	"อาวาสมจฺฉรินี โหติ, กุลมจฺฉรินี โหติ, ลาภมจฺฉรินี โหติ, วณฺณมจฺฉรินี โหติ, ธมฺมมจฺฉรินี โหติฯ ",
"an5.115:1.4":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคตา ภิกฺขุนี ยถาภตํ นิกฺขิตฺตา เอวํ นิรเยฯ ",
"an5.115:2.1":	"ปญฺจหิ, ภิกฺขเว, ธมฺเมหิ สมนฺนาคตา ภิกฺขุนี ยถาภตํ นิกฺขิตฺตา เอวํ สคฺเคฯ ",
"an5.115:2.2":	"กตเมหิ ปญฺจหิ? ",
"an5.115:2.3":	"น อาวาสมจฺฉรินี โหติ, น กุลมจฺฉรินี โหติ, น ลาภมจฺฉรินี โหติ, น วณฺณมจฺฉรินี โหติ, น ธมฺมมจฺฉรินี โหติฯ ",
"an5.115:2.4":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคตา ภิกฺขุนี ยถาภตํ นิกฺขิตฺตา เอวํ สคฺเค”ติฯ ",
"an5.115:2.5":	"ปญฺจมํฯ "
}	
