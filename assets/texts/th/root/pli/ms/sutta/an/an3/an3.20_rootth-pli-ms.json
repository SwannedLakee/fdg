{	
"an3.20:0.1":	"องฺคุตฺตร นิกาย ๓ฯ๒๐ ",
"an3.20:0.2":	"๒ฯ รถการวคฺค ",
"an3.20:0.3":	"ทุติยปาปณิกสุตฺต ",
"an3.20:1.1":	"“ตีหิ, ภิกฺขเว, องฺเคหิ สมนฺนาคโต ปาปณิโก นจิรเสฺสว มหตฺตํ เวปุลฺลตฺตํ ปาปุณาติ โภเคสุฯ ",
"an3.20:1.2":	"กตเมหิ ตีหิ? ",
"an3.20:1.3":	"อิธ, ภิกฺขเว, ปาปณิโก จกฺขุมา จ โหติ วิธุโร จ นิสฺสยสมฺปนฺโน จฯ ",
"an3.20:1.4":	"กถญฺจ, ภิกฺขเว, ปาปณิโก จกฺขุมา โหติ? ",
"an3.20:1.5":	"อิธ, ภิกฺขเว, ปาปณิโก ปณิยํ ชานาติ",
"an3.20:1.6":	"‘อิทํ ปณิยํ เอวํ กีตํ, เอวํ วิกฺกยมานํ, เอตฺตกํ มูลํ ภวิสฺสติ, เอตฺตโก อุทโย’ติฯ ",
"an3.20:1.7":	"เอวํ โข, ภิกฺขเว, ปาปณิโก จกฺขุมา โหติฯ ",
"an3.20:2.1":	"กถญฺจ, ภิกฺขเว, ปาปณิโก วิธุโร โหติ? ",
"an3.20:2.2":	"อิธ, ภิกฺขเว, ปาปณิโก กุสโล โหติ ปณิยํ เกตุญฺจ วิกฺเกตุญฺจฯ ",
"an3.20:2.3":	"เอวํ โข, ภิกฺขเว, ปาปณิโก วิธุโร โหติฯ ",
"an3.20:3.1":	"กถญฺจ, ภิกฺขเว, ปาปณิโก นิสฺสยสมฺปนฺโน โหติ? ",
"an3.20:3.2":	"อิธ, ภิกฺขเว, ปาปณิกํ เย เต คหปตี วา คหปติปุตฺตา วา อฑฺฒา มหทฺธนา มหาโภคา เต เอวํ ชานนฺติ",
"an3.20:3.3":	"‘อยํ โข ภวํ ปาปณิโก จกฺขุมา วิธุโร จ ปฏิพโล ปุตฺตทารญฺจ โปเสตุํ, อมฺหากญฺจ กาเลน กาลํ อนุปฺปทาตุนฺ’ติฯ ",
"an3.20:3.4":	"เต นํ โภเคหิ นิปตนฺติ",
"an3.20:3.5":	"‘อิโต, สมฺม ปาปณิก, โภเค กริตฺวา ปุตฺตทารญฺจ โปเสหิ, อมฺหากญฺจ กาเลน กาลํ อนุปฺปเทหี’ติฯ ",
"an3.20:3.6":	"เอวํ โข, ภิกฺขเว, ปาปณิโก นิสฺสยสมฺปนฺโน โหติฯ ",
"an3.20:3.7":	"อิเมหิ โข, ภิกฺขเว, ตีหิ องฺเคหิ สมนฺนาคโต ปาปณิโก นจิรเสฺสว มหตฺตํ เวปุลฺลตฺตํ ปาปุณาติ โภเคสุฯ ",
"an3.20:4.1":	"เอวเมวํ โข, ภิกฺขเว, ตีหิ ธมฺเมหิ สมนฺนาคโต ภิกฺขุ นจิรเสฺสว มหตฺตํ เวปุลฺลตฺตํ ปาปุณาติ กุสเลสุ ธมฺเมสุฯ ",
"an3.20:4.2":	"กตเมหิ ตีหิ? ",
"an3.20:4.3":	"อิธ, ภิกฺขเว, ภิกฺขุ จกฺขุมา จ โหติ วิธุโร จ นิสฺสยสมฺปนฺโน จฯ ",
"an3.20:4.4":	"กถญฺจ, ภิกฺขเว, ภิกฺขุ จกฺขุมา โหติ? ",
"an3.20:4.5":	"อิธ, ภิกฺขเว, ภิกฺขุ ‘อิทํ ทุกฺขนฺ’ติ ยถาภูตํ ปชานาติ, ‘อยํ ทุกฺขสมุทโย’ติ ยถาภูตํ ปชานาติ, ‘อยํ ทุกฺขนิโรโธ’ติ ยถาภูตํ ปชานาติ, ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติฯ ",
"an3.20:4.6":	"เอวํ โข, ภิกฺขเว, ภิกฺขุ จกฺขุมา โหติฯ ",
"an3.20:5.1":	"กถญฺจ, ภิกฺขเว, ภิกฺขุ วิธุโร โหติ? ",
"an3.20:5.2":	"อิธ, ภิกฺขเว, ภิกฺขุ อารทฺธวีริโย วิหรติ อกุสลานํ ธมฺมานํ ปหานาย, กุสลานํ ธมฺมานํ อุปสมฺปทาย, ถามวา ทฬฺหปรกฺกโม อนิกฺขิตฺตธุโร กุสเลสุ ธมฺเมสุฯ ",
"an3.20:5.3":	"เอวํ โข, ภิกฺขเว, ภิกฺขุ วิธุโร โหติฯ ",
"an3.20:6.1":	"กถญฺจ, ภิกฺขเว, ภิกฺขุ นิสฺสยสมฺปนฺโน โหติ? ",
"an3.20:6.2":	"อิธ, ภิกฺขเว, ภิกฺขุ เย เต ภิกฺขู พหุสฺสุตา อาคตาคมา ธมฺมธรา วินยธรา มาติกาธรา เต กาเลน กาลํ อุปสงฺกมิตฺวา ปริปุจฺฉติ ปริปญฺหติ",
"an3.20:6.3":	"‘อิทํ, ภนฺเต, กถํ, อิมสฺส โก อตฺโถ’ติ? ",
"an3.20:6.4":	"ตสฺส เต อายสฺมนฺโต อวิวฏญฺเจว วิวรนฺติ, อนุตฺตานีกตญฺจ อุตฺตานีกโรนฺติ, อเนกวิหิเตสุ จ กงฺขาฐานิเยสุ ธมฺเมสุ กงฺขํ ปฏิวิโนเทนฺติฯ ",
"an3.20:6.5":	"เอวํ โข, ภิกฺขเว, ภิกฺขุ นิสฺสยสมฺปนฺโน โหติฯ ",
"an3.20:6.6":	"อิเมหิ โข, ภิกฺขเว, ตีหิ ธมฺเมหิ สมนฺนาคโต ภิกฺขุ นจิรเสฺสว มหตฺตํ เวปุลฺลตฺตํ ปาปุณาติ กุสเลสุ ธมฺเมสู”ติฯ ",
"an3.20:6.7":	"ทสมํฯ ",
"an3.20:6.8":	"ปฐมภาณวาโร นิฏฺฐิโตฯ ",
"an3.20:6.9":	"รถการวคฺโค ทุติโยฯ ",
"an3.20:7.0":	"ตสฺสุทฺทานํ ",
"an3.20:7.1":	"ญาโต สารณีโย ภิกฺขุ, ",
"an3.20:7.2":	"จกฺกวตฺตี สเจตโน; ",
"an3.20:7.3":	"อปณฺณกตฺตา เทโว จ, ",
"an3.20:7.4":	"ทุเว ปาปณิเกน จาติฯ "
}	
