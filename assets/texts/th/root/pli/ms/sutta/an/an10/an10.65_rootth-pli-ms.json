{	
"an10.65:0.1":	"องฺคุตฺตร นิกาย ๑๐ฯ๖๕ ",
"an10.65:0.2":	"๗ฯ ยมกวคฺค ",
"an10.65:0.3":	"ปฐมสุขสุตฺต ",
"an10.65:1.1":	"เอกํ สมยํ อายสฺมา สาริปุตฺโต มคเธสุ วิหรติ นาลกคามเกฯ ",
"an10.65:1.2":	"อถ โข สามณฺฑกานิ ปริพฺพาชโก เยนายสฺมา สาริปุตฺโต เตนุปสงฺกมิ; อุปสงฺกมิตฺวา อายสฺมตา สาริปุตฺเตน สทฺธึ สมฺโมทิฯ ",
"an10.65:1.3":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข สามณฺฑกานิ ปริพฺพาชโก อายสฺมนฺตํ สาริปุตฺตํ เอตทโวจ",
"an10.65:2.1":	"“กึ นุ โข, อาวุโส สาริปุตฺต, สุขํ, กึ ทุกฺขนฺ”ติ? ",
"an10.65:2.2":	"“อภินิพฺพตฺติ โข, อาวุโส, ทุกฺขา, อนภินิพฺพตฺติ สุขาฯ ",
"an10.65:2.3":	"อภินิพฺพตฺติยา, อาวุโส, สติ อิทํ ทุกฺขํ ปาฏิกงฺขํ—",
"an10.65:2.4":	"สีตํ อุณฺหํ ชิฆจฺฉา ปิปาสา อุจฺจาโร ปสฺสาโว อคฺคิสมฺผโสฺส ทณฺฑสมฺผโสฺส สตฺถสมฺผโสฺส ญาตีปิ มิตฺตาปิ สงฺคมฺม สมาคมฺม โรเสนฺติฯ ",
"an10.65:2.5":	"อภินิพฺพตฺติยา, อาวุโส, สติ อิทํ ทุกฺขํ ปาฏิกงฺขํฯ ",
"an10.65:2.6":	"อนภินิพฺพตฺติยา, อาวุโส, สติ อิทํ สุขํ ปาฏิกงฺขํ—",
"an10.65:2.7":	"น สีตํ น อุณฺหํ น ชิฆจฺฉา น ปิปาสา น อุจฺจาโร น ปสฺสาโว น อคฺคิสมฺผโสฺส น ทณฺฑสมฺผโสฺส น สตฺถสมฺผโสฺส ญาตีปิ มิตฺตาปิ สงฺคมฺม สมาคมฺม น โรเสนฺติฯ ",
"an10.65:2.8":	"อนภินิพฺพตฺติยา, อาวุโส, สติ อิทํ สุขํ ปาฏิกงฺขนฺ”ติฯ ",
"an10.65:2.9":	"ปญฺจมํฯ "
}	
