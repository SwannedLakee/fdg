{	
"an6.117:0.1":	"องฺคุตฺตร นิกาย ๖ฯ๑๑๗ ",
"an6.117:0.2":	"๑๒ฯ สามญฺญวคฺค ",
"an6.117:0.3":	"กายานุปสฺสีสุตฺต ",
"an6.117:1.1":	"“ฉ, ภิกฺขเว, ธมฺเม อปฺปหาย อภพฺโพ กาเย กายานุปสฺสี วิหริตุํฯ ",
"an6.117:1.2":	"กตเม ฉ? ",
"an6.117:1.3":	"กมฺมารามตํ, ภสฺสารามตํ, นิทฺทารามตํ, สงฺคณิการามตํ, อินฺทฺริเยสุ อคุตฺตทฺวารตํ, โภชเน อมตฺตญฺญุตํฯ ",
"an6.117:1.4":	"อิเม โข, ภิกฺขเว, ฉ ธมฺเม อปฺปหาย อภพฺโพ กาเย กายานุปสฺสี วิหริตุํฯ ",
"an6.117:2.1":	"ฉ, ภิกฺขเว, ธมฺเม ปหาย ภพฺโพ กาเย กายานุปสฺสี วิหริตุํฯ ",
"an6.117:2.2":	"กตเม ฉ? ",
"an6.117:2.3":	"กมฺมารามตํ, ภสฺสารามตํ, นิทฺทารามตํ, สงฺคณิการามตํ, อินฺทฺริเยสุ อคุตฺตทฺวารตํ, โภชเน อมตฺตญฺญุตํฯ ",
"an6.117:2.4":	"อิเม โข, ภิกฺขเว, ฉ ธมฺเม ปหาย ภพฺโพ กาเย กายานุปสฺสี วิหริตุนฺ”ติฯ ",
"an6.117:2.5":	"ปฐมํฯ "
}	
