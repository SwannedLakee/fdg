{	
"an4.241:0.1":	"องฺคุตฺตร นิกาย ๔ฯ๒๔๑ ",
"an4.241:0.2":	"๒๔ฯ กมฺมวคฺค ",
"an4.241:0.3":	"สมณสุตฺต ",
"an4.241:1.1":	"“‘อิเธว, ภิกฺขเว, ปฐโม สมโณ, อิธ ทุติโย สมโณ, อิธ ตติโย สมโณ, อิธ จตุตฺโถ สมโณ; ",
"an4.241:1.2":	"สุญฺญา ปรปฺปวาทา สมเณหิ อญฺเญหี’ติ—",
"an4.241:1.3":	"เอวเมตํ, ภิกฺขเว, สมฺมา สีหนาทํ นทถฯ ",
"an4.241:2.1":	"กตโม จ, ภิกฺขเว, ปฐโม สมโณ? ",
"an4.241:2.2":	"อิธ, ภิกฺขเว, ภิกฺขุ ติณฺณํ สํโยชนานํ ปริกฺขยา โสตาปนฺโน โหติ อวินิปาตธมฺโม นิยโต สมฺโพธิปรายโณฯ ",
"an4.241:2.3":	"อยํ, ภิกฺขเว, ปฐโม สมโณฯ ",
"an4.241:3.1":	"กตโม จ, ภิกฺขเว, ทุติโย สมโณ? ",
"an4.241:3.2":	"อิธ, ภิกฺขเว, ภิกฺขุ ติณฺณํ สํโยชนานํ ปริกฺขยา ราคโทสโมหานํ ตนุตฺตา สกทาคามี โหติ, สกิเทว อิมํ โลกํ อาคนฺตฺวา ทุกฺขสฺสนฺตํ กโรติฯ ",
"an4.241:3.3":	"อยํ, ภิกฺขเว, ทุติโย สมโณฯ ",
"an4.241:4.1":	"กตโม จ, ภิกฺขเว, ตติโย สมโณ? ",
"an4.241:4.2":	"อิธ, ภิกฺขเว, ภิกฺขุ ปญฺจนฺนํ โอรมฺภาคิยานํ สํโยชนานํ ปริกฺขยา โอปปาติโก โหติ ตตฺถ ปรินิพฺพายี อนาวตฺติธมฺโม ตสฺมา โลกาฯ ",
"an4.241:4.3":	"อยํ, ภิกฺขเว, ตติโย สมโณฯ ",
"an4.241:5.1":	"กตโม จ, ภิกฺขเว, จตุตฺโถ สมโณ? ",
"an4.241:5.2":	"อิธ, ภิกฺขเว, ภิกฺขุ อาสวานํ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติฯ ",
"an4.241:5.3":	"อยํ, ภิกฺขเว, จตุตฺโถ สมโณฯ ",
"an4.241:6.1":	"‘อิเธว, ภิกฺขเว, ปฐโม สมโณ, อิธ ทุติโย สมโณ, อิธ ตติโย สมโณ, อิธ จตุตฺโถ สมโณ; ",
"an4.241:6.2":	"สุญฺญา ปรปฺปวาทา สมเณภิ อญฺเญหี’ติ—",
"an4.241:6.3":	"เอวเมตํ, ภิกฺขเว, สมฺมา สีหนาทํ นทถา”ติฯ ",
"an4.241:6.4":	"ทสมํฯ "
}	
