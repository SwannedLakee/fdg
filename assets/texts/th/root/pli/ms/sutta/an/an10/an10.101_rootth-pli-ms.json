{	
"an10.101:0.1":	"องฺคุตฺตร นิกาย ๑๐ฯ๑๐๑ ",
"an10.101:0.2":	"๑๑ฯ สมณสญฺญาวคฺค ",
"an10.101:0.3":	"สมณสญฺญาสุตฺต ",
"an10.101:1.1":	"“ติโสฺส อิมา, ภิกฺขเว, สมณสญฺญา ภาวิตา พหุลีกตา สตฺต ธมฺเม ปริปูเรนฺติฯ ",
"an10.101:1.2":	"กตมา ติโสฺส? ",
"an10.101:1.3":	"เววณฺณิยมฺหิ อชฺฌุปคโต, ปรปฏิพทฺธา เม ชีวิกา, อญฺโญ เม อากปฺโป กรณีโยติ—",
"an10.101:1.4":	"อิมา โข, ภิกฺขเว, ติโสฺส สมณสญฺญา ภาวิตา พหุลีกตา สตฺต ธมฺเม ปริปูเรนฺติฯ ",
"an10.101:2.1":	"กตเม สตฺต? ",
"an10.101:2.2":	"สนฺตตการี โหติ สนฺตตวุตฺติ สีเลสุ, อนภิชฺฌาลุ โหติ, อพฺยาปชฺโช โหติ, อนติมานี โหติ, สิกฺขากาโม โหติ, “อิทมตฺถนฺ”ติสฺส โหติ ชีวิตปริกฺขาเรสุ, อารทฺธวีริโย จ วิหรติฯ ",
"an10.101:2.3":	"อิมา โข, ภิกฺขเว, ติโสฺส สมณสญฺญา ภาวิตา พหุลีกตา อิเม สตฺต ธมฺเม ปริปูเรนฺตี”ติฯ ",
"an10.101:2.4":	"ปฐมํฯ "
}	
