{	
"an11.6:0.1":	"องฺคุตฺตร นิกาย ๑๑ฯ๖ ",
"an11.6:0.2":	"๑ฯ นิสฺสยวคฺค ",
"an11.6:0.3":	"พฺยสนสุตฺต ",
"an11.6:1.1":	"“โย โส, ภิกฺขเว, ภิกฺขุ อกฺโกสโก ปริภาสโก อริยูปวาโท สพฺรหฺมจารีนํ, ฐานเมตํ อวกาโส ยํ โส เอกาทสนฺนํ พฺยสนานํ อญฺญตรํ พฺยสนํ นิคจฺเฉยฺยฯ ",
"an11.6:2.1":	"กตเมสํ เอกาทสนฺนํ? ",
"an11.6:2.2":	"อนธิคตํ นาธิคจฺฉติ, ",
"an11.6:2.3":	"อธิคตา ปริหายติ, ",
"an11.6:2.4":	"สทฺธมฺมสฺส น โวทายนฺติ, ",
"an11.6:2.5":	"สทฺธมฺเมสุ วา อธิมานิโก โหติ, ",
"an11.6:2.6":	"อนภิรโต วา พฺรหฺมจริยํ จรติ, ",
"an11.6:2.7":	"อญฺญตรํ วา สงฺกิลิฏฺฐํ อาปตฺตึ อาปชฺชติ, ",
"an11.6:2.8":	"สิกฺขํ วา ปจฺจกฺขาย หีนายาวตฺตติ, ",
"an11.6:2.9":	"คาฬฺหํ วา โรคาตงฺกํ ผุสติ, ",
"an11.6:2.10":	"อุมฺมาทํ วา ปาปุณาติ จิตฺตกฺเขปํ วา, ",
"an11.6:2.11":	"สมฺมูโฬฺห กาลํ กโรติ, ",
"an11.6:2.12":	"กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปชฺชติ—",
"an11.6:2.13":	"โย โส, ภิกฺขเว, ภิกฺขุ อกฺโกสโก ปริภาสโก อริยูปวาโท สพฺรหฺมจารีนํ, ฐานเมตํ อวกาโส ยํ โส อิเมสํ เอกาทสนฺนํ พฺยสนานํ อญฺญตรํ พฺยสนํ นิคจฺเฉยฺยฯ ",
"an11.6:3.1":	"โย โส, ภิกฺขเว, ภิกฺขุ อกฺโกสโก ปริภาสโก อริยูปวาโท สพฺรหฺมจารีนํ, อฏฺฐานเมตํ อนวกาโส ยํ โส เอกาทสนฺนํ พฺยสนานํ อญฺญตรํ พฺยสนํ น นิคจฺเฉยฺยฯ ",
"an11.6:4.1":	"กตเมสํ เอกาทสนฺนํ? ",
"an11.6:4.2":	"อนธิคตํ นาธิคจฺฉติ, ",
"an11.6:4.3":	"อธิคตา ปริหายติ, ",
"an11.6:4.4":	"สทฺธมฺมสฺส น โวทายนฺติ, ",
"an11.6:4.5":	"สทฺธมฺเมสุ วา อธิมานิโก โหติ, ",
"an11.6:4.6":	"อนภิรโต วา พฺรหฺมจริยํ จรติ, ",
"an11.6:4.7":	"อญฺญตรํ วา สงฺกิลิฏฺฐํ อาปตฺตึ อาปชฺชติ, ",
"an11.6:4.8":	"สิกฺขํ วา ปจฺจกฺขาย หีนายาวตฺตติ, ",
"an11.6:4.9":	"คาฬฺหํ วา โรคาตงฺกํ ผุสติ, ",
"an11.6:4.10":	"อุมฺมาทํ วา ปาปุณาติ จิตฺตกฺเขปํ วา, ",
"an11.6:4.11":	"สมฺมูโฬฺห กาลํ กโรติ, ",
"an11.6:4.12":	"กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปชฺชติ—",
"an11.6:4.13":	"โย โส, ภิกฺขเว, ภิกฺขุ อกฺโกสโก ปริภาสโก อริยูปวาโท สพฺรหฺมจารีนํ, อฏฺฐานเมตํ อนวกาโส ยํ โส อิเมสํ เอกาทสนฺนํ พฺยสนานํ อญฺญตรํ พฺยสนํ น นิคจฺเฉยฺยา”ติฯ ",
"an11.6:4.14":	"ฉฏฺฐํฯ "
}	
