{	
"an8.15:0.1":	"องฺคุตฺตร นิกาย ๘ฯ๑๕ ",
"an8.15:0.2":	"๒ฯ มหาวคฺค ",
"an8.15:0.3":	"มลสุตฺต ",
"an8.15:1.1":	"“อฏฺฐิมานิ, ภิกฺขเว, มลานิฯ ",
"an8.15:1.2":	"กตมานิ อฏฺฐ? ",
"an8.15:1.3":	"อสชฺฌายมลา, ภิกฺขเว, มนฺตา; ",
"an8.15:1.4":	"อนุฏฺฐานมลา, ภิกฺขเว, ฆรา; ",
"an8.15:1.5":	"มลํ, ภิกฺขเว, วณฺณสฺส โกสชฺชํ; ",
"an8.15:1.6":	"ปมาโท, ภิกฺขเว, รกฺขโต มลํ; ",
"an8.15:1.7":	"มลํ, ภิกฺขเว, อิตฺถิยา ทุจฺจริตํ; ",
"an8.15:1.8":	"มจฺเฉรํ, ภิกฺขเว, ททโต มลํ; ",
"an8.15:1.9":	"มลา, ภิกฺขเว, ปาปกา อกุสลา ธมฺมา อสฺมึ โลเก ปรมฺหิ จ; ",
"an8.15:1.10":	"ตโต, ภิกฺขเว, มลา มลตรํ อวิชฺชา ปรมํ มลํฯ ",
"an8.15:1.11":	"อิมานิ โข, ภิกฺขเว, อฏฺฐ มลานีติฯ ",
"an8.15:2.1":	"อสชฺฌายมลา มนฺตา, ",
"an8.15:2.2":	"อนุฏฺฐานมลา ฆรา; ",
"an8.15:2.3":	"มลํ วณฺณสฺส โกสชฺชํ, ",
"an8.15:2.4":	"ปมาโท รกฺขโต มลํฯ ",
"an8.15:3.1":	"มลิตฺถิยา ทุจฺจริตํ, ",
"an8.15:3.2":	"มจฺเฉรํ ททโต มลํ; ",
"an8.15:3.3":	"มลา เว ปาปกา ธมฺมา, ",
"an8.15:3.4":	"อสฺมึ โลเก ปรมฺหิ จ; ",
"an8.15:3.5":	"ตโต มลา มลตรํ, ",
"an8.15:3.6":	"อวิชฺชา ปรมํ มลนฺ”ติฯ ",
"an8.15:3.7":	"ปญฺจมํฯ "
}	
