{	
"an5.203:0.1":	"องฺคุตฺตร นิกาย ๕ฯ๒๐๓ ",
"an5.203:0.2":	"๒๑ฯ กิมิลวคฺค ",
"an5.203:0.3":	"อสฺสาชานียสุตฺต ",
"an5.203:1.1":	"“ปญฺจหิ, ภิกฺขเว, องฺเคหิ สมนฺนาคโต รญฺโญ ภโทฺร อสฺสาชานีโย ราชารโห โหติ ราชโภคฺโค, รญฺโญ องฺคนฺเตฺวว สงฺขํ คจฺฉติฯ ",
"an5.203:2.1":	"กตเมหิ ปญฺจหิ? ",
"an5.203:2.2":	"อชฺชเวน, ชเวน, มทฺทเวน, ขนฺติยา, โสรจฺเจน—",
"an5.203:2.3":	"อิเมหิ โข, ภิกฺขเว, ปญฺจหิ องฺเคหิ สมนฺนาคโต รญฺโญ ภโทฺร อสฺสาชานีโย ราชารโห โหติ ราชโภคฺโค, รญฺโญ องฺคนฺเตฺวว สงฺขํ คจฺฉติฯ ",
"an5.203:2.4":	"เอวเมวํ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ อาหุเนโยฺย โหติ ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญกฺเขตฺตํ โลกสฺสฯ ",
"an5.203:3.1":	"กตเมหิ ปญฺจหิ? ",
"an5.203:3.2":	"อชฺชเวน, ชเวน, มทฺทเวน, ขนฺติยา, โสรจฺเจน—",
"an5.203:3.3":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ อาหุเนโยฺย โหติ ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญกฺเขตฺตํ โลกสฺสา”ติฯ ",
"an5.203:3.4":	"ตติยํฯ "
}	
