{	
"an10.78:0.1":	"องฺคุตฺตร นิกาย ๑๐ฯ๗๘ ",
"an10.78:0.2":	"๘ฯ อากงฺขวคฺค ",
"an10.78:0.3":	"นิคณฺฐสุตฺต ",
"an10.78:1.1":	"“ทสหิ, ภิกฺขเว, อสทฺธมฺเมหิ สมนฺนาคตา นิคณฺฐาฯ ",
"an10.78:1.2":	"กตเมหิ ทสหิ? ",
"an10.78:1.3":	"อสฺสทฺธา, ภิกฺขเว, นิคณฺฐา; ",
"an10.78:1.4":	"ทุสฺสีลา, ภิกฺขเว, นิคณฺฐา; ",
"an10.78:1.5":	"อหิริกา, ภิกฺขเว, นิคณฺฐา; ",
"an10.78:1.6":	"อโนตฺตปฺปิโน, ภิกฺขเว, นิคณฺฐา; ",
"an10.78:1.7":	"อสปฺปุริสสมฺภตฺติโน, ภิกฺขเว, นิคณฺฐา; ",
"an10.78:1.8":	"อตฺตุกฺกํสกปรวมฺภกา, ภิกฺขเว, นิคณฺฐา; ",
"an10.78:1.9":	"สนฺทิฏฺฐิปรามาสา อาธานคฺคาหี ทุปฺปฏินิสฺสคฺคิโน, ภิกฺขเว, นิคณฺฐา; ",
"an10.78:1.10":	"กุหกา, ภิกฺขเว, นิคณฺฐา; ",
"an10.78:1.11":	"ปาปิจฺฉา, ภิกฺขเว, นิคณฺฐา; ",
"an10.78:1.12":	"ปาปมิตฺตา, ภิกฺขเว, นิคณฺฐา—",
"an10.78:1.13":	"อิเมหิ โข, ภิกฺขเว, ทสหิ อสทฺธมฺเมหิ สมนฺนาคตา นิคณฺฐา”ติฯ ",
"an10.78:1.14":	"อฏฺฐมํฯ "
}	
