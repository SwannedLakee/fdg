{	
"an5.163:0.1":	"องฺคุตฺตร นิกาย ๕ฯ๑๖๓ ",
"an5.163:0.2":	"๑๗ฯ อาฆาตวคฺค ",
"an5.163:0.3":	"สากจฺฉสุตฺต ",
"an5.163:1.1":	"ตตฺร โข อายสฺมา สาริปุตฺโต ภิกฺขู อามนฺเตสิ",
"an5.163:1.2":	"“อาวุโส ภิกฺขเว”ติฯ ",
"an5.163:1.3":	"“อาวุโส”ติ โข เต ภิกฺขู อายสฺมโต สาริปุตฺตสฺส ปจฺจโสฺสสุํฯ ",
"an5.163:1.4":	"อายสฺมา สาริปุตฺโต เอตทโวจ",
"an5.163:2.1":	"“ปญฺจหาวุโส, ธมฺเมหิ สมนฺนาคโต ภิกฺขุ อลํ สากจฺโฉ สพฺรหฺมจารีนํฯ ",
"an5.163:2.2":	"กตเมหิ ปญฺจหิ? ",
"an5.163:2.3":	"อิธาวุโส, ภิกฺขุ อตฺตนา จ สีลสมฺปนฺโน โหติ, สีลสมฺปทากถาย จ อาคตํ ปญฺหํ พฺยากตฺตา โหติ; ",
"an5.163:2.4":	"อตฺตนา จ สมาธิสมฺปนฺโน โหติ, สมาธิสมฺปทากถาย จ อาคตํ ปญฺหํ พฺยากตฺตา โหติ; ",
"an5.163:2.5":	"อตฺตนา จ ปญฺญาสมฺปนฺโน โหติ, ปญฺญาสมฺปทากถาย จ อาคตํ ปญฺหํ พฺยากตฺตา โหติ; ",
"an5.163:2.6":	"อตฺตนา จ วิมุตฺติสมฺปนฺโน โหติ, วิมุตฺติสมฺปทากถาย จ อาคตํ ปญฺหํ พฺยากตฺตา โหติ; ",
"an5.163:2.7":	"อตฺตนา จ วิมุตฺติญาณทสฺสนสมฺปนฺโน โหติ, วิมุตฺติญาณทสฺสนสมฺปทากถาย จ อาคตํ ปญฺหํ พฺยากตฺตา โหติฯ ",
"an5.163:2.8":	"อิเมหิ โข, อาวุโส, ปญฺจหิ ธมฺเมหิ สมนฺนาคโต ภิกฺขุ อลํ สากจฺโฉ สพฺรหฺมจารีนนฺ”ติฯ ",
"an5.163:2.9":	"ตติยํฯ "
}	
