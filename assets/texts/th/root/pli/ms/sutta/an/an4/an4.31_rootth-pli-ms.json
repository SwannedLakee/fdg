{	
"an4.31:0.1":	"องฺคุตฺตร นิกาย ๔ฯ๓๑ ",
"an4.31:0.2":	"๔ฯ จกฺกวคฺค ",
"an4.31:0.3":	"จกฺกสุตฺต ",
"an4.31:1.1":	"“จตฺตาริมานิ, ภิกฺขเว, จกฺกานิ, เยหิ สมนฺนาคตานํ เทวมนุสฺสานํ จตุจกฺกํ วตฺตติ, เยหิ สมนฺนาคตา เทวมนุสฺสา นจิรเสฺสว มหนฺตตฺตํ เวปุลฺลตฺตํ ปาปุณนฺติ โภเคสุฯ ",
"an4.31:1.2":	"กตมานิ จตฺตาริ? ",
"an4.31:1.3":	"ปติรูปเทสวาโส, สปฺปุริสาวสฺสโย, อตฺตสมฺมาปณิธิ, ปุพฺเพ จ กตปุญฺญตา—",
"an4.31:1.4":	"อิมานิ โข, ภิกฺขเว, จตฺตาริ จกฺกานิ, เยหิ สมนฺนาคตานํ เทวมนุสฺสานํ จตุจกฺกํ วตฺตติ, เยหิ สมนฺนาคตา เทวมนุสฺสา นจิรเสฺสว มหนฺตตฺตํ เวปุลฺลตฺตํ ปาปุณนฺติ โภเคสูติฯ ",
"an4.31:2.1":	"ปติรูเป วเส เทเส, ",
"an4.31:2.2":	"อริยมิตฺตกโร สิยา; ",
"an4.31:2.3":	"สมฺมาปณิธิสมฺปนฺโน, ",
"an4.31:2.4":	"ปุพฺเพ ปุญฺญกโต นโร; ",
"an4.31:2.5":	"ธญฺญํ ธนํ ยโส กิตฺติ, ",
"an4.31:2.6":	"สุขญฺเจตํธิวตฺตตี”ติฯ ",
"an4.31:2.7":	"ปฐมํฯ "
}	
