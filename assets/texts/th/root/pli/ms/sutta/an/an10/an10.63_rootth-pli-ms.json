{	
"an10.63:0.1":	"องฺคุตฺตร นิกาย ๑๐ฯ๖๓ ",
"an10.63:0.2":	"๗ฯ ยมกวคฺค ",
"an10.63:0.3":	"นิฏฺฐงฺคตสุตฺต ",
"an10.63:1.1":	"“เย เกจิ, ภิกฺขเว, มยิ นิฏฺฐํ คตา สพฺเพ เต ทิฏฺฐิสมฺปนฺนาฯ ",
"an10.63:1.2":	"เตสํ ทิฏฺฐิสมฺปนฺนานํ ปญฺจนฺนํ อิธ นิฏฺฐา, ปญฺจนฺนํ อิธ วิหาย นิฏฺฐาฯ ",
"an10.63:1.3":	"กตเมสํ ปญฺจนฺนํ อิธ นิฏฺฐา? ",
"an10.63:1.4":	"สตฺตกฺขตฺตุปรมสฺส, โกลงฺโกลสฺส, เอกพีชิสฺส, สกทาคามิสฺส, โย จ ทิฏฺเฐว ธมฺเม อรหา—",
"an10.63:1.5":	"อิเมสํ ปญฺจนฺนํ อิธ นิฏฺฐาฯ ",
"an10.63:1.6":	"กตเมสํ ปญฺจนฺนํ อิธ วิหาย นิฏฺฐา? ",
"an10.63:1.7":	"อนฺตราปรินิพฺพายิสฺส, อุปหจฺจปรินิพฺพายิสฺส, อสงฺขารปรินิพฺพายิสฺส, สสงฺขารปรินิพฺพายิสฺส, อุทฺธํโสตสฺส อกนิฏฺฐคามิโน—",
"an10.63:1.8":	"อิเมสํ ปญฺจนฺนํ อิธ วิหาย นิฏฺฐาฯ ",
"an10.63:1.9":	"เย เกจิ, ภิกฺขเว, มยิ นิฏฺฐํ คตา, สพฺเพ เต ทิฏฺฐิสมฺปนฺนาฯ ",
"an10.63:1.10":	"เตสํ ทิฏฺฐิสมฺปนฺนานํ อิเมสํ ปญฺจนฺนํ อิธ นิฏฺฐา, อิเมสํ ปญฺจนฺนํ อิธ วิหาย นิฏฺฐา”ติฯ ",
"an10.63:1.11":	"ตติยํฯ "
}	
