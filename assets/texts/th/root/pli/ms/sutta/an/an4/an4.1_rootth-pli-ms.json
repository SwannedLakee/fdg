{	
"an4.1:0.1":	"องฺคุตฺตร นิกาย ๔ฯ๑ ",
"an4.1:0.2":	"๑ฯ ภณฺฑคามวคฺค ",
"an4.1:0.3":	"อนุพุทฺธสุตฺต ",
"an4.1:1.1":	"เอวํ เม สุตํ—",
"an4.1:1.2":	"เอกํ สมยํ ภควา วชฺชีสุ วิหรติ ภณฺฑคาเมฯ ",
"an4.1:1.3":	"ตตฺร โข ภควา ภิกฺขู อามนฺเตสิ",
"an4.1:1.4":	"“ภิกฺขโว”ติฯ ",
"an4.1:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"an4.1:1.6":	"ภควา เอตทโวจ",
"an4.1:2.1":	"“จตุนฺนํ, ภิกฺขเว, ธมฺมานํ อนนุโพธา อปฺปฏิเวธา เอวมิทํ ทีฆมทฺธานํ สนฺธาวิตํ สํสริตํ มมญฺเจว ตุมฺหากญฺจฯ ",
"an4.1:2.2":	"กตเมสํ จตุนฺนํ? ",
"an4.1:2.3":	"อริยสฺส, ภิกฺขเว, สีลสฺส อนนุโพธา อปฺปฏิเวธา เอวมิทํ ทีฆมทฺธานํ สนฺธาวิตํ สํสริตํ มมญฺเจว ตุมฺหากญฺจฯ ",
"an4.1:2.4":	"อริยสฺส, ภิกฺขเว, สมาธิสฺส อนนุโพธา อปฺปฏิเวธา เอวมิทํ ทีฆมทฺธานํ สนฺธาวิตํ สํสริตํ มมญฺเจว ตุมฺหากญฺจฯ ",
"an4.1:2.5":	"อริยาย, ภิกฺขเว, ปญฺญาย อนนุโพธา อปฺปฏิเวธา เอวมิทํ ทีฆมทฺธานํ สนฺธาวิตํ สํสริตํ มมญฺเจว ตุมฺหากญฺจฯ ",
"an4.1:2.6":	"อริยาย, ภิกฺขเว, วิมุตฺติยา อนนุโพธา อปฺปฏิเวธา เอวมิทํ ทีฆมทฺธานํ สนฺธาวิตํ สํสริตํ มมญฺเจว ตุมฺหากญฺจฯ ",
"an4.1:2.7":	"ตยิทํ, ภิกฺขเว, อริยํ สีลํ อนุพุทฺธํ ปฏิวิทฺธํ, อริโย สมาธิ อนุพุทฺโธ ปฏิวิทฺโธ, อริยา ปญฺญา อนุพุทฺธา ปฏิวิทฺธา, อริยา วิมุตฺติ อนุพุทฺธา ปฏิวิทฺธา, อุจฺฉินฺนา ภวตณฺหา, ขีณา ภวเนตฺติ, นตฺถิ ทานิ ปุนพฺภโว”ติฯ ",
"an4.1:3.1":	"อิทมโวจ ภควาฯ ",
"an4.1:3.2":	"อิทํ วตฺวาน สุคโต อถาปรํ เอตทโวจ สตฺถา",
"an4.1:4.1":	"“สีลํ สมาธิ ปญฺญา จ, ",
"an4.1:4.2":	"วิมุตฺติ จ อนุตฺตรา; ",
"an4.1:4.3":	"อนุพุทฺธา อิเม ธมฺมา, ",
"an4.1:4.4":	"โคตเมน ยสสฺสินาฯ ",
"an4.1:5.1":	"อิติ พุทฺโธ อภิญฺญาย, ",
"an4.1:5.2":	"ธมฺมมกฺขาสิ ภิกฺขุนํ; ",
"an4.1:5.3":	"ทุกฺขสฺสนฺตกโร สตฺถา, ",
"an4.1:5.4":	"จกฺขุมา ปรินิพฺพุโต”ติฯ ",
"an4.1:5.5":	"ปฐมํฯ "
}	
