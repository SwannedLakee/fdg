{	
"an7.35:0.1":	"องฺคุตฺตร นิกาย ๗ฯ๓๕ ",
"an7.35:0.2":	"๔ฯ เทวตาวคฺค ",
"an7.35:0.3":	"ทุติยโสวจสฺสตาสุตฺต ",
"an7.35:1.1":	"“อิมํ, ภิกฺขเว, รตฺตึ อญฺญตรา เทวตา อภิกฺกนฺตาย รตฺติยา อภิกฺกนฺตวณฺณา …เป… ",
"an7.35:1.2":	"‘สตฺติเม, ภนฺเต, ธมฺมา ภิกฺขุโน อปริหานาย สํวตฺตนฺติฯ ",
"an7.35:1.3":	"กตเม สตฺต? ",
"an7.35:1.4":	"สตฺถุคารวตา, ธมฺมคารวตา, สงฺฆคารวตา, สิกฺขาคารวตา, สมาธิคารวตา, โสวจสฺสตา, กลฺยาณมิตฺตตาฯ ",
"an7.35:1.5":	"อิเม โข, ภนฺเต, สตฺต ธมฺมา ภิกฺขุโน อปริหานาย สํวตฺตนฺตี’ติฯ ",
"an7.35:1.6":	"อิทมโวจ, ภิกฺขเว, สา เทวตาฯ ",
"an7.35:1.7":	"อิทํ วตฺวา มํ อภิวาเทตฺวา ปทกฺขิณํ กตฺวา ตตฺเถวนฺตรธายี”ติฯ ",
"an7.35:2.1":	"เอวํ วุตฺเต, อายสฺมา สาริปุตฺโต ภควนฺตํ เอตทโวจ",
"an7.35:2.2":	"“อิมสฺส โข อหํ, ภนฺเต, ภควตา สงฺขิตฺเตน ภาสิตสฺส เอวํ วิตฺถาเรน อตฺถํ อาชานามิฯ ",
"an7.35:2.3":	"อิธ, ภนฺเต, ภิกฺขุ อตฺตนา จ สตฺถุคารโว โหติ, สตฺถุคารวตาย จ วณฺณวาทีฯ ",
"an7.35:2.4":	"เย จญฺเญ ภิกฺขู น สตฺถุคารวา เต จ สตฺถุคารวตาย สมาทเปติฯ ",
"an7.35:2.5":	"เย จญฺเญ ภิกฺขู สตฺถุคารวา เตสญฺจ วณฺณํ ภณติ ภูตํ ตจฺฉํ กาเลนฯ ",
"an7.35:2.6":	"อตฺตนา จ ธมฺมคารโว โหติ …เป… ",
"an7.35:2.7":	"สงฺฆคารโว โหติ … ",
"an7.35:2.8":	"สิกฺขาคารโว โหติ … ",
"an7.35:2.9":	"สมาธิคารโว โหติ … ",
"an7.35:2.10":	"สุวโจ โหติ … ",
"an7.35:2.11":	"กลฺยาณมิตฺโต โหติ, กลฺยาณมิตฺตตาย จ วณฺณวาทีฯ ",
"an7.35:2.12":	"เย จญฺเญ ภิกฺขู น กลฺยาณมิตฺตา เต จ กลฺยาณมิตฺตตาย สมาทเปติฯ ",
"an7.35:2.13":	"เย จญฺเญ ภิกฺขู กลฺยาณมิตฺตา เตสญฺจ วณฺณํ ภณติ ภูตํ ตจฺฉํ กาเลนาติฯ ",
"an7.35:2.14":	"อิมสฺส โข อหํ, ภนฺเต, ภควตา สงฺขิตฺเตน ภาสิตสฺส เอวํ วิตฺถาเรน อตฺถํ อาชานามี”ติฯ ",
"an7.35:3.1":	"“สาธุ สาธุ, สาริปุตฺตฯ ",
"an7.35:3.2":	"สาธุ โข ตฺวํ, สาริปุตฺต, อิมสฺส มยา สงฺขิตฺเตน ภาสิตสฺส เอวํ วิตฺถาเรน อตฺถํ อาชานาสิฯ ",
"an7.35:3.3":	"อิธ, สาริปุตฺต, ภิกฺขุ อตฺตนา จ สตฺถุคารโว โหติ, สตฺถุคารวตาย จ วณฺณวาทีฯ ",
"an7.35:3.4":	"เย จญฺเญ ภิกฺขู น สตฺถุคารวา เต จ สตฺถุคารวตาย สมาทเปติฯ ",
"an7.35:3.5":	"เย จญฺเญ ภิกฺขู สตฺถุคารวา เตสญฺจ วณฺณํ ภณติ ภูตํ ตจฺฉํ กาเลนฯ ",
"an7.35:3.6":	"อตฺตนา จ ธมฺมคารโว โหติ …เป… ",
"an7.35:3.7":	"สงฺฆคารโว โหติ … ",
"an7.35:3.8":	"สิกฺขาคารโว โหติ … ",
"an7.35:3.9":	"สมาธิคารโว โหติ … ",
"an7.35:3.10":	"สุวโจ โหติ … ",
"an7.35:3.11":	"กลฺยาณมิตฺโต โหติ, กลฺยาณมิตฺตตาย จ วณฺณวาทีฯ ",
"an7.35:3.12":	"เย จญฺเญ ภิกฺขู น กลฺยาณมิตฺตา เต จ กลฺยาณมิตฺตตาย สมาทเปติฯ ",
"an7.35:3.13":	"เย จญฺเญ ภิกฺขู กลฺยาณมิตฺตา เตสญฺจ วณฺณํ ภณติ ภูตํ ตจฺฉํ กาเลนาติฯ ",
"an7.35:3.14":	"อิมสฺส โข, สาริปุตฺต, มยา สงฺขิตฺเตน ภาสิตสฺส เอวํ วิตฺถาเรน อตฺโถ ทฏฺฐพฺโพ”ติฯ ",
"an7.35:3.15":	"จตุตฺถํฯ "
}	
