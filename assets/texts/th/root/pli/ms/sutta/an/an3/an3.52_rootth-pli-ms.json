{	
"an3.52:0.1":	"องฺคุตฺตร นิกาย ๓ฯ๕๒ ",
"an3.52:0.2":	"๖ฯ พฺราหฺมณวคฺค ",
"an3.52:0.3":	"ทุติยเทฺวพฺราหฺมณสุตฺต ",
"an3.52:1.1":	"อถ โข เทฺว พฺราหฺมณา ชิณฺณา วุทฺธา มหลฺลกา อทฺธคตา วโยอนุปฺปตฺตา วีสวสฺสสติกา ชาติยา เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ เอกมนฺตํ นิสินฺนา โข เต พฺราหฺมณา ภควนฺตํ เอตทโวจุํ",
"an3.52:1.2":	"“มยมสฺสุ, โภ โคตม, พฺราหฺมณา ชิณฺณา วุทฺธา มหลฺลกา อทฺธคตา วโยอนุปฺปตฺตา วีสวสฺสสติกา ชาติยา; ",
"an3.52:1.3":	"เต จมฺหา อกตกลฺยาณา อกตกุสลา อกตภีรุตฺตาณาฯ ",
"an3.52:1.4":	"โอวทตุ โน ภวํ โคตโม, อนุสาสตุ โน ภวํ โคตโม ยํ อมฺหากํ อสฺส ทีฆรตฺตํ หิตาย สุขายา”ติฯ ",
"an3.52:2.1":	"“ตคฺฆ ตุเมฺห, พฺราหฺมณา, ชิณฺณา วุทฺธา มหลฺลกา อทฺธคตา วโยอนุปฺปตฺตา วีสวสฺสสติกา ชาติยา; ",
"an3.52:2.2":	"เต จตฺถ อกตกลฺยาณา อกตกุสลา อกตภีรุตฺตาณาฯ ",
"an3.52:2.3":	"อาทิตฺโต โข อยํ, พฺราหฺมณา, โลโก ชราย พฺยาธินา มรเณนฯ ",
"an3.52:2.4":	"เอวํ อาทิตฺเต โข, พฺราหฺมณา, โลเก ชราย พฺยาธินา มรเณน, โย อิธ กาเยน สํยโม วาจาย สํยโม มนสา สํยโม, ตํ ตสฺส เปตสฺส ตาณญฺจ เลณญฺจ ทีปญฺจ สรณญฺจ ปรายณญฺจาติฯ ",
"an3.52:3.1":	"อาทิตฺตสฺมึ อคารสฺมึ, ",
"an3.52:3.2":	"ยํ นีหรติ ภาชนํ; ",
"an3.52:3.3":	"ตํ ตสฺส โหติ อตฺถาย, ",
"an3.52:3.4":	"โน จ ยํ ตตฺถ ฑยฺหติฯ ",
"an3.52:4.1":	"เอวํ อาทิตฺโต โข โลโก, ",
"an3.52:4.2":	"ชราย มรเณน จ; ",
"an3.52:4.3":	"นีหเรเถว ทาเนน, ",
"an3.52:4.4":	"ทินฺนํ โหติ สุนีหตํฯ ",
"an3.52:5.1":	"โยธ กาเยน สํยโม, ",
"an3.52:5.2":	"วาจาย อุท เจตสา; ",
"an3.52:5.3":	"ตํ ตสฺส เปตสฺส สุขาย โหติ, ",
"an3.52:5.4":	"ยํ ชีวมาโน ปกโรติ ปุญฺญนฺ”ติฯ ",
"an3.52:5.5":	"ทุติยํฯ "
}	
