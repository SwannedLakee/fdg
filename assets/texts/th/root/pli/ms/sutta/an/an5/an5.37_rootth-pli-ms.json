{	
"an5.37:0.1":	"องฺคุตฺตร นิกาย ๕ฯ๓๗ ",
"an5.37:0.2":	"๔ฯ สุมนวคฺค ",
"an5.37:0.3":	"โภชนสุตฺต ",
"an5.37:1.1":	"“โภชนํ, ภิกฺขเว, ททมาโน ทายโก ปฏิคฺคาหกานํ ปญฺจ ฐานานิ เทติฯ ",
"an5.37:1.2":	"กตมานิ ปญฺจ? ",
"an5.37:1.3":	"อายุํ เทติ, วณฺณํ เทติ, สุขํ เทติ, พลํ เทติ, ปฏิภานํ เทติฯ ",
"an5.37:1.4":	"อายุํ โข ปน ทตฺวา อายุสฺส ภาคี โหติ ทิพฺพสฺส วา มานุสสฺส วา; ",
"an5.37:1.5":	"วณฺณํ ทตฺวา วณฺณสฺส ภาคี โหติ ทิพฺพสฺส วา มานุสสฺส วา; ",
"an5.37:1.6":	"สุขํ ทตฺวา สุขสฺส ภาคี โหติ ทิพฺพสฺส วา มานุสสฺส วา; ",
"an5.37:1.7":	"พลํ ทตฺวา พลสฺส ภาคี โหติ ทิพฺพสฺส วา มานุสสฺส วา; ",
"an5.37:1.8":	"ปฏิภานํ ทตฺวา ปฏิภานสฺส ภาคี โหติ ทิพฺพสฺส วา มานุสสฺส วาฯ ",
"an5.37:1.9":	"โภชนํ, ภิกฺขเว, ททมาโน ทายโก ปฏิคฺคาหกานํ อิมานิ ปญฺจ ฐานานิ เทตีติฯ ",
"an5.37:2.1":	"อายุโท พลโท ธีโร, ",
"an5.37:2.2":	"วณฺณโท ปฏิภานโท; ",
"an5.37:2.3":	"สุขสฺส ทาตา เมธาวี, ",
"an5.37:2.4":	"สุขํ โส อธิคจฺฉติฯ ",
"an5.37:3.1":	"อายุํ ทตฺวา พลํ วณฺณํ, ",
"an5.37:3.2":	"สุขญฺจ ปฏิภานกํ; ",
"an5.37:3.3":	"ทีฆายุ ยสวา โหติ, ",
"an5.37:3.4":	"ยตฺถ ยตฺถูปปชฺชตี”ติฯ ",
"an5.37:3.5":	"สตฺตมํฯ "
}	
