{	
"an5.85:0.1":	"องฺคุตฺตร นิกาย ๕ฯ๘๕ ",
"an5.85:0.2":	"๙ฯ เถรวคฺค ",
"an5.85:0.3":	"อกฺขมสุตฺต ",
"an5.85:1.1":	"“ปญฺจหิ, ภิกฺขเว, ธมฺเมหิ สมนฺนาคโต เถโร ภิกฺขุ สพฺรหฺมจารีนํ อปฺปิโย จ โหติ อมนาโป จ อครุ จ อภาวนีโย จฯ ",
"an5.85:1.2":	"กตเมหิ ปญฺจหิ? ",
"an5.85:1.3":	"อกฺขโม โหติ รูปานํ, อกฺขโม สทฺทานํ, อกฺขโม คนฺธานํ, อกฺขโม รสานํ, อกฺขโม โผฏฺฐพฺพานํ—",
"an5.85:1.4":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต เถโร ภิกฺขุ สพฺรหฺมจารีนํ อปฺปิโย จ โหติ อมนาโป จ อครุ จ อภาวนีโย จฯ ",
"an5.85:2.1":	"ปญฺจหิ, ภิกฺขเว, ธมฺเมหิ สมนฺนาคโต เถโร ภิกฺขุ สพฺรหฺมจารีนํ ปิโย จ โหติ มนาโป จ ครุ จ ภาวนีโย จฯ ",
"an5.85:2.2":	"กตเมหิ ปญฺจหิ? ",
"an5.85:2.3":	"ขโม โหติ รูปานํ, ขโม สทฺทานํ, ขโม คนฺธานํ, ขโม รสานํ, ขโม โผฏฺฐพฺพานํ—",
"an5.85:2.4":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต เถโร ภิกฺขุ สพฺรหฺมจารีนํ ปิโย จ โหติ มนาโป จ ครุ จ ภาวนีโย จา”ติฯ ",
"an5.85:2.5":	"ปญฺจมํฯ "
}	
