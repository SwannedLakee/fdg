{	
"an10.26:0.1":	"องฺคุตฺตร นิกาย ๑๐ฯ๒๖ ",
"an10.26:0.2":	"๓ฯ มหาวคฺค ",
"an10.26:0.3":	"กาฬีสุตฺต ",
"an10.26:1.1":	"เอกํ สมยํ อายสฺมา มหากจฺจาโน อวนฺตีสุ วิหรติ กุรรฆเร ปวตฺเต ปพฺพเตฯ ",
"an10.26:1.2":	"อถ โข กาฬี อุปาสิกา กุรรฆริกา เยนายสฺมา มหากจฺจาโน เตนุปสงฺกมิ; อุปสงฺกมิตฺวา อายสฺมนฺตํ มหากจฺจานํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนา โข กาฬี อุปาสิกา กุรรฆริกา อายสฺมนฺตํ มหากจฺจานํ เอตทโวจ",
"an10.26:1.3":	"“วุตฺตมิทํ, ภนฺเต, ภควตา กุมาริปเญฺหสุ",
"an10.26:2.1":	"‘อตฺถสฺส ปตฺตึ หทยสฺส สนฺตึ, ",
"an10.26:2.2":	"เชตฺวาน เสนํ ปิยสาตรูปํ; ",
"an10.26:2.3":	"เอโกหํ ฌายํ สุขมนุโพธึ, ",
"an10.26:2.4":	"ตสฺมา ชเนน น กโรมิ สกฺขึ; ",
"an10.26:2.5":	"สกฺขี น สมฺปชฺชติ เกนจิ เม’ติฯ ",
"an10.26:3.1":	"อิมสฺส โข, ภนฺเต, ภควตา สงฺขิตฺเตน ภาสิตสฺส กถํ วิตฺถาเรน อตฺโถ ทฏฺฐพฺโพ”ติ? ",
"an10.26:4.1":	"“ปถวีกสิณสมาปตฺติปรมา โข, ภคินิ, เอเก สมณพฺราหฺมณา ‘อตฺโถ’ติ อภินิพฺพตฺเตสุํฯ ",
"an10.26:4.2":	"ยาวตา โข, ภคินิ, ปถวีกสิณสมาปตฺติปรมตา, ตทภิญฺญาสิ ภควาฯ ",
"an10.26:4.3":	"ตทภิญฺญาย ภควา อสฺสาทมทฺทส อาทีนวมทฺทส นิสฺสรณมทฺทส มคฺคามคฺคญาณทสฺสนมทฺทสฯ ",
"an10.26:4.4":	"ตสฺส อสฺสาททสฺสนเหตุ อาทีนวทสฺสนเหตุ นิสฺสรณทสฺสนเหตุ มคฺคามคฺคญาณทสฺสนเหตุ อตฺถสฺส ปตฺติ หทยสฺส สนฺติ วิทิตา โหติฯ ",
"an10.26:5.1":	"อาโปกสิณสมาปตฺติปรมา โข, ภคินิ …เป… ",
"an10.26:5.2":	"เตโชกสิณสมาปตฺติปรมา โข, ภคินิ … ",
"an10.26:5.3":	"วาโยกสิณสมาปตฺติปรมา โข, ภคินิ … ",
"an10.26:5.4":	"นีลกสิณสมาปตฺติปรมา โข, ภคินิ … ",
"an10.26:5.5":	"ปีตกสิณสมาปตฺติปรมา โข, ภคินิ … ",
"an10.26:5.6":	"โลหิตกสิณสมาปตฺติปรมา โข, ภคินิ … ",
"an10.26:5.7":	"โอทาตกสิณสมาปตฺติปรมา โข, ภคินิ … ",
"an10.26:5.8":	"อากาสกสิณสมาปตฺติปรมา โข, ภคินิ … ",
"an10.26:5.9":	"วิญฺญาณกสิณสมาปตฺติปรมา โข, ภคินิ, เอเก สมณพฺราหฺมณา ‘อตฺโถ’ติ อภินิพฺพตฺเตสุํฯ ",
"an10.26:5.10":	"ยาวตา โข, ภคินิ, วิญฺญาณกสิณสมาปตฺติปรมตา, ตทภิญฺญาสิ ภควาฯ ",
"an10.26:5.11":	"ตทภิญฺญาย ภควา อสฺสาทมทฺทส … อาทีนวมทฺทส … นิสฺสรณมทฺทส … มคฺคามคฺคญาณทสฺสนมทฺทส … ",
"an10.26:5.12":	"ตสฺส อสฺสาททสฺสนเหตุ อาทีนวทสฺสนเหตุ นิสฺสรณทสฺสนเหตุ มคฺคามคฺคญาณทสฺสนเหตุ อตฺถสฺส ปตฺติ หทยสฺส สนฺติ วิทิตา โหติฯ ",
"an10.26:5.13":	"อิติ โข, ภคินิ, ยํ ตํ วุตฺตํ ภควตา กุมาริปเญฺหสุ",
"an10.26:6.1":	"‘อตฺถสฺส ปตฺตึ หทยสฺส สนฺตึ, ",
"an10.26:6.2":	"เชตฺวาน เสนํ ปิยสาตรูปํ; ",
"an10.26:6.3":	"เอโกหํ ฌายํ สุขมนุโพธึ, ",
"an10.26:6.4":	"ตสฺมา ชเนน น กโรมิ สกฺขึ; ",
"an10.26:6.5":	"สกฺขี น สมฺปชฺชติ เกนจิ เม’ติฯ ",
"an10.26:7.1":	"อิมสฺส โข, ภคินิ, ภควตา สงฺขิตฺเตน ภาสิตสฺส เอวํ วิตฺถาเรน อตฺโถ ทฏฺฐพฺโพ”ติฯ ",
"an10.26:7.2":	"ฉฏฺฐํฯ "
}	
