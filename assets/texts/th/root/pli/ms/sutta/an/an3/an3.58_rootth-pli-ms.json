{	
"an3.58:0.1":	"องฺคุตฺตร นิกาย ๓ฯ๕๘ ",
"an3.58:0.2":	"๖ฯ พฺราหฺมณวคฺค ",
"an3.58:0.3":	"ติกณฺณสุตฺต ",
"an3.58:1.1":	"อถ โข ติกณฺโณ พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธึ …เป… ",
"an3.58:1.2":	"เอกมนฺตํ นิสินฺโน โข ติกณฺโณ พฺราหฺมโณ ภควโต สมฺมุขา เตวิชฺชานํ สุทํ พฺราหฺมณานํ วณฺณํ ภาสติ",
"an3.58:1.3":	"“เอวมฺปิ เตวิชฺชา พฺราหฺมณา, อิติปิ เตวิชฺชา พฺราหฺมณา”ติฯ ",
"an3.58:2.1":	"“ยถา กถํ ปน, พฺราหฺมณ, พฺราหฺมณา พฺราหฺมณํ เตวิชฺชํ ปญฺญาเปนฺตี”ติ? ",
"an3.58:2.2":	"“อิธ, โภ โคตม, พฺราหฺมโณ อุภโต สุชาโต โหติ มาติโต จ ปิติโต จ, สํสุทฺธคหณิโก ยาว สตฺตมา ปิตามหยุคา, อกฺขิตฺโต อนุปกฺกุฏฺโฐ ชาติวาเทน, อชฺฌายโก, มนฺตธโร, ติณฺณํ เวทานํ ปารคู สนิฆณฺฑุเกฏุภานํ สากฺขรปฺปเภทานํ อิติหาสปญฺจมานํ, ปทโก, เวยฺยากรโณ, โลกายตมหาปุริสลกฺขเณสุ อนวโยติฯ ",
"an3.58:2.3":	"เอวํ โข, โภ โคตม, พฺราหฺมณา พฺราหฺมณํ เตวิชฺชํ ปญฺญาเปนฺตี”ติฯ ",
"an3.58:3.1":	"“อญฺญถา โข, พฺราหฺมณ, พฺราหฺมณา พฺราหฺมณํ เตวิชฺชํ ปญฺญาเปนฺติ, อญฺญถา จ ปน อริยสฺส วินเย เตวิชฺโช โหตี”ติฯ ",
"an3.58:3.2":	"“ยถา กถํ ปน, โภ โคตม, อริยสฺส วินเย เตวิชฺโช โหติ? ",
"an3.58:3.3":	"สาธุ เม ภวํ โคตโม ตถา ธมฺมํ เทเสตุ ยถา อริยสฺส วินเย เตวิชฺโช โหตี”ติฯ ",
"an3.58:3.4":	"“เตน หิ, พฺราหฺมณ, สุณาหิ, สาธุกํ มนสิ กโรหิ; ภาสิสฺสามี”ติฯ ",
"an3.58:3.5":	"“เอวํ, โภ”ติ โข ติกณฺโณ พฺราหฺมโณ ภควโต ปจฺจโสฺสสิฯ ",
"an3.58:3.6":	"ภควา เอตทโวจ",
"an3.58:4.1":	"“อิธ, พฺราหฺมณ, ภิกฺขุ วิวิจฺเจว กาเมหิ วิวิจฺจ อกุสเลหิ ธมฺเมหิ สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช วิหรติฯ ",
"an3.58:4.2":	"วิตกฺกวิจารานํ วูปสมา อชฺฌตฺตํ สมฺปสาทนํ เจตโส เอโกทิภาวํ อวิตกฺกํ อวิจารํ สมาธิชํ ปีติสุขํ ทุติยํ ฌานํ อุปสมฺปชฺช วิหรติฯ ",
"an3.58:4.3":	"ปีติยา จ วิราคา อุเปกฺขโก จ วิหรติ สโต จ สมฺปชาโน, สุขญฺจ กาเยน ปฏิสํเวเทติ ยํ ตํ อริยา อาจิกฺขนฺติ",
"an3.58:4.4":	"สุขสฺส จ ปหานา ทุกฺขสฺส จ ปหานา, ปุพฺเพว โสมนสฺสโทมนสฺสานํ อตฺถงฺคมา อทุกฺขมสุขํ อุเปกฺขาสติปาริสุทฺธึ จตุตฺถํ ฌานํ อุปสมฺปชฺช วิหรติฯ ",
"an3.58:5.1":	"โส เอวํ สมาหิเต จิตฺเต ปริสุทฺเธ ปริโยทาเต อนงฺคเณ วิคตูปกฺกิเลเส มุทุภูเต กมฺมนิเย ฐิเต อาเนญฺชปฺปตฺเต ปุพฺเพนิวาสานุสฺสติญาณาย จิตฺตํ อภินินฺนาเมติฯ ",
"an3.58:5.2":	"โส อเนกวิหิตํ ปุพฺเพนิวาสํ อนุสฺสรติ, เสยฺยถิทํ—เอกมฺปิ ชาตึ เทฺวปิ ชาติโย ติโสฺสปิ ชาติโย จตโสฺสปิ ชาติโย ปญฺจปิ ชาติโย ทสปิ ชาติโย วีสมฺปิ ชาติโย ตึสมฺปิ ชาติโย จตฺตารีสมฺปิ ชาติโย ปญฺญาสมฺปิ ชาติโย ชาติสตมฺปิ ชาติสหสฺสมฺปิ ชาติสตสหสฺสมฺปิ, อเนเกปิ สํวฏฺฏกปฺเป อเนเกปิ วิวฏฺฏกปฺเป อเนเกปิ สํวฏฺฏวิวฏฺฏกปฺเป",
"an3.58:5.3":	"อยมสฺส ปฐมา วิชฺชา อธิคตา โหติ; ",
"an3.58:5.4":	"อวิชฺชา วิหตา, วิชฺชา อุปฺปนฺนา; ตโม วิหโต, อาโลโก อุปฺปนฺโน ยถา ตํ อปฺปมตฺตสฺส อาตาปิโน ปหิตตฺตสฺส วิหรโตฯ ",
"an3.58:6.1":	"โส เอวํ สมาหิเต จิตฺเต ปริสุทฺเธ ปริโยทาเต อนงฺคเณ วิคตูปกฺกิเลเส มุทุภูเต กมฺมนิเย ฐิเต อาเนญฺชปฺปตฺเต สตฺตานํ จุตูปปาตญาณาย จิตฺตํ อภินินฺนาเมติฯ ",
"an3.58:6.2":	"โส ทิพฺเพน จกฺขุนา วิสุทฺเธน อติกฺกนฺตมานุสเกน สตฺเต ปสฺสติ จวมาเน อุปปชฺชมาเน หีเน ปณีเต สุวณฺเณ ทุพฺพณฺเณ, สุคเต ทุคฺคเต ยถากมฺมูปเค สตฺเต ปชานาติ",
"an3.58:6.3":	"อยมสฺส ทุติยา วิชฺชา อธิคตา โหติ; ",
"an3.58:6.4":	"อวิชฺชา วิหตา, วิชฺชา อุปฺปนฺนา; ตโม วิหโต, อาโลโก อุปฺปนฺโน ยถา ตํ อปฺปมตฺตสฺส อาตาปิโน ปหิตตฺตสฺส วิหรโตฯ ",
"an3.58:7.1":	"โส เอวํ สมาหิเต จิตฺเต ปริสุทฺเธ ปริโยทาเต อนงฺคเณ วิคตูปกฺกิเลเส มุทุภูเต กมฺมนิเย ฐิเต อาเนญฺชปฺปตฺเต อาสวานํ ขยญาณาย จิตฺตํ อภินินฺนาเมติฯ ",
"an3.58:7.2":	"โส ‘อิทํ ทุกฺขนฺ’ติ ยถาภูตํ ปชานาติ, ‘อยํ ทุกฺขสมุทโย’ติ ยถาภูตํ ปชานาติ, ‘อยํ ทุกฺขนิโรโธ’ติ ยถาภูตํ ปชานาติ, ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติ; ",
"an3.58:7.3":	"‘อิเม อาสวา’ติ ยถาภูตํ ปชานาติ, ‘อยํ อาสวสมุทโย’ติ ยถาภูตํ ปชานาติ, ‘อยํ อาสวนิโรโธ’ติ ยถาภูตํ ปชานาติ, ‘อยํ อาสวนิโรธคามินี ปฏิปทา’ติ ยถาภูตํ ปชานาติฯ ",
"an3.58:7.4":	"ตสฺส เอวํ ชานโต เอวํ ปสฺสโต กามาสวาปิ จิตฺตํ วิมุจฺจติ, ภวาสวาปิ จิตฺตํ วิมุจฺจติ, อวิชฺชาสวาปิ จิตฺตํ วิมุจฺจติ; ",
"an3.58:7.5":	"วิมุตฺตสฺมึ วิมุตฺตมิติ ญาณํ โหติฯ ",
"an3.58:7.6":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาติฯ ",
"an3.58:7.7":	"อยมสฺส ตติยา วิชฺชา อธิคตา โหติ; ",
"an3.58:7.8":	"อวิชฺชา วิหตา, วิชฺชา อุปฺปนฺนา; ตโม วิหโต, อาโลโก อุปฺปนฺโน ยถา ตํ อปฺปมตฺตสฺส อาตาปิโน ปหิตตฺตสฺส วิหรโตติฯ ",
"an3.58:8.1":	"อนุจฺจาวจสีลสฺส, ",
"an3.58:8.2":	"นิปกสฺส จ ฌายิโน; ",
"an3.58:8.3":	"จิตฺตํ ยสฺส วสีภูตํ, ",
"an3.58:8.4":	"เอกคฺคํ สุสมาหิตํฯ ",
"an3.58:9.1":	"ตํ เว ตโมนุทํ ธีรํ, ",
"an3.58:9.2":	"เตวิชฺชํ มจฺจุหายินํ; ",
"an3.58:9.3":	"หิตํ เทวมนุสฺสานํ, ",
"an3.58:9.4":	"อาหุ สพฺพปฺปหายินํฯ ",
"an3.58:10.1":	"ตีหิ วิชฺชาหิ สมฺปนฺนํ, ",
"an3.58:10.2":	"อสมฺมูฬฺหวิหารินํ; ",
"an3.58:10.3":	"พุทฺธํ อนฺติมเทหินํ, ",
"an3.58:10.4":	"ตํ นมสฺสนฺติ โคตมํฯ ",
"an3.58:11.1":	"ปุพฺเพนิวาสํ โย เวที, ",
"an3.58:11.2":	"สคฺคาปายญฺจ ปสฺสติ; ",
"an3.58:11.3":	"อโถ ชาติกฺขยํ ปตฺโต, ",
"an3.58:11.4":	"อภิญฺญาโวสิโต มุนิฯ ",
"an3.58:12.1":	"เอตาหิ ตีหิ วิชฺชาหิ, ",
"an3.58:12.2":	"เตวิชฺโช โหติ พฺราหฺมโณ; ",
"an3.58:12.3":	"ตมหํ วทามิ เตวิชฺชํ, ",
"an3.58:12.4":	"นาญฺญํ ลปิตลาปนนฺติฯ ",
"an3.58:13.1":	"เอวํ โข, พฺราหฺมณ, อริยสฺส วินเย เตวิชฺโช โหตี”ติฯ ",
"an3.58:13.2":	"“อญฺญถา, โภ โคตม, พฺราหฺมณานํ เตวิชฺโช, อญฺญถา จ ปน อริยสฺส วินเย เตวิชฺโช โหติฯ ",
"an3.58:13.3":	"อิมสฺส จ ปน, โภ โคตม, อริยสฺส วินเย เตวิชฺชสฺส พฺราหฺมณานํ เตวิชฺโช กลํ นาคฺฆติ โสฬสึฯ ",
"an3.58:14.1":	"อภิกฺกนฺตํ, โภ โคตม …เป… ",
"an3.58:14.2":	"อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺ”ติฯ ",
"an3.58:14.3":	"อฏฺฐมํฯ "
}	
