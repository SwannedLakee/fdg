{	
"an3.83:0.1":	"องฺคุตฺตร นิกาย ๓ฯ๘๓ ",
"an3.83:0.2":	"๙ฯ สมณวคฺค ",
"an3.83:0.3":	"เขตฺตสุตฺต ",
"an3.83:1.1":	"“ตีณิมานิ, ภิกฺขเว, กสฺสกสฺส คหปติสฺส ปุพฺเพ กรณียานิฯ ",
"an3.83:1.2":	"กตมานิ ตีณิ? ",
"an3.83:1.3":	"อิธ, ภิกฺขเว, กสฺสโก คหปติ ปฏิกจฺเจว เขตฺตํ สุกฏฺฐํ กโรติ สุมติกตํฯ ",
"an3.83:1.4":	"ปฏิกจฺเจว เขตฺตํ สุกฏฺฐํ กริตฺวา สุมติกตํ กาเลน พีชานิ ปติฏฺฐาเปติฯ ",
"an3.83:1.5":	"กาเลน พีชานิ ปติฏฺฐาเปตฺวา สมเยน อุทกํ อภิเนติปิ อปเนติปิฯ ",
"an3.83:1.6":	"อิมานิ โข, ภิกฺขเว, ตีณิ กสฺสกสฺส คหปติสฺส ปุพฺเพ กรณียานิฯ ",
"an3.83:2.1":	"เอวเมวํ โข, ภิกฺขเว, ตีณิมานิ ภิกฺขุสฺส ปุพฺเพ กรณียานิฯ ",
"an3.83:2.2":	"กตมานิ ตีณิ? ",
"an3.83:2.3":	"อธิสีลสิกฺขาสมาทานํ, อธิจิตฺตสิกฺขาสมาทานํ, อธิปญฺญาสิกฺขาสมาทานํ—",
"an3.83:2.4":	"อิมานิ โข, ภิกฺขเว, ตีณิ ภิกฺขุสฺส ปุพฺเพ กรณียานิฯ ",
"an3.83:3.1":	"ตสฺมาติห, ภิกฺขเว, เอวํ สิกฺขิตพฺพํ",
"an3.83:3.2":	"‘ติพฺโพ โน ฉนฺโท ภวิสฺสติ อธิสีลสิกฺขาสมาทาเน, ติพฺโพ โน ฉนฺโท ภวิสฺสติ อธิจิตฺตสิกฺขาสมาทาเน, ติพฺโพ โน ฉนฺโท ภวิสฺสติ อธิปญฺญาสิกฺขาสมาทาเน’ติฯ ",
"an3.83:3.3":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"an3.83:3.4":	"ตติยํฯ "
}	
