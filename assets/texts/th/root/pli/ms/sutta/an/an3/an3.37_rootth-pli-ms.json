{	
"an3.37:0.1":	"องฺคุตฺตร นิกาย ๓ฯ๓๗ ",
"an3.37:0.2":	"๔ฯ เทวทูตวคฺค ",
"an3.37:0.3":	"จตุมหาราชสุตฺต ",
"an3.37:1.1":	"“อฏฺฐมิยํ, ภิกฺขเว, ปกฺขสฺส จตุนฺนํ มหาราชานํ อมจฺจา ปาริสชฺชา อิมํ โลกํ อนุวิจรนฺติ",
"an3.37:1.2":	"‘กจฺจิ พหู มนุสฺสา มนุเสฺสสุ มตฺเตยฺยา เปตฺเตยฺยา สามญฺญา พฺรหฺมญฺญา กุเล เชฏฺฐาปจายิโน อุโปสถํ อุปวสนฺติ ปฏิชาคโรนฺติ ปุญฺญานิ กโรนฺตี’ติฯ ",
"an3.37:1.3":	"จาตุทฺทสึ, ภิกฺขเว, ปกฺขสฺส จตุนฺนํ มหาราชานํ ปุตฺตา อิมํ โลกํ อนุวิจรนฺติ",
"an3.37:1.4":	"‘กจฺจิ พหู มนุสฺสา มนุเสฺสสุ มตฺเตยฺยา เปตฺเตยฺยา สามญฺญา พฺรหฺมญฺญา กุเล เชฏฺฐาปจายิโน อุโปสถํ อุปวสนฺติ ปฏิชาคโรนฺติ ปุญฺญานิ กโรนฺตี’ติฯ ",
"an3.37:1.5":	"ตทหุ, ภิกฺขเว, อุโปสเถ ปนฺนรเส จตฺตาโร มหาราชาโน สามญฺเญว อิมํ โลกํ อนุวิจรนฺติ",
"an3.37:1.6":	"‘กจฺจิ พหู มนุสฺสา มนุเสฺสสุ มตฺเตยฺยา เปตฺเตยฺยา สามญฺญา พฺรหฺมญฺญา กุเล เชฏฺฐาปจายิโน อุโปสถํ อุปวสนฺติ ปฏิชาคโรนฺติ ปุญฺญานิ กโรนฺตี’ติฯ ",
"an3.37:2.1":	"สเจ, ภิกฺขเว, อปฺปกา โหนฺติ มนุสฺสา มนุเสฺสสุ มตฺเตยฺยา เปตฺเตยฺยา สามญฺญา พฺรหฺมญฺญา กุเล เชฏฺฐาปจายิโน อุโปสถํ อุปวสนฺติ ปฏิชาคโรนฺติ ปุญฺญานิ กโรนฺติฯ ",
"an3.37:2.2":	"ตเมนํ, ภิกฺขเว, จตฺตาโร มหาราชาโน เทวานํ ตาวตึสานํ สุธมฺมาย สภาย สนฺนิสินฺนานํ สนฺนิปติตานํ อาโรเจนฺติ",
"an3.37:2.3":	"‘อปฺปกา โข, มาริสา, มนุสฺสา มนุเสฺสสุ มตฺเตยฺยา เปตฺเตยฺยา สามญฺญา พฺรหฺมญฺญา กุเล เชฏฺฐาปจายิโน อุโปสถํ อุปวสนฺติ ปฏิชาคโรนฺติ ปุญฺญานิ กโรนฺตี’ติฯ ",
"an3.37:2.4":	"เตน โข, ภิกฺขเว, เทวา ตาวตึสา อนตฺตมนา โหนฺติ",
"an3.37:2.5":	"‘ทิพฺพา วต, โภ, กายา ปริหายิสฺสนฺติ, ปริปูริสฺสนฺติ อสุรกายา’ติฯ ",
"an3.37:3.1":	"สเจ ปน, ภิกฺขเว, พหู โหนฺติ มนุสฺสา มนุเสฺสสุ มตฺเตยฺยา เปตฺเตยฺยา สามญฺญา พฺรหฺมญฺญา กุเล เชฏฺฐาปจายิโน อุโปสถํ อุปวสนฺติ ปฏิชาคโรนฺติ ปุญฺญานิ กโรนฺติฯ ",
"an3.37:3.2":	"ตเมนํ, ภิกฺขเว, จตฺตาโร มหาราชาโน เทวานํ ตาวตึสานํ สุธมฺมาย สภาย สนฺนิสินฺนานํ สนฺนิปติตานํ อาโรเจนฺติ",
"an3.37:3.3":	"‘พหู โข, มาริสา, มนุสฺสา มนุเสฺสสุ มตฺเตยฺยา เปตฺเตยฺยา สามญฺญา พฺรหฺมญฺญา กุเล เชฏฺฐาปจายิโน อุโปสถํ อุปวสนฺติ ปฏิชาคโรนฺติ ปุญฺญานิ กโรนฺตี’ติฯ ",
"an3.37:3.4":	"เตน, ภิกฺขเว, เทวา ตาวตึสา อตฺตมนา โหนฺติ",
"an3.37:3.5":	"‘ทิพฺพา วต โภ กายา ปริปูริสฺสนฺติ, ปริหายิสฺสนฺติ อสุรกายา’ติฯ ",
"an3.37:4.1":	"ภูตปุพฺพํ, ภิกฺขเว, สกฺโก เทวานมินฺโท เทเว ตาวตึเส อนุนยมาโน ตายํ เวลายํ อิมํ คาถํ อภาสิ",
"an3.37:5.1":	"‘จาตุทฺทสึ ปญฺจทสึ, ",
"an3.37:5.2":	"ยา จ ปกฺขสฺส อฏฺฐมี; ",
"an3.37:5.3":	"ปาฏิหาริยปกฺขญฺจ, ",
"an3.37:5.4":	"อฏฺฐงฺคสุสมาคตํ; ",
"an3.37:5.5":	"อุโปสถํ อุปวเสยฺย, ",
"an3.37:5.6":	"โยปิสฺส มาทิโส นโร’ติฯ ",
"an3.37:6.1":	"สา โข ปเนสา, ภิกฺขเว, สกฺเกน เทวานมินฺเทน คาถา ทุคฺคีตา น สุคีตา ทุพฺภาสิตา น สุภาสิตาฯ ",
"an3.37:6.2":	"ตํ กิสฺส เหตุ? ",
"an3.37:6.3":	"สกฺโก หิ, ภิกฺขเว, เทวานมินฺโท อวีตราโค อวีตโทโส อวีตโมโหฯ ",
"an3.37:7.1":	"โย จ โข โส, ภิกฺขเว, ภิกฺขุ อรหํ ขีณาสโว วุสิตวา พฺรหฺมจริโย กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโต, ตสฺส โข เอตํ, ภิกฺขเว, ภิกฺขุโน กลฺลํ วจนาย",
"an3.37:8.1":	"‘จาตุทฺทสึ ปญฺจทสึ, ",
"an3.37:8.2":	"ยา จ ปกฺขสฺส อฏฺฐมี; ",
"an3.37:8.3":	"ปาฏิหาริยปกฺขญฺจ, ",
"an3.37:8.4":	"อฏฺฐงฺคสุสมาคตํ; ",
"an3.37:8.5":	"อุโปสถํ อุปวเสยฺย, ",
"an3.37:8.6":	"โยปิสฺส มาทิโส นโร’ติฯ ",
"an3.37:9.1":	"ตํ กิสฺส เหตุ? ",
"an3.37:9.2":	"โส หิ, ภิกฺขเว, ภิกฺขุ วีตราโค วีตโทโส วีตโมโห”ติฯ ",
"an3.37:9.3":	"สตฺตมํฯ "
}	
