{	
"an9.63:0.1":	"องฺคุตฺตร นิกาย ๙ฯ๖๓ ",
"an9.63:0.2":	"๗ฯ สติปฏฺฐานวคฺค ",
"an9.63:0.3":	"สิกฺขาทุพฺพลฺยสุตฺต ",
"an9.63:1.1":	"“ปญฺจิมานิ, ภิกฺขเว, สิกฺขาทุพฺพลฺยานิฯ ",
"an9.63:1.2":	"กตมานิ ปญฺจ? ",
"an9.63:1.3":	"ปาณาติปาโต, อทินฺนาทานํ, กาเมสุมิจฺฉาจาโร, มุสาวาโท, สุราเมรยมชฺชปมาทฏฺฐานํ—",
"an9.63:1.4":	"อิมานิ โข, ภิกฺขเว, ปญฺจ สิกฺขาทุพฺพลฺยานิฯ ",
"an9.63:2.1":	"อิเมสํ โข, ภิกฺขเว, ปญฺจนฺนํ สิกฺขาทุพฺพลฺยานํ ปหานาย จตฺตาโร สติปฏฺฐานา ภาเวตพฺพาฯ ",
"an9.63:2.2":	"กตเม จตฺตาโร? ",
"an9.63:2.3":	"อิธ, ภิกฺขเว, ภิกฺขุ กาเย กายานุปสฺสี วิหรติ อาตาปี สมฺปชาโน สติมา วิเนยฺย โลเก อภิชฺฌาโทมนสฺสํ; ",
"an9.63:2.4":	"เวทนาสุ …เป… ",
"an9.63:2.5":	"จิตฺเต … ",
"an9.63:2.6":	"ธมฺเมสุ ธมฺมานุปสฺสี วิหรติ อาตาปี สมฺปชาโน สติมา วิเนยฺย โลเก อภิชฺฌาโทมนสฺสํฯ ",
"an9.63:2.7":	"อิเมสํ โข, ภิกฺขเว, ปญฺจนฺนํ สิกฺขาทุพฺพลฺยานํ ปหานาย อิเม จตฺตาโร สติปฏฺฐานา ภาเวตพฺพา”ติฯ ",
"an9.63:2.8":	"ปฐมํฯ "
}	
