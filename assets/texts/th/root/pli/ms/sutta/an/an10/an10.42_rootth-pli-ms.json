{	
"an10.42:0.1":	"องฺคุตฺตร นิกาย ๑๐ฯ๔๒ ",
"an10.42:0.2":	"๕ฯ อกฺโกสวคฺค ",
"an10.42:0.3":	"ปฐมวิวาทมูลสุตฺต ",
"an10.42:1.1":	"“กติ นุ โข, ภนฺเต, วิวาทมูลานี”ติ? ",
"an10.42:1.2":	"“ทส โข, อุปาลิ, วิวาทมูลานิฯ ",
"an10.42:1.3":	"กตมานิ ทส? ",
"an10.42:1.4":	"อิธุปาลิ, ภิกฺขู อธมฺมํ ธมฺโมติ ทีเปนฺติ, ธมฺมํ อธมฺโมติ ทีเปนฺติ, อวินยํ วินโยติ ทีเปนฺติ, วินยํ อวินโยติ ทีเปนฺติ, อภาสิตํ อลปิตํ ตถาคเตน ภาสิตํ ลปิตํ ตถาคเตนาติ ทีเปนฺติ, ภาสิตํ ลปิตํ ตถาคเตน อภาสิตํ อลปิตํ ตถาคเตนาติ ทีเปนฺติ, อนาจิณฺณํ ตถาคเตน อาจิณฺณํ ตถาคเตนาติ ทีเปนฺติ, อาจิณฺณํ ตถาคเตน อนาจิณฺณํ ตถาคเตนาติ ทีเปนฺติ, อปญฺญตฺตํ ตถาคเตน ปญฺญตฺตํ ตถาคเตนาติ ทีเปนฺติ, ปญฺญตฺตํ ตถาคเตน อปญฺญตฺตํ ตถาคเตนาติ ทีเปนฺติฯ ",
"an10.42:1.5":	"อิมานิ โข, อุปาลิ, ทส วิวาทมูลานี”ติฯ ",
"an10.42:1.6":	"ทุติยํฯ "
}	
