{	
"an4.11:0.1":	"องฺคุตฺตร นิกาย ๔ฯ๑๑ ",
"an4.11:0.2":	"๒ฯ จรวคฺค ",
"an4.11:0.3":	"จรสุตฺต ",
"an4.11:1.1":	"“จรโต เจปิ, ภิกฺขเว, ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหึสาวิตกฺโก วาฯ ",
"an4.11:1.2":	"ตญฺเจ ภิกฺขุ อธิวาเสติ, นปฺปชหติ น วิโนเทติ น พฺยนฺตีกโรติ น อนภาวํ คเมติ, ",
"an4.11:1.3":	"จรมฺปิ, ภิกฺขเว, ภิกฺขุ เอวํภูโต ‘อนาตาปี อโนตฺตาปี สตตํ สมิตํ กุสีโต หีนวีริโย’ติ วุจฺจติฯ ",
"an4.11:2.1":	"ฐิตสฺส เจปิ, ภิกฺขเว, ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหึสาวิตกฺโก วาฯ ",
"an4.11:2.2":	"ตญฺเจ ภิกฺขุ อธิวาเสติ, นปฺปชหติ น วิโนเทติ น พฺยนฺตีกโรติ น อนภาวํ คเมติ, ",
"an4.11:2.3":	"ฐิโตปิ, ภิกฺขเว, ภิกฺขุ เอวํภูโต ‘อนาตาปี อโนตฺตาปี สตตํ สมิตํ กุสีโต หีนวีริโย’ติ วุจฺจติฯ ",
"an4.11:3.1":	"นิสินฺนสฺส เจปิ, ภิกฺขเว, ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหึสาวิตกฺโก วาฯ ",
"an4.11:3.2":	"ตญฺเจ ภิกฺขุ อธิวาเสติ, นปฺปชหติ น วิโนเทติ น พฺยนฺตีกโรติ น อนภาวํ คเมติ, ",
"an4.11:3.3":	"นิสินฺโนปิ, ภิกฺขเว, ภิกฺขุ เอวํภูโต ‘อนาตาปี อโนตฺตาปี สตตํ สมิตํ กุสีโต หีนวีริโย’ติ วุจฺจติฯ ",
"an4.11:4.1":	"สยานสฺส เจปิ, ภิกฺขเว, ภิกฺขุโน ชาครสฺส อุปฺปชฺชติ กามวิตกฺโก วา พฺยาปาทวิตกฺโก วา วิหึสาวิตกฺโก วาฯ ",
"an4.11:4.2":	"ตญฺเจ ภิกฺขุ อธิวาเสติ, นปฺปชหติ น วิโนเทติ น พฺยนฺตีกโรติ น อนภาวํ คเมติ, ",
"an4.11:4.3":	"สยาโนปิ, ภิกฺขเว, ภิกฺขุ ชาคโร เอวํภูโต ‘อนาตาปี อโนตฺตาปี สตตํ สมิตํ กุสีโต หีนวีริโย’ติ วุจฺจติฯ ",
"an4.11:5.1":	"จรโต เจปิ, ภิกฺขเว, ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหึสาวิตกฺโก วาฯ ",
"an4.11:5.2":	"ตญฺเจ ภิกฺขุ นาธิวาเสติ, ปชหติ วิโนเทติ พฺยนฺตีกโรติ อนภาวํ คเมติ; ",
"an4.11:5.3":	"จรมฺปิ, ภิกฺขเว, ภิกฺขุ เอวํภูโต ‘อาตาปี โอตฺตาปี สตตํ สมิตํ อารทฺธวีริโย ปหิตตฺโต’ติ วุจฺจติฯ ",
"an4.11:6.1":	"ฐิตสฺส เจปิ, ภิกฺขเว, ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหึสาวิตกฺโก วาฯ ",
"an4.11:6.2":	"ตญฺเจ ภิกฺขุ นาธิวาเสติ, ปชหติ วิโนเทติ พฺยนฺตีกโรติ อนภาวํ คเมติ; ",
"an4.11:6.3":	"ฐิโตปิ, ภิกฺขเว, ภิกฺขุ เอวํภูโต ‘อาตาปี โอตฺตาปี สตตํ สมิตํ อารทฺธวีริโย ปหิตตฺโต’ติ วุจฺจติฯ ",
"an4.11:7.1":	"นิสินฺนสฺส เจปิ, ภิกฺขเว, ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหึสาวิตกฺโก วาฯ ",
"an4.11:7.2":	"ตญฺเจ ภิกฺขุ นาธิวาเสติ, ปชหติ วิโนเทติ พฺยนฺตีกโรติ อนภาวํ คเมติ; ",
"an4.11:7.3":	"นิสินฺโนปิ, ภิกฺขเว, ภิกฺขุ เอวํภูโต ‘อาตาปี โอตฺตาปี สตตํ สมิตํ อารทฺธวีริโย ปหิตตฺโต’ติ วุจฺจติฯ ",
"an4.11:8.1":	"สยานสฺส เจปิ, ภิกฺขเว, ภิกฺขุโน ชาครสฺส อุปฺปชฺชติ กามวิตกฺโก วา พฺยาปาทวิตกฺโก วา วิหึสาวิตกฺโก วาฯ ",
"an4.11:8.2":	"ตญฺเจ ภิกฺขุ นาธิวาเสติ, ปชหติ วิโนเทติ พฺยนฺตีกโรติ อนภาวํ คเมติ; ",
"an4.11:8.3":	"สยาโนปิ, ภิกฺขเว, ภิกฺขุ ชาคโร เอวํภูโต ‘อาตาปี โอตฺตาปี สตตํ สมิตํ อารทฺธวีริโย ปหิตตฺโต’ติ วุจฺจตีติฯ ",
"an4.11:9.1":	"จรํ วา ยทิ วา ติฏฺฐํ, ",
"an4.11:9.2":	"นิสินฺโน อุท วา สยํ; ",
"an4.11:9.3":	"โย วิตกฺกํ วิตกฺเกติ, ",
"an4.11:9.4":	"ปาปกํ เคหนิสฺสิตํฯ ",
"an4.11:10.1":	"กุมฺมคฺคปฺปฏิปนฺโน โส, ",
"an4.11:10.2":	"โมหเนเยฺยสุ มุจฺฉิโต; ",
"an4.11:10.3":	"อภพฺโพ ตาทิโส ภิกฺขุ, ",
"an4.11:10.4":	"ผุฏฺฐุํ สมฺโพธิมุตฺตมํฯ ",
"an4.11:11.1":	"โย จ จรํ วา ติฏฺฐํ วา, ",
"an4.11:11.2":	"นิสินฺโน อุท วา สยํ; ",
"an4.11:11.3":	"วิตกฺกํ สมยิตฺวาน, ",
"an4.11:11.4":	"วิตกฺกูปสเม รโต; ",
"an4.11:11.5":	"ภพฺโพ โส ตาทิโส ภิกฺขุ, ",
"an4.11:11.6":	"ผุฏฺฐุํ สมฺโพธิมุตฺตมนฺ”ติฯ ",
"an4.11:11.7":	"ปฐมํฯ "
}	
