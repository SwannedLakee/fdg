{	
"an10.32:0.1":	"องฺคุตฺตร นิกาย ๑๐ฯ๓๒ ",
"an10.32:0.2":	"๔ฯ อุปาลิวคฺค ",
"an10.32:0.3":	"ปาติโมกฺขฏฺฐปนาสุตฺต ",
"an10.32:1.1":	"“กติ นุ โข, ภนฺเต, ปาติโมกฺขฏฺฐปนา”ติ? ",
"an10.32:1.2":	"“ทส โข, อุปาลิ, ปาติโมกฺขฏฺฐปนาฯ ",
"an10.32:1.3":	"กตเม ทส? ",
"an10.32:1.4":	"ปาราชิโก ตสฺสํ ปริสายํ นิสินฺโน โหติ, ปาราชิกกถา วิปฺปกตา โหติ, อนุปสมฺปนฺโน ตสฺสํ ปริสายํ นิสินฺโน โหติ, อนุปสมฺปนฺนกถา วิปฺปกตา โหติ, สิกฺขํ ปจฺจกฺขาตโก ตสฺสํ ปริสายํ นิสินฺโน โหติ, สิกฺขํ ปจฺจกฺขาตกกถา วิปฺปกตา โหติ, ปณฺฑโก ตสฺสํ ปริสายํ นิสินฺโน โหติ, ปณฺฑกกถา วิปฺปกตา โหติ, ภิกฺขุนิทูสโก ตสฺสํ ปริสายํ นิสินฺโน โหติ, ภิกฺขุนิทูสกกถา วิปฺปกตา โหติ—",
"an10.32:1.5":	"อิเม โข, อุปาลิ, ทส ปาติโมกฺขฏฺฐปนา”ติฯ ",
"an10.32:1.6":	"ทุติยํฯ "
}	
