{	
"an8.59:0.1":	"องฺคุตฺตร นิกาย ๘ฯ๕๙ ",
"an8.59:0.2":	"๖ฯ โคตมีวคฺค ",
"an8.59:0.3":	"ปฐมปุคฺคลสุตฺต ",
"an8.59:1.1":	"“อฏฺฐิเม, ภิกฺขเว, ปุคฺคลา อาหุเนยฺยา ปาหุเนยฺยา ทกฺขิเณยฺยา อญฺชลิกรณียา อนุตฺตรํ ปุญฺญกฺเขตฺตํ โลกสฺส? ",
"an8.59:1.2":	"กตเม อฏฺฐ? ",
"an8.59:1.3":	"โสตาปนฺโน, โสตาปตฺติผลสจฺฉิกิริยาย ปฏิปนฺโน, สกทาคามี, สกทาคามิผลสจฺฉิกิริยาย ปฏิปนฺโน, อนาคามี, อนาคามิผลสจฺฉิกิริยาย ปฏิปนฺโน, อรหา, อรหตฺตาย ปฏิปนฺโนฯ ",
"an8.59:1.4":	"อิเม โข, ภิกฺขเว, อฏฺฐ ปุคฺคลา อาหุเนยฺยา …เป… อนุตฺตรํ ปุญฺญกฺเขตฺตํ โลกสฺสาติฯ ",
"an8.59:2.1":	"จตฺตาโร จ ปฏิปนฺนา, ",
"an8.59:2.2":	"จตฺตาโร จ ผเล ฐิตา; ",
"an8.59:2.3":	"เอส สงฺโฆ อุชุภูโต, ",
"an8.59:2.4":	"ปญฺญาสีลสมาหิโตฯ ",
"an8.59:3.1":	"ยชมานานํ มนุสฺสานํ, ",
"an8.59:3.2":	"ปุญฺญเปกฺขาน ปาณินํ; ",
"an8.59:3.3":	"กโรตํ โอปธิกํ ปุญฺญํ, ",
"an8.59:3.4":	"สงฺเฆ ทินฺนํ มหปฺผลนฺ”ติฯ ",
"an8.59:3.5":	"นวมํฯ "
}	
