{	
"an5.20:0.1":	"องฺคุตฺตร นิกาย ๕ฯ๒๐ ",
"an5.20:0.2":	"๒ฯ พลวคฺค ",
"an5.20:0.3":	"จตุตฺถหิตสุตฺต ",
"an5.20:1.1":	"“ปญฺจหิ, ภิกฺขเว, ธมฺเมหิ สมนฺนาคโต ภิกฺขุ อตฺตหิตาย จ ปฏิปนฺโน โหติ ปรหิตาย จฯ ",
"an5.20:1.2":	"กตเมหิ ปญฺจหิ? ",
"an5.20:1.3":	"อิธ, ภิกฺขเว, ภิกฺขุ อตฺตนา จ สีลสมฺปนฺโน โหติ, ปรญฺจ สีลสมฺปทาย สมาทเปติ; ",
"an5.20:1.4":	"อตฺตนา จ สมาธิสมฺปนฺโน โหติ, ปรญฺจ สมาธิสมฺปทาย สมาทเปติ, อตฺตนา จ ปญฺญาสมฺปนฺโน โหติ, ปรญฺจ ปญฺญาสมฺปทาย สมาทเปติ; ",
"an5.20:1.5":	"อตฺตนา จ วิมุตฺติสมฺปนฺโน โหติ, ปรญฺจ วิมุตฺติสมฺปทาย สมาทเปติ; ",
"an5.20:1.6":	"อตฺตนา จ วิมุตฺติญาณทสฺสนสมฺปนฺโน โหติ, ปรญฺจ วิมุตฺติญาณทสฺสนสมฺปทาย สมาทเปติฯ ",
"an5.20:1.7":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ อตฺตหิตาย จ ปฏิปนฺโน โหติ ปรหิตาย จา”ติฯ ",
"an5.20:1.8":	"ทสมํฯ ",
"an5.20:1.9":	"พลวคฺโค ทุติโยฯ ",
"an5.20:2.0":	"ตสฺสุทฺทานํ ",
"an5.20:2.1":	"อนนุสฺสุตกูฏญฺจ, ",
"an5.20:2.2":	"สงฺขิตฺตํ วิตฺถเตน จ; ",
"an5.20:2.3":	"ทฏฺฐพฺพญฺจ ปุน กูฏํ, ",
"an5.20:2.4":	"จตฺตาโรปิ หิเตน จาติฯ "
}	
