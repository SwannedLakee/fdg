{	
"an6.15:0.1":	"องฺคุตฺตร นิกาย ๖ฯ๑๕ ",
"an6.15:0.2":	"๒ฯ สารณียวคฺค ",
"an6.15:0.3":	"อนุตปฺปิยสุตฺต ",
"an6.15:1.1":	"ตตฺร โข อายสฺมา สาริปุตฺโต ภิกฺขู อามนฺเตสิ",
"an6.15:1.2":	"“ตถา ตถาวุโส, ภิกฺขุ วิหารํ กปฺเปติ ยถา ยถาสฺส วิหารํ กปฺปยโต กาลกิริยา อนุตปฺปา โหติฯ ",
"an6.15:1.3":	"กถญฺจาวุโส, ภิกฺขุ ตถา ตถา วิหารํ กปฺเปติ ยถา ยถาสฺส วิหารํ กปฺปยโต กาลกิริยา อนุตปฺปา โหติ? ",
"an6.15:2.1":	"อิธาวุโส, ภิกฺขุ กมฺมาราโม โหติ กมฺมรโต กมฺมารามตํ อนุยุตฺโต, ภสฺสาราโม โหติ … ",
"an6.15:2.2":	"นิทฺทาราโม โหติ … ",
"an6.15:2.3":	"สงฺคณิการาโม โหติ … ",
"an6.15:2.4":	"สํสคฺคาราโม โหติ … ",
"an6.15:2.5":	"ปปญฺจาราโม โหติ ปปญฺจรโต ปปญฺจารามตํ อนุยุตฺโตฯ ",
"an6.15:2.6":	"เอวํ โข, อาวุโส, ภิกฺขุ ตถา ตถา วิหารํ กปฺเปติ ยถา ยถาสฺส วิหารํ กปฺปยโต กาลกิริยา อนุตปฺปา โหติฯ ",
"an6.15:2.7":	"อยํ วุจฺจตาวุโส",
"an6.15:2.8":	"‘ภิกฺขุ สกฺกายาภิรโต นปฺปชหาสิ สกฺกายํ สมฺมา ทุกฺขสฺส อนฺตกิริยาย’ฯ ",
"an6.15:3.1":	"ตถา ตถาวุโส, ภิกฺขุ วิหารํ กปฺเปติ ยถา ยถาสฺส วิหารํ กปฺปยโต กาลกิริยา อนนุตปฺปา โหติฯ ",
"an6.15:3.2":	"กถญฺจาวุโส, ภิกฺขุ ตถา ตถา วิหารํ กปฺเปติ ยถา ยถาสฺส วิหารํ กปฺปยโต กาลกิริยา อนนุตปฺปา โหติ? ",
"an6.15:4.1":	"อิธาวุโส, ภิกฺขุ น กมฺมาราโม โหติ น กมฺมรโต น กมฺมารามตํ อนุยุตฺโต, น ภสฺสาราโม โหติ … ",
"an6.15:4.2":	"น นิทฺทาราโม โหติ … ",
"an6.15:4.3":	"น สงฺคณิการาโม โหติ … ",
"an6.15:4.4":	"น สํสคฺคาราโม โหติ … ",
"an6.15:4.5":	"น ปปญฺจาราโม โหติ น ปปญฺจรโต น ปปญฺจารามตํ อนุยุตฺโตฯ ",
"an6.15:4.6":	"เอวํ โข, อาวุโส, ภิกฺขุ ตถา ตถา วิหารํ กปฺเปติ ยถา ยถาสฺส วิหารํ กปฺปยโต กาลกิริยา อนนุตปฺปา โหติฯ ",
"an6.15:4.7":	"อยํ วุจฺจตาวุโส",
"an6.15:4.8":	"‘ภิกฺขุ นิพฺพานาภิรโต ปชหาสิ สกฺกายํ สมฺมา ทุกฺขสฺส อนฺตกิริยายา’ติฯ ",
"an6.15:5.1":	"โย ปปญฺจมนุยุตฺโต, ",
"an6.15:5.2":	"ปปญฺจาภิรโต มโค; ",
"an6.15:5.3":	"วิราธยี โส นิพฺพานํ, ",
"an6.15:5.4":	"โยคกฺเขมํ อนุตฺตรํฯ ",
"an6.15:6.1":	"โย จ ปปญฺจํ หิตฺวาน, ",
"an6.15:6.2":	"นิปฺปปญฺจปเท รโต; ",
"an6.15:6.3":	"อาราธยี โส นิพฺพานํ, ",
"an6.15:6.4":	"โยคกฺเขมํ อนุตฺตรนฺ”ติฯ ",
"an6.15:6.5":	"ปญฺจมํฯ "
}	
