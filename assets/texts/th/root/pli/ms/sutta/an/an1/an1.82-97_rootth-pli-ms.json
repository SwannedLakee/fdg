{	
"an1.82:0.1":	"องฺคุตฺตร นิกาย ๑ ",
"an1.82:0.2":	"๙ฯ ปมาทาทิวคฺค ",
"an1.82:1.0":	"๘๒ ",
"an1.82:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ, ภิกฺขเว, ปมาโทฯ ",
"an1.82:1.2":	"ปมาโท, ภิกฺขเว, มหโต อนตฺถาย สํวตฺตตี”ติฯ ",
"an1.82:1.3":	"ปฐมํฯ ",
"an1.83:1.0":	"๘๓ ",
"an1.83:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ, ภิกฺขเว, อปฺปมาโทฯ ",
"an1.83:1.2":	"อปฺปมาโท, ภิกฺขเว, มหโต อตฺถาย สํวตฺตตี”ติฯ ",
"an1.83:1.3":	"ทุติยํฯ ",
"an1.84:1.0":	"๘๔ ",
"an1.84:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ, ภิกฺขเว, โกสชฺชํฯ ",
"an1.84:1.2":	"โกสชฺชํ, ภิกฺขเว, มหโต อนตฺถาย สํวตฺตตี”ติฯ ",
"an1.84:1.3":	"ตติยํฯ ",
"an1.85:1.0":	"๘๕ ",
"an1.85:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ, ภิกฺขเว, วีริยารมฺโภฯ ",
"an1.85:1.2":	"วีริยารมฺโภ, ภิกฺขเว, มหโต อตฺถาย สํวตฺตตี”ติฯ ",
"an1.85:1.3":	"จตุตฺถํฯ ",
"an1.86:1.0":	"๘๖ ",
"an1.86:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ, ภิกฺขเว, มหิจฺฉตาฯ ",
"an1.86:1.2":	"มหิจฺฉตา, ภิกฺขเว, มหโต อนตฺถาย สํวตฺตตี”ติฯ ",
"an1.86:1.3":	"ปญฺจมํฯ ",
"an1.87:1.0":	"๘๗ ",
"an1.87:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ, ภิกฺขเว, อปฺปิจฺฉตาฯ ",
"an1.87:1.2":	"อปฺปิจฺฉตา, ภิกฺขเว, มหโต อตฺถาย สํวตฺตตี”ติฯ ",
"an1.87:1.3":	"ฉฏฺฐํฯ ",
"an1.88:1.0":	"๘๘ ",
"an1.88:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ, ภิกฺขเว, อสนฺตุฏฺฐิตาฯ ",
"an1.88:1.2":	"อสนฺตุฏฺฐิตา, ภิกฺขเว, มหโต อนตฺถาย สํวตฺตตี”ติฯ ",
"an1.88:1.3":	"สตฺตมํฯ ",
"an1.89:1.0":	"๘๙ ",
"an1.89:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ, ภิกฺขเว, สนฺตุฏฺฐิตาฯ ",
"an1.89:1.2":	"สนฺตุฏฺฐิตา, ภิกฺขเว, มหโต อตฺถาย สํวตฺตตี”ติฯ ",
"an1.89:1.3":	"อฏฺฐมํฯ ",
"an1.90:1.0":	"๙๐ ",
"an1.90:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ, ภิกฺขเว, อโยนิโสมนสิกาโรฯ ",
"an1.90:1.2":	"อโยนิโสมนสิกาโร, ภิกฺขเว, มหโต อนตฺถาย สํวตฺตตี”ติฯ ",
"an1.90:1.3":	"นวมํฯ ",
"an1.91:1.0":	"๙๑ ",
"an1.91:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ, ภิกฺขเว, โยนิโส มนสิกาโรฯ ",
"an1.91:1.2":	"โยนิโสมนสิกาโร, ภิกฺขเว, มหโต อตฺถาย สํวตฺตตี”ติฯ ",
"an1.91:1.3":	"ทสมํฯ ",
"an1.92:1.0":	"๙๒ ",
"an1.92:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ, ภิกฺขเว, อสมฺปชญฺญํฯ ",
"an1.92:1.2":	"อสมฺปชญฺญํ, ภิกฺขเว, มหโต อนตฺถาย สํวตฺตตี”ติฯ ",
"an1.92:1.3":	"เอกาทสมํฯ ",
"an1.93:1.0":	"๙๓ ",
"an1.93:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ, ภิกฺขเว, สมฺปชญฺญํฯ ",
"an1.93:1.2":	"สมฺปชญฺญํ, ภิกฺขเว, มหโต อตฺถาย สํวตฺตตี”ติฯ ",
"an1.93:1.3":	"ทฺวาทสมํฯ ",
"an1.94:1.0":	"๙๔ ",
"an1.94:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ, ภิกฺขเว, ปาปมิตฺตตาฯ ",
"an1.94:1.2":	"ปาปมิตฺตตา, ภิกฺขเว, มหโต อนตฺถาย สํวตฺตตี”ติฯ ",
"an1.94:1.3":	"เตรสมํฯ ",
"an1.95:1.0":	"๙๕ ",
"an1.95:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ, ภิกฺขเว, กลฺยาณมิตฺตตาฯ ",
"an1.95:1.2":	"กลฺยาณมิตฺตตา, ภิกฺขเว, มหโต อตฺถาย สํวตฺตตี”ติฯ ",
"an1.95:1.3":	"จุทฺทสมํฯ ",
"an1.96:1.0":	"๙๖ ",
"an1.96:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ, ภิกฺขเว, อนุโยโค อกุสลานํ ธมฺมานํ, อนนุโยโค กุสลานํ ธมฺมานํฯ ",
"an1.96:1.2":	"อนุโยโค, ภิกฺขเว, อกุสลานํ ธมฺมานํ, อนนุโยโค กุสลานํ ธมฺมานํ มหโต อนตฺถาย สํวตฺตตี”ติฯ ",
"an1.96:1.3":	"ปนฺนรสมํฯ ",
"an1.97:1.0":	"๙๗ ",
"an1.97:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ, ภิกฺขเว, อนุโยโค กุสลานํ ธมฺมานํ, อนนุโยโค อกุสลานํ ธมฺมานํฯ ",
"an1.97:1.2":	"อนุโยโค, ภิกฺขเว, กุสลานํ ธมฺมานํ, อนนุโยโค อกุสลานํ ธมฺมานํ มหโต อตฺถาย สํวตฺตตี”ติฯ ",
"an1.97:1.3":	"โสฬสมํฯ ",
"an1.97:1.4":	"ปมาทาทิวคฺโค นวโมฯ "
}	
