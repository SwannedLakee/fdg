{	
"an10.74:0.1":	"องฺคุตฺตร นิกาย ๑๐ฯ๗๔ ",
"an10.74:0.2":	"๘ฯ อากงฺขวคฺค ",
"an10.74:0.3":	"วฑฺฒิสุตฺต ",
"an10.74:1.1":	"“ทสหิ, ภิกฺขเว, วฑฺฒีหิ วฑฺฒมาโน อริยสาวโก อริยาย วฑฺฒิยา วฑฺฒติ, สาราทายี จ โหติ วราทายี กายสฺสฯ ",
"an10.74:1.2":	"กตเมหิ ทสหิ? ",
"an10.74:1.3":	"เขตฺตวตฺถูหิ วฑฺฒติ, ธนธญฺเญน วฑฺฒติ, ปุตฺตทาเรหิ วฑฺฒติ, ทาสกมฺมกรโปริเสหิ วฑฺฒติ, จตุปฺปเทหิ วฑฺฒติ, สทฺธาย วฑฺฒติ, สีเลน วฑฺฒติ, สุเตน วฑฺฒติ, จาเคน วฑฺฒติ, ปญฺญาย วฑฺฒติ—",
"an10.74:1.4":	"อิเมหิ โข, ภิกฺขเว, ทสหิ วฑฺฒีหิ วฑฺฒมาโน อริยสาวโก อริยาย วฑฺฒิยา วฑฺฒติ, สาราทายี จ โหติ วราทายี กายสฺสาติฯ ",
"an10.74:2.1":	"ธเนน ธญฺเญน จ โยธ วฑฺฒติ, ",
"an10.74:2.2":	"ปุตฺเตหิ ทาเรหิ จตุปฺปเทหิ จ; ",
"an10.74:2.3":	"ส โภควา โหติ ยสสฺสิ ปูชิโต, ",
"an10.74:2.4":	"ญาตีหิ มิตฺเตหิ อโถปิ ราชุภิฯ ",
"an10.74:3.1":	"สทฺธาย สีเลน จ โยธ วฑฺฒติ, ",
"an10.74:3.2":	"ปญฺญาย จาเคน สุเตน จูภยํ; ",
"an10.74:3.3":	"โส ตาทิโส สปฺปุริโส วิจกฺขโณ, ",
"an10.74:3.4":	"ทิฏฺเฐว ธมฺเม อุภเยน วฑฺฒตี”ติฯ ",
"an10.74:3.5":	"จตุตฺถํฯ "
}	
