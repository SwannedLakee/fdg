{	
"an3.131:0.1":	"องฺคุตฺตร นิกาย ๓ฯ๑๓๑ ",
"an3.131:0.2":	"๑๓ฯ กุสินารวคฺค ",
"an3.131:0.3":	"ปฏิจฺฉนฺนสุตฺต ",
"an3.131:1.1":	"“ตีณิมานิ, ภิกฺขเว, ปฏิจฺฉนฺนานิ อาวหนฺติ, โน วิวฏานิฯ ",
"an3.131:1.2":	"กตมานิ ตีณิ? ",
"an3.131:1.3":	"มาตุคาโม, ภิกฺขเว, ปฏิจฺฉนฺโน อาวหติ, โน วิวโฏ; ",
"an3.131:1.4":	"พฺราหฺมณานํ, ภิกฺขเว, มนฺตา ปฏิจฺฉนฺนา อาวหนฺติ, โน วิวฏา; ",
"an3.131:1.5":	"มิจฺฉาทิฏฺฐิ, ภิกฺขเว, ปฏิจฺฉนฺนา อาวหติ, โน วิวฏาฯ ",
"an3.131:1.6":	"อิมานิ โข, ภิกฺขเว, ตีณิ ปฏิจฺฉนฺนานิ อาวหนฺติ, โน วิวฏานิฯ ",
"an3.131:2.1":	"ตีณิมานิ, ภิกฺขเว, วิวฏานิ วิโรจนฺติ, โน ปฏิจฺฉนฺนานิฯ ",
"an3.131:2.2":	"กตมานิ ตีณิ? ",
"an3.131:2.3":	"จนฺทมณฺฑลํ, ภิกฺขเว, วิวฏํ วิโรจติ, โน ปฏิจฺฉนฺนํ; ",
"an3.131:2.4":	"สูริยมณฺฑลํ, ภิกฺขเว, วิวฏํ วิโรจติ, โน ปฏิจฺฉนฺนํ; ",
"an3.131:2.5":	"ตถาคตปฺปเวทิโต ธมฺมวินโย, ภิกฺขเว, วิวโฏ วิโรจติ, โน ปฏิจฺฉนฺโนฯ ",
"an3.131:2.6":	"อิมานิ โข, ภิกฺขเว, ตีณิ วิวฏานิ วิโรจนฺติ, โน ปฏิจฺฉนฺนานี”ติฯ ",
"an3.131:2.7":	"นวมํฯ "
}	
