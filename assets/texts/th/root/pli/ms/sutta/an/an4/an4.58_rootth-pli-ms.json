{	
"an4.58:0.1":	"องฺคุตฺตร นิกาย ๔ฯ๕๘ ",
"an4.58:0.2":	"๖ฯ ปุญฺญาภิสนฺทวคฺค ",
"an4.58:0.3":	"สุทตฺตสุตฺต ",
"an4.58:1.1":	"อถ โข อนาถปิณฺฑิโก คหปติ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อนาถปิณฺฑิกํ คหปตึ ภควา เอตทโวจ",
"an4.58:2.1":	"“โภชนํ, คหปติ, ททมาโน อริยสาวโก ปฏิคฺคาหกานํ จตฺตาริ ฐานานิ เทติฯ ",
"an4.58:2.2":	"กตมานิ จตฺตาริ? ",
"an4.58:2.3":	"อายุํ เทติ, วณฺณํ เทติ, สุขํ เทติ, พลํ เทติฯ ",
"an4.58:2.4":	"อายุํ โข ปน ทตฺวา อายุสฺส ภาคี โหติ ทิพฺพสฺส วา มานุสสฺส วาฯ ",
"an4.58:2.5":	"วณฺณํ ทตฺวา … สุขํ ทตฺวา … พลํ ทตฺวา พลสฺส ภาคี โหติ ทิพฺพสฺส วา มานุสสฺส วาฯ ",
"an4.58:2.6":	"โภชนํ, คหปติ, ททมาโน อริยสาวโก ปฏิคฺคาหกานํ อิมานิ จตฺตาริ ฐานานิ เทตีติฯ ",
"an4.58:3.1":	"โย สญฺญตานํ ปรทตฺตโภชินํ, ",
"an4.58:3.2":	"กาเลน สกฺกจฺจ ททาติ โภชนํ; ",
"an4.58:3.3":	"จตฺตาริ ฐานานิ อนุปฺปเวจฺฉติ, ",
"an4.58:3.4":	"อายุญฺจ วณฺณญฺจ สุขํ พลญฺจฯ ",
"an4.58:4.1":	"โส อายุทายี วณฺณทายี, ",
"an4.58:4.2":	"สุขํ พลํ ทโท นโร; ",
"an4.58:4.3":	"ทีฆายุ ยสวา โหติ, ",
"an4.58:4.4":	"ยตฺถ ยตฺถูปปชฺชตี”ติฯ ",
"an4.58:4.5":	"อฏฺฐมํฯ "
}	
