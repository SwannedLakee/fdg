{	
"an3.155:0.1":	"องฺคุตฺตร นิกาย ๓ฯ๑๕๕ ",
"an3.155:0.2":	"๑๕ฯ มงฺคลวคฺค ",
"an3.155:0.3":	"ปุพฺพณฺหสุตฺต ",
"an3.155:1.1":	"“เย, ภิกฺขเว, สตฺตา ปุพฺพณฺหสมยํ กาเยน สุจริตํ จรนฺติ, วาจาย สุจริตํ จรนฺติ, มนสา สุจริตํ จรนฺติ, สุปุพฺพโณฺห, ภิกฺขเว, เตสํ สตฺตานํฯ ",
"an3.155:2.1":	"เย, ภิกฺขเว, สตฺตา มชฺฌนฺหิกสมยํ กาเยน สุจริตํ จรนฺติ, วาจาย สุจริตํ จรนฺติ, มนสา สุจริตํ จรนฺติ, สุมชฺฌนฺหิโก, ภิกฺขเว, เตสํ สตฺตานํฯ ",
"an3.155:3.1":	"เย, ภิกฺขเว, สตฺตา สายนฺหสมยํ กาเยน สุจริตํ จรนฺติ, วาจาย สุจริตํ จรนฺติ, มนสา สุจริตํ จรนฺติ, สุสายโนฺห, ภิกฺขเว, เตสํ สตฺตานนฺติฯ ",
"an3.155:4.1":	"สุนกฺขตฺตํ สุมงฺคลํ, ",
"an3.155:4.2":	"สุปฺปภาตํ สุหุฏฺฐิตํ; ",
"an3.155:4.3":	"สุขโณ สุมุหุตฺโต จ, ",
"an3.155:4.4":	"สุยิฏฺฐํ พฺรหฺมจาริสุฯ ",
"an3.155:5.1":	"ปทกฺขิณํ กายกมฺมํ, ",
"an3.155:5.2":	"วาจากมฺมํ ปทกฺขิณํ; ",
"an3.155:5.3":	"ปทกฺขิณํ มโนกมฺมํ, ",
"an3.155:5.4":	"ปณีธิ เต ปทกฺขิเณ; ",
"an3.155:5.5":	"ปทกฺขิณานิ กตฺวาน, ",
"an3.155:5.6":	"ลภนฺตตฺเถ ปทกฺขิเณฯ ",
"an3.155:6.1":	"เต อตฺถลทฺธา สุขิตา, ",
"an3.155:6.2":	"วิรุฬฺหา พุทฺธสาสเน; ",
"an3.155:6.3":	"อโรคา สุขิตา โหถ, ",
"an3.155:6.4":	"สห สพฺเพหิ ญาติภี”ติฯ ",
"an3.155:6.5":	"ทสมํฯ ",
"an3.155:6.6":	"มงฺคลวคฺโค ปญฺจโมฯ ",
"an3.155:7.0":	"ตสฺสุทฺทานํ ",
"an3.155:7.1":	"อกุสลญฺจ สาวชฺชํ, ",
"an3.155:7.2":	"วิสมาสุจินา สห; ",
"an3.155:7.3":	"จตุโร ขตา วนฺทนา, ",
"an3.155:7.4":	"ปุพฺพเณฺหน จ เต ทสาติฯ ",
"an3.155:7.5":	"ตติโย ปณฺณาสโก สมตฺโตฯ "
}	
