{	
"an5.197:0.1":	"องฺคุตฺตร นิกาย ๕ฯ๑๙๗ ",
"an5.197:0.2":	"๒๐ฯ พฺราหฺมณวคฺค ",
"an5.197:0.3":	"วสฺสสุตฺต ",
"an5.197:1.1":	"“ปญฺจิเม, ภิกฺขเว, วสฺสสฺส อนฺตรายา, ยํ เนมิตฺตา น ชานนฺติ, ยตฺถ เนมิตฺตานํ จกฺขุ น กมติฯ ",
"an5.197:1.2":	"กตเม ปญฺจ? ",
"an5.197:1.3":	"อุปริ, ภิกฺขเว, อากาเส เตโชธาตุ ปกุปฺปติฯ ",
"an5.197:1.4":	"เตน อุปฺปนฺนา เมฆา ปฏิวิคจฺฉนฺติฯ ",
"an5.197:1.5":	"อยํ, ภิกฺขเว, ปฐโม วสฺสสฺส อนฺตราโย, ยํ เนมิตฺตา น ชานนฺติ, ยตฺถ เนมิตฺตานํ จกฺขุ น กมติฯ ",
"an5.197:2.1":	"ปุน จปรํ, ภิกฺขเว, อุปริ อากาเส วาโยธาตุ ปกุปฺปติฯ ",
"an5.197:2.2":	"เตน อุปฺปนฺนา เมฆา ปฏิวิคจฺฉนฺติฯ ",
"an5.197:2.3":	"อยํ, ภิกฺขเว, ทุติโย วสฺสสฺส อนฺตราโย, ยํ เนมิตฺตา น ชานนฺติ, ยตฺถ เนมิตฺตานํ จกฺขุ น กมติฯ ",
"an5.197:3.1":	"ปุน จปรํ, ภิกฺขเว, ราหุ อสุรินฺโท ปาณินา อุทกํ สมฺปฏิจฺฉิตฺวา มหาสมุทฺเท ฉฑฺเฑติฯ ",
"an5.197:3.2":	"อยํ, ภิกฺขเว, ตติโย วสฺสสฺส อนฺตราโย, ยํ เนมิตฺตา น ชานนฺติ, ยตฺถ เนมิตฺตานํ จกฺขุ น กมติฯ ",
"an5.197:4.1":	"ปุน จปรํ, ภิกฺขเว, วสฺสวลาหกา เทวา ปมตฺตา โหนฺติฯ ",
"an5.197:4.2":	"อยํ, ภิกฺขเว, จตุตฺโถ วสฺสสฺส อนฺตราโย, ยํ เนมิตฺตา น ชานนฺติ, ยตฺถ เนมิตฺตานํ จกฺขุ น กมติฯ ",
"an5.197:5.1":	"ปุน จปรํ, ภิกฺขเว, มนุสฺสา อธมฺมิกา โหนฺติฯ ",
"an5.197:5.2":	"อยํ, ภิกฺขเว, ปญฺจโม วสฺสสฺส อนฺตราโย, ยํ เนมิตฺตา น ชานนฺติ, ยตฺถ เนมิตฺตานํ จกฺขุ น กมติฯ ",
"an5.197:5.3":	"อิเม โข, ภิกฺขเว, ปญฺจ วสฺสสฺส อนฺตรายา, ยํ เนมิตฺตา น ชานนฺติ, ยตฺถ เนมิตฺตานํ จกฺขุ น กมตี”ติฯ ",
"an5.197:5.4":	"สตฺตมํฯ "
}	
