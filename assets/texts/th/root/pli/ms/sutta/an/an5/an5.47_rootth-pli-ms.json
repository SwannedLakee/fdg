{	
"an5.47:0.1":	"องฺคุตฺตร นิกาย ๕ฯ๔๗ ",
"an5.47:0.2":	"๕ฯ มุณฺฑราชวคฺค ",
"an5.47:0.3":	"ธนสุตฺต ",
"an5.47:1.1":	"“ปญฺจิมานิ, ภิกฺขเว, ธนานิฯ ",
"an5.47:1.2":	"กตมานิ ปญฺจ? ",
"an5.47:1.3":	"สทฺธาธนํ, สีลธนํ, สุตธนํ, จาคธนํ, ปญฺญาธนํฯ ",
"an5.47:2.1":	"กตมญฺจ, ภิกฺขเว, สทฺธาธนํ? ",
"an5.47:2.2":	"อิธ, ภิกฺขเว, อริยสาวโก สทฺโธ โหติ, สทฺทหติ ตถาคตสฺส โพธึ",
"an5.47:2.3":	"‘อิติปิ โส ภควา …เป… สตฺถา เทวมนุสฺสานํ พุทฺโธ ภควา’ติฯ ",
"an5.47:2.4":	"อิทํ วุจฺจติ, ภิกฺขเว, สทฺธาธนํฯ ",
"an5.47:3.1":	"กตมญฺจ, ภิกฺขเว, สีลธนํ? ",
"an5.47:3.2":	"อิธ, ภิกฺขเว, อริยสาวโก ปาณาติปาตา ปฏิวิรโต โหติ …เป… สุราเมรยมชฺชปมาทฏฺฐานา ปฏิวิรโต โหติฯ ",
"an5.47:3.3":	"อิทํ วุจฺจติ, ภิกฺขเว, สีลธนํฯ ",
"an5.47:4.1":	"กตมญฺจ, ภิกฺขเว, สุตธนํ? ",
"an5.47:4.2":	"อิธ, ภิกฺขเว, อริยสาวโก พหุสฺสุโต โหติ …เป… ทิฏฺฐิยา สุปฺปฏิวิทฺโธฯ ",
"an5.47:4.3":	"อิทํ วุจฺจติ, ภิกฺขเว, สุตธนํฯ ",
"an5.47:5.1":	"กตมญฺจ, ภิกฺขเว, จาคธนํ? ",
"an5.47:5.2":	"อิธ, ภิกฺขเว, อริยสาวโก วิคตมลมจฺเฉเรน เจตสา อคารํ อชฺฌาวสติ มุตฺตจาโค ปยตปาณิ โวสคฺครโต ยาจโยโค ทานสํวิภาครโตฯ ",
"an5.47:5.3":	"อิทํ วุจฺจติ, ภิกฺขเว, จาคธนํฯ ",
"an5.47:6.1":	"กตมญฺจ, ภิกฺขเว, ปญฺญาธนํ? ",
"an5.47:6.2":	"อิธ, ภิกฺขเว, อริยสาวโก ปญฺญวา โหติ, อุทยตฺถคามินิยา ปญฺญาย สมนฺนาคโต อริยาย นิพฺเพธิกาย สมฺมา ทุกฺขกฺขยคามินิยาฯ ",
"an5.47:6.3":	"อิทํ วุจฺจติ, ภิกฺขเว, ปญฺญาธนํฯ ",
"an5.47:6.4":	"อิมานิ โข, ภิกฺขเว, ปญฺจ ธนานีติฯ ",
"an5.47:7.1":	"ยสฺส สทฺธา ตถาคเต, ",
"an5.47:7.2":	"อจลา สุปฺปติฏฺฐิตา; ",
"an5.47:7.3":	"สีลญฺจ ยสฺส กลฺยาณํ, ",
"an5.47:7.4":	"อริยกนฺตํ ปสํสิตํฯ ",
"an5.47:8.1":	"สงฺเฆ ปสาโท ยสฺสตฺถิ, ",
"an5.47:8.2":	"อุชุภูตญฺจ ทสฺสนํ; ",
"an5.47:8.3":	"อทลิทฺโทติ ตํ อาหุ, ",
"an5.47:8.4":	"อโมฆํ ตสฺส ชีวิตํฯ ",
"an5.47:9.1":	"ตสฺมา สทฺธญฺจ สีลญฺจ, ",
"an5.47:9.2":	"ปสาทํ ธมฺมทสฺสนํ; ",
"an5.47:9.3":	"อนุยุญฺเชถ เมธาวี, ",
"an5.47:9.4":	"สรํ พุทฺธาน สาสนนฺ”ติฯ ",
"an5.47:9.5":	"สตฺตมํฯ "
}	
