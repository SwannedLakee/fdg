{	
"an4.264:0.1":	"องฺคุตฺตร นิกาย ๔ฯ๒๖๔ ",
"an4.264:0.2":	"๒๗ฯ กมฺมปถวคฺค ",
"an4.264:0.3":	"ปาณาติปาตีสุตฺต ",
"an4.264:1.1":	"“จตูหิ, ภิกฺขเว, ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ ",
"an4.264:1.2":	"กตเมหิ จตูหิ? ",
"an4.264:1.3":	"อตฺตนา จ ปาณาติปาตี โหติ, ปรญฺจ ปาณาติปาเต สมาทเปติ, ปาณาติปาเต จ สมนุญฺโญ โหติ, ปาณาติปาตสฺส จ วณฺณํ ภาสติ—",
"an4.264:1.4":	"อิเมหิ โข, ภิกฺขเว, จตูหิ ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ ",
"an4.264:2.1":	"จตูหิ, ภิกฺขเว, ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคฯ ",
"an4.264:2.2":	"กตเมหิ จตูหิ? ",
"an4.264:2.3":	"อตฺตนา จ ปาณาติปาตา ปฏิวิรโต โหติ, ปรญฺจ ปาณาติปาตา เวรมณิยา สมาทเปติ, ปาณาติปาตา เวรมณิยา จ สมนุญฺโญ โหติ, ปาณาติปาตา เวรมณิยา จ วณฺณํ ภาสติ—",
"an4.264:2.4":	"อิเมหิ โข, ภิกฺขเว, จตูหิ ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเค”ติฯ ",
"an4.264:2.5":	"ปฐมํฯ "
}	
