{	
"an3.133:0.1":	"องฺคุตฺตร นิกาย ๓ฯ๑๓๓ ",
"an3.133:0.2":	"๑๔ฯ โยธาชีววคฺค ",
"an3.133:0.3":	"โยธาชีวสุตฺต ",
"an3.133:1.1":	"“ตีหิ, ภิกฺขเว, องฺเคหิ สมนฺนาคโต โยธาชีโว ราชารโห โหติ ราชโภคฺโค, รญฺโญ องฺคนฺเตว สงฺขฺยํ คจฺฉติฯ ",
"an3.133:1.2":	"กตเมหิ ตีหิ? ",
"an3.133:1.3":	"อิธ, ภิกฺขเว, โยธาชีโว ทูเร ปาตี จ โหติ อกฺขณเวธี จ มหโต จ กายสฺส ปทาเลตาฯ ",
"an3.133:1.4":	"อิเมหิ, โข, ภิกฺขเว, ตีหิ องฺเคหิ สมนฺนาคโต โยธาชีโว ราชารโห โหติ ราชโภคฺโค, รญฺโญ องฺคนฺเตว สงฺขฺยํ คจฺฉติฯ ",
"an3.133:1.5":	"เอวเมวํ โข, ภิกฺขเว, ตีหิ องฺเคหิ สมนฺนาคโต ภิกฺขุ อาหุเนโยฺย โหติ …เป… อนุตฺตรํ ปุญฺญกฺเขตฺตํ โลกสฺสฯ ",
"an3.133:1.6":	"กตเมหิ ตีหิ? ",
"an3.133:1.7":	"อิธ, ภิกฺขเว, ภิกฺขุ ทูเร ปาตี จ โหติ อกฺขณเวธี จ มหโต จ กายสฺส ปทาเลตาฯ ",
"an3.133:2.1":	"กถญฺจ, ภิกฺขเว, ภิกฺขุ ทูเร ปาตี โหติ? ",
"an3.133:2.2":	"อิธ, ภิกฺขเว, ภิกฺขุ ยํ กิญฺจิ รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, สพฺพํ รูปํ",
"an3.133:2.3":	"ยา กาจิ เวทนา อตีตานาคตปจฺจุปฺปนฺนา อชฺฌตฺตา วา พหิทฺธา วา โอฬาริกา วา สุขุมา วา หีนา วา ปณีตา วา ยา ทูเร สนฺติเก วา, สพฺพํ เวทนํ",
"an3.133:2.4":	"ยา กาจิ สญฺญา อตีตานาคตปจฺจุปฺปนฺนา อชฺฌตฺตา วา พหิทฺธา วา โอฬาริกา วา สุขุมา วา หีนา วา ปณีตา วา ยา ทูเร สนฺติเก วา, สพฺพํ สญฺญํ",
"an3.133:2.5":	"เย เกจิ สงฺขารา อตีตานาคตปจฺจุปฺปนฺนา อชฺฌตฺตา วา พหิทฺธา วา โอฬาริกา วา สุขุมา วา หีนา วา ปณีตา วา เย ทูเร สนฺติเก วา, สพฺเพ สงฺขาเร",
"an3.133:2.6":	"ยํ กิญฺจิ วิญฺญาณํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, สพฺพํ วิญฺญาณํ",
"an3.133:2.7":	"เอวํ โข, ภิกฺขเว, ภิกฺขุ ทูเร ปาตี โหติฯ ",
"an3.133:3.1":	"กถญฺจ, ภิกฺขเว, ภิกฺขุ อกฺขณเวธี โหติ? ",
"an3.133:3.2":	"อิธ, ภิกฺขเว, ภิกฺขุ ‘อิทํ ทุกฺขนฺ’ติ ยถาภูตํ ปชานาติ; ‘อยํ ทุกฺขสมุทโย’ติ ยถาภูตํ ปชานาติ; ‘อยํ ทุกฺขนิโรโธ’ติ ยถาภูตํ ปชานาติ; ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติฯ ",
"an3.133:3.3":	"เอวํ โข, ภิกฺขเว, ภิกฺขุ อกฺขณเวธี โหติฯ ",
"an3.133:4.1":	"กถญฺจ, ภิกฺขเว, ภิกฺขุ มหโต กายสฺส ปทาเลตา โหติ? ",
"an3.133:4.2":	"อิธ, ภิกฺขเว, ภิกฺขุ มหนฺตํ อวิชฺชากฺขนฺธํ ปทาเลติฯ ",
"an3.133:4.3":	"เอวํ โข, ภิกฺขเว, ภิกฺขุ มหโต กายสฺส ปทาเลตา โหติฯ ",
"an3.133:4.4":	"อิเมหิ โข, ภิกฺขเว, ตีหิ ธมฺเมหิ สมนฺนาคโต ภิกฺขุ อาหุเนโยฺย โหติ …เป… อนุตฺตรํ ปุญฺญกฺเขตฺตํ โลกสฺสา”ติฯ ",
"an3.133:4.5":	"ปฐมํฯ "
}	
