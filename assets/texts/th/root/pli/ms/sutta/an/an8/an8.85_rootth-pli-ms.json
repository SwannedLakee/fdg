{	
"an8.85:0.1":	"องฺคุตฺตร นิกาย ๘ฯ๘๕ ",
"an8.85:0.2":	"๙ฯ สติวคฺค ",
"an8.85:0.3":	"สมณสุตฺต ",
"an8.85:1.1":	"“‘สมโณ’ติ, ภิกฺขเว, ตถาคตเสฺสตํ อธิวจนํ อรหโต สมฺมาสมฺพุทฺธสฺสฯ ",
"an8.85:1.2":	"‘พฺราหฺมโณ’ติ, ภิกฺขเว, ตถาคตเสฺสตํ อธิวจนํ อรหโต สมฺมาสมฺพุทฺธสฺสฯ ",
"an8.85:1.3":	"‘เวทคู’ติ, ภิกฺขเว, ตถาคตเสฺสตํ อธิวจนํ อรหโต สมฺมาสมฺพุทฺธสฺสฯ ",
"an8.85:1.4":	"‘ภิสกฺโก’ติ, ภิกฺขเว, ตถาคตเสฺสตํ อธิวจนํ อรหโต สมฺมาสมฺพุทฺธสฺสฯ ",
"an8.85:1.5":	"‘นิมฺมโล’ติ, ภิกฺขเว, ตถาคตเสฺสตํ อธิวจนํ อรหโต สมฺมาสมฺพุทฺธสฺสฯ ",
"an8.85:1.6":	"‘วิมโล’ติ, ภิกฺขเว, ตถาคตเสฺสตํ อธิวจนํ อรหโต สมฺมาสมฺพุทฺธสฺสฯ ",
"an8.85:1.7":	"‘ญาณี’ติ, ภิกฺขเว, ตถาคตเสฺสตํ อธิวจนํ อรหโต สมฺมาสมฺพุทฺธสฺสฯ ",
"an8.85:1.8":	"‘วิมุตฺโต’ติ, ภิกฺขเว, ตถาคตเสฺสตํ อธิวจนํ อรหโต สมฺมาสมฺพุทฺธสฺสาติฯ ",
"an8.85:2.1":	"ยํ สมเณน ปตฺตพฺพํ, ",
"an8.85:2.2":	"พฺราหฺมเณน วุสีมตา; ",
"an8.85:2.3":	"ยํ เวทคุนา ปตฺตพฺพํ, ",
"an8.85:2.4":	"ภิสกฺเกน อนุตฺตรํฯ ",
"an8.85:3.1":	"ยํ นิมฺมเลน ปตฺตพฺพํ, ",
"an8.85:3.2":	"วิมเลน สุจีมตา; ",
"an8.85:3.3":	"ยํ ญาณินา จ ปตฺตพฺพํ, ",
"an8.85:3.4":	"วิมุตฺเตน อนุตฺตรํฯ ",
"an8.85:4.1":	"โสหํ วิชิตสงฺคาโม, ",
"an8.85:4.2":	"มุตฺโต โมเจมิ พนฺธนา; ",
"an8.85:4.3":	"นาโคมฺหิ ปรมทนฺโต, ",
"an8.85:4.4":	"อเสโข ปรินิพฺพุโต”ติฯ ",
"an8.85:4.5":	"ปญฺจมํฯ "
}	
