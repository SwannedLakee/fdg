{	
"an5.169:0.1":	"องฺคุตฺตร นิกาย ๕ฯ๑๖๙ ",
"an5.169:0.2":	"๑๗ฯ อาฆาตวคฺค ",
"an5.169:0.3":	"ขิปฺปนิสนฺติสุตฺต ",
"an5.169:1.1":	"อถ โข อายสฺมา อานนฺโท เยนายสฺมา สาริปุตฺโต เตนุปสงฺกมิ; อุปสงฺกมิตฺวา อายสฺมตา สาริปุตฺเตน สทฺธึ สมฺโมทิฯ ",
"an5.169:1.2":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา อานนฺโท อายสฺมนฺตํ สาริปุตฺตํ เอตทโวจ",
"an5.169:2.1":	"“กิตฺตาวตา นุ โข, อาวุโส สาริปุตฺต, ภิกฺขุ ขิปฺปนิสนฺติ จ โหติ, กุสเลสุ ธมฺเมสุ สุคฺคหิตคฺคาหี จ, พหุญฺจ คณฺหาติ, คหิตญฺจสฺส นปฺปมุสฺสตี”ติ? ",
"an5.169:2.2":	"“อายสฺมา โข อานนฺโท พหุสฺสุโตฯ ",
"an5.169:2.3":	"ปฏิภาตุ อายสฺมนฺตํเยว อานนฺทนฺ”ติฯ ",
"an5.169:2.4":	"“เตนหาวุโส สาริปุตฺต, สุณาหิ, สาธุกํ มนสิ กโรหิ; ภาสิสฺสามี”ติฯ ",
"an5.169:2.5":	"“เอวมาวุโส”ติ โข อายสฺมา สาริปุตฺโต อายสฺมโต อานนฺทสฺส ปจฺจโสฺสสิฯ ",
"an5.169:2.6":	"อายสฺมา อานนฺโท เอตทโวจ",
"an5.169:3.1":	"“อิธาวุโส สาริปุตฺต, ภิกฺขุ อตฺถกุสโล จ โหติ, ธมฺมกุสโล จ, พฺยญฺชนกุสโล จ, นิรุตฺติกุสโล จ, ปุพฺพาปรกุสโล จฯ ",
"an5.169:3.2":	"เอตฺตาวตา โข, อาวุโส สาริปุตฺต, ภิกฺขุ ขิปฺปนิสนฺติ จ โหติ กุสเลสุ ธมฺเมสุ, สุคฺคหิตคฺคาหี จ, พหุญฺจ คณฺหาติ, คหิตญฺจสฺส นปฺปมุสฺสตี”ติฯ ",
"an5.169:3.3":	"“อจฺฉริยํ, อาวุโส, อพฺภุตํ, อาวุโสฯ ",
"an5.169:3.4":	"ยาว สุภาสิตญฺจิทํ อายสฺมตา อานนฺเทนฯ ",
"an5.169:3.5":	"อิเมหิ จ มยํ ปญฺจหิ ธมฺเมหิ สมนฺนาคตํ อายสฺมนฺตํ อานนฺทํ ธาเรม",
"an5.169:3.6":	"‘อายสฺมา อานนฺโท อตฺถกุสโล ธมฺมกุสโล พฺยญฺชนกุสโล นิรุตฺติกุสโล ปุพฺพาปรกุสโล’”ติฯ ",
"an5.169:3.7":	"นวมํฯ "
}	
