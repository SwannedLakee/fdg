{	
"an3.121:0.1":	"องฺคุตฺตร นิกาย ๓ฯ๑๒๑ ",
"an3.121:0.2":	"๑๒ฯ อาปายิกวคฺค ",
"an3.121:0.3":	"ทุติยโสเจยฺยสุตฺต ",
"an3.121:1.1":	"“ตีณิมานิ, ภิกฺขเว, โสเจยฺยานิฯ ",
"an3.121:1.2":	"กตมานิ ตีณิ? ",
"an3.121:1.3":	"กายโสเจยฺยํ, วจีโสเจยฺยํ, มโนโสเจยฺยํฯ ",
"an3.121:1.4":	"กตมญฺจ, ภิกฺขเว, กายโสเจยฺยํ? ",
"an3.121:1.5":	"อิธ, ภิกฺขเว, ภิกฺขุ ปาณาติปาตา ปฏิวิรโต โหติ, อทินฺนาทานา ปฏิวิรโต โหติ, อพฺรหฺมจริยา ปฏิวิรโต โหติฯ ",
"an3.121:1.6":	"อิทํ วุจฺจติ, ภิกฺขเว, กายโสเจยฺยํฯ ",
"an3.121:2.1":	"กตมญฺจ, ภิกฺขเว, วจีโสเจยฺยํ? ",
"an3.121:2.2":	"อิธ, ภิกฺขเว, ภิกฺขุ มุสาวาทา ปฏิวิรโต โหติ, ปิสุณาย วาจาย ปฏิวิรโต โหติ, ผรุสาย วาจาย ปฏิวิรโต โหติ, สมฺผปฺปลาปา ปฏิวิรโต โหติฯ ",
"an3.121:2.3":	"อิทํ วุจฺจติ, ภิกฺขเว, วจีโสเจยฺยํฯ ",
"an3.121:3.1":	"กตมญฺจ, ภิกฺขเว, มโนโสเจยฺยํ? ",
"an3.121:3.2":	"อิธ, ภิกฺขเว, ภิกฺขุ สนฺตํ วา อชฺฌตฺตํ กามจฺฉนฺทํ",
"an3.121:3.3":	"สนฺตํ วา อชฺฌตฺตํ พฺยาปาทํ",
"an3.121:3.4":	"สนฺตํ วา อชฺฌตฺตํ ถินมิทฺธํ",
"an3.121:3.5":	"สนฺตํ วา อชฺฌตฺตํ อุทฺธจฺจกุกฺกุจฺจํ",
"an3.121:3.6":	"สนฺตํ วา อชฺฌตฺตํ วิจิกิจฺฉํ",
"an3.121:3.7":	"อิทํ วุจฺจติ, ภิกฺขเว, มโนโสเจยฺยํฯ ",
"an3.121:3.8":	"อิมานิ โข, ภิกฺขเว, ตีณิ โสเจยฺยานีติฯ ",
"an3.121:4.1":	"กายสุจึ วจีสุจึ, ",
"an3.121:4.2":	"เจโตสุจึ อนาสวํ; ",
"an3.121:4.3":	"สุจึ โสเจยฺยสมฺปนฺนํ, ",
"an3.121:4.4":	"อาหุ นินฺหาตปาปกนฺ”ติฯ ",
"an3.121:4.5":	"นวมํฯ "
}	
