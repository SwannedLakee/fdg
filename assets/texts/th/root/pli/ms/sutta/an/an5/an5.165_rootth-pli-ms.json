{	
"an5.165:0.1":	"องฺคุตฺตร นิกาย ๕ฯ๑๖๕ ",
"an5.165:0.2":	"๑๗ฯ อาฆาตวคฺค ",
"an5.165:0.3":	"ปญฺหปุจฺฉาสุตฺต ",
"an5.165:1.1":	"ตตฺร โข อายสฺมา สาริปุตฺโต ภิกฺขู อามนฺเตสิ …เป… “โย หิ โกจิ, อาวุโส, ปรํ ปญฺหํ ปุจฺฉติ, สพฺโพ โส ปญฺจหิ ฐาเนหิ, เอเตสํ วา อญฺญตเรนฯ ",
"an5.165:1.2":	"กตเมหิ ปญฺจหิ? ",
"an5.165:1.3":	"มนฺทตฺตา โมมูหตฺตา ปรํ ปญฺหํ ปุจฺฉติ, ปาปิจฺโฉ อิจฺฉาปกโต ปรํ ปญฺหํ ปุจฺฉติ, ปริภวํ ปรํ ปญฺหํ ปุจฺฉติ, อญฺญาตุกาโม ปรํ ปญฺหํ ปุจฺฉติ, อถ วา ปเนวํจิตฺโต ปรํ ปญฺหํ ปุจฺฉติ",
"an5.165:1.4":	"‘สเจ เม ปญฺหํ ปุฏฺโฐ สมฺมเทว พฺยากริสฺสติ อิจฺเจตํ กุสลํ, โน เจ เม ปญฺหํ ปุฏฺโฐ สมฺมเทว พฺยากริสฺสติ อหมสฺส สมฺมเทว พฺยากริสฺสามี’ติฯ ",
"an5.165:1.5":	"โย หิ โกจิ, อาวุโส, ปรํ ปญฺหํ ปุจฺฉติ, สพฺโพ โส อิเมหิ ปญฺจหิ ฐาเนหิ, เอเตสํ วา อญฺญตเรนฯ ",
"an5.165:1.6":	"อหํ โข ปนาวุโส, เอวํจิตฺโต ปรํ ปญฺหํ ปุจฺฉามิ",
"an5.165:1.7":	"‘สเจ เม ปญฺหํ ปุฏฺโฐ สมฺมเทว พฺยากริสฺสติ อิจฺเจตํ กุสลํ, โน เจ เม ปญฺหํ ปุฏฺโฐ สมฺมเทว พฺยากริสฺสติ, อหมสฺส สมฺมเทว พฺยากริสฺสามี’”ติฯ ",
"an5.165:1.8":	"ปญฺจมํฯ "
}	
