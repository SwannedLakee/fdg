{	
"an9.43:0.1":	"องฺคุตฺตร นิกาย ๙ฯ๔๓ ",
"an9.43:0.2":	"๕ฯ สามญฺญวคฺค ",
"an9.43:0.3":	"กายสกฺขีสุตฺต ",
"an9.43:1.1":	"“‘กายสกฺขี, กายสกฺขี’ติ, อาวุโส, วุจฺจติฯ ",
"an9.43:1.2":	"กิตฺตาวตา นุ โข, อาวุโส, กายสกฺขี วุตฺโต ภควตา”ติ? ",
"an9.43:2.1":	"อิธาวุโส, ภิกฺขุ วิวิจฺเจว กาเมหิ …เป… ปฐมํ ฌานํ อุปสมฺปชฺช วิหรติฯ ",
"an9.43:2.2":	"ยถา ยถา จ ตทายตนํ ตถา ตถา นํ กาเยน ผุสิตฺวา วิหรติฯ ",
"an9.43:2.3":	"เอตฺตาวตาปิ โข, อาวุโส, กายสกฺขี วุตฺโต ภควตา ปริยาเยนฯ ",
"an9.43:3.1":	"ปุน จปรํ, อาวุโส, ภิกฺขุ วิตกฺกวิจารานํ วูปสมา …เป… ทุติยํ ฌานํ … ",
"an9.43:3.2":	"ตติยํ ฌานํ … ",
"an9.43:3.3":	"จตุตฺถํ ฌานํ อุปสมฺปชฺช วิหรติฯ ",
"an9.43:3.4":	"ยถา ยถา จ ตทายตนํ ตถา ตถา นํ กาเยน ผุสิตฺวา วิหรติฯ ",
"an9.43:3.5":	"เอตฺตาวตาปิ โข, อาวุโส, กายสกฺขี วุตฺโต ภควตา ปริยาเยนฯ ",
"an9.43:4.1":	"ปุน จปรํ, อาวุโส, ภิกฺขุ สพฺพโส รูปสญฺญานํ สมติกฺกมา ปฏิฆสญฺญานํ อตฺถงฺคมา นานตฺตสญฺญานํ อมนสิการา ‘อนนฺโต อากาโส’ติ อากาสานญฺจายตนํ อุปสมฺปชฺช วิหรติฯ ",
"an9.43:4.2":	"ยถา ยถา จ ตทายตนํ ตถา ตถา นํ กาเยน ผุสิตฺวา วิหรติฯ ",
"an9.43:4.3":	"เอตฺตาวตาปิ โข, อาวุโส, กายสกฺขี วุตฺโต ภควตา ปริยาเยน …เป…ฯ ",
"an9.43:5.1":	"ปุน จปรํ, อาวุโส, ภิกฺขุ สพฺพโส เนวสญฺญานาสญฺญายตนํ สมติกฺกมฺม สญฺญาเวทยิตนิโรธํ อุปสมฺปชฺช วิหรติ, ปญฺญาย จสฺส ทิสฺวา อาสวา ปริกฺขีณา โหนฺติฯ ",
"an9.43:5.2":	"ยถา ยถา จ ตทายตนํ ตถา ตถา นํ กาเยน ผุสิตฺวา วิหรติฯ ",
"an9.43:5.3":	"เอตฺตาวตาปิ โข, อาวุโส, กายสกฺขี วุตฺโต ภควตา นิปฺปริยาเยนา”ติฯ ",
"an9.43:5.4":	"ทุติยํฯ "
}	
