{	
"an5.221:0.1":	"องฺคุตฺตร นิกาย ๕ฯ๒๒๑ ",
"an5.221:0.2":	"๒๓ฯ ทีฆจาริกวคฺค ",
"an5.221:0.3":	"ปฐมทีฆจาริกสุตฺต ",
"an5.221:1.1":	"“ปญฺจิเม, ภิกฺขเว, อาทีนวา ทีฆจาริกํ อนวตฺถจาริกํ อนุยุตฺตสฺส วิหรโตฯ ",
"an5.221:1.2":	"กตเม ปญฺจ? ",
"an5.221:1.3":	"อสฺสุตํ น สุณาติ, สุตํ น ปริโยทาเปติ, สุเตเนกจฺเจน อวิสารโท โหติ, คาฬฺหํ โรคาตงฺกํ ผุสติ, น จ มิตฺตวา โหติฯ ",
"an5.221:1.4":	"อิเม โข, ภิกฺขเว, ปญฺจ อาทีนวา ทีฆจาริกํ อนวตฺถจาริกํ อนุยุตฺตสฺส วิหรโตฯ ",
"an5.221:2.1":	"ปญฺจิเม, ภิกฺขเว, อานิสํสา สมวตฺถจาเรฯ ",
"an5.221:2.2":	"กตเม ปญฺจ? ",
"an5.221:2.3":	"อสฺสุตํ สุณาติ, สุตํ ปริโยทาเปติ, สุเตเนกจฺเจน วิสารโท โหติ, น คาฬฺหํ โรคาตงฺกํ ผุสติ, มิตฺตวา จ โหติฯ ",
"an5.221:2.4":	"อิเม โข, ภิกฺขเว, ปญฺจ อานิสํสา สมวตฺถจาเร”ติฯ ",
"an5.221:2.5":	"ปฐมํฯ "
}	
