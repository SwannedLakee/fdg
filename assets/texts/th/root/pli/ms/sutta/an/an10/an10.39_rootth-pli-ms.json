{	
"an10.39:0.1":	"องฺคุตฺตร นิกาย ๑๐ฯ๓๙ ",
"an10.39:0.2":	"๔ฯ อุปาลิวคฺค ",
"an10.39:0.3":	"ปฐมอานนฺทสุตฺต ",
"an10.39:1.1":	"อถ โข อายสฺมา อานนฺโท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา อานนฺโท ภควนฺตํ เอตทโวจ",
"an10.39:1.2":	"“‘สงฺฆเภโท สงฺฆเภโท’ติ, ภนฺเต, วุจฺจติฯ ",
"an10.39:1.3":	"กิตฺตาวตา นุ โข, ภนฺเต, สงฺโฆ ภินฺโน โหตี”ติ? ",
"an10.39:1.4":	"“อิธานนฺท, ภิกฺขู อธมฺมํ ธมฺโมติ ทีเปนฺติ, ธมฺมํ อธมฺโมติ ทีเปนฺติ, อวินยํ วินโยติ ทีเปนฺติ …เป… ",
"an10.39:1.5":	"ปญฺญตฺตํ ตถาคเตน อปญฺญตฺตํ ตถาคเตนาติ ทีเปนฺติฯ ",
"an10.39:1.6":	"เต อิเมหิ ทสหิ วตฺถูหิ อวกสฺสนฺติ อปกสฺสนฺติ อาเวนิ กมฺมานิ กโรนฺติ อาเวนิ ปาติโมกฺขํ อุทฺทิสนฺติฯ ",
"an10.39:1.7":	"เอตฺตาวตา โข, อานนฺท, สงฺโฆ ภินฺโน โหตี”ติฯ ",
"an10.39:2.1":	"“สมคฺคํ ปน, ภนฺเต, สงฺฆํ ภินฺทิตฺวา กึ โส ปสวตี”ติ? ",
"an10.39:2.2":	"“กปฺปฏฺฐิกํ, อานนฺท, กิพฺพิสํ ปสวตี”ติฯ ",
"an10.39:2.3":	"“กึ ปน, ภนฺเต, กปฺปฏฺฐิกํ กิพฺพิสนฺ”ติ? ",
"an10.39:2.4":	"“กปฺปํ, อานนฺท, นิรยมฺหิ ปจฺจตีติ—",
"an10.39:3.1":	"อาปายิโก เนรยิโก, ",
"an10.39:3.2":	"กปฺปฏฺโฐ สงฺฆเภทโก; ",
"an10.39:3.3":	"วคฺครโต อธมฺมฏฺโฐ, ",
"an10.39:3.4":	"โยคกฺเขมา ปธํสติ; ",
"an10.39:3.5":	"สงฺฆํ สมคฺคํ ภินฺทิตฺวา, ",
"an10.39:3.6":	"กปฺปํ นิรยมฺหิ ปจฺจตี”ติฯ ",
"an10.39:3.7":	"นวมํฯ "
}	
