{	
"an10.45:0.1":	"องฺคุตฺตร นิกาย ๑๐ฯ๔๕ ",
"an10.45:0.2":	"๕ฯ อกฺโกสวคฺค ",
"an10.45:0.3":	"ราชนฺเตปุรปฺปเวสนสุตฺต ",
"an10.45:1.1":	"“ทสยิเม, ภิกฺขเว, อาทีนวา ราชนฺเตปุรปฺปเวสเนฯ ",
"an10.45:1.2":	"กตเม ทส? ",
"an10.45:1.3":	"อิธ, ภิกฺขเว, ราชา มเหสิยา สทฺธึ นิสินฺโน โหติฯ ",
"an10.45:1.4":	"ตตฺร ภิกฺขุ ปวิสติฯ ",
"an10.45:1.5":	"มเหสี วา ภิกฺขุํ ทิสฺวา สิตํ ปาตุกโรติ, ภิกฺขุ วา มเหสึ ทิสฺวา สิตํ ปาตุกโรติฯ ",
"an10.45:1.6":	"ตตฺถ รญฺโญ เอวํ โหติ",
"an10.45:1.7":	"‘อทฺธา อิเมสํ กตํ วา กริสฺสนฺติ วา’ติฯ ",
"an10.45:1.8":	"อยํ, ภิกฺขเว, ปฐโม อาทีนโว ราชนฺเตปุรปฺปเวสเนฯ ",
"an10.45:2.1":	"ปุน จปรํ, ภิกฺขเว, ราชา พหุกิจฺโจ พหุกรณีโย อญฺญตรํ อิตฺถึ คนฺตฺวา น สรติ",
"an10.45:2.2":	"‘สา เตน คพฺภํ คณฺหาติ’ฯ ",
"an10.45:2.3":	"ตตฺถ รญฺโญ เอวํ โหติ",
"an10.45:2.4":	"‘น โข อิธ อญฺโญ โกจิ ปวิสติ, อญฺญตฺร ปพฺพชิเตนฯ ",
"an10.45:2.5":	"สิยา นุ โข ปพฺพชิตสฺส กมฺมนฺ’ติฯ ",
"an10.45:2.6":	"อยํ, ภิกฺขเว, ทุติโย อาทีนโว ราชนฺเตปุรปฺปเวสเนฯ ",
"an10.45:3.1":	"ปุน จปรํ, ภิกฺขเว, รญฺโญ อนฺเตปุเร อญฺญตรํ รตนํ นสฺสติฯ ",
"an10.45:3.2":	"ตตฺถ รญฺโญ เอวํ โหติ",
"an10.45:3.3":	"‘น โข อิธ อญฺโญ โกจิ ปวิสติ, อญฺญตฺร ปพฺพชิเตนฯ ",
"an10.45:3.4":	"สิยา นุ โข ปพฺพชิตสฺส กมฺมนฺ’ติฯ ",
"an10.45:3.5":	"อยํ, ภิกฺขเว, ตติโย อาทีนโว ราชนฺเตปุรปฺปเวสเนฯ ",
"an10.45:4.1":	"ปุน จปรํ, ภิกฺขเว, รญฺโญ อนฺเตปุเร อพฺภนฺตรา คุยฺหมนฺตา พหิทฺธา สมฺเภทํ คจฺฉนฺติฯ ",
"an10.45:4.2":	"ตตฺถ รญฺโญ เอวํ โหติ",
"an10.45:4.3":	"‘น โข อิธ อญฺโญ โกจิ ปวิสติ, อญฺญตฺร ปพฺพชิเตนฯ ",
"an10.45:4.4":	"สิยา นุ โข ปพฺพชิตสฺส กมฺมนฺ’ติฯ ",
"an10.45:4.5":	"อยํ, ภิกฺขเว, จตุตฺโถ อาทีนโว ราชนฺเตปุรปฺปเวสเนฯ ",
"an10.45:5.1":	"ปุน จปรํ, ภิกฺขเว, รญฺโญ อนฺเตปุเร ปิตา วา ปุตฺตํ ปตฺเถติ ปุตฺโต วา ปิตรํ ปตฺเถติฯ ",
"an10.45:5.2":	"เตสํ เอวํ โหติ",
"an10.45:5.3":	"‘น โข อิธ อญฺโญ โกจิ ปวิสติ, อญฺญตฺร ปพฺพชิเตนฯ ",
"an10.45:5.4":	"สิยา นุ โข ปพฺพชิตสฺส กมฺมนฺ’ติฯ ",
"an10.45:5.5":	"อยํ, ภิกฺขเว, ปญฺจโม อาทีนโว ราชนฺเตปุรปฺปเวสเนฯ ",
"an10.45:6.1":	"ปุน จปรํ, ภิกฺขเว, ราชา นีจฏฺฐานิยํ อุจฺเจ ฐาเน ฐเปติฯ ",
"an10.45:6.2":	"เยสํ ตํ อมนาปํ เตสํ เอวํ โหติ",
"an10.45:6.3":	"‘ราชา โข ปพฺพชิเตน สํสฏฺโฐฯ ",
"an10.45:6.4":	"สิยา นุ โข ปพฺพชิตสฺส กมฺมนฺ’ติฯ ",
"an10.45:6.5":	"อยํ, ภิกฺขเว, ฉฏฺโฐ อาทีนโว ราชนฺเตปุรปฺปเวสเนฯ ",
"an10.45:7.1":	"ปุน จปรํ, ภิกฺขเว, ราชา อุจฺจฏฺฐานิยํ นีเจ ฐาเน ฐเปติฯ ",
"an10.45:7.2":	"เยสํ ตํ อมนาปํ เตสํ เอวํ โหติ",
"an10.45:7.3":	"‘ราชา โข ปพฺพชิเตน สํสฏฺโฐฯ ",
"an10.45:7.4":	"สิยา นุ โข ปพฺพชิตสฺส กมฺมนฺ’ติฯ ",
"an10.45:7.5":	"อยํ, ภิกฺขเว, สตฺตโม อาทีนโว ราชนฺเตปุรปฺปเวสเนฯ ",
"an10.45:8.1":	"ปุน จปรํ, ภิกฺขเว, ราชา อกาเล เสนํ อุโยฺยเชติฯ ",
"an10.45:8.2":	"เยสํ ตํ อมนาปํ เตสํ เอวํ โหติ",
"an10.45:8.3":	"‘ราชา โข ปพฺพชิเตน สํสฏฺโฐฯ ",
"an10.45:8.4":	"สิยา นุ โข ปพฺพชิตสฺส กมฺมนฺ’ติฯ ",
"an10.45:8.5":	"อยํ, ภิกฺขเว, อฏฺฐโม อาทีนโว ราชนฺเตปุรปฺปเวสเนฯ ",
"an10.45:9.1":	"ปุน จปรํ, ภิกฺขเว, ราชา กาเล เสนํ อุโยฺยเชตฺวา อนฺตรามคฺคโต นิวตฺตาเปติฯ ",
"an10.45:9.2":	"เยสํ ตํ อมนาปํ เตสํ เอวํ โหติ",
"an10.45:9.3":	"‘ราชา โข ปพฺพชิเตน สํสฏฺโฐฯ ",
"an10.45:9.4":	"สิยา นุ โข ปพฺพชิตสฺส กมฺมนฺ’ติฯ ",
"an10.45:9.5":	"อยํ, ภิกฺขเว, นวโม อาทีนโว ราชนฺเตปุรปฺปเวสเนฯ ",
"an10.45:10.1":	"ปุน จปรํ, ภิกฺขเว, รญฺโญ อนฺเตปุรํ หตฺถิสมฺมทฺทํ อสฺสสมฺมทฺทํ รถสมฺมทฺทํ รชนียานิ รูปสทฺทคนฺธรสโผฏฺฐพฺพานิ, ยานิ น ปพฺพชิตสฺส สารุปฺปานิฯ ",
"an10.45:10.2":	"อยํ, ภิกฺขเว, ทสโม อาทีนโว ราชนฺเตปุรปฺปเวสเนฯ ",
"an10.45:10.3":	"อิเม โข, ภิกฺขเว, ทส อาทีนวา ราชนฺเตปุรปฺปเวสเน”ติฯ ",
"an10.45:10.4":	"ปญฺจมํฯ "
}	
