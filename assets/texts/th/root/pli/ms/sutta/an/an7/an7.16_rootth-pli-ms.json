{	
"an7.16:0.1":	"องฺคุตฺตร นิกาย ๗ฯ๑๖ ",
"an7.16:0.2":	"๒ฯ อนุสยวคฺค ",
"an7.16:0.3":	"อนิจฺจานุปสฺสีสุตฺต ",
"an7.16:1.1":	"“สตฺติเม, ภิกฺขเว, ปุคฺคลา อาหุเนยฺยา ปาหุเนยฺยา ทกฺขิเณยฺยา อญฺชลิกรณียา อนุตฺตรํ ปุญฺญกฺเขตฺตํ โลกสฺสฯ ",
"an7.16:1.2":	"กตเม สตฺต? ",
"an7.16:1.3":	"อิธ, ภิกฺขเว, เอกจฺโจ ปุคฺคโล สพฺพสงฺขาเรสุ อนิจฺจานุปสฺสี วิหรติ, อนิจฺจสญฺญี, อนิจฺจปฏิสํเวที สตตํ สมิตํ อพฺโพกิณฺณํ เจตสา อธิมุจฺจมาโน ปญฺญาย ปริโยคาหมาโนฯ ",
"an7.16:1.4":	"โส อาสวานํ ขยา …เป… สจฺฉิกตฺวา อุปสมฺปชฺช วิหรติฯ ",
"an7.16:1.5":	"อยํ, ภิกฺขเว, ปฐโม ปุคฺคโล อาหุเนโยฺย ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญกฺเขตฺตํ โลกสฺสฯ ",
"an7.16:2.1":	"ปุน จปรํ, ภิกฺขเว, อิเธกจฺโจ ปุคฺคโล สพฺพสงฺขาเรสุ อนิจฺจานุปสฺสี วิหรติ, อนิจฺจสญฺญี, อนิจฺจปฏิสํเวที สตตํ สมิตํ อพฺโพกิณฺณํ เจตสา อธิมุจฺจมาโน ปญฺญาย ปริโยคาหมาโนฯ ",
"an7.16:2.2":	"ตสฺส อปุพฺพํ อจริมํ อาสวปริยาทานญฺจ โหติ ชีวิตปริยาทานญฺจฯ ",
"an7.16:2.3":	"อยํ, ภิกฺขเว, ทุติโย ปุคฺคโล อาหุเนโยฺย …เป… อนุตฺตรํ ปุญฺญกฺเขตฺตํ โลกสฺสฯ ",
"an7.16:3.1":	"ปุน จปรํ, ภิกฺขเว, อิเธกจฺโจ ปุคฺคโล สพฺพสงฺขาเรสุ อนิจฺจานุปสฺสี วิหรติ, อนิจฺจสญฺญี, อนิจฺจปฏิสํเวที สตตํ สมิตํ อพฺโพกิณฺณํ เจตสา อธิมุจฺจมาโน ปญฺญาย ปริโยคาหมาโนฯ ",
"an7.16:3.2":	"โส ปญฺจนฺนํ โอรมฺภาคิยานํ สํโยชนานํ ปริกฺขยา อนฺตราปรินิพฺพายี โหติ …เป… ",
"an7.16:3.3":	"อุปหจฺจปรินิพฺพายี โหติ …เป… ",
"an7.16:3.4":	"อสงฺขารปรินิพฺพายี โหติ …เป… ",
"an7.16:3.5":	"สสงฺขารปรินิพฺพายี โหติ …เป… ",
"an7.16:3.6":	"อุทฺธํโสโต โหติ อกนิฏฺฐคามีฯ ",
"an7.16:3.7":	"อยํ, ภิกฺขเว, สตฺตโม ปุคฺคโล อาหุเนโยฺย ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญกฺเขตฺตํ โลกสฺสฯ ",
"an7.16:3.8":	"อิเม โข, ภิกฺขเว, สตฺต ปุคฺคลา อาหุเนยฺยา ปาหุเนยฺยา ทกฺขิเณยฺยา อญฺชลิกรณียา อนุตฺตรํ ปุญฺญกฺเขตฺตํ โลกสฺสา”ติฯ ",
"an7.16:3.9":	"ฉฏฺฐํฯ "
}	
