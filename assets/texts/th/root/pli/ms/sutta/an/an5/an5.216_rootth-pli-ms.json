{	
"an5.216:0.1":	"องฺคุตฺตร นิกาย ๕ฯ๒๑๖ ",
"an5.216:0.2":	"๒๒ฯ อกฺโกสกวคฺค ",
"an5.216:0.3":	"ทุติยอกฺขนฺติสุตฺต ",
"an5.216:1.1":	"“ปญฺจิเม, ภิกฺขเว, อาทีนวา อกฺขนฺติยาฯ ",
"an5.216:1.2":	"กตเม ปญฺจ? ",
"an5.216:1.3":	"พหุโน ชนสฺส อปฺปิโย โหติ อมนาโป, ลุทฺโท จ โหติ, วิปฺปฏิสารี จ, สมฺมูโฬฺห กาลํ กโรติ, กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปชฺชติฯ ",
"an5.216:1.4":	"อิเม โข, ภิกฺขเว, ปญฺจ อาทีนวา อกฺขนฺติยาฯ ",
"an5.216:2.1":	"ปญฺจิเม, ภิกฺขเว, อานิสํสา ขนฺติยาฯ ",
"an5.216:2.2":	"กตเม ปญฺจ? ",
"an5.216:2.3":	"พหุโน ชนสฺส ปิโย โหติ มนาโป, อลุทฺโท จ โหติ, อวิปฺปฏิสารี จ, อสมฺมูโฬฺห กาลํ กโรติ, กายสฺส เภทา ปรํ มรณา สุคตึ สคฺคํ โลกํ อุปปชฺชติฯ ",
"an5.216:2.4":	"อิเม โข, ภิกฺขเว, ปญฺจ อานิสํสา ขนฺติยา”ติฯ ",
"an5.216:2.5":	"ฉฏฺฐํฯ "
}	
