{	
"an2.21:0.1":	"องฺคุตฺตร นิกาย ๒ ",
"an2.21:0.2":	"๓ฯ พาลวคฺค ",
"an2.21:1.0":	"๒๑ ",
"an2.21:1.1":	"“เทฺวเม, ภิกฺขเว, พาลาฯ ",
"an2.21:1.2":	"กตเม เทฺว? ",
"an2.21:1.3":	"โย จ อจฺจยํ อจฺจยโต น ปสฺสติ, โย จ อจฺจยํ เทเสนฺตสฺส ยถาธมฺมํ นปฺปฏิคฺคณฺหาติฯ ",
"an2.21:1.4":	"อิเม โข, ภิกฺขเว, เทฺว พาลาติฯ ",
"an2.21:2.1":	"เทฺวเม, ภิกฺขเว, ปณฺฑิตาฯ ",
"an2.21:2.2":	"กตเม เทฺว? ",
"an2.21:2.3":	"โย จ อจฺจยํ อจฺจยโต ปสฺสติ, โย จ อจฺจยํ เทเสนฺตสฺส ยถาธมฺมํ ปฏิคฺคณฺหาติฯ ",
"an2.21:2.4":	"อิเม โข, ภิกฺขเว, เทฺว ปณฺฑิตา”ติฯ ",
"an2.22:1.0":	"๒๒ ",
"an2.22:1.1":	"“เทฺวเม, ภิกฺขเว, ตถาคตํ อพฺภาจิกฺขนฺติฯ ",
"an2.22:1.2":	"กตเม เทฺว? ",
"an2.22:1.3":	"ทุฏฺโฐ วา โทสนฺตโร, สทฺโธ วา ทุคฺคหิเตนฯ ",
"an2.22:1.4":	"อิเม โข, ภิกฺขเว, เทฺว ตถาคตํ อพฺภาจิกฺขนฺตี”ติฯ ",
"an2.23:1.0":	"๒๓ ",
"an2.23:1.1":	"“เทฺวเม, ภิกฺขเว, ตถาคตํ อพฺภาจิกฺขนฺติฯ ",
"an2.23:1.2":	"กตเม เทฺว? ",
"an2.23:1.3":	"โย จ อภาสิตํ อลปิตํ ตถาคเตน ภาสิตํ ลปิตํ ตถาคเตนาติ ทีเปติ, โย จ ภาสิตํ ลปิตํ ตถาคเตน อภาสิตํ อลปิตํ ตถาคเตนาติ ทีเปติฯ ",
"an2.23:1.4":	"อิเม โข, ภิกฺขเว, เทฺว ตถาคตํ อพฺภาจิกฺขนฺตีติฯ ",
"an2.23:2.1":	"เทฺวเม, ภิกฺขเว, ตถาคตํ นาพฺภาจิกฺขนฺติฯ ",
"an2.23:2.2":	"กตเม เทฺว? ",
"an2.23:2.3":	"โย จ อภาสิตํ อลปิตํ ตถาคเตน อภาสิตํ อลปิตํ ตถาคเตนาติ ทีเปติ, โย จ ภาสิตํ ลปิตํ ตถาคเตน ภาสิตํ ลปิตํ ตถาคเตนาติ ทีเปติฯ ",
"an2.23:2.4":	"อิเม โข, ภิกฺขเว, เทฺว ตถาคตํ นาพฺภาจิกฺขนฺตี”ติฯ ",
"an2.24:1.0":	"๒๔ ",
"an2.24:1.1":	"“เทฺวเม, ภิกฺขเว, ตถาคตํ อพฺภาจิกฺขนฺติฯ ",
"an2.24:1.2":	"กตเม เทฺว? ",
"an2.24:1.3":	"โย จ เนยฺยตฺถํ สุตฺตนฺตํ นีตตฺโถ สุตฺตนฺโตติ ทีเปติ, โย จ นีตตฺถํ สุตฺตนฺตํ เนยฺยตฺโถ สุตฺตนฺโตติ ทีเปติฯ ",
"an2.24:1.4":	"อิเม โข, ภิกฺขเว, เทฺว ตถาคตํ อพฺภาจิกฺขนฺตี”ติฯ ",
"an2.25:1.0":	"๒๕ ",
"an2.25:1.1":	"“เทฺวเม, ภิกฺขเว, ตถาคตํ นาพฺภาจิกฺขนฺติฯ ",
"an2.25:1.2":	"กตเม เทฺว? ",
"an2.25:1.3":	"โย จ เนยฺยตฺถํ สุตฺตนฺตํ เนยฺยตฺโถ สุตฺตนฺโตติ ทีเปติ, โย จ นีตตฺถํ สุตฺตนฺตํ นีตตฺโถ สุตฺตนฺโตติ ทีเปติฯ ",
"an2.25:1.4":	"อิเม โข, ภิกฺขเว, เทฺว ตถาคตํ นาพฺภาจิกฺขนฺตี”ติฯ ",
"an2.26:1.0":	"๒๖ ",
"an2.26:1.1":	"“ปฏิจฺฉนฺนกมฺมนฺตสฺส, ภิกฺขเว, ทฺวินฺนํ คตีนํ อญฺญตรา คติ ปาฏิกงฺขา—",
"an2.26:1.2":	"นิรโย วา ติรจฺฉานโยนิ วาติฯ ",
"an2.26:2.1":	"อปฺปฏิจฺฉนฺนกมฺมนฺตสฺส, ภิกฺขเว, ทฺวินฺนํ คตีนํ อญฺญตรา คติ ปาฏิกงฺขา—",
"an2.26:2.2":	"เทวา วา มนุสฺสา วา”ติฯ ",
"an2.27:1.0":	"๒๗ ",
"an2.27:1.1":	"“มิจฺฉาทิฏฺฐิกสฺส, ภิกฺขเว, ทฺวินฺนํ คตีนํ อญฺญตรา คติ ปาฏิกงฺขา—",
"an2.27:1.2":	"นิรโย วา ติรจฺฉานโยนิ วา”ติฯ ",
"an2.28:1.0":	"๒๘ ",
"an2.28:1.1":	"“สมฺมาทิฏฺฐิกสฺส, ภิกฺขเว, ทฺวินฺนํ คตีนํ อญฺญตรา คติ ปาฏิกงฺขา—",
"an2.28:1.2":	"เทวา วา มนุสฺสา วา”ติฯ ",
"an2.29:1.0":	"๒๙ ",
"an2.29:1.1":	"“ทุสฺสีลสฺส, ภิกฺขเว, เทฺว ปฏิคฺคาหา—",
"an2.29:1.2":	"นิรโย วา ติรจฺฉานโยนิ วาฯ ",
"an2.29:2.1":	"สีลวโต, ภิกฺขเว, เทฺว ปฏิคฺคาหา—",
"an2.29:2.2":	"เทวา วา มนุสฺสา วา”ติฯ ",
"an2.30:1.0":	"๓๐ ",
"an2.30:1.1":	"“ทฺวาหํ, ภิกฺขเว, อตฺถวเส สมฺปสฺสมาโน อรญฺญวนปตฺถานิ ปนฺตานิ เสนาสนานิ ปฏิเสวามิฯ ",
"an2.30:1.2":	"กตเม เทฺว? ",
"an2.30:1.3":	"อตฺตโน จ ทิฏฺฐธมฺมสุขวิหารํ สมฺปสฺสมาโน, ปจฺฉิมญฺจ ชนตํ อนุกมฺปมาโนฯ ",
"an2.30:1.4":	"อิเม โข อหํ, ภิกฺขเว, เทฺว อตฺถวเส สมฺปสฺสมาโน อรญฺญวนปตฺถานิ ปนฺตานิ เสนาสนานิ ปฏิเสวามี”ติฯ ",
"an2.31:1.0":	"๓๑ ",
"an2.31:1.1":	"“เทฺว เม, ภิกฺขเว, ธมฺมา วิชฺชาภาคิยาฯ ",
"an2.31:1.2":	"กตเม เทฺว? ",
"an2.31:1.3":	"สมโถ จ วิปสฺสนา จฯ ",
"an2.31:1.4":	"สมโถ, ภิกฺขเว, ภาวิโต กมตฺถมนุโภติ? ",
"an2.31:1.5":	"จิตฺตํ ภาวียติฯ ",
"an2.31:1.6":	"จิตฺตํ ภาวิตํ กมตฺถมนุโภติ? ",
"an2.31:1.7":	"โย ราโค โส ปหียติฯ ",
"an2.31:1.8":	"วิปสฺสนา, ภิกฺขเว, ภาวิตา กมตฺถมนุโภติ? ",
"an2.31:1.9":	"ปญฺญา ภาวียติฯ ",
"an2.31:1.10":	"ปญฺญา ภาวิตา กมตฺถมนุโภติ? ",
"an2.31:1.11":	"ยา อวิชฺชา สา ปหียติฯ ",
"an2.31:1.12":	"ราคุปกฺกิลิฏฺฐํ วา, ภิกฺขเว, จิตฺตํ น วิมุจฺจติ, อวิชฺชุปกฺกิลิฏฺฐา วา ปญฺญา น ภาวียติฯ ",
"an2.31:1.13":	"อิติ โข, ภิกฺขเว, ราควิราคา เจโตวิมุตฺติ, อวิชฺชาวิราคา ปญฺญาวิมุตฺตี”ติฯ ",
"an2.31:1.14":	"พาลวคฺโค ตติโยฯ "
}	
