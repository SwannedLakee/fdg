{	
"an8.38:0.1":	"องฺคุตฺตร นิกาย ๘ฯ๓๘ ",
"an8.38:0.2":	"๔ฯ ทานวคฺค ",
"an8.38:0.3":	"สปฺปุริสสุตฺต ",
"an8.38:1.1":	"“สปฺปุริโส, ภิกฺขเว, กุเล ชายมาโน พหุโน ชนสฺส อตฺถาย หิตาย สุขาย โหติ—",
"an8.38:1.2":	"มาตาปิตูนํ อตฺถาย หิตาย สุขาย โหติ, ปุตฺตทารสฺส อตฺถาย หิตาย สุขาย โหติ, ทาสกมฺมกรโปริสสฺส อตฺถาย หิตาย สุขาย โหติ, มิตฺตามจฺจานํ อตฺถาย หิตาย สุขาย โหติ, ปุพฺพเปตานํ อตฺถาย หิตาย สุขาย โหติ, รญฺโญ อตฺถาย หิตาย สุขาย โหติ, เทวตานํ อตฺถาย หิตาย สุขาย โหติ, สมณพฺราหฺมณานํ อตฺถาย หิตาย สุขาย โหติฯ ",
"an8.38:2.1":	"เสยฺยถาปิ, ภิกฺขเว, มหาเมโฆ สพฺพสสฺสานิ สมฺปาเทนฺโต พหุโน ชนสฺส อตฺถาย หิตาย สุขาย โหติ; ",
"an8.38:2.2":	"เอวเมวํ โข, ภิกฺขเว, สปฺปุริโส กุเล ชายมาโน พหุโน ชนสฺส อตฺถาย หิตาย สุขาย โหติ—",
"an8.38:2.3":	"มาตาปิตูนํ อตฺถาย หิตาย สุขาย โหติ, ปุตฺตทารสฺส อตฺถาย หิตาย สุขาย โหติ, ทาสกมฺมกรโปริสสฺส อตฺถาย หิตาย สุขาย โหติ, มิตฺตามจฺจานํ อตฺถาย หิตาย สุขาย โหติ, ปุพฺพเปตานํ อตฺถาย หิตาย สุขาย โหติ, รญฺโญ อตฺถาย หิตาย สุขาย โหติ, เทวตานํ อตฺถาย หิตาย สุขาย โหติ, สมณพฺราหฺมณานํ อตฺถาย หิตาย สุขาย โหตีติฯ ",
"an8.38:3.1":	"พหูนํ วต อตฺถาย, ",
"an8.38:3.2":	"สปฺปญฺโญ ฆรมาวสํ; ",
"an8.38:3.3":	"มาตรํ ปิตรํ ปุพฺเพ, ",
"an8.38:3.4":	"รตฺตินฺทิวมตนฺทิโตฯ ",
"an8.38:4.1":	"ปูเชติ สหธมฺเมน, ",
"an8.38:4.2":	"ปุพฺเพกตมนุสฺสรํ; ",
"an8.38:4.3":	"อนาคาเร ปพฺพชิเต, ",
"an8.38:4.4":	"อปเจ พฺรหฺมจารโยฯ ",
"an8.38:5.1":	"นิวิฏฺฐสทฺโธ ปูเชติ, ",
"an8.38:5.2":	"ญตฺวา ธมฺเม จ เปสโล; ",
"an8.38:5.3":	"รญฺโญ หิโต เทวหิโต, ",
"an8.38:5.4":	"ญาตีนํ สขินํ หิโตฯ ",
"an8.38:6.1":	"สพฺเพสํ โส หิโต โหติ, ",
"an8.38:6.2":	"สทฺธมฺเม สุปฺปติฏฺฐิโต; ",
"an8.38:6.3":	"วิเนยฺย มจฺเฉรมลํ, ",
"an8.38:6.4":	"ส โลกํ ภชเต สิวนฺ”ติฯ ",
"an8.38:6.5":	"อฏฺฐมํฯ "
}	
