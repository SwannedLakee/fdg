{	
"an4.80:0.1":	"องฺคุตฺตร นิกาย ๔ฯ๘๐ ",
"an4.80:0.2":	"๘ฯ อปณฺณกวคฺค ",
"an4.80:0.3":	"กมฺโพชสุตฺต ",
"an4.80:1.1":	"เอกํ สมยํ ภควา โกสมฺพิยํ วิหรติ โฆสิตาราเมฯ ",
"an4.80:1.2":	"อถ โข อายสฺมา อานนฺโท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา อานนฺโท ภควนฺตํ เอตทโวจ",
"an4.80:2.1":	"“โก นุ โข, ภนฺเต, เหตุ โก ปจฺจโย, เยน มาตุคาโม เนว สภายํ นิสีทติ, น กมฺมนฺตํ ปโยเชติ, น กมฺโพชํ คจฺฉตี”ติ? ",
"an4.80:2.2":	"“โกธโน, อานนฺท, มาตุคาโม; ",
"an4.80:2.3":	"อิสฺสุกี, อานนฺท, มาตุคาโม; ",
"an4.80:2.4":	"มจฺฉรี, อานนฺท, มาตุคาโม; ",
"an4.80:2.5":	"ทุปฺปญฺโญ, อานนฺท, มาตุคาโม—",
"an4.80:2.6":	"อยํ โข, อานนฺท, เหตุ อยํ ปจฺจโย, เยน มาตุคาโม เนว สภายํ นิสีทติ, น กมฺมนฺตํ ปโยเชติ, น กมฺโพชํ คจฺฉตี”ติฯ ",
"an4.80:2.7":	"ทสมํฯ ",
"an4.80:2.8":	"อปณฺณกวคฺโค ตติโยฯ ",
"an4.80:3.0":	"ตสฺสุทฺทานํ ",
"an4.80:3.1":	"ปธานํ ทิฏฺฐิสปฺปุริส, ",
"an4.80:3.2":	"วธุกา เทฺว จ โหนฺติ อคฺคานิ; ",
"an4.80:3.3":	"กุสินารอจินฺเตยฺยา, ",
"an4.80:3.4":	"ทกฺขิณา จ วณิชฺชา กมฺโพชนฺติฯ "
}	
