{	
"an4.162:0.1":	"องฺคุตฺตร นิกาย ๔ฯ๑๖๒ ",
"an4.162:0.2":	"๑๗ฯ ปฏิปทาวคฺค ",
"an4.162:0.3":	"วิตฺถารสุตฺต ",
"an4.162:1.1":	"“จตโสฺส อิมา, ภิกฺขเว, ปฏิปทาฯ ",
"an4.162:1.2":	"กตมา จตโสฺส? ",
"an4.162:1.3":	"ทุกฺขา ปฏิปทา ทนฺธาภิญฺญา, ",
"an4.162:1.4":	"ทุกฺขา ปฏิปทา ขิปฺปาภิญฺญา, ",
"an4.162:1.5":	"สุขา ปฏิปทา ทนฺธาภิญฺญา, ",
"an4.162:1.6":	"สุขา ปฏิปทา ขิปฺปาภิญฺญาฯ ",
"an4.162:2.1":	"กตมา จ, ภิกฺขเว, ทุกฺขา ปฏิปทา ทนฺธาภิญฺญา? ",
"an4.162:2.2":	"อิธ, ภิกฺขเว, เอกจฺโจ ปกติยาปิ ติพฺพราคชาติโก โหติ, อภิกฺขณํ ราคชํ ทุกฺขํ โทมนสฺสํ ปฏิสํเวเทติฯ ",
"an4.162:2.3":	"ปกติยาปิ ติพฺพโทสชาติโก โหติ, อภิกฺขณํ โทสชํ ทุกฺขํ โทมนสฺสํ ปฏิสํเวเทติฯ ",
"an4.162:2.4":	"ปกติยาปิ ติพฺพโมหชาติโก โหติ, อภิกฺขณํ โมหชํ ทุกฺขํ โทมนสฺสํ ปฏิสํเวเทติฯ ",
"an4.162:2.5":	"ตสฺสิมานิ ปญฺจินฺทฺริยานิ มุทูนิ ปาตุภวนฺติ—",
"an4.162:2.6":	"สทฺธินฺทฺริยํ, วีริยินฺทฺริยํ, สตินฺทฺริยํ, สมาธินฺทฺริยํ, ปญฺญินฺทฺริยํฯ ",
"an4.162:2.7":	"โส อิเมสํ ปญฺจนฺนํ อินฺทฺริยานํ มุทุตฺตา ทนฺธํ อานนฺตริยํ ปาปุณาติ อาสวานํ ขยายฯ ",
"an4.162:2.8":	"อยํ วุจฺจติ, ภิกฺขเว, ทุกฺขา ปฏิปทา ทนฺธาภิญฺญาฯ ",
"an4.162:3.1":	"กตมา จ, ภิกฺขเว, ทุกฺขา ปฏิปทา ขิปฺปาภิญฺญา? ",
"an4.162:3.2":	"อิธ, ภิกฺขเว, เอกจฺโจ ปกติยาปิ ติพฺพราคชาติโก โหติ, อภิกฺขณํ ราคชํ ทุกฺขํ โทมนสฺสํ ปฏิสํเวเทติฯ ",
"an4.162:3.3":	"ปกติยาปิ ติพฺพโทสชาติโก โหติ, อภิกฺขณํ โทสชํ ทุกฺขํ โทมนสฺสํ ปฏิสํเวเทติฯ ",
"an4.162:3.4":	"ปกติยาปิ ติพฺพโมหชาติโก โหติ, อภิกฺขณํ โมหชํ ทุกฺขํ โทมนสฺสํ ปฏิสํเวเทติฯ ",
"an4.162:3.5":	"ตสฺสิมานิ ปญฺจินฺทฺริยานิ อธิมตฺตานิ ปาตุภวนฺติ—",
"an4.162:3.6":	"สทฺธินฺทฺริยํ, วีริยินฺทฺริยํ, สตินฺทฺริยํ, สมาธินฺทฺริยํ, ปญฺญินฺทฺริยํฯ ",
"an4.162:3.7":	"โส อิเมสํ ปญฺจนฺนํ อินฺทฺริยานํ อธิมตฺตตฺตา ขิปฺปํ อานนฺตริยํ ปาปุณาติ อาสวานํ ขยายฯ ",
"an4.162:3.8":	"อยํ วุจฺจติ, ภิกฺขเว, ทุกฺขา ปฏิปทา ขิปฺปาภิญฺญาฯ ",
"an4.162:4.1":	"กตมา จ, ภิกฺขเว, สุขา ปฏิปทา ทนฺธาภิญฺญา? ",
"an4.162:4.2":	"อิธ, ภิกฺขเว, เอกจฺโจ ปกติยาปิ น ติพฺพราคชาติโก โหติ, นาภิกฺขณํ ราคชํ ทุกฺขํ โทมนสฺสํ ปฏิสํเวเทติฯ ",
"an4.162:4.3":	"ปกติยาปิ น ติพฺพโทสชาติโก โหติ, นาภิกฺขณํ โทสชํ ทุกฺขํ โทมนสฺสํ ปฏิสํเวเทติฯ ",
"an4.162:4.4":	"ปกติยาปิ น ติพฺพโมหชาติโก โหติ, นาภิกฺขณํ โมหชํ ทุกฺขํ โทมนสฺสํ ปฏิสํเวเทติฯ ",
"an4.162:4.5":	"ตสฺสิมานิ ปญฺจินฺทฺริยานิ มุทูนิ ปาตุภวนฺติ—",
"an4.162:4.6":	"สทฺธินฺทฺริยํ …เป… ปญฺญินฺทฺริยํฯ ",
"an4.162:4.7":	"โส อิเมสํ ปญฺจนฺนํ อินฺทฺริยานํ มุทุตฺตา ทนฺธํ อานนฺตริยํ ปาปุณาติ อาสวานํ ขยายฯ ",
"an4.162:4.8":	"อยํ วุจฺจติ, ภิกฺขเว, สุขา ปฏิปทา ทนฺธาภิญฺญาฯ ",
"an4.162:5.1":	"กตมา จ, ภิกฺขเว, สุขา ปฏิปทา ขิปฺปาภิญฺญา? ",
"an4.162:5.2":	"อิธ, ภิกฺขเว, เอกจฺโจ ปกติยาปิ น ติพฺพราคชาติโก โหติ, นาภิกฺขณํ ราคชํ ทุกฺขํ โทมนสฺสํ ปฏิสํเวเทติฯ ",
"an4.162:5.3":	"ปกติยาปิ น ติพฺพโทสชาติโก โหติ, นาภิกฺขณํ โทสชํ ทุกฺขํ โทมนสฺสํ ปฏิสํเวเทติฯ ",
"an4.162:5.4":	"ปกติยาปิ น ติพฺพโมหชาติโก โหติ, นาภิกฺขณํ โมหชํ ทุกฺขํ โทมนสฺสํ ปฏิสํเวเทติฯ ",
"an4.162:5.5":	"ตสฺสิมานิ ปญฺจินฺทฺริยานิ อธิมตฺตานิ ปาตุภวนฺติ—",
"an4.162:5.6":	"สทฺธินฺทฺริยํ, วีริยินฺทฺริยํ, สตินฺทฺริยํ, สมาธินฺทฺริยํ, ปญฺญินฺทฺริยํฯ ",
"an4.162:5.7":	"โส อิเมสํ ปญฺจนฺนํ อินฺทฺริยานํ อธิมตฺตตฺตา ขิปฺปํ อานนฺตริยํ ปาปุณาติ อาสวานํ ขยายฯ ",
"an4.162:5.8":	"อยํ วุจฺจติ, ภิกฺขเว, สุขา ปฏิปทา ขิปฺปาภิญฺญาฯ ",
"an4.162:5.9":	"อิมา โข, ภิกฺขเว, จตโสฺส ปฏิปทา”ติฯ ",
"an4.162:5.10":	"ทุติยํฯ "
}	
