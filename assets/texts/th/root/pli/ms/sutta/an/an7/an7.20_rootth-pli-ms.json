{	
"an7.20:0.1":	"องฺคุตฺตร นิกาย ๗ฯ๒๐ ",
"an7.20:0.2":	"๒ฯ อนุสยวคฺค ",
"an7.20:0.3":	"นิทฺทสวตฺถุสุตฺต ",
"an7.20:1.1":	"“สตฺติมานิ, ภิกฺขเว, นิทฺทสวตฺถูนิฯ ",
"an7.20:1.2":	"กตมานิ สตฺต? ",
"an7.20:1.3":	"อิธ, ภิกฺขเว, ภิกฺขุ สิกฺขาสมาทาเน ติพฺพจฺฉนฺโท โหติ อายติญฺจ สิกฺขาสมาทาเน อวิคตเปโม, ",
"an7.20:1.4":	"ธมฺมนิสนฺติยา ติพฺพจฺฉนฺโท โหติ อายติญฺจ ธมฺมนิสนฺติยา อวิคตเปโม, ",
"an7.20:1.5":	"อิจฺฉาวินเย ติพฺพจฺฉนฺโท โหติ อายติญฺจ อิจฺฉาวินเย อวิคตเปโม, ",
"an7.20:1.6":	"ปฏิสลฺลาเน ติพฺพจฺฉนฺโท โหติ อายติญฺจ ปฏิสลฺลาเน อวิคตเปโม, ",
"an7.20:1.7":	"วีริยารมฺเภ ติพฺพจฺฉนฺโท โหติ อายติญฺจ วีริยารมฺเภ อวิคตเปโม, ",
"an7.20:1.8":	"สติเนปกฺเก ติพฺพจฺฉนฺโท โหติ อายติญฺจ สติเนปกฺเก อวิคตเปโม, ",
"an7.20:1.9":	"ทิฏฺฐิปฏิเวเธ ติพฺพจฺฉนฺโท โหติ อายติญฺจ ทิฏฺฐิปฏิเวเธ อวิคตเปโมฯ ",
"an7.20:1.10":	"อิมานิ โข, ภิกฺขเว, สตฺต นิทฺทสวตฺถูนี”ติฯ ",
"an7.20:1.11":	"ทสมํฯ ",
"an7.20:1.12":	"อนุสยวคฺโค ทุติโยฯ ",
"an7.20:2.0":	"ตสฺสุทฺทานํ ",
"an7.20:2.1":	"ทุเว อนุสยา กุลํ, ",
"an7.20:2.2":	"ปุคฺคลํ อุทกูปมํ; ",
"an7.20:2.3":	"อนิจฺจํ ทุกฺขํ อนตฺตา จ, ",
"an7.20:2.4":	"นิพฺพานํ นิทฺทสวตฺถุ จาติฯ "
}	
