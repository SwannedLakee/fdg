{	
"an4.9:0.1":	"องฺคุตฺตร นิกาย ๔ฯ๙ ",
"an4.9:0.2":	"๑ฯ ภณฺฑคามวคฺค ",
"an4.9:0.3":	"ตณฺหุปฺปาทสุตฺต ",
"an4.9:1.1":	"“จตฺตาโรเม, ภิกฺขเว, ตณฺหุปฺปาทา ยตฺถ ภิกฺขุโน ตณฺหา อุปฺปชฺชมานา อุปฺปชฺชติฯ ",
"an4.9:1.2":	"กตเม จตฺตาโร? ",
"an4.9:1.3":	"จีวรเหตุ วา, ภิกฺขเว, ภิกฺขุโน ตณฺหา อุปฺปชฺชมานา อุปฺปชฺชติ; ",
"an4.9:1.4":	"ปิณฺฑปาตเหตุ วา, ภิกฺขเว, ภิกฺขุโน ตณฺหา อุปฺปชฺชมานา อุปฺปชฺชติ; ",
"an4.9:1.5":	"เสนาสนเหตุ วา, ภิกฺขเว, ภิกฺขุโน ตณฺหา อุปฺปชฺชมานา อุปฺปชฺชติ; ",
"an4.9:1.6":	"อิติภวาภวเหตุ วา, ภิกฺขเว, ภิกฺขุโน ตณฺหา อุปฺปชฺชมานา อุปฺปชฺชติฯ ",
"an4.9:1.7":	"อิเม โข, ภิกฺขเว, จตฺตาโร ตณฺหุปฺปาทา ยตฺถ ภิกฺขุโน ตณฺหา อุปฺปชฺชมานา อุปฺปชฺชตีติฯ ",
"an4.9:2.1":	"ตณฺหา ทุติโย ปุริโส, ",
"an4.9:2.2":	"ทีฆมทฺธาน สํสรํ; ",
"an4.9:2.3":	"อิตฺถภาวญฺญถาภาวํ, ",
"an4.9:2.4":	"สํสารํ นาติวตฺตติฯ ",
"an4.9:3.1":	"เอวมาทีนวํ ญตฺวา, ",
"an4.9:3.2":	"ตณฺหํ ทุกฺขสฺส สมฺภวํ; ",
"an4.9:3.3":	"วีตตโณฺห อนาทาโน, ",
"an4.9:3.4":	"สโต ภิกฺขุ ปริพฺพเช”ติฯ ",
"an4.9:3.5":	"นวมํฯ "
}	
