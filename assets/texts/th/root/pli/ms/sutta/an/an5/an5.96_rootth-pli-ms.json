{	
"an5.96:0.1":	"องฺคุตฺตร นิกาย ๕ฯ๙๖ ",
"an5.96:0.2":	"๑๐ฯ กกุธวคฺค ",
"an5.96:0.3":	"สุตธรสุตฺต ",
"an5.96:1.1":	"“ปญฺจหิ, ภิกฺขเว, ธมฺเมหิ สมนฺนาคโต ภิกฺขุ อานาปานสฺสตึ อาเสวนฺโต นจิรเสฺสว อกุปฺปํ ปฏิวิชฺฌติฯ ",
"an5.96:1.2":	"กตเมหิ ปญฺจหิ? ",
"an5.96:1.3":	"อิธ, ภิกฺขเว, ภิกฺขุ อปฺปฏฺโฐ โหติ อปฺปกิจฺโจ สุภโร สุสนฺโตโส ชีวิตปริกฺขาเรสุ; ",
"an5.96:1.4":	"อปฺปาหาโร โหติ อโนทริกตฺตํ อนุยุตฺโต; ",
"an5.96:1.5":	"อปฺปมิทฺโธ โหติ ชาคริยํ อนุยุตฺโต; ",
"an5.96:1.6":	"พหุสฺสุโต โหติ สุตธโร สุตสนฺนิจโย, เย เต ธมฺมา อาทิกลฺยาณา มชฺเฌกลฺยาณา ปริโยสานกลฺยาณา สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ อภิวทนฺติ, ตถารูปาสฺส ธมฺมา พหุสฺสุตา โหนฺติ ธาตา วจสา ปริจิตา มนสานุเปกฺขิตา ทิฏฺฐิยา สุปฺปฏิวิทฺธา; ",
"an5.96:1.7":	"ยถาวิมุตฺตํ จิตฺตํ ปจฺจเวกฺขติฯ ",
"an5.96:1.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ อานาปานสฺสตึ อาเสวนฺโต นจิรเสฺสว อกุปฺปํ ปฏิวิชฺฌตี”ติฯ ",
"an5.96:1.9":	"ฉฏฺฐํฯ "
}	
