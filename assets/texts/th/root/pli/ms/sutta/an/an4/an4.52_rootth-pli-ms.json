{	
"an4.52:0.1":	"องฺคุตฺตร นิกาย ๔ฯ๕๒ ",
"an4.52:0.2":	"๖ฯ ปุญฺญาภิสนฺทวคฺค ",
"an4.52:0.3":	"ทุติยปุญฺญาภิสนฺทสุตฺต ",
"an4.52:1.1":	"“จตฺตาโรเม, ภิกฺขเว, ปุญฺญาภิสนฺทา กุสลาภิสนฺทา สุขสฺสาหารา โสวคฺคิกา สุขวิปากา สคฺคสํวตฺตนิกา อิฏฺฐาย กนฺตาย มนาปาย หิตาย สุขาย สํวตฺตนฺติฯ ",
"an4.52:1.2":	"กตเม จตฺตาโร? ",
"an4.52:1.3":	"อิธ, ภิกฺขเว, อริยสาวโก พุทฺเธ อเวจฺจปฺปสาเทน สมนฺนาคโต โหติ",
"an4.52:1.4":	"‘อิติปิ โส ภควา อรหํ สมฺมาสมฺพุทฺโธ วิชฺชาจรณสมฺปนฺโน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ พุทฺโธ ภควา’ติฯ ",
"an4.52:1.5":	"อยํ, ภิกฺขเว, ปฐโม ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตติฯ ",
"an4.52:2.1":	"ปุน จปรํ, ภิกฺขเว, อริยสาวโก ธมฺเม อเวจฺจปฺปสาเทน สมนฺนาคโต โหติ",
"an4.52:2.2":	"‘สฺวากฺขาโต ภควตา ธมฺโม สนฺทิฏฺฐิโก อกาลิโก เอหิปสฺสิโก โอปเนยฺยิโก ปจฺจตฺตํ เวทิตพฺโพ วิญฺญูหี’ติฯ ",
"an4.52:2.3":	"อยํ, ภิกฺขเว, ทุติโย ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตติฯ ",
"an4.52:3.1":	"ปุน จปรํ, ภิกฺขเว, อริยสาวโก สงฺเฆ อเวจฺจปฺปสาเทน สมนฺนาคโต โหติ",
"an4.52:3.2":	"‘สุปฺปฏิปนฺโน ภควโต สาวกสงฺโฆ, อุชุปฺปฏิปนฺโน ภควโต สาวกสงฺโฆ, ญายปฺปฏิปนฺโน ภควโต สาวกสงฺโฆ, สามีจิปฺปฏิปนฺโน ภควโต สาวกสงฺโฆ, ยทิทํ จตฺตาริ ปุริสยุคานิ อฏฺฐ ปุริสปุคฺคลา, เอส ภควโต สาวกสงฺโฆ อาหุเนโยฺย ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญกฺเขตฺตํ โลกสฺสา’ติฯ ",
"an4.52:3.3":	"อยํ, ภิกฺขเว, ตติโย ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตติฯ ",
"an4.52:4.1":	"ปุน จปรํ, ภิกฺขเว, อริยสาวโก อริยกนฺเตหิ สีเลหิ สมนฺนาคโต โหติ อขณฺเฑหิ อจฺฉิทฺเทหิ อสพเลหิ อกมฺมาเสหิ ภุชิเสฺสหิ วิญฺญุปฺปสตฺเถหิ อปรามฏฺเฐหิ สมาธิสํวตฺตนิเกหิฯ ",
"an4.52:4.2":	"อยํ, ภิกฺขเว, จตุตฺโถ ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตติฯ ",
"an4.52:4.3":	"อิเม โข, ภิกฺขเว, จตฺตาโร ปุญฺญาภิสนฺทา กุสลาภิสนฺทา สุขสฺสาหารา โสวคฺคิกา สุขวิปากา สคฺคสํวตฺตนิกา อิฏฺฐาย กนฺตาย มนาปาย หิตาย สุขาย สํวตฺตนฺตีติฯ ",
"an4.52:5.1":	"ยสฺส สทฺธา ตถาคเต, ",
"an4.52:5.2":	"อจลา สุปฺปติฏฺฐิตา; ",
"an4.52:5.3":	"สีลญฺจ ยสฺส กลฺยาณํ, ",
"an4.52:5.4":	"อริยกนฺตํ ปสํสิตํฯ ",
"an4.52:6.1":	"สงฺเฆ ปสาโท ยสฺสตฺถิ, ",
"an4.52:6.2":	"อุชุภูตญฺจ ทสฺสนํ; ",
"an4.52:6.3":	"อทลิทฺโทติ ตํ อาหุ, ",
"an4.52:6.4":	"อโมฆํ ตสฺส ชีวิตํฯ ",
"an4.52:7.1":	"ตสฺมา สทฺธญฺจ สีลญฺจ, ",
"an4.52:7.2":	"ปสาทํ ธมฺมทสฺสนํ; ",
"an4.52:7.3":	"อนุยุญฺเชถ เมธาวี, ",
"an4.52:7.4":	"สรํ พุทฺธาน สาสนนฺ”ติฯ ",
"an4.52:7.5":	"ทุติยํฯ "
}	
