{	
"an5.1:0.1":	"องฺคุตฺตร นิกาย ๕ฯ๑ ",
"an5.1:0.2":	"๑ฯ เสขพลวคฺค ",
"an5.1:0.3":	"สงฺขิตฺตสุตฺต ",
"an5.1:1.1":	"เอวํ เม สุตํ—",
"an5.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"an5.1:1.3":	"ตตฺร โข ภควา ภิกฺขู อามนฺเตสิ",
"an5.1:1.4":	"“ภิกฺขโว”ติฯ ",
"an5.1:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"an5.1:1.6":	"ภควา เอตทโวจ",
"an5.1:2.1":	"“ปญฺจิมานิ, ภิกฺขเว, เสขพลานิฯ ",
"an5.1:2.2":	"กตมานิ ปญฺจ? ",
"an5.1:2.3":	"สทฺธาพลํ, หิรีพลํ, โอตฺตปฺปพลํ, วีริยพลํ, ปญฺญาพลํ—",
"an5.1:2.4":	"อิมานิ โข, ภิกฺขเว, ปญฺจ เสขพลานิฯ ",
"an5.1:3.1":	"ตสฺมาติห, ภิกฺขเว, เอวํ สิกฺขิตพฺพํ",
"an5.1:3.2":	"‘สทฺธาพเลน สมนฺนาคตา ภวิสฺสาม เสขพเลน, หิรีพเลน สมนฺนาคตา ภวิสฺสาม เสขพเลน, โอตฺตปฺปพเลน สมนฺนาคตา ภวิสฺสาม เสขพเลน, วีริยพเลน สมนฺนาคตา ภวิสฺสาม เสขพเลน, ปญฺญาพเลน สมนฺนาคตา ภวิสฺสาม เสขพเลนา’ติฯ ",
"an5.1:3.3":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"an5.1:3.4":	"อิทมโวจ ภควาฯ ",
"an5.1:3.5":	"อตฺตมนา เต ภิกฺขู ภควโต ภาสิตํ อภินนฺทุนฺติฯ ",
"an5.1:3.6":	"ปฐมํฯ "
}	
