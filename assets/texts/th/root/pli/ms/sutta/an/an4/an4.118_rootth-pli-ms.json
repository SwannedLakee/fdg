{	
"an4.118:0.1":	"องฺคุตฺตร นิกาย ๔ฯ๑๑๘ ",
"an4.118:0.2":	"๑๒ฯ เกสิวคฺค ",
"an4.118:0.3":	"สํเวชนียสุตฺต ",
"an4.118:1.1":	"“จตฺตาริมานิ, ภิกฺขเว, สทฺธสฺส กุลปุตฺตสฺส ทสฺสนียานิ สํเวชนียานิ ฐานานิฯ ",
"an4.118:1.2":	"กตมานิ จตฺตาริ? ",
"an4.118:1.3":	"‘อิธ ตถาคโต ชาโต’ติ, ภิกฺขเว, สทฺธสฺส กุลปุตฺตสฺส ทสฺสนียํ สํเวชนียํ ฐานํฯ ",
"an4.118:1.4":	"‘อิธ ตถาคโต อนุตฺตรํ สมฺมาสมฺโพธึ อภิสมฺพุทฺโธ’ติ, ภิกฺขเว, สทฺธสฺส กุลปุตฺตสฺส ทสฺสนียํ สํเวชนียํ ฐานํฯ ",
"an4.118:1.5":	"‘อิธ ตถาคโต อนุตฺตรํ ธมฺมจกฺกํ ปวตฺเตสี’ติ, ภิกฺขเว, สทฺธสฺส กุลปุตฺตสฺส ทสฺสนียํ สํเวชนียํ ฐานํฯ ",
"an4.118:1.6":	"‘อิธ ตถาคโต อนุปาทิเสสาย นิพฺพานธาตุยา ปรินิพฺพุโต’ติ, ภิกฺขเว, สทฺธสฺส กุลปุตฺตสฺส ทสฺสนียํ สํเวชนียํ ฐานํฯ ",
"an4.118:1.7":	"อิมานิ โข, ภิกฺขเว, จตฺตาริ สทฺธสฺส กุลปุตฺตสฺส ทสฺสนียานิ สํเวชนียานิ ฐานานี”ติฯ ",
"an4.118:1.8":	"อฏฺฐมํฯ "
}	
