{	
"an10.169:0.1":	"องฺคุตฺตร นิกาย ๑๐ฯ๑๖๙ ",
"an10.169:0.2":	"๑๗ฯ ชาณุโสฺสณิวคฺค ",
"an10.169:0.3":	"สงฺคารวสุตฺต ",
"an10.169:1.1":	"อถ โข สงฺคารโว พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"an10.169:1.2":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข สงฺคารโว พฺราหฺมโณ ภควนฺตํ เอตทโวจ",
"an10.169:2.1":	"“กึ นุ โข, โภ โคตม, โอริมํ ตีรํ, กึ ปาริมํ ตีรนฺ”ติ? ",
"an10.169:2.2":	"“ปาณาติปาโต โข, พฺราหฺมณ, โอริมํ ตีรํ, ปาณาติปาตา เวรมณี ปาริมํ ตีรํฯ ",
"an10.169:2.3":	"อทินฺนาทานํ โข, พฺราหฺมณ, โอริมํ ตีรํ, อทินฺนาทานา เวรมณี ปาริมํ ตีรํฯ ",
"an10.169:2.4":	"กาเมสุมิจฺฉาจาโร โอริมํ ตีรํ, กาเมสุมิจฺฉาจารา เวรมณี ปาริมํ ตีรํฯ ",
"an10.169:2.5":	"มุสาวาโท โอริมํ ตีรํ, มุสาวาทา เวรมณี ปาริมํ ตีรํฯ ",
"an10.169:2.6":	"ปิสุณา วาจา โอริมํ ตีรํ, ปิสุณาย วาจาย เวรมณี ปาริมํ ตีรํฯ ",
"an10.169:2.7":	"ผรุสา วาจา โอริมํ ตีรํ, ผรุสาย วาจาย เวรมณี ปาริมํ ตีรํฯ ",
"an10.169:2.8":	"สมฺผปฺปลาโป โอริมํ ตีรํ, สมฺผปฺปลาปา เวรมณี ปาริมํ ตีรํฯ ",
"an10.169:2.9":	"อภิชฺฌา โอริมํ ตีรํ, อนภิชฺฌา ปาริมํ ตีรํฯ ",
"an10.169:2.10":	"พฺยาปาโท โอริมํ ตีรํ, อพฺยาปาโท ปาริมํ ตีรํฯ ",
"an10.169:2.11":	"มิจฺฉาทิฏฺฐิ โอริมํ ตีรํ, สมฺมาทิฏฺฐิ ปาริมํ ตีรํฯ ",
"an10.169:2.12":	"อิทํ โข, พฺราหฺมณ, โอริมํ ตีรํ, อิทํ ปาริมํ ตีรนฺติฯ ",
"an10.169:3.1":	"อปฺปกา เต มนุเสฺสสุ, ",
"an10.169:3.2":	"เย ชนา ปารคามิโน; ",
"an10.169:3.3":	"อถายํ อิตรา ปชา, ",
"an10.169:3.4":	"ตีรเมวานุธาวติฯ ",
"an10.169:4.1":	"เย จ โข สมฺมทกฺขาเต, ",
"an10.169:4.2":	"ธมฺเม ธมฺมานุวตฺติโน; ",
"an10.169:4.3":	"เต ชนา ปารเมสฺสนฺติ, ",
"an10.169:4.4":	"มจฺจุเธยฺยํ สุทุตฺตรํฯ ",
"an10.169:5.1":	"กณฺหํ ธมฺมํ วิปฺปหาย, ",
"an10.169:5.2":	"สุกฺกํ ภาเวถ ปณฺฑิโต; ",
"an10.169:5.3":	"โอกา อโนกมาคมฺม, ",
"an10.169:5.4":	"วิเวเก ยตฺถ ทูรมํฯ ",
"an10.169:6.1":	"ตตฺราภิรติมิจฺเฉยฺย, ",
"an10.169:6.2":	"หิตฺวา กาเม อกิญฺจโน; ",
"an10.169:6.3":	"ปริโยทเปยฺย อตฺตานํ, ",
"an10.169:6.4":	"จิตฺตเกฺลเสหิ ปณฺฑิโตฯ ",
"an10.169:7.1":	"เยสํ สมฺโพธิยงฺเคสุ, ",
"an10.169:7.2":	"สมฺมา จิตฺตํ สุภาวิตํ; ",
"an10.169:7.3":	"อาทานปฏินิสฺสคฺเค, ",
"an10.169:7.4":	"อนุปาทาย เย รตา; ",
"an10.169:7.5":	"ขีณาสวา ชุติมนฺโต, ",
"an10.169:7.6":	"เต โลเก ปรินิพฺพุตา”ติฯ ",
"an10.169:7.7":	"ตติยํฯ "
}	
