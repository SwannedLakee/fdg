{	
"an5.164:0.1":	"องฺคุตฺตร นิกาย ๕ฯ๑๖๔ ",
"an5.164:0.2":	"๑๗ฯ อาฆาตวคฺค ",
"an5.164:0.3":	"สาชีวสุตฺต ",
"an5.164:1.1":	"ตตฺร โข อายสฺมา สาริปุตฺโต ภิกฺขู อามนฺเตสิ …เป… ",
"an5.164:1.2":	"ปญฺจหิ, อาวุโส, ธมฺเมหิ สมนฺนาคโต ภิกฺขุ อลํสาชีโว สพฺรหฺมจารีนํฯ ",
"an5.164:1.3":	"กตเมหิ ปญฺจหิ? ",
"an5.164:1.4":	"อิธาวุโส, ภิกฺขุ อตฺตนา จ สีลสมฺปนฺโน โหติ, สีลสมฺปทากถาย จ อาคตํ ปญฺหํ พฺยากตฺตา โหติ; ",
"an5.164:1.5":	"อตฺตนา จ สมาธิสมฺปนฺโน โหติ, สมาธิสมฺปทากถาย จ อาคตํ ปญฺหํ พฺยากตฺตา โหติ; ",
"an5.164:1.6":	"อตฺตนา จ ปญฺญาสมฺปนฺโน โหติ, ปญฺญาสมฺปทากถาย จ อาคตํ ปญฺหํ พฺยากตฺตา โหติ; ",
"an5.164:1.7":	"อตฺตนา จ วิมุตฺติสมฺปนฺโน โหติ, วิมุตฺติสมฺปทากถาย จ อาคตํ ปญฺหํ พฺยากตฺตา โหติ; ",
"an5.164:1.8":	"อตฺตนา จ วิมุตฺติญาณทสฺสนสมฺปนฺโน โหติ, วิมุตฺติญาณทสฺสนสมฺปทากถาย จ อาคตํ ปญฺหํ พฺยากตฺตา โหติฯ ",
"an5.164:1.9":	"อิเมหิ โข, อาวุโส, ปญฺจหิ ธมฺเมหิ สมนฺนาคโต ภิกฺขุ อลํสาชีโว สพฺรหฺมจารีนนฺ”ติฯ ",
"an5.164:1.10":	"จตุตฺถํฯ "
}	
