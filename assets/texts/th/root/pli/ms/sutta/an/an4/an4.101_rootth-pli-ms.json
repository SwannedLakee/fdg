{	
"an4.101:0.1":	"องฺคุตฺตร นิกาย ๔ฯ๑๐๑ ",
"an4.101:0.2":	"๑๑ฯ วลาหกวคฺค ",
"an4.101:0.3":	"ปฐมวลาหกสุตฺต ",
"an4.101:1.1":	"เอวํ เม สุตํ—",
"an4.101:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"an4.101:1.3":	"ตตฺร โข ภควา ภิกฺขู อามนฺเตสิ",
"an4.101:1.4":	"“ภิกฺขโว”ติฯ ",
"an4.101:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"an4.101:1.6":	"ภควา เอตทโวจ",
"an4.101:2.1":	"“จตฺตาโรเม, ภิกฺขเว, วลาหกาฯ ",
"an4.101:2.2":	"กตเม จตฺตาโร? ",
"an4.101:2.3":	"คชฺชิตา โน วสฺสิตา, ",
"an4.101:2.4":	"วสฺสิตา โน คชฺชิตา, ",
"an4.101:2.5":	"เนว คชฺชิตา โน วสฺสิตา, ",
"an4.101:2.6":	"คชฺชิตา จ วสฺสิตา จฯ ",
"an4.101:2.7":	"อิเม โข, ภิกฺขเว, จตฺตาโร วลาหกาฯ ",
"an4.101:2.8":	"เอวเมวํ โข, ภิกฺขเว, จตฺตาโร วลาหกูปมา ปุคฺคลา สนฺโต สํวิชฺชมานา โลกสฺมึฯ ",
"an4.101:2.9":	"กตเม จตฺตาโร? ",
"an4.101:2.10":	"คชฺชิตา โน วสฺสิตา, ",
"an4.101:2.11":	"วสฺสิตา โน คชฺชิตา, ",
"an4.101:2.12":	"เนว คชฺชิตา โน วสฺสิตา, ",
"an4.101:2.13":	"คชฺชิตา จ วสฺสิตา จฯ ",
"an4.101:3.1":	"กถญฺจ, ภิกฺขเว, ปุคฺคโล คชฺชิตา โหติ โน วสฺสิตา? ",
"an4.101:3.2":	"อิธ, ภิกฺขเว, เอกจฺโจ ปุคฺคโล ภาสิตา โหติ, โน กตฺตาฯ ",
"an4.101:3.3":	"เอวํ โข, ภิกฺขเว, ปุคฺคโล คชฺชิตา โหติ, โน วสฺสิตาฯ ",
"an4.101:3.4":	"เสยฺยถาปิ โส, ภิกฺขเว, วลาหโก คชฺชิตา, โน วสฺสิตา; ",
"an4.101:3.5":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.101:4.1":	"กถญฺจ, ภิกฺขเว, ปุคฺคโล วสฺสิตา โหติ, โน คชฺชิตา? ",
"an4.101:4.2":	"อิธ, ภิกฺขเว, เอกจฺโจ ปุคฺคโล กตฺตา โหติ, โน ภาสิตาฯ ",
"an4.101:4.3":	"เอวํ โข, ภิกฺขเว, ปุคฺคโล วสฺสิตา โหติ, โน คชฺชิตาฯ ",
"an4.101:4.4":	"เสยฺยถาปิ โส, ภิกฺขเว, วลาหโก วสฺสิตา, โน คชฺชิตา; ",
"an4.101:4.5":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.101:5.1":	"กถญฺจ, ภิกฺขเว, ปุคฺคโล เนว คชฺชิตา โหติ, โน วสฺสิตา? ",
"an4.101:5.2":	"อิธ, ภิกฺขเว, เอกจฺโจ ปุคฺคโล เนว ภาสิตา โหติ, โน กตฺตาฯ ",
"an4.101:5.3":	"เอวํ โข, ภิกฺขเว, ปุคฺคโล เนว คชฺชิตา โหติ, โน วสฺสิตาฯ ",
"an4.101:5.4":	"เสยฺยถาปิ โส, ภิกฺขเว, วลาหโก เนว คชฺชิตา, โน วสฺสิตา; ",
"an4.101:5.5":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.101:6.1":	"กถญฺจ, ภิกฺขเว, ปุคฺคโล คชฺชิตา จ โหติ วสฺสิตา จ? ",
"an4.101:6.2":	"อิธ, ภิกฺขเว, เอกจฺโจ ปุคฺคโล ภาสิตา จ โหติ กตฺตา จฯ ",
"an4.101:6.3":	"เอวํ โข, ภิกฺขเว, ปุคฺคโล คชฺชิตา จ โหติ วสฺสิตา จฯ ",
"an4.101:6.4":	"เสยฺยถาปิ โส, ภิกฺขเว, วลาหโก คชฺชิตา จ วสฺสิตา จ; ",
"an4.101:6.5":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.101:6.6":	"อิเม โข, ภิกฺขเว, จตฺตาโร วลาหกูปมา ปุคฺคลา สนฺโต สํวิชฺชมานา โลกสฺมินฺ”ติฯ ",
"an4.101:6.7":	"ปฐมํฯ "
}	
