{	
"an5.128:0.1":	"องฺคุตฺตร นิกาย ๕ฯ๑๒๘ ",
"an5.128:0.2":	"๑๓ฯ คิลานวคฺค ",
"an5.128:0.3":	"สมณสุขสุตฺต ",
"an5.128:1.1":	"“ปญฺจิมานิ, ภิกฺขเว, สมณทุกฺขานิฯ ",
"an5.128:1.2":	"กตมานิ ปญฺจ? ",
"an5.128:1.3":	"อิธ, ภิกฺขเว, ภิกฺขุ อสนฺตุฏฺโฐ โหติ อิตรีตเรน จีวเรน, อสนฺตุฏฺโฐ โหติ อิตรีตเรน ปิณฺฑปาเตน, อสนฺตุฏฺโฐ โหติ อิตรีตเรน เสนาสเนน, อสนฺตุฏฺโฐ โหติ อิตรีตเรน คิลานปฺปจฺจยเภสชฺชปริกฺขาเรน, อนภิรโต จ พฺรหฺมจริยํ จรติฯ ",
"an5.128:1.4":	"อิมานิ โข, ภิกฺขเว, ปญฺจ สมณทุกฺขานิฯ ",
"an5.128:2.1":	"ปญฺจิมานิ, ภิกฺขเว, สมณสุขานิฯ ",
"an5.128:2.2":	"กตมานิ ปญฺจ? ",
"an5.128:2.3":	"อิธ, ภิกฺขเว, ภิกฺขุ สนฺตุฏฺโฐ โหติ อิตรีตเรน จีวเรน, สนฺตุฏฺโฐ โหติ อิตรีตเรน ปิณฺฑปาเตน, สนฺตุฏฺโฐ โหติ อิตรีตเรน เสนาสเนน, สนฺตุฏฺโฐ โหติ อิตรีตเรน คิลานปฺปจฺจยเภสชฺชปริกฺขาเรน, อภิรโต จ พฺรหฺมจริยํ จรติฯ ",
"an5.128:2.4":	"อิมานิ โข, ภิกฺขเว, ปญฺจ สมณสุขานี”ติฯ ",
"an5.128:2.5":	"อฏฺฐมํฯ "
}	
