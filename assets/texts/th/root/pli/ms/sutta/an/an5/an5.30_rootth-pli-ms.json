{	
"an5.30:0.1":	"องฺคุตฺตร นิกาย ๕ฯ๓๐ ",
"an5.30:0.2":	"๓ฯ ปญฺจงฺคิกวคฺค ",
"an5.30:0.3":	"นาคิตสุตฺต ",
"an5.30:1.1":	"เอวํ เม สุตํ—",
"an5.30:1.2":	"เอกํ สมยํ ภควา โกสเลสุ จาริกํ จรมาโน มหตา ภิกฺขุสงฺเฆน สทฺธึ เยน อิจฺฉานงฺคลํ นาม โกสลานํ พฺราหฺมณคาโม ตทวสริฯ ",
"an5.30:1.3":	"ตตฺร สุทํ ภควา อิจฺฉานงฺคเล วิหรติ อิจฺฉานงฺคลวนสณฺเฑฯ ",
"an5.30:1.4":	"อโสฺสสุํ โข อิจฺฉานงฺคลกา พฺราหฺมณคหปติกา",
"an5.30:1.5":	"“สมโณ ขลุ โภ โคตโม สกฺยปุตฺโต สกฺยกุลา ปพฺพชิโต อิจฺฉานงฺคลํ อนุปฺปตฺโต; อิจฺฉานงฺคเล วิหรติ อิจฺฉานงฺคลวนสณฺเฑฯ ",
"an5.30:1.6":	"ตํ โข ปน ภวนฺตํ โคตมํ เอวํ กลฺยาโณ กิตฺติสทฺโท อพฺภุคฺคโต",
"an5.30:1.7":	"‘อิติปิ โส ภควา อรหํ สมฺมาสมฺพุทฺโธ วิชฺชาจรณสมฺปนฺโน สุคโต โลกวิทู อนุตฺตโร ปุริสทมฺมสารถิ, สตฺถา เทวมนุสฺสานํ พุทฺโธ ภควาติ’ฯ ",
"an5.30:1.8":	"โส อิมํ โลกํ สเทวกํ สมารกํ สพฺรหฺมกํ สสฺสมณพฺราหฺมณึ ปชํ สเทวมนุสฺสํ สยํ อภิญฺญา สจฺฉิกตฺวา ปเวเทติฯ ",
"an5.30:1.9":	"โส ธมฺมํ เทเสติ อาทิกลฺยาณํ มชฺเฌกลฺยาณํ ปริโยสานกลฺยาณํ สาตฺถํ สพฺยญฺชนํ, เกวลปริปุณฺณํ ปริสุทฺธํ พฺรหฺมจริยํ ปกาเสติฯ ",
"an5.30:1.10":	"สาธุ โข ปน ตถารูปานํ อรหตํ ทสฺสนํ โหตี”ติฯ ",
"an5.30:1.11":	"อถ โข อิจฺฉานงฺคลกา พฺราหฺมณคหปติกา ตสฺสา รตฺติยา อจฺจเยน ปหูตํ ขาทนียํ โภชนียํ อาทาย เยน อิจฺฉานงฺคลวนสณฺโฑ เตนุปสงฺกมึสุ; อุปสงฺกมิตฺวา พหิทฺวารโกฏฺฐเก อฏฺฐํสุ อุจฺจาสทฺทมหาสทฺทาฯ ",
"an5.30:2.1":	"เตน โข ปน สมเยน อายสฺมา นาคิโต ภควโต อุปฏฺฐาโก โหติฯ ",
"an5.30:2.2":	"อถ โข ภควา อายสฺมนฺตํ นาคิตํ อามนฺเตสิ",
"an5.30:2.3":	"“เก ปน โข, นาคิต, อุจฺจาสทฺทมหาสทฺทา, เกวฏฺฏา มญฺเญ มจฺฉวิโลเป”ติ? ",
"an5.30:2.4":	"“เอเต, ภนฺเต, อิจฺฉานงฺคลกา พฺราหฺมณคหปติกา ปหูตํ ขาทนียํ โภชนียํ อาทาย พหิทฺวารโกฏฺฐเก ฐิตา ภควนฺตญฺเญว อุทฺทิสฺส ภิกฺขุสงฺฆญฺจา”ติฯ ",
"an5.30:2.5":	"“มาหํ, นาคิต, ยเสน สมาคมํ, มา จ มยา ยโสฯ ",
"an5.30:2.6":	"โย โข, นาคิต, นยิมสฺส เนกฺขมฺมสุขสฺส ปวิเวกสุขสฺส อุปสมสุขสฺส สมฺโพธสุขสฺส นิกามลาภี อสฺส อกิจฺฉลาภี อกสิรลาภี, ยสฺสาหํ เนกฺขมฺมสุขสฺส ปวิเวกสุขสฺส อุปสมสุขสฺส สมฺโพธสุขสฺส นิกามลาภี อกิจฺฉลาภี อกสิรลาภีฯ ",
"an5.30:2.7":	"โส ตํ มีฬฺหสุขํ มิทฺธสุขํ ลาภสกฺการสิโลกสุขํ สาทิเยยฺยา”ติฯ ",
"an5.30:3.1":	"“อธิวาเสตุ ทานิ, ภนฺเต, ภควา, อธิวาเสตุ สุคโต; ",
"an5.30:3.2":	"อธิวาสนกาโล ทานิ, ภนฺเต, ภควโตฯ ",
"an5.30:3.3":	"เยน เยเนว ทานิ ภควา คมิสฺสติ ตํนินฺนาว คมิสฺสนฺติ พฺราหฺมณคหปติกา เนคมา เจว ชานปทา จฯ ",
"an5.30:3.4":	"เสยฺยถาปิ, ภนฺเต, ถุลฺลผุสิตเก เทเว วสฺสนฺเต ยถานินฺนํ อุทกานิ ปวตฺตนฺติ; ",
"an5.30:3.5":	"เอวเมวํ โข, ภนฺเต, เยน เยเนว ทานิ ภควา คมิสฺสติ, ตํนินฺนาว คมิสฺสนฺติ พฺราหฺมณคหปติกา เนคมา เจว ชานปทา จฯ ",
"an5.30:3.6":	"ตํ กิสฺส เหตุ? ",
"an5.30:3.7":	"ตถา หิ, ภนฺเต, ภควโต สีลปญฺญาณนฺ”ติฯ ",
"an5.30:4.1":	"“มาหํ, นาคิต, ยเสน สมาคมํ, มา จ มยา ยโสฯ ",
"an5.30:4.2":	"โย โข, นาคิต, นยิมสฺส เนกฺขมฺมสุขสฺส ปวิเวกสุขสฺส อุปสมสุขสฺส สมฺโพธสุขสฺส นิกามลาภี อสฺส อกิจฺฉลาภี อกสิรลาภี, ยสฺสาหํ เนกฺขมฺมสุขสฺส ปวิเวกสุขสฺส อุปสมสุขสฺส สมฺโพธสุขสฺส นิกามลาภี อกิจฺฉลาภี อกสิรลาภีฯ ",
"an5.30:4.3":	"โส ตํ มีฬฺหสุขํ มิทฺธสุขํ ลาภสกฺการสิโลกสุขํ สาทิเยยฺยฯ ",
"an5.30:4.4":	"อสิตปีตขายิตสายิตสฺส โข, นาคิต, อุจฺจารปสฺสาโว—",
"an5.30:4.5":	"เอโส ตสฺส นิสฺสนฺโทฯ ",
"an5.30:4.6":	"ปิยานํ โข, นาคิต, วิปริณามญฺญถาภาวา อุปฺปชฺชนฺติ โสกปริเทวทุกฺขโทมนสฺสุปายาสา—",
"an5.30:4.7":	"เอโส ตสฺส นิสฺสนฺโทฯ ",
"an5.30:4.8":	"อสุภนิมิตฺตานุโยคํ อนุยุตฺตสฺส โข, นาคิต, สุภนิมิตฺเต ปาฏิกุลฺยตา สณฺฐาติ—",
"an5.30:4.9":	"เอโส ตสฺส นิสฺสนฺโทฯ ",
"an5.30:4.10":	"ฉสุ โข, นาคิต, ผสฺสายตเนสุ อนิจฺจานุปสฺสิโน วิหรโต ผเสฺส ปาฏิกุลฺยตา สณฺฐาติ—",
"an5.30:4.11":	"เอโส ตสฺส นิสฺสนฺโทฯ ",
"an5.30:4.12":	"ปญฺจสุ โข, นาคิต, อุปาทานกฺขนฺเธสุ อุทยพฺพยานุปสฺสิโน วิหรโต อุปาทาเน ปาฏิกุลฺยตา สณฺฐาติ—",
"an5.30:4.13":	"เอโส ตสฺส นิสฺสนฺโท”ติฯ ",
"an5.30:4.14":	"ทสมํฯ ",
"an5.30:4.15":	"ปญฺจงฺคิกวคฺโค ตติโยฯ ",
"an5.30:5.0":	"ตสฺสุทฺทานํ ",
"an5.30:5.1":	"เทฺว อคารวุปกฺกิเลสา, ",
"an5.30:5.2":	"ทุสฺสีลานุคฺคหิเตน จ; ",
"an5.30:5.3":	"วิมุตฺติสมาธิปญฺจงฺคิกา, ",
"an5.30:5.4":	"จงฺกมํ นาคิเตน จาติฯ "
}	
