{	
"an4.76:0.1":	"องฺคุตฺตร นิกาย ๔ฯ๗๖ ",
"an4.76:0.2":	"๘ฯ อปณฺณกวคฺค ",
"an4.76:0.3":	"กุสินารสุตฺต ",
"an4.76:1.1":	"เอกํ สมยํ ภควา กุสินารายํ วิหรติ อุปวตฺตเน มลฺลานํ สาลวเน อนฺตเรน ยมกสาลานํ ปรินิพฺพานสมเยฯ ",
"an4.76:1.2":	"ตตฺร โข ภควา ภิกฺขู อามนฺเตสิ",
"an4.76:1.3":	"“ภิกฺขโว”ติฯ ",
"an4.76:1.4":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"an4.76:1.5":	"ภควา เอตทโวจ",
"an4.76:2.1":	"“สิยา โข ปน, ภิกฺขเว, เอกภิกฺขุสฺสปิ กงฺขา วา วิมติ วา พุทฺเธ วา ธมฺเม วา สงฺเฆ วา มคฺเค วา ปฏิปทาย วา, ปุจฺฉถ, ภิกฺขเว, มา ปจฺฉา วิปฺปฏิสาริโน อหุวตฺถ",
"an4.76:2.2":	"‘สมฺมุขีภูโต โน สตฺถา อโหสิ, นาสกฺขิมฺห ภควนฺตํ สมฺมุขา ปฏิปุจฺฉิตุนฺ’”ติฯ ",
"an4.76:2.3":	"เอวํ วุตฺเต, เต ภิกฺขู ตุณฺหี อเหสุํฯ ",
"an4.76:3.1":	"ทุติยมฺปิ โข ภควา ภิกฺขู อามนฺเตสิ",
"an4.76:3.2":	"“สิยา โข ปน, ภิกฺขเว, เอกภิกฺขุสฺสปิ กงฺขา วา วิมติ วา พุทฺเธ วา ธมฺเม วา สงฺเฆ วา มคฺเค วา ปฏิปทาย วา, ปุจฺฉถ, ภิกฺขเว, มา ปจฺฉา วิปฺปฏิสาริโน อหุวตฺถ",
"an4.76:3.3":	"‘สมฺมุขีภูโต โน สตฺถา อโหสิ, นาสกฺขิมฺห ภควนฺตํ สมฺมุขา ปฏิปุจฺฉิตุนฺ’”ติฯ ",
"an4.76:3.4":	"ทุติยมฺปิ โข เต ภิกฺขู ตุณฺหี อเหสุํฯ ",
"an4.76:4.1":	"ตติยมฺปิ โข ภควา ภิกฺขู อามนฺเตสิ",
"an4.76:4.2":	"“สิยา โข ปน, ภิกฺขเว, เอกภิกฺขุสฺสปิ กงฺขา วา วิมติ วา พุทฺเธ วา ธมฺเม วา สงฺเฆ วา มคฺเค วา ปฏิปทาย วา, ปุจฺฉถ, ภิกฺขเว, มา ปจฺฉา วิปฺปฏิสาริโน อหุวตฺถ",
"an4.76:4.3":	"‘สมฺมุขีภูโต โน สตฺถา อโหสิ, นาสกฺขิมฺห ภควนฺตํ สมฺมุขา ปฏิปุจฺฉิตุนฺ’”ติฯ ",
"an4.76:4.4":	"ตติยมฺปิ โข เต ภิกฺขู ตุณฺหี อเหสุํฯ ",
"an4.76:5.1":	"อถ โข ภควา ภิกฺขู อามนฺเตสิ",
"an4.76:5.2":	"“สิยา โข ปน, ภิกฺขเว, สตฺถุคารเวนปิ น ปุจฺเฉยฺยาถ, สหายโกปิ, ภิกฺขเว, สหายกสฺส อาโรเจตู”ติฯ ",
"an4.76:5.3":	"เอวํ วุตฺเต, เต ภิกฺขู ตุณฺหี อเหสุํฯ ",
"an4.76:5.4":	"อถ โข อายสฺมา อานนฺโท ภควนฺตํ เอตทโวจ",
"an4.76:5.5":	"“อจฺฉริยํ, ภนฺเต, อพฺภุตํ, ภนฺเตฯ ",
"an4.76:5.6":	"เอวํ ปสนฺโน อหํ, ภนฺเตฯ นตฺถิ อิมสฺมึ ภิกฺขุสงฺเฆ เอกภิกฺขุสฺสปิ กงฺขา วา วิมติ วา พุทฺเธ วา ธมฺเม วา สงฺเฆ วา มคฺเค วา ปฏิปทาย วา”ติฯ ",
"an4.76:6.1":	"“ปสาทา โข ตฺวํ, อานนฺท, วเทสิฯ ญาณเมว เหตฺถ, อานนฺท, ตถาคตสฺส",
"an4.76:6.2":	"อิเมสญฺหิ, อานนฺท, ปญฺจนฺนํ ภิกฺขุสตานํ โย ปจฺฉิมโก ภิกฺขุ โส โสตาปนฺโน อวินิปาตธมฺโม นิยโต สมฺโพธิปรายโณ”ติฯ ",
"an4.76:6.3":	"ฉฏฺฐํฯ "
}	
