{	
"an5.146:0.1":	"องฺคุตฺตร นิกาย ๕ฯ๑๔๖ ",
"an5.146:0.2":	"๑๕ฯ ติกณฺฑกีวคฺค ",
"an5.146:0.3":	"มิตฺตสุตฺต ",
"an5.146:1.1":	"“ปญฺจหิ, ภิกฺขเว, ธมฺเมหิ สมนฺนาคโต ภิกฺขุ มิตฺโต น เสวิตพฺโพฯ ",
"an5.146:1.2":	"กตเมหิ ปญฺจหิ? ",
"an5.146:1.3":	"กมฺมนฺตํ กาเรติ, อธิกรณํ อาทิยติ, ปาโมกฺเขสุ ภิกฺขูสุ ปฏิวิรุทฺโธ โหติ, ทีฆจาริกํ อนวตฺถจาริกํ อนุยุตฺโต วิหรติ, นปฺปฏิพโล โหติ กาเลน กาลํ ธมฺมิยา กถาย สนฺทเสฺสตุํ สมาทเปตุํ สมุตฺเตเชตุํ สมฺปหํเสตุํฯ ",
"an5.146:1.4":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ มิตฺโต น เสวิตพฺโพฯ ",
"an5.146:2.1":	"ปญฺจหิ, ภิกฺขเว, ธมฺเมหิ สมนฺนาคโต ภิกฺขุ มิตฺโต เสวิตพฺโพฯ ",
"an5.146:2.2":	"กตเมหิ ปญฺจหิ? ",
"an5.146:2.3":	"น กมฺมนฺตํ กาเรติ, น อธิกรณํ อาทิยติ, น ปาโมกฺเขสุ ภิกฺขูสุ ปฏิวิรุทฺโธ โหติ, น ทีฆจาริกํ อนวตฺถจาริกํ อนุยุตฺโต วิหรติ, ปฏิพโล โหติ กาเลน กาลํ ธมฺมิยา กถาย สนฺทเสฺสตุํ สมาทเปตุํ สมุตฺเตเชตุํ สมฺปหํเสตุํฯ ",
"an5.146:2.4":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ มิตฺโต เสวิตพฺโพ”ติฯ ",
"an5.146:2.5":	"ฉฏฺฐํฯ "
}	
