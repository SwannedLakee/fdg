{	
"an6.26:0.1":	"องฺคุตฺตร นิกาย ๖ฯ๒๖ ",
"an6.26:0.2":	"๓ฯ อนุตฺตริยวคฺค ",
"an6.26:0.3":	"มหากจฺจานสุตฺต ",
"an6.26:1.1":	"ตตฺร โข อายสฺมา มหากจฺจาโน ภิกฺขู อามนฺเตสิ",
"an6.26:1.2":	"“อาวุโส ภิกฺขเว”ติฯ ",
"an6.26:1.3":	"“อาวุโส”ติ โข เต ภิกฺขู อายสฺมโต มหากจฺจานสฺส ปจฺจโสฺสสุํฯ ",
"an6.26:1.4":	"อายสฺมา มหากจฺจาโน เอตทโวจ",
"an6.26:1.5":	"“อจฺฉริยํ, อาวุโส; ",
"an6.26:1.6":	"อพฺภุตํ, อาวุโสฯ ",
"an6.26:1.7":	"ยาวญฺจิทํ เตน ภควตา ชานตา ปสฺสตา อรหตา สมฺมาสมฺพุทฺเธน สมฺพาเธ โอกาสาธิคโม อนุพุทฺโธ สตฺตานํ วิสุทฺธิยา โสกปริเทวานํ สมติกฺกมาย ทุกฺขโทมนสฺสานํ อตฺถงฺคมาย ญายสฺส อธิคมาย นิพฺพานสฺส สจฺฉิกิริยาย, ยทิทํ ฉ อนุสฺสติฏฺฐานานิฯ ",
"an6.26:2.1":	"กตมานิ ฉ? ",
"an6.26:2.2":	"อิธาวุโส, อริยสาวโก ตถาคตํ อนุสฺสรติ",
"an6.26:2.3":	"‘อิติปิ โส ภควา …เป… สตฺถา เทวมนุสฺสานํ พุทฺโธ ภควา’ติฯ ",
"an6.26:2.4":	"ยสฺมึ, อาวุโส, สมเย อริยสาวโก ตถาคตํ อนุสฺสรติ เนวสฺส ตสฺมึ สมเย ราคปริยุฏฺฐิตํ จิตฺตํ โหติ, น โทสปริยุฏฺฐิตํ จิตฺตํ โหติ, น โมหปริยุฏฺฐิตํ จิตฺตํ โหติ; ",
"an6.26:2.5":	"อุชุคตเมวสฺส ตสฺมึ สมเย จิตฺตํ โหติ, นิกฺขนฺตํ มุตฺตํ วุฏฺฐิตํ เคธมฺหาฯ ",
"an6.26:2.6":	"‘เคโธ’ติ โข, อาวุโส, ปญฺจนฺเนตํ กามคุณานํ อธิวจนํฯ ",
"an6.26:2.7":	"ส โข โส, อาวุโส, อริยสาวโก สพฺพโส อากาสสเมน เจตสา วิหรติ วิปุเลน มหคฺคเตน อปฺปมาเณน อเวเรน อพฺยาปชฺเชนฯ ",
"an6.26:2.8":	"อิทมฺปิ โข, อาวุโส, อารมฺมณํ กริตฺวา เอวมฺ’อิเธกจฺเจ สตฺตา วิสุทฺธิธมฺมา ภวนฺติฯ ",
"an6.26:3.1":	"ปุน จปรํ, อาวุโส, อริยสาวโก ธมฺมํ อนุสฺสรติ",
"an6.26:3.2":	"‘สฺวากฺขาโต ภควตา ธมฺโม …เป… ปจฺจตฺตํ เวทิตพฺโพ วิญฺญูหี’ติฯ ",
"an6.26:3.3":	"ยสฺมึ, อาวุโส, สมเย อริยสาวโก ธมฺมํ อนุสฺสรติ เนวสฺส ตสฺมึ สมเย ราคปริยุฏฺฐิตํ จิตฺตํ โหติ, น โทสปริยุฏฺฐิตํ จิตฺตํ โหติ, น โมหปริยุฏฺฐิตํ จิตฺตํ โหติ; ",
"an6.26:3.4":	"อุชุคตเมวสฺส ตสฺมึ สมเย จิตฺตํ โหติ, นิกฺขนฺตํ มุตฺตํ วุฏฺฐิตํ เคธมฺหาฯ ",
"an6.26:3.5":	"‘เคโธ’ติ โข, อาวุโส, ปญฺจนฺเนตํ กามคุณานํ อธิวจนํฯ ",
"an6.26:3.6":	"ส โข โส, อาวุโส, อริยสาวโก สพฺพโส อากาสสเมน เจตสา วิหรติ วิปุเลน มหคฺคเตน อปฺปมาเณน อเวเรน อพฺยาปชฺเชนฯ ",
"an6.26:3.7":	"อิทมฺปิ โข, อาวุโส, อารมฺมณํ กริตฺวา เอวมฺ’อิเธกจฺเจ สตฺตา วิสุทฺธิธมฺมา ภวนฺติฯ ",
"an6.26:4.1":	"ปุน จปรํ, อาวุโส, อริยสาวโก สงฺฆํ อนุสฺสรติ",
"an6.26:4.2":	"‘สุปฺปฏิปนฺโน ภควโต สาวกสงฺโฆ …เป… อนุตฺตรํ ปุญฺญกฺเขตฺตํ โลกสฺสา’ติฯ ",
"an6.26:4.3":	"ยสฺมึ, อาวุโส, สมเย อริยสาวโก สงฺฆํ อนุสฺสรติ เนวสฺส ตสฺมึ สมเย ราคปริยุฏฺฐิตํ จิตฺตํ โหติ, น โทสปริยุฏฺฐิตํ จิตฺตํ โหติ, น โมหปริยุฏฺฐิตํ จิตฺตํ โหติ; ",
"an6.26:4.4":	"อุชุคตเมวสฺส ตสฺมึ สมเย จิตฺตํ โหติ, นิกฺขนฺตํ มุตฺตํ วุฏฺฐิตํ เคธมฺหาฯ ",
"an6.26:4.5":	"‘เคโธ’ติ โข, อาวุโส, ปญฺจนฺเนตํ กามคุณานํ อธิวจนํฯ ",
"an6.26:4.6":	"ส โข โส, อาวุโส, อริยสาวโก สพฺพโส อากาสสเมน เจตสา วิหรติ วิปุเลน มหคฺคเตน อปฺปมาเณน อเวเรน อพฺยาปชฺเชนฯ ",
"an6.26:4.7":	"อิทมฺปิ โข, อาวุโส, อารมฺมณํ กริตฺวา เอวมฺ’อิเธกจฺเจ สตฺตา วิสุทฺธิธมฺมา ภวนฺติฯ ",
"an6.26:5.1":	"ปุน จปรํ, อาวุโส, อริยสาวโก อตฺตโน สีลานิ อนุสฺสรติ อขณฺฑานิ …เป… สมาธิสํวตฺตนิกานิฯ ",
"an6.26:5.2":	"ยสฺมึ, อาวุโส, สมเย อริยสาวโก อตฺตโน สีลํ อนุสฺสรติ เนวสฺส ตสฺมึ สมเย ราคปริยุฏฺฐิตํ จิตฺตํ โหติ, น โทสปริยุฏฺฐิตํ จิตฺตํ โหติ, น โมหปริยุฏฺฐิตํ จิตฺตํ โหติ; ",
"an6.26:5.3":	"อุชุคตเมวสฺส ตสฺมึ สมเย จิตฺตํ โหติ, นิกฺขนฺตํ มุตฺตํ วุฏฺฐิตํ เคธมฺหาฯ ",
"an6.26:5.4":	"‘เคโธ’ติ โข, อาวุโส, ปญฺจนฺเนตํ กามคุณานํ อธิวจนํฯ ",
"an6.26:5.5":	"ส โข โส, อาวุโส, อริยสาวโก สพฺพโส อากาสสเมน เจตสา วิหรติ วิปุเลน มหคฺคเตน อปฺปมาเณน อเวเรน อพฺยาปชฺเชนฯ ",
"an6.26:5.6":	"อิทมฺปิ โข, อาวุโส, อารมฺมณํ กริตฺวา เอวมฺ’อิเธกจฺเจ สตฺตา วิสุทฺธิธมฺมา ภวนฺติฯ ",
"an6.26:6.1":	"ปุน จปรํ, อาวุโส, อริยสาวโก อตฺตโน จาคํ อนุสฺสรติ",
"an6.26:6.2":	"‘ลาภา วต เม, สุลทฺธํ วต เม …เป… ",
"an6.26:6.3":	"ยาจโยโค ทานสํวิภาครโต’ติฯ ",
"an6.26:6.4":	"ยสฺมึ, อาวุโส, สมเย อริยสาวโก อตฺตโน จาคํ อนุสฺสรติ เนวสฺส ตสฺมึ สมเย ราคปริยุฏฺฐิตํ จิตฺตํ โหติ, น โทสปริยุฏฺฐิตํ จิตฺตํ โหติ, น โมหปริยุฏฺฐิตํ จิตฺตํ โหติ; ",
"an6.26:6.5":	"อุชุคตเมวสฺส ตสฺมึ สมเย จิตฺตํ โหติ, นิกฺขนฺตํ มุตฺตํ วุฏฺฐิตํ เคธมฺหาฯ ",
"an6.26:6.6":	"‘เคโธ’ติ โข, อาวุโส, ปญฺจนฺเนตํ กามคุณานํ อธิวจนํฯ ",
"an6.26:6.7":	"ส โข โส, อาวุโส, อริยสาวโก สพฺพโส อากาสสเมน เจตสา วิหรติ วิปุเลน มหคฺคเตน อปฺปมาเณน อเวเรน อพฺยาปชฺเชนฯ ",
"an6.26:6.8":	"อิทมฺปิ โข, อาวุโส, อารมฺมณํ กริตฺวา เอวมฺ’อิเธกจฺเจ สตฺตา วิสุทฺธิธมฺมา ภวนฺติฯ ",
"an6.26:7.1":	"ปุน จปรํ, อาวุโส, อริยสาวโก เทวตา อนุสฺสรติ",
"an6.26:7.2":	"‘สนฺติ เทวา จาตุมหาราชิกา, สนฺติ เทวา …เป… ตตุตฺตริฯ ",
"an6.26:7.3":	"ยถารูปาย สทฺธาย สมนฺนาคตา ตา เทวตา อิโต จุตา ตตฺถ อุปปนฺนา; มยฺหมฺปิ ตถารูปา สทฺธา สํวิชฺชติฯ ",
"an6.26:7.4":	"ยถารูเปน สีเลน … ",
"an6.26:7.5":	"สุเตน … ",
"an6.26:7.6":	"จาเคน … ",
"an6.26:7.7":	"ปญฺญาย สมนฺนาคตา ตา เทวตา อิโต จุตา ตตฺถ อุปปนฺนา; มยฺหมฺปิ ตถารูปา ปญฺญา สํวิชฺชตี’ติฯ ",
"an6.26:7.8":	"ยสฺมึ, อาวุโส, สมเย อริยสาวโก อตฺตโน จ ตาสญฺจ เทวตานํ สทฺธญฺจ สีลญฺจ สุตญฺจ จาคญฺจ ปญฺญญฺจ อนุสฺสรติ เนวสฺส ตสฺมึ สมเย ราคปริยุฏฺฐิตํ จิตฺตํ โหติ, น โทสปริยุฏฺฐิตํ จิตฺตํ โหติ, น โมหปริยุฏฺฐิตํ จิตฺตํ โหติ; ",
"an6.26:7.9":	"อุชุคตเมวสฺส ตสฺมึ สมเย จิตฺตํ โหติ, นิกฺขนฺตํ มุตฺตํ วุฏฺฐิตํ เคธมฺหาฯ ",
"an6.26:7.10":	"‘เคโธ’ติ โข, อาวุโส, ปญฺจนฺเนตํ กามคุณานํ อธิวจนํฯ ",
"an6.26:7.11":	"ส โข โส, อาวุโส, อริยสาวโก สพฺพโส อากาสสเมน เจตสา วิหรติ วิปุเลน มหคฺคเตน อปฺปมาเณน อเวเรน อพฺยาปชฺเชนฯ ",
"an6.26:7.12":	"อิทมฺปิ โข, อาวุโส, อารมฺมณํ กริตฺวา เอวมฺ’อิเธกจฺเจ สตฺตา วิสุทฺธิธมฺมา ภวนฺติฯ ",
"an6.26:8.1":	"อจฺฉริยํ, อาวุโส, อพฺภุตํ, อาวุโสฯ ",
"an6.26:8.2":	"ยาวญฺจิทํ เตน ภควตา ชานตา ปสฺสตา อรหตา สมฺมาสมฺพุทฺเธน สมฺพาเธ โอกาสาธิคโม อนุพุทฺโธ สตฺตานํ วิสุทฺธิยา โสกปริเทวานํ สมติกฺกมาย ทุกฺขโทมนสฺสานํ อตฺถงฺคมาย ญายสฺส อธิคมาย นิพฺพานสฺส สจฺฉิกิริยาย, ยทิทํ ฉ อนุสฺสติฏฺฐานานี”ติฯ ",
"an6.26:8.3":	"ฉฏฺฐํฯ "
}	
