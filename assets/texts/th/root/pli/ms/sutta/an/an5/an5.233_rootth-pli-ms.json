{	
"an5.233:0.1":	"องฺคุตฺตร นิกาย ๕ฯ๒๓๓ ",
"an5.233:0.2":	"๒๔ฯ อาวาสิกวคฺค ",
"an5.233:0.3":	"โสภนสุตฺต ",
"an5.233:1.1":	"“ปญฺจหิ, ภิกฺขเว, ธมฺเมหิ สมนฺนาคโต อาวาสิโก ภิกฺขุ อาวาสํ โสเภติฯ ",
"an5.233:1.2":	"กตเมหิ ปญฺจหิ? ",
"an5.233:1.3":	"สีลวา โหติ …เป… สมาทาย สิกฺขติ สิกฺขาปเทสุ; ",
"an5.233:1.4":	"พหุสฺสุโต โหติ …เป… ทิฏฺฐิยา สุปฺปฏิวิทฺธา; ",
"an5.233:1.5":	"กลฺยาณวาโจ โหติ กลฺยาณวากฺกรโณ โปริยา วาจาย สมนฺนาคโต วิสฺสฏฺฐาย อเนลคลาย อตฺถสฺส วิญฺญาปนิยา; ",
"an5.233:1.6":	"ปฏิพโล โหติ อุปสงฺกมนฺเต ธมฺมิยา กถาย สนฺทเสฺสตุํ สมาทเปตุํ สมุตฺเตเชตุํ สมฺปหํเสตุํ; ",
"an5.233:1.7":	"จตุนฺนํ ฌานานํ อาภิเจตสิกานํ ทิฏฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภีฯ ",
"an5.233:1.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต อาวาสิโก ภิกฺขุ อาวาสํ โสเภตี”ติฯ ",
"an5.233:1.9":	"ตติยํฯ "
}	
