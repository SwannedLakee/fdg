{	
"an5.138:0.1":	"องฺคุตฺตร นิกาย ๕ฯ๑๓๘ ",
"an5.138:0.2":	"๑๔ฯ ราชวคฺค ",
"an5.138:0.3":	"ภตฺตาทกสุตฺต ",
"an5.138:1.1":	"“ปญฺจหิ, ภิกฺขเว, องฺเคหิ สมนฺนาคโต รญฺโญ นาโค ภตฺตาทโก จ โหติ โอกาสผรโณ จ ลณฺฑสารโณ จ สลากคฺคาหี จ รญฺโญ นาโคเตฺวว สงฺขํ คจฺฉติฯ ",
"an5.138:1.2":	"กตเมหิ ปญฺจหิ? ",
"an5.138:1.3":	"อิธ, ภิกฺขเว, รญฺโญ นาโค อกฺขโม โหติ รูปานํ, อกฺขโม สทฺทานํ, อกฺขโม คนฺธานํ, อกฺขโม รสานํ, อกฺขโม โผฏฺฐพฺพานํฯ ",
"an5.138:1.4":	"อิเมหิ โข, ภิกฺขเว, ปญฺจหิ องฺเคหิ สมนฺนาคโต รญฺโญ นาโค ภตฺตาทโก จ โอกาสผรโณ จ ลณฺฑสารโณ จ สลากคฺคาหี จ, รญฺโญ นาโคเตฺวว สงฺขํ คจฺฉติฯ ",
"an5.138:2.1":	"เอวเมวํ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ ภตฺตาทโก จ โหติ, โอกาสผรโณ จ มญฺจปีฐมทฺทโน จ สลากคฺคาหี จ, ภิกฺขุเตฺวว สงฺขํ คจฺฉติฯ ",
"an5.138:2.2":	"กตเมหิ ปญฺจหิ? ",
"an5.138:2.3":	"อิธ, ภิกฺขเว, ภิกฺขุ อกฺขโม โหติ รูปานํ, อกฺขโม สทฺทานํ, อกฺขโม คนฺธานํ, อกฺขโม รสานํ, อกฺขโม โผฏฺฐพฺพานํฯ ",
"an5.138:2.4":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ ภตฺตาทโก จ โหติ โอกาสผรโณ จ มญฺจปีฐมทฺทโน จ สลากคฺคาหี จ, ภิกฺขุเตฺวว สงฺขํ คจฺฉตี”ติฯ ",
"an5.138:2.5":	"อฏฺฐมํฯ "
}	
