{	
"an5.11:0.1":	"องฺคุตฺตร นิกาย ๕ฯ๑๑ ",
"an5.11:0.2":	"๒ฯ พลวคฺค ",
"an5.11:0.3":	"อนนุสฺสุตสุตฺต ",
"an5.11:1.1":	"“ปุพฺพาหํ, ภิกฺขเว, อนนุสฺสุเตสุ ธมฺเมสุ อภิญฺญาโวสานปารมิปฺปตฺโต ปฏิชานามิฯ ",
"an5.11:1.2":	"ปญฺจิมานิ, ภิกฺขเว, ตถาคตสฺส ตถาคตพลานิ, เยหิ พเลหิ สมนฺนาคโต ตถาคโต อาสภํ ฐานํ ปฏิชานาติ, ปริสาสุ สีหนาทํ นทติ, พฺรหฺมจกฺกํ ปวตฺเตติฯ ",
"an5.11:1.3":	"กตมานิ ปญฺจ? ",
"an5.11:1.4":	"สทฺธาพลํ, หิรีพลํ, โอตฺตปฺปพลํ, วีริยพลํ, ปญฺญาพลํ—",
"an5.11:1.5":	"อิมานิ โข, ภิกฺขเว, ปญฺจ ตถาคตสฺส ตถาคตพลานิ เยหิ พเลหิ สมนฺนาคโต ตถาคโต อาสภํ ฐานํ ปฏิชานาติ, ปริสาสุ สีหนาทํ นทติ, พฺรหฺมจกฺกํ ปวตฺเตตี”ติฯ ",
"an5.11:1.6":	"ปฐมํฯ "
}	
