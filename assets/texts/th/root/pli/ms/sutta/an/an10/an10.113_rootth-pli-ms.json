{	
"an10.113:0.1":	"องฺคุตฺตร นิกาย ๑๐ฯ๑๑๓ ",
"an10.113:0.2":	"๑๒ฯ ปจฺโจโรหณิวคฺค ",
"an10.113:0.3":	"ปฐมอธมฺมสุตฺต ",
"an10.113:1.1":	"“อธมฺโม จ, ภิกฺขเว, เวทิตพฺโพ อนตฺโถ จ; ",
"an10.113:1.2":	"ธมฺโม จ เวทิตพฺโพ อตฺโถ จฯ ",
"an10.113:1.3":	"อธมฺมญฺจ วิทิตฺวา อนตฺถญฺจ, ธมฺมญฺจ วิทิตฺวา อตฺถญฺจ ยถา ธมฺโม ยถา อตฺโถ ตถา ปฏิปชฺชิตพฺพํฯ ",
"an10.113:2.1":	"กตโม จ, ภิกฺขเว, อธมฺโม จ อนตฺโถ จ? ",
"an10.113:2.2":	"มิจฺฉาทิฏฺฐิ, มิจฺฉาสงฺกปฺโป, มิจฺฉาวาจา, มิจฺฉากมฺมนฺโต, มิจฺฉาอาชีโว, มิจฺฉาวายาโม, มิจฺฉาสติ, มิจฺฉาสมาธิ, มิจฺฉาญาณํ, มิจฺฉาวิมุตฺติ—",
"an10.113:2.3":	"อยํ วุจฺจติ, ภิกฺขเว, อธมฺโม จ อนตฺโถ จฯ ",
"an10.113:3.1":	"กตโม จ, ภิกฺขเว, ธมฺโม จ อตฺโถ จ? ",
"an10.113:3.2":	"สมฺมาทิฏฺฐิ, สมฺมาสงฺกปฺโป, สมฺมาวาจา, สมฺมากมฺมนฺโต, สมฺมาอาชีโว, สมฺมาวายาโม, สมฺมาสติ, สมฺมาสมาธิ, สมฺมาญาณํ, สมฺมาวิมุตฺติ—",
"an10.113:3.3":	"อยํ วุจฺจติ, ภิกฺขเว, ธมฺโม จ อตฺโถ จฯ ",
"an10.113:4.1":	"‘อธมฺโม จ, ภิกฺขเว, เวทิตพฺโพ อนตฺโถ จ; ",
"an10.113:4.2":	"ธมฺโม จ เวทิตพฺโพ อตฺโถ จฯ ",
"an10.113:4.3":	"อธมฺมญฺจ วิทิตฺวา อนตฺถญฺจ, ธมฺมญฺจ วิทิตฺวา อตฺถญฺจ ยถา ธมฺโม ยถา อตฺโถ ตถา ปฏิปชฺชิตพฺพนฺ’ติ, ",
"an10.113:4.4":	"อิติ ยํ ตํ วุตฺตํ, อิทเมตํ ปฏิจฺจ วุตฺตนฺ”ติฯ ",
"an10.113:4.5":	"ปฐมํฯ "
}	
