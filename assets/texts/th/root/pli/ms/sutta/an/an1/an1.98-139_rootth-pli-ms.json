{	
"an1.98:0.1":	"องฺคุตฺตร นิกาย ๑ ",
"an1.98:0.2":	"๑๐ฯ ทุติยปมาทาทิวคฺค ",
"an1.98:1.0":	"๙๘ ",
"an1.98:1.1":	"“อชฺฌตฺติกํ, ภิกฺขเว, องฺคนฺติ กริตฺวา นาญฺญํ เอกงฺคมฺปิ สมนุปสฺสามิ ยํ เอวํ มหโต อนตฺถาย สํวตฺตติ ยถยิทํ, ภิกฺขเว, ปมาโทฯ ",
"an1.98:1.2":	"ปมาโท, ภิกฺขเว, มหโต อนตฺถาย สํวตฺตตี”ติฯ ",
"an1.98:1.3":	"ปฐมํฯ ",
"an1.99:1.0":	"๙๙ ",
"an1.99:1.1":	"“อชฺฌตฺติกํ, ภิกฺขเว, องฺคนฺติ กริตฺวา นาญฺญํ เอกงฺคมฺปิ สมนุปสฺสามิ ยํ เอวํ มหโต อตฺถาย สํวตฺตติ ยถยิทํ, ภิกฺขเว, อปฺปมาโทฯ ",
"an1.99:1.2":	"อปฺปมาโท, ภิกฺขเว, มหโต อตฺถาย สํวตฺตตี”ติฯ ",
"an1.99:1.3":	"ทุติยํฯ ",
"an1.100:1.0":	"๑๐๐ ",
"an1.100:1.1":	"“อชฺฌตฺติกํ, ภิกฺขเว, องฺคนฺติ กริตฺวา นาญฺญํ เอกงฺคมฺปิ สมนุปสฺสามิ ยํ เอวํ มหโต อนตฺถาย สํวตฺตติ ยถยิทํ, ภิกฺขเว, โกสชฺชํฯ ",
"an1.100:1.2":	"โกสชฺชํ, ภิกฺขเว, มหโต อนตฺถาย สํวตฺตตี”ติฯ ",
"an1.100:1.3":	"ตติยํฯ ",
"an1.101:1.0":	"๑๐๑ ",
"an1.101:1.1":	"“อชฺฌตฺติกํ, ภิกฺขเว, องฺคนฺติ กริตฺวา นาญฺญํ เอกงฺคมฺปิ สมนุปสฺสามิ ยํ เอวํ มหโต อตฺถาย สํวตฺตติ ยถยิทํ, ภิกฺขเว, วีริยารมฺโภฯ ",
"an1.101:1.2":	"วีริยารมฺโภ, ภิกฺขเว, มหโต อตฺถาย สํวตฺตตี”ติฯ ",
"an1.101:1.3":	"จตุตฺถํฯ ",
"an1.102-109:1.0":	"๑๐๒–๑๐๙ ",
"an1.102-109:1.1":	"“อชฺฌตฺติกํ, ภิกฺขเว, องฺคนฺติ กริตฺวา นาญฺญํ เอกงฺคมฺปิ สมนุปสฺสามิ ยํ เอวํ มหโต อนตฺถาย สํวตฺตติ ยถยิทํ, ภิกฺขเว, มหิจฺฉตา …เป… อปฺปิจฺฉตา … อสนฺตุฏฺฐิตา … สนฺตุฏฺฐิตา … อโยนิโสมนสิกาโร … โยนิโสมนสิกาโร … อสมฺปชญฺญํ … สมฺปชญฺญํ … ทฺวาทสมํฯ ",
"an1.110:1.0":	"๑๑๐ ",
"an1.110:1.1":	"“พาหิรํ, ภิกฺขเว, องฺคนฺติ กริตฺวา นาญฺญํ เอกงฺคมฺปิ สมนุปสฺสามิ ยํ เอวํ มหโต อนตฺถาย สํวตฺตติ ยถยิทํ, ภิกฺขเว, ปาปมิตฺตตาฯ ",
"an1.110:1.2":	"ปาปมิตฺตตา, ภิกฺขเว, มหโต อนตฺถาย สํวตฺตตี”ติฯ ",
"an1.110:1.3":	"เตรสมํฯ ",
"an1.111:1.0":	"๑๑๑ ",
"an1.111:1.1":	"“พาหิรํ, ภิกฺขเว, องฺคนฺติ กริตฺวา นาญฺญํ เอกงฺคมฺปิ สมนุปสฺสามิ ยํ เอวํ มหโต อตฺถาย สํวตฺตติ ยถยิทํ, ภิกฺขเว, กลฺยาณมิตฺตตาฯ ",
"an1.111:1.2":	"กลฺยาณมิตฺตตา, ภิกฺขเว, มหโต อตฺถาย สํวตฺตตี”ติฯ ",
"an1.111:1.3":	"จุทฺทสมํฯ ",
"an1.112:1.0":	"๑๑๒ ",
"an1.112:1.1":	"“อชฺฌตฺติกํ, ภิกฺขเว, องฺคนฺติ กริตฺวา นาญฺญํ เอกงฺคมฺปิ สมนุปสฺสามิ ยํ เอวํ มหโต อนตฺถาย สํวตฺตติ ยถยิทํ, ภิกฺขเว, อนุโยโค อกุสลานํ ธมฺมานํ, อนนุโยโค กุสลานํ ธมฺมานํฯ ",
"an1.112:1.2":	"อนุโยโค, ภิกฺขเว, อกุสลานํ ธมฺมานํ, อนนุโยโค กุสลานํ ธมฺมานํ มหโต อนตฺถาย สํวตฺตตี”ติฯ ",
"an1.112:1.3":	"ปนฺนรสมํฯ ",
"an1.113:1.0":	"๑๑๓ ",
"an1.113:1.1":	"“อชฺฌตฺติกํ, ภิกฺขเว, องฺคนฺติ กริตฺวา นาญฺญํ เอกงฺคมฺปิ สมนุปสฺสามิ ยํ เอวํ มหโต อตฺถาย สํวตฺตติ ยถยิทํ, ภิกฺขเว, อนุโยโค กุสลานํ ธมฺมานํ, อนนุโยโค อกุสลานํ ธมฺมานํฯ ",
"an1.113:1.2":	"อนุโยโค, ภิกฺขเว, กุสลานํ ธมฺมานํ, อนนุโยโค อกุสลานํ ธมฺมานํ มหโต อตฺถาย สํวตฺตตี”ติฯ ",
"an1.113:1.3":	"โสฬสมํฯ ",
"an1.114:1.0":	"๑๑๔ ",
"an1.114:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ สทฺธมฺมสฺส สมฺโมสาย อนฺตรธานาย สํวตฺตติ ยถยิทํ, ภิกฺขเว, ปมาโทฯ ",
"an1.114:1.2":	"ปมาโท, ภิกฺขเว, สทฺธมฺมสฺส สมฺโมสาย อนฺตรธานาย สํวตฺตตี”ติฯ ",
"an1.114:1.3":	"สตฺตรสมํฯ ",
"an1.115:1.0":	"๑๑๕ ",
"an1.115:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ สทฺธมฺมสฺส ฐิติยา อสมฺโมสาย อนนฺตรธานาย สํวตฺตติ ยถยิทํ, ภิกฺขเว, อปฺปมาโทฯ ",
"an1.115:1.2":	"อปฺปมาโท, ภิกฺขเว, สทฺธมฺมสฺส ฐิติยา อสมฺโมสาย อนนฺตรธานาย สํวตฺตตี”ติฯ ",
"an1.115:1.3":	"อฏฺฐารสมํฯ ",
"an1.116:1.0":	"๑๑๖ ",
"an1.116:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ สทฺธมฺมสฺส สมฺโมสาย อนฺตรธานาย สํวตฺตติ ยถยิทํ, ภิกฺขเว, โกสชฺชํฯ ",
"an1.116:1.2":	"โกสชฺชํ, ภิกฺขเว, สทฺธมฺมสฺส สมฺโมสาย อนฺตรธานาย สํวตฺตตี”ติฯ ",
"an1.116:1.3":	"เอกูนวีสติมํฯ ",
"an1.117:1.0":	"๑๑๗ ",
"an1.117:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ สทฺธมฺมสฺส ฐิติยา อสมฺโมสาย อนนฺตรธานาย สํวตฺตติ ยถยิทํ, ภิกฺขเว, วีริยารมฺโภฯ ",
"an1.117:1.2":	"วีริยารมฺโภ, ภิกฺขเว, สทฺธมฺมสฺส ฐิติยา อสมฺโมสาย อนนฺตรธานาย สํวตฺตตี”ติฯ ",
"an1.117:1.3":	"วีสติมํฯ ",
"an1.118-128:1.0":	"๑๑๘–๑๒๘ ",
"an1.118-128:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ สทฺธมฺมสฺส สมฺโมสาย อนฺตรธานาย สํวตฺตติ ยถยิทํ, ภิกฺขเว, มหิจฺฉตา …เป… อปฺปิจฺฉตา … อสนฺตุฏฺฐิตา … สนฺตุฏฺฐิตา … อโยนิโสมนสิกาโร … โยนิโสมนสิกาโร … อสมฺปชญฺญํ … สมฺปชญฺญํ … ปาปมิตฺตตา … กลฺยาณมิตฺตตา … อนุโยโค อกุสลานํ ธมฺมานํ, อนนุโยโค กุสลานํ ธมฺมานํฯ ",
"an1.118-128:1.2":	"อนุโยโค, ภิกฺขเว, อกุสลานํ ธมฺมานํ, อนนุโยโค กุสลานํ ธมฺมานํ สทฺธมฺมสฺส สมฺโมสาย อนฺตรธานาย สํวตฺตตี”ติฯ ",
"an1.118-128:1.3":	"เอกตฺตึสติมํฯ ",
"an1.129:1.0":	"๑๒๙ ",
"an1.129:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ โย เอวํ สทฺธมฺมสฺส ฐิติยา อสมฺโมสาย อนนฺตรธานาย สํวตฺตติ ยถยิทํ, ภิกฺขเว, อนุโยโค กุสลานํ ธมฺมานํ, อนนุโยโค อกุสลานํ ธมฺมานํฯ ",
"an1.129:1.2":	"อนุโยโค, ภิกฺขเว, กุสลานํ ธมฺมานํ, อนนุโยโค อกุสลานํ ธมฺมานํ สทฺธมฺมสฺส ฐิติยา อสมฺโมสาย อนนฺตรธานาย สํวตฺตตี”ติฯ ",
"an1.129:1.3":	"พาตฺตึสติมํฯ ",
"an1.129:1.4":	"จตุกฺโกฏิกํ นิฏฺฐิตํฯ ",
"an1.130:1.0":	"๑๓๐ ",
"an1.130:1.1":	"“เย เต, ภิกฺขเว, ภิกฺขู อธมฺมํ ธมฺโมติ ทีเปนฺติ เต, ภิกฺขเว, ภิกฺขู พหุชนอหิตาย ปฏิปนฺนา พหุชนอสุขาย, พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ ",
"an1.130:1.2":	"พหุญฺจ เต, ภิกฺขเว, ภิกฺขู อปุญฺญํ ปสวนฺติ, เต จิมํ สทฺธมฺมํ อนฺตรธาเปนฺตี”ติฯ ",
"an1.130:1.3":	"เตตฺตึสติมํฯ ",
"an1.131:1.0":	"๑๓๑ ",
"an1.131:1.1":	"“เย เต, ภิกฺขเว, ภิกฺขู ธมฺมํ อธมฺโมติ ทีเปนฺติ เต, ภิกฺขเว, ภิกฺขู พหุชนอหิตาย ปฏิปนฺนา พหุชนอสุขาย, พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ ",
"an1.131:1.2":	"พหุญฺจ เต, ภิกฺขเว, ภิกฺขู อปุญฺญํ ปสวนฺติ, เต จิมํ สทฺธมฺมํ อนฺตรธาเปนฺตี”ติฯ ",
"an1.131:1.3":	"จตุตฺตึสติมํฯ ",
"an1.132-139:1.0":	"๑๓๒–๑๓๙ ",
"an1.132-139:1.1":	"“เย เต, ภิกฺขเว, ภิกฺขู อวินยํ วินโยติ ทีเปนฺติ …เป… วินยํ อวินโยติ ทีเปนฺติ …เป… อภาสิตํ อลปิตํ ตถาคเตน ภาสิตํ ลปิตํ ตถาคเตนาติ ทีเปนฺติ …เป… ภาสิตํ ลปิตํ ตถาคเตน อภาสิตํ อลปิตํ ตถาคเตนาติ ทีเปนฺติ …เป… อนาจิณฺณํ ตถาคเตน อาจิณฺณํ ตถาคเตนาติ ทีเปนฺติ …เป… อาจิณฺณํ ตถาคเตน อนาจิณฺณํ ตถาคเตนาติ ทีเปนฺติ …เป… อปญฺญตฺตํ ตถาคเตน ปญฺญตฺตํ ตถาคเตนาติ ทีเปนฺติ …เป… ปญฺญตฺตํ ตถาคเตน อปญฺญตฺตํ ตถาคเตนาติ ทีเปนฺติ; ",
"an1.132-139:1.2":	"เต, ภิกฺขเว, ภิกฺขู พหุชนอหิตาย ปฏิปนฺนา พหุชนอสุขาย, พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ ",
"an1.132-139:1.3":	"พหุญฺจ เต, ภิกฺขเว, ภิกฺขู อปุญฺญํ ปสวนฺติ, เต จิมํ สทฺธมฺมํ อนฺตรธาเปนฺตี”ติฯ ",
"an1.132-139:1.4":	"ทฺวาจตฺตาลีสติมํฯ ",
"an1.132-139:1.5":	"ทุติยปมาทาทิวคฺโค ทสโมฯ "
}	
