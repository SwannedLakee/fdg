{	
"an5.86:0.1":	"องฺคุตฺตร นิกาย ๕ฯ๘๖ ",
"an5.86:0.2":	"๙ฯ เถรวคฺค ",
"an5.86:0.3":	"ปฏิสมฺภิทาปตฺตสุตฺต ",
"an5.86:1.1":	"“ปญฺจหิ, ภิกฺขเว, ธมฺเมหิ สมนฺนาคโต เถโร ภิกฺขุ สพฺรหฺมจารีนํ ปิโย จ โหติ มนาโป จ ครุ จ ภาวนีโย จฯ ",
"an5.86:1.2":	"กตเมหิ ปญฺจหิ? ",
"an5.86:1.3":	"อตฺถปฏิสมฺภิทาปตฺโต โหติ, ธมฺมปฏิสมฺภิทาปตฺโต โหติ, นิรุตฺติปฏิสมฺภิทาปตฺโต โหติ, ปฏิภานปฏิสมฺภิทาปตฺโต โหติ, ",
"an5.86:1.4":	"ยานิ ตานิ สพฺรหฺมจารีนํ อุจฺจาวจานิ กิงฺกรณียานิ ตตฺถ ทกฺโข โหติ อนลโส ตตฺรุปายาย วีมํสาย สมนฺนาคโต อลํ กาตุํ อลํ สํวิธาตุํ—",
"an5.86:1.5":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต เถโร ภิกฺขุ สพฺรหฺมจารีนํ ปิโย จ โหติ มนาโป จ ครุ จ ภาวนีโย จา”ติฯ ",
"an5.86:1.6":	"ฉฏฺฐํฯ "
}	
