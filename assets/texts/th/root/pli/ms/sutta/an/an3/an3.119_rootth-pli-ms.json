{	
"an3.119:0.1":	"องฺคุตฺตร นิกาย ๓ฯ๑๑๙ ",
"an3.119:0.2":	"๑๒ฯ อาปายิกวคฺค ",
"an3.119:0.3":	"กมฺมนฺตสุตฺต ",
"an3.119:1.1":	"“ติโสฺส อิมา, ภิกฺขเว, วิปตฺติโยฯ ",
"an3.119:1.2":	"กตมา ติโสฺส? ",
"an3.119:1.3":	"กมฺมนฺตวิปตฺติ, อาชีววิปตฺติ, ทิฏฺฐิวิปตฺติฯ ",
"an3.119:1.4":	"กตมา จ, ภิกฺขเว, กมฺมนฺตวิปตฺติ? ",
"an3.119:1.5":	"อิธ, ภิกฺขเว, เอกจฺโจ ปาณาติปาตี โหติ …เป… สมฺผปฺปลาปี โหติฯ ",
"an3.119:1.6":	"อยํ วุจฺจติ, ภิกฺขเว, กมฺมนฺตวิปตฺติฯ ",
"an3.119:2.1":	"กตมา จ, ภิกฺขเว, อาชีววิปตฺติ? ",
"an3.119:2.2":	"อิธ, ภิกฺขเว, เอกจฺโจ มิจฺฉาอาชีโว โหติ, มิจฺฉาอาชีเวน ชีวิกํ กปฺเปติฯ ",
"an3.119:2.3":	"อยํ วุจฺจติ, ภิกฺขเว, อาชีววิปตฺติฯ ",
"an3.119:3.1":	"กตมา จ, ภิกฺขเว, ทิฏฺฐิวิปตฺติ? ",
"an3.119:3.2":	"อิธ, ภิกฺขเว, เอกจฺโจ มิจฺฉาทิฏฺฐิโก โหติ วิปรีตทสฺสโน",
"an3.119:3.3":	"‘นตฺถิ ทินฺนํ, นตฺถิ ยิฏฺฐํ …เป… เย อิมญฺจ โลกํ ปรญฺจ โลกํ สยํ อภิญฺญา สจฺฉิกตฺวา ปเวเทนฺตี’ติฯ ",
"an3.119:3.4":	"อยํ วุจฺจติ, ภิกฺขเว, ทิฏฺฐิวิปตฺติฯ ",
"an3.119:3.5":	"อิมา โข, ภิกฺขเว, ติโสฺส วิปตฺติโยติฯ ",
"an3.119:4.1":	"ติโสฺส อิมา, ภิกฺขเว, สมฺปทาฯ ",
"an3.119:4.2":	"กตมา ติโสฺส? ",
"an3.119:4.3":	"กมฺมนฺตสมฺปทา, อาชีวสมฺปทา, ทิฏฺฐิสมฺปทาฯ ",
"an3.119:4.4":	"กตมา จ, ภิกฺขเว, กมฺมนฺตสมฺปทา? ",
"an3.119:4.5":	"อิธ, ภิกฺขเว, เอกจฺโจ ปาณาติปาตา ปฏิวิรโต โหติ …เป… สมฺผปฺปลาปา ปฏิวิรโต โหติฯ ",
"an3.119:4.6":	"อยํ วุจฺจติ, ภิกฺขเว, กมฺมนฺตสมฺปทาฯ ",
"an3.119:5.1":	"กตมา จ, ภิกฺขเว, อาชีวสมฺปทา? ",
"an3.119:5.2":	"อิธ, ภิกฺขเว, เอกจฺโจ สมฺมาอาชีโว โหติ, สมฺมาอาชีเวน ชีวิกํ กปฺเปติฯ ",
"an3.119:5.3":	"อยํ วุจฺจติ, ภิกฺขเว, อาชีวสมฺปทาฯ ",
"an3.119:6.1":	"กตมา จ, ภิกฺขเว, ทิฏฺฐิสมฺปทา? ",
"an3.119:6.2":	"อิธ, ภิกฺขเว, เอกจฺโจ สมฺมาทิฏฺฐิโก โหติ อวิปรีตทสฺสโน",
"an3.119:6.3":	"‘อตฺถิ ทินฺนํ, อตฺถิ ยิฏฺฐํ …เป… เย อิมญฺจ โลกํ ปรญฺจ โลกํ สยํ อภิญฺญา สจฺฉิกตฺวา ปเวเทนฺตี’ติฯ ",
"an3.119:6.4":	"อยํ วุจฺจติ, ภิกฺขเว, ทิฏฺฐิสมฺปทาฯ ",
"an3.119:6.5":	"อิมา โข, ภิกฺขเว, ติโสฺส สมฺปทา”ติฯ ",
"an3.119:6.6":	"สตฺตมํฯ "
}	
