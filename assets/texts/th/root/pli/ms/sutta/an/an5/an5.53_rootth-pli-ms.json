{	
"an5.53:0.1":	"องฺคุตฺตร นิกาย ๕ฯ๕๓ ",
"an5.53:0.2":	"๖ฯ นีวรณวคฺค ",
"an5.53:0.3":	"ปธานิยงฺคสุตฺต ",
"an5.53:1.1":	"“ปญฺจิมานิ, ภิกฺขเว, ปธานิยงฺคานิฯ ",
"an5.53:1.2":	"กตมานิ ปญฺจ? ",
"an5.53:1.3":	"อิธ, ภิกฺขเว, ภิกฺขุ สทฺโธ โหติ, สทฺทหติ ตถาคตสฺส โพธึ",
"an5.53:1.4":	"‘อิติปิ โส ภควา อรหํ สมฺมาสมฺพุทฺโธ วิชฺชาจรณสมฺปนฺโน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ พุทฺโธ ภควา’ติฯ ",
"an5.53:1.5":	"อปฺปาพาโธ โหติ อปฺปาตงฺโก; ",
"an5.53:1.6":	"สมเวปากินิยา คหณิยา สมนฺนาคโต นาติสีตาย นาจฺจุณฺหาย มชฺฌิมาย ปธานกฺขมาย; ",
"an5.53:1.7":	"อสโฐ โหติ อมายาวี; ",
"an5.53:1.8":	"ยถาภูตํ อตฺตานํ อาวิกตฺตา สตฺถริ วา วิญฺญูสุ วา สพฺรหฺมจารีสุ; ",
"an5.53:1.9":	"อารทฺธวีริโย วิหรติ อกุสลานํ ธมฺมานํ ปหานาย กุสลานํ ธมฺมานํ อุปสมฺปทาย, ถามวา ทฬฺหปรกฺกโม อนิกฺขิตฺตธุโร กุสเลสุ ธมฺเมสุ; ",
"an5.53:1.10":	"ปญฺญวา โหติ, อุทยตฺถคามินิยา ปญฺญาย สมนฺนาคโต อริยาย นิพฺเพธิกาย สมฺมา ทุกฺขกฺขยคามินิยาฯ ",
"an5.53:1.11":	"อิมานิ โข, ภิกฺขเว, ปญฺจ ปธานิยงฺคานี”ติฯ ",
"an5.53:1.12":	"ตติยํฯ "
}	
