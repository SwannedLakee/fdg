{	
"an4.109:0.1":	"องฺคุตฺตร นิกาย ๔ฯ๑๐๙ ",
"an4.109:0.2":	"๑๑ฯ วลาหกวคฺค ",
"an4.109:0.3":	"รุกฺขสุตฺต ",
"an4.109:1.1":	"“จตฺตาโรเม, ภิกฺขเว, รุกฺขาฯ ",
"an4.109:1.2":	"กตเม จตฺตาโร? ",
"an4.109:1.3":	"เผคฺคุ เผคฺคุปริวาโร, ",
"an4.109:1.4":	"เผคฺคุ สารปริวาโร, ",
"an4.109:1.5":	"สาโร เผคฺคุปริวาโร, ",
"an4.109:1.6":	"สาโร สารปริวาโร—",
"an4.109:1.7":	"อิเม โข, ภิกฺขเว, จตฺตาโร รุกฺขาฯ ",
"an4.109:1.8":	"เอวเมวํ โข, ภิกฺขเว, จตฺตาโร รุกฺขูปมา ปุคฺคลา สนฺโต สํวิชฺชมานา โลกสฺมึฯ ",
"an4.109:1.9":	"กตเม จตฺตาโร? ",
"an4.109:1.10":	"เผคฺคุ เผคฺคุปริวาโร, ",
"an4.109:1.11":	"เผคฺคุ สารปริวาโร, ",
"an4.109:1.12":	"สาโร เผคฺคุปริวาโร, ",
"an4.109:1.13":	"สาโร สารปริวาโรฯ ",
"an4.109:2.1":	"กถญฺจ, ภิกฺขเว, ปุคฺคโล เผคฺคุ โหติ เผคฺคุปริวาโร? ",
"an4.109:2.2":	"อิธ, ภิกฺขเว, เอกจฺโจ ปุคฺคโล ทุสฺสีโล โหติ ปาปธมฺโม; ",
"an4.109:2.3":	"ปริสาปิสฺส โหติ ทุสฺสีลา ปาปธมฺมาฯ ",
"an4.109:2.4":	"เอวํ โข, ภิกฺขเว, ปุคฺคโล เผคฺคุ โหติ เผคฺคุปริวาโรฯ ",
"an4.109:2.5":	"เสยฺยถาปิ โส, ภิกฺขเว, รุกฺโข เผคฺคุ เผคฺคุปริวาโร; ",
"an4.109:2.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.109:3.1":	"กถญฺจ, ภิกฺขเว, ปุคฺคโล เผคฺคุ โหติ สารปริวาโร? ",
"an4.109:3.2":	"อิธ, ภิกฺขเว, เอกจฺโจ ปุคฺคโล ทุสฺสีโล โหติ ปาปธมฺโม; ",
"an4.109:3.3":	"ปริสา จ ขฺวสฺส โหติ สีลวตี กลฺยาณธมฺมาฯ ",
"an4.109:3.4":	"เอวํ โข, ภิกฺขเว, ปุคฺคโล เผคฺคุ โหติ สารปริวาโรฯ ",
"an4.109:3.5":	"เสยฺยถาปิ โส, ภิกฺขเว, รุกฺโข เผคฺคุ สารปริวาโร; ",
"an4.109:3.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.109:4.1":	"กถญฺจ, ภิกฺขเว, ปุคฺคโล สาโร โหติ เผคฺคุปริวาโร? ",
"an4.109:4.2":	"อิธ, ภิกฺขเว, เอกจฺโจ ปุคฺคโล สีลวา โหติ กลฺยาณธมฺโม; ",
"an4.109:4.3":	"ปริสา จ ขฺวสฺส โหติ ทุสฺสีลา ปาปธมฺมาฯ ",
"an4.109:4.4":	"เอวํ โข, ภิกฺขเว, ปุคฺคโล สาโร โหติ เผคฺคุปริวาโรฯ ",
"an4.109:4.5":	"เสยฺยถาปิ โส, ภิกฺขเว, รุกฺโข สาโร เผคฺคุปริวาโร; ",
"an4.109:4.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.109:5.1":	"กถญฺจ, ภิกฺขเว, ปุคฺคโล สาโร โหติ สารปริวาโร? ",
"an4.109:5.2":	"อิธ, ภิกฺขเว, เอกจฺโจ ปุคฺคโล สีลวา โหติ กลฺยาณธมฺโม; ",
"an4.109:5.3":	"ปริสาปิสฺส โหติ สีลวตี กลฺยาณธมฺมาฯ ",
"an4.109:5.4":	"เอวํ โข, ภิกฺขเว, ปุคฺคโล สาโร โหติ สารปริวาโรฯ ",
"an4.109:5.5":	"เสยฺยถาปิ โส, ภิกฺขเว, รุกฺโข สาโร สารปริวาโร; ",
"an4.109:5.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.109:5.7":	"อิเม โข, ภิกฺขเว, จตฺตาโร รุกฺขูปมา ปุคฺคลา สนฺโต สํวิชฺชมานา โลกสฺมินฺ”ติฯ ",
"an4.109:5.8":	"นวมํฯ "
}	
