{	
"an4.115:0.1":	"องฺคุตฺตร นิกาย ๔ฯ๑๑๕ ",
"an4.115:0.2":	"๑๒ฯ เกสิวคฺค ",
"an4.115:0.3":	"ฐานสุตฺต ",
"an4.115:1.1":	"“จตฺตาริมานิ, ภิกฺขเว, ฐานานิฯ ",
"an4.115:1.2":	"กตมานิ จตฺตาริ? ",
"an4.115:1.3":	"อตฺถิ, ภิกฺขเว, ฐานํ อมนาปํ กาตุํ; ",
"an4.115:1.4":	"ตญฺจ กยิรมานํ อนตฺถาย สํวตฺตติฯ ",
"an4.115:1.5":	"อตฺถิ, ภิกฺขเว, ฐานํ อมนาปํ กาตุํ; ",
"an4.115:1.6":	"ตญฺจ กยิรมานํ อตฺถาย สํวตฺตติฯ ",
"an4.115:1.7":	"อตฺถิ, ภิกฺขเว, ฐานํ มนาปํ กาตุํ; ",
"an4.115:1.8":	"ตญฺจ กยิรมานํ อนตฺถาย สํวตฺตติฯ ",
"an4.115:1.9":	"อตฺถิ, ภิกฺขเว, ฐานํ มนาปํ กาตุํ; ",
"an4.115:1.10":	"ตญฺจ กยิรมานํ อตฺถาย สํวตฺตติฯ ",
"an4.115:2.1":	"ตตฺร, ภิกฺขเว, ยมิทํ ฐานํ อมนาปํ กาตุํ; ",
"an4.115:2.2":	"ตญฺจ กยิรมานํ อนตฺถาย สํวตฺตติ—",
"an4.115:2.3":	"อิทํ, ภิกฺขเว, ฐานํ อุภเยเนว น กตฺตพฺพํ มญฺญติฯ ",
"an4.115:2.4":	"ยมฺปิทํ ฐานํ อมนาปํ กาตุํ; ",
"an4.115:2.5":	"อิมินาปิ นํ น กตฺตพฺพํ มญฺญติฯ ",
"an4.115:2.6":	"ยมฺปิทํ ฐานํ กยิรมานํ อนตฺถาย สํวตฺตติ; ",
"an4.115:2.7":	"อิมินาปิ นํ น กตฺตพฺพํ มญฺญติฯ ",
"an4.115:2.8":	"อิทํ, ภิกฺขเว, ฐานํ อุภเยเนว น กตฺตพฺพํ มญฺญติฯ ",
"an4.115:3.1":	"ตตฺร, ภิกฺขเว, ยมิทํ ฐานํ อมนาปํ กาตุํ; ",
"an4.115:3.2":	"ตญฺจ กยิรมานํ อตฺถาย สํวตฺตติ—",
"an4.115:3.3":	"อิมสฺมึ, ภิกฺขเว, ฐาเน พาโล จ ปณฺฑิโต จ เวทิตพฺโพ ปุริสถาเม ปุริสวีริเย ปุริสปรกฺกเมฯ ",
"an4.115:3.4":	"น, ภิกฺขเว, พาโล อิติ ปฏิสญฺจิกฺขติ",
"an4.115:3.5":	"‘กิญฺจาปิ โข อิทํ ฐานํ อมนาปํ กาตุํ; ",
"an4.115:3.6":	"อถ จรหิทํ ฐานํ กยิรมานํ อตฺถาย สํวตฺตตี’ติฯ ",
"an4.115:3.7":	"โส ตํ ฐานํ น กโรติฯ ",
"an4.115:3.8":	"ตสฺส ตํ ฐานํ อกยิรมานํ อนตฺถาย สํวตฺตติฯ ",
"an4.115:3.9":	"ปณฺฑิโต จ โข, ภิกฺขเว, อิติ ปฏิสญฺจิกฺขติ",
"an4.115:3.10":	"‘กิญฺจาปิ โข อิทํ ฐานํ อมนาปํ กาตุํ; ",
"an4.115:3.11":	"อถ จรหิทํ ฐานํ กยิรมานํ อตฺถาย สํวตฺตตี’ติฯ ",
"an4.115:3.12":	"โส ตํ ฐานํ กโรติฯ ",
"an4.115:3.13":	"ตสฺส ตํ ฐานํ กยิรมานํ อตฺถาย สํวตฺตติฯ ",
"an4.115:4.1":	"ตตฺร, ภิกฺขเว, ยมิทํ ฐานํ มนาปํ กาตุํ; ",
"an4.115:4.2":	"ตญฺจ กยิรมานํ อนตฺถาย สํวตฺตติ—",
"an4.115:4.3":	"อิมสฺมิมฺปิ, ภิกฺขเว, ฐาเน พาโล จ ปณฺฑิโต จ เวทิตพฺโพ ปุริสถาเม ปุริสวีริเย ปุริสปรกฺกเมฯ ",
"an4.115:4.4":	"น, ภิกฺขเว, พาโล อิติ ปฏิสญฺจิกฺขติ",
"an4.115:4.5":	"‘กิญฺจาปิ โข อิทํ ฐานํ มนาปํ กาตุํ; ",
"an4.115:4.6":	"อถ จรหิทํ ฐานํ กยิรมานํ อนตฺถาย สํวตฺตตี’ติฯ ",
"an4.115:4.7":	"โส ตํ ฐานํ กโรติฯ ",
"an4.115:4.8":	"ตสฺส ตํ ฐานํ กยิรมานํ อนตฺถาย สํวตฺตติฯ ",
"an4.115:4.9":	"ปณฺฑิโต จ โข, ภิกฺขเว, อิติ ปฏิสญฺจิกฺขติ",
"an4.115:4.10":	"‘กิญฺจาปิ โข อิทํ ฐานํ มนาปํ กาตุํ; ",
"an4.115:4.11":	"อถ จรหิทํ ฐานํ กยิรมานํ อนตฺถาย สํวตฺตตี’ติฯ ",
"an4.115:4.12":	"โส ตํ ฐานํ น กโรติฯ ",
"an4.115:4.13":	"ตสฺส ตํ ฐานํ อกยิรมานํ อตฺถาย สํวตฺตติฯ ",
"an4.115:5.1":	"ตตฺร, ภิกฺขเว, ยมิทํ ฐานํ มนาปํ กาตุํ, ตญฺจ กยิรมานํ อตฺถาย สํวตฺตติ—",
"an4.115:5.2":	"อิทํ, ภิกฺขเว, ฐานํ อุภเยเนว กตฺตพฺพํ มญฺญติฯ ",
"an4.115:5.3":	"ยมฺปิทํ ฐานํ มนาปํ กาตุํ, อิมินาปิ นํ กตฺตพฺพํ มญฺญติ; ",
"an4.115:5.4":	"ยมฺปิทํ ฐานํ กยิรมานํ อตฺถาย สํวตฺตติ, อิมินาปิ นํ กตฺตพฺพํ มญฺญติฯ ",
"an4.115:5.5":	"อิทํ, ภิกฺขเว, ฐานํ อุภเยเนว กตฺตพฺพํ มญฺญติฯ ",
"an4.115:5.6":	"อิมานิ โข, ภิกฺขเว, จตฺตาริ ฐานานี”ติฯ ",
"an4.115:5.7":	"ปญฺจมํฯ "
}	
