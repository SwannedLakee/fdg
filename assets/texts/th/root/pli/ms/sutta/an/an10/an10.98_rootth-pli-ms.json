{	
"an10.98:0.1":	"องฺคุตฺตร นิกาย ๑๐ฯ๙๘ ",
"an10.98:0.2":	"๑๐ฯ อุปาลิวคฺค ",
"an10.98:0.3":	"เถรสุตฺต ",
"an10.98:1.1":	"“ทสหิ, ภิกฺขเว, ธมฺเมหิ สมนฺนาคโต เถโร ภิกฺขุ ยสฺสํ ยสฺสํ ทิสายํ วิหรติ, ผาสุเยว วิหรติฯ ",
"an10.98:1.2":	"กตเมหิ ทสหิ? ",
"an10.98:1.3":	"เถโร โหติ รตฺตญฺญู จิรปพฺพชิโต, ",
"an10.98:1.4":	"สีลวา โหติ …เป… ",
"an10.98:1.5":	"สมาทาย สิกฺขติ สิกฺขาปเทสุ, พหุสฺสุโต โหติ …เป… ",
"an10.98:1.6":	"ทิฏฺฐิยา สุปฺปฏิวิทฺโธ, อุภยานิ โข ปนสฺส ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส, ",
"an10.98:1.7":	"อธิกรณสมุปฺปาทวูปสมกุสโล โหติ, ",
"an10.98:1.8":	"ธมฺมกาโม โหติ ปิยสมุทาหาโร อภิธมฺเม อภิวินเย อุฬารปาโมชฺโช, ",
"an10.98:1.9":	"สนฺตุฏฺโฐ โหติ อิตรีตรจีวรปิณฺฑปาตเสนาสนคิลานปฺปจฺจยเภสชฺชปริกฺขาเรน, ",
"an10.98:1.10":	"ปาสาทิโก โหติ อภิกฺกนฺตปฏิกฺกนฺเต สุสํวุโต อนฺตรฆเร นิสชฺชาย, ",
"an10.98:1.11":	"จตุนฺนํ ฌานานํ อาภิเจตสิกานํ ทิฏฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภี, ",
"an10.98:1.12":	"อาสวานญฺจ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติฯ ",
"an10.98:1.13":	"อิเมหิ โข, ภิกฺขเว, ทสหิ ธมฺเมหิ สมนฺนาคโต เถโร ภิกฺขุ ยสฺสํ ยสฺสํ ทิสายํ วิหรติ, ผาสุเยว วิหรตี”ติฯ ",
"an10.98:1.14":	"อฏฺฐมํฯ "
}	
