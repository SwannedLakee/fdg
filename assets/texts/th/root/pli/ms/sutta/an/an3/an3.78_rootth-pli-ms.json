{	
"an3.78:0.1":	"องฺคุตฺตร นิกาย ๓ฯ๗๘ ",
"an3.78:0.2":	"๘ฯ อานนฺทวคฺค ",
"an3.78:0.3":	"สีลพฺพตสุตฺต ",
"an3.78:1.1":	"อถ โข อายสฺมา อานนฺโท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อายสฺมนฺตํ อานนฺทํ ภควา เอตทโวจ",
"an3.78:1.2":	"“สพฺพํ นุ โข, อานนฺท, สีลพฺพตํ ชีวิตํ พฺรหฺมจริยํ อุปฏฺฐานสารํ สผลนฺ”ติ? ",
"an3.78:1.3":	"“น เขฺวตฺถ, ภนฺเต, เอกํเสนา”ติฯ ",
"an3.78:1.4":	"“เตน หานนฺท, วิภชสฺสู”ติฯ ",
"an3.78:2.1":	"“ยญฺหิสฺส, ภนฺเต, สีลพฺพตํ ชีวิตํ พฺรหฺมจริยํ อุปฏฺฐานสารํ เสวโต อกุสลา ธมฺมา อภิวฑฺฒนฺติ กุสลา ธมฺมา ปริหายนฺติ, เอวรูปํ สีลพฺพตํ ชีวิตํ พฺรหฺมจริยํ อุปฏฺฐานสารํ อผลํฯ ",
"an3.78:2.2":	"ยญฺจ ขฺวาสฺส, ภนฺเต, สีลพฺพตํ ชีวิตํ พฺรหฺมจริยํ อุปฏฺฐานสารํ เสวโต อกุสลา ธมฺมา ปริหายนฺติ, กุสลา ธมฺมา อภิวฑฺฒนฺติ, เอวรูปํ สีลพฺพตํ ชีวิตํ พฺรหฺมจริยํ อุปฏฺฐานสารํ สผลนฺ”ติฯ ",
"an3.78:2.3":	"อิทมโวจ อายสฺมา อานนฺโทฯ ",
"an3.78:2.4":	"สมนุญฺโญ สตฺถา อโหสิฯ ",
"an3.78:3.1":	"อถ โข อายสฺมา อานนฺโท “สมนุญฺโญ เม สตฺถา”ติ, อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
"an3.78:3.2":	"อถ โข ภควา อจิรปกฺกนฺเต อายสฺมนฺเต อานนฺเท ภิกฺขู อามนฺเตสิ",
"an3.78:3.3":	"“เสโข, ภิกฺขเว, อานนฺโท; ",
"an3.78:3.4":	"น จ ปนสฺส สุลภรูโป สมสโม ปญฺญายา”ติฯ ",
"an3.78:3.5":	"อฏฺฐมํฯ "
}	
