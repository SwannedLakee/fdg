{	
"an4.25:0.1":	"องฺคุตฺตร นิกาย ๔ฯ๒๕ ",
"an4.25:0.2":	"๓ฯ อุรุเวลวคฺค ",
"an4.25:0.3":	"พฺรหฺมจริยสุตฺต ",
"an4.25:1.1":	"“นยิทํ, ภิกฺขเว, พฺรหฺมจริยํ วุสฺสติ ชนกุหนตฺถํ, น ชนลปนตฺถํ, น ลาภสกฺการสิโลกานิสํสตฺถํ, น อิติวาทปฺปโมกฺขานิสํสตฺถํ, น ‘อิติ มํ ชโน ชานาตู’ติฯ ",
"an4.25:1.2":	"อถ โข อิทํ, ภิกฺขเว, พฺรหฺมจริยํ วุสฺสติ สํวรตฺถํ ปหานตฺถํ วิราคตฺถํ นิโรธตฺถนฺติฯ ",
"an4.25:2.1":	"สํวรตฺถํ ปหานตฺถํ, ",
"an4.25:2.2":	"พฺรหฺมจริยํ อนีติหํ; ",
"an4.25:2.3":	"อเทสยิ โส ภควา, ",
"an4.25:2.4":	"นิพฺพาโนคธคามินํ; ",
"an4.25:2.5":	"เอส มคฺโค มหนฺเตหิ, ",
"an4.25:2.6":	"อนุยาโต มเหสิภิฯ ",
"an4.25:3.1":	"เย จ ตํ ปฏิปชฺชนฺติ, ",
"an4.25:3.2":	"ยถา พุทฺเธน เทสิตํ; ",
"an4.25:3.3":	"ทุกฺขสฺสนฺตํ กริสฺสนฺติ, ",
"an4.25:3.4":	"สตฺถุสาสนการิโน”ติฯ ",
"an4.25:3.5":	"ปญฺจมํฯ "
}	
