{	
"an8.47:0.1":	"องฺคุตฺตร นิกาย ๘ฯ๔๗ ",
"an8.47:0.2":	"๕ฯ อุโปสถวคฺค ",
"an8.47:0.3":	"ทุติยวิสาขาสุตฺต ",
"an8.47:1.1":	"เอกํ สมยํ ภควา สาวตฺถิยํ วิหรติ ปุพฺพาราเม มิคารมาตุปาสาเทฯ ",
"an8.47:1.2":	"อถ โข วิสาขา มิคารมาตา …เป… ",
"an8.47:1.3":	"เอกมนฺตํ นิสินฺนํ โข วิสาขํ มิคารมาตรํ ภควา เอตทโวจ",
"an8.47:2.1":	"“อฏฺฐหิ โข, วิสาเข, ธมฺเมหิ สมนฺนาคโต มาตุคาโม กายสฺส เภทา ปรํ มรณา มนาปกายิกานํ เทวานํ สหพฺยตํ อุปปชฺชติฯ ",
"an8.47:2.2":	"กตเมหิ อฏฺฐหิ? ",
"an8.47:2.3":	"อิธ, วิสาเข, มาตุคาโม ยสฺส มาตาปิตโร ภตฺตุโน เทนฺติ อตฺถกามา หิเตสิโน อนุกมฺปกา อนุกมฺปํ อุปาทาย ตสฺส โหติ ปุพฺพุฏฺฐายินี ปจฺฉานิปาตินี กิงฺการปฏิสฺสาวินี มนาปจารินี ปิยวาทินี …เป…ฯ ",
"an8.47:3.1":	"จาควตี โข ปน โหติฯ ",
"an8.47:3.2":	"วิคตมลมจฺเฉเรน เจตสา อคารํ อชฺฌาวสติ มุตฺตจาคา ปยตปาณินี โวสฺสคฺครตา ยาจโยคา ทานสํวิภาครตาฯ ",
"an8.47:3.3":	"อิเมหิ โข, วิสาเข, อฏฺฐหิ ธมฺเมหิ สมนฺนาคโต มาตุคาโม กายสฺส เภทา ปรํ มรณา มนาปกายิกานํ เทวานํ สหพฺยตํ อุปปชฺชตีติฯ ",
"an8.47:4.1":	"โย นํ ภรติ สพฺพทา, ",
"an8.47:4.2":	"นิจฺจํ อาตาปิ อุสฺสุโก; ",
"an8.47:4.3":	"ตํ สพฺพกามทํ โปสํ, ",
"an8.47:4.4":	"ภตฺตารํ นาติมญฺญติฯ ",
"an8.47:5.1":	"น จาปิ โสตฺถิ ภตฺตารํ, ",
"an8.47:5.2":	"อิสฺสาวาเทน โรสเย; ",
"an8.47:5.3":	"ภตฺตุ จ ครุโน สพฺเพ, ",
"an8.47:5.4":	"ปฏิปูเชติ ปณฺฑิตาฯ ",
"an8.47:6.1":	"อุฏฺฐาหิกา อนลสา, ",
"an8.47:6.2":	"สงฺคหิตปริชฺชนา; ",
"an8.47:6.3":	"ภตฺตุ มนาปํ จรติ, ",
"an8.47:6.4":	"สมฺภตํ อนุรกฺขติฯ ",
"an8.47:7.1":	"ยา เอวํ วตฺตติ นารี, ",
"an8.47:7.2":	"ภตฺตุ ฉนฺทวสานุคา; ",
"an8.47:7.3":	"มนาปา นาม เต เทวา, ",
"an8.47:7.4":	"ยตฺถ สา อุปปชฺชตี”ติฯ ",
"an8.47:7.5":	"สตฺตมํฯ "
}	
