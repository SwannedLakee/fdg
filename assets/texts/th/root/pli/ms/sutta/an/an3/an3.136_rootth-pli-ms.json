{	
"an3.136:0.1":	"องฺคุตฺตร นิกาย ๓ฯ๑๓๖ ",
"an3.136:0.2":	"๑๔ฯ โยธาชีววคฺค ",
"an3.136:0.3":	"อุปฺปาทาสุตฺต ",
"an3.136:1.1":	"“อุปฺปาทา วา, ภิกฺขเว, ตถาคตานํ อนุปฺปาทา วา ตถาคตานํ, ฐิตาว สา ธาตุ ธมฺมฏฺฐิตตา ธมฺมนิยามตาฯ ",
"an3.136:1.2":	"สพฺเพ สงฺขารา อนิจฺจาฯ ",
"an3.136:1.3":	"ตํ ตถาคโต อภิสมฺพุชฺฌติ อภิสเมติฯ ",
"an3.136:1.4":	"อภิสมฺพุชฺฌิตฺวา อภิสเมตฺวา อาจิกฺขติ เทเสติ ปญฺญาเปติ ปฏฺฐเปติ วิวรติ วิภชติ อุตฺตานีกโรติ",
"an3.136:1.5":	"‘สพฺเพ สงฺขารา อนิจฺจา’ติฯ ",
"an3.136:1.6":	"อุปฺปาทา วา, ภิกฺขเว, ตถาคตานํ อนุปฺปาทา วา ตถาคตานํ ฐิตาว สา ธาตุ ธมฺมฏฺฐิตตา ธมฺมนิยามตาฯ ",
"an3.136:1.7":	"สพฺเพ สงฺขารา ทุกฺขาฯ ",
"an3.136:1.8":	"ตํ ตถาคโต อภิสมฺพุชฺฌติ อภิสเมติฯ ",
"an3.136:1.9":	"อภิสมฺพุชฺฌิตฺวา อภิสเมตฺวา อาจิกฺขติ เทเสติ ปญฺญาเปติ ปฏฺฐเปติ วิวรติ วิภชติ อุตฺตานีกโรติ",
"an3.136:1.10":	"‘สพฺเพ สงฺขารา ทุกฺขา’ติฯ ",
"an3.136:1.11":	"อุปฺปาทา วา, ภิกฺขเว, ตถาคตานํ อนุปฺปาทา วา ตถาคตานํ ฐิตาว สา ธาตุ ธมฺมฏฺฐิตตา ธมฺมนิยามตาฯ ",
"an3.136:1.12":	"สพฺเพ ธมฺมา อนตฺตาฯ ",
"an3.136:1.13":	"ตํ ตถาคโต อภิสมฺพุชฺฌติ อภิสเมติฯ ",
"an3.136:1.14":	"อภิสมฺพุชฺฌิตฺวา อภิสเมตฺวา อาจิกฺขติ เทเสติ ปญฺญาเปติ ปฏฺฐเปติ วิวรติ วิภชติ อุตฺตานีกโรติ",
"an3.136:1.15":	"‘สพฺเพ ธมฺมา อนตฺตา’”ติฯ ",
"an3.136:1.16":	"จตุตฺถํฯ "
}	
