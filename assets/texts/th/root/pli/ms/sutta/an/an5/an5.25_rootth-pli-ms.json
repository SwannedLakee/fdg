{	
"an5.25:0.1":	"องฺคุตฺตร นิกาย ๕ฯ๒๕ ",
"an5.25:0.2":	"๓ฯ ปญฺจงฺคิกวคฺค ",
"an5.25:0.3":	"อนุคฺคหิตสุตฺต ",
"an5.25:1.1":	"“ปญฺจหิ, ภิกฺขเว, องฺเคหิ อนุคฺคหิตา สมฺมาทิฏฺฐิ เจโตวิมุตฺติผลา จ โหติ เจโตวิมุตฺติผลานิสํสา จ, ปญฺญาวิมุตฺติผลา จ โหติ ปญฺญาวิมุตฺติผลานิสํสา จฯ ",
"an5.25:2.1":	"กตเมหิ ปญฺจหิ? ",
"an5.25:2.2":	"อิธ, ภิกฺขเว, สมฺมาทิฏฺฐิ สีลานุคฺคหิตา จ โหติ, สุตานุคฺคหิตา จ โหติ, สากจฺฉานุคฺคหิตา จ โหติ, สมถานุคฺคหิตา จ โหติ, วิปสฺสนานุคฺคหิตา จ โหติฯ ",
"an5.25:2.3":	"อิเมหิ โข, ภิกฺขเว, ปญฺจหิ องฺเคหิ อนุคฺคหิตา สมฺมาทิฏฺฐิ เจโตวิมุตฺติผลา จ โหติ เจโตวิมุตฺติผลานิสํสา จ, ปญฺญาวิมุตฺติผลา จ โหติ ปญฺญาวิมุตฺติผลานิสํสา จา”ติฯ ",
"an5.25:2.4":	"ปญฺจมํฯ "
}	
