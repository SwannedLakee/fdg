{	
"an7.75:0.1":	"องฺคุตฺตร นิกาย ๗ฯ๗๕ ",
"an7.75:0.2":	"๘ฯ วินยวคฺค ",
"an7.75:0.3":	"ปฐมวินยธรสุตฺต ",
"an7.75:1.1":	"“สตฺตหิ, ภิกฺขเว, ธมฺเมหิ สมนฺนาคโต ภิกฺขุ วินยธโร โหติฯ ",
"an7.75:1.2":	"กตเมหิ สตฺตหิ? ",
"an7.75:1.3":	"อาปตฺตึ ชานาติ, ",
"an7.75:1.4":	"อนาปตฺตึ ชานาติ, ",
"an7.75:1.5":	"ลหุกํ อาปตฺตึ ชานาติ, ",
"an7.75:1.6":	"ครุกํ อาปตฺตึ ชานาติ, ",
"an7.75:1.7":	"สีลวา โหติ ปาติโมกฺขสํวรสํวุโต วิหรติ อาจารโคจรสมฺปนฺโน อณุมตฺเตสุ วชฺเชสุ ภยทสฺสาวี สมาทาย สิกฺขติ สิกฺขาปเทสุ, ",
"an7.75:1.8":	"จตุนฺนํ ฌานานํ อาภิเจตสิกานํ ทิฏฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภี, ",
"an7.75:1.9":	"อาสวานํ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติฯ ",
"an7.75:1.10":	"อิเมหิ โข, ภิกฺขเว, สตฺตหิ ธมฺเมหิ สมนฺนาคโต ภิกฺขุ วินยธโร โหตี”ติฯ ",
"an7.75:1.11":	"ปฐมํฯ "
}	
