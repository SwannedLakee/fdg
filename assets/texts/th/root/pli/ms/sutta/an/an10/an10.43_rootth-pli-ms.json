{	
"an10.43:0.1":	"องฺคุตฺตร นิกาย ๑๐ฯ๔๓ ",
"an10.43:0.2":	"๕ฯ อกฺโกสวคฺค ",
"an10.43:0.3":	"ทุติยวิวาทมูลสุตฺต ",
"an10.43:1.1":	"“กติ นุ โข, ภนฺเต, วิวาทมูลานี”ติ? ",
"an10.43:1.2":	"“ทส โข, อุปาลิ, วิวาทมูลานิฯ ",
"an10.43:1.3":	"กตมานิ ทส? ",
"an10.43:1.4":	"อิธุปาลิ, ภิกฺขู อนาปตฺตึ อาปตฺตีติ ทีเปนฺติ, อาปตฺตึ อนาปตฺตีติ ทีเปนฺติ, ลหุกํ อาปตฺตึ ครุกาปตฺตีติ ทีเปนฺติ, ครุกํ อาปตฺตึ ลหุกาปตฺตีติ ทีเปนฺติ, ทุฏฺฐุลฺลํ อาปตฺตึ อทุฏฺฐุลฺลาปตฺตีติ ทีเปนฺติ, อทุฏฺฐุลฺลํ อาปตฺตึ ทุฏฺฐุลฺลาปตฺตีติ ทีเปนฺติ, สาวเสสํ อาปตฺตึ อนวเสสาปตฺตีติ ทีเปนฺติ, อนวเสสํ อาปตฺตึ สาวเสสาปตฺตีติ ทีเปนฺติ, สปฺปฏิกมฺมํ อาปตฺตึ อปฺปฏิกมฺมาปตฺตีติ ทีเปนฺติ, อปฺปฏิกมฺมํ อาปตฺตึ สปฺปฏิกมฺมาปตฺตีติ ทีเปนฺติฯ ",
"an10.43:1.5":	"อิมานิ โข, อุปาลิ, ทส วิวาทมูลานี”ติฯ ",
"an10.43:1.6":	"ตติยํฯ "
}	
