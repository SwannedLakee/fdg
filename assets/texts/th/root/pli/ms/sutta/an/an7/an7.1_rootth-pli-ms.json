{	
"an7.1:0.1":	"องฺคุตฺตร นิกาย ๗ฯ๑ ",
"an7.1:0.2":	"๑ฯ ธนวคฺค ",
"an7.1:0.3":	"ปฐมปิยสุตฺต ",
"an7.1:1.1":	"เอวํ เม สุตํ—",
"an7.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"an7.1:1.3":	"ตตฺร โข ภควา ภิกฺขู อามนฺเตสิ",
"an7.1:1.4":	"“ภิกฺขโว”ติฯ ",
"an7.1:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"an7.1:1.6":	"ภควา เอตทโวจ",
"an7.1:2.1":	"“สตฺตหิ, ภิกฺขเว, ธมฺเมหิ สมนฺนาคโต ภิกฺขุ สพฺรหฺมจารีนํ อปฺปิโย จ โหติ อมนาโป จ อครุ จ อภาวนีโย จฯ ",
"an7.1:2.2":	"กตเมหิ สตฺตหิ? ",
"an7.1:2.3":	"อิธ, ภิกฺขเว, ภิกฺขุ ลาภกาโม จ โหติ, สกฺการกาโม จ โหติ, อนวญฺญตฺติกาโม จ โหติ, อหิริโก จ โหติ, อโนตฺตปฺปี จ, ปาปิจฺโฉ จ, มิจฺฉาทิฏฺฐิ จฯ ",
"an7.1:2.4":	"อิเมหิ โข, ภิกฺขเว, สตฺตหิ ธมฺเมหิ สมนฺนาคโต ภิกฺขุ สพฺรหฺมจารีนํ อปฺปิโย จ โหติ อมนาโป จ อครุ จ อภาวนีโย จฯ ",
"an7.1:3.1":	"สตฺตหิ, ภิกฺขเว, ธมฺเมหิ สมนฺนาคโต ภิกฺขุ สพฺรหฺมจารีนํ ปิโย จ โหติ, มนาโป จ ครุ จ ภาวนีโย จฯ ",
"an7.1:3.2":	"กตเมหิ สตฺตหิ? ",
"an7.1:3.3":	"อิธ, ภิกฺขเว, ภิกฺขุ น ลาภกาโม จ โหติ, น สกฺการกาโม จ โหติ, น อนวญฺญตฺติกาโม จ โหติ, หิรีมา จ โหติ, โอตฺตปฺปี จ, อปฺปิจฺโฉ จ, สมฺมาทิฏฺฐิ จฯ ",
"an7.1:3.4":	"อิเมหิ โข, ภิกฺขเว, สตฺตหิ ธมฺเมหิ สมนฺนาคโต ภิกฺขุ สพฺรหฺมจารีนํ ปิโย จ โหติ มนาโป จ ครุ จ ภาวนีโย จา”ติฯ ",
"an7.1:3.5":	"ปฐมํฯ "
}	
