{	
"an2.118:0.1":	"องฺคุตฺตร นิกาย ๒ ",
"an2.118:0.2":	"๑๑ฯ อาสาทุปฺปชหวคฺค ",
"an2.118:1.0":	"๑๑๘ ",
"an2.118:1.1":	"“เทฺวมา, ภิกฺขเว, อาสา ทุปฺปชหาฯ ",
"an2.118:1.2":	"กตมา เทฺว? ",
"an2.118:1.3":	"ลาภาสา จ ชีวิตาสา จฯ ",
"an2.118:1.4":	"อิมา โข, ภิกฺขเว, เทฺว อาสา ทุปฺปชหา”ติฯ ",
"an2.119:1.0":	"๑๑๙ ",
"an2.119:1.1":	"“เทฺวเม, ภิกฺขเว, ปุคฺคลา ทุลฺลภา โลกสฺมึฯ ",
"an2.119:1.2":	"กตเม เทฺว? ",
"an2.119:1.3":	"โย จ ปุพฺพการี, โย จ กตญฺญู กตเวทีฯ ",
"an2.119:1.4":	"อิเม โข, ภิกฺขเว, เทฺว ปุคฺคลา ทุลฺลภา โลกสฺมินฺ”ติฯ ",
"an2.120:1.0":	"๑๒๐ ",
"an2.120:1.1":	"“เทฺวเม, ภิกฺขเว, ปุคฺคลา ทุลฺลภา โลกสฺมึฯ ",
"an2.120:1.2":	"กตเม เทฺว? ",
"an2.120:1.3":	"ติตฺโต จ ตปฺเปตา จฯ ",
"an2.120:1.4":	"อิเม โข, ภิกฺขเว, เทฺว ปุคฺคลา ทุลฺลภา โลกสฺมินฺ”ติฯ ",
"an2.121:1.0":	"๑๒๑ ",
"an2.121:1.1":	"“เทฺวเม, ภิกฺขเว, ปุคฺคลา ทุตฺตปฺปยาฯ ",
"an2.121:1.2":	"กตเม เทฺว? ",
"an2.121:1.3":	"โย จ ลทฺธํ ลทฺธํ นิกฺขิปติ, โย จ ลทฺธํ ลทฺธํ วิสฺสชฺเชติฯ ",
"an2.121:1.4":	"อิเม โข, ภิกฺขเว, เทฺว ปุคฺคลา ทุตฺตปฺปยา”ติฯ ",
"an2.122:1.0":	"๑๒๒ ",
"an2.122:1.1":	"“เทฺวเม, ภิกฺขเว, ปุคฺคลา สุตปฺปยาฯ ",
"an2.122:1.2":	"กตเม เทฺว? ",
"an2.122:1.3":	"โย จ ลทฺธํ ลทฺธํ น นิกฺขิปติ, โย จ ลทฺธํ ลทฺธํ น วิสฺสชฺเชติฯ ",
"an2.122:1.4":	"อิเม โข, ภิกฺขเว, เทฺว ปุคฺคลา สุตปฺปยา”ติฯ ",
"an2.123:1.0":	"๑๒๓ ",
"an2.123:1.1":	"“เทฺวเม, ภิกฺขเว, ปจฺจยา ราคสฺส อุปฺปาทายฯ ",
"an2.123:1.2":	"กตเม เทฺว? ",
"an2.123:1.3":	"สุภนิมิตฺตญฺจ อโยนิโส จ มนสิกาโรฯ ",
"an2.123:1.4":	"อิเม โข, ภิกฺขเว, เทฺว ปจฺจยา ราคสฺส อุปฺปาทายา”ติฯ ",
"an2.124:1.0":	"๑๒๔ ",
"an2.124:1.1":	"“เทฺวเม, ภิกฺขเว, ปจฺจยา โทสสฺส อุปฺปาทายฯ ",
"an2.124:1.2":	"กตเม เทฺว? ",
"an2.124:1.3":	"ปฏิฆนิมิตฺตญฺจ อโยนิโส จ มนสิกาโรฯ ",
"an2.124:1.4":	"อิเม โข, ภิกฺขเว, เทฺว ปจฺจยา โทสสฺส อุปฺปาทายา”ติฯ ",
"an2.125:1.0":	"๑๒๕ ",
"an2.125:1.1":	"“เทฺวเม, ภิกฺขเว, ปจฺจยา มิจฺฉาทิฏฺฐิยา อุปฺปาทายฯ ",
"an2.125:1.2":	"กตเม เทฺว? ",
"an2.125:1.3":	"ปรโต จ โฆโส อโยนิโส จ มนสิกาโรฯ ",
"an2.125:1.4":	"อิเม โข, ภิกฺขเว, เทฺว ปจฺจยา มิจฺฉาทิฏฺฐิยา อุปฺปาทายา”ติฯ ",
"an2.126:1.0":	"๑๒๖ ",
"an2.126:1.1":	"“เทฺวเม, ภิกฺขเว, ปจฺจยา สมฺมาทิฏฺฐิยา อุปฺปาทายฯ ",
"an2.126:1.2":	"กตเม เทฺว? ",
"an2.126:1.3":	"ปรโต จ โฆโส, โยนิโส จ มนสิกาโรฯ ",
"an2.126:1.4":	"อิเม โข, ภิกฺขเว, เทฺว ปจฺจยา สมฺมาทิฏฺฐิยา อุปฺปาทายา”ติฯ ",
"an2.127:1.0":	"๑๒๗ ",
"an2.127:1.1":	"“เทฺวมา, ภิกฺขเว, อาปตฺติโยฯ ",
"an2.127:1.2":	"กตมา เทฺว? ",
"an2.127:1.3":	"ลหุกา จ อาปตฺติ, ครุกา จ อาปตฺติฯ ",
"an2.127:1.4":	"อิมา โข, ภิกฺขเว, เทฺว อาปตฺติโย”ติฯ ",
"an2.128:1.0":	"๑๒๘ ",
"an2.128:1.1":	"“เทฺวมา, ภิกฺขเว, อาปตฺติโยฯ ",
"an2.128:1.2":	"กตมา เทฺว? ",
"an2.128:1.3":	"ทุฏฺฐุลฺลา จ อาปตฺติ, อทุฏฺฐุลฺลา จ อาปตฺติฯ ",
"an2.128:1.4":	"อิมา โข, ภิกฺขเว, เทฺว อาปตฺติโย”ติฯ ",
"an2.129:1.0":	"๑๒๙ ",
"an2.129:1.1":	"“เทฺวมา, ภิกฺขเว, อาปตฺติโยฯ ",
"an2.129:1.2":	"กตมา เทฺว? ",
"an2.129:1.3":	"สาวเสสา จ อาปตฺติ, อนวเสสา จ อาปตฺติฯ ",
"an2.129:1.4":	"อิมา โข, ภิกฺขเว, เทฺว อาปตฺติโย”ติฯ ",
"an2.129:1.5":	"อาสาทุปฺปชหวคฺโค ปฐโมฯ "
}	
