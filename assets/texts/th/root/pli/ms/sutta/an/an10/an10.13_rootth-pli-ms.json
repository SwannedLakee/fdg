{	
"an10.13:0.1":	"องฺคุตฺตร นิกาย ๑๐ฯ๑๓ ",
"an10.13:0.2":	"๒ฯ นาถวคฺค ",
"an10.13:0.3":	"สํโยชนสุตฺต ",
"an10.13:1.1":	"“ทสยิมานิ, ภิกฺขเว, สํโยชนานิฯ ",
"an10.13:1.2":	"กตมานิ ทส? ",
"an10.13:1.3":	"ปญฺโจรมฺภาคิยานิ สํโยชนานิ, ปญฺจุทฺธมฺภาคิยานิ สํโยชนานิฯ ",
"an10.13:1.4":	"กตมานิ ปญฺโจรมฺภาคิยานิ สํโยชนานิ? ",
"an10.13:1.5":	"สกฺกายทิฏฺฐิ, วิจิกิจฺฉา, สีลพฺพตปรามาโส, กามจฺฉนฺโท, พฺยาปาโท—",
"an10.13:1.6":	"อิมานิ ปญฺโจรมฺภาคิยานิ สํโยชนานิฯ ",
"an10.13:2.1":	"กตมานิ ปญฺจุทฺธมฺภาคิยานิ สํโยชนานิ? ",
"an10.13:2.2":	"รูปราโค, อรูปราโค, มาโน, อุทฺธจฺจํ, อวิชฺชา—",
"an10.13:2.3":	"อิมานิ ปญฺจุทฺธมฺภาคิยานิ สํโยชนานิฯ ",
"an10.13:2.4":	"อิมานิ โข, ภิกฺขเว, ทส สํโยชนานี”ติฯ ",
"an10.13:2.5":	"ตติยํฯ "
}	
