{	
"an5.159:0.1":	"องฺคุตฺตร นิกาย ๕ฯ๑๕๙ ",
"an5.159:0.2":	"๑๖ฯ สทฺธมฺมวคฺค ",
"an5.159:0.3":	"อุทายีสุตฺต ",
"an5.159:1.1":	"เอวํ เม สุตํ—",
"an5.159:1.2":	"เอกํ สมยํ ภควา โกสมฺพิยํ วิหรติ โฆสิตาราเมฯ ",
"an5.159:1.3":	"เตน โข ปน สมเยน อายสฺมา อุทายี มหติยา คิหิปริสาย ปริวุโต ธมฺมํ เทเสนฺโต นิสินฺโน โหติฯ ",
"an5.159:1.4":	"อทฺทสา โข อายสฺมา อานนฺโท อายสฺมนฺตํ อุทายึ มหติยา คิหิปริสาย ปริวุตํ ธมฺมํ เทเสนฺตํ นิสินฺนํฯ ",
"an5.159:1.5":	"ทิสฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา อานนฺโท ภควนฺตํ เอตทโวจ",
"an5.159:1.6":	"“อายสฺมา, ภนฺเต, อุทายี มหติยา คิหิปริสาย ปริวุโต ธมฺมํ เทเสตี”ติฯ ",
"an5.159:2.1":	"“น โข, อานนฺท, สุกรํ ปเรสํ ธมฺมํ เทเสตุํฯ ",
"an5.159:2.2":	"ปเรสํ, อานนฺท, ธมฺมํ เทเสนฺเตน ปญฺจ ธมฺเม อชฺฌตฺตํ อุปฏฺฐาเปตฺวา ปเรสํ ธมฺโม เทเสตพฺโพฯ ",
"an5.159:2.3":	"กตเม ปญฺจ? ",
"an5.159:2.4":	"‘อนุปุพฺพึ กถํ กเถสฺสามี’ติ ปเรสํ ธมฺโม เทเสตพฺโพ; ",
"an5.159:2.5":	"‘ปริยายทสฺสาวี กถํ กเถสฺสามี’ติ ปเรสํ ธมฺโม เทเสตพฺโพ; ",
"an5.159:2.6":	"‘อนุทฺทยตํ ปฏิจฺจ กถํ กเถสฺสามี’ติ ปเรสํ ธมฺโม เทเสตพฺโพ; ",
"an5.159:2.7":	"‘น อามิสนฺตโร กถํ กเถสฺสามี’ติ ปเรสํ ธมฺโม เทเสตพฺโพ; ",
"an5.159:2.8":	"‘อตฺตานญฺจ ปรญฺจ อนุปหจฺจ กถํ กเถสฺสามี’ติ ปเรสํ ธมฺโม เทเสตพฺโพฯ ",
"an5.159:2.9":	"น โข, อานนฺท, สุกรํ ปเรสํ ธมฺมํ เทเสตุํฯ ",
"an5.159:2.10":	"ปเรสํ, อานนฺท, ธมฺมํ เทเสนฺเตน อิเม ปญฺจ ธมฺเม อชฺฌตฺตํ อุปฏฺฐาเปตฺวา ปเรสํ ธมฺโม เทเสตพฺโพ”ติฯ ",
"an5.159:2.11":	"นวมํฯ "
}	
