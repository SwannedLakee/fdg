{	
"an5.49:0.1":	"องฺคุตฺตร นิกาย ๕ฯ๔๙ ",
"an5.49:0.2":	"๕ฯ มุณฺฑราชวคฺค ",
"an5.49:0.3":	"โกสลสุตฺต ",
"an5.49:1.1":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"an5.49:1.2":	"อถ โข ราชา ปเสนทิ โกสโล เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"an5.49:2.1":	"เตน โข ปน สมเยน มลฺลิกา เทวี กาลงฺกตา โหติฯ ",
"an5.49:2.2":	"อถ โข อญฺญตโร ปุริโส เยน ราชา ปเสนทิ โกสโล เตนุปสงฺกมิ; อุปสงฺกมิตฺวา รญฺโญ ปเสนทิสฺส โกสลสฺส อุปกณฺณเก อาโรเจติ",
"an5.49:2.3":	"“มลฺลิกา เทวี, เทว, กาลงฺกตา”ติฯ ",
"an5.49:2.4":	"เอวํ วุตฺเต, ราชา ปเสนทิ โกสโล ทุกฺขี ทุมฺมโน ปตฺตกฺขนฺโธ อโธมุโข ปชฺฌายนฺโต อปฺปฏิภาโน นิสีทิฯ ",
"an5.49:3.1":	"อถ โข ภควา ราชานํ ปเสนทึ โกสลํ ทุกฺขึ ทุมฺมนํ ปตฺตกฺขนฺธํ อโธมุขํ ปชฺฌายนฺตํ อปฺปฏิภานํ วิทิตฺวา ราชานํ ปเสนทึ โกสลํ เอตทโวจ",
"an5.49:3.2":	"“ปญฺจิมานิ, มหาราช, อลพฺภนียานิ ฐานานิ สมเณน วา พฺราหฺมเณน วา เทเวน วา มาเรน วา พฺรหฺมุนา วา เกนจิ วา โลกสฺมึฯ ",
"an5.49:3.3":	"กตมานิ ปญฺจ? ",
"an5.49:3.4":	"‘ชราธมฺมํ มา ชีรี’ติ อลพฺภนียํ ฐานํ …เป… น โสจนาย ปริเทวนาย …เป… กมฺมํ ทฬฺหํ กินฺติ กโรมิ ทานี”ติฯ ",
"an5.49:3.5":	"นวมํฯ "
}	
