{	
"an8.23:0.1":	"องฺคุตฺตร นิกาย ๘ฯ๒๓ ",
"an8.23:0.2":	"๓ฯ คหปติวคฺค ",
"an8.23:0.3":	"ปฐมหตฺถกสุตฺต ",
"an8.23:1.1":	"เอกํ สมยํ ภควา อาฬวิยํ วิหรติ อคฺคาฬเว เจติเยฯ ",
"an8.23:1.2":	"ตตฺร โข ภควา ภิกฺขู อามนฺเตสิ",
"an8.23:1.3":	"“สตฺตหิ, ภิกฺขเว, อจฺฉริเยหิ อพฺภุเตหิ ธมฺเมหิ สมนฺนาคตํ หตฺถกํ อาฬวกํ ธาเรถฯ ",
"an8.23:1.4":	"กตเมหิ สตฺตหิ? ",
"an8.23:1.5":	"สทฺโธ หิ, ภิกฺขเว, หตฺถโก อาฬวโก; ",
"an8.23:1.6":	"สีลวา, ภิกฺขเว, หตฺถโก อาฬวโก; ",
"an8.23:1.7":	"หิรีมา, ภิกฺขเว, หตฺถโก อาฬวโก; ",
"an8.23:1.8":	"โอตฺตปฺปี, ภิกฺขเว, หตฺถโก อาฬวโก; ",
"an8.23:1.9":	"พหุสฺสุโต, ภิกฺขเว, หตฺถโก อาฬวโก; ",
"an8.23:1.10":	"จาควา, ภิกฺขเว, หตฺถโก อาฬวโก; ",
"an8.23:1.11":	"ปญฺญวา, ภิกฺขเว, หตฺถโก อาฬวโก—",
"an8.23:1.12":	"อิเมหิ โข, ภิกฺขเว, สตฺตหิ อจฺฉริเยหิ อพฺภุเตหิ ธมฺเมหิ สมนฺนาคตํ หตฺถกํ อาฬวกํ ธาเรถา”ติฯ ",
"an8.23:1.13":	"อิทมโวจ ภควาฯ ",
"an8.23:1.14":	"อิทํ วตฺวาน สุคโต อุฏฺฐายาสนา วิหารํ ปาวิสิฯ ",
"an8.23:2.1":	"อถ โข อญฺญตโร ภิกฺขุ ปุพฺพณฺหสมยํ นิวาเสตฺวา ปตฺตจีวรมาทาย เยน หตฺถกสฺส อาฬวกสฺส นิเวสนํ เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิฯ ",
"an8.23:2.2":	"อถ โข หตฺถโก อาฬวโก เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข หตฺถกํ อาฬวกํ โส ภิกฺขุ เอตทโวจ",
"an8.23:3.1":	"“สตฺตหิ โข ตฺวํ, อาวุโส, อจฺฉริเยหิ อพฺภุเตหิ ธมฺเมหิ สมนฺนาคโต ภควตา พฺยากโตฯ ",
"an8.23:3.2":	"กตเมหิ สตฺตหิ? ",
"an8.23:3.3":	"‘สทฺโธ, ภิกฺขเว, หตฺถโก อาฬวโก; ",
"an8.23:3.4":	"สีลวา …เป… ",
"an8.23:3.5":	"หิรีมา … ",
"an8.23:3.6":	"โอตฺตปฺปี … ",
"an8.23:3.7":	"พหุสฺสุโต … ",
"an8.23:3.8":	"จาควา … ",
"an8.23:3.9":	"ปญฺญวา, ภิกฺขเว, หตฺถโก อาฬวโก’ติฯ ",
"an8.23:3.10":	"อิเมหิ โข ตฺวํ, อาวุโส, สตฺตหิ อจฺฉริเยหิ อพฺภุเตหิ ธมฺเมหิ สมนฺนาคโต ภควตา พฺยากโต”ติฯ ",
"an8.23:3.11":	"“กจฺจิตฺถ, ภนฺเต, น โกจิ คิหี อโหสิ โอทาตวสโน”ติ? ",
"an8.23:3.12":	"“น เหตฺถ, อาวุโส, โกจิ คิหี อโหสิ โอทาตวสโน”ติฯ ",
"an8.23:3.13":	"“สาธุ, ภนฺเต, ยเทตฺถ น โกจิ คิหี อโหสิ โอทาตวสโน”ติฯ ",
"an8.23:4.1":	"อถ โข โส ภิกฺขุ หตฺถกสฺส อาฬวกสฺส นิเวสเน ปิณฺฑปาตํ คเหตฺวา อุฏฺฐายาสนา ปกฺกามิฯ ",
"an8.23:4.2":	"อถ โข โส ภิกฺขุ ปจฺฉาภตฺตํ ปิณฺฑปาตปฏิกฺกนฺโต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"an8.23:5.1":	"“อิธาหํ, ภนฺเต, ปุพฺพณฺหสมยํ นิวาเสตฺวา ปตฺตจีวรมาทาย เยน หตฺถกสฺส อาฬวกสฺส นิเวสนํ เตนุปสงฺกมึ; อุปสงฺกมิตฺวา ปญฺญตฺเต อาสเน นิสีทึฯ ",
"an8.23:5.2":	"อถ โข, ภนฺเต, หตฺถโก อาฬวโก เยนาหํ เตนุปสงฺกมิ; อุปสงฺกมิตฺวา มํ อภิวาเทตฺวา เอกมนฺตํ นิสีทิฯ ",
"an8.23:5.3":	"เอกมนฺตํ นิสินฺนํ โข อหํ, ภนฺเต, หตฺถกํ อาฬวกํ เอตทวจํ",
"an8.23:5.4":	"‘สตฺตหิ โข ตฺวํ, อาวุโส, อจฺฉริเยหิ อพฺภุเตหิ ธมฺเมหิ สมนฺนาคโต ภควตา พฺยากโตฯ ",
"an8.23:5.5":	"กตเมหิ สตฺตหิ? ",
"an8.23:5.6":	"สทฺโธ, ภิกฺขเว, หตฺถโก อาฬวโก; ",
"an8.23:5.7":	"สีลวา …เป… ",
"an8.23:5.8":	"หิรีมา … ",
"an8.23:5.9":	"โอตฺตปฺปี … ",
"an8.23:5.10":	"พหุสฺสุโต … ",
"an8.23:5.11":	"จาควา … ",
"an8.23:5.12":	"ปญฺญวา, ภิกฺขเว, หตฺถโก อาฬวโกติฯ ",
"an8.23:5.13":	"อิเมหิ โข ตฺวํ, อาวุโส, สตฺตหิ อจฺฉริเยหิ อพฺภุเตหิ ธมฺเมหิ สมนฺนาคโต ภควตา พฺยากโต’ติฯ ",
"an8.23:6.1":	"เอวํ วุตฺเต, ภนฺเต, หตฺถโก มํ เอตทโวจ",
"an8.23:6.2":	"‘กจฺจิตฺถ, ภนฺเต, น โกจิ คิหี อโหสิ โอทาตวสโน’ติ? ",
"an8.23:6.3":	"‘น เหตฺถ, อาวุโส, โกจิ คิหี อโหสิ โอทาตวสโน’ติฯ ",
"an8.23:6.4":	"‘สาธุ, ภนฺเต, ยเทตฺถ น โกจิ คิหี อโหสิ โอทาตวสโน’”ติฯ ",
"an8.23:7.1":	"“สาธุ สาธุ, ภิกฺขุฯ ",
"an8.23:7.2":	"อปฺปิจฺโฉ โส, ภิกฺขุ, กุลปุตฺโตฯ ",
"an8.23:7.3":	"สนฺเตเยว อตฺตนิ กุสลธมฺเม น อิจฺฉติ ปเรหิ ญายมาเนฯ ",
"an8.23:7.4":	"เตน หิ ตฺวํ, ภิกฺขุ, อิมินาปิ อฏฺฐเมน อจฺฉริเยน อพฺภุเตน ธมฺเมน สมนฺนาคตํ หตฺถกํ อาฬวกํ ธาเรหิ, ยทิทํ อปฺปิจฺฉตายา”ติฯ ",
"an8.23:7.5":	"ตติยํฯ "
}	
