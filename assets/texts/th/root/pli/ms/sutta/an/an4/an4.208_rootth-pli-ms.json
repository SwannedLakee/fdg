{	
"an4.208:0.1":	"องฺคุตฺตร นิกาย ๔ฯ๒๐๘ ",
"an4.208:0.2":	"๒๑ฯ สปฺปุริสวคฺค ",
"an4.208:0.3":	"ทุติยปาปธมฺมสุตฺต ",
"an4.208:1.1":	"“ปาปญฺจ โว, ภิกฺขเว, เทเสสฺสามิ, ปาเปน ปาปตรญฺจ; ",
"an4.208:1.2":	"กลฺยาณญฺจ, กลฺยาเณน กลฺยาณตรญฺจฯ ",
"an4.208:1.3":	"ตํ สุณาถ …เป… ",
"an4.208:2.1":	"“กตโม จ, ภิกฺขเว, ปาโป? ",
"an4.208:2.2":	"อิธ, ภิกฺขเว, เอกจฺโจ มิจฺฉาทิฏฺฐิโก โหติ …เป… มิจฺฉาญาณี โหติ, มิจฺฉาวิมุตฺติ โหติฯ ",
"an4.208:2.3":	"อยํ วุจฺจติ, ภิกฺขเว, ปาโปฯ ",
"an4.208:3.1":	"กตโม จ, ภิกฺขเว, ปาเปน ปาปตโร? ",
"an4.208:3.2":	"อิธ, ภิกฺขเว, เอกจฺโจ อตฺตนา จ มิจฺฉาทิฏฺฐิโก โหติ, ปรญฺจ มิจฺฉาทิฏฺฐิยา สมาทเปติ …เป… อตฺตนา จ มิจฺฉาญาณี โหติ, ปรญฺจ มิจฺฉาญาเณ สมาทเปติ; ",
"an4.208:3.3":	"อตฺตนา จ มิจฺฉาวิมุตฺติ โหติ, ปรญฺจ มิจฺฉาวิมุตฺติยา สมาทเปติฯ ",
"an4.208:3.4":	"อยํ วุจฺจติ, ภิกฺขเว, ปาเปน ปาปตโรฯ ",
"an4.208:4.1":	"กตโม จ, ภิกฺขเว, กลฺยาโณ? ",
"an4.208:4.2":	"อิธ, ภิกฺขเว, เอกจฺโจ สมฺมาทิฏฺฐิโก โหติ …เป… สมฺมาญาณี โหติ, สมฺมาวิมุตฺติ โหติฯ ",
"an4.208:4.3":	"อยํ วุจฺจติ, ภิกฺขเว, กลฺยาโณฯ ",
"an4.208:5.1":	"กตโม จ, ภิกฺขเว, กลฺยาเณน กลฺยาณตโร? ",
"an4.208:5.2":	"อิธ, ภิกฺขเว, เอกจฺโจ อตฺตนา จ สมฺมาทิฏฺฐิโก โหติ, ปรญฺจ สมฺมาทิฏฺฐิยา สมาทเปติ …เป… อตฺตนา จ สมฺมาญาณี โหติ, ปรญฺจ สมฺมาญาเณ สมาทเปติ; ",
"an4.208:5.3":	"อตฺตนา จ สมฺมาวิมุตฺติ โหติ, ปรญฺจ สมฺมาวิมุตฺติยา สมาทเปติฯ ",
"an4.208:5.4":	"อยํ วุจฺจติ, ภิกฺขเว, กลฺยาเณน กลฺยาณตโร”ติฯ ",
"an4.208:5.5":	"อฏฺฐมํฯ "
}	
