{	
"an4.135:0.1":	"องฺคุตฺตร นิกาย ๔ฯ๑๓๕ ",
"an4.135:0.2":	"๑๔ฯ ปุคฺคลวคฺค ",
"an4.135:0.3":	"สาวชฺชสุตฺต ",
"an4.135:1.1":	"“จตฺตาโรเม, ภิกฺขเว, ปุคฺคลา สนฺโต สํวิชฺชมานา โลกสฺมึฯ ",
"an4.135:1.2":	"กตเม จตฺตาโร? ",
"an4.135:1.3":	"สาวชฺโช, วชฺชพหุโล, อปฺปวชฺโช, อนวชฺโชฯ ",
"an4.135:2.1":	"กถญฺจ, ภิกฺขเว, ปุคฺคโล สาวชฺโช โหติ? ",
"an4.135:2.2":	"อิธ, ภิกฺขเว, เอกจฺโจ ปุคฺคโล สาวชฺเชน กายกมฺเมน สมนฺนาคโต โหติ, สาวชฺเชน วจีกมฺเมน สมนฺนาคโต โหติ, สาวชฺเชน มโนกมฺเมน สมนฺนาคโต โหติฯ ",
"an4.135:2.3":	"เอวํ โข, ภิกฺขเว, ปุคฺคโล สาวชฺโช โหติฯ ",
"an4.135:3.1":	"กถญฺจ, ภิกฺขเว, ปุคฺคโล วชฺชพหุโล โหติ? ",
"an4.135:3.2":	"อิธ, ภิกฺขเว, เอกจฺโจ ปุคฺคโล สาวชฺเชน พหุลํ กายกมฺเมน สมนฺนาคโต โหติ, อปฺปํ อนวชฺเชน; ",
"an4.135:3.3":	"สาวชฺเชน พหุลํ วจีกมฺเมน สมนฺนาคโต โหติ, อปฺปํ อนวชฺเชน; ",
"an4.135:3.4":	"สาวชฺเชน พหุลํ มโนกมฺเมน สมนฺนาคโต โหติ, อปฺปํ อนวชฺเชนฯ ",
"an4.135:3.5":	"เอวํ โข, ภิกฺขเว, ปุคฺคโล วชฺชพหุโล โหติฯ ",
"an4.135:4.1":	"กถญฺจ, ภิกฺขเว, ปุคฺคโล อปฺปวชฺโช โหติ? ",
"an4.135:4.2":	"อิธ, ภิกฺขเว, เอกจฺโจ ปุคฺคโล อนวชฺเชน พหุลํ กายกมฺเมน สมนฺนาคโต โหติ, อปฺปํ สาวชฺเชน; ",
"an4.135:4.3":	"อนวชฺเชน พหุลํ วจีกมฺเมน สมนฺนาคโต โหติ, อปฺปํ สาวชฺเชน; ",
"an4.135:4.4":	"อนวชฺเชน พหุลํ มโนกมฺเมน สมนฺนาคโต โหติ, อปฺปํ สาวชฺเชนฯ ",
"an4.135:4.5":	"เอวํ โข, ภิกฺขเว, ปุคฺคโล อปฺปวชฺโช โหติฯ ",
"an4.135:5.1":	"กถญฺจ, ภิกฺขเว, ปุคฺคโล อนวชฺโช โหติ? ",
"an4.135:5.2":	"อิธ, ภิกฺขเว, เอกจฺโจ ปุคฺคโล อนวชฺเชน กายกมฺเมน สมนฺนาคโต โหติ, อนวชฺเชน วจีกมฺเมน สมนฺนาคโต โหติ, อนวชฺเชน มโนกมฺเมน สมนฺนาคโต โหติฯ ",
"an4.135:5.3":	"เอวํ โข, ภิกฺขเว, ปุคฺคโล อนวชฺโช โหติฯ ",
"an4.135:5.4":	"อิเม โข, ภิกฺขเว, จตฺตาโร ปุคฺคลา สนฺโต สํวิชฺชมานา โลกสฺมินฺ”ติฯ ",
"an4.135:5.5":	"ปญฺจมํฯ "
}	
