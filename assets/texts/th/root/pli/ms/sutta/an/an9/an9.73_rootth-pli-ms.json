{	
"an9.73:0.1":	"องฺคุตฺตร นิกาย ๙ฯ๗๓ ",
"an9.73:0.2":	"๘ฯ สมฺมปฺปธานวคฺค ",
"an9.73:0.3":	"สิกฺขสุตฺต ",
"an9.73:1.1":	"“ปญฺจิมานิ, ภิกฺขเว, สิกฺขาทุพฺพลฺยานิฯ ",
"an9.73:1.2":	"กตมานิ ปญฺจ? ",
"an9.73:1.3":	"ปาณาติปาโต …เป… สุราเมรยมชฺชปมาทฏฺฐานํ—",
"an9.73:1.4":	"อิมานิ โข, ภิกฺขเว, ปญฺจ สิกฺขาทุพฺพลฺยานิฯ ",
"an9.73:2.1":	"อิเมสํ โข, ภิกฺขเว, ปญฺจนฺนํ สิกฺขาทุพฺพลฺยานํ ปหานาย จตฺตาโร สมฺมปฺปธานา ภาเวตพฺพาฯ ",
"an9.73:2.2":	"กตเม จตฺตาโร? ",
"an9.73:2.3":	"อิธ, ภิกฺขเว, ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ; ",
"an9.73:2.4":	"อุปฺปนฺนานํ ปาปกานํ อกุสลานํ ธมฺมานํ ปหานาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ; ",
"an9.73:2.5":	"อนุปฺปนฺนานํ กุสลานํ ธมฺมานํ อุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ; ",
"an9.73:2.6":	"อุปฺปนฺนานํ กุสลานํ ธมฺมานํ ฐิติยา อสมฺโมสาย ภิโยฺยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"an9.73:2.7":	"อิเมสํ โข, ภิกฺขเว, ปญฺจนฺนํ สิกฺขาทุพฺพลฺยานํ ปหานาย อิเม จตฺตาโร สมฺมปฺปธานา ภาเวตพฺพา”ติฯ ",
"an9.73:2.8":	"ปฐมํฯ "
}	
