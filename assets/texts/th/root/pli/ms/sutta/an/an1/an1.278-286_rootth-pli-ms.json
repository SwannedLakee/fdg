{	
"an1.278:0.1":	"องฺคุตฺตร นิกาย ๑ ",
"an1.278:0.2":	"๒๒ฯ ทุติยวคฺค ",
"an1.278:1.0":	"๒๗๘ ",
"an1.278:1.1":	"“อฏฺฐานเมตํ, ภิกฺขเว, อนวกาโส ยํ เอกิสฺสา โลกธาตุยา เทฺว ราชาโน จกฺกวตฺตี อปุพฺพํ อจริมํ อุปฺปชฺเชยฺยุํฯ เนตํ ฐานํ วิชฺชติฯ ",
"an1.278:1.2":	"ฐานญฺจ โข เอตํ, ภิกฺขเว, วิชฺชติ ยํ เอกิสฺสา โลกธาตุยา เอโก ราชา จกฺกวตฺตี อุปฺปชฺเชยฺยฯ ฐานเมตํ วิชฺชตี”ติฯ ",
"an1.279:1.0":	"๒๗๙ ",
"an1.279:1.1":	"“อฏฺฐานเมตํ, ภิกฺขเว, อนวกาโส ยํ อิตฺถี อรหํ อสฺส สมฺมาสมฺพุทฺโธฯ เนตํ ฐานํ วิชฺชติฯ ",
"an1.279:1.2":	"ฐานญฺจ โข, เอตํ, ภิกฺขเว, วิชฺชติ ยํ ปุริโส อรหํ อสฺส สมฺมาสมฺพุทฺโธฯ ฐานเมตํ วิชฺชตี”ติฯ ",
"an1.280:1.0":	"๒๘๐ ",
"an1.280:1.1":	"“อฏฺฐานเมตํ, ภิกฺขเว, อนวกาโส ยํ อิตฺถี ราชา อสฺส จกฺกวตฺตีฯ เนตํ ฐานํ วิชฺชติฯ ",
"an1.280:1.2":	"ฐานญฺจ โข เอตํ, ภิกฺขเว, วิชฺชติ ยํ ปุริโส ราชา อสฺส จกฺกวตฺตีฯ ฐานเมตํ วิชฺชตี”ติฯ ",
"an1.281-283:1.0":	"๒๘๑–๒๘๓ ",
"an1.281-283:1.1":	"“อฏฺฐานเมตํ, ภิกฺขเว, อนวกาโส ยํ อิตฺถี สกฺกตฺตํ กาเรยฺย …เป… มารตฺตํ กาเรยฺย …เป… พฺรหฺมตฺตํ กาเรยฺยฯ เนตํ ฐานํ วิชฺชติฯ ",
"an1.281-283:1.2":	"ฐานญฺจ โข เอตํ, ภิกฺขเว, วิชฺชติ ยํ ปุริโส สกฺกตฺตํ กาเรยฺย …เป… มารตฺตํ กาเรยฺย …เป… พฺรหฺมตฺตํ กาเรยฺยฯ ฐานเมตํ วิชฺชตี”ติฯ ",
"an1.284:1.0":	"๒๘๔ ",
"an1.284:1.1":	"“อฏฺฐานเมตํ, ภิกฺขเว, อนวกาโส ยํ กายทุจฺจริตสฺส อิฏฺโฐ กนฺโต มนาโป วิปาโก นิพฺพตฺเตยฺยฯ เนตํ ฐานํ วิชฺชติฯ ",
"an1.284:1.2":	"ฐานญฺจ โข เอตํ, ภิกฺขเว, วิชฺชติ ยํ กายทุจฺจริตสฺส อนิฏฺโฐ อกนฺโต อมนาโป วิปาโก นิพฺพตฺเตยฺยฯ ฐานเมตํ วิชฺชตี”ติฯ ",
"an1.285-286:1.0":	"๒๘๕–๒๘๖ ",
"an1.285-286:1.1":	"“อฏฺฐานเมตํ, ภิกฺขเว, อนวกาโส ยํ วจีทุจฺจริตสฺส …เป… ยํ มโนทุจฺจริตสฺส อิฏฺโฐ กนฺโต มนาโป วิปาโก นิพฺพตฺเตยฺยฯ เนตํ ฐานํ วิชฺชติฯ ",
"an1.285-286:1.2":	"ฐานญฺจ โข เอตํ, ภิกฺขเว, วิชฺชติ ยํ มโนทุจฺจริตสฺส อนิฏฺโฐ อกนฺโต อมนาโป วิปาโก นิพฺพตฺเตยฺยฯ ฐานเมตํ วิชฺชตี”ติฯ ",
"an1.285-286:1.3":	"วคฺโค ทุติโยฯ "
}	
