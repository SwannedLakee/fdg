{	
"an4.174:0.1":	"องฺคุตฺตร นิกาย ๔ฯ๑๗๔ ",
"an4.174:0.2":	"๑๘ฯ สญฺเจตนิยวคฺค ",
"an4.174:0.3":	"อานนฺทสุตฺต ",
"an4.174:1.1":	"อถ โข อายสฺมา อานนฺโท เยนายสฺมา มหาโกฏฺฐิโก เตนุปสงฺกมิ; อุปสงฺกมิตฺวา อายสฺมตา มหาโกฏฺฐิเกน สทฺธึ สมฺโมทิฯ ",
"an4.174:1.2":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา อานนฺโท อายสฺมนฺตํ มหาโกฏฺฐิกํ เอตทโวจ",
"an4.174:2.1":	"“ฉนฺนํ, อาวุโส, ผสฺสายตนานํ อเสสวิราคนิโรธา อตฺถญฺญํ กิญฺจี”ติ? ",
"an4.174:3.1":	"“มา เหวํ, อาวุโส”ฯ ",
"an4.174:4.1":	"“ฉนฺนํ, อาวุโส, ผสฺสายตนานํ อเสสวิราคนิโรธา นตฺถญฺญํ กิญฺจี”ติ? ",
"an4.174:5.1":	"“มา เหวํ, อาวุโส”ฯ ",
"an4.174:6.1":	"“ฉนฺนํ, อาวุโส, ผสฺสายตนานํ อเสสวิราคนิโรธา อตฺถิ จ นตฺถิ จ อญฺญํ กิญฺจี”ติ? ",
"an4.174:7.1":	"“มา เหวํ, อาวุโส”ฯ ",
"an4.174:8.1":	"“ฉนฺนํ, อาวุโส, ผสฺสายตนานํ อเสสวิราคนิโรธา เนวตฺถิ โน นตฺถญฺญํ กิญฺจี”ติ? ",
"an4.174:9.1":	"“มา เหวํ, อาวุโส”ฯ ",
"an4.174:10.1":	"“‘ฉนฺนํ, อาวุโส, ผสฺสายตนานํ อเสสวิราคนิโรธา อตฺถญฺญํ กิญฺจี’ติ, อิติ ปุฏฺโฐ สมาโน",
"an4.174:10.2":	"‘มา เหวํ, อาวุโส’ติ วเทสิฯ ",
"an4.174:10.3":	"‘ฉนฺนํ, อาวุโส, ผสฺสายตนานํ อเสสวิราคนิโรธา นตฺถญฺญํ กิญฺจี’ติ, อิติ ปุฏฺโฐ สมาโน",
"an4.174:10.4":	"‘มา เหวํ, อาวุโส’ติ วเทสิฯ ",
"an4.174:10.5":	"‘ฉนฺนํ, อาวุโส, ผสฺสายตนานํ อเสสวิราคนิโรธา อตฺถิ จ นตฺถิ จ อญฺญํ กิญฺจี’ติ, อิติ ปุฏฺโฐ สมาโน",
"an4.174:10.6":	"‘มา เหวํ, อาวุโส’ติ วเทสิฯ ",
"an4.174:10.7":	"‘ฉนฺนํ, อาวุโส, ผสฺสายตนานํ อเสสวิราคนิโรธา เนวตฺถิ โน นตฺถญฺญํ กิญฺจี’ติ, อิติ ปุฏฺโฐ สมาโน",
"an4.174:10.8":	"‘มา เหวํ, อาวุโส’ติ วเทสิฯ ",
"an4.174:10.9":	"ยถา กถํ ปนาวุโส, อิมสฺส ภาสิตสฺส อตฺโถ ทฏฺฐพฺโพ”ติ? ",
"an4.174:11.1":	"“‘ฉนฺนํ, อาวุโส, ผสฺสายตนานํ อเสสวิราคนิโรธา อตฺถญฺญํ กิญฺจี’ติ, อิติ วทํ อปฺปปญฺจํ ปปญฺเจติฯ ",
"an4.174:11.2":	"‘ฉนฺนํ, อาวุโส, ผสฺสายตนานํ อเสสวิราคนิโรธา นตฺถญฺญํ กิญฺจี’ติ, อิติ วทํ อปฺปปญฺจํ ปปญฺเจติฯ ",
"an4.174:11.3":	"‘ฉนฺนํ, อาวุโส, ผสฺสายตนานํ อเสสวิราคนิโรธา อตฺถิ จ นตฺถิ จ อญฺญํ กิญฺจี’ติ, อิติ วทํ อปฺปปญฺจํ ปปญฺเจติฯ ",
"an4.174:11.4":	"‘ฉนฺนํ, อาวุโส, ผสฺสายตนานํ อเสสวิราคนิโรธา เนวตฺถิ โน นตฺถญฺญํ กิญฺจี’ติ, อิติ วทํ อปฺปปญฺจํ ปปญฺเจติฯ ",
"an4.174:11.5":	"ยาวตา, อาวุโส, ฉนฺนํ ผสฺสายตนานํ คติ ตาวตา ปปญฺจสฺส คติฯ ",
"an4.174:11.6":	"ยาวตา ปปญฺจสฺส คติ ตาวตา ฉนฺนํ ผสฺสายตนานํ คติฯ ",
"an4.174:11.7":	"ฉนฺนํ, อาวุโส, ผสฺสายตนานํ อเสสวิราคนิโรธา ปปญฺจนิโรโธ ปปญฺจวูปสโม”ติฯ ",
"an4.174:11.8":	"จตุตฺถํฯ "
}	
