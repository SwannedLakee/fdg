{	
"an4.60:0.1":	"องฺคุตฺตร นิกาย ๔ฯ๖๐ ",
"an4.60:0.2":	"๖ฯ ปุญฺญาภิสนฺทวคฺค ",
"an4.60:0.3":	"คิหิสามีจิสุตฺต ",
"an4.60:1.1":	"อถ โข อนาถปิณฺฑิโก คหปติ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อนาถปิณฺฑิกํ คหปตึ ภควา เอตทโวจ",
"an4.60:2.1":	"“จตูหิ โข, คหปติ, ธมฺเมหิ สมนฺนาคโต อริยสาวโก คิหิสามีจิปฏิปทํ ปฏิปนฺโน โหติ ยโสปฏิลาภินึ สคฺคสํวตฺตนิกํฯ ",
"an4.60:2.2":	"กตเมหิ จตูหิ? ",
"an4.60:2.3":	"อิธ, คหปติ, อริยสาวโก ภิกฺขุสงฺฆํ ปจฺจุปฏฺฐิโต โหติ จีวเรน, ภิกฺขุสงฺฆํ ปจฺจุปฏฺฐิโต โหติ ปิณฺฑปาเตน, ภิกฺขุสงฺฆํ ปจฺจุปฏฺฐิโต โหติ เสนาสเนน, ภิกฺขุสงฺฆํ ปจฺจุปฏฺฐิโต โหติ คิลานปฺปจฺจยเภสชฺชปริกฺขาเรนฯ ",
"an4.60:2.4":	"อิเมหิ โข, คหปติ, จตูหิ ธมฺเมหิ สมนฺนาคโต อริยสาวโก คิหิสามีจิปฏิปทํ ปฏิปนฺโน โหติ ยโสปฏิลาภินึ สคฺคสํวตฺตนิกนฺติฯ ",
"an4.60:3.1":	"คิหิสามีจิปฏิปทํ, ",
"an4.60:3.2":	"ปฏิปชฺชนฺติ ปณฺฑิตา; ",
"an4.60:3.3":	"สมฺมคฺคเต สีลวนฺเต, ",
"an4.60:3.4":	"จีวเรน อุปฏฺฐิตาฯ ",
"an4.60:4.1":	"ปิณฺฑปาตสยเนน, ",
"an4.60:4.2":	"คิลานปฺปจฺจเยน จ; ",
"an4.60:4.3":	"เตสํ ทิวา จ รตฺโต จ, ",
"an4.60:4.4":	"สทา ปุญฺญํ ปวฑฺฒติ; ",
"an4.60:4.5":	"สคฺคญฺจ กมติฏฺฐานํ, ",
"an4.60:4.6":	"กมฺมํ กตฺวาน ภทฺทกนฺ”ติฯ ",
"an4.60:4.7":	"ทสมํฯ ",
"an4.60:4.8":	"ปุญฺญาภิสนฺทวคฺโค ปฐโมฯ ",
"an4.60:5.0":	"ตสฺสุทฺทานํ ",
"an4.60:5.1":	"เทฺว ปุญฺญาภิสนฺทา เทฺว จ, ",
"an4.60:5.2":	"สํวาสา สมชีวิโน; ",
"an4.60:5.3":	"สุปฺปวาสา สุทตฺโต จ, ",
"an4.60:5.4":	"โภชนํ คิหิสามิจีติฯ "
}	
