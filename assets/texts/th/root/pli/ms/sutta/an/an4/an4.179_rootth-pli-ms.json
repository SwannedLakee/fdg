{	
"an4.179:0.1":	"องฺคุตฺตร นิกาย ๔ฯ๑๗๙ ",
"an4.179:0.2":	"๑๘ฯ สญฺเจตนิยวคฺค ",
"an4.179:0.3":	"นิพฺพานสุตฺต ",
"an4.179:1.1":	"อถ โข อายสฺมา อานนฺโท เยนายสฺมา สาริปุตฺโต เตนุปสงฺกมิ; อุปสงฺกมิตฺวา อายสฺมตา สาริปุตฺเตน สทฺธึ สมฺโมทิฯ ",
"an4.179:1.2":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา อานนฺโท อายสฺมนฺตํ สาริปุตฺตํ เอตทโวจ",
"an4.179:1.3":	"“โก นุ โข, อาวุโส สาริปุตฺต, เหตุ โก ปจฺจโย, เยน มฺ’อิเธกจฺเจ สตฺตา ทิฏฺเฐว ธมฺเม น ปรินิพฺพายนฺตี”ติ? ",
"an4.179:2.1":	"“อิธาวุโส อานนฺท, สตฺตา อิมา หานภาคิยา สญฺญาติ ยถาภูตํ นปฺปชานนฺติ, อิมา ฐิติภาคิยา สญฺญาติ ยถาภูตํ นปฺปชานนฺติ, อิมา วิเสสภาคิยา สญฺญาติ ยถาภูตํ นปฺปชานนฺติ, อิมา นิพฺเพธภาคิยา สญฺญาติ ยถาภูตํ นปฺปชานนฺติฯ ",
"an4.179:2.2":	"อยํ โข, อาวุโส อานนฺท, เหตุ อยํ ปจฺจโย, เยน มฺ’อิเธกจฺเจ สตฺตา ทิฏฺเฐว ธมฺเม น ปรินิพฺพายนฺตี”ติฯ ",
"an4.179:3.1":	"“โก ปนาวุโส สาริปุตฺต, เหตุ โก ปจฺจโย, เยน มฺ’อิเธกจฺเจ สตฺตา ทิฏฺเฐว ธมฺเม ปรินิพฺพายนฺตี”ติ? ",
"an4.179:3.2":	"“อิธาวุโส อานนฺท, สตฺตา อิมา หานภาคิยา สญฺญาติ ยถาภูตํ ปชานนฺติ, อิมา ฐิติภาคิยา สญฺญาติ ยถาภูตํ ปชานนฺติ, อิมา วิเสสภาคิยา สญฺญาติ ยถาภูตํ ปชานนฺติ, อิมา นิพฺเพธภาคิยา สญฺญาติ ยถาภูตํ ปชานนฺติฯ ",
"an4.179:3.3":	"อยํ โข, อาวุโส อานนฺท, เหตุ อยํ ปจฺจโย, เยน มฺ’อิเธกจฺเจ สตฺตา ทิฏฺเฐว ธมฺเม ปรินิพฺพายนฺตี”ติฯ ",
"an4.179:3.4":	"นวมํฯ "
}	
