{	
"an1.71:0.1":	"องฺคุตฺตร นิกาย ๑ ",
"an1.71:0.2":	"๘ฯ กลฺยาณมิตฺตาทิวคฺค ",
"an1.71:1.0":	"๗๑ ",
"an1.71:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ เยน อนุปฺปนฺนา วา กุสลา ธมฺมา อุปฺปชฺชนฺติ อุปฺปนฺนา วา อกุสลา ธมฺมา ปริหายนฺติ ยถยิทํ, ภิกฺขเว, กลฺยาณมิตฺตตาฯ ",
"an1.71:1.2":	"กลฺยาณมิตฺตสฺส, ภิกฺขเว, อนุปฺปนฺนา เจว กุสลา ธมฺมา อุปฺปชฺชนฺติ อุปฺปนฺนา จ อกุสลา ธมฺมา ปริหายนฺตี”ติฯ ",
"an1.71:1.3":	"ปฐมํฯ ",
"an1.72:1.0":	"๗๒ ",
"an1.72:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ เยน อนุปฺปนฺนา วา อกุสลา ธมฺมา อุปฺปชฺชนฺติ อุปฺปนฺนา วา กุสลา ธมฺมา ปริหายนฺติ ยถยิทํ, ภิกฺขเว, อนุโยโค อกุสลานํ ธมฺมานํ, อนนุโยโค กุสลานํ ธมฺมานํฯ ",
"an1.72:1.2":	"อนุโยคา, ภิกฺขเว, อกุสลานํ ธมฺมานํ, อนนุโยคา กุสลานํ ธมฺมานํ อนุปฺปนฺนา เจว อกุสลา ธมฺมา อุปฺปชฺชนฺติ อุปฺปนฺนา จ กุสลา ธมฺมา ปริหายนฺตี”ติฯ ",
"an1.72:1.3":	"ทุติยํฯ ",
"an1.73:1.0":	"๗๓ ",
"an1.73:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ เยน อนุปฺปนฺนา วา กุสลา ธมฺมา อุปฺปชฺชนฺติ อุปฺปนฺนา วา อกุสลา ธมฺมา ปริหายนฺติ ยถยิทํ, ภิกฺขเว, อนุโยโค กุสลานํ ธมฺมานํ, อนนุโยโค อกุสลานํ ธมฺมานํฯ ",
"an1.73:1.2":	"อนุโยคา, ภิกฺขเว, กุสลานํ ธมฺมานํ, อนนุโยคา อกุสลานํ ธมฺมานํ อนุปฺปนฺนา เจว กุสลา ธมฺมา อุปฺปชฺชนฺติ อุปฺปนฺนา จ อกุสลา ธมฺมา ปริหายนฺตี”ติฯ ",
"an1.73:1.3":	"ตติยํฯ ",
"an1.74:1.0":	"๗๔ ",
"an1.74:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ เยน อนุปฺปนฺนา วา โพชฺฌงฺคา นุปฺปชฺชนฺติ อุปฺปนฺนา วา โพชฺฌงฺคา น ภาวนาปาริปูรึ คจฺฉนฺติ ยถยิทํ, ภิกฺขเว, อโยนิโสมนสิกาโรฯ ",
"an1.74:1.2":	"อโยนิโส, ภิกฺขเว, มนสิ กโรโต อนุปฺปนฺนา เจว โพชฺฌงฺคา นุปฺปชฺชนฺติ อุปฺปนฺนา จ โพชฺฌงฺคา น ภาวนาปาริปูรึ คจฺฉนฺตี”ติฯ ",
"an1.74:1.3":	"จตุตฺถํฯ ",
"an1.75:1.0":	"๗๕ ",
"an1.75:1.1":	"“นาหํ, ภิกฺขเว, อญฺญํ เอกธมฺมมฺปิ สมนุปสฺสามิ เยน อนุปฺปนฺนา วา โพชฺฌงฺคา อุปฺปชฺชนฺติ อุปฺปนฺนา วา โพชฺฌงฺคา ภาวนาปาริปูรึ คจฺฉนฺติ ยถยิทํ, ภิกฺขเว, โยนิโสมนสิกาโรฯ ",
"an1.75:1.2":	"โยนิโส, ภิกฺขเว, มนสิ กโรโต อนุปฺปนฺนา เจว โพชฺฌงฺคา อุปฺปชฺชนฺติ อุปฺปนฺนา จ โพชฺฌงฺคา ภาวนาปาริปูรึ คจฺฉนฺตี”ติฯ ",
"an1.75:1.3":	"ปญฺจมํฯ ",
"an1.76:1.0":	"๗๖ ",
"an1.76:1.1":	"“อปฺปมตฺติกา เอสา, ภิกฺขเว, ปริหานิ ยทิทํ ญาติปริหานิฯ ",
"an1.76:1.2":	"เอตํ ปติกิฏฺฐํ, ภิกฺขเว, ปริหานีนํ ยทิทํ ปญฺญาปริหานี”ติฯ ",
"an1.76:1.3":	"ฉฏฺฐํฯ ",
"an1.77:1.0":	"๗๗ ",
"an1.77:1.1":	"“อปฺปมตฺติกา เอสา, ภิกฺขเว, วุทฺธิ ยทิทํ ญาติวุทฺธิฯ ",
"an1.77:1.2":	"เอตทคฺคํ, ภิกฺขเว, วุทฺธีนํ ยทิทํ ปญฺญาวุทฺธิฯ ",
"an1.77:1.3":	"ตสฺมาติห, ภิกฺขเว, เอวํ สิกฺขิตพฺพํ",
"an1.77:1.4":	"‘ปญฺญาวุทฺธิยา วทฺธิสฺสามา’ติฯ ",
"an1.77:1.5":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"an1.77:1.6":	"สตฺตมํฯ ",
"an1.78:1.0":	"๗๘ ",
"an1.78:1.1":	"“อปฺปมตฺติกา เอสา, ภิกฺขเว, ปริหานิ ยทิทํ โภคปริหานิฯ ",
"an1.78:1.2":	"เอตํ ปติกิฏฺฐํ, ภิกฺขเว, ปริหานีนํ ยทิทํ ปญฺญาปริหานี”ติฯ ",
"an1.78:1.3":	"อฏฺฐมํฯ ",
"an1.79:1.0":	"๗๙ ",
"an1.79:1.1":	"“อปฺปมตฺติกา เอสา, ภิกฺขเว, วุทฺธิ ยทิทํ โภควุทฺธิฯ ",
"an1.79:1.2":	"เอตทคฺคํ, ภิกฺขเว, วุทฺธีนํ ยทิทํ ปญฺญาวุทฺธิฯ ",
"an1.79:1.3":	"ตสฺมาติห, ภิกฺขเว, เอวํ สิกฺขิตพฺพํ",
"an1.79:1.4":	"‘ปญฺญาวุทฺธิยา วทฺธิสฺสามา’ติฯ ",
"an1.79:1.5":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"an1.79:1.6":	"นวมํฯ ",
"an1.80:1.0":	"๘๐ ",
"an1.80:1.1":	"“อปฺปมตฺติกา เอสา, ภิกฺขเว, ปริหานิ ยทิทํ ยโสปริหานิฯ ",
"an1.80:1.2":	"เอตํ ปติกิฏฺฐํ, ภิกฺขเว, ปริหานีนํ ยทิทํ ปญฺญาปริหานี”ติฯ ",
"an1.80:1.3":	"ทสมํฯ ",
"an1.81:1.0":	"๘๑ ",
"an1.81:1.1":	"“อปฺปมตฺติกา เอสา, ภิกฺขเว, วุทฺธิ ยทิทํ ยโสวุทฺธิฯ ",
"an1.81:1.2":	"เอตทคฺคํ, ภิกฺขเว, วุทฺธีนํ ยทิทํ ปญฺญาวุทฺธิฯ ",
"an1.81:1.3":	"ตสฺมาติห, ภิกฺขเว, เอวํ สิกฺขิตพฺพํ",
"an1.81:1.4":	"‘ปญฺญาวุทฺธิยา วทฺธิสฺสามา’ติฯ ",
"an1.81:1.5":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"an1.81:1.6":	"เอกาทสมํฯ ",
"an1.81:1.7":	"กลฺยาณมิตฺตาทิวคฺโค อฏฺฐโมฯ "
}	
