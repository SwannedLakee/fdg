{	
"an4.26:0.1":	"องฺคุตฺตร นิกาย ๔ฯ๒๖ ",
"an4.26:0.2":	"๓ฯ อุรุเวลวคฺค ",
"an4.26:0.3":	"กุหสุตฺต ",
"an4.26:1.1":	"“เย เต, ภิกฺขเว, ภิกฺขู กุหา ถทฺธา ลปา สิงฺคี อุนฺนฬา อสมาหิตา, น เม เต, ภิกฺขเว, ภิกฺขู มามกาฯ ",
"an4.26:1.2":	"อปคตา จ เต, ภิกฺขเว, ภิกฺขู อิมสฺมา ธมฺมวินยา, น จ เต อิมสฺมึ ธมฺมวินเย วุทฺธึ วิรุฬฺหึ เวปุลฺลํ อาปชฺชนฺติฯ ",
"an4.26:1.3":	"เย จ โข เต, ภิกฺขเว, ภิกฺขู นิกฺกุหา นิลฺลปา ธีรา อตฺถทฺธา สุสมาหิตา, เต โข เม, ภิกฺขเว, ภิกฺขู มามกาฯ ",
"an4.26:1.4":	"อนปคตา จ เต, ภิกฺขเว, ภิกฺขู อิมสฺมา ธมฺมวินยาฯ เต จ อิมสฺมึ ธมฺมวินเย วุทฺธึ วิรุฬฺหึ เวปุลฺลํ อาปชฺชนฺตีติฯ ",
"an4.26:2.1":	"กุหา ถทฺธา ลปา สิงฺคี, ",
"an4.26:2.2":	"อุนฺนฬา อสมาหิตา; ",
"an4.26:2.3":	"น เต ธมฺเม วิรูหนฺติ, ",
"an4.26:2.4":	"สมฺมาสมฺพุทฺธเทสิเตฯ ",
"an4.26:3.1":	"นิกฺกุหา นิลฺลปา ธีรา, ",
"an4.26:3.2":	"อตฺถทฺธา สุสมาหิตา; ",
"an4.26:3.3":	"เต เว ธมฺเม วิรูหนฺติ, ",
"an4.26:3.4":	"สมฺมาสมฺพุทฺธเทสิเต”ติฯ ",
"an4.26:3.5":	"ฉฏฺฐํฯ "
}	
