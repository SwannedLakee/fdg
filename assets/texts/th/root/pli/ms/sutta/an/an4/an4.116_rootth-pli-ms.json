{	
"an4.116:0.1":	"องฺคุตฺตร นิกาย ๔ฯ๑๑๖ ",
"an4.116:0.2":	"๑๒ฯ เกสิวคฺค ",
"an4.116:0.3":	"อปฺปมาทสุตฺต ",
"an4.116:1.1":	"“จตูหิ, ภิกฺขเว, ฐาเนหิ อปฺปมาโท กรณีโยฯ ",
"an4.116:1.2":	"กตเมหิ จตูหิ? ",
"an4.116:1.3":	"กายทุจฺจริตํ, ภิกฺขเว, ปชหถ, กายสุจริตํ ภาเวถ; ",
"an4.116:1.4":	"ตตฺถ จ มา ปมาทตฺถฯ ",
"an4.116:1.5":	"วจีทุจฺจริตํ, ภิกฺขเว, ปชหถ, วจีสุจริตํ ภาเวถ; ",
"an4.116:1.6":	"ตตฺถ จ มา ปมาทตฺถฯ ",
"an4.116:1.7":	"มโนทุจฺจริตํ, ภิกฺขเว, ปชหถ, มโนสุจริตํ ภาเวถ; ",
"an4.116:1.8":	"ตตฺถ จ มา ปมาทตฺถฯ ",
"an4.116:1.9":	"มิจฺฉาทิฏฺฐึ, ภิกฺขเว, ปชหถ, สมฺมาทิฏฺฐึ ภาเวถ; ",
"an4.116:1.10":	"ตตฺถ จ มา ปมาทตฺถฯ ",
"an4.116:2.1":	"ยโต โข, ภิกฺขเว, ภิกฺขุโน กายทุจฺจริตํ ปหีนํ โหติ กายสุจริตํ ภาวิตํ, วจีทุจฺจริตํ ปหีนํ โหติ วจีสุจริตํ ภาวิตํ, มโนทุจฺจริตํ ปหีนํ โหติ มโนสุจริตํ ภาวิตํ, มิจฺฉาทิฏฺฐิ ปหีนา โหติ สมฺมาทิฏฺฐิ ภาวิตา, โส น ภายติ สมฺปรายิกสฺส มรณสฺสา”ติฯ ",
"an4.116:2.2":	"ฉฏฺฐํฯ "
}	
