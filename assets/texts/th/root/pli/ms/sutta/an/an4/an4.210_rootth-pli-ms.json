{	
"an4.210:0.1":	"องฺคุตฺตร นิกาย ๔ฯ๒๑๐ ",
"an4.210:0.2":	"๒๑ฯ สปฺปุริสวคฺค ",
"an4.210:0.3":	"จตุตฺถปาปธมฺมสุตฺต ",
"an4.210:1.1":	"“ปาปธมฺมญฺจ โว, ภิกฺขเว, เทเสสฺสามิ, ปาปธมฺเมน ปาปธมฺมตรญฺจ; ",
"an4.210:1.2":	"กลฺยาณธมฺมญฺจ, กลฺยาณธมฺเมน กลฺยาณธมฺมตรญฺจฯ ตํ สุณาถ …เป…ฯ ",
"an4.210:2.1":	"“กตโม จ, ภิกฺขเว, ปาปธมฺโม? ",
"an4.210:2.2":	"อิธ, ภิกฺขเว, เอกจฺโจ มิจฺฉาทิฏฺฐิโก โหติ …เป… มิจฺฉาญาณี โหติ, มิจฺฉาวิมุตฺติ โหติฯ ",
"an4.210:2.3":	"อยํ วุจฺจติ, ภิกฺขเว, ปาปธมฺโมฯ ",
"an4.210:3.1":	"กตโม จ, ภิกฺขเว, ปาปธมฺเมน ปาปธมฺมตโร? ",
"an4.210:3.2":	"อิธ, ภิกฺขเว, เอกจฺโจ อตฺตนา จ มิจฺฉาทิฏฺฐิโก โหติ, ปรญฺจ มิจฺฉาทิฏฺฐิยา สมาทเปติ …เป… อตฺตนา จ มิจฺฉาญาณี โหติ, ปรญฺจ มิจฺฉาญาเณ สมาทเปติ; ",
"an4.210:3.3":	"อตฺตนา จ มิจฺฉาวิมุตฺติ โหติ, ปรญฺจ มิจฺฉาวิมุตฺติยา สมาทเปติฯ ",
"an4.210:3.4":	"อยํ วุจฺจติ, ภิกฺขเว, ปาปธมฺเมน ปาปธมฺมตโรฯ ",
"an4.210:4.1":	"กตโม จ, ภิกฺขเว, กลฺยาณธมฺโม? ",
"an4.210:4.2":	"อิธ, ภิกฺขเว, เอกจฺโจ สมฺมาทิฏฺฐิโก โหติ …เป… สมฺมาญาณี โหติ, สมฺมาวิมุตฺติ โหติฯ ",
"an4.210:4.3":	"อยํ วุจฺจติ, ภิกฺขเว, กลฺยาณธมฺโมฯ ",
"an4.210:5.1":	"กตโม จ, ภิกฺขเว, กลฺยาณธมฺเมน กลฺยาณธมฺมตโร? ",
"an4.210:5.2":	"อิธ, ภิกฺขเว, เอกจฺโจ อตฺตนา จ สมฺมาทิฏฺฐิโก โหติ, ปรญฺจ สมฺมาทิฏฺฐิยา สมาทเปติ …เป… อตฺตนา จ สมฺมาญาณี โหติ, ปรญฺจ สมฺมาญาเณ สมาทเปติ; ",
"an4.210:5.3":	"อตฺตนา จ สมฺมาวิมุตฺติ โหติ, ปรญฺจ สมฺมาวิมุตฺติยา สมาทเปติฯ ",
"an4.210:5.4":	"อยํ วุจฺจติ, ภิกฺขเว, กลฺยาณธมฺเมน กลฺยาณธมฺมตโร”ติฯ ",
"an4.210:5.5":	"ทสมํฯ ",
"an4.210:5.6":	"สปฺปุริสวคฺโค ปฐโมฯ ",
"an4.210:6.0":	"ตสฺสุทฺทานํ ",
"an4.210:6.1":	"สิกฺขาปทญฺจ อสฺสทฺธํ, ",
"an4.210:6.2":	"สตฺตกมฺมํ อโถ จ ทสกมฺมํ; ",
"an4.210:6.3":	"อฏฺฐงฺคิกญฺจ ทสมคฺคํ, ",
"an4.210:6.4":	"เทฺว ปาปธมฺมา อปเร เทฺวติฯ "
}	
