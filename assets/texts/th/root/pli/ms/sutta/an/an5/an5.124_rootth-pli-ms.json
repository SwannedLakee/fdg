{	
"an5.124:0.1":	"องฺคุตฺตร นิกาย ๕ฯ๑๒๔ ",
"an5.124:0.2":	"๑๓ฯ คิลานวคฺค ",
"an5.124:0.3":	"ทุติเยาปฏฺฐากสุตฺต ",
"an5.124:1.1":	"“ปญฺจหิ, ภิกฺขเว, ธมฺเมหิ สมนฺนาคโต คิลานุปฏฺฐาโก นาลํ คิลานํ อุปฏฺฐาตุํฯ ",
"an5.124:1.2":	"กตเมหิ ปญฺจหิ? ",
"an5.124:1.3":	"นปฺปฏิพโล โหติ เภสชฺชํ สํวิธาตุํ; ",
"an5.124:1.4":	"สปฺปายาสปฺปายํ น ชานาติ, อสปฺปายํ อุปนาเมติ, สปฺปายํ อปนาเมติ; ",
"an5.124:1.5":	"อามิสนฺตโร คิลานํ อุปฏฺฐาติ, โน เมตฺตจิตฺโต; ",
"an5.124:1.6":	"เชคุจฺฉี โหติ อุจฺจารํ วา ปสฺสาวํ วา วนฺตํ วา เขฬํ วา นีหริตุํ; ",
"an5.124:1.7":	"นปฺปฏิพโล โหติ คิลานํ กาเลน กาลํ ธมฺมิยา กถาย สนฺทเสฺสตุํ สมาทเปตุํ สมุตฺเตเชตุํ สมฺปหํเสตุํฯ ",
"an5.124:1.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต คิลานุปฏฺฐาโก นาลํ คิลานํ อุปฏฺฐาตุํฯ ",
"an5.124:2.1":	"ปญฺจหิ, ภิกฺขเว, ธมฺเมหิ สมนฺนาคโต คิลานุปฏฺฐาโก อลํ คิลานํ อุปฏฺฐาตุํฯ ",
"an5.124:2.2":	"กตเมหิ ปญฺจหิ? ",
"an5.124:2.3":	"ปฏิพโล โหติ เภสชฺชํ สํวิธาตุํ; ",
"an5.124:2.4":	"สปฺปายาสปฺปายํ ชานาติ, อสปฺปายํ อปนาเมติ, สปฺปายํ อุปนาเมติ; ",
"an5.124:2.5":	"เมตฺตจิตฺโต คิลานํ อุปฏฺฐาติ, โน อามิสนฺตโร; ",
"an5.124:2.6":	"อเชคุจฺฉี โหติ อุจฺจารํ วา ปสฺสาวํ วา วนฺตํ วา เขฬํ วา นีหริตุํ; ",
"an5.124:2.7":	"ปฏิพโล โหติ คิลานํ กาเลน กาลํ ธมฺมิยา กถาย สนฺทเสฺสตุํ สมาทเปตุํ สมุตฺเตเชตุํ สมฺปหํเสตุํฯ ",
"an5.124:2.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต คิลานุปฏฺฐาโก อลํ คิลานํ อุปฏฺฐาตุนฺ”ติฯ ",
"an5.124:2.9":	"จตุตฺถํฯ "
}	
