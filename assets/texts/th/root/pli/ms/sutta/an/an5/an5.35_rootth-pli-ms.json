{	
"an5.35:0.1":	"องฺคุตฺตร นิกาย ๕ฯ๓๕ ",
"an5.35:0.2":	"๔ฯ สุมนวคฺค ",
"an5.35:0.3":	"ทานานิสํสสุตฺต ",
"an5.35:1.1":	"“ปญฺจิเม, ภิกฺขเว, ทาเน อานิสํสาฯ ",
"an5.35:1.2":	"กตเม ปญฺจ? ",
"an5.35:1.3":	"พหุโน ชนสฺส ปิโย โหติ มนาโป; ",
"an5.35:1.4":	"สนฺโต สปฺปุริสา ภชนฺติ; ",
"an5.35:1.5":	"กลฺยาโณ กิตฺติสทฺโท อพฺภุคฺคจฺฉติ; ",
"an5.35:1.6":	"คิหิธมฺมา อนปคโต โหติ; ",
"an5.35:1.7":	"กายสฺส เภทา ปรํ มรณา สุคตึ สคฺคํ โลกํ อุปปชฺชติฯ ",
"an5.35:1.8":	"อิเม โข, ภิกฺขเว, ปญฺจ ทาเน อานิสํสาติฯ ",
"an5.35:2.1":	"ททมาโน ปิโย โหติ, ",
"an5.35:2.2":	"สตํ ธมฺมํ อนุกฺกมํ; ",
"an5.35:2.3":	"สนฺโต นํ สทา ภชนฺติ, ",
"an5.35:2.4":	"สญฺญตา พฺรหฺมจารโยฯ ",
"an5.35:3.1":	"เต ตสฺส ธมฺมํ เทเสนฺติ, ",
"an5.35:3.2":	"สพฺพทุกฺขาปนูทนํ; ",
"an5.35:3.3":	"ยํ โส ธมฺมํ อิธญฺญาย, ",
"an5.35:3.4":	"ปรินิพฺพาติ อนาสโว”ติฯ ",
"an5.35:3.5":	"ปญฺจมํฯ "
}	
