{	
"an4.232:0.1":	"องฺคุตฺตร นิกาย ๔ฯ๒๓๒ ",
"an4.232:0.2":	"๒๔ฯ กมฺมวคฺค ",
"an4.232:0.3":	"สงฺขิตฺตสุตฺต ",
"an4.232:1.1":	"“จตฺตาริมานิ, ภิกฺขเว, กมฺมานิ มยา สยํ อภิญฺญา สจฺฉิกตฺวา ปเวทิตานิฯ ",
"an4.232:1.2":	"กตมานิ จตฺตาริ? ",
"an4.232:1.3":	"อตฺถิ, ภิกฺขเว, กมฺมํ กณฺหํ กณฺหวิปากํ; ",
"an4.232:1.4":	"อตฺถิ, ภิกฺขเว, กมฺมํ สุกฺกํ สุกฺกวิปากํ; ",
"an4.232:1.5":	"อตฺถิ, ภิกฺขเว, กมฺมํ กณฺหสุกฺกํ กณฺหสุกฺกวิปากํ; ",
"an4.232:1.6":	"อตฺถิ, ภิกฺขเว, กมฺมํ อกณฺหอสุกฺกํ อกณฺหอสุกฺกวิปากํ กมฺมกฺขยาย สํวตฺตติฯ ",
"an4.232:1.7":	"อิมานิ โข, ภิกฺขเว, จตฺตาริ กมฺมานิ มยา สยํ อภิญฺญา สจฺฉิกตฺวา ปเวทิตานี”ติฯ ",
"an4.232:1.8":	"ปฐมํฯ "
}	
