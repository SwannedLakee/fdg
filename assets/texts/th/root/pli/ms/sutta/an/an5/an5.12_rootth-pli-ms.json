{	
"an5.12:0.1":	"องฺคุตฺตร นิกาย ๕ฯ๑๒ ",
"an5.12:0.2":	"๒ฯ พลวคฺค ",
"an5.12:0.3":	"กูฏสุตฺต ",
"an5.12:1.1":	"“ปญฺจิมานิ, ภิกฺขเว, เสขพลานิฯ ",
"an5.12:1.2":	"กตมานิ ปญฺจ? ",
"an5.12:1.3":	"สทฺธาพลํ, หิรีพลํ, โอตฺตปฺปพลํ, วีริยพลํ, ปญฺญาพลํ—",
"an5.12:1.4":	"อิมานิ โข, ภิกฺขเว, ปญฺจ เสขพลานิฯ ",
"an5.12:1.5":	"อิเมสํ โข, ภิกฺขเว, ปญฺจนฺนํ เสขพลานํ เอตํ อคฺคํ เอตํ สงฺคาหิกํ เอตํ สงฺฆาตนิยํ, ยทิทํ ปญฺญาพลํฯ ",
"an5.12:2.1":	"เสยฺยถาปิ, ภิกฺขเว, กูฏาคารสฺส เอตํ อคฺคํ เอตํ สงฺคาหิกํ เอตํ สงฺฆาตนิยํ, ยทิทํ กูฏํฯ ",
"an5.12:2.2":	"เอวเมวํ โข, ภิกฺขเว, อิเมสํ ปญฺจนฺนํ เสขพลานํ เอตํ อคฺคํ เอตํ สงฺคาหิกํ เอตํ สงฺฆาตนิยํ, ยทิทํ ปญฺญาพลํฯ ",
"an5.12:3.1":	"ตสฺมาติห, ภิกฺขเว, เอวํ สิกฺขิตพฺพํ",
"an5.12:3.2":	"‘สทฺธาพเลน สมนฺนาคตา ภวิสฺสาม เสขพเลน, หิรีพเลน … โอตฺตปฺปพเลน … วีริยพเลน … ปญฺญาพเลน สมนฺนาคตา ภวิสฺสาม เสขพเลนา’ติฯ ",
"an5.12:3.3":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"an5.12:3.4":	"ทุติยํฯ "
}	
