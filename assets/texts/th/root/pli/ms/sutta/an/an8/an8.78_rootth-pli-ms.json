{	
"an8.78:0.1":	"องฺคุตฺตร นิกาย ๘ฯ๗๘ ",
"an8.78:0.2":	"๘ฯ ยมกวคฺค ",
"an8.78:0.3":	"อลํสุตฺต ",
"an8.78:1.1":	"ตตฺร โข อายสฺมา สาริปุตฺโต ภิกฺขู อามนฺเตสิ …เป… ",
"an8.78:1.2":	"ฉหาวุโส, ธมฺเมหิ สมนฺนาคโต ภิกฺขุ อลํ อตฺตโน, อลํ ปเรสํฯ ",
"an8.78:1.3":	"กตเมหิ ฉหิ? ",
"an8.78:1.4":	"อิธาวุโส, ภิกฺขุ ขิปฺปนิสนฺติ จ โหติ กุสเลสุ ธมฺเมสุ; ",
"an8.78:1.5":	"สุตานญฺจ ธมฺมานํ ธารณชาติโก โหติ; ",
"an8.78:1.6":	"ธาตานญฺจ ธมฺมานํ อตฺถูปปริกฺขิตา โหติ; ",
"an8.78:1.7":	"อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน จ โหติ; ",
"an8.78:1.8":	"กลฺยาณวาโจ จ โหติ กลฺยาณวากฺกรโณ, โปริยา วาจาย สมนฺนาคโต วิสฺสฏฺฐาย อเนลคฬาย อตฺถสฺส วิญฺญาปนิยา; ",
"an8.78:1.9":	"สนฺทสฺสโก จ โหติ สมาทปโก สมุตฺเตชโก สมฺปหํสโก สพฺรหฺมจารีนํฯ ",
"an8.78:1.10":	"อิเมหิ โข, อาวุโส, ฉหิ ธมฺเมหิ สมนฺนาคโต ภิกฺขุ อลํ อตฺตโน, อลํ ปเรสํฯ ",
"an8.78:2.1":	"ปญฺจหาวุโส, ธมฺเมหิ สมนฺนาคโต ภิกฺขุ อลํ อตฺตโน, อลํ ปเรสํฯ ",
"an8.78:2.2":	"กตเมหิ ปญฺจหิ? ",
"an8.78:2.3":	"อิธาวุโส, ภิกฺขุ น เหว โข ขิปฺปนิสนฺติ จ โหติ กุสเลสุ ธมฺเมสุ; ",
"an8.78:2.4":	"สุตานญฺจ ธมฺมานํ ธารณชาติโก โหติ; ",
"an8.78:2.5":	"ธาตานญฺจ ธมฺมานํ อตฺถูปปริกฺขิตา โหติ; ",
"an8.78:2.6":	"อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน จ โหติ; ",
"an8.78:2.7":	"กลฺยาณวาโจ จ โหติ …เป… ",
"an8.78:2.8":	"สนฺทสฺสโก จ โหติ …เป… สพฺรหฺมจารีนํฯ ",
"an8.78:2.9":	"อิเมหิ โข, อาวุโส, ปญฺจหิ ธมฺเมหิ สมนฺนาคโต ภิกฺขุ อลํ อตฺตโน, อลํ ปเรสํฯ ",
"an8.78:3.1":	"จตูหาวุโส, ธมฺเมหิ สมนฺนาคโต ภิกฺขุ อลํ อตฺตโน, นาลํ ปเรสํฯ ",
"an8.78:3.2":	"กตเมหิ จตูหิ? ",
"an8.78:3.3":	"อิธาวุโส, ภิกฺขุ ขิปฺปนิสนฺติ จ โหติ กุสเลสุ ธมฺเมสุ; ",
"an8.78:3.4":	"สุตานญฺจ ธมฺมานํ ธารณชาติโก โหติ; ",
"an8.78:3.5":	"ธาตานญฺจ ธมฺมานํ อตฺถูปปริกฺขิตา โหติ; ",
"an8.78:3.6":	"อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน จ โหติ; ",
"an8.78:3.7":	"โน จ กลฺยาณวาโจ โหติ …เป… ",
"an8.78:3.8":	"โน จ สนฺทสฺสโก โหติ …เป… สพฺรหฺมจารีนํฯ ",
"an8.78:3.9":	"อิเมหิ โข, อาวุโส, จตูหิ ธมฺเมหิ สมนฺนาคโต ภิกฺขุ อลํ อตฺตโน, นาลํ ปเรสํฯ ",
"an8.78:4.1":	"จตูหาวุโส, ธมฺเมหิ สมนฺนาคโต ภิกฺขุ อลํ ปเรสํ, นาลํ อตฺตโนฯ ",
"an8.78:4.2":	"กตเมหิ จตูหิ? ",
"an8.78:4.3":	"อิธาวุโส, ภิกฺขุ ขิปฺปนิสนฺติ จ โหติ กุสเลสุ ธมฺเมสุ; ",
"an8.78:4.4":	"สุตานญฺจ ธมฺมานํ ธารณชาติโก โหติ; ",
"an8.78:4.5":	"โน จ ธาตานํ ธมฺมานํ อตฺถูปปริกฺขิตา โหติ; ",
"an8.78:4.6":	"โน จ อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน โหติ; ",
"an8.78:4.7":	"กลฺยาณวาโจ จ โหติ …เป… ",
"an8.78:4.8":	"สนฺทสฺสโก จ โหติ …เป… สพฺรหฺมจารีนํฯ ",
"an8.78:4.9":	"อิเมหิ โข, อาวุโส, จตูหิ ธมฺเมหิ สมนฺนาคโต ภิกฺขุ อลํ ปเรสํ, นาลํ อตฺตโนฯ ",
"an8.78:5.1":	"ตีหาวุโส, ธมฺเมหิ สมนฺนาคโต ภิกฺขุ อลํ อตฺตโน, นาลํ ปเรสํฯ ",
"an8.78:5.2":	"กตเมหิ ตีหิ? ",
"an8.78:5.3":	"อิธาวุโส, ภิกฺขุ น เหว โข ขิปฺปนิสนฺติ จ โหติ กุสเลสุ ธมฺเมสุ; ",
"an8.78:5.4":	"สุตานญฺจ ธมฺมานํ ธารณชาติโก โหติ; ",
"an8.78:5.5":	"ธาตานญฺจ ธมฺมานํ อตฺถูปปริกฺขิตา โหติ; ",
"an8.78:5.6":	"อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน จ โหติ; ",
"an8.78:5.7":	"โน จ กลฺยาณวาโจ โหติ …เป… ",
"an8.78:5.8":	"โน จ สนฺทสฺสโก โหติ …เป… สพฺรหฺมจารีนํฯ ",
"an8.78:5.9":	"อิเมหิ โข, อาวุโส, ตีหิ ธมฺเมหิ สมนฺนาคโต ภิกฺขุ อลํ อตฺตโน, นาลํ ปเรสํฯ ",
"an8.78:6.1":	"ตีหาวุโส, ธมฺเมหิ สมนฺนาคโต ภิกฺขุ อลํ ปเรสํ, นาลํ อตฺตโนฯ ",
"an8.78:6.2":	"กตเมหิ ตีหิ? ",
"an8.78:6.3":	"อิธาวุโส, ภิกฺขุ น เหว โข ขิปฺปนิสนฺติ จ โหติ กุสเลสุ ธมฺเมสุ; ",
"an8.78:6.4":	"สุตานญฺจ ธมฺมานํ ธารณชาติโก โหติ; ",
"an8.78:6.5":	"โน จ ธาตานํ ธมฺมานํ อตฺถูปปริกฺขิตา โหติ; ",
"an8.78:6.6":	"โน จ อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน โหติ; ",
"an8.78:6.7":	"กลฺยาณวาโจ จ โหติ …เป… อตฺถสฺส วิญฺญาปนิยา, ",
"an8.78:6.8":	"สนฺทสฺสโก จ โหติ …เป… สพฺรหฺมจารีนํฯ ",
"an8.78:6.9":	"อิเมหิ โข, อาวุโส, ตีหิ ธมฺเมหิ สมนฺนาคโต ภิกฺขุ อลํ ปเรสํ, นาลํ อตฺตโนฯ ",
"an8.78:7.1":	"ทฺวีหาวุโส, ธมฺเมหิ สมนฺนาคโต ภิกฺขุ อลํ อตฺตโน, นาลํ ปเรสํฯ ",
"an8.78:7.2":	"กตเมหิ ทฺวีหิ? ",
"an8.78:7.3":	"อิธาวุโส, ภิกฺขุ น เหว โข ขิปฺปนิสนฺติ จ โหติ กุสเลสุ ธมฺเมสุ; ",
"an8.78:7.4":	"โน จ สุตานํ ธมฺมานํ ธารณชาติโก โหติ; ",
"an8.78:7.5":	"ธาตานญฺจ ธมฺมานํ อตฺถูปปริกฺขิตา โหติ; ",
"an8.78:7.6":	"อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน จ โหติ; ",
"an8.78:7.7":	"โน จ กลฺยาณวาโจ โหติ …เป… ",
"an8.78:7.8":	"โน จ สนฺทสฺสโก โหติ …เป… สพฺรหฺมจารีนํฯ ",
"an8.78:7.9":	"อิเมหิ โข, อาวุโส, ทฺวีหิ ธมฺเมหิ สมนฺนาคโต ภิกฺขุ อลํ อตฺตโน, นาลํ ปเรสํฯ ",
"an8.78:8.1":	"ทฺวีหาวุโส, ธมฺเมหิ สมนฺนาคโต ภิกฺขุ อลํ ปเรสํ, นาลํ อตฺตโนฯ ",
"an8.78:8.2":	"กตเมหิ ทฺวีหิ? ",
"an8.78:8.3":	"อิธาวุโส, ภิกฺขุ น เหว โข ขิปฺปนิสนฺติ จ โหติ กุสเลสุ ธมฺเมสุ; ",
"an8.78:8.4":	"โน จ สุตานํ ธมฺมานํ ธารณชาติโก โหติ; ",
"an8.78:8.5":	"โน จ ธาตานํ ธมฺมานํ อตฺถูปปริกฺขิตา โหติ; ",
"an8.78:8.6":	"โน จ อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน โหติ; ",
"an8.78:8.7":	"กลฺยาณวาโจ จ โหติ กลฺยาณวากฺกรโณ, โปริยา วาจาย สมนฺนาคโต วิสฺสฏฺฐาย อเนลคฬาย อตฺถสฺส วิญฺญาปนิยา; ",
"an8.78:8.8":	"สนฺทสฺสโก จ โหติ สมาทปโก สมุตฺเตชโก สมฺปหํสโก สพฺรหฺมจารีนํฯ ",
"an8.78:8.9":	"อิเมหิ โข, อาวุโส, ทฺวีหิ ธมฺเมหิ สมนฺนาคโต ภิกฺขุ อลํ ปเรสํ, นาลํ อตฺตโน”ติฯ ",
"an8.78:8.10":	"อฏฺฐมํฯ "
}	
