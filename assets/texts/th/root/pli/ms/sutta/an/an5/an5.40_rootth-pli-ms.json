{	
"an5.40:0.1":	"องฺคุตฺตร นิกาย ๕ฯ๔๐ ",
"an5.40:0.2":	"๔ฯ สุมนวคฺค ",
"an5.40:0.3":	"มหาสาลปุตฺตสุตฺต ",
"an5.40:1.1":	"“หิมวนฺตํ, ภิกฺขเว, ปพฺพตราชํ นิสฺสาย มหาสาลา ปญฺจหิ วฑฺฒีหิ วฑฺฒนฺติฯ ",
"an5.40:1.2":	"กตมาหิ ปญฺจหิ? ",
"an5.40:1.3":	"สาขาปตฺตปลาเสน วฑฺฒนฺติ; ",
"an5.40:1.4":	"ตเจน วฑฺฒนฺติ; ",
"an5.40:1.5":	"ปปฏิกาย วฑฺฒนฺติ; ",
"an5.40:1.6":	"เผคฺคุนา วฑฺฒนฺติ; ",
"an5.40:1.7":	"สาเรน วฑฺฒนฺติฯ ",
"an5.40:1.8":	"หิมวนฺตํ, ภิกฺขเว, ปพฺพตราชํ นิสฺสาย มหาสาลา อิมาหิ ปญฺจหิ วฑฺฒีหิ วฑฺฒนฺติฯ ",
"an5.40:1.9":	"เอวเมวํ โข, ภิกฺขเว, สทฺธํ กุลปุตฺตํ นิสฺสาย อนฺโตชโน ปญฺจหิ วฑฺฒีหิ วฑฺฒติฯ ",
"an5.40:1.10":	"กตมาหิ ปญฺจหิ? ",
"an5.40:1.11":	"สทฺธาย วฑฺฒติ; ",
"an5.40:1.12":	"สีเลน วฑฺฒติ; ",
"an5.40:1.13":	"สุเตน วฑฺฒติ; ",
"an5.40:1.14":	"จาเคน วฑฺฒติ; ",
"an5.40:1.15":	"ปญฺญาย วฑฺฒติฯ ",
"an5.40:1.16":	"สทฺธํ, ภิกฺขเว, กุลปุตฺตํ นิสฺสาย อนฺโตชโน อิมาหิ ปญฺจหิ วฑฺฒีหิ วฑฺฒตีติฯ ",
"an5.40:2.1":	"ยถา หิ ปพฺพโต เสโล, ",
"an5.40:2.2":	"อรญฺญสฺมึ พฺรหาวเน; ",
"an5.40:2.3":	"ตํ รุกฺขา อุปนิสฺสาย, ",
"an5.40:2.4":	"วฑฺฒนฺเต เต วนปฺปตีฯ ",
"an5.40:3.1":	"ตเถว สีลสมฺปนฺนํ, ",
"an5.40:3.2":	"สทฺธํ กุลปุตฺตํ อิมํ; ",
"an5.40:3.3":	"อุปนิสฺสาย วฑฺฒนฺติ, ",
"an5.40:3.4":	"ปุตฺตทารา จ พนฺธวา; ",
"an5.40:3.5":	"อมจฺจา ญาติสงฺฆา จ, ",
"an5.40:3.6":	"เย จสฺส อนุชีวิโนฯ ",
"an5.40:4.1":	"ตฺยสฺส สีลวโต สีลํ, ",
"an5.40:4.2":	"จาคํ สุจริตานิ จ; ",
"an5.40:4.3":	"ปสฺสมานานุกุพฺพนฺติ, ",
"an5.40:4.4":	"เย ภวนฺติ วิจกฺขณาฯ ",
"an5.40:5.1":	"อิธ ธมฺมํ จริตฺวาน, ",
"an5.40:5.2":	"มคฺคํ สุคติคามินํ; ",
"an5.40:5.3":	"นนฺทิโน เทวโลกสฺมึ, ",
"an5.40:5.4":	"โมทนฺติ กามกามิโน”ติฯ ",
"an5.40:5.5":	"ทสมํฯ ",
"an5.40:5.6":	"สุมนวคฺโค จตุตฺโถฯ ",
"an5.40:6.0":	"ตสฺสุทฺทานํ ",
"an5.40:6.1":	"สุมนา จุนฺที อุคฺคโห, ",
"an5.40:6.2":	"สีโห ทานานิสํสโก; ",
"an5.40:6.3":	"กาลโภชนสทฺธา จ, ",
"an5.40:6.4":	"ปุตฺตสาเลหิ เต ทสาติฯ "
}	
