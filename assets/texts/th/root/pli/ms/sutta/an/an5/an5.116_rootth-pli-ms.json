{	
"an5.116:0.1":	"องฺคุตฺตร นิกาย ๕ฯ๑๑๖ ",
"an5.116:0.2":	"๑๒ฯ อนฺธกวินฺทวคฺค ",
"an5.116:0.3":	"วณฺณนาสุตฺต ",
"an5.116:1.1":	"“ปญฺจหิ, ภิกฺขเว, ธมฺเมหิ สมนฺนาคตา ภิกฺขุนี ยถาภตํ นิกฺขิตฺตา เอวํ นิรเยฯ ",
"an5.116:1.2":	"กตเมหิ ปญฺจหิ? ",
"an5.116:1.3":	"อนนุวิจฺจ อปริโยคาเหตฺวา อวณฺณารหสฺส วณฺณํ ภาสติ, ",
"an5.116:1.4":	"อนนุวิจฺจ อปริโยคาเหตฺวา วณฺณารหสฺส อวณฺณํ ภาสติ, ",
"an5.116:1.5":	"อนนุวิจฺจ อปริโยคาเหตฺวา อปฺปสาทนีเย ฐาเน ปสาทํ อุปทํเสติ, ",
"an5.116:1.6":	"อนนุวิจฺจ อปริโยคาเหตฺวา ปสาทนีเย ฐาเน อปฺปสาทํ อุปทํเสติ, ",
"an5.116:1.7":	"สทฺธาเทยฺยํ วินิปาเตติฯ ",
"an5.116:1.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคตา ภิกฺขุนี ยถาภตํ นิกฺขิตฺตา เอวํ นิรเยฯ ",
"an5.116:2.1":	"ปญฺจหิ, ภิกฺขเว, ธมฺเมหิ สมนฺนาคตา ภิกฺขุนี ยถาภตํ นิกฺขิตฺตา เอวํ สคฺเคฯ ",
"an5.116:2.2":	"กตเมหิ ปญฺจหิ? ",
"an5.116:2.3":	"อนุวิจฺจ ปริโยคาเหตฺวา อวณฺณารหสฺส อวณฺณํ ภาสติ, ",
"an5.116:2.4":	"อนุวิจฺจ ปริโยคาเหตฺวา วณฺณารหสฺส วณฺณํ ภาสติ, ",
"an5.116:2.5":	"อนุวิจฺจ ปริโยคาเหตฺวา อปฺปสาทนีเย ฐาเน อปฺปสาทํ อุปทํเสติ, ",
"an5.116:2.6":	"อนุวิจฺจ ปริโยคาเหตฺวา ปสาทนีเย ฐาเน ปสาทํ อุปทํเสติ, ",
"an5.116:2.7":	"สทฺธาเทยฺยํ น วินิปาเตติฯ ",
"an5.116:2.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคตา ภิกฺขุนี ยถาภตํ นิกฺขิตฺตา เอวํ สคฺเค”ติฯ ",
"an5.116:2.9":	"ฉฏฺฐํฯ "
}	
