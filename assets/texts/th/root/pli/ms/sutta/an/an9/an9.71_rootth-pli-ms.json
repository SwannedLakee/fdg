{	
"an9.71:0.1":	"องฺคุตฺตร นิกาย ๙ฯ๗๑ ",
"an9.71:0.2":	"๗ฯ สติปฏฺฐานวคฺค ",
"an9.71:0.3":	"เจโตขิลสุตฺต ",
"an9.71:1.1":	"“ปญฺจิเม, ภิกฺขเว, เจโตขิลาฯ ",
"an9.71:1.2":	"กตเม ปญฺจ? ",
"an9.71:1.3":	"อิธ, ภิกฺขเว, ภิกฺขุ สตฺถริ กงฺขติ วิจิกิจฺฉติ นาธิมุจฺจติ น สมฺปสีทติฯ ",
"an9.71:1.4":	"โย โส, ภิกฺขเว, ภิกฺขุ สตฺถริ กงฺขติ วิจิกิจฺฉติ นาธิมุจฺจติ น สมฺปสีทติ, ตสฺส จิตฺตํ น นมติ อาตปฺปาย อนุโยคาย สาตจฺจาย ปธานายฯ ",
"an9.71:1.5":	"ยสฺส จิตฺตํ น นมติ อาตปฺปาย อนุโยคาย สาตจฺจาย ปธานาย, อยํ ปฐโม เจโตขิโลฯ ",
"an9.71:2.1":	"ปุน จปรํ, ภิกฺขเว, ภิกฺขุ ธมฺเม กงฺขติ …เป… ",
"an9.71:2.2":	"สงฺเฆ กงฺขติ … ",
"an9.71:2.3":	"สิกฺขาย กงฺขติ … ",
"an9.71:2.4":	"สพฺรหฺมจารีสุ กุปิโต โหติ อนตฺตมโน อาหตจิตฺโต ขิลชาโตฯ ",
"an9.71:2.5":	"โย โส, ภิกฺขเว, ภิกฺขุ สพฺรหฺมจารีสุ กุปิโต โหติ อนตฺตมโน อาหตจิตฺโต ขิลชาโต, ตสฺส จิตฺตํ น นมติ อาตปฺปาย อนุโยคาย สาตจฺจาย ปธานายฯ ",
"an9.71:2.6":	"ยสฺส จิตฺตํ น นมติ อาตปฺปาย อนุโยคาย สาตจฺจาย ปธานาย, อยํ ปญฺจโม เจโตขิโลฯ ",
"an9.71:3.1":	"อิเมสํ โข, ภิกฺขเว, ปญฺจนฺนํ เจโตขิลานํ ปหานาย …เป… อิเม จตฺตาโร สติปฏฺฐานา ภาเวตพฺพา”ติฯ ",
"an9.71:3.2":	"นวมํฯ "
}	
