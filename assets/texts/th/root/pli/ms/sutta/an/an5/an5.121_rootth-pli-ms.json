{	
"an5.121:0.1":	"องฺคุตฺตร นิกาย ๕ฯ๑๒๑ ",
"an5.121:0.2":	"๑๓ฯ คิลานวคฺค ",
"an5.121:0.3":	"คิลานสุตฺต ",
"an5.121:1.1":	"เอกํ สมยํ ภควา เวสาลิยํ วิหรติ มหาวเน กูฏาคารสาลายํฯ ",
"an5.121:1.2":	"อถ โข ภควา สายนฺหสมยํ ปฏิสลฺลานา วุฏฺฐิโต เยน คิลานสาลา เตนุปสงฺกมิฯ ",
"an5.121:1.3":	"อทฺทสา โข ภควา อญฺญตรํ ภิกฺขุํ ทุพฺพลํ คิลานกํ; ",
"an5.121:1.4":	"ทิสฺวา ปญฺญตฺเต อาสเน นิสีทิฯ ",
"an5.121:1.5":	"นิสชฺช โข ภควา ภิกฺขู อามนฺเตสิ",
"an5.121:2.1":	"“ยํ กิญฺจิ, ภิกฺขเว, ภิกฺขุํ ทุพฺพลํ คิลานกํ ปญฺจ ธมฺมา น วิชหนฺติ, ตเสฺสตํ ปาฏิกงฺขํ",
"an5.121:2.2":	"‘นจิรเสฺสว อาสวานํ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหริสฺสตี’ติฯ ",
"an5.121:3.1":	"กตเม ปญฺจ? ",
"an5.121:3.2":	"อิธ, ภิกฺขเว, ภิกฺขุ อสุภานุปสฺสี กาเย วิหรติ, อาหาเร ปฏิกูลสญฺญี, สพฺพโลเก อนภิรตสญฺญี, สพฺพสงฺขาเรสุ อนิจฺจานุปสฺสี, มรณสญฺญา โข ปนสฺส อชฺฌตฺตํ สูปฏฺฐิตา โหติฯ ",
"an5.121:3.3":	"ยํ กิญฺจิ, ภิกฺขเว, ภิกฺขุํ ทุพฺพลํ คิลานกํ อิเม ปญฺจ ธมฺมา น วิชหนฺติ, ตเสฺสตํ ปาฏิกงฺขํ",
"an5.121:3.4":	"‘นจิรเสฺสว อาสวานํ ขยา …เป… สจฺฉิกตฺวา อุปสมฺปชฺช วิหริสฺสตี’”ติฯ ",
"an5.121:3.5":	"ปฐมํฯ "
}	
