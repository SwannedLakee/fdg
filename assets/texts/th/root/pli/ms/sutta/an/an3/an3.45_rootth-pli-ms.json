{	
"an3.45:0.1":	"องฺคุตฺตร นิกาย ๓ฯ๔๕ ",
"an3.45:0.2":	"๕ฯ จูฬวคฺค ",
"an3.45:0.3":	"ปณฺฑิตสุตฺต ",
"an3.45:1.1":	"“ตีณิมานิ, ภิกฺขเว, ปณฺฑิตปญฺญตฺตานิ สปฺปุริสปญฺญตฺตานิฯ ",
"an3.45:1.2":	"กตมานิ ตีณิ? ",
"an3.45:1.3":	"ทานํ, ภิกฺขเว, ปณฺฑิตปญฺญตฺตํ สปฺปุริสปญฺญตฺตํฯ ",
"an3.45:1.4":	"ปพฺพชฺชา, ภิกฺขเว, ปณฺฑิตปญฺญตฺตา สปฺปุริสปญฺญตฺตาฯ ",
"an3.45:1.5":	"มาตาปิตูนํ, ภิกฺขเว, อุปฏฺฐานํ ปณฺฑิตปญฺญตฺตํ สปฺปุริสปญฺญตฺตํฯ ",
"an3.45:1.6":	"อิมานิ โข, ภิกฺขเว, ตีณิ ปณฺฑิตปญฺญตฺตานิ สปฺปุริสปญฺญตฺตานีติฯ ",
"an3.45:2.1":	"สพฺภิ ทานํ อุปญฺญตฺตํ, ",
"an3.45:2.2":	"อหึสา สํยโม ทโม; ",
"an3.45:2.3":	"มาตาปิตุ อุปฏฺฐานํ, ",
"an3.45:2.4":	"สนฺตานํ พฺรหฺมจารินํฯ ",
"an3.45:3.1":	"สตํ เอตานิ ฐานานิ, ",
"an3.45:3.2":	"ยานิ เสเวถ ปณฺฑิโต; ",
"an3.45:3.3":	"อริโย ทสฺสนสมฺปนฺโน, ",
"an3.45:3.4":	"ส โลกํ ภชเต สิวนฺ”ติฯ ",
"an3.45:3.5":	"ปญฺจมํฯ "
}	
