{	
"an4.206:0.1":	"องฺคุตฺตร นิกาย ๔ฯ๒๐๖ ",
"an4.206:0.2":	"๒๑ฯ สปฺปุริสวคฺค ",
"an4.206:0.3":	"ทสมคฺคสุตฺต ",
"an4.206:1.1":	"“อสปฺปุริสญฺจ โว, ภิกฺขเว, เทเสสฺสามิ, อสปฺปุริเสน อสปฺปุริสตรญฺจ; ",
"an4.206:1.2":	"สปฺปุริสญฺจ, สปฺปุริเสน สปฺปุริสตรญฺจฯ ตํ สุณาถ …เป…ฯ ",
"an4.206:2.1":	"“กตโม จ, ภิกฺขเว, อสปฺปุริโส? ",
"an4.206:2.2":	"อิธ, ภิกฺขเว, เอกจฺโจ มิจฺฉาทิฏฺฐิโก โหติ …เป… มิจฺฉาญาณี โหติ, มิจฺฉาวิมุตฺติ โหติฯ ",
"an4.206:2.3":	"อยํ วุจฺจติ, ภิกฺขเว, อสปฺปุริโสฯ ",
"an4.206:3.1":	"กตโม จ, ภิกฺขเว, อสปฺปุริเสน อสปฺปุริสตโร? ",
"an4.206:3.2":	"อิธ, ภิกฺขเว, เอกจฺโจ อตฺตนา จ มิจฺฉาทิฏฺฐิโก โหติ, ปรญฺจ มิจฺฉาทิฏฺฐิยา สมาทเปติ …เป… อตฺตนา จ มิจฺฉาญาณี โหติ, ปรญฺจ มิจฺฉาญาเณ สมาทเปติ; ",
"an4.206:3.3":	"อตฺตนา จ มิจฺฉาวิมุตฺติ โหติ, ปรญฺจ มิจฺฉาวิมุตฺติยา สมาทเปติฯ ",
"an4.206:3.4":	"อยํ วุจฺจติ, ภิกฺขเว, อสปฺปุริเสน อสปฺปุริสตโรฯ ",
"an4.206:4.1":	"กตโม จ, ภิกฺขเว, สปฺปุริโส? ",
"an4.206:4.2":	"อิธ, ภิกฺขเว, เอกจฺโจ สมฺมาทิฏฺฐิโก โหติ …เป… สมฺมาญาณี โหติ, สมฺมาวิมุตฺติ โหติฯ ",
"an4.206:4.3":	"อยํ วุจฺจติ, ภิกฺขเว, สปฺปุริโสฯ ",
"an4.206:5.1":	"กตโม จ, ภิกฺขเว, สปฺปุริเสน สปฺปุริสตโร? ",
"an4.206:5.2":	"อิธ, ภิกฺขเว, เอกจฺโจ อตฺตนา จ สมฺมาทิฏฺฐิโก โหติ, ปรญฺจ สมฺมาทิฏฺฐิยา สมาทเปติ …เป… อตฺตนา จ สมฺมาญาณี โหติ, ปรญฺจ สมฺมาญาเณ สมาทเปติ; ",
"an4.206:5.3":	"อตฺตนา จ สมฺมาวิมุตฺติ โหติ, ปรญฺจ สมฺมาวิมุตฺติยา สมาทเปติฯ ",
"an4.206:5.4":	"อยํ วุจฺจติ, ภิกฺขเว, สปฺปุริเสน สปฺปุริสตโร”ติฯ ",
"an4.206:5.5":	"ฉฏฺฐํฯ "
}	
