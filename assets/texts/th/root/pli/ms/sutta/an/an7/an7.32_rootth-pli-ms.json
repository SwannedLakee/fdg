{	
"an7.32:0.1":	"องฺคุตฺตร นิกาย ๗ฯ๓๒ ",
"an7.32:0.2":	"๔ฯ เทวตาวคฺค ",
"an7.32:0.3":	"อปฺปมาทคารวสุตฺต ",
"an7.32:1.1":	"อถ โข อญฺญตรา เทวตา อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิตา โข สา เทวตา ภควนฺตํ เอตทโวจ",
"an7.32:2.1":	"“สตฺติเม, ภนฺเต, ธมฺมา ภิกฺขุโน อปริหานาย สํวตฺตนฺติฯ ",
"an7.32:2.2":	"กตเม สตฺต? ",
"an7.32:2.3":	"สตฺถุคารวตา, ธมฺมคารวตา, สงฺฆคารวตา, สิกฺขาคารวตา, สมาธิคารวตา, อปฺปมาทคารวตา, ปฏิสนฺถารคารวตาฯ ",
"an7.32:2.4":	"อิเม โข, ภนฺเต, สตฺต ธมฺมา ภิกฺขุโน อปริหานาย สํวตฺตนฺตี”ติฯ ",
"an7.32:2.5":	"อิทมโวจ สา เทวตาฯ ",
"an7.32:2.6":	"สมนุญฺโญ สตฺถา อโหสิฯ ",
"an7.32:2.7":	"อถ โข สา เทวตา “สมนุญฺโญ เม สตฺถา”ติ ภควนฺตํ อภิวาเทตฺวา ปทกฺขิณํ กตฺวา ตตฺเถวนฺตรธายิฯ ",
"an7.32:3.1":	"อถ โข ภควา ตสฺสา รตฺติยา อจฺจเยน ภิกฺขู อามนฺเตสิ",
"an7.32:3.2":	"“อิมํ, ภิกฺขเว, รตฺตึ อญฺญตรา เทวตา อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยนาหํ เตนุปสงฺกมิ; อุปสงฺกมิตฺวา มํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิตา โข, ภิกฺขเว, สา เทวตา มํ เอตทโวจ",
"an7.32:3.3":	"‘สตฺติเม, ภนฺเต, ธมฺมา ภิกฺขุโน อปริหานาย สํวตฺตนฺติฯ ",
"an7.32:3.4":	"กตเม สตฺต? ",
"an7.32:3.5":	"สตฺถุคารวตา, ธมฺมคารวตา, สงฺฆคารวตา, สิกฺขาคารวตา, สมาธิคารวตา, อปฺปมาทคารวตา, ปฏิสนฺถารคารวตา—",
"an7.32:3.6":	"อิเม โข, ภนฺเต, สตฺต ธมฺมา ภิกฺขุโน อปริหานาย สํวตฺตนฺตี’ติฯ ",
"an7.32:3.7":	"อิทมโวจ, ภิกฺขเว, สา เทวตาฯ ",
"an7.32:3.8":	"อิทํ วตฺวา มํ อภิวาเทตฺวา ปทกฺขิณํ กตฺวา ตตฺเถวนฺตรธายีติฯ ",
"an7.32:4.1":	"สตฺถุครุ ธมฺมครุ, ",
"an7.32:4.2":	"สงฺเฆ จ ติพฺพคารโว; ",
"an7.32:4.3":	"สมาธิครุ อาตาปี, ",
"an7.32:4.4":	"สิกฺขาย ติพฺพคารโวฯ ",
"an7.32:5.1":	"อปฺปมาทครุ ภิกฺขุ, ",
"an7.32:5.2":	"ปฏิสนฺถารคารโว; ",
"an7.32:5.3":	"อภพฺโพ ปริหานาย, ",
"an7.32:5.4":	"นิพฺพานเสฺสว สนฺติเก”ติฯ ",
"an7.32:5.5":	"ปฐมํฯ "
}	
