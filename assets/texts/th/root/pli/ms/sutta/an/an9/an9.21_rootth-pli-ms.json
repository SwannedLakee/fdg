{	
"an9.21:0.1":	"องฺคุตฺตร นิกาย ๙ฯ๒๑ ",
"an9.21:0.2":	"๓ฯ สตฺตาวาสวคฺค ",
"an9.21:0.3":	"ติฐานสุตฺต ",
"an9.21:1.1":	"“ตีหิ, ภิกฺขเว, ฐาเนหิ อุตฺตรกุรุกา มนุสฺสา เทเว จ ตาวตึเส อธิคฺคณฺหนฺติ ชมฺพุทีปเก จ มนุเสฺสฯ ",
"an9.21:1.2":	"กตเมหิ ตีหิ? ",
"an9.21:1.3":	"อมมา, อปริคฺคหา, นิยตายุกา, วิเสสคุณา—",
"an9.21:1.4":	"อิเมหิ โข, ภิกฺขเว, ตีหิ ฐาเนหิ อุตฺตรกุรุกา มนุสฺสา เทเว จ ตาวตึเส อธิคฺคณฺหนฺติ ชมฺพุทีปเก จ มนุเสฺสฯ ",
"an9.21:2.1":	"ตีหิ, ภิกฺขเว, ฐาเนหิ เทวา ตาวตึสา อุตฺตรกุรุเก จ มนุเสฺส อธิคฺคณฺหนฺติ ชมฺพุทีปเก จ มนุเสฺสฯ ",
"an9.21:2.2":	"กตเมหิ ตีหิ? ",
"an9.21:2.3":	"ทิพฺเพน อายุนา, ทิพฺเพน วณฺเณน, ทิพฺเพน สุเขน—",
"an9.21:2.4":	"อิเมหิ โข, ภิกฺขเว, ตีหิ ฐาเนหิ เทวา ตาวตึสา อุตฺตรกุรุเก จ มนุเสฺส อธิคฺคณฺหนฺติ ชมฺพุทีปเก จ มนุเสฺสฯ ",
"an9.21:3.1":	"ตีหิ, ภิกฺขเว, ฐาเนหิ ชมฺพุทีปกา มนุสฺสา อุตฺตรกุรุเก จ มนุเสฺส อธิคฺคณฺหนฺติ เทเว จ ตาวตึเสฯ ",
"an9.21:3.2":	"กตเมหิ ตีหิ? ",
"an9.21:3.3":	"สูรา, สติมนฺโต, อิธ พฺรหฺมจริยวาโส—",
"an9.21:3.4":	"อิเมหิ โข, ภิกฺขเว, ตีหิ ฐาเนหิ ชมฺพุทีปกา มนุสฺสา อุตฺตรกุรุเก จ มนุเสฺส อธิคฺคณฺหนฺติ เทเว จ ตาวตึเส”ติฯ ",
"an9.21:3.5":	"ปฐมํฯ "
}	
