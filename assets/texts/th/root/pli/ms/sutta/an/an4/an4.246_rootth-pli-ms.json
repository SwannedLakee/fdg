{	
"an4.246:0.1":	"องฺคุตฺตร นิกาย ๔ฯ๒๔๖ ",
"an4.246:0.2":	"๒๕ฯ อาปตฺติภยวคฺค ",
"an4.246:0.3":	"เสยฺยาสุตฺต ",
"an4.246:1.1":	"“จตโสฺส อิมา, ภิกฺขเว, เสยฺยาฯ ",
"an4.246:1.2":	"กตมา จตโสฺส? ",
"an4.246:1.3":	"เปตเสยฺยา, กามโภคิเสยฺยา, สีหเสยฺยา, ตถาคตเสยฺยาฯ ",
"an4.246:1.4":	"กตมา จ, ภิกฺขเว, เปตเสยฺยา? ",
"an4.246:1.5":	"เยภุเยฺยน, ภิกฺขเว, เปตา อุตฺตานา เสนฺติ; ",
"an4.246:1.6":	"อยํ วุจฺจติ, ภิกฺขเว, เปตเสยฺยาฯ ",
"an4.246:2.1":	"กตมา จ, ภิกฺขเว, กามโภคิเสยฺยา? ",
"an4.246:2.2":	"เยภุเยฺยน, ภิกฺขเว, กามโภคี วาเมน ปเสฺสน เสนฺติ; ",
"an4.246:2.3":	"อยํ วุจฺจติ, ภิกฺขเว, กามโภคิเสยฺยาฯ ",
"an4.246:3.1":	"กตมา จ, ภิกฺขเว, สีหเสยฺยา? ",
"an4.246:3.2":	"สีโห, ภิกฺขเว, มิคราชา ทกฺขิเณน ปเสฺสน เสยฺยํ กปฺเปติ, ปาเท ปาทํ อจฺจาธาย, อนฺตรสตฺถิมฺหิ นงฺคุฏฺฐํ อนุปกฺขิปิตฺวาฯ ",
"an4.246:3.3":	"โส ปฏิพุชฺฌิตฺวา ปุริมํ กายํ อพฺภุนฺนาเมตฺวา ปจฺฉิมํ กายํ อนุวิโลเกติฯ ",
"an4.246:3.4":	"สเจ, ภิกฺขเว, สีโห มิคราชา กิญฺจิ ปสฺสติ กายสฺส วิกฺขิตฺตํ วา วิสฏํ วา, เตน, ภิกฺขเว, สีโห มิคราชา อนตฺตมโน โหติฯ ",
"an4.246:3.5":	"สเจ ปน, ภิกฺขเว, สีโห มิคราชา น กิญฺจิ ปสฺสติ กายสฺส วิกฺขิตฺตํ วา วิสฏํ วา, เตน, ภิกฺขเว, สีโห มิคราชา อตฺตมโน โหติฯ ",
"an4.246:3.6":	"อยํ วุจฺจติ, ภิกฺขเว, สีหเสยฺยาฯ ",
"an4.246:4.1":	"กตมา จ, ภิกฺขเว, ตถาคตเสยฺยา? ",
"an4.246:4.2":	"อิธ, ภิกฺขเว, ตถาคโต วิวิจฺเจว กาเมหิ …เป… จตุตฺถํ ฌานํ อุปสมฺปชฺช วิหรติฯ ",
"an4.246:4.3":	"อยํ วุจฺจติ, ภิกฺขเว, ตถาคตเสยฺยาฯ ",
"an4.246:4.4":	"อิมา โข, ภิกฺขเว, จตโสฺส เสยฺยา”ติฯ ",
"an4.246:4.5":	"จตุตฺถํฯ "
}	
