{	
"an4.15:0.1":	"องฺคุตฺตร นิกาย ๔ฯ๑๕ ",
"an4.15:0.2":	"๒ฯ จรวคฺค ",
"an4.15:0.3":	"ปญฺญตฺติสุตฺต ",
"an4.15:1.1":	"“จตโสฺส อิมา, ภิกฺขเว, อคฺคปญฺญตฺติโยฯ ",
"an4.15:1.2":	"กตมา จตโสฺส? ",
"an4.15:1.3":	"เอตทคฺคํ, ภิกฺขเว, อตฺตภาวีนํ ยทิทํ—",
"an4.15:1.4":	"ราหุ อสุรินฺโทฯ ",
"an4.15:1.5":	"เอตทคฺคํ, ภิกฺขเว, กามโภคีนํ ยทิทํ—",
"an4.15:1.6":	"ราชา มนฺธาตาฯ ",
"an4.15:1.7":	"เอตทคฺคํ, ภิกฺขเว, อาธิปเตยฺยานํ ยทิทํ—",
"an4.15:1.8":	"มาโร ปาปิมาฯ ",
"an4.15:1.9":	"สเทวเก, ภิกฺขเว, โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ตถาคโต อคฺคมกฺขายติ อรหํ สมฺมาสมฺพุทฺโธฯ ",
"an4.15:1.10":	"อิมา โข, ภิกฺขเว, จตโสฺส อคฺคปญฺญตฺติโยติฯ ",
"an4.15:2.1":	"ราหุคฺคํ อตฺตภาวีนํ, ",
"an4.15:2.2":	"มนฺธาตา กามโภคินํ; ",
"an4.15:2.3":	"มาโร อาธิปเตยฺยานํ, ",
"an4.15:2.4":	"อิทฺธิยา ยสสา ชลํฯ ",
"an4.15:3.1":	"อุทฺธํ ติริยํ อปาจีนํ, ",
"an4.15:3.2":	"ยาวตาชคโตคติ; ",
"an4.15:3.3":	"สเทวกสฺส โลกสฺส, ",
"an4.15:3.4":	"พุทฺโธ อคฺโค ปวุจฺจตี”ติฯ ",
"an4.15:3.5":	"ปญฺจมํฯ "
}	
