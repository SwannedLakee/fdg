{	
"an4.181:0.1":	"องฺคุตฺตร นิกาย ๔ฯ๑๘๑ ",
"an4.181:0.2":	"๑๙ฯ พฺราหฺมณวคฺค ",
"an4.181:0.3":	"โยธาชีวสุตฺต ",
"an4.181:1.1":	"“จตูหิ, ภิกฺขเว, องฺเคหิ สมนฺนาคโต โยธาชีโว ราชารโห โหติ ราชโภคฺโค, รญฺโญ องฺคนฺเตว สงฺขํ คจฺฉติฯ ",
"an4.181:1.2":	"กตเมหิ จตูหิ? ",
"an4.181:1.3":	"อิธ, ภิกฺขเว, โยธาชีโว ฐานกุสโล จ โหติ, ทูเรปาตี จ, อกฺขณเวธี จ, มหโต จ กายสฺส ปทาเลตาฯ ",
"an4.181:1.4":	"อิเมหิ โข, ภิกฺขเว, จตูหิ องฺเคหิ สมนฺนาคโต โยธาชีโว ราชารโห โหติ ราชโภคฺโค, รญฺโญ องฺคนฺเตว สงฺขํ คจฺฉติฯ ",
"an4.181:1.5":	"เอวเมวํ โข, ภิกฺขเว, จตูหิ ธมฺเมหิ สมนฺนาคโต ภิกฺขุ อาหุเนโยฺย โหติ ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญกฺเขตฺตํ โลกสฺสฯ ",
"an4.181:1.6":	"กตเมหิ จตูหิ? ",
"an4.181:1.7":	"อิธ, ภิกฺขเว, ภิกฺขุ ฐานกุสโล จ โหติ, ทูเรปาตี จ, อกฺขณเวธี จ, มหโต จ กายสฺส ปทาเลตาฯ ",
"an4.181:2.1":	"กถญฺจ, ภิกฺขเว, ภิกฺขุ ฐานกุสโล โหติ? ",
"an4.181:2.2":	"อิธ, ภิกฺขเว, ภิกฺขุ สีลวา โหติ …เป… สมาทาย สิกฺขติ สิกฺขาปเทสุฯ ",
"an4.181:2.3":	"เอวํ โข, ภิกฺขเว, ภิกฺขุ ฐานกุสโล โหติฯ ",
"an4.181:3.1":	"กถญฺจ, ภิกฺขเว, ภิกฺขุ ทูเรปาตี โหติ? ",
"an4.181:3.2":	"อิธ, ภิกฺขเว, ภิกฺขุ ยํ กิญฺจิ รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, สพฺพํ รูปํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ปสฺสติฯ ",
"an4.181:3.3":	"ยา กาจิ เวทนา … ",
"an4.181:3.4":	"ยา กาจิ สญฺญา … ",
"an4.181:3.5":	"เย เกจิ สงฺขารา … ",
"an4.181:3.6":	"ยํ กิญฺจิ วิญฺญาณํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, สพฺพํ วิญฺญาณํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ปสฺสติฯ ",
"an4.181:3.7":	"เอวํ โข, ภิกฺขเว, ภิกฺขุ ทูเรปาตี โหติฯ ",
"an4.181:4.1":	"กถญฺจ, ภิกฺขเว, ภิกฺขุ อกฺขณเวธี โหติ? ",
"an4.181:4.2":	"อิธ, ภิกฺขเว, ภิกฺขุ ‘อิทํ ทุกฺขนฺ’ติ ยถาภูตํ ปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติฯ ",
"an4.181:4.3":	"เอวํ โข, ภิกฺขเว, ภิกฺขุ อกฺขณเวธี โหติฯ ",
"an4.181:5.1":	"กถญฺจ, ภิกฺขเว, ภิกฺขุ มหโต กายสฺส ปทาเลตา โหติ? ",
"an4.181:5.2":	"อิธ, ภิกฺขเว, ภิกฺขุ มหนฺตํ อวิชฺชากฺขนฺธํ ปทาเลตาฯ ",
"an4.181:5.3":	"เอวํ โข, ภิกฺขเว, ภิกฺขุ มหโต กายสฺส ปทาเลตา โหติฯ ",
"an4.181:5.4":	"อิเมหิ โข, ภิกฺขเว, จตูหิ ธมฺเมหิ สมนฺนาคโต ภิกฺขุ อาหุเนโยฺย โหติ …เป… อนุตฺตรํ ปุญฺญกฺเขตฺตํ โลกสฺสา”ติฯ ",
"an4.181:5.5":	"ปฐมํฯ "
}	
