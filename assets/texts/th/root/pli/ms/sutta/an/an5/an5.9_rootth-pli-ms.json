{	
"an5.9:0.1":	"องฺคุตฺตร นิกาย ๕ฯ๙ ",
"an5.9:0.2":	"๑ฯ เสขพลวคฺค ",
"an5.9:0.3":	"ปฐมอคารวสุตฺต ",
"an5.9:1.1":	"“ปญฺจหิ, ภิกฺขเว, ธมฺเมหิ สมนฺนาคโต ภิกฺขุ อคารโว อปฺปติโสฺส จวติ, นปฺปติฏฺฐาติ สทฺธมฺเมฯ ",
"an5.9:1.2":	"กตเมหิ ปญฺจหิ? ",
"an5.9:1.3":	"อสฺสทฺโธ, ภิกฺขเว, ภิกฺขุ อคารโว อปฺปติโสฺส จวติ, นปฺปติฏฺฐาติ สทฺธมฺเมฯ ",
"an5.9:1.4":	"อหิริโก, ภิกฺขเว, ภิกฺขุ อคารโว อปฺปติโสฺส จวติ, นปฺปติฏฺฐาติ สทฺธมฺเมฯ ",
"an5.9:1.5":	"อโนตฺตปฺปี, ภิกฺขเว, ภิกฺขุ อคารโว อปฺปติโสฺส จวติ, นปฺปติฏฺฐาติ สทฺธมฺเมฯ ",
"an5.9:1.6":	"กุสีโต, ภิกฺขเว, ภิกฺขุ อคารโว อปฺปติโสฺส จวติ, นปฺปติฏฺฐาติ สทฺธมฺเมฯ ",
"an5.9:1.7":	"ทุปฺปญฺโญ, ภิกฺขเว, ภิกฺขุ อคารโว อปฺปติโสฺส จวติ, นปฺปติฏฺฐาติ สทฺธมฺเมฯ ",
"an5.9:1.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ อคารโว อปฺปติโสฺส จวติ, นปฺปติฏฺฐาติ สทฺธมฺเมฯ ",
"an5.9:2.1":	"ปญฺจหิ, ภิกฺขเว, ธมฺเมหิ สมนฺนาคโต ภิกฺขุ สคารโว สปฺปติโสฺส น จวติ, ปติฏฺฐาติ สทฺธมฺเมฯ ",
"an5.9:2.2":	"กตเมหิ ปญฺจหิ? ",
"an5.9:2.3":	"สทฺโธ, ภิกฺขเว, ภิกฺขุ สคารโว สปฺปติโสฺส น จวติ, ปติฏฺฐาติ สทฺธมฺเมฯ ",
"an5.9:2.4":	"หิรีมา, ภิกฺขเว, ภิกฺขุ สคารโว สปฺปติโสฺส น จวติ, ปติฏฺฐาติ สทฺธมฺเมฯ ",
"an5.9:2.5":	"โอตฺตปฺปี, ภิกฺขเว, ภิกฺขุ สคารโว สปฺปติโสฺส น จวติ, ปติฏฺฐาติ สทฺธมฺเมฯ ",
"an5.9:2.6":	"อารทฺธวีริโย, ภิกฺขเว, ภิกฺขุ สคารโว สปฺปติโสฺส น จวติ, ปติฏฺฐาติ สทฺธมฺเมฯ ",
"an5.9:2.7":	"ปญฺญวา, ภิกฺขเว, ภิกฺขุ สคารโว สปฺปติโสฺส น จวติ, ปติฏฺฐาติ สทฺธมฺเมฯ ",
"an5.9:2.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ สคารโว สปฺปติโสฺส น จวติ, ปติฏฺฐาติ สทฺธมฺเม”ติฯ ",
"an5.9:2.9":	"นวมํฯ "
}	
