{	
"an4.57:0.1":	"องฺคุตฺตร นิกาย ๔ฯ๕๗ ",
"an4.57:0.2":	"๖ฯ ปุญฺญาภิสนฺทวคฺค ",
"an4.57:0.3":	"สุปฺปวาสาสุตฺต ",
"an4.57:1.1":	"เอกํ สมยํ ภควา โกลิเยสุ วิหรติ ปชฺชนิกํ นาม โกลิยานํ นิคโมฯ ",
"an4.57:1.2":	"อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน สุปฺปวาสาย โกลิยธีตุยา นิเวสนํ เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิฯ ",
"an4.57:1.3":	"อถ โข สุปฺปวาสา โกลิยธีตา ภควนฺตํ ปณีเตน ขาทนีเยน โภชนีเยน สหตฺถา สนฺตปฺเปสิ สมฺปวาเรสิฯ ",
"an4.57:1.4":	"อถ โข สุปฺปวาสา โกลิยธีตา ภควนฺตํ ภุตฺตาวึ โอนีตปตฺตปาณึ เอกมนฺตํ นิสีทิฯ ",
"an4.57:1.5":	"เอกมนฺตํ นิสินฺนํ โข สุปฺปวาสํ โกลิยธีตรํ ภควา เอตทโวจ",
"an4.57:2.1":	"“โภชนํ, สุปฺปวาเส, เทนฺตี อริยสาวิกา ปฏิคฺคาหกานํ จตฺตาริ ฐานานิ เทติฯ ",
"an4.57:2.2":	"กตมานิ จตฺตาริ? ",
"an4.57:2.3":	"อายุํ เทติ, วณฺณํ เทติ, สุขํ เทติ, พลํ เทติฯ ",
"an4.57:2.4":	"อายุํ โข ปน ทตฺวา อายุสฺส ภาคินี โหติ ทิพฺพสฺส วา มานุสสฺส วาฯ ",
"an4.57:2.5":	"วณฺณํ ทตฺวา วณฺณสฺส ภาคินี โหติ ทิพฺพสฺส วา มานุสสฺส วาฯ ",
"an4.57:2.6":	"สุขํ ทตฺวา สุขสฺส ภาคินี โหติ ทิพฺพสฺส วา มานุสสฺส วาฯ ",
"an4.57:2.7":	"พลํ ทตฺวา พลสฺส ภาคินี โหติ ทิพฺพสฺส วา มานุสสฺส วาฯ ",
"an4.57:2.8":	"โภชนํ, สุปฺปวาเส, เทนฺตี อริยสาวิกา ปฏิคฺคาหกานํ อิมานิ จตฺตาริ ฐานานิ เทตีติฯ ",
"an4.57:3.1":	"สุสงฺขตํ โภชนํ ยา ททาติ, ",
"an4.57:3.2":	"สุจึ ปณีตํ รสสา อุเปตํ; ",
"an4.57:3.3":	"สา ทกฺขิณา อุชฺชุคเตสุ ทินฺนา, ",
"an4.57:3.4":	"จรณูปปนฺเนสุ มหคฺคเตสุ; ",
"an4.57:3.5":	"ปุญฺเญน ปุญฺญํ สํสนฺทมานา, ",
"an4.57:3.6":	"มหปฺผลา โลกวิทูน วณฺณิตาฯ ",
"an4.57:4.1":	"เอตาทิสํ ยญฺญมนุสฺสรนฺตา, ",
"an4.57:4.2":	"เย เวทชาตา วิจรนฺติ โลเก; ",
"an4.57:4.3":	"วิเนยฺย มจฺเฉรมลํ สมูลํ, ",
"an4.57:4.4":	"อนินฺทิตา สคฺคมุเปนฺติ ฐานนฺ”ติฯ ",
"an4.57:4.5":	"สตฺตมํฯ "
}	
