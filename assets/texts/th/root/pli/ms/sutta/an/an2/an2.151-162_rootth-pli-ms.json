{	
"an2.151:0.1":	"องฺคุตฺตร นิกาย ๒ ",
"an2.151:0.2":	"๑๔ฯ สนฺถารวคฺค ",
"an2.151:1.0":	"๑๕๑ ",
"an2.151:1.1":	"“เทฺวเม, ภิกฺขเว, สนฺถาราฯ ",
"an2.151:1.2":	"กตเม เทฺว? ",
"an2.151:1.3":	"อามิสสนฺถาโร จ ธมฺมสนฺถาโร จฯ ",
"an2.151:1.4":	"อิเม โข, ภิกฺขเว, เทฺว สนฺถาราฯ ",
"an2.151:1.5":	"เอตทคฺคํ, ภิกฺขเว, อิเมสํ ทฺวินฺนํ สนฺถารานํ ยทิทํ ธมฺมสนฺถาโร”ติฯ ",
"an2.152:1.0":	"๑๕๒ ",
"an2.152:1.1":	"“เทฺวเม, ภิกฺขเว, ปฏิสนฺถาราฯ ",
"an2.152:1.2":	"กตเม เทฺว? ",
"an2.152:1.3":	"อามิสปฏิสนฺถาโร จ ธมฺมปฏิสนฺถาโร จฯ ",
"an2.152:1.4":	"อิเม โข, ภิกฺขเว, เทฺว ปฏิสนฺถาราฯ ",
"an2.152:1.5":	"เอตทคฺคํ, ภิกฺขเว, อิเมสํ ทฺวินฺนํ ปฏิสนฺถารานํ ยทิทํ ธมฺมปฏิสนฺถาโร”ติฯ ",
"an2.153:1.0":	"๑๕๓ ",
"an2.153:1.1":	"“เทฺวมา, ภิกฺขเว, เอสนาฯ ",
"an2.153:1.2":	"กตมา เทฺว? ",
"an2.153:1.3":	"อามิเสสนา จ ธมฺเมสนา จฯ ",
"an2.153:1.4":	"อิมา โข, ภิกฺขเว, เทฺว เอสนาฯ ",
"an2.153:1.5":	"เอตทคฺคํ, ภิกฺขเว, อิมาสํ ทฺวินฺนํ เอสนานํ ยทิทํ ธมฺเมสนา”ติฯ ",
"an2.154:1.0":	"๑๕๔ ",
"an2.154:1.1":	"“เทฺวมา, ภิกฺขเว, ปริเยสนาฯ ",
"an2.154:1.2":	"กตมา เทฺว? ",
"an2.154:1.3":	"อามิสปริเยสนา จ ธมฺมปริเยสนา จฯ ",
"an2.154:1.4":	"อิมา โข, ภิกฺขเว, เทฺว ปริเยสนาฯ ",
"an2.154:1.5":	"เอตทคฺคํ, ภิกฺขเว, อิมาสํ ทฺวินฺนํ ปริเยสนานํ ยทิทํ ธมฺมปริเยสนา”ติฯ ",
"an2.155:1.0":	"๑๕๕ ",
"an2.155:1.1":	"“เทฺวมา, ภิกฺขเว, ปริเยฏฺฐิโยฯ ",
"an2.155:1.2":	"กตมา เทฺว? ",
"an2.155:1.3":	"อามิสปริเยฏฺฐิ จ ธมฺมปริเยฏฺฐิ จฯ ",
"an2.155:1.4":	"อิมา โข, ภิกฺขเว, เทฺว ปริเยฏฺฐิโยฯ ",
"an2.155:1.5":	"เอตทคฺคํ, ภิกฺขเว, อิมาสํ ทฺวินฺนํ ปริเยฏฺฐีนํ ยทิทํ ธมฺมปริเยฏฺฐี”ติฯ ",
"an2.156:1.0":	"๑๕๖ ",
"an2.156:1.1":	"“เทฺวมา, ภิกฺขเว, ปูชาฯ ",
"an2.156:1.2":	"กตมา เทฺว? ",
"an2.156:1.3":	"อามิสปูชา จ ธมฺมปูชา จฯ ",
"an2.156:1.4":	"อิมา โข, ภิกฺขเว, เทฺว ปูชาฯ ",
"an2.156:1.5":	"เอตทคฺคํ, ภิกฺขเว, อิมาสํ ทฺวินฺนํ ปูชานํ ยทิทํ ธมฺมปูชา”ติฯ ",
"an2.157:1.0":	"๑๕๗ ",
"an2.157:1.1":	"“เทฺวมานิ, ภิกฺขเว, อาติเถยฺยานิฯ ",
"an2.157:1.2":	"กตมานิ เทฺว? ",
"an2.157:1.3":	"อามิสาติเถยฺยญฺจ ธมฺมาติเถยฺยญฺจฯ ",
"an2.157:1.4":	"อิมานิ โข, ภิกฺขเว, เทฺว อาติเถยฺยานิฯ ",
"an2.157:1.5":	"เอตทคฺคํ, ภิกฺขเว, อิเมสํ ทฺวินฺนํ อาติเถยฺยานํ ยทิทํ ธมฺมาติเถยฺยนฺ”ติฯ ",
"an2.158:1.0":	"๑๕๘ ",
"an2.158:1.1":	"“เทฺวมา, ภิกฺขเว, อิทฺธิโยฯ ",
"an2.158:1.2":	"กตมา เทฺว? ",
"an2.158:1.3":	"อามิสิทฺธิ จ ธมฺมิทฺธิ จฯ ",
"an2.158:1.4":	"อิมา โข, ภิกฺขเว, เทฺว อิทฺธิโยฯ ",
"an2.158:1.5":	"เอตทคฺคํ, ภิกฺขเว, อิมาสํ ทฺวินฺนํ อิทฺธีนํ ยทิทํ ธมฺมิทฺธี”ติฯ ",
"an2.159:1.0":	"๑๕๙ ",
"an2.159:1.1":	"“เทฺวมา, ภิกฺขเว, วุทฺธิโยฯ ",
"an2.159:1.2":	"กตมา เทฺว? ",
"an2.159:1.3":	"อามิสวุทฺธิ จ ธมฺมวุทฺธิ จฯ ",
"an2.159:1.4":	"อิมา โข, ภิกฺขเว, เทฺว วุทฺธิโยฯ ",
"an2.159:1.5":	"เอตทคฺคํ, ภิกฺขเว, อิมาสํ ทฺวินฺนํ วุทฺธีนํ ยทิทํ ธมฺมวุทฺธี”ติฯ ",
"an2.160:1.0":	"๑๖๐ ",
"an2.160:1.1":	"“เทฺวมานิ, ภิกฺขเว, รตนานิฯ ",
"an2.160:1.2":	"กตมานิ เทฺว? ",
"an2.160:1.3":	"อามิสรตนญฺจ ธมฺมรตนญฺจฯ ",
"an2.160:1.4":	"อิมานิ โข, ภิกฺขเว, เทฺว รตนานิฯ ",
"an2.160:1.5":	"เอตทคฺคํ, ภิกฺขเว, อิเมสํ ทฺวินฺนํ รตนานํ ยทิทํ ธมฺมรตนนฺ”ติฯ ",
"an2.161:1.0":	"๑๖๑ ",
"an2.161:1.1":	"“เทฺวเม, ภิกฺขเว, สนฺนิจยาฯ ",
"an2.161:1.2":	"กตเม เทฺว? ",
"an2.161:1.3":	"อามิสสนฺนิจโย จ ธมฺมสนฺนิจโย จฯ ",
"an2.161:1.4":	"อิเม โข, ภิกฺขเว, เทฺว สนฺนิจยาฯ ",
"an2.161:1.5":	"เอตทคฺคํ, ภิกฺขเว, อิเมสํ ทฺวินฺนํ สนฺนิจยานํ ยทิทํ ธมฺมสนฺนิจโย”ติฯ ",
"an2.162:1.0":	"๑๖๒ ",
"an2.162:1.1":	"“เทฺวมานิ, ภิกฺขเว, เวปุลฺลานิฯ ",
"an2.162:1.2":	"กตมานิ เทฺว? ",
"an2.162:1.3":	"อามิสเวปุลฺลญฺจ ธมฺมเวปุลฺลญฺจฯ ",
"an2.162:1.4":	"อิมานิ โข, ภิกฺขเว, เทฺว เวปุลฺลานิฯ ",
"an2.162:1.5":	"เอตทคฺคํ, ภิกฺขเว, อิเมสํ ทฺวินฺนํ เวปุลฺลานํ ยทิทํ ธมฺมเวปุลฺลนฺ”ติฯ ",
"an2.162:1.6":	"สนฺถารวคฺโค จตุตฺโถฯ "
}	
