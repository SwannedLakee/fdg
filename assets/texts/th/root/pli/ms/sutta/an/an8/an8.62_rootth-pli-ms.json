{	
"an8.62:0.1":	"องฺคุตฺตร นิกาย ๘ฯ๖๒ ",
"an8.62:0.2":	"๗ฯ ภูมิจาลวคฺค ",
"an8.62:0.3":	"อลํสุตฺต ",
"an8.62:1.1":	"“ฉหิ, ภิกฺขเว, ธมฺเมหิ สมนฺนาคโต ภิกฺขุ อลํ อตฺตโน อลํ ปเรสํฯ ",
"an8.62:1.2":	"กตเมหิ ฉหิ? ",
"an8.62:1.3":	"อิธ, ภิกฺขเว, ภิกฺขุ ขิปฺปนิสนฺติ จ โหติ กุสเลสุ ธมฺเมสุ; ",
"an8.62:1.4":	"สุตานญฺจ ธมฺมานํ ธารณชาติโก โหติ; ",
"an8.62:1.5":	"ธาตานญฺจ ธมฺมานํ อตฺถูปปริกฺขิตา โหติ; ",
"an8.62:1.6":	"อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน จ โหติ; ",
"an8.62:1.7":	"กลฺยาณวาโจ จ โหติ กลฺยาณวากฺกรโณ, โปริยา วาจาย สมนฺนาคโต วิสฺสฏฺฐาย อเนลคฬาย อตฺถสฺส วิญฺญาปนิยา; ",
"an8.62:1.8":	"สนฺทสฺสโก จ โหติ สมาทปโก สมุตฺเตชโก สมฺปหํสโก สพฺรหฺมจารีนํฯ ",
"an8.62:1.9":	"อิเมหิ โข, ภิกฺขเว, ฉหิ ธมฺเมหิ สมนฺนาคโต ภิกฺขุ อลํ อตฺตโน อลํ ปเรสํฯ ",
"an8.62:2.1":	"ปญฺจหิ, ภิกฺขเว, ธมฺเมหิ สมนฺนาคโต ภิกฺขุ อลํ อตฺตโน อลํ ปเรสํฯ ",
"an8.62:2.2":	"กตเมหิ ปญฺจหิ? ",
"an8.62:2.3":	"อิธ, ภิกฺขเว, ภิกฺขุ น เหว โข ขิปฺปนิสนฺติ จ โหติ กุสเลสุ ธมฺเมสุ; ",
"an8.62:2.4":	"สุตานญฺจ ธมฺมานํ ธารณชาติโก โหติ; ",
"an8.62:2.5":	"ธาตานญฺจ ธมฺมานํ อตฺถูปปริกฺขิตา โหติ; ",
"an8.62:2.6":	"อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน จ โหติ; ",
"an8.62:2.7":	"กลฺยาณวาโจ จ โหติ …เป… อตฺถสฺส วิญฺญาปนิยา; ",
"an8.62:2.8":	"สนฺทสฺสโก จ โหติ สมาทปโก สมุตฺเตชโก สมฺปหํสโก สพฺรหฺมจารีนํฯ ",
"an8.62:2.9":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ อลํ อตฺตโน อลํ ปเรสํฯ ",
"an8.62:3.1":	"จตูหิ, ภิกฺขเว, ธมฺเมหิ สมนฺนาคโต ภิกฺขุ อลํ อตฺตโน นาลํ ปเรสํฯ ",
"an8.62:3.2":	"กตเมหิ จตูหิ? ",
"an8.62:3.3":	"อิธ, ภิกฺขเว, ภิกฺขุ ขิปฺปนิสนฺติ จ โหติ กุสเลสุ ธมฺเมสุ; ",
"an8.62:3.4":	"สุตานญฺจ ธมฺมานํ ธารณชาติโก โหติ; ",
"an8.62:3.5":	"ธาตานญฺจ ธมฺมานํ อตฺถูปปริกฺขิตา โหติ; ",
"an8.62:3.6":	"อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน จ โหติ; ",
"an8.62:3.7":	"โน จ กลฺยาณวาโจ โหติ กลฺยาณวากฺกรโณ, โปริยา วาจาย สมนฺนาคโต วิสฺสฏฺฐาย อเนลคฬาย อตฺถสฺส วิญฺญาปนิยา; ",
"an8.62:3.8":	"โน จ สนฺทสฺสโก โหติ สมาทปโก สมุตฺเตชโก สมฺปหํสโก สพฺรหฺมจารีนํฯ ",
"an8.62:3.9":	"อิเมหิ โข, ภิกฺขเว, จตูหิ ธมฺเมหิ สมนฺนาคโต ภิกฺขุ อลํ อตฺตโน นาลํ ปเรสํฯ ",
"an8.62:4.1":	"จตูหิ, ภิกฺขเว, ธมฺเมหิ สมนฺนาคโต ภิกฺขุ อลํ ปเรสํ นาลํ อตฺตโนฯ ",
"an8.62:4.2":	"กตเมหิ จตูหิ? ",
"an8.62:4.3":	"อิธ, ภิกฺขเว, ภิกฺขุ ขิปฺปนิสนฺติ จ โหติ กุสเลสุ ธมฺเมสุ; ",
"an8.62:4.4":	"สุตานญฺจ ธมฺมานํ ธารณชาติโก โหติ; ",
"an8.62:4.5":	"โน จ ธาตานํ ธมฺมานํ อตฺถูปปริกฺขิตา โหติ; ",
"an8.62:4.6":	"น จ อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน โหติ; ",
"an8.62:4.7":	"กลฺยาณวาโจ จ โหติ กลฺยาณวากฺกรโณ …เป… อตฺถสฺส วิญฺญาปนิยา; ",
"an8.62:4.8":	"สนฺทสฺสโก จ โหติ …เป… สพฺรหฺมจารีนํฯ ",
"an8.62:4.9":	"อิเมหิ โข, ภิกฺขเว, จตูหิ ธมฺเมหิ สมนฺนาคโต ภิกฺขุ อลํ ปเรสํ, นาลํ อตฺตโนฯ ",
"an8.62:5.1":	"ตีหิ, ภิกฺขเว, ธมฺเมหิ สมนฺนาคโต ภิกฺขุ อลํ อตฺตโน นาลํ ปเรสํฯ ",
"an8.62:5.2":	"กตเมหิ ตีหิ? ",
"an8.62:5.3":	"อิธ, ภิกฺขเว, ภิกฺขุ น เหว โข ขิปฺปนิสนฺติ จ โหติ กุสเลสุ ธมฺเมสุ; ",
"an8.62:5.4":	"สุตานญฺจ ธมฺมานํ ธารณชาติโก โหติ; ",
"an8.62:5.5":	"ธาตานญฺจ ธมฺมานํ อตฺถูปปริกฺขิตา โหติ; ",
"an8.62:5.6":	"อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน จ โหติ; ",
"an8.62:5.7":	"โน จ กลฺยาณวาโจ โหติ กลฺยาณวากฺกรโณ, โปริยา วาจาย สมนฺนาคโต วิสฺสฏฺฐาย อเนลคฬาย อตฺถสฺส วิญฺญาปนิยา; ",
"an8.62:5.8":	"โน จ สนฺทสฺสโก โหติ สมาทปโก สมุตฺเตชโก สมฺปหํสโก สพฺรหฺมจารีนํฯ ",
"an8.62:5.9":	"อิเมหิ โข, ภิกฺขเว, ตีหิ ธมฺเมหิ สมนฺนาคโต ภิกฺขุ อลํ อตฺตโน, นาลํ ปเรสํฯ ",
"an8.62:6.1":	"ตีหิ, ภิกฺขเว, ธมฺเมหิ สมนฺนาคโต ภิกฺขุ อลํ ปเรสํ, นาลํ อตฺตโนฯ ",
"an8.62:6.2":	"กตเมหิ ตีหิ? ",
"an8.62:6.3":	"อิธ, ภิกฺขเว, ภิกฺขุ น เหว โข ขิปฺปนิสนฺติ จ โหติ กุสเลสุ ธมฺเมสุ; ",
"an8.62:6.4":	"สุตานญฺจ ธมฺมานํ ธารณชาติโก โหติ; ",
"an8.62:6.5":	"โน จ ธาตานํ ธมฺมานํ อตฺถูปปริกฺขิตา โหติ; ",
"an8.62:6.6":	"โน จ อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน โหติ; ",
"an8.62:6.7":	"กลฺยาณวาโจ จ โหติ …เป… อตฺถสฺส วิญฺญาปนิยา; ",
"an8.62:6.8":	"สนฺทสฺสโก จ โหติ สมาทปโก สมุตฺเตชโก สมฺปหํสโก สพฺรหฺมจารีนํฯ ",
"an8.62:6.9":	"อิเมหิ โข, ภิกฺขเว, ตีหิ ธมฺเมหิ สมนฺนาคโต ภิกฺขุ อลํ ปเรสํ, นาลํ อตฺตโนฯ ",
"an8.62:7.1":	"ทฺวีหิ, ภิกฺขเว, ธมฺเมหิ สมนฺนาคโต ภิกฺขุ อลํ อตฺตโน, นาลํ ปเรสํฯ ",
"an8.62:7.2":	"กตเมหิ ทฺวีหิ? ",
"an8.62:7.3":	"อิธ, ภิกฺขเว, ภิกฺขุ น เหว โข ขิปฺปนิสนฺติ จ โหติ กุสเลสุ ธมฺเมสุ; ",
"an8.62:7.4":	"โน จ สุตานํ ธมฺมานํ ธารณชาติโก โหติ; ",
"an8.62:7.5":	"ธาตานญฺจ ธมฺมานํ อตฺถูปปริกฺขิตา โหติ; ",
"an8.62:7.6":	"อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน จ โหติ; ",
"an8.62:7.7":	"โน จ กลฺยาณวาโจ โหติ …เป… อตฺถสฺส วิญฺญาปนิยา; ",
"an8.62:7.8":	"โน จ สนฺทสฺสโก โหติ …เป… สพฺรหฺมจารีนํฯ ",
"an8.62:7.9":	"อิเมหิ โข, ภิกฺขเว, ทฺวีหิ ธมฺเมหิ สมนฺนาคโต ภิกฺขุ อลํ อตฺตโน, นาลํ ปเรสํฯ ",
"an8.62:8.1":	"ทฺวีหิ, ภิกฺขเว, ธมฺเมหิ สมนฺนาคโต ภิกฺขุ อลํ ปเรสํ, นาลํ อตฺตโนฯ ",
"an8.62:8.2":	"กตเมหิ ทฺวีหิ? ",
"an8.62:8.3":	"อิธ, ภิกฺขเว, ภิกฺขุ น เหว โข ขิปฺปนิสนฺติ จ โหติ กุสเลสุ ธมฺเมสุ; ",
"an8.62:8.4":	"โน จ สุตานํ ธมฺมานํ ธารณชาติโก โหติ; ",
"an8.62:8.5":	"โน จ ธาตานํ ธมฺมานํ อตฺถูปปริกฺขิตา โหติ; ",
"an8.62:8.6":	"โน จ อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน โหติ; ",
"an8.62:8.7":	"กลฺยาณวาโจ จ โหติ กลฺยาณวากฺกรโณ, โปริยา วาจาย สมนฺนาคโต วิสฺสฏฺฐาย อเนลคฬาย อตฺถสฺส วิญฺญาปนิยา; ",
"an8.62:8.8":	"สนฺทสฺสโก จ โหติ สมาทปโก สมุตฺเตชโก สมฺปหํสโก สพฺรหฺมจารีนํฯ ",
"an8.62:8.9":	"อิเมหิ โข, ภิกฺขเว, ทฺวีหิ ธมฺเมหิ สมนฺนาคโต ภิกฺขุ อลํ ปเรสํ, นาลํ อตฺตโน”ติฯ ",
"an8.62:8.10":	"ทุติยํฯ "
}	
