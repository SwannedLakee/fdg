{	
"an10.67:0.1":	"องฺคุตฺตร นิกาย ๑๐ฯ๖๗ ",
"an10.67:0.2":	"๗ฯ ยมกวคฺค ",
"an10.67:0.3":	"ปฐมนฬกปานสุตฺต ",
"an10.67:1.1":	"เอกํ สมยํ ภควา โกสเลสุ จาริกํ จรมาโน มหตา ภิกฺขุสงฺเฆน สทฺธึ เยน นฬกปานํ นาม โกสลานํ นิคโม ตทวสริฯ ",
"an10.67:1.2":	"ตตฺร สุทํ ภควา นฬกปาเน วิหรติ ปลาสวเนฯ ",
"an10.67:1.3":	"เตน โข ปน สมเยน ภควา ตทหุโปสเถ ภิกฺขุสงฺฆปริวุโต นิสินฺโน โหติฯ ",
"an10.67:1.4":	"อถ โข ภควา พหุเทว รตฺตึ ภิกฺขูนํ ธมฺมิยา กถาย สนฺทเสฺสตฺวา สมาทเปตฺวา สมุตฺเตเชตฺวา สมฺปหํเสตฺวา ตุณฺหีภูตํ ตุณฺหีภูตํ ภิกฺขุสงฺฆํ อนุวิโลเกตฺวา อายสฺมนฺตํ สาริปุตฺตํ อามนฺเตสิ",
"an10.67:2.1":	"“วิคตถินมิทฺโธ โข, สาริปุตฺต, ภิกฺขุสงฺโฆฯ ",
"an10.67:2.2":	"ปฏิภาตุ ตํ, สาริปุตฺต, ภิกฺขูนํ ธมฺมี กถาฯ ",
"an10.67:2.3":	"ปิฏฺฐิ เม อาคิลายติ; ",
"an10.67:2.4":	"ตมหํ อายมิสฺสามี”ติฯ ",
"an10.67:2.5":	"“เอวํ, ภนฺเต”ติ โข อายสฺมา สาริปุตฺโต ภควโต ปจฺจโสฺสสิฯ ",
"an10.67:3.1":	"อถ โข ภควา จตุคฺคุณํ สงฺฆาฏึ ปญฺญาเปตฺวา ทกฺขิเณน ปเสฺสน สีหเสยฺยํ กปฺเปสิ ปาเท ปาทํ อจฺจาธาย สโต สมฺปชาโน อุฏฺฐานสญฺญํ มนสิ กริตฺวาฯ ",
"an10.67:3.2":	"ตตฺร โข อายสฺมา สาริปุตฺโต ภิกฺขู อามนฺเตสิ",
"an10.67:3.3":	"“อาวุโส ภิกฺขเว”ติฯ ",
"an10.67:3.4":	"“อาวุโส”ติ โข เต ภิกฺขู อายสฺมโต สาริปุตฺตสฺส ปจฺจโสฺสสุํฯ ",
"an10.67:3.5":	"อายสฺมา สาริปุตฺโต เอตทโวจ",
"an10.67:4.1":	"“ยสฺส กสฺสจิ, อาวุโส, สทฺธา นตฺถิ กุสเลสุ ธมฺเมสุ, หิรี นตฺถิ … ",
"an10.67:4.2":	"โอตฺตปฺปํ นตฺถิ … ",
"an10.67:4.3":	"วีริยํ นตฺถิ … ",
"an10.67:4.4":	"ปญฺญา นตฺถิ กุสเลสุ ธมฺเมสุ, ตสฺส ยา รตฺติ วา ทิวโส วา อาคจฺฉติ, หานิเยว ปาฏิกงฺขา กุสเลสุ ธมฺเมสุ โน วุทฺธิฯ ",
"an10.67:4.5":	"เสยฺยถาปิ, อาวุโส, กาฬปกฺเข จนฺทสฺส ยา รตฺติ วา ทิวโส วา อาคจฺฉติ, หายเตว วณฺเณน หายติ มณฺฑเลน หายติ อาภาย หายติ อาโรหปริณาเหน; ",
"an10.67:4.6":	"เอวเมวํ โข, อาวุโส, ยสฺส กสฺสจิ สทฺธา นตฺถิ กุสเลสุ ธมฺเมสุ, หิรี นตฺถิ … ",
"an10.67:4.7":	"โอตฺตปฺปํ นตฺถิ … ",
"an10.67:4.8":	"วีริยํ นตฺถิ … ",
"an10.67:4.9":	"ปญฺญา นตฺถิ กุสเลสุ ธมฺเมสุ, ตสฺส ยา รตฺติ วา ทิวโส วา อาคจฺฉติ, หานิเยว ปาฏิกงฺขา กุสเลสุ ธมฺเมสุ โน วุทฺธิฯ ",
"an10.67:5.1":	"‘อสฺสทฺโธ ปุริสปุคฺคโล’ติ, อาวุโส, ปริหานเมตํ; ",
"an10.67:5.2":	"‘อหิริโก ปุริสปุคฺคโล’ติ, อาวุโส, ปริหานเมตํ; ",
"an10.67:5.3":	"‘อโนตฺตปฺปี ปุริสปุคฺคโล’ติ, อาวุโส, ปริหานเมตํ; ",
"an10.67:5.4":	"‘กุสีโต ปุริสปุคฺคโล’ติ, อาวุโส, ปริหานเมตํ; ",
"an10.67:5.5":	"‘ทุปฺปญฺโญ ปุริสปุคฺคโล’ติ, อาวุโส, ปริหานเมตํ; ",
"an10.67:5.6":	"‘โกธโน ปุริสปุคฺคโล’ติ, อาวุโส, ปริหานเมตํ; ",
"an10.67:5.7":	"‘อุปนาหี ปุริสปุคฺคโล’ติ, อาวุโส, ปริหานเมตํ; ",
"an10.67:5.8":	"‘ปาปิจฺโฉ ปุริสปุคฺคโล’ติ, อาวุโส, ปริหานเมตํ; ",
"an10.67:5.9":	"‘ปาปมิตฺโต ปุริสปุคฺคโล’ติ, อาวุโส, ปริหานเมตํ; ",
"an10.67:5.10":	"‘มิจฺฉาทิฏฺฐิโก ปุริสปุคฺคโล’ติ, อาวุโส, ปริหานเมตํฯ ",
"an10.67:6.1":	"ยสฺส กสฺสจิ, อาวุโส, สทฺธา อตฺถิ กุสเลสุ ธมฺเมสุ, หิรี อตฺถิ … ",
"an10.67:6.2":	"โอตฺตปฺปํ อตฺถิ … ",
"an10.67:6.3":	"ปญฺญา อตฺถิ กุสเลสุ ธมฺเมสุ, ตสฺส ยา รตฺติ วา ทิวโส วา อาคจฺฉติ, วุทฺธิเยว ปาฏิกงฺขา กุสเลสุ ธมฺเมสุ โน ปริหานิฯ ",
"an10.67:6.4":	"เสยฺยถาปิ, อาวุโส, ชุณฺหปกฺเข จนฺทสฺส ยา รตฺติ วา ทิวโส วา อาคจฺฉติ, วฑฺฒเตว วณฺเณน วฑฺฒติ มณฺฑเลน วฑฺฒติ อาภาย วฑฺฒติ อาโรหปริณาเหน; ",
"an10.67:6.5":	"เอวเมวํ โข, อาวุโส, ยสฺส กสฺสจิ สทฺธา อตฺถิ กุสเลสุ ธมฺเมสุ, หิรี อตฺถิ … ",
"an10.67:6.6":	"โอตฺตปฺปํ อตฺถิ … ",
"an10.67:6.7":	"วีริยํ อตฺถิ … ",
"an10.67:6.8":	"ปญฺญา อตฺถิ กุสเลสุ ธมฺเมสุ, ตสฺส ยา รตฺติ วา ทิวโส วา อาคจฺฉติ, วุทฺธิเยว ปาฏิกงฺขา กุสเลสุ ธมฺเมสุ โน ปริหานิฯ ",
"an10.67:7.1":	"‘สทฺโธ ปุริสปุคฺคโล’ติ, อาวุโส, อปริหานเมตํ; ",
"an10.67:7.2":	"‘หิรีมา ปุริสปุคฺคโล’ติ, อาวุโส, อปริหานเมตํ; ",
"an10.67:7.3":	"‘โอตฺตปฺปี ปุริสปุคฺคโล’ติ, อาวุโส, อปริหานเมตํ; ",
"an10.67:7.4":	"‘อารทฺธวีริโย ปุริสปุคฺคโล’ติ, อาวุโส, อปริหานเมตํ; ",
"an10.67:7.5":	"‘ปญฺญวา ปุริสปุคฺคโล’ติ, อาวุโส, อปริหานเมตํ; ",
"an10.67:7.6":	"‘อกฺโกธโน ปุริสปุคฺคโล’ติ, อาวุโส, อปริหานเมตํ; ",
"an10.67:7.7":	"‘อนุปนาหี ปุริสปุคฺคโล’ติ, อาวุโส, อปริหานเมตํ; ",
"an10.67:7.8":	"‘อปฺปิจฺโฉ ปุริสปุคฺคโล’ติ, อาวุโส, อปริหานเมตํ; ",
"an10.67:7.9":	"‘กลฺยาณมิตฺโต ปุริสปุคฺคโล’ติ, อาวุโส, อปริหานเมตํ; ",
"an10.67:7.10":	"‘สมฺมาทิฏฺฐิโก ปุริสปุคฺคโล’ติ, อาวุโส, อปริหานเมตนฺ”ติฯ ",
"an10.67:8.1":	"อถ โข ภควา ปจฺจุฏฺฐาย อายสฺมนฺตํ สาริปุตฺตํ อามนฺเตสิ",
"an10.67:8.2":	"“สาธุ สาธุ, สาริปุตฺตฯ ",
"an10.67:8.3":	"ยสฺส กสฺสจิ, สาริปุตฺต, สทฺธา นตฺถิ กุสเลสุ ธมฺเมสุ, หิรี นตฺถิ … ",
"an10.67:8.4":	"โอตฺตปฺปํ นตฺถิ … ",
"an10.67:8.5":	"วีริยํ นตฺถิ … ",
"an10.67:8.6":	"ปญฺญา นตฺถิ กุสเลสุ ธมฺเมสุ, ตสฺส ยา รตฺติ วา ทิวโส วา อาคจฺฉติ, หานิเยว ปาฏิกงฺขา กุสเลสุ ธมฺเมสุ โน วุทฺธิฯ ",
"an10.67:8.7":	"เสยฺยถาปิ, สาริปุตฺต, กาฬปกฺเข จนฺทสฺส ยา รตฺติ วา ทิวโส วา อาคจฺฉติ, หายเตว วณฺเณน หายติ มณฺฑเลน หายติ อาภาย หายติ อาโรหปริณาเหน; ",
"an10.67:8.8":	"เอวเมวํ โข, สาริปุตฺต, ยสฺส กสฺสจิ สทฺธา นตฺถิ กุสเลสุ ธมฺเมสุ …เป… ",
"an10.67:8.9":	"ปญฺญา นตฺถิ กุสเลสุ ธมฺเมสุ, ตสฺส ยา รตฺติ วา ทิวโส วา …เป… โน วุทฺธิฯ ",
"an10.67:9.1":	"‘อสฺสทฺโธ ปุริสปุคฺคโล’ติ, สาริปุตฺต, ปริหานเมตํ; ",
"an10.67:9.2":	"อหิริโก … ",
"an10.67:9.3":	"อโนตฺตปฺปี … ",
"an10.67:9.4":	"กุสีโต … ",
"an10.67:9.5":	"ทุปฺปญฺโญ … ",
"an10.67:9.6":	"โกธโน … ",
"an10.67:9.7":	"อุปนาหี … ",
"an10.67:9.8":	"ปาปิจฺโฉ … ",
"an10.67:9.9":	"ปาปมิตฺโต … ",
"an10.67:9.10":	"‘มิจฺฉาทิฏฺฐิโก ปุริสปุคฺคโล’ติ, สาริปุตฺต, ปริหานเมตํฯ ",
"an10.67:10.1":	"ยสฺส กสฺสจิ, สาริปุตฺต, สทฺธา อตฺถิ กุสเลสุ ธมฺเมสุ, หิรี อตฺถิ … ",
"an10.67:10.2":	"โอตฺตปฺปํ อตฺถิ … ",
"an10.67:10.3":	"วีริยํ อตฺถิ … ",
"an10.67:10.4":	"ปญฺญา อตฺถิ กุสเลสุ ธมฺเมสุ, ตสฺส ยา รตฺติ วา ทิวโส วา อาคจฺฉติ, วุทฺธิเยว ปาฏิกงฺขา กุสเลสุ ธมฺเมสุ โน ปริหานิฯ ",
"an10.67:10.5":	"เสยฺยถาปิ, สาริปุตฺต, ชุณฺหปกฺเข จนฺทสฺส ยา รตฺติ วา ทิวโส วา อาคจฺฉติ, วฑฺฒเตว วณฺเณน วฑฺฒติ มณฺฑเลน วฑฺฒติ อาภาย วฑฺฒติ อาโรหปริณาเหน; ",
"an10.67:10.6":	"เอวเมวํ โข, สาริปุตฺต, ยสฺส กสฺสจิ สทฺธา อตฺถิ กุสเลสุ ธมฺเมสุ, หิรี อตฺถิ … ",
"an10.67:10.7":	"โอตฺตปฺปํ อตฺถิ … ",
"an10.67:10.8":	"วีริยํ อตฺถิ … ",
"an10.67:10.9":	"ปญฺญา อตฺถิ กุสเลสุ ธมฺเมสุ, ตสฺส ยา รตฺติ วา ทิวโส วา อาคจฺฉติ, วุทฺธิเยว ปาฏิกงฺขา กุสเลสุ ธมฺเมสุ โน ปริหานิฯ ",
"an10.67:11.1":	"‘สทฺโธ ปุริสปุคฺคโล’ติ, สาริปุตฺต, อปริหานเมตํ; ",
"an10.67:11.2":	"หิรีมา … ",
"an10.67:11.3":	"โอตฺตปฺปี … ",
"an10.67:11.4":	"อารทฺธวีริโย … ",
"an10.67:11.5":	"ปญฺญวา … ",
"an10.67:11.6":	"อกฺโกธโน … ",
"an10.67:11.7":	"อนุปนาหี … ",
"an10.67:11.8":	"อปฺปิจฺโฉ … ",
"an10.67:11.9":	"กลฺยาณมิตฺโต … ",
"an10.67:11.10":	"‘สมฺมาทิฏฺฐิโก ปุริสปุคฺคโล’ติ, สาริปุตฺต, อปริหานเมตนฺ”ติฯ ",
"an10.67:11.11":	"สตฺตมํฯ "
}	
