{	
"an4.110:0.1":	"องฺคุตฺตร นิกาย ๔ฯ๑๑๐ ",
"an4.110:0.2":	"๑๑ฯ วลาหกวคฺค ",
"an4.110:0.3":	"อาสีวิสสุตฺต ",
"an4.110:1.1":	"“จตฺตาโรเม, ภิกฺขเว, อาสีวิสาฯ ",
"an4.110:1.2":	"กตเม จตฺตาโร? ",
"an4.110:1.3":	"อาคตวิโส น โฆรวิโส, ",
"an4.110:1.4":	"โฆรวิโส น อาคตวิโส, ",
"an4.110:1.5":	"อาคตวิโส จ โฆรวิโส จ, ",
"an4.110:1.6":	"เนวาคตวิโส น โฆรวิโส—",
"an4.110:1.7":	"อิเม โข, ภิกฺขเว, จตฺตาโร อาสีวิสาฯ ",
"an4.110:1.8":	"เอวเมวํ โข, ภิกฺขเว, จตฺตาโร อาสีวิสูปมา ปุคฺคลา สนฺโต สํวิชฺชมานา โลกสฺมึฯ ",
"an4.110:1.9":	"กตเม จตฺตาโร? ",
"an4.110:1.10":	"อาคตวิโส น โฆรวิโส, ",
"an4.110:1.11":	"โฆรวิโส น อาคตวิโส, ",
"an4.110:1.12":	"อาคตวิโส จ โฆรวิโส จ, ",
"an4.110:1.13":	"เนวาคตวิโส น โฆรวิโสฯ ",
"an4.110:2.1":	"กถญฺจ, ภิกฺขเว, ปุคฺคโล อาคตวิโส โหติ, น โฆรวิโส? ",
"an4.110:2.2":	"อิธ, ภิกฺขเว, เอกจฺโจ ปุคฺคโล อภิณฺหํ กุชฺฌติฯ ",
"an4.110:2.3":	"โส จ ขฺวสฺส โกโธ น ทีฆรตฺตํ อนุเสติฯ ",
"an4.110:2.4":	"เอวํ โข, ภิกฺขเว, ปุคฺคโล อาคตวิโส โหติ, น โฆรวิโสฯ ",
"an4.110:2.5":	"เสยฺยถาปิ โส, ภิกฺขเว, อาสีวิโส อาคตวิโส, น โฆรวิโส; ",
"an4.110:2.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.110:3.1":	"กถญฺจ, ภิกฺขเว, ปุคฺคโล โฆรวิโส โหติ, น อาคตวิโส? ",
"an4.110:3.2":	"อิธ, ภิกฺขเว, เอกจฺโจ ปุคฺคโล น เหว โข อภิณฺหํ กุชฺฌติฯ ",
"an4.110:3.3":	"โส จ ขฺวสฺส โกโธ ทีฆรตฺตํ อนุเสติฯ ",
"an4.110:3.4":	"เอวํ โข, ภิกฺขเว, ปุคฺคโล โฆรวิโส โหติ, น อาคตวิโสฯ ",
"an4.110:3.5":	"เสยฺยถาปิ โส, ภิกฺขเว, อาสีวิโส โฆรวิโส, น อาคตวิโส; ",
"an4.110:3.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.110:4.1":	"กถญฺจ, ภิกฺขเว, ปุคฺคโล อาคตวิโส จ โหติ โฆรวิโส จ? ",
"an4.110:4.2":	"อิธ, ภิกฺขเว, เอกจฺโจ ปุคฺคโล อภิณฺหํ กุชฺฌติฯ ",
"an4.110:4.3":	"โส จ ขฺวสฺส โกโธ ทีฆรตฺตํ อนุเสติฯ ",
"an4.110:4.4":	"เอวํ โข, ภิกฺขเว, ปุคฺคโล อาคตวิโส จ โหติ โฆรวิโส จฯ ",
"an4.110:4.5":	"เสยฺยถาปิ โส, ภิกฺขเว, อาสีวิโส อาคตวิโส จ โฆรวิโส จ; ",
"an4.110:4.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.110:5.1":	"กถญฺจ, ภิกฺขเว, ปุคฺคโล เนวาคตวิโส โหติ น โฆรวิโส? ",
"an4.110:5.2":	"อิธ, ภิกฺขเว, เอกจฺโจ ปุคฺคโล น เหว โข อภิณฺหํ กุชฺฌติฯ ",
"an4.110:5.3":	"โส จ ขฺวสฺส โกโธ น ทีฆรตฺตํ อนุเสติฯ ",
"an4.110:5.4":	"เอวํ โข, ภิกฺขเว, ปุคฺคโล เนวาคตวิโส โหติ, น โฆรวิโสฯ ",
"an4.110:5.5":	"เสยฺยถาปิ โส, ภิกฺขเว, อาสีวิโส เนวาคตวิโส น โฆรวิโส; ",
"an4.110:5.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.110:5.7":	"อิเม โข, ภิกฺขเว, จตฺตาโร อาสีวิสูปมา ปุคฺคลา สนฺโต สํวิชฺชมานา โลกสฺมินฺ”ติฯ ",
"an4.110:5.8":	"ทสมํฯ ",
"an4.110:5.9":	"วลาหกวคฺโค ปฐโมฯ ",
"an4.110:6.0":	"ตสฺสุทฺทานํ ",
"an4.110:6.1":	"เทฺว วลาหา กุมฺภ อุทก, ",
"an4.110:6.2":	"รหทา เทฺว โหนฺติ อมฺพานิ; ",
"an4.110:6.3":	"มูสิกา พลีพทฺทา รุกฺขา, ",
"an4.110:6.4":	"อาสีวิเสน เต ทสาติฯ "
}	
