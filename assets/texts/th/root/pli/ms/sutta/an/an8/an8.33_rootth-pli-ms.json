{	
"an8.33:0.1":	"องฺคุตฺตร นิกาย ๘ฯ๓๓ ",
"an8.33:0.2":	"๔ฯ ทานวคฺค ",
"an8.33:0.3":	"ทานวตฺถุสุตฺต ",
"an8.33:1.1":	"“อฏฺฐิมานิ, ภิกฺขเว, ทานวตฺถูนิฯ ",
"an8.33:1.2":	"กตมานิ อฏฺฐ? ",
"an8.33:1.3":	"ฉนฺทา ทานํ เทติ, โทสา ทานํ เทติ, โมหา ทานํ เทติ, ภยา ทานํ เทติ, ‘ทินฺนปุพฺพํ กตปุพฺพํ ปิตุปิตามเหหิ, นารหามิ โปราณํ กุลวํสํ หาเปตุนฺ’ติ ทานํ เทติ, ‘อิมาหํ ทานํ ทตฺวา กายสฺส เภทา ปรํ มรณา สุคตึ สคฺคํ โลกํ อุปปชฺชิสฺสามี’ติ ทานํ เทติ, ‘อิมํ เม ทานํ ททโต จิตฺตํ ปสีทติ, อตฺตมนตา โสมนสฺสํ อุปชายตี’ติ ทานํ เทติ, จิตฺตาลงฺการจิตฺตปริกฺขารตฺถํ ทานํ เทติฯ ",
"an8.33:1.4":	"อิมานิ โข, ภิกฺขเว, อฏฺฐ ทานวตฺถูนี”ติฯ ",
"an8.33:1.5":	"ตติยํฯ "
}	
