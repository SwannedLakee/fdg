{	
"an8.7:0.1":	"องฺคุตฺตร นิกาย ๘ฯ๗ ",
"an8.7:0.2":	"๑ฯ เมตฺตาวคฺค ",
"an8.7:0.3":	"เทวทตฺตวิปตฺติสุตฺต ",
"an8.7:1.1":	"เอกํ สมยํ ภควา ราชคเห วิหรติ คิชฺฌกูเฏ ปพฺพเต อจิรปกฺกนฺเต เทวทตฺเตฯ ",
"an8.7:1.2":	"ตตฺร ภควา เทวทตฺตํ อารพฺภ ภิกฺขู อามนฺเตสิ",
"an8.7:1.3":	"“สาธุ, ภิกฺขเว, ภิกฺขุ กาเลน กาลํ อตฺตวิปตฺตึ ปจฺจเวกฺขิตา โหติฯ ",
"an8.7:1.4":	"สาธุ, ภิกฺขเว, ภิกฺขุ กาเลน กาลํ ปรวิปตฺตึ ปจฺจเวกฺขิตา โหติฯ ",
"an8.7:1.5":	"สาธุ, ภิกฺขเว, ภิกฺขุ กาเลน กาลํ อตฺตสมฺปตฺตึ ปจฺจเวกฺขิตา โหติฯ ",
"an8.7:1.6":	"สาธุ, ภิกฺขเว, ภิกฺขุ กาเลน กาลํ ปรสมฺปตฺตึ ปจฺจเวกฺขิตา โหติฯ ",
"an8.7:1.7":	"อฏฺฐหิ, ภิกฺขเว, อสทฺธมฺเมหิ อภิภูโต ปริยาทินฺนจิตฺโต เทวทตฺโต อาปายิโก เนรยิโก กปฺปฏฺโฐ อเตกิจฺโฉฯ ",
"an8.7:2.1":	"กตเมหิ อฏฺฐหิ? ",
"an8.7:2.2":	"ลาเภน หิ, ภิกฺขเว, อภิภูโต ปริยาทินฺนจิตฺโต เทวทตฺโต อาปายิโก เนรยิโก กปฺปฏฺโฐ อเตกิจฺโฉฯ ",
"an8.7:2.3":	"อลาเภน, ภิกฺขเว …เป… ",
"an8.7:2.4":	"ยเสน, ภิกฺขเว … ",
"an8.7:2.5":	"อยเสน, ภิกฺขเว … ",
"an8.7:2.6":	"สกฺกาเรน, ภิกฺขเว … ",
"an8.7:2.7":	"อสกฺกาเรน, ภิกฺขเว … ",
"an8.7:2.8":	"ปาปิจฺฉตาย, ภิกฺขเว … ",
"an8.7:2.9":	"ปาปมิตฺตตาย, ภิกฺขเว, อภิภูโต ปริยาทินฺนจิตฺโต เทวทตฺโต อาปายิโก เนรยิโก กปฺปฏฺโฐ อเตกิจฺโฉฯ ",
"an8.7:2.10":	"อิเมหิ โข, ภิกฺขเว, อฏฺฐหิ อสทฺธมฺเมหิ อภิภูโต ปริยาทินฺนจิตฺโต เทวทตฺโต อาปายิโก เนรยิโก กปฺปฏฺโฐ อเตกิจฺโฉฯ ",
"an8.7:3.1":	"สาธุ, ภิกฺขเว, ภิกฺขุ อุปฺปนฺนํ ลาภํ อภิภุยฺย อภิภุยฺย วิหเรยฺย, ",
"an8.7:3.2":	"อุปฺปนฺนํ อลาภํ …เป… ",
"an8.7:3.3":	"อุปฺปนฺนํ ยสํ … ",
"an8.7:3.4":	"อุปฺปนฺนํ อยสํ … ",
"an8.7:3.5":	"อุปฺปนฺนํ สกฺการํ … ",
"an8.7:3.6":	"อุปฺปนฺนํ อสกฺการํ … ",
"an8.7:3.7":	"อุปฺปนฺนํ ปาปิจฺฉตํ … ",
"an8.7:3.8":	"อุปฺปนฺนํ ปาปมิตฺตตํ อภิภุยฺย อภิภุยฺย วิหเรยฺยฯ ",
"an8.7:4.1":	"กิญฺจ, ภิกฺขเว, ภิกฺขุ อตฺถวสํ ปฏิจฺจ อุปฺปนฺนํ ลาภํ อภิภุยฺย อภิภุยฺย วิหเรยฺย, ",
"an8.7:4.2":	"อุปฺปนฺนํ อลาภํ …เป… ",
"an8.7:4.3":	"อุปฺปนฺนํ ยสํ … ",
"an8.7:4.4":	"อุปฺปนฺนํ อยสํ … ",
"an8.7:4.5":	"อุปฺปนฺนํ สกฺการํ … ",
"an8.7:4.6":	"อุปฺปนฺนํ อสกฺการํ … ",
"an8.7:4.7":	"อุปฺปนฺนํ ปาปิจฺฉตํ … ",
"an8.7:4.8":	"อุปฺปนฺนํ ปาปมิตฺตตํ อภิภุยฺย อภิภุยฺย วิหเรยฺย? ",
"an8.7:5.1":	"ยํ หิสฺส, ภิกฺขเว, อุปฺปนฺนํ ลาภํ อนภิภุยฺย วิหรโต อุปฺปชฺเชยฺยุํ อาสวา วิฆาตปริฬาหา, อุปฺปนฺนํ ลาภํ อภิภุยฺย วิหรโต เอวํส เต อาสวา วิฆาตปริฬาหา น โหนฺติฯ ",
"an8.7:5.2":	"ยํ หิสฺส, ภิกฺขเว, อุปฺปนฺนํ อลาภํ …เป… ",
"an8.7:5.3":	"อุปฺปนฺนํ ยสํ … ",
"an8.7:5.4":	"อุปฺปนฺนํ อยสํ … ",
"an8.7:5.5":	"อุปฺปนฺนํ สกฺการํ … ",
"an8.7:5.6":	"อุปฺปนฺนํ อสกฺการํ … ",
"an8.7:5.7":	"อุปฺปนฺนํ ปาปิจฺฉตํ … ",
"an8.7:5.8":	"อุปฺปนฺนํ ปาปมิตฺตตํ อนภิภุยฺย วิหรโต อุปฺปชฺเชยฺยุํ อาสวา วิฆาตปริฬาหา, อุปฺปนฺนํ ปาปมิตฺตตํ อภิภุยฺย วิหรโต เอวํส เต อาสวา วิฆาตปริฬาหา น โหนฺติฯ ",
"an8.7:5.9":	"อิทํ โข, ภิกฺขเว, ภิกฺขุ อตฺถวสํ ปฏิจฺจ อุปฺปนฺนํ ลาภํ อภิภุยฺย อภิภุยฺย วิหเรยฺย, ",
"an8.7:5.10":	"อุปฺปนฺนํ อลาภํ …เป… ",
"an8.7:5.11":	"อุปฺปนฺนํ ยสํ … ",
"an8.7:5.12":	"อุปฺปนฺนํ อยสํ … ",
"an8.7:5.13":	"อุปฺปนฺนํ สกฺการํ … ",
"an8.7:5.14":	"อุปฺปนฺนํ อสกฺการํ … ",
"an8.7:5.15":	"อุปฺปนฺนํ ปาปิจฺฉตํ … ",
"an8.7:5.16":	"อุปฺปนฺนํ ปาปมิตฺตตํ อภิภุยฺย อภิภุยฺย วิหเรยฺยฯ ",
"an8.7:6.1":	"ตสฺมาติห, ภิกฺขเว, เอวํ สิกฺขิตพฺพํ",
"an8.7:6.2":	"‘อุปฺปนฺนํ ลาภํ อภิภุยฺย อภิภุยฺย วิหริสฺสาม, ",
"an8.7:6.3":	"อุปฺปนฺนํ อลาภํ …เป… ",
"an8.7:6.4":	"อุปฺปนฺนํ ยสํ … ",
"an8.7:6.5":	"อุปฺปนฺนํ อยสํ … ",
"an8.7:6.6":	"อุปฺปนฺนํ สกฺการํ … ",
"an8.7:6.7":	"อุปฺปนฺนํ อสกฺการํ … ",
"an8.7:6.8":	"อุปฺปนฺนํ ปาปิจฺฉตํ … ",
"an8.7:6.9":	"อุปฺปนฺนํ ปาปมิตฺตตํ อภิภุยฺย อภิภุยฺย วิหริสฺสามา’ติฯ ",
"an8.7:6.10":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"an8.7:6.11":	"สตฺตมํฯ "
}	
