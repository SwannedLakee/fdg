{	
"an8.49:0.1":	"องฺคุตฺตร นิกาย ๘ฯ๔๙ ",
"an8.49:0.2":	"๕ฯ อุโปสถวคฺค ",
"an8.49:0.3":	"ปฐไมธโลกิกสุตฺต ",
"an8.49:1.1":	"เอกํ สมยํ ภควา สาวตฺถิยํ วิหรติ ปุพฺพาราเม มิคารมาตุปาสาเทฯ ",
"an8.49:1.2":	"อถ โข วิสาขา มิคารมาตา เยน ภควา เตนุปสงฺกมิ …เป…ฯ ",
"an8.49:1.3":	"เอกมนฺตํ นิสินฺนํ โข วิสาขํ มิคารมาตรํ ภควา เอตทโวจ",
"an8.49:2.1":	"“จตูหิ โข, วิสาเข, ธมฺเมหิ สมนฺนาคโต มาตุคาโม อิธโลกวิชยาย ปฏิปนฺโน โหติ, อยํส โลโก อารทฺโธ โหติฯ ",
"an8.49:2.2":	"กตเมหิ จตูหิ? ",
"an8.49:2.3":	"อิธ, วิสาเข, มาตุคาโม สุสํวิหิตกมฺมนฺโต โหติ, สงฺคหิตปริชโน, ภตฺตุ มนาปํ จรติ, สมฺภตํ อนุรกฺขติฯ ",
"an8.49:3.1":	"กถญฺจ, วิสาเข, มาตุคาโม สุสํวิหิตกมฺมนฺโต โหติ? ",
"an8.49:3.2":	"อิธ, วิสาเข, มาตุคาโม เย เต ภตฺตุ อพฺภนฺตรา กมฺมนฺตา—อุณฺณาติ วา กปฺปาสาติ วา—ตตฺถ ทกฺขา โหติ อนลสา ตตฺรุปายาย วีมํสาย สมนฺนาคตา อลํ กาตุํ อลํ สํวิธาตุํฯ ",
"an8.49:3.3":	"เอวํ โข, วิสาเข, มาตุคาโม สุสํวิหิตกมฺมนฺโต โหติฯ ",
"an8.49:4.1":	"กถญฺจ, วิสาเข, มาตุคาโม สงฺคหิตปริชโน โหติ? ",
"an8.49:4.2":	"อิธ, วิสาเข, มาตุคาโม โย โส ภตฺตุ อพฺภนฺตโร อนฺโตชโน—ทาสาติ วา เปสฺสาติ วา กมฺมกราติ วา—",
"an8.49:4.3":	"เตสํ กตญฺจ กตโต ชานาติ อกตญฺจ อกตโต ชานาติ, คิลานกานญฺจ พลาพลํ ชานาติ ขาทนียํ โภชนียญฺจสฺส ปจฺจํเสน สํวิภชติฯ ",
"an8.49:4.4":	"เอวํ โข, วิสาเข, มาตุคาโม สงฺคหิตปริชโน โหติฯ ",
"an8.49:5.1":	"กถญฺจ, วิสาเข, มาตุคาโม ภตฺตุ มนาปํ จรติ? ",
"an8.49:5.2":	"อิธ, วิสาเข, มาตุคาโม ยํ ภตฺตุ อมนาปสงฺขาตํ ตํ ชีวิตเหตุปิ น อชฺฌาจรติฯ ",
"an8.49:5.3":	"เอวํ โข, วิสาเข, มาตุคาโม ภตฺตุ มนาปํ จรติฯ ",
"an8.49:6.1":	"กถญฺจ, วิสาเข, มาตุคาโม สมฺภตํ อนุรกฺขติ? ",
"an8.49:6.2":	"อิธ, วิสาเข, มาตุคาโม ยํ ภตฺตา อาหรติ ธนํ วา ธญฺญํ วา รชตํ วา ชาตรูปํ วา ตํ อารกฺเขน คุตฺติยา สมฺปาเทติ, ตตฺถ จ โหติ อธุตฺตี อเถนี อโสณฺฑี อวินาสิกาฯ ",
"an8.49:6.3":	"เอวํ โข, วิสาเข, มาตุคาโม สมฺภตํ อนุรกฺขติฯ ",
"an8.49:6.4":	"อิเมหิ โข, วิสาเข, จตูหิ ธมฺเมหิ สมนฺนาคโต มาตุคาโม อิธโลกวิชยาย ปฏิปนฺโน โหติ, อยํส โลโก อารทฺโธ โหติฯ ",
"an8.49:7.1":	"จตูหิ โข, วิสาเข, ธมฺเมหิ สมนฺนาคโต มาตุคาโม ปรโลกวิชยาย ปฏิปนฺโน โหติ, ปรโลโก อารทฺโธ โหติฯ ",
"an8.49:7.2":	"กตเมหิ จตูหิ? ",
"an8.49:7.3":	"อิธ, วิสาเข, มาตุคาโม สทฺธาสมฺปนฺโน โหติ, สีลสมฺปนฺโน โหติ, จาคสมฺปนฺโน โหติ, ปญฺญาสมฺปนฺโน โหติฯ ",
"an8.49:8.1":	"กถญฺจ, วิสาเข, มาตุคาโม สทฺธาสมฺปนฺโน โหติ? ",
"an8.49:8.2":	"อิธ, วิสาเข, มาตุคาโม สทฺโธ โหติ, สทฺทหติ ตถาคตสฺส โพธึ",
"an8.49:8.3":	"‘อิติปิ โส ภควา อรหํ สมฺมาสมฺพุทฺโธ วิชฺชาจรณสมฺปนฺโน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ พุทฺโธ ภควา’ติฯ ",
"an8.49:8.4":	"เอวํ โข, วิสาเข, มาตุคาโม สทฺธาสมฺปนฺโน โหติฯ ",
"an8.49:9.1":	"กถญฺจ, วิสาเข, มาตุคาโม สีลสมฺปนฺโน โหติ? ",
"an8.49:9.2":	"อิธ, วิสาเข, มาตุคาโม ปาณาติปาตา ปฏิวิรโต โหติ …เป… สุราเมรยมชฺชปมาทฏฺฐานา ปฏิวิรโต โหติฯ ",
"an8.49:9.3":	"เอวํ โข, วิสาเข, มาตุคาโม สีลสมฺปนฺโน โหติฯ ",
"an8.49:10.1":	"กถญฺจ, วิสาเข, มาตุคาโม จาคสมฺปนฺโน โหติ? ",
"an8.49:10.2":	"อิธ, วิสาเข, มาตุคาโม วิคตมลมจฺเฉเรน เจตสา อคารํ อชฺฌาวสติ มุตฺตจาคา ปยตปาณินี โวสฺสคฺครตา ยาจโยคา ทานสํวิภาครตาฯ ",
"an8.49:10.3":	"เอวํ โข, วิสาเข, มาตุคาโม จาคสมฺปนฺโน โหติฯ ",
"an8.49:11.1":	"กถญฺจ, วิสาเข, มาตุคาโม ปญฺญาสมฺปนฺโน โหติ? ",
"an8.49:11.2":	"อิธ, วิสาเข, มาตุคาโม ปญฺญวา โหติ …เป… ",
"an8.49:11.3":	"เอวํ โข, วิสาเข, มาตุคาโม ปญฺญาสมฺปนฺโน โหติฯ ",
"an8.49:12.1":	"อิเมหิ โข, วิสาเข, จตูหิ ธมฺเมหิ สมนฺนาคโต มาตุคาโม ปรโลกวิชยาย ปฏิปนฺโน โหติ, ปรโลโก อารทฺโธ โหตีติฯ ",
"an8.49:13.1":	"สุสํวิหิตกมฺมนฺตา, ",
"an8.49:13.2":	"สงฺคหิตปริชฺชนา; ",
"an8.49:13.3":	"ภตฺตุ มนาปํ จรติ, ",
"an8.49:13.4":	"สมฺภตํ อนุรกฺขติฯ ",
"an8.49:14.1":	"สทฺธา สีเลน สมฺปนฺนา, ",
"an8.49:14.2":	"วทญฺญู วีตมจฺฉรา; ",
"an8.49:14.3":	"นิจฺจํ มคฺคํ วิโสเธติ, ",
"an8.49:14.4":	"โสตฺถานํ สมฺปรายิกํฯ ",
"an8.49:15.1":	"อิจฺเจเต อฏฺฐ ธมฺมา จ, ",
"an8.49:15.2":	"ยสฺสา วิชฺชนฺติ นาริยา; ",
"an8.49:15.3":	"ตมฺปิ สีลวตึ อาหุ, ",
"an8.49:15.4":	"ธมฺมฏฺฐํ สจฺจวาทินึฯ ",
"an8.49:16.1":	"โสฬสาการสมฺปนฺนา, ",
"an8.49:16.2":	"อฏฺฐงฺคสุสมาคตา; ",
"an8.49:16.3":	"ตาทิสี สีลวตี อุปาสิกา, ",
"an8.49:16.4":	"อุปปชฺชติ เทวโลกํ มนาปนฺ”ติฯ ",
"an8.49:16.5":	"นวมํฯ "
}	
