{	
"an3.120:0.1":	"องฺคุตฺตร นิกาย ๓ฯ๑๒๐ ",
"an3.120:0.2":	"๑๒ฯ อาปายิกวคฺค ",
"an3.120:0.3":	"ปฐมโสเจยฺยสุตฺต ",
"an3.120:1.1":	"“ตีณิมานิ, ภิกฺขเว, โสเจยฺยานิฯ ",
"an3.120:1.2":	"กตมานิ ตีณิ? ",
"an3.120:1.3":	"กายโสเจยฺยํ, วจีโสเจยฺยํ, มโนโสเจยฺยํฯ ",
"an3.120:1.4":	"กตมญฺจ, ภิกฺขเว, กายโสเจยฺยํ? ",
"an3.120:1.5":	"อิธ, ภิกฺขเว, เอกจฺโจ ปาณาติปาตา ปฏิวิรโต โหติ, อทินฺนาทานา ปฏิวิรโต โหติ, กาเมสุมิจฺฉาจารา ปฏิวิรโต โหติฯ ",
"an3.120:1.6":	"อิทํ วุจฺจติ, ภิกฺขเว, กายโสเจยฺยํฯ ",
"an3.120:2.1":	"กตมญฺจ, ภิกฺขเว, วจีโสเจยฺยํ? ",
"an3.120:2.2":	"อิธ, ภิกฺขเว, เอกจฺโจ มุสาวาทา ปฏิวิรโต โหติ, ปิสุณาย วาจาย ปฏิวิรโต โหติ, ผรุสาย วาจาย ปฏิวิรโต โหติ, สมฺผปฺปลาปา ปฏิวิรโต โหติฯ ",
"an3.120:2.3":	"อิทํ วุจฺจติ, ภิกฺขเว, วจีโสเจยฺยํฯ ",
"an3.120:3.1":	"กตมญฺจ, ภิกฺขเว, มโนโสเจยฺยํ? ",
"an3.120:3.2":	"อิธ, ภิกฺขเว, เอกจฺโจ อนภิชฺฌาลุ โหติ อพฺยาปนฺนจิตฺโต สมฺมาทิฏฺฐิโกฯ ",
"an3.120:3.3":	"อิทํ วุจฺจติ, ภิกฺขเว, มโนโสเจยฺยํฯ ",
"an3.120:3.4":	"อิมานิ โข, ภิกฺขเว, ตีณิ โสเจยฺยานี”ติฯ ",
"an3.120:3.5":	"อฏฺฐมํฯ "
}	
