{	
"an7.38:0.1":	"องฺคุตฺตร นิกาย ๗ฯ๓๘ ",
"an7.38:0.2":	"๔ฯ เทวตาวคฺค ",
"an7.38:0.3":	"ปฐมปฏิสมฺภิทาสุตฺต ",
"an7.38:1.1":	"“สตฺตหิ, ภิกฺขเว, ธมฺเมหิ สมนฺนาคโต ภิกฺขุ นจิรเสฺสว จตโสฺส ปฏิสมฺภิทา สยํ อภิญฺญา สจฺฉิกตฺวา อุปสมฺปชฺช วิหเรยฺยฯ ",
"an7.38:1.2":	"กตเมหิ สตฺตหิ? ",
"an7.38:1.3":	"อิธ, ภิกฺขเว, ภิกฺขุ ‘อิทํ เม เจตโส ลีนตฺตนฺ’ติ ยถาภูตํ ปชานาติ; ",
"an7.38:1.4":	"อชฺฌตฺตํ สงฺขิตฺตํ วา จิตฺตํ ‘อชฺฌตฺตํ เม สงฺขิตฺตํ จิตฺตนฺ’ติ ยถาภูตํ ปชานาติ; ",
"an7.38:1.5":	"พหิทฺธา วิกฺขิตฺตํ วา จิตฺตํ ‘พหิทฺธา เม วิกฺขิตฺตํ จิตฺตนฺ’ติ ยถาภูตํ ปชานาติ; ",
"an7.38:1.6":	"ตสฺส วิทิตา เวทนา อุปฺปชฺชนฺติ, วิทิตา อุปฏฺฐหนฺติ, วิทิตา อพฺภตฺถํ คจฺฉนฺติ; ",
"an7.38:1.7":	"วิทิตา สญฺญา อุปฺปชฺชนฺติ, วิทิตา อุปฏฺฐหนฺติ, วิทิตา อพฺภตฺถํ คจฺฉนฺติ; ",
"an7.38:1.8":	"วิทิตา วิตกฺกา อุปฺปชฺชนฺติ, วิทิตา อุปฏฺฐหนฺติ, วิทิตา อพฺภตฺถํ คจฺฉนฺติ; ",
"an7.38:1.9":	"สปฺปายาสปฺปาเยสุ โข ปนสฺส ธมฺเมสุ หีนปฺปณีเตสุ กณฺหสุกฺกสปฺปฏิภาเคสุ นิมิตฺตํ สุคฺคหิตํ โหติ สุมนสิกตํ สูปธาริตํ สุปฺปฏิวิทฺธํ ปญฺญายฯ ",
"an7.38:1.10":	"อิเมหิ โข, ภิกฺขเว, สตฺตหิ ธมฺเมหิ สมนฺนาคโต ภิกฺขุ นจิรเสฺสว จตโสฺส ปฏิสมฺภิทา สยํ อภิญฺญา สจฺฉิกตฺวา อุปสมฺปชฺช วิหเรยฺยา”ติฯ ",
"an7.38:1.11":	"สตฺตมํฯ "
}	
