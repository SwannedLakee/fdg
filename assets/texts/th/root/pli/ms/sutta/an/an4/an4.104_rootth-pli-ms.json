{	
"an4.104:0.1":	"องฺคุตฺตร นิกาย ๔ฯ๑๐๔ ",
"an4.104:0.2":	"๑๑ฯ วลาหกวคฺค ",
"an4.104:0.3":	"อุทกรหทสุตฺต ",
"an4.104:1.1":	"“จตฺตาโรเม, ภิกฺขเว, อุทกรหทาฯ ",
"an4.104:1.2":	"กตเม จตฺตาโร? ",
"an4.104:1.3":	"อุตฺตาโน คมฺภีโรภาโส, ",
"an4.104:1.4":	"คมฺภีโร อุตฺตาโนภาโส, ",
"an4.104:1.5":	"อุตฺตาโน อุตฺตาโนภาโส, ",
"an4.104:1.6":	"คมฺภีโร คมฺภีโรภาโส—",
"an4.104:1.7":	"อิเม โข, ภิกฺขเว, จตฺตาโร อุทกรหทาฯ ",
"an4.104:1.8":	"เอวเมวํ โข, ภิกฺขเว, จตฺตาโร อุทกรหทูปมา ปุคฺคลา สนฺโต สํวิชฺชมานา โลกสฺมึฯ ",
"an4.104:1.9":	"กตเม จตฺตาโร? ",
"an4.104:1.10":	"อุตฺตาโน คมฺภีโรภาโส, ",
"an4.104:1.11":	"คมฺภีโร อุตฺตาโนภาโส, ",
"an4.104:1.12":	"อุตฺตาโน อุตฺตาโนภาโส, ",
"an4.104:1.13":	"คมฺภีโร คมฺภีโรภาโสฯ ",
"an4.104:2.1":	"กถญฺจ, ภิกฺขเว, ปุคฺคโล อุตฺตาโน โหติ คมฺภีโรภาโส? ",
"an4.104:2.2":	"อิธ, ภิกฺขเว, เอกจฺจสฺส ปุคฺคลสฺส ปาสาทิกํ โหติ อภิกฺกนฺตํ ปฏิกฺกนฺตํ อาโลกิตํ วิโลกิตํ สมิญฺชิตํ ปสาริตํ สงฺฆาฏิปตฺตจีวรธารณํฯ ",
"an4.104:2.3":	"โส ‘อิทํ ทุกฺขนฺ’ติ ยถาภูตํ นปฺปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ นปฺปชานาติฯ ",
"an4.104:2.4":	"เอวํ โข, ภิกฺขเว, ปุคฺคโล อุตฺตาโน โหติ คมฺภีโรภาโสฯ ",
"an4.104:2.5":	"เสยฺยถาปิ โส, ภิกฺขเว, อุทกรหโท อุตฺตาโน คมฺภีโรภาโส; ",
"an4.104:2.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.104:3.1":	"กถญฺจ, ภิกฺขเว, ปุคฺคโล คมฺภีโร โหติ อุตฺตาโนภาโส? ",
"an4.104:3.2":	"อิธ, ภิกฺขเว, เอกจฺจสฺส ปุคฺคลสฺส น ปาสาทิกํ โหติ อภิกฺกนฺตํ ปฏิกฺกนฺตํ อาโลกิตํ วิโลกิตํ สมิญฺชิตํ ปสาริตํ สงฺฆาฏิปตฺตจีวรธารณํฯ ",
"an4.104:3.3":	"โส ‘อิทํ ทุกฺขนฺ’ติ ยถาภูตํ ปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติฯ ",
"an4.104:3.4":	"เอวํ โข, ภิกฺขเว, ปุคฺคโล คมฺภีโร โหติ อุตฺตาโนภาโสฯ ",
"an4.104:3.5":	"เสยฺยถาปิ โส, ภิกฺขเว, อุทกรหโท คมฺภีโร อุตฺตาโนภาโส; ",
"an4.104:3.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.104:4.1":	"กถญฺจ, ภิกฺขเว, ปุคฺคโล อุตฺตาโน โหติ อุตฺตาโนภาโส? ",
"an4.104:4.2":	"อิธ, ภิกฺขเว, เอกจฺจสฺส ปุคฺคลสฺส น ปาสาทิกํ โหติ อภิกฺกนฺตํ ปฏิกฺกนฺตํ อาโลกิตํ วิโลกิตํ สมิญฺชิตํ ปสาริตํ สงฺฆาฏิปตฺตจีวรธารณํฯ ",
"an4.104:4.3":	"โส ‘อิทํ ทุกฺขนฺ’ติ ยถาภูตํ นปฺปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ นปฺปชานาติฯ ",
"an4.104:4.4":	"เอวํ โข, ภิกฺขเว, ปุคฺคโล อุตฺตาโน โหติ อุตฺตาโนภาโสฯ ",
"an4.104:4.5":	"เสยฺยถาปิ โส, ภิกฺขเว, อุทกรหโท อุตฺตาโน อุตฺตาโนภาโส; ",
"an4.104:4.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.104:5.1":	"กถญฺจ, ภิกฺขเว, ปุคฺคโล คมฺภีโร โหติ คมฺภีโรภาโส? ",
"an4.104:5.2":	"อิธ, ภิกฺขเว, เอกจฺจสฺส ปุคฺคลสฺส ปาสาทิกํ โหติ อภิกฺกนฺตํ ปฏิกฺกนฺตํ อาโลกิตํ วิโลกิตํ สมิญฺชิตํ ปสาริตํ สงฺฆาฏิปตฺตจีวรธารณํฯ ",
"an4.104:5.3":	"โส ‘อิทํ ทุกฺขนฺ’ติ ยถาภูตํ ปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติฯ ",
"an4.104:5.4":	"เอวํ โข, ภิกฺขเว, ปุคฺคโล คมฺภีโร โหติ คมฺภีโรภาโสฯ ",
"an4.104:5.5":	"เสยฺยถาปิ โส, ภิกฺขเว, อุทกรหโท คมฺภีโร คมฺภีโรภาโส; ",
"an4.104:5.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.104:5.7":	"อิเม โข, ภิกฺขเว, จตฺตาโร อุทกรหทูปมา ปุคฺคลา สนฺโต สํวิชฺชมานา โลกสฺมินฺ”ติฯ ",
"an4.104:5.8":	"จตุตฺถํฯ "
}	
