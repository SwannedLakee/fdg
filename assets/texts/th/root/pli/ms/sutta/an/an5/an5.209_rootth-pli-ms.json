{	
"an5.209:0.1":	"องฺคุตฺตร นิกาย ๕ฯ๒๐๙ ",
"an5.209:0.2":	"๒๑ฯ กิมิลวคฺค ",
"an5.209:0.3":	"คีตสฺสรสุตฺต ",
"an5.209:1.1":	"“ปญฺจิเม, ภิกฺขเว, อาทีนวา อายตเกน คีตสฺสเรน ธมฺมํ ภณนฺตสฺสฯ ",
"an5.209:1.2":	"กตเม ปญฺจ? ",
"an5.209:1.3":	"อตฺตนาปิ ตสฺมึ สเร สารชฺชติ, ปเรปิ ตสฺมึ สเร สารชฺชนฺติ, คหปติกาปิ อุชฺฌายนฺติ",
"an5.209:1.4":	"‘ยเถว มยํ คายาม, เอวเมวํ โข สมณา สกฺยปุตฺติยา คายนฺตี’ติ, สรกุตฺติมฺปิ นิกามยมานสฺส สมาธิสฺส ภงฺโค โหติ, ปจฺฉิมา ชนตา ทิฏฺฐานุคตึ อาปชฺชติฯ ",
"an5.209:1.5":	"อิเม โข, ภิกฺขเว, ปญฺจ อาทีนวา อายตเกน คีตสฺสเรน ธมฺมํ ภณนฺตสฺสา”ติฯ ",
"an5.209:1.6":	"นวมํฯ "
}	
