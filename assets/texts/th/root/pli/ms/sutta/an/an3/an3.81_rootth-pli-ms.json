{	
"an3.81:0.1":	"องฺคุตฺตร นิกาย ๓ฯ๘๑ ",
"an3.81:0.2":	"๙ฯ สมณวคฺค ",
"an3.81:0.3":	"สมณสุตฺต ",
"an3.81:1.1":	"“ตีณิมานิ, ภิกฺขเว, สมณสฺส สมณิยานิ สมณกรณียานิฯ ",
"an3.81:1.2":	"กตมานิ ตีณิ? ",
"an3.81:1.3":	"อธิสีลสิกฺขาสมาทานํ, อธิจิตฺตสิกฺขาสมาทานํ, อธิปญฺญาสิกฺขาสมาทานํ—",
"an3.81:1.4":	"อิมานิ โข, ภิกฺขเว, ตีณิ สมณสฺส สมณิยานิ สมณกรณียานิฯ ",
"an3.81:2.1":	"ตสฺมาติห, ภิกฺขเว, เอวํ สิกฺขิตพฺพํ",
"an3.81:2.2":	"‘ติพฺโพ โน ฉนฺโท ภวิสฺสติ อธิสีลสิกฺขาสมาทาเน, ติพฺโพ โน ฉนฺโท ภวิสฺสติ อธิจิตฺตสิกฺขาสมาทาเน, ติพฺโพ โน ฉนฺโท ภวิสฺสติ อธิปญฺญาสิกฺขาสมาทาเน’ติฯ ",
"an3.81:2.3":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"an3.81:2.4":	"ปฐมํฯ "
}	
