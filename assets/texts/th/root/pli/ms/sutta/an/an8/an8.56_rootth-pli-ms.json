{	
"an8.56:0.1":	"องฺคุตฺตร นิกาย ๘ฯ๕๖ ",
"an8.56:0.2":	"๖ฯ โคตมีวคฺค ",
"an8.56:0.3":	"ภยสุตฺต ",
"an8.56:1.1":	"“‘ภยนฺ’ติ, ภิกฺขเว, กามานเมตํ อธิวจนํฯ ",
"an8.56:1.2":	"‘ทุกฺขนฺ’ติ, ภิกฺขเว, กามานเมตํ อธิวจนํฯ ",
"an8.56:1.3":	"‘โรโค’ติ, ภิกฺขเว, กามานเมตํ อธิวจนํฯ ",
"an8.56:1.4":	"‘คณฺโฑ’ติ, ภิกฺขเว, กามานเมตํ อธิวจนํฯ ",
"an8.56:1.5":	"‘สลฺลนฺ’ติ, ภิกฺขเว, กามานเมตํ อธิวจนํฯ ",
"an8.56:1.6":	"‘สงฺโค’ติ, ภิกฺขเว, กามานเมตํ อธิวจนํฯ ",
"an8.56:1.7":	"‘ปงฺโก’ติ, ภิกฺขเว, กามานเมตํ อธิวจนํฯ ",
"an8.56:1.8":	"‘คพฺโภ’ติ, ภิกฺขเว, กามานเมตํ อธิวจนํฯ ",
"an8.56:1.9":	"กสฺมา จ, ภิกฺขเว, ‘ภยนฺ’ติ กามานเมตํ อธิวจนํ? ",
"an8.56:1.10":	"ยสฺมา จ กามราครตฺตายํ, ภิกฺขเว, ฉนฺทราควินิพทฺโธ ทิฏฺฐธมฺมิกาปิ ภยา น ปริมุจฺจติ, สมฺปรายิกาปิ ภยา น ปริมุจฺจติ, ตสฺมา ‘ภยนฺ’ติ กามานเมตํ อธิวจนํฯ ",
"an8.56:1.11":	"กสฺมา จ, ภิกฺขเว, ‘ทุกฺขนฺ’ติ …เป… ",
"an8.56:1.12":	"‘โรโค’ติ … ",
"an8.56:1.13":	"‘คณฺโฑ’ติ … ",
"an8.56:1.14":	"‘สลฺลนฺ’ติ … ",
"an8.56:1.15":	"‘สงฺโค’ติ … ",
"an8.56:1.16":	"‘ปงฺโก’ติ … ",
"an8.56:1.17":	"‘คพฺโภ’ติ กามานเมตํ อธิวจนํ? ",
"an8.56:1.18":	"ยสฺมา จ กามราครตฺตายํ, ภิกฺขเว, ฉนฺทราควินิพทฺโธ ทิฏฺฐธมฺมิกาปิ คพฺภา น ปริมุจฺจติ, สมฺปรายิกาปิ คพฺภา น ปริมุจฺจติ, ตสฺมา ‘คพฺโภ’ติ กามานเมตํ อธิวจนํฯ ",
"an8.56:2.1":	"ภยํ ทุกฺขญฺจ โรโค จ, ",
"an8.56:2.2":	"คณฺโฑ สลฺลญฺจ สงฺโค จ; ",
"an8.56:2.3":	"ปงฺโก คพฺโภ จ อุภยํ, ",
"an8.56:2.4":	"เอเต กามา ปวุจฺจนฺติ; ",
"an8.56:2.5":	"ยตฺถ สตฺโต ปุถุชฺชโนฯ ",
"an8.56:3.1":	"โอติณฺโณ สาตรูเปน, ",
"an8.56:3.2":	"ปุน คพฺภาย คจฺฉติ; ",
"an8.56:3.3":	"ยโต จ ภิกฺขุ อาตาปี, ",
"an8.56:3.4":	"สมฺปชญฺญํ น ริจฺจติฯ ",
"an8.56:4.1":	"โส อิมํ ปลิปถํ ทุคฺคํ, ",
"an8.56:4.2":	"อติกฺกมฺม ตถาวิโธ; ",
"an8.56:4.3":	"ปชํ ชาติชรูเปตํ, ",
"an8.56:4.4":	"ผนฺทมานํ อเวกฺขตี”ติฯ ",
"an8.56:4.5":	"ฉฏฺฐํฯ "
}	
