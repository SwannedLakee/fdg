{	
"an4.182:0.1":	"องฺคุตฺตร นิกาย ๔ฯ๑๘๒ ",
"an4.182:0.2":	"๑๙ฯ พฺราหฺมณวคฺค ",
"an4.182:0.3":	"ปาฏิโภคสุตฺต ",
"an4.182:1.1":	"“จตุนฺนํ, ภิกฺขเว, ธมฺมานํ นตฺถิ โกจิ ปาฏิโภโค—",
"an4.182:1.2":	"สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมึฯ ",
"an4.182:2.1":	"กตเมสํ จตุนฺนํ? ",
"an4.182:2.2":	"‘ชราธมฺมํ มา ชีรี’ติ นตฺถิ โกจิ ปาฏิโภโค—",
"an4.182:2.3":	"สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมึ; ",
"an4.182:2.4":	"‘พฺยาธิธมฺมํ มา พฺยาธิยี’ติ นตฺถิ โกจิ ปาฏิโภโค—",
"an4.182:2.5":	"สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมึ; ",
"an4.182:2.6":	"‘มรณธมฺมํ มา มียี’ติ นตฺถิ โกจิ ปาฏิโภโค—",
"an4.182:2.7":	"สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมึ; ",
"an4.182:2.8":	"‘ยานิ โข ปน ตานิ ปุพฺเพ อตฺตนา กตานิ ปาปกานิ กมฺมานิ สงฺกิเลสิกานิ โปโนภวิกานิ สทรานิ ทุกฺขวิปากานิ อายตึ ชาติชรามรณิกานิ, เตสํ วิปาโก มา นิพฺพตฺตี’ติ นตฺถิ โกจิ ปาฏิโภโค—",
"an4.182:2.9":	"สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมึฯ ",
"an4.182:3.1":	"อิเมสํ โข, ภิกฺขเว, จตุนฺนํ ธมฺมานํ นตฺถิ โกจิ ปาฏิโภโค—",
"an4.182:3.2":	"สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมินฺ”ติฯ ",
"an4.182:3.3":	"ทุติยํฯ "
}	
