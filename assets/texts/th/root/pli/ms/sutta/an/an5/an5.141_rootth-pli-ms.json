{	
"an5.141:0.1":	"องฺคุตฺตร นิกาย ๕ฯ๑๔๑ ",
"an5.141:0.2":	"๑๕ฯ ติกณฺฑกีวคฺค ",
"an5.141:0.3":	"อวชานาติสุตฺต ",
"an5.141:1.1":	"“ปญฺจิเม, ภิกฺขเว, ปุคฺคลา สนฺโต สํวิชฺชมานา โลกสฺมึฯ ",
"an5.141:1.2":	"กตเม ปญฺจ? ",
"an5.141:1.3":	"ทตฺวา อวชานาติ, สํวาเสน อวชานาติ, อาเธยฺยมุโข โหติ, โลโล โหติ, มนฺโท โมมูโห โหติฯ ",
"an5.141:2.1":	"กถญฺจ, ภิกฺขเว, ปุคฺคโล ทตฺวา อวชานาติ? ",
"an5.141:2.2":	"อิธ, ภิกฺขเว, ปุคฺคโล ปุคฺคลสฺส เทติ จีวรปิณฺฑปาตเสนาสนคิลานปฺปจฺจยเภสชฺชปริกฺขารํฯ ",
"an5.141:2.3":	"ตสฺส เอวํ โหติ",
"an5.141:2.4":	"‘อหํ เทมิ; ",
"an5.141:2.5":	"อยํ ปฏิคฺคณฺหาตี’ติฯ ",
"an5.141:2.6":	"ตเมนํ ทตฺวา อวชานาติฯ ",
"an5.141:2.7":	"เอวํ โข, ภิกฺขเว, ปุคฺคโล ทตฺวา อวชานาติฯ ",
"an5.141:3.1":	"กถญฺจ, ภิกฺขเว, ปุคฺคโล สํวาเสน อวชานาติ? ",
"an5.141:3.2":	"อิธ, ภิกฺขเว, ปุคฺคโล ปุคฺคเลน สทฺธึ สํวสติ เทฺว วา ตีณิ วา วสฺสานิฯ ",
"an5.141:3.3":	"ตเมนํ สํวาเสน อวชานาติฯ ",
"an5.141:3.4":	"เอวํ โข, ภิกฺขเว, ปุคฺคโล สํวาเสน อวชานาติฯ ",
"an5.141:4.1":	"กถญฺจ, ภิกฺขเว, ปุคฺคโล อาเธยฺยมุโข โหติ? ",
"an5.141:4.2":	"อิธ, ภิกฺขเว, เอกจฺโจ ปุคฺคโล ปรสฺส วณฺเณ วา อวณฺเณ วา ภาสิยมาเน ตํ ขิปฺปญฺเญว อธิมุจฺจิตา โหติฯ ",
"an5.141:4.3":	"เอวํ โข, ภิกฺขเว, ปุคฺคโล อาเธยฺยมุโข โหติฯ ",
"an5.141:5.1":	"กถญฺจ, ภิกฺขเว, ปุคฺคโล โลโล โหติ? ",
"an5.141:5.2":	"อิธ, ภิกฺขเว, เอกจฺโจ ปุคฺคโล อิตฺตรสทฺโธ โหติ อิตฺตรภตฺตี อิตฺตรเปโม อิตฺตรปฺปสาโทฯ ",
"an5.141:5.3":	"เอวํ โข, ภิกฺขเว, ปุคฺคโล โลโล โหติฯ ",
"an5.141:6.1":	"กถญฺจ, ภิกฺขเว, ปุคฺคโล มนฺโท โมมูโห โหติ? ",
"an5.141:6.2":	"อิธ, ภิกฺขเว, เอกจฺโจ ปุคฺคโล กุสลากุสเล ธมฺเม น ชานาติ, สาวชฺชานวชฺเช ธมฺเม น ชานาติ, หีนปฺปณีเต ธมฺเม น ชานาติ, กณฺหสุกฺกสปฺปฏิภาเค ธมฺเม น ชานาติฯ ",
"an5.141:6.3":	"เอวํ โข, ภิกฺขเว, ปุคฺคโล มนฺโท โมมูโห โหติฯ ",
"an5.141:6.4":	"อิเม โข, ภิกฺขเว, ปญฺจ ปุคฺคลา สนฺโต สํวิชฺชมานา โลกสฺมินฺ”ติฯ ",
"an5.141:6.5":	"ปฐมํฯ "
}	
