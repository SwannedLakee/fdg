{	
"an8.69:0.1":	"องฺคุตฺตร นิกาย ๘ฯ๖๙ ",
"an8.69:0.2":	"๗ฯ ภูมิจาลวคฺค ",
"an8.69:0.3":	"ปริสาสุตฺต ",
"an8.69:1.1":	"“อฏฺฐิมา, ภิกฺขเว, ปริสาฯ ",
"an8.69:1.2":	"กตมา อฏฺฐ? ",
"an8.69:1.3":	"ขตฺติยปริสา, พฺราหฺมณปริสา, คหปติปริสา, สมณปริสา, จาตุมหาราชิกปริสา, ตาวตึสปริสา, มารปริสา, พฺรหฺมปริสาฯ ",
"an8.69:1.4":	"อภิชานามิ โข ปนาหํ, ภิกฺขเว, อเนกสตํ ขตฺติยปริสํ อุปสงฺกมิตาฯ ",
"an8.69:1.5":	"ตตฺรปิ มยา สนฺนิสินฺนปุพฺพญฺเจว สลฺลปิตปุพฺพญฺจ สากจฺฉา จ สมาปนฺนปุพฺพาฯ ",
"an8.69:1.6":	"ตตฺถ ยาทิสโก เตสํ วณฺโณ โหติ ตาทิสโก มยฺหํ วณฺโณ โหติ, ยาทิสโก เตสํ สโร โหติ ตาทิสโก มยฺหํ สโร โหติฯ ",
"an8.69:1.7":	"ธมฺมิยา จ กถาย สนฺทเสฺสมิ สมาทเปมิ สมุตฺเตเชมิ สมฺปหํเสมิฯ ",
"an8.69:1.8":	"ภาสมานญฺจ มํ น ชานนฺติ",
"an8.69:1.9":	"‘โก นุ โข อยํ ภาสติ เทโว วา มนุโสฺส วา’ติฯ ",
"an8.69:1.10":	"ธมฺมิยา กถาย สนฺทเสฺสตฺวา สมาทเปตฺวา สมุตฺเตเชตฺวา สมฺปหํเสตฺวา อนฺตรธายามิฯ ",
"an8.69:1.11":	"อนฺตรหิตญฺจ มํ น ชานนฺติ",
"an8.69:1.12":	"‘โก นุ โข อยํ อนฺตรหิโต เทโว วา มนุโสฺส วา’ติฯ ",
"an8.69:2.1":	"อภิชานามิ โข ปนาหํ, ภิกฺขเว, อเนกสตํ พฺราหฺมณปริสํ …เป… ",
"an8.69:2.2":	"คหปติปริสํ … ",
"an8.69:2.3":	"สมณปริสํ … ",
"an8.69:2.4":	"จาตุมหาราชิกปริสํ … ",
"an8.69:2.5":	"ตาวตึสปริสํ … ",
"an8.69:2.6":	"มารปริสํ … ",
"an8.69:2.7":	"พฺรหฺมปริสํ อุปสงฺกมิตาฯ ",
"an8.69:2.8":	"ตตฺรปิ มยา สนฺนิสินฺนปุพฺพญฺเจว สลฺลปิตปุพฺพญฺจ สากจฺฉา จ สมาปนฺนปุพฺพาฯ ",
"an8.69:2.9":	"ตตฺถ ยาทิสโก เตสํ วณฺโณ โหติ ตาทิสโก มยฺหํ วณฺโณ โหติ, ยาทิสโก เตสํ สโร โหติ ตาทิสโก มยฺหํ สโร โหติฯ ",
"an8.69:2.10":	"ธมฺมิยา จ กถาย สนฺทเสฺสมิ สมาทเปมิ สมุตฺเตเชมิ สมฺปหํเสมิฯ ",
"an8.69:2.11":	"ภาสมานญฺจ มํ น ชานนฺติ",
"an8.69:2.12":	"‘โก นุ โข อยํ ภาสติ เทโว วา มนุโสฺส วา’ติฯ ",
"an8.69:2.13":	"ธมฺมิยา กถาย สนฺทเสฺสตฺวา สมาทเปตฺวา สมุตฺเตเชตฺวา สมฺปหํเสตฺวา อนฺตรธายามิฯ ",
"an8.69:2.14":	"อนฺตรหิตญฺจ มํ น ชานนฺติ",
"an8.69:2.15":	"‘โก นุ โข อยํ อนฺตรหิโต เทโว วา มนุโสฺส วา’ติฯ ",
"an8.69:2.16":	"อิมา โข, ภิกฺขเว, อฏฺฐ ปริสา”ติฯ ",
"an8.69:2.17":	"นวมํฯ "
}	
