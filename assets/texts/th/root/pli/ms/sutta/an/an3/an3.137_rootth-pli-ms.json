{	
"an3.137:0.1":	"องฺคุตฺตร นิกาย ๓ฯ๑๓๗ ",
"an3.137:0.2":	"๑๔ฯ โยธาชีววคฺค ",
"an3.137:0.3":	"เกสกมฺพลสุตฺต ",
"an3.137:1.1":	"“เสยฺยถาปิ, ภิกฺขเว, ยานิ กานิจิ ตนฺตาวุตานํ วตฺถานํ, เกสกมฺพโล เตสํ ปฏิกิฏฺโฐ อกฺขายติฯ ",
"an3.137:1.2":	"เกสกมฺพโล, ภิกฺขเว, สีเต สีโต, อุเณฺห อุโณฺห, ทุพฺพณฺโณ, ทุคฺคนฺโธ, ทุกฺขสมฺผโสฺสฯ ",
"an3.137:1.3":	"เอวเมวํ โข, ภิกฺขเว, ยานิ กานิจิ ปุถุสมณพฺราหฺมณวาทานํ มกฺขลิวาโท เตสํ ปฏิกิฏฺโฐ อกฺขายติฯ ",
"an3.137:2.1":	"มกฺขลิ, ภิกฺขเว, โมฆปุริโส เอวํวาที เอวํทิฏฺฐิ",
"an3.137:2.2":	"‘นตฺถิ กมฺมํ, นตฺถิ กิริยํ, นตฺถิ วีริยนฺ’ติฯ ",
"an3.137:2.3":	"เยปิ เต, ภิกฺขเว, อเหสุํ อตีตมทฺธานํ อรหนฺโต สมฺมาสมฺพุทฺธา, เตปิ ภควนฺโต กมฺมวาทา เจว อเหสุํ กิริยวาทา จ วีริยวาทา จฯ ",
"an3.137:2.4":	"เตปิ, ภิกฺขเว, มกฺขลิ โมฆปุริโส ปฏิพาหติ",
"an3.137:2.5":	"‘นตฺถิ กมฺมํ, นตฺถิ กิริยํ, นตฺถิ วีริยนฺ’ติฯ ",
"an3.137:2.6":	"เยปิ เต, ภิกฺขเว, ภวิสฺสนฺติ อนาคตมทฺธานํ อรหนฺโต สมฺมาสมฺพุทฺธา, เตปิ ภควนฺโต กมฺมวาทา เจว ภวิสฺสนฺติ กิริยวาทา จ วีริยวาทา จฯ ",
"an3.137:2.7":	"เตปิ, ภิกฺขเว, มกฺขลิ โมฆปุริโส ปฏิพาหติ",
"an3.137:2.8":	"‘นตฺถิ กมฺมํ, นตฺถิ กิริยํ, นตฺถิ วีริยนฺ’ติฯ ",
"an3.137:2.9":	"อหมฺปิ, ภิกฺขเว, เอตรหิ อรหํ สมฺมาสมฺพุทฺโธ กมฺมวาโท เจว กิริยวาโท จ วีริยวาโท จฯ ",
"an3.137:2.10":	"มมฺปิ, ภิกฺขเว, มกฺขลิ โมฆปุริโส ปฏิพาหติ",
"an3.137:2.11":	"‘นตฺถิ กมฺมํ, นตฺถิ กิริยํ, นตฺถิ วีริยนฺ’ติฯ ",
"an3.137:3.1":	"เสยฺยถาปิ, ภิกฺขเว, นทีมุเข ขิปฺปํ อุฑฺเฑยฺย พหูนํ มจฺฉานํ อหิตาย ทุกฺขาย อนยาย พฺยสนาย; ",
"an3.137:3.2":	"เอวเมวํ โข, ภิกฺขเว, มกฺขลิ โมฆปุริโส มนุสฺสขิปฺปํ มญฺเญ โลเก อุปฺปนฺโน พหูนํ สตฺตานํ อหิตาย ทุกฺขาย อนยาย พฺยสนายา”ติฯ ",
"an3.137:3.3":	"ปญฺจมํฯ "
}	
