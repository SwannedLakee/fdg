{	
"an4.164:0.1":	"องฺคุตฺตร นิกาย ๔ฯ๑๖๔ ",
"an4.164:0.2":	"๑๗ฯ ปฏิปทาวคฺค ",
"an4.164:0.3":	"ปฐมขมสุตฺต ",
"an4.164:1.1":	"“จตโสฺส อิมา, ภิกฺขเว, ปฏิปทาฯ ",
"an4.164:1.2":	"กตมา จตโสฺส? ",
"an4.164:1.3":	"อกฺขมา ปฏิปทา, ขมา ปฏิปทา, ทมา ปฏิปทา, สมา ปฏิปทาฯ ",
"an4.164:1.4":	"กตมา จ, ภิกฺขเว, อกฺขมา ปฏิปทา? ",
"an4.164:1.5":	"อิธ, ภิกฺขเว, เอกจฺโจ อกฺโกสนฺตํ ปจฺจกฺโกสติ, โรสนฺตํ ปฏิโรสติ, ภณฺฑนฺตํ ปฏิภณฺฑติฯ ",
"an4.164:1.6":	"อยํ วุจฺจติ, ภิกฺขเว, อกฺขมา ปฏิปทาฯ ",
"an4.164:2.1":	"กตมา จ, ภิกฺขเว, ขมา ปฏิปทา? ",
"an4.164:2.2":	"อิธ, ภิกฺขเว, เอกจฺโจ อกฺโกสนฺตํ น ปจฺจกฺโกสติ, โรสนฺตํ น ปฏิโรสติ, ภณฺฑนฺตํ น ปฏิภณฺฑติฯ ",
"an4.164:2.3":	"อยํ วุจฺจติ, ภิกฺขเว, ขมา ปฏิปทาฯ ",
"an4.164:3.1":	"กตมา จ, ภิกฺขเว, ทมา ปฏิปทา? ",
"an4.164:3.2":	"อิธ, ภิกฺขเว, ภิกฺขุ จกฺขุนา รูปํ ทิสฺวา น นิมิตฺตคฺคาหี โหติ นานุพฺยญฺชนคฺคาหี; ",
"an4.164:3.3":	"ยตฺวาธิกรณเมนํ จกฺขุนฺทฺริยํ อสํวุตํ วิหรนฺตํ อภิชฺฌาโทมนสฺสา ปาปกา อกุสลา ธมฺมา อนฺวาสฺสเวยฺยุํ, ตสฺส สํวราย ปฏิปชฺชติ; รกฺขติ จกฺขุนฺทฺริยํ; จกฺขุนฺทฺริเย สํวรํ อาปชฺชติฯ ",
"an4.164:3.4":	"โสเตน สทฺทํ สุตฺวา … ",
"an4.164:3.5":	"ฆาเนน คนฺธํ ฆายิตฺวา … ",
"an4.164:3.6":	"ชิวฺหาย รสํ สายิตฺวา … ",
"an4.164:3.7":	"กาเยน โผฏฺฐพฺพํ ผุสิตฺวา … ",
"an4.164:3.8":	"มนสา ธมฺมํ วิญฺญาย น นิมิตฺตคฺคาหี โหติ นานุพฺยญฺชนคฺคาหี; ",
"an4.164:3.9":	"ยตฺวาธิกรณเมนํ มนินฺทฺริยํ อสํวุตํ วิหรนฺตํ อภิชฺฌาโทมนสฺสา ปาปกา อกุสลา ธมฺมา อนฺวาสฺสเวยฺยุํ, ตสฺส สํวราย ปฏิปชฺชติ; รกฺขติ มนินฺทฺริยํ; มนินฺทฺริเย สํวรํ อาปชฺชติฯ ",
"an4.164:3.10":	"อยํ วุจฺจติ, ภิกฺขเว, ทมา ปฏิปทาฯ ",
"an4.164:4.1":	"กตมา จ, ภิกฺขเว, สมา ปฏิปทา? ",
"an4.164:4.2":	"อิธ, ภิกฺขเว, ภิกฺขุ อุปฺปนฺนํ กามวิตกฺกํ นาธิวาเสติ ปชหติ วิโนเทติ สเมติ พฺยนฺตีกโรติ อนภาวํ คเมติ; อุปฺปนฺนํ พฺยาปาทวิตกฺกํ …เป… อุปฺปนฺนํ วิหึสาวิตกฺกํ … อุปฺปนฺนุปฺปนฺเน ปาปเก อกุสเล ธมฺเม นาธิวาเสติ ปชหติ วิโนเทติ สเมติ พฺยนฺตีกโรติ อนภาวํ คเมติฯ ",
"an4.164:4.3":	"อยํ วุจฺจติ, ภิกฺขเว, สมา ปฏิปทาฯ ",
"an4.164:4.4":	"อิมา โข, ภิกฺขเว, จตโสฺส ปฏิปทา”ติฯ ",
"an4.164:4.5":	"จตุตฺถํฯ "
}	
