{	
"an3.1:0.1":	"องฺคุตฺตร นิกาย ๓ฯ๑ ",
"an3.1:0.2":	"๑ฯ พาลวคฺค ",
"an3.1:0.3":	"ภยสุตฺต ",
"an3.1:1.1":	"เอวํ เม สุตํ—",
"an3.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"an3.1:1.3":	"ตตฺร โข ภควา ภิกฺขู อามนฺเตสิ",
"an3.1:1.4":	"“ภิกฺขโว”ติฯ ",
"an3.1:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"an3.1:1.6":	"ภควา เอตทโวจ",
"an3.1:2.1":	"“ยานิ กานิจิ, ภิกฺขเว, ภยานิ อุปฺปชฺชนฺติ สพฺพานิ ตานิ พาลโต อุปฺปชฺชนฺติ, โน ปณฺฑิตโตฯ ",
"an3.1:2.2":	"เย เกจิ อุปทฺทวา อุปฺปชฺชนฺติ สพฺเพ เต พาลโต อุปฺปชฺชนฺติ, โน ปณฺฑิตโตฯ ",
"an3.1:2.3":	"เย เกจิ อุปสคฺคา อุปฺปชฺชนฺติ สพฺเพ เต พาลโต อุปฺปชฺชนฺติ, โน ปณฺฑิตโตฯ ",
"an3.1:2.4":	"เสยฺยถาปิ, ภิกฺขเว, นฬาคารา วา ติณาคารา วา อคฺคิ มุตฺโต กูฏาคารานิปิ ฑหติ อุลฺลิตฺตาวลิตฺตานิ นิวาตานิ ผุสิตคฺคฬานิ ปิหิตวาตปานานิ; ",
"an3.1:2.5":	"เอวเมวํ โข, ภิกฺขเว, ยานิ กานิจิ ภยานิ อุปฺปชฺชนฺติ สพฺพานิ ตานิ พาลโต อุปฺปชฺชนฺติ, โน ปณฺฑิตโตฯ ",
"an3.1:2.6":	"เย เกจิ อุปทฺทวา อุปฺปชฺชนฺติ สพฺเพ เต พาลโต อุปฺปชฺชนฺติ, โน ปณฺฑิตโตฯ ",
"an3.1:2.7":	"เย เกจิ อุปสคฺคา อุปฺปชฺชนฺติ สพฺเพ เต พาลโต อุปฺปชฺชนฺติ, โน ปณฺฑิตโตฯ ",
"an3.1:3.1":	"อิติ โข, ภิกฺขเว, สปฺปฏิภโย พาโล, อปฺปฏิภโย ปณฺฑิโตฯ ",
"an3.1:3.2":	"เสาปทฺทโว พาโล, อนุปทฺทโว ปณฺฑิโตฯ ",
"an3.1:3.3":	"เสาปสคฺโค พาโล, อนุปสคฺโค ปณฺฑิโตฯ ",
"an3.1:3.4":	"นตฺถิ, ภิกฺขเว, ปณฺฑิตโต ภยํ, นตฺถิ ปณฺฑิตโต อุปทฺทโว, นตฺถิ ปณฺฑิตโต อุปสคฺโคฯ ",
"an3.1:4.1":	"ตสฺมาติห, ภิกฺขเว, เอวํ สิกฺขิตพฺพํ",
"an3.1:4.2":	"‘เยหิ ตีหิ ธมฺเมหิ สมนฺนาคโต พาโล เวทิตพฺโพ เต ตโย ธมฺเม อภินิวชฺเชตฺวา, เยหิ ตีหิ ธมฺเมหิ สมนฺนาคโต ปณฺฑิโต เวทิตพฺโพ เต ตโย ธมฺเม สมาทาย วตฺติสฺสามา’ติฯ ",
"an3.1:4.3":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"an3.1:4.4":	"ปฐมํฯ "
}	
