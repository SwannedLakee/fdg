{	
"an6.38:0.1":	"องฺคุตฺตร นิกาย ๖ฯ๓๘ ",
"an6.38:0.2":	"๔ฯ เทวตาวคฺค ",
"an6.38:0.3":	"อตฺตการีสุตฺต ",
"an6.38:1.1":	"อถ โข อญฺญตโร พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"an6.38:1.2":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข โส พฺราหฺมโณ ภควนฺตํ เอตทโวจ",
"an6.38:1.3":	"“อหญฺหิ, โภ โคตม, เอวํวาที เอวํทิฏฺฐิ",
"an6.38:1.4":	"‘นตฺถิ อตฺตกาโร, นตฺถิ ปรกาโร’”ติฯ ",
"an6.38:1.5":	"“มาหํ, พฺราหฺมณ, เอวํวาทึ เอวํทิฏฺฐึ อทฺทสํ วา อโสฺสสึ วาฯ ",
"an6.38:1.6":	"กถญฺหิ นาม สยํ อภิกฺกมนฺโต, สยํ ปฏิกฺกมนฺโต เอวํ วกฺขติ",
"an6.38:1.7":	"‘นตฺถิ อตฺตกาโร, นตฺถิ ปรกาโร’ติฯ ",
"an6.38:2.1":	"ตํ กึ มญฺญสิ, พฺราหฺมณ, อตฺถิ อารพฺภธาตู”ติ? ",
"an6.38:2.2":	"“เอวํ, โภ”ฯ ",
"an6.38:2.3":	"“อารพฺภธาตุยา สติ อารพฺภวนฺโต สตฺตา ปญฺญายนฺตี”ติ? ",
"an6.38:2.4":	"“เอวํ, โภ”ฯ ",
"an6.38:2.5":	"“ยํ โข, พฺราหฺมณ, อารพฺภธาตุยา สติ อารพฺภวนฺโต สตฺตา ปญฺญายนฺติ, อยํ สตฺตานํ อตฺตกาโร อยํ ปรกาโรฯ ",
"an6.38:3.1":	"ตํ กึ มญฺญสิ, พฺราหฺมณ, อตฺถิ นิกฺกมธาตุ …เป… ",
"an6.38:3.2":	"อตฺถิ ปรกฺกมธาตุ … ",
"an6.38:3.3":	"อตฺถิ ถามธาตุ … ",
"an6.38:3.4":	"อตฺถิ ฐิติธาตุ … ",
"an6.38:3.5":	"อตฺถิ อุปกฺกมธาตู”ติ? ",
"an6.38:3.6":	"“เอวํ, โภ”ฯ ",
"an6.38:3.7":	"“อุปกฺกมธาตุยา สติ อุปกฺกมวนฺโต สตฺตา ปญฺญายนฺตี”ติ? ",
"an6.38:3.8":	"“เอวํ, โภ”ฯ ",
"an6.38:3.9":	"“ยํ โข, พฺราหฺมณ, อุปกฺกมธาตุยา สติ อุปกฺกมวนฺโต สตฺตา ปญฺญายนฺติ, อยํ สตฺตานํ อตฺตกาโร อยํ ปรกาโรฯ ",
"an6.38:4.1":	"มาหํ, พฺราหฺมณ, เอวํวาทึ เอวํทิฏฺฐึ อทฺทสํ วา อโสฺสสึ วาฯ ",
"an6.38:4.2":	"กถญฺหิ นาม สยํ อภิกฺกมนฺโต สยํ ปฏิกฺกมนฺโต เอวํ วกฺขติ",
"an6.38:4.3":	"‘นตฺถิ อตฺตกาโร นตฺถิ ปรกาโร’”ติฯ ",
"an6.38:5.1":	"“อภิกฺกนฺตํ, โภ โคตม …เป… ",
"an6.38:5.2":	"อชฺชตคฺเค ปาณุเปตํ สรณํ คตนฺ”ติฯ ",
"an6.38:5.3":	"อฏฺฐมํฯ "
}	
