{	
"an3.82:0.1":	"องฺคุตฺตร นิกาย ๓ฯ๘๒ ",
"an3.82:0.2":	"๙ฯ สมณวคฺค ",
"an3.82:0.3":	"คทฺรภสุตฺต ",
"an3.82:1.1":	"“เสยฺยถาปิ, ภิกฺขเว, คทฺรโภ โคคณํ ปิฏฺฐิโต ปิฏฺฐิโต อนุพนฺโธ โหติ",
"an3.82:1.2":	"‘อหมฺปิ ทมฺโม, อหมฺปิ ทมฺโม’ติฯ ",
"an3.82:1.3":	"ตสฺส น ตาทิโส วณฺโณ โหติ เสยฺยถาปิ คุนฺนํ, น ตาทิโส สโร โหติ เสยฺยถาปิ คุนฺนํ, น ตาทิสํ ปทํ โหติ เสยฺยถาปิ คุนฺนํฯ ",
"an3.82:1.4":	"โส โคคณํเยว ปิฏฺฐิโต ปิฏฺฐิโต อนุพนฺโธ โหติ",
"an3.82:1.5":	"‘อหมฺปิ ทมฺโม, อหมฺปิ ทมฺโม’ติฯ ",
"an3.82:2.1":	"เอวเมวํ โข, ภิกฺขเว, อิเธกจฺโจ ภิกฺขุ ภิกฺขุสงฺฆํ ปิฏฺฐิโต ปิฏฺฐิโต อนุพนฺโธ โหติ",
"an3.82:2.2":	"‘อหมฺปิ ภิกฺขุ, อหมฺปิ ภิกฺขู’ติฯ ",
"an3.82:2.3":	"ตสฺส น ตาทิโส ฉนฺโท โหติ อธิสีลสิกฺขาสมาทาเน เสยฺยถาปิ อญฺเญสํ ภิกฺขูนํ, น ตาทิโส ฉนฺโท โหติ อธิจิตฺตสิกฺขาสมาทาเน เสยฺยถาปิ อญฺเญสํ ภิกฺขูนํ, น ตาทิโส ฉนฺโท โหติ อธิปญฺญาสิกฺขาสมาทาเน เสยฺยถาปิ อญฺเญสํ ภิกฺขูนํฯ ",
"an3.82:2.4":	"โส ภิกฺขุสงฺฆํเยว ปิฏฺฐิโต ปิฏฺฐิโต อนุพนฺโธ โหติ",
"an3.82:2.5":	"‘อหมฺปิ ภิกฺขุ, อหมฺปิ ภิกฺขู’ติฯ ",
"an3.82:3.1":	"ตสฺมาติห, ภิกฺขเว, เอวํ สิกฺขิตพฺพํ",
"an3.82:3.2":	"‘ติพฺโพ โน ฉนฺโท ภวิสฺสติ อธิสีลสิกฺขาสมาทาเน, ติพฺโพ โน ฉนฺโท ภวิสฺสติ อธิจิตฺตสิกฺขาสมาทาเน, ติพฺโพ โน ฉนฺโท ภวิสฺสติ อธิปญฺญาสิกฺขาสมาทาเน’ติฯ ",
"an3.82:3.3":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"an3.82:3.4":	"ทุติยํฯ "
}	
