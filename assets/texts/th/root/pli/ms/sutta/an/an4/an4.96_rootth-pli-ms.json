{	
"an4.96:0.1":	"องฺคุตฺตร นิกาย ๔ฯ๙๖ ",
"an4.96:0.2":	"๑๐ฯ อสุรวคฺค ",
"an4.96:0.3":	"ราควินยสุตฺต ",
"an4.96:1.1":	"“จตฺตาโรเม, ภิกฺขเว, ปุคฺคลา สนฺโต สํวิชฺชมานา โลกสฺมึฯ ",
"an4.96:1.2":	"กตเม จตฺตาโร? ",
"an4.96:1.3":	"อตฺตหิตาย ปฏิปนฺโน โน ปรหิตาย, ",
"an4.96:1.4":	"ปรหิตาย ปฏิปนฺโน โน อตฺตหิตาย, ",
"an4.96:1.5":	"เนวตฺตหิตาย ปฏิปนฺโน โน ปรหิตาย, ",
"an4.96:1.6":	"อตฺตหิตาย เจว ปฏิปนฺโน ปรหิตาย จฯ ",
"an4.96:2.1":	"กถญฺจ, ภิกฺขเว, ปุคฺคโล อตฺตหิตาย ปฏิปนฺโน โหติ โน ปรหิตาย? ",
"an4.96:2.2":	"อิธ, ภิกฺขเว, เอกจฺโจ ปุคฺคโล อตฺตนา ราควินยาย ปฏิปนฺโน โหติ, โน ปรํ ราควินยาย สมาทเปติ; ",
"an4.96:2.3":	"อตฺตนา โทสวินยาย ปฏิปนฺโน โหติ, โน ปรํ โทสวินยาย สมาทเปติ; ",
"an4.96:2.4":	"อตฺตนา โมหวินยาย ปฏิปนฺโน โหติ, โน ปรํ โมหวินยาย สมาทเปติฯ ",
"an4.96:2.5":	"เอวํ โข, ภิกฺขเว, ปุคฺคโล อตฺตหิตาย ปฏิปนฺโน โหติ, โน ปรหิตายฯ ",
"an4.96:3.1":	"กถญฺจ, ภิกฺขเว, ปุคฺคโล ปรหิตาย ปฏิปนฺโน โหติ, โน อตฺตหิตาย? ",
"an4.96:3.2":	"อิธ, ภิกฺขเว, เอกจฺโจ ปุคฺคโล อตฺตนา น ราควินยาย ปฏิปนฺโน โหติ, ปรํ ราควินยาย สมาทเปติ; ",
"an4.96:3.3":	"อตฺตนา น โทสวินยาย ปฏิปนฺโน โหติ, ปรํ โทสวินยาย สมาทเปติ; ",
"an4.96:3.4":	"อตฺตนา น โมหวินยาย ปฏิปนฺโน โหติ, ปรํ โมหวินยาย สมาทเปติฯ ",
"an4.96:3.5":	"เอวํ โข, ภิกฺขเว, ปุคฺคโล ปรหิตาย ปฏิปนฺโน โหติ, โน อตฺตหิตายฯ ",
"an4.96:4.1":	"กถญฺจ, ภิกฺขเว, ปุคฺคโล เนวตฺตหิตาย ปฏิปนฺโน โหติ, โน ปรหิตาย? ",
"an4.96:4.2":	"อิธ, ภิกฺขเว, เอกจฺโจ ปุคฺคโล อตฺตนา น ราควินยาย ปฏิปนฺโน โหติ, โน ปรํ ราควินยาย สมาทเปติ; ",
"an4.96:4.3":	"อตฺตนา น โทสวินยาย ปฏิปนฺโน โหติ, โน ปรํ โทสวินยาย สมาทเปติ; ",
"an4.96:4.4":	"อตฺตนา น โมหวินยาย ปฏิปนฺโน โหติ, โน ปรํ โมหวินยาย สมาทเปติฯ ",
"an4.96:4.5":	"เอวํ โข, ภิกฺขเว, ปุคฺคโล เนวตฺตหิตาย ปฏิปนฺโน โหติ, โน ปรหิตายฯ ",
"an4.96:5.1":	"กถญฺจ, ภิกฺขเว, ปุคฺคโล อตฺตหิตาย เจว ปฏิปนฺโน โหติ ปรหิตาย จ? ",
"an4.96:5.2":	"อิธ, ภิกฺขเว, เอกจฺโจ ปุคฺคโล อตฺตนา จ ราควินยาย ปฏิปนฺโน โหติ, ปรญฺจ ราควินยาย สมาทเปติ; ",
"an4.96:5.3":	"อตฺตนา จ โทสวินยาย ปฏิปนฺโน โหติ, ปรญฺจ โทสวินยาย สมาทเปติ; ",
"an4.96:5.4":	"อตฺตนา จ โมหวินยาย ปฏิปนฺโน โหติ, ปรญฺจ โมหวินยาย สมาทเปติฯ ",
"an4.96:5.5":	"เอวํ โข, ภิกฺขเว, ปุคฺคโล อตฺตหิตาย เจว ปฏิปนฺโน โหติ ปรหิตาย จฯ ",
"an4.96:5.6":	"อิเม โข, ภิกฺขเว, จตฺตาโร ปุคฺคลา สนฺโต สํวิชฺชมานา โลกสฺมินฺ”ติฯ ",
"an4.96:5.7":	"ฉฏฺฐํฯ "
}	
