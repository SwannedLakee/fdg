{	
"an10.37:0.1":	"องฺคุตฺตร นิกาย ๑๐ฯ๓๗ ",
"an10.37:0.2":	"๔ฯ อุปาลิวคฺค ",
"an10.37:0.3":	"สงฺฆเภทสุตฺต ",
"an10.37:1.1":	"“‘สงฺฆเภโท, สงฺฆเภโท’ติ, ภนฺเต, วุจฺจติฯ ",
"an10.37:1.2":	"กิตฺตาวตา นุ โข, ภนฺเต, สงฺโฆ ภินฺโน โหตี”ติ? ",
"an10.37:1.3":	"“อิธุปาลิ, ภิกฺขู อธมฺมํ ธมฺโมติ ทีเปนฺติ, ธมฺมํ อธมฺโมติ ทีเปนฺติ, อวินยํ วินโยติ ทีเปนฺติ, วินยํ อวินโยติ ทีเปนฺติ, อภาสิตํ อลปิตํ ตถาคเตน ภาสิตํ ลปิตํ ตถาคเตนาติ ทีเปนฺติ, ภาสิตํ ลปิตํ ตถาคเตน อภาสิตํ อลปิตํ ตถาคเตนาติ ทีเปนฺติ, อนาจิณฺณํ ตถาคเตน อาจิณฺณํ ตถาคเตนาติ ทีเปนฺติ, อาจิณฺณํ ตถาคเตน อนาจิณฺณํ ตถาคเตนาติ ทีเปนฺติ, อปญฺญตฺตํ ตถาคเตน ปญฺญตฺตํ ตถาคเตนาติ ทีเปนฺติ, ปญฺญตฺตํ ตถาคเตน อปญฺญตฺตํ ตถาคเตนาติ ทีเปนฺติฯ ",
"an10.37:1.4":	"เต อิเมหิ ทสหิ วตฺถูหิ อวกสฺสนฺติ อปกสฺสนฺติ อาเวนิ กมฺมานิ กโรนฺติ อาเวนิ ปาติโมกฺขํ อุทฺทิสนฺติฯ ",
"an10.37:1.5":	"เอตฺตาวตา โข, อุปาลิ, สงฺโฆ ภินฺโน โหตี”ติฯ ",
"an10.37:1.6":	"สตฺตมํฯ "
}	
