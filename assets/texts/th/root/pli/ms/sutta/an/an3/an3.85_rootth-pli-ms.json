{	
"an3.85:0.1":	"องฺคุตฺตร นิกาย ๓ฯ๘๕ ",
"an3.85:0.2":	"๙ฯ สมณวคฺค ",
"an3.85:0.3":	"เสกฺขสุตฺต ",
"an3.85:1.1":	"อถ โข อญฺญตโร ภิกฺขุ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"an3.85:2.1":	"“‘เสโข, เสโข’ติ, ภนฺเต, วุจฺจติฯ ",
"an3.85:2.2":	"กิตฺตาวตา นุ โข, ภนฺเต, เสโข โหตี”ติ? ",
"an3.85:2.3":	"“สิกฺขตีติ โข, ภิกฺขุ, ตสฺมา เสโขติ วุจฺจติฯ ",
"an3.85:2.4":	"กิญฺจ สิกฺขติ? ",
"an3.85:2.5":	"อธิสีลมฺปิ สิกฺขติ, อธิจิตฺตมฺปิ สิกฺขติ, อธิปญฺญมฺปิ สิกฺขติฯ ",
"an3.85:2.6":	"สิกฺขตีติ โข, ภิกฺขุ, ตสฺมา เสโขติ วุจฺจตีติฯ ",
"an3.85:3.1":	"เสขสฺส สิกฺขมานสฺส, ",
"an3.85:3.2":	"อุชุมคฺคานุสาริโน; ",
"an3.85:3.3":	"ขยสฺมึ ปฐมํ ญาณํ, ",
"an3.85:3.4":	"ตโต อญฺญา อนนฺตราฯ ",
"an3.85:4.1":	"ตโต อญฺญาวิมุตฺตสฺส, ",
"an3.85:4.2":	"ญาณํ เว โหติ ตาทิโน; ",
"an3.85:4.3":	"อกุปฺปา เม วิมุตฺตีติ, ",
"an3.85:4.4":	"ภวสํโยชนกฺขเย”ติฯ ",
"an3.85:4.5":	"ปญฺจมํฯ "
}	
