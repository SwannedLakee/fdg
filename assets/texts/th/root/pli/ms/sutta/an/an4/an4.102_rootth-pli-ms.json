{	
"an4.102:0.1":	"องฺคุตฺตร นิกาย ๔ฯ๑๐๒ ",
"an4.102:0.2":	"๑๑ฯ วลาหกวคฺค ",
"an4.102:0.3":	"ทุติยวลาหกสุตฺต ",
"an4.102:1.1":	"“จตฺตาโรเม, ภิกฺขเว, วลาหกาฯ ",
"an4.102:1.2":	"กตเม จตฺตาโร? ",
"an4.102:1.3":	"คชฺชิตา โน วสฺสิตา, ",
"an4.102:1.4":	"วสฺสิตา โน คชฺชิตา, ",
"an4.102:1.5":	"เนว คชฺชิตา โน วสฺสิตา, ",
"an4.102:1.6":	"คชฺชิตา จ วสฺสิตา จฯ ",
"an4.102:1.7":	"อิเม โข, ภิกฺขเว, จตฺตาโร วลาหกาฯ ",
"an4.102:1.8":	"เอวเมวํ โข, ภิกฺขเว, จตฺตาโร วลาหกูปมา ปุคฺคลา สนฺโต สํวิชฺชมานา โลกสฺมึฯ ",
"an4.102:1.9":	"กตเม จตฺตาโร? ",
"an4.102:1.10":	"คชฺชิตา โน วสฺสิตา, ",
"an4.102:1.11":	"วสฺสิตา โน คชฺชิตา, ",
"an4.102:1.12":	"เนว คชฺชิตา โน วสฺสิตา, ",
"an4.102:1.13":	"คชฺชิตา จ วสฺสิตา จฯ ",
"an4.102:2.1":	"กถญฺจ, ภิกฺขเว, ปุคฺคโล คชฺชิตา โหติ, โน วสฺสิตา? ",
"an4.102:2.2":	"อิธ, ภิกฺขเว, เอกจฺโจ ปุคฺคโล ธมฺมํ ปริยาปุณาติ—",
"an4.102:2.3":	"สุตฺตํ, เคยฺยํ, เวยฺยากรณํ, คาถํ, อุทานํ, อิติวุตฺตกํ, ชาตกํ, อพฺภุตธมฺมํ, เวทลฺลํฯ ",
"an4.102:2.4":	"โส ‘อิทํ ทุกฺขนฺ’ติ ยถาภูตํ นปฺปชานาติ, ‘อยํ ทุกฺขสมุทโย’ติ ยถาภูตํ นปฺปชานาติ, ‘อยํ ทุกฺขนิโรโธ’ติ ยถาภูตํ นปฺปชานาติ, ‘อยํ ทุกฺขนิโรธคามินี ปฏิปทา’ติ ยถาภูตํ นปฺปชานาติฯ ",
"an4.102:2.5":	"เอวํ โข, ภิกฺขเว, ปุคฺคโล คชฺชิตา โหติ, โน วสฺสิตาฯ ",
"an4.102:2.6":	"เสยฺยถาปิ โส, ภิกฺขเว, วลาหโก คชฺชิตา, โน วสฺสิตา; ",
"an4.102:2.7":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.102:3.1":	"กถญฺจ, ภิกฺขเว, ปุคฺคโล วสฺสิตา โหติ, โน คชฺชิตา? ",
"an4.102:3.2":	"อิธ, ภิกฺขเว, เอกจฺโจ ปุคฺคโล ธมฺมํ น ปริยาปุณาติ—",
"an4.102:3.3":	"สุตฺตํ, เคยฺยํ, เวยฺยากรณํ, คาถํ, อุทานํ, อิติวุตฺตกํ, ชาตกํ, อพฺภุตธมฺมํ, เวทลฺลํฯ ",
"an4.102:3.4":	"โส ‘อิทํ ทุกฺขนฺ’ติ ยถาภูตํ ปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติฯ ",
"an4.102:3.5":	"เอวํ โข, ภิกฺขเว, ปุคฺคโล วสฺสิตา โหติ, โน คชฺชิตาฯ ",
"an4.102:3.6":	"เสยฺยถาปิ โส, ภิกฺขเว, วลาหโก วสฺสิตา, โน คชฺชิตา; ",
"an4.102:3.7":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.102:4.1":	"กถญฺจ, ภิกฺขเว, ปุคฺคโล เนว คชฺชิตา โหติ, โน วสฺสิตา? ",
"an4.102:4.2":	"อิธ, ภิกฺขเว, เอกจฺโจ ปุคฺคโล เนว ธมฺมํ ปริยาปุณาติ—",
"an4.102:4.3":	"สุตฺตํ, เคยฺยํ, เวยฺยากรณํ, คาถํ, อุทานํ, อิติวุตฺตกํ, ชาตกํ, อพฺภุตธมฺมํ, เวทลฺลํฯ ",
"an4.102:4.4":	"โส ‘อิทํ ทุกฺขนฺ’ติ ยถาภูตํ นปฺปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ นปฺปชานาติฯ ",
"an4.102:4.5":	"เอวํ โข, ภิกฺขเว, ปุคฺคโล เนว คชฺชิตา โหติ, โน วสฺสิตาฯ ",
"an4.102:4.6":	"เสยฺยถาปิ โส, ภิกฺขเว, วลาหโก เนว คชฺชิตา, โน วสฺสิตา; ",
"an4.102:4.7":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.102:5.1":	"กถญฺจ, ภิกฺขเว, ปุคฺคโล คชฺชิตา จ โหติ วสฺสิตา จ? ",
"an4.102:5.2":	"อิธ, ภิกฺขเว, เอกจฺโจ ปุคฺคโล ธมฺมํ ปริยาปุณาติ—",
"an4.102:5.3":	"สุตฺตํ, เคยฺยํ, เวยฺยากรณํ, คาถํ, อุทานํ, อิติวุตฺตกํ, ชาตกํ, อพฺภุตธมฺมํ, เวทลฺลํฯ ",
"an4.102:5.4":	"โส ‘อิทํ ทุกฺขนฺ’ติ ยถาภูตํ ปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติฯ ",
"an4.102:5.5":	"เอวํ โข, ภิกฺขเว, ปุคฺคโล คชฺชิตา จ โหติ วสฺสิตา จฯ ",
"an4.102:5.6":	"เสยฺยถาปิ โส, ภิกฺขเว, วลาหโก คชฺชิตา จ วสฺสิตา จ; ",
"an4.102:5.7":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.102:5.8":	"อิเม โข, ภิกฺขเว, จตฺตาโร วลาหกูปมา ปุคฺคลา สนฺโต สํวิชฺชมานา โลกสฺมินฺ”ติฯ ",
"an4.102:5.9":	"ทุติยํฯ "
}	
