{	
"an5.143:0.1":	"องฺคุตฺตร นิกาย ๕ฯ๑๔๓ ",
"an5.143:0.2":	"๑๕ฯ ติกณฺฑกีวคฺค ",
"an5.143:0.3":	"สารนฺททสุตฺต ",
"an5.143:1.1":	"เอกํ สมยํ ภควา เวสาลิยํ วิหรติ มหาวเน กูฏาคารสาลายํฯ ",
"an5.143:1.2":	"อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เวสาลึ ปิณฺฑาย ปาวิสิฯ ",
"an5.143:1.3":	"เตน โข ปน สมเยน ปญฺจมตฺตานํ ลิจฺฉวิสตานํ สารนฺทเท เจติเย สนฺนิสินฺนานํ สนฺนิปติตานํ อยมนฺตรากถา อุทปาทิ",
"an5.143:1.4":	"“ปญฺจนฺนํ รตนานํ ปาตุภาโว ทุลฺลโภ โลกสฺมึฯ ",
"an5.143:1.5":	"กตเมสํ ปญฺจนฺนํ? ",
"an5.143:1.6":	"หตฺถิรตนสฺส ปาตุภาโว ทุลฺลโภ โลกสฺมึ, อสฺสรตนสฺส ปาตุภาโว ทุลฺลโภ โลกสฺมึ, มณิรตนสฺส ปาตุภาโว ทุลฺลโภ โลกสฺมึ, อิตฺถิรตนสฺส ปาตุภาโว ทุลฺลโภ โลกสฺมึ, คหปติรตนสฺส ปาตุภาโว ทุลฺลโภ โลกสฺมึฯ ",
"an5.143:1.7":	"อิเมสํ ปญฺจนฺนํ รตนานํ ปาตุภาโว ทุลฺลโภ โลกสฺมินฺ”ติฯ ",
"an5.143:2.1":	"อถ โข เต ลิจฺฉวี มคฺเค ปุริสํ ฐเปสุํ",
"an5.143:2.2":	"“ยทา ตฺวํ, อมฺโภ ปุริส, ปเสฺสยฺยาสิ ภควนฺตํ, อถ อมฺหากํ อาโรเจยฺยาสี”ติฯ ",
"an5.143:2.3":	"อทฺทสา โข โส ปุริโส ภควนฺตํ ทูรโตว อาคจฺฉนฺตํ; ",
"an5.143:2.4":	"ทิสฺวาน เยน เต ลิจฺฉวี เตนุปสงฺกมิ; อุปสงฺกมิตฺวา เต ลิจฺฉวี เอตทโวจ",
"an5.143:2.5":	"“อยํ โส, ภนฺเต, ภควา คจฺฉติ อรหํ สมฺมาสมฺพุทฺโธ; ",
"an5.143:2.6":	"ยสฺสทานิ กาลํ มญฺญถา”ติฯ ",
"an5.143:3.1":	"อถ โข เต ลิจฺฉวี เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐํสุฯ เอกมนฺตํ ฐิตา โข เต ลิจฺฉวี ภควนฺตํ เอตทโวจุํ",
"an5.143:4.1":	"“สาธุ, ภนฺเต, เยน สารนฺททํ เจติยํ เตนุปสงฺกมตุ อนุกมฺปํ อุปาทายา”ติฯ ",
"an5.143:4.2":	"อธิวาเสสิ ภควา ตุณฺหีภาเวนฯ ",
"an5.143:4.3":	"อถ โข ภควา เยน สารนฺททํ เจติยํ เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิฯ นิสชฺช โข ภควา เต ลิจฺฉวี เอตทโวจ",
"an5.143:4.4":	"“กาย นุตฺถ, ลิจฺฉวี, เอตรหิ กถาย สนฺนิสินฺนา, กา จ ปน โว อนฺตรากถา วิปฺปกตา”ติ? ",
"an5.143:4.5":	"“อิธ, ภนฺเต, อมฺหากํ สนฺนิสินฺนานํ สนฺนิปติตานํ อยมนฺตรากถา อุทปาทิ",
"an5.143:4.6":	"‘ปญฺจนฺนํ รตนานํ ปาตุภาโว ทุลฺลโภ โลกสฺมึฯ ",
"an5.143:4.7":	"กตเมสํ ปญฺจนฺนํ? ",
"an5.143:4.8":	"หตฺถิรตนสฺส ปาตุภาโว ทุลฺลโภ โลกสฺมึ, อสฺสรตนสฺส ปาตุภาโว ทุลฺลโภ โลกสฺมึ, มณิรตนสฺส ปาตุภาโว ทุลฺลโภ โลกสฺมึ, อิตฺถิรตนสฺส ปาตุภาโว ทุลฺลโภ โลกสฺมึ, คหปติรตนสฺส ปาตุภาโว ทุลฺลโภ โลกสฺมึฯ ",
"an5.143:4.9":	"อิเมสํ ปญฺจนฺนํ รตนานํ ปาตุภาโว ทุลฺลโภ โลกสฺมินฺ’”ติฯ ",
"an5.143:5.1":	"“กามาธิมุตฺตานํ วต โภ ลิจฺฉวีนํ กามํเยว อารพฺภ อนฺตรากถา อุทปาทิฯ ",
"an5.143:5.2":	"ปญฺจนฺนํ, ลิจฺฉวี, รตนานํ ปาตุภาโว ทุลฺลโภ โลกสฺมึฯ ",
"an5.143:5.3":	"กตเมสํ ปญฺจนฺนํ? ",
"an5.143:5.4":	"ตถาคตสฺส อรหโต สมฺมาสมฺพุทฺธสฺส ปาตุภาโว ทุลฺลโภ โลกสฺมึ, ",
"an5.143:5.5":	"ตถาคตปฺปเวทิตสฺส ธมฺมวินยสฺส เทเสตา ปุคฺคโล ทุลฺลโภ โลกสฺมึ, ",
"an5.143:5.6":	"ตถาคตปฺปเวทิตสฺส ธมฺมวินยสฺส เทสิตสฺส วิญฺญาตา ปุคฺคโล ทุลฺลโภ โลกสฺมึ, ",
"an5.143:5.7":	"ตถาคตปฺปเวทิตสฺส ธมฺมวินยสฺส เทสิตสฺส วิญฺญาตา ธมฺมานุธมฺมปฺปฏิปนฺโน ปุคฺคโล ทุลฺลโภ โลกสฺมึ, ",
"an5.143:5.8":	"กตญฺญู กตเวที ปุคฺคโล ทุลฺลโภ โลกสฺมึฯ ",
"an5.143:5.9":	"อิเมสํ โข, ลิจฺฉวี, ปญฺจนฺนํ รตนานํ ปาตุภาโว ทุลฺลโภ โลกสฺมินฺ”ติฯ ",
"an5.143:5.10":	"ตติยํฯ "
}	
