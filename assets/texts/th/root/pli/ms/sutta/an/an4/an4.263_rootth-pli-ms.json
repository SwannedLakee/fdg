{	
"an4.263:0.1":	"องฺคุตฺตร นิกาย ๔ฯ๒๖๓ ",
"an4.263:0.2":	"๒๖ฯ อภิญฺญาวคฺค ",
"an4.263:0.3":	"กมฺมสุตฺต ",
"an4.263:1.1":	"“จตูหิ, ภิกฺขเว, ธมฺเมหิ สมนฺนาคโต พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ, สาวชฺโช จ โหติ สานุวชฺโช วิญฺญูนํ, พหุญฺจ อปุญฺญํ ปสวติฯ ",
"an4.263:1.2":	"กตเมหิ จตูหิ? ",
"an4.263:1.3":	"สาวชฺเชน กายกมฺเมน, สาวชฺเชน วจีกมฺเมน, สาวชฺเชน มโนกมฺเมน, สาวชฺชาย ทิฏฺฐิยา—",
"an4.263:1.4":	"อิเมหิ โข, ภิกฺขเว, จตูหิ ธมฺเมหิ สมนฺนาคโต พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ, สาวชฺโช จ โหติ สานุวชฺโช วิญฺญูนํ, พหุญฺจ อปุญฺญํ ปสวติฯ ",
"an4.263:2.1":	"จตูหิ, ภิกฺขเว, ธมฺเมหิ สมนฺนาคโต ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ, อนวชฺโช จ โหติ อนนุวชฺโช วิญฺญูนํ, พหุญฺจ ปุญฺญํ ปสวติฯ ",
"an4.263:2.2":	"กตเมหิ จตูหิ? ",
"an4.263:2.3":	"อนวชฺเชน กายกมฺเมน, อนวชฺเชน วจีกมฺเมน, อนวชฺเชน มโนกมฺเมน, อนวชฺชาย ทิฏฺฐิยา—",
"an4.263:2.4":	"อิเมหิ โข, ภิกฺขเว, จตูหิ ธมฺเมหิ สมนฺนาคโต ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ, อนวชฺโช จ โหติ อนนุวชฺโช วิญฺญูนํ, พหุญฺจ ปุญฺญํ ปสวตี”ติฯ ",
"an4.263:2.5":	"ทสมํฯ ",
"an4.263:2.6":	"อภิญฺญาวคฺโค ฉฏฺโฐฯ ",
"an4.263:3.0":	"ตสฺสุทฺทานํ ",
"an4.263:3.1":	"อภิญฺญา ปริเยสนา, ",
"an4.263:3.2":	"สงฺคหํ มาลุกฺยปุตฺโต; ",
"an4.263:3.3":	"กุลํ เทฺว จ อาชานียา, ",
"an4.263:3.4":	"พลํ อรญฺญกมฺมุนาติฯ "
}	
