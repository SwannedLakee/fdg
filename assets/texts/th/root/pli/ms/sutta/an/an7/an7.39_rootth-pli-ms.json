{	
"an7.39:0.1":	"องฺคุตฺตร นิกาย ๗ฯ๓๙ ",
"an7.39:0.2":	"๔ฯ เทวตาวคฺค ",
"an7.39:0.3":	"ทุติยปฏิสมฺภิทาสุตฺต ",
"an7.39:1.1":	"“สตฺตหิ, ภิกฺขเว, ธมฺเมหิ สมนฺนาคโต สาริปุตฺโต จตโสฺส ปฏิสมฺภิทา สยํ อภิญฺญา สจฺฉิกตฺวา อุปสมฺปชฺช วิหรติฯ ",
"an7.39:1.2":	"กตเมหิ สตฺตหิ? ",
"an7.39:1.3":	"อิธ, ภิกฺขเว, สาริปุตฺโต ‘อิทํ เม เจตโส ลีนตฺตนฺ’ติ ยถาภูตํ ปชานาติ; ",
"an7.39:1.4":	"อชฺฌตฺตํ สงฺขิตฺตํ วา จิตฺตํ ‘อชฺฌตฺตํ เม สงฺขิตฺตํ จิตฺตนฺ’ติ ยถาภูตํ ปชานาติ; ",
"an7.39:1.5":	"พหิทฺธา วิกฺขิตฺตํ วา จิตฺตํ ‘พหิทฺธา เม วิกฺขิตฺตํ จิตฺตนฺ’ติ ยถาภูตํ ปชานาติ; ",
"an7.39:1.6":	"ตสฺส วิทิตา เวทนา อุปฺปชฺชนฺติ, วิทิตา อุปฏฺฐหนฺติ, วิทิตา อพฺภตฺถํ คจฺฉนฺติ; ",
"an7.39:1.7":	"วิทิตา สญฺญา …เป… ",
"an7.39:1.8":	"วิตกฺกา อุปฺปชฺชนฺติ, วิทิตา อุปฏฺฐหนฺติ, วิทิตา อพฺภตฺถํ คจฺฉนฺติ; ",
"an7.39:1.9":	"สปฺปายาสปฺปาเยสุ โข ปนสฺส ธมฺเมสุ หีนปฺปณีเตสุ กณฺหสุกฺกสปฺปฏิภาเคสุ นิมิตฺตํ สุคฺคหิตํ สุมนสิกตํ สูปธาริตํ สุปฺปฏิวิทฺธํ ปญฺญายฯ ",
"an7.39:1.10":	"อิเมหิ โข, ภิกฺขเว, สตฺตหิ ธมฺเมหิ สมนฺนาคโต สาริปุตฺโต จตโสฺส ปฏิสมฺภิทา สยํ อภิญฺญา สจฺฉิกตฺวา อุปสมฺปชฺช วิหรตี”ติฯ ",
"an7.39:1.11":	"อฏฺฐมํฯ "
}	
