{	
"an3.77:0.1":	"องฺคุตฺตร นิกาย ๓ฯ๗๗ ",
"an3.77:0.2":	"๘ฯ อานนฺทวคฺค ",
"an3.77:0.3":	"ทุติยภวสุตฺต ",
"an3.77:1.1":	"อถ โข อายสฺมา อานนฺโท เยน ภควา เตนุปสงฺกมิ …เป… อายสฺมา อานนฺโท ภควนฺตํ เอตทโวจ",
"an3.77:1.2":	"“ภโว, ภโวติ, ภนฺเต, วุจฺจติฯ ",
"an3.77:1.3":	"กิตฺตาวตา นุ โข, ภนฺเต, ภโว โหตี”ติ? ",
"an3.77:2.1":	"“กามธาตุเวปกฺกญฺจ, อานนฺท, กมฺมํ นาภวิสฺส, อปิ นุ โข กามภโว ปญฺญาเยถา”ติ? ",
"an3.77:2.2":	"“โน เหตํ, ภนฺเต”ฯ ",
"an3.77:2.3":	"“อิติ โข, อานนฺท, กมฺมํ เขตฺตํ, วิญฺญาณํ พีชํ, ตณฺหา เสฺนโหฯ ",
"an3.77:2.4":	"อวิชฺชานีวรณานํ สตฺตานํ ตณฺหาสํโยชนานํ หีนาย ธาตุยา เจตนา ปติฏฺฐิตา ปตฺถนา ปติฏฺฐิตา เอวํ อายตึ ปุนพฺภวาภินิพฺพตฺติ โหติฯ ",
"an3.77:3.1":	"รูปธาตุเวปกฺกญฺจ, อานนฺท, กมฺมํ นาภวิสฺส, อปิ นุ โข รูปภโว ปญฺญาเยถา”ติ? ",
"an3.77:3.2":	"“โน เหตํ, ภนฺเต”ฯ ",
"an3.77:3.3":	"“อิติ โข, อานนฺท, กมฺมํ เขตฺตํ, วิญฺญาณํ พีชํ, ตณฺหา เสฺนโหฯ ",
"an3.77:3.4":	"อวิชฺชานีวรณานํ สตฺตานํ ตณฺหาสํโยชนานํ มชฺฌิมาย ธาตุยา เจตนา ปติฏฺฐิตา ปตฺถนา ปติฏฺฐิตา เอวํ อายตึ ปุนพฺภวาภินิพฺพตฺติ โหติฯ ",
"an3.77:4.1":	"อรูปธาตุเวปกฺกญฺจ, อานนฺท, กมฺมํ นาภวิสฺส, อปิ นุ โข อรูปภโว ปญฺญาเยถา”ติ? ",
"an3.77:4.2":	"“โน เหตํ, ภนฺเต”ฯ ",
"an3.77:4.3":	"“อิติ โข, อานนฺท, กมฺมํ เขตฺตํ, วิญฺญาณํ พีชํ, ตณฺหา เสฺนโหฯ ",
"an3.77:4.4":	"อวิชฺชานีวรณานํ สตฺตานํ ตณฺหาสํโยชนานํ ปณีตาย ธาตุยา เจตนา ปติฏฺฐิตา ปตฺถนา ปติฏฺฐิตา เอวํ อายตึ ปุนพฺภวาภินิพฺพตฺติ โหติฯ ",
"an3.77:4.5":	"เอวํ โข, อานนฺท, ภโว โหตี”ติฯ ",
"an3.77:4.6":	"สตฺตมํฯ "
}	
