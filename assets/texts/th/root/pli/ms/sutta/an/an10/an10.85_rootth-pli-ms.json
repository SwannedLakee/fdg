{	
"an10.85:0.1":	"องฺคุตฺตร นิกาย ๑๐ฯ๘๕ ",
"an10.85:0.2":	"๙ฯ เถรวคฺค ",
"an10.85:0.3":	"กตฺถีสุตฺต ",
"an10.85:1.1":	"เอกํ สมยํ อายสฺมา มหาจุนฺโท เจตีสุ วิหรติ สหชาติยํฯ ",
"an10.85:1.2":	"ตตฺร โข อายสฺมา มหาจุนฺโท ภิกฺขู อามนฺเตสิ",
"an10.85:1.3":	"“อาวุโส ภิกฺขเว”ติฯ ",
"an10.85:1.4":	"“อาวุโส”ติ โข เต ภิกฺขู อายสฺมโต มหาจุนฺทสฺส ปจฺจโสฺสสุํฯ ",
"an10.85:1.5":	"อายสฺมา มหาจุนฺโท เอตทโวจ",
"an10.85:2.1":	"“อิธาวุโส, ภิกฺขุ กตฺถี โหติ วิกตฺถี อธิคเมสุ",
"an10.85:2.2":	"‘อหํ ปฐมํ ฌานํ สมาปชฺชามิปิ วุฏฺฐหามิปิ, อหํ ทุติยํ ฌานํ สมาปชฺชามิปิ วุฏฺฐหามิปิ, อหํ ตติยํ ฌานํ สมาปชฺชามิปิ วุฏฺฐหามิปิ, อหํ จตุตฺถํ ฌานํ สมาปชฺชามิปิ วุฏฺฐหามิปิ, อหํ อากาสานญฺจายตนํ สมาปชฺชามิปิ วุฏฺฐหามิปิ, อหํ วิญฺญาณญฺจายตนํ สมาปชฺชามิปิ วุฏฺฐหามิปิ, อหํ อากิญฺจญฺญายตนํ สมาปชฺชามิปิ วุฏฺฐหามิปิ, อหํ เนวสญฺญานาสญฺญายตนํ สมาปชฺชามิปิ วุฏฺฐหามิปิ, อหํ สญฺญาเวทยิตนิโรธํ สมาปชฺชามิปิ วุฏฺฐหามิปี’ติฯ ",
"an10.85:3.1":	"ตเมนํ ตถาคโต วา ตถาคตสาวโก วา ฌายี สมาปตฺติกุสโล ปรจิตฺตกุสโล ปรจิตฺตปริยายกุสโล สมนุยุญฺชติ สมนุคฺคาหติ สมนุภาสติฯ ",
"an10.85:3.2":	"โส ตถาคเตน วา ตถาคตสาวเกน วา ฌายินา สมาปตฺติกุสเลน ปรจิตฺตกุสเลน ปรจิตฺตปริยายกุสเลน สมนุยุญฺชิยมาโน สมนุคฺคาหิยมาโน สมนุภาสิยมาโน อิรีณํ อาปชฺชติ วิจินํ อาปชฺชติ อนยํ อาปชฺชติ พฺยสนํ อาปชฺชติ อนยพฺยสนํ อาปชฺชติฯ ",
"an10.85:4.1":	"ตเมนํ ตถาคโต วา ตถาคตสาวโก วา ฌายี สมาปตฺติกุสโล ปรจิตฺตกุสโล ปรจิตฺตปริยายกุสโล เอวํ เจตสา เจโต ปริจฺจ มนสิ กโรติ",
"an10.85:4.2":	"‘กึ นุ โข อยมายสฺมา กตฺถี โหติ วิกตฺถี อธิคเมสุ—",
"an10.85:4.3":	"อหํ ปฐมํ ฌานํ สมาปชฺชามิปิ วุฏฺฐหามิปิ …เป… ",
"an10.85:4.4":	"อหํ สญฺญาเวทยิตนิโรธํ สมาปชฺชามิปิ วุฏฺฐหามิปี’ติฯ ",
"an10.85:5.1":	"ตเมนํ ตถาคโต วา ตถาคตสาวโก วา ฌายี สมาปตฺติกุสโล ปรจิตฺตกุสโล ปรจิตฺตปริยายกุสโล เอวํ เจตสา เจโต ปริจฺจ ปชานาติ",
"an10.85:6.1":	"‘ทีฆรตฺตํ โข อยมายสฺมา ขณฺฑการี ฉิทฺทการี สพลการี กมฺมาสการี น สนฺตตการี น สนฺตตวุตฺติ สีเลสุฯ ",
"an10.85:6.2":	"ทุสฺสีโล โข อยมายสฺมาฯ ",
"an10.85:6.3":	"ทุสฺสิลฺยํ โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:7.1":	"อสฺสทฺโธ โข ปน อยมายสฺมา; ",
"an10.85:7.2":	"อสฺสทฺธิยํ โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:8.1":	"อปฺปสฺสุโต โข ปน อยมายสฺมา อนาจาโร; ",
"an10.85:8.2":	"อปฺปสจฺจํ โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:9.1":	"ทุพฺพโจ โข ปน อยมายสฺมา; ",
"an10.85:9.2":	"โทวจสฺสตา โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:10.1":	"ปาปมิตฺโต โข ปน อยมายสฺมา; ",
"an10.85:10.2":	"ปาปมิตฺตตา โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:11.1":	"กุสีโต โข ปน อยมายสฺมา; ",
"an10.85:11.2":	"โกสชฺชํ โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:12.1":	"มุฏฺฐสฺสติ โข ปน อยมายสฺมา; ",
"an10.85:12.2":	"มุฏฺฐสฺสจฺจํ โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:13.1":	"กุหโก โข ปน อยมายสฺมา; ",
"an10.85:13.2":	"โกหญฺญํ โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:14.1":	"ทุพฺภโร โข ปน อยมายสฺมา; ",
"an10.85:14.2":	"ทุพฺภรตา โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:15.1":	"ทุปฺปญฺโญ โข ปน อยมายสฺมา; ",
"an10.85:15.2":	"ทุปฺปญฺญตา โข ปน ตถาคตปฺปเวทิเต ธมฺมวินเย ปริหานเมตํ’ฯ ",
"an10.85:16.1":	"เสยฺยถาปิ, อาวุโส, สหายโก สหายกํ เอวํ วเทยฺย",
"an10.85:16.2":	"‘ยทา เต, สมฺม, ธเนน ธนกรณียํ อสฺส, ยาเจยฺยาสิ มํ ธนํฯ ทสฺสามิ เต ธนนฺ’ติฯ ",
"an10.85:16.3":	"โส กิญฺจิเทว ธนกรณีเย สมุปฺปนฺเน สหายโก สหายกํ เอวํ วเทยฺย",
"an10.85:16.4":	"โส เอวํ วเทยฺย",
"an10.85:16.5":	"‘เตน หิ, สมฺม, อิธ ขนาหี’ติฯ โส ตตฺร ขนนฺโต นาธิคจฺเฉยฺยฯ ",
"an10.85:16.6":	"โส เอวํ วเทยฺย",
"an10.85:16.7":	"‘อลิกํ มํ, สมฺม, อวจ; ตุจฺฉกํ มํ, สมฺม, อวจ—อิธ ขนาหี’ติฯ ",
"an10.85:16.8":	"โส เอวํ วเทยฺย",
"an10.85:16.9":	"‘นาหํ ตํ, สมฺม, อลิกํ อวจํ, ตุจฺฉกํ อวจํฯ เตน หิ, สมฺม, อิธ ขนาหี’ติฯ ",
"an10.85:16.10":	"โส ตตฺรปิ ขนนฺโต นาธิคจฺเฉยฺยฯ ",
"an10.85:16.11":	"โส เอวํ วเทยฺย",
"an10.85:16.12":	"‘อลิกํ มํ, สมฺม, อวจ, ตุจฺฉกํ มํ, สมฺม, อวจ—อิธ ขนาหี’ติฯ ",
"an10.85:16.13":	"โส เอวํ วเทยฺย",
"an10.85:16.14":	"‘นาหํ ตํ, สมฺม, อลิกํ อวจํ, ตุจฺฉกํ อวจํฯ เตน หิ, สมฺม, อิธ ขนาหี’ติฯ ",
"an10.85:16.15":	"โส ตตฺรปิ ขนนฺโต นาธิคจฺเฉยฺยฯ ",
"an10.85:16.16":	"โส เอวํ วเทยฺย",
"an10.85:16.17":	"‘อลิกํ มํ, สมฺม, อวจ, ตุจฺฉกํ มํ, สมฺม, อวจ—อิธ ขนาหี’ติฯ ",
"an10.85:16.18":	"โส เอวํ วเทยฺย",
"an10.85:16.19":	"‘นาหํ ตํ, สมฺม, อลิกํ อวจํ, ตุจฺฉกํ อวจํฯ อปิ จ อหเมว อุมฺมาทํ ปาปุณึ เจตโส วิปริยายนฺ’ติฯ ",
"an10.85:17.1":	"เอวเมวํ โข, อาวุโส, ภิกฺขุ กตฺถี โหติ วิกตฺถี อธิคเมสุ",
"an10.85:17.2":	"‘อหํ ปฐมํ ฌานํ สมาปชฺชามิปิ วุฏฺฐหามิปิ, อหํ ทุติยํ ฌานํ สมาปชฺชามิปิ วุฏฺฐหามิปิ, อหํ ตติยํ ฌานํ สมาปชฺชามิปิ วุฏฺฐหามิปิ, อหํ จตุตฺถํ ฌานํ สมาปชฺชามิปิ วุฏฺฐหามิปิ, อหํ อากาสานญฺจายตนํ สมาปชฺชามิปิ วุฏฺฐหามิปิ, อหํ วิญฺญาณญฺจายตนํ สมาปชฺชามิปิ วุฏฺฐหามิปิ, อหํ อากิญฺจญฺญายตนํ สมาปชฺชามิปิ วุฏฺฐหามิปิ, อหํ เนวสญฺญานาสญฺญายตนํ สมาปชฺชามิปิ วุฏฺฐหามิปิ, อหํ สญฺญาเวทยิตนิโรธํ สมาปชฺชามิปิ วุฏฺฐหามิปี’ติฯ ",
"an10.85:18.1":	"ตเมนํ ตถาคโต วา ตถาคตสาวโก วา ฌายี สมาปตฺติกุสโล ปรจิตฺตกุสโล ปรจิตฺตปริยายกุสโล สมนุยุญฺชติ สมนุคฺคาหติ สมนุภาสติฯ ",
"an10.85:18.2":	"โส ตถาคเตน วา ตถาคตสาวเกน วา ฌายินา สมาปตฺติกุสเลน ปรจิตฺตกุสเลน ปรจิตฺตปริยายกุสเลน สมนุยุญฺชิยมาโน สมนุคฺคาหิยมาโน สมนุภาสิยมาโน อิรีณํ อาปชฺชติ วิจินํ อาปชฺชติ อนยํ อาปชฺชติ พฺยสนํ อาปชฺชติ อนยพฺยสนํ อาปชฺชติฯ ",
"an10.85:19.1":	"ตเมนํ ตถาคโต วา ตถาคตสาวโก วา ฌายี สมาปตฺติกุสโล ปรจิตฺตกุสโล ปรจิตฺตปริยายกุสโล เอวํ เจตสา เจโต ปริจฺจ มนสิ กโรติ",
"an10.85:19.2":	"‘กึ นุ โข อยมายสฺมา กตฺถี โหติ วิกตฺถี อธิคเมสุ—",
"an10.85:19.3":	"อหํ ปฐมํ ฌานํ สมาปชฺชามิปิ …เป… ",
"an10.85:19.4":	"อหํ สญฺญาเวทยิตนิโรธํ สมาปชฺชามิปิ วุฏฺฐหามิปี’ติฯ ",
"an10.85:20.1":	"ตเมนํ ตถาคโต วา ตถาคตสาวโก วา ฌายี สมาปตฺติกุสโล ปรจิตฺตปริยายกุสโล เจตสา เจโต ปริจฺจ ปชานาติ",
"an10.85:21.1":	"‘ทีฆรตฺตํ โข อยมายสฺมา ขณฺฑการี ฉิทฺทการี สพลการี กมฺมาสการี, น สนฺตตการี น สนฺตตวุตฺติ สีเลสุฯ ",
"an10.85:21.2":	"ทุสฺสีโล โข อยมายสฺมา; ",
"an10.85:21.3":	"ทุสฺสิลฺยํ โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:22.1":	"อสฺสทฺโธ โข ปน อยมายสฺมา; ",
"an10.85:22.2":	"อสฺสทฺธิยํ โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:23.1":	"อปฺปสฺสุโต โข ปน อยมายสฺมา อนาจาโร; ",
"an10.85:23.2":	"อปฺปสจฺจํ โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:24.1":	"ทุพฺพโจ โข ปน อยมายสฺมา; ",
"an10.85:24.2":	"โทวจสฺสตา โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:25.1":	"ปาปมิตฺโต โข ปน อยมายสฺมา; ",
"an10.85:25.2":	"ปาปมิตฺตตา โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:26.1":	"กุสีโต โข ปน อยมายสฺมา; ",
"an10.85:26.2":	"โกสชฺชํ โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:27.1":	"มุฏฺฐสฺสติ โข ปน อยมายสฺมา; ",
"an10.85:27.2":	"มุฏฺฐสฺสจฺจํ โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:28.1":	"กุหโก โข ปน อยมายสฺมา; ",
"an10.85:28.2":	"โกหญฺญํ โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:29.1":	"ทุพฺภโร โข ปน อยมายสฺมา; ",
"an10.85:29.2":	"ทุพฺภรตา โข ปน ตถาคตปฺปเวทิเต ธมฺมวินเย ปริหานเมตํฯ ",
"an10.85:30.1":	"ทุปฺปญฺโญ โข ปน อยมายสฺมา; ",
"an10.85:30.2":	"ทุปฺปญฺญตา โข ปน ตถาคตปฺปเวทิเต ธมฺมวินเย ปริหานเมตํ’ฯ ",
"an10.85:31.1":	"โส วตาวุโส, ภิกฺขุ ‘อิเม ทส ธมฺเม อปฺปหาย อิมสฺมึ ธมฺมวินเย วุทฺธึ วิรูฬฺหึ เวปุลฺลํ อาปชฺชิสฺสตี’ติ เนตํ ฐานํ วิชฺชติฯ ",
"an10.85:31.2":	"โส วตาวุโส, ภิกฺขุ ‘อิเม ทส ธมฺเม ปหาย อิมสฺมึ ธมฺมวินเย วุทฺธึ วิรูฬฺหึ เวปุลฺลํ อาปชฺชิสฺสตี’ติ ฐานเมตํ วิชฺชตี”ติฯ ",
"an10.85:31.3":	"ปญฺจมํฯ "
}	
