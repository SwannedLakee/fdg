{	
"an5.223:0.1":	"องฺคุตฺตร นิกาย ๕ฯ๒๒๓ ",
"an5.223:0.2":	"๒๓ฯ ทีฆจาริกวคฺค ",
"an5.223:0.3":	"อตินิวาสสุตฺต ",
"an5.223:1.1":	"“ปญฺจิเม, ภิกฺขเว, อาทีนวา อตินิวาเสฯ ",
"an5.223:1.2":	"กตเม ปญฺจ? ",
"an5.223:1.3":	"พหุภณฺโฑ โหติ พหุภณฺฑสนฺนิจโย, พหุเภสชฺโช โหติ พหุเภสชฺชสนฺนิจโย, พหุกิจฺโจ โหติ พหุกรณีโย พฺยตฺโต กิงฺกรณีเยสุ, สํสฏฺโฐ วิหรติ คหฏฺฐปพฺพชิเตหิ อนนุโลมิเกน คิหิสํสคฺเคน, ตมฺหา จ อาวาสา ปกฺกมนฺโต สาเปกฺโข ปกฺกมติฯ ",
"an5.223:1.4":	"อิเม โข, ภิกฺขเว, ปญฺจ อาทีนวา อตินิวาเสฯ ",
"an5.223:2.1":	"ปญฺจิเม, ภิกฺขเว, อานิสํสา สมวตฺถวาเสฯ ",
"an5.223:2.2":	"กตเม ปญฺจ? ",
"an5.223:2.3":	"น พหุภณฺโฑ โหติ น พหุภณฺฑสนฺนิจโย, น พหุเภสชฺโช โหติ น พหุเภสชฺชสนฺนิจโย, น พหุกิจฺโจ โหติ น พหุกรณีโย น พฺยตฺโต กิงฺกรณีเยสุ, อสํสฏฺโฐ วิหรติ คหฏฺฐปพฺพชิเตหิ อนนุโลมิเกน คิหิสํสคฺเคน, ตมฺหา จ อาวาสา ปกฺกมนฺโต อนเปกฺโข ปกฺกมติฯ ",
"an5.223:2.4":	"อิเม โข, ภิกฺขเว, ปญฺจ อานิสํสา สมวตฺถวาเส”ติฯ ",
"an5.223:2.5":	"ตติยํฯ "
}	
