{	
"an5.130:0.1":	"องฺคุตฺตร นิกาย ๕ฯ๑๓๐ ",
"an5.130:0.2":	"๑๓ฯ คิลานวคฺค ",
"an5.130:0.3":	"พฺยสนสุตฺต ",
"an5.130:1.1":	"“ปญฺจิมานิ, ภิกฺขเว, พฺยสนานิฯ ",
"an5.130:1.2":	"กตมานิ ปญฺจ? ",
"an5.130:1.3":	"ญาติพฺยสนํ, โภคพฺยสนํ, โรคพฺยสนํ, สีลพฺยสนํ, ทิฏฺฐิพฺยสนํฯ ",
"an5.130:1.4":	"น, ภิกฺขเว, สตฺตา ญาติพฺยสนเหตุ วา โภคพฺยสนเหตุ วา โรคพฺยสนเหตุ วา กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปชฺชนฺติฯ ",
"an5.130:1.5":	"สีลพฺยสนเหตุ วา, ภิกฺขเว, สตฺตา ทิฏฺฐิพฺยสนเหตุ วา กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปชฺชนฺติฯ ",
"an5.130:1.6":	"อิมานิ โข, ภิกฺขเว, ปญฺจ พฺยสนานิฯ ",
"an5.130:2.1":	"ปญฺจิมา, ภิกฺขเว, สมฺปทาฯ ",
"an5.130:2.2":	"กตมา ปญฺจ? ",
"an5.130:2.3":	"ญาติสมฺปทา, โภคสมฺปทา, อาโรคฺยสมฺปทา, สีลสมฺปทา, ทิฏฺฐิสมฺปทาฯ ",
"an5.130:2.4":	"น, ภิกฺขเว, สตฺตา ญาติสมฺปทาเหตุ วา โภคสมฺปทาเหตุ วา อาโรคฺยสมฺปทาเหตุ วา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"an5.130:2.5":	"สีลสมฺปทาเหตุ วา, ภิกฺขเว, สตฺตา ทิฏฺฐิสมฺปทาเหตุ วา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"an5.130:2.6":	"อิมา โข, ภิกฺขเว, ปญฺจ สมฺปทา”ติฯ ",
"an5.130:2.7":	"ทสมํฯ ",
"an5.130:2.8":	"คิลานวคฺโค ตติโยฯ ",
"an5.130:3.0":	"ตสฺสุทฺทานํ ",
"an5.130:3.1":	"คิลาโน สติสูปฏฺฐิ, ",
"an5.130:3.2":	"เทฺว อุปฏฺฐากา ทุวายุสา; ",
"an5.130:3.3":	"วปกาสสมณสุขา, ",
"an5.130:3.4":	"ปริกุปฺปํ พฺยสเนน จาติฯ "
}	
