{	
"an8.60:0.1":	"องฺคุตฺตร นิกาย ๘ฯ๖๐ ",
"an8.60:0.2":	"๖ฯ โคตมีวคฺค ",
"an8.60:0.3":	"ทุติยปุคฺคลสุตฺต ",
"an8.60:1.1":	"“อฏฺฐิเม, ภิกฺขเว, ปุคฺคลา อาหุเนยฺยา …เป… อนุตฺตรํ ปุญฺญกฺเขตฺตํ โลกสฺสฯ ",
"an8.60:1.2":	"กตเม อฏฺฐ? ",
"an8.60:1.3":	"โสตาปนฺโน, โสตาปตฺติผลสจฺฉิกิริยาย ปฏิปนฺโน …เป… อรหา, อรหตฺตาย ปฏิปนฺโนฯ ",
"an8.60:1.4":	"อิเม โข, ภิกฺขเว, อฏฺฐ ปุคฺคลา อาหุเนยฺยา …เป… อนุตฺตรํ ปุญฺญกฺเขตฺตํ โลกสฺสาติฯ ",
"an8.60:2.1":	"จตฺตาโร จ ปฏิปนฺนา, ",
"an8.60:2.2":	"จตฺตาโร จ ผเล ฐิตา; ",
"an8.60:2.3":	"เอส สงฺโฆ สมุกฺกฏฺโฐ, ",
"an8.60:2.4":	"สตฺตานํ อฏฺฐ ปุคฺคลาฯ ",
"an8.60:3.1":	"ยชมานานํ มนุสฺสานํ, ",
"an8.60:3.2":	"ปุญฺญเปกฺขาน ปาณินํ; ",
"an8.60:3.3":	"กโรตํ โอปธิกํ ปุญฺญํ, ",
"an8.60:3.4":	"เอตฺถ ทินฺนํ มหปฺผลนฺ”ติฯ ",
"an8.60:3.5":	"ทสมํฯ ",
"an8.60:3.6":	"โคตมีวคฺโค ปฐโมฯ ",
"an8.60:4.0":	"ตสฺสุทฺทานํ ",
"an8.60:4.1":	"โคตมี โอวาทํ สงฺขิตฺตํ, ",
"an8.60:4.2":	"ทีฆชาณุ จ อุชฺชโย; ",
"an8.60:4.3":	"ภยา เทฺว อาหุเนยฺยา จ, ",
"an8.60:4.4":	"เทฺว จ อฏฺฐ ปุคฺคลาติฯ "
}	
