{	
"an9.2:0.1":	"องฺคุตฺตร นิกาย ๙ฯ๒ ",
"an9.2:0.2":	"๑ฯ สมฺโพธิวคฺค ",
"an9.2:0.3":	"นิสฺสยสุตฺต ",
"an9.2:1.1":	"อถ โข อญฺญตโร ภิกฺขุ เยน ภควา เตนุปสงฺกมิ; อุปสงฺกมิตฺวา ภควนฺตํ …เป… เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"an9.2:1.2":	"“‘นิสฺสยสมฺปนฺโน นิสฺสยสมฺปนฺโน’ติ, ภนฺเต, วุจฺจติฯ ",
"an9.2:1.3":	"กิตฺตาวตา นุ โข, ภนฺเต, ภิกฺขุ นิสฺสยสมฺปนฺโน โหตี”ติ? ",
"an9.2:1.4":	"“สทฺธญฺเจ, ภิกฺขุ, ภิกฺขุ นิสฺสาย อกุสลํ ปชหติ กุสลํ ภาเวติ, ปหีนเมวสฺส ตํ อกุสลํ โหติฯ ",
"an9.2:1.5":	"หิริญฺเจ, ภิกฺขุ, ภิกฺขุ นิสฺสาย …เป… ",
"an9.2:1.6":	"โอตฺตปฺปญฺเจ, ภิกฺขุ, ภิกฺขุ นิสฺสาย …เป… ",
"an9.2:1.7":	"วีริยญฺเจ, ภิกฺขุ, ภิกฺขุ นิสฺสาย …เป… ",
"an9.2:1.8":	"ปญฺญญฺเจ, ภิกฺขุ, ภิกฺขุ นิสฺสาย อกุสลํ ปชหติ กุสลํ ภาเวติ, ปหีนเมวสฺส ตํ อกุสลํ โหติฯ ",
"an9.2:1.9":	"ตํ หิสฺส ภิกฺขุโน อกุสลํ ปหีนํ โหติ สุปฺปหีนํ, ยํส อริยาย ปญฺญาย ทิสฺวา ปหีนํฯ ",
"an9.2:2.1":	"เตน จ ปน, ภิกฺขุ, ภิกฺขุนา อิเมสุ ปญฺจสุ ธมฺเมสุ ปติฏฺฐาย จตฺตาโร อุปนิสฺสาย วิหาตพฺพาฯ ",
"an9.2:2.2":	"กตเม จตฺตาโร? ",
"an9.2:2.3":	"อิธ, ภิกฺขุ, ภิกฺขุ สงฺขาเยกํ ปฏิเสวติ, สงฺขาเยกํ อธิวาเสติ, สงฺขาเยกํ ปริวชฺเชติ, สงฺขาเยกํ วิโนเทติฯ ",
"an9.2:2.4":	"เอวํ โข, ภิกฺขุ, ภิกฺขุ นิสฺสยสมฺปนฺโน โหตี”ติฯ ",
"an9.2:2.5":	"ทุติยํฯ "
}	
