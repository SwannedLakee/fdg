{	
"an4.207:0.1":	"องฺคุตฺตร นิกาย ๔ฯ๒๐๗ ",
"an4.207:0.2":	"๒๑ฯ สปฺปุริสวคฺค ",
"an4.207:0.3":	"ปฐมปาปธมฺมสุตฺต ",
"an4.207:1.1":	"“ปาปญฺจ โว, ภิกฺขเว, เทเสสฺสามิ, ปาเปน ปาปตรญฺจ; ",
"an4.207:1.2":	"กลฺยาณญฺจ, กลฺยาเณน กลฺยาณตรญฺจฯ ตํ สุณาถ …เป…ฯ ",
"an4.207:2.1":	"กตโม จ, ภิกฺขเว, ปาโป? ",
"an4.207:2.2":	"อิธ, ภิกฺขเว, เอกจฺโจ ปาณาติปาตี โหติ …เป… มิจฺฉาทิฏฺฐิโก โหติฯ ",
"an4.207:2.3":	"อยํ วุจฺจติ, ภิกฺขเว, ปาโปฯ ",
"an4.207:3.1":	"กตโม จ, ภิกฺขเว, ปาเปน ปาปตโร? ",
"an4.207:3.2":	"อิธ, ภิกฺขเว, เอกจฺโจ อตฺตนา จ ปาณาติปาตี โหติ, ปรญฺจ ปาณาติปาเต สมาทเปติ …เป… อตฺตนา จ มิจฺฉาทิฏฺฐิโก โหติ, ปรญฺจ มิจฺฉาทิฏฺฐิยา สมาทเปติฯ ",
"an4.207:3.3":	"อยํ วุจฺจติ, ภิกฺขเว, ปาเปน ปาปตโรฯ ",
"an4.207:4.1":	"กตโม จ, ภิกฺขเว, กลฺยาโณ? ",
"an4.207:4.2":	"อิธ, ภิกฺขเว, เอกจฺโจ ปาณาติปาตา ปฏิวิรโต โหติ …เป… สมฺมาทิฏฺฐิโก โหติฯ ",
"an4.207:4.3":	"อยํ วุจฺจติ, ภิกฺขเว, กลฺยาโณฯ ",
"an4.207:5.1":	"“กตโม จ, ภิกฺขเว, กลฺยาเณน กลฺยาณตโร? ",
"an4.207:5.2":	"อิธ, ภิกฺขเว, เอกจฺโจ อตฺตนา จ ปาณาติปาตา ปฏิวิรโต โหติ, ปรญฺจ ปาณาติปาตา เวรมณิยา สมาทเปติ …เป… อตฺตนา จ สมฺมาทิฏฺฐิโก โหติ, ปรญฺจ สมฺมาทิฏฺฐิยา สมาทเปติฯ ",
"an4.207:5.3":	"อยํ วุจฺจติ, ภิกฺขเว, กลฺยาเณน กลฺยาณตโร”ติฯ ",
"an4.207:5.4":	"สตฺตมํฯ "
}	
