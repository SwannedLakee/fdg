{	
"an6.41:0.1":	"องฺคุตฺตร นิกาย ๖ฯ๔๑ ",
"an6.41:0.2":	"๔ฯ เทวตาวคฺค ",
"an6.41:0.3":	"ทารุกฺขนฺธสุตฺต ",
"an6.41:1.1":	"เอวํ เม สุตํ—",
"an6.41:1.2":	"เอกํ สมยํ อายสฺมา สาริปุตฺโต ราชคเห วิหรติ คิชฺฌกูเฏ ปพฺพเตฯ ",
"an6.41:1.3":	"อถ โข อายสฺมา สาริปุตฺโต ปุพฺพณฺหสมยํ นิวาเสตฺวา ปตฺตจีวรมาทาย สมฺพหุเลหิ ภิกฺขูหิ สทฺธึ คิชฺฌกูฏา ปพฺพตา โอโรหนฺโต อทฺทส อญฺญตรสฺมึ ปเทเส มหนฺตํ ทารุกฺขนฺธํฯ ",
"an6.41:1.4":	"ทิสฺวา ภิกฺขู อามนฺเตสิ",
"an6.41:1.5":	"“ปสฺสถ โน, อาวุโส, ตุเมฺห อมุํ มหนฺตํ ทารุกฺขนฺธนฺ”ติ? ",
"an6.41:1.6":	"“เอวมาวุโส”ติฯ ",
"an6.41:2.1":	"“อากงฺขมาโน, อาวุโส, ภิกฺขุ อิทฺธิมา เจโตวสิปฺปตฺโต อมุํ ทารุกฺขนฺธํ ปถวีเตฺวว อธิมุจฺเจยฺยฯ ",
"an6.41:2.2":	"ตํ กิสฺส เหตุ? ",
"an6.41:2.3":	"อตฺถิ, อาวุโส, อมุมฺหิ ทารุกฺขนฺเธ ปถวีธาตุ, ยํ นิสฺสาย ภิกฺขุ อิทฺธิมา เจโตวสิปฺปตฺโต อมุํ ทารุกฺขนฺธํ ปถวีเตฺวว อธิมุจฺเจยฺยฯ ",
"an6.41:2.4":	"อากงฺขมาโน, อาวุโส, ภิกฺขุ อิทฺธิมา เจโตวสิปฺปตฺโต อมุํ ทารุกฺขนฺธํ อาโปเตฺวว อธิมุจฺเจยฺย …เป… ",
"an6.41:2.5":	"เตโชเตฺวว อธิมุจฺเจยฺย … ",
"an6.41:2.6":	"วาโยเตฺวว อธิมุจฺเจยฺย … ",
"an6.41:2.7":	"สุภนฺเตฺวว อธิมุจฺเจยฺย … ",
"an6.41:2.8":	"อสุภนฺเตฺวว อธิมุจฺเจยฺยฯ ",
"an6.41:2.9":	"ตํ กิสฺส เหตุ? ",
"an6.41:2.10":	"อตฺถิ, อาวุโส, อมุมฺหิ ทารุกฺขนฺเธ อสุภธาตุ, ยํ นิสฺสาย ภิกฺขุ อิทฺธิมา เจโตวสิปฺปตฺโต อมุํ ทารุกฺขนฺธํ อสุภนฺเตฺวว อธิมุจฺเจยฺยา”ติฯ ",
"an6.41:2.11":	"เอกาทสมํฯ "
}	
