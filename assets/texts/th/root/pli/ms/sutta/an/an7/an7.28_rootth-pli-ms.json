{	
"an7.28:0.1":	"องฺคุตฺตร นิกาย ๗ฯ๒๘ ",
"an7.28:0.2":	"๓ฯ วชฺชิสตฺตกวคฺค ",
"an7.28:0.3":	"ปฐมปริหานิสุตฺต ",
"an7.28:1.1":	"เอวํ เม สุตํ—",
"an7.28:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"an7.28:1.3":	"ตตฺร โข ภควา ภิกฺขู อามนฺเตสิ",
"an7.28:1.4":	"“สตฺติเม, ภิกฺขเว, ธมฺมา เสขสฺส ภิกฺขุโน ปริหานาย สํวตฺตนฺติฯ ",
"an7.28:1.5":	"กตเม สตฺต? ",
"an7.28:1.6":	"กมฺมารามตา, ภสฺสารามตา, นิทฺทารามตา, สงฺคณิการามตา, อินฺทฺริเยสุ อคุตฺตทฺวารตา, โภชเน อมตฺตญฺญุตา, สนฺติ โข ปน สงฺเฆ สงฺฆกรณียานิ; ตตฺร เสโข ภิกฺขุ อิติ ปฏิสญฺจิกฺขติ",
"an7.28:1.7":	"‘สนฺติ โข ปน สงฺเฆ เถรา รตฺตญฺญู จิรปพฺพชิตา ภารวาหิโน, เต เตน ปญฺญายิสฺสนฺตี’ติ อตฺตนา เตสุ โยคํ อาปชฺชติฯ ",
"an7.28:1.8":	"อิเม โข, ภิกฺขเว, สตฺต ธมฺมา เสขสฺส ภิกฺขุโน ปริหานาย สํวตฺตนฺติฯ ",
"an7.28:2.1":	"สตฺติเม, ภิกฺขเว, ธมฺมา เสขสฺส ภิกฺขุโน อปริหานาย สํวตฺตนฺติฯ ",
"an7.28:2.2":	"กตเม สตฺต? ",
"an7.28:2.3":	"น กมฺมารามตา, น ภสฺสารามตา, น นิทฺทารามตา, น สงฺคณิการามตา, อินฺทฺริเยสุ คุตฺตทฺวารตา, โภชเน มตฺตญฺญุตา, สนฺติ โข ปน สงฺเฆ สงฺฆกรณียานิ; ตตฺร เสโข ภิกฺขุ อิติ ปฏิสญฺจิกฺขติ",
"an7.28:2.4":	"‘สนฺติ โข ปน สงฺเฆ เถรา รตฺตญฺญู จิรปพฺพชิตา ภารวาหิโน, เต เตน ปญฺญายิสฺสนฺตี’ติ อตฺตนา น เตสุ โยคํ อาปชฺชติฯ ",
"an7.28:2.5":	"อิเม โข, ภิกฺขเว, สตฺต ธมฺมา เสขสฺส ภิกฺขุโน อปริหานาย สํวตฺตนฺตี”ติฯ ",
"an7.28:2.6":	"อฏฺฐมํฯ "
}	
