{	
"an5.42:0.1":	"องฺคุตฺตร นิกาย ๕ฯ๔๒ ",
"an5.42:0.2":	"๕ฯ มุณฺฑราชวคฺค ",
"an5.42:0.3":	"สปฺปุริสสุตฺต ",
"an5.42:1.1":	"“สปฺปุริโส, ภิกฺขเว, กุเล ชายมาโน พหุโน ชนสฺส อตฺถาย หิตาย สุขาย โหติ; ",
"an5.42:1.2":	"มาตาปิตูนํ อตฺถาย หิตาย สุขาย โหติ; ",
"an5.42:1.3":	"ปุตฺตทารสฺส อตฺถาย หิตาย สุขาย โหติ; ",
"an5.42:1.4":	"ทาสกมฺมกรโปริสสฺส อตฺถาย หิตาย สุขาย โหติ; ",
"an5.42:1.5":	"มิตฺตามจฺจานํ อตฺถาย หิตาย สุขาย โหติ; ",
"an5.42:1.6":	"สมณพฺราหฺมณานํ อตฺถาย หิตาย สุขาย โหติฯ ",
"an5.42:2.1":	"เสยฺยถาปิ, ภิกฺขเว, มหาเมโฆ สพฺพสสฺสานิ สมฺปาเทนฺโต พหุโน ชนสฺส อตฺถาย หิตาย สุขาย โหติ; ",
"an5.42:2.2":	"เอวเมวํ โข, ภิกฺขเว, สปฺปุริโส กุเล ชายมาโน พหุโน ชนสฺส อตฺถาย หิตาย สุขาย โหติ; ",
"an5.42:2.3":	"มาตาปิตูนํ อตฺถาย หิตาย สุขาย โหติ; ",
"an5.42:2.4":	"ปุตฺตทารสฺส อตฺถาย หิตาย สุขาย โหติ; ",
"an5.42:2.5":	"ทาสกมฺมกรโปริสสฺส อตฺถาย หิตาย สุขาย โหติ; ",
"an5.42:2.6":	"มิตฺตามจฺจานํ อตฺถาย หิตาย สุขาย โหติ; ",
"an5.42:2.7":	"สมณพฺราหฺมณานํ อตฺถาย หิตาย สุขาย โหตีติฯ ",
"an5.42:3.1":	"หิโต พหุนฺนํ ปฏิปชฺช โภเค, ",
"an5.42:3.2":	"ตํ เทวตา รกฺขติ ธมฺมคุตฺตํ; ",
"an5.42:3.3":	"พหุสฺสุตํ สีลวตูปปนฺนํ, ",
"an5.42:3.4":	"ธมฺเม ฐิตํ น วิชหติ กิตฺติฯ ",
"an5.42:4.1":	"ธมฺมฏฺฐํ สีลสมฺปนฺนํ, ",
"an5.42:4.2":	"สจฺจวาทึ หิรีมนํ; ",
"an5.42:4.3":	"เนกฺขํ ชมฺโพนทเสฺสว, ",
"an5.42:4.4":	"โก ตํ นินฺทิตุมรหติ; ",
"an5.42:4.5":	"เทวาปิ นํ ปสํสนฺติ, ",
"an5.42:4.6":	"พฺรหฺมุนาปิ ปสํสิโต”ติฯ ",
"an5.42:4.7":	"ทุติยํฯ "
}	
