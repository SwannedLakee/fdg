{	
"an4.65:0.1":	"องฺคุตฺตร นิกาย ๔ฯ๖๕ ",
"an4.65:0.2":	"๗ฯ ปตฺตกมฺมวคฺค ",
"an4.65:0.3":	"รูปสุตฺต ",
"an4.65:1.1":	"“จตฺตาโรเม, ภิกฺขเว, ปุคฺคลา สนฺโต สํวิชฺชมานา โลกสฺมึฯ ",
"an4.65:1.2":	"กตเม จตฺตาโร? ",
"an4.65:1.3":	"รูปปฺปมาโณ รูปปฺปสนฺโน, โฆสปฺปมาโณ โฆสปฺปสนฺโน, ลูขปฺปมาโณ ลูขปฺปสนฺโน, ธมฺมปฺปมาโณ ธมฺมปฺปสนฺโน—",
"an4.65:1.4":	"อิเม โข, ภิกฺขเว, จตฺตาโร ปุคฺคลา สนฺโต สํวิชฺชมานา โลกสฺมินฺติฯ ",
"an4.65:2.1":	"เย จ รูเป ปมาณึสุ, ",
"an4.65:2.2":	"เย จ โฆเสน อนฺวคู; ",
"an4.65:2.3":	"ฉนฺทราควสูเปตา, ",
"an4.65:2.4":	"นาภิชานนฺติ เต ชนาฯ ",
"an4.65:3.1":	"อชฺฌตฺตญฺจ น ชานาติ, ",
"an4.65:3.2":	"พหิทฺธา จ น ปสฺสติ; ",
"an4.65:3.3":	"สมนฺตาวรโณ พาโล, ",
"an4.65:3.4":	"ส เว โฆเสน วุยฺหติฯ ",
"an4.65:4.1":	"อชฺฌตฺตญฺจ น ชานาติ, ",
"an4.65:4.2":	"พหิทฺธา จ วิปสฺสติ; ",
"an4.65:4.3":	"พหิทฺธา ผลทสฺสาวี, ",
"an4.65:4.4":	"โสปิ โฆเสน วุยฺหติฯ ",
"an4.65:5.1":	"อชฺฌตฺตญฺจ ปชานาติ, ",
"an4.65:5.2":	"พหิทฺธา จ วิปสฺสติ; ",
"an4.65:5.3":	"วินีวรณทสฺสาวี, ",
"an4.65:5.4":	"น โส โฆเสน วุยฺหตี”ติฯ ",
"an4.65:5.5":	"ปญฺจมํฯ "
}	
