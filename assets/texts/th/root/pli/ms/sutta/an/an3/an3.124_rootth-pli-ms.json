{	
"an3.124:0.1":	"องฺคุตฺตร นิกาย ๓ฯ๑๒๔ ",
"an3.124:0.2":	"๑๓ฯ กุสินารวคฺค ",
"an3.124:0.3":	"ภณฺฑนสุตฺต ",
"an3.124:1.1":	"“ยสฺสํ, ภิกฺขเว, ทิสายํ ภิกฺขู ภณฺฑนชาตา กลหชาตา วิวาทาปนฺนา อญฺญมญฺญํ มุขสตฺตีหิ วิตุทนฺตา วิหรนฺติ, มนสิ กาตุมฺปิ เม เอสา, ภิกฺขเว, ทิสา น ผาสุ โหติ, ปเคว คนฺตุํฯ ",
"an3.124:1.2":	"นิฏฺฐเมตฺถ คจฺฉามิ",
"an3.124:1.3":	"‘อทฺธา เต อายสฺมนฺโต ตโย ธมฺเม ปชหึสุ, ตโย ธมฺเม พหุลมกํสุฯ ",
"an3.124:1.4":	"กตเม ตโย ธมฺเม ปชหึสุ? ",
"an3.124:1.5":	"เนกฺขมฺมวิตกฺกํ, อพฺยาปาทวิตกฺกํ, อวิหึสาวิตกฺกํ—",
"an3.124:1.6":	"อิเม ตโย ธมฺเม ปชหึสุฯ ",
"an3.124:1.7":	"กตเม ตโย ธมฺเม พหุลมกํสุ? ",
"an3.124:1.8":	"กามวิตกฺกํ, พฺยาปาทวิตกฺกํ, วิหึสาวิตกฺกํ—",
"an3.124:1.9":	"อิเม ตโย ธมฺเม พหุลมกํสุ’ฯ ",
"an3.124:1.10":	"ยสฺสํ, ภิกฺขเว, ทิสายํ ภิกฺขู ภณฺฑนชาตา กลหชาตา วิวาทาปนฺนา อญฺญมญฺญํ มุขสตฺตีหิ วิตุทนฺตา วิหรนฺติ, มนสิ กาตุมฺปิ เม เอสา, ภิกฺขเว, ทิสา น ผาสุ โหติ, ปเคว คนฺตุํฯ ",
"an3.124:1.11":	"นิฏฺฐเมตฺถ คจฺฉามิ",
"an3.124:1.12":	"‘อทฺธา เต อายสฺมนฺโต อิเม ตโย ธมฺเม ปชหึสุ, อิเม ตโย ธมฺเม พหุลมกํสุ’ฯ ",
"an3.124:2.1":	"ยสฺสํ ปน, ภิกฺขเว, ทิสายํ ภิกฺขู สมคฺคา สมฺโมทมานา อวิวทมานา ขีโรทกีภูตา อญฺญมญฺญํ ปิยจกฺขูหิ สมฺปสฺสนฺตา วิหรนฺติ, คนฺตุมฺปิ เม เอสา, ภิกฺขเว, ทิสา ผาสุ โหติ, ปเคว มนสิ กาตุํฯ ",
"an3.124:2.2":	"นิฏฺฐเมตฺถ คจฺฉามิ",
"an3.124:2.3":	"‘อทฺธา เต อายสฺมนฺโต ตโย ธมฺเม ปชหึสุ, ตโย ธมฺเม พหุลมกํสุฯ ",
"an3.124:2.4":	"กตเม ตโย ธมฺเม ปชหึสุ? ",
"an3.124:2.5":	"กามวิตกฺกํ, พฺยาปาทวิตกฺกํ, วิหึสาวิตกฺกํ—",
"an3.124:2.6":	"อิเม ตโย ธมฺเม ปชหึสุฯ ",
"an3.124:2.7":	"กตเม ตโย ธมฺเม พหุลมกํสุ? ",
"an3.124:2.8":	"เนกฺขมฺมวิตกฺกํ, อพฺยาปาทวิตกฺกํ, อวิหึสาวิตกฺกํ—",
"an3.124:2.9":	"อิเม ตโย ธมฺเม พหุลมกํสุ’ฯ ",
"an3.124:2.10":	"ยสฺสํ, ภิกฺขเว, ทิสายํ ภิกฺขู สมคฺคา สมฺโมทมานา อวิวทมานา ขีโรทกีภูตา อญฺญมญฺญํ ปิยจกฺขูหิ สมฺปสฺสนฺตา วิหรนฺติ, คนฺตุมฺปิ เม เอสา, ภิกฺขเว, ทิสา ผาสุ โหติ, ปเคว มนสิ กาตุํฯ ",
"an3.124:2.11":	"นิฏฺฐเมตฺถ คจฺฉามิ",
"an3.124:2.12":	"‘อทฺธา เต อายสฺมนฺโต อิเม ตโย ธมฺเม ปชหึสุ, อิเม ตโย ธมฺเม พหุลมกํสู’”ติฯ ",
"an3.124:2.13":	"ทุติยํฯ "
}	
