{	
"an3.38:0.1":	"องฺคุตฺตร นิกาย ๓ฯ๓๘ ",
"an3.38:0.2":	"๔ฯ เทวทูตวคฺค ",
"an3.38:0.3":	"ทุติยจตุมหาราชสุตฺต ",
"an3.38:1.1":	"“ภูตปุพฺพํ, ภิกฺขเว, สกฺโก เทวานมินฺโท เทเว ตาวตึเส อนุนยมาโน ตายํ เวลายํ อิมํ คาถํ อภาสิ",
"an3.38:2.1":	"‘จาตุทฺทสึ ปญฺจทสึ, ",
"an3.38:2.2":	"ยา จ ปกฺขสฺส อฏฺฐมี; ",
"an3.38:2.3":	"ปาฏิหาริยปกฺขญฺจ, ",
"an3.38:2.4":	"อฏฺฐงฺคสุสมาคตํ; ",
"an3.38:2.5":	"อุโปสถํ อุปวเสยฺย, ",
"an3.38:2.6":	"โยปิสฺส มาทิโส นโร’ติฯ ",
"an3.38:3.1":	"สา โข ปเนสา, ภิกฺขเว, สกฺเกน เทวานมินฺเทน คาถา ทุคฺคีตา น สุคีตา ทุพฺภาสิตา น สุภาสิตาฯ ",
"an3.38:3.2":	"ตํ กิสฺส เหตุ? ",
"an3.38:3.3":	"สกฺโก หิ, ภิกฺขเว, เทวานมินฺโท อปริมุตฺโต ชาติยา ชราย มรเณน โสเกหิ ปริเทเวหิ ทุกฺเขหิ โทมนเสฺสหิ อุปายาเสหิ, อปริมุตฺโต ทุกฺขสฺมาติ วทามิฯ ",
"an3.38:4.1":	"โย จ โข โส, ภิกฺขเว, ภิกฺขุ อรหํ ขีณาสโว วุสิตวา กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโต, ตสฺส โข เอตํ, ภิกฺขเว, ภิกฺขุโน กลฺลํ วจนาย",
"an3.38:5.1":	"‘จาตุทฺทสึ ปญฺจทสึ, ",
"an3.38:5.2":	"ยา จ ปกฺขสฺส อฏฺฐมี; ",
"an3.38:5.3":	"ปาฏิหาริยปกฺขญฺจ, ",
"an3.38:5.4":	"อฏฺฐงฺคสุสมาคตํ; ",
"an3.38:5.5":	"อุโปสถํ อุปวเสยฺย, ",
"an3.38:5.6":	"โยปิสฺส มาทิโส นโร’ติฯ ",
"an3.38:6.1":	"ตํ กิสฺส เหตุ? ",
"an3.38:6.2":	"โส หิ, ภิกฺขเว, ภิกฺขุ ปริมุตฺโต ชาติยา ชราย มรเณน โสเกหิ ปริเทเวหิ ทุกฺเขหิ โทมนเสฺสหิ อุปายาเสหิ, ปริมุตฺโต ทุกฺขสฺมาติ วทามี”ติฯ ",
"an3.38:6.3":	"อฏฺฐมํฯ "
}	
