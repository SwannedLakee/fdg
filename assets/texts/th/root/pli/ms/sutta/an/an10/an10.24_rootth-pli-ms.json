{	
"an10.24:0.1":	"องฺคุตฺตร นิกาย ๑๐ฯ๒๔ ",
"an10.24:0.2":	"๓ฯ มหาวคฺค ",
"an10.24:0.3":	"มหาจุนฺทสุตฺต ",
"an10.24:1.1":	"เอกํ สมยํ อายสฺมา มหาจุนฺโท เจตีสุ วิหรติ สหชาติยํฯ ",
"an10.24:1.2":	"ตตฺร โข อายสฺมา มหาจุนฺโท ภิกฺขู อามนฺเตสิ",
"an10.24:1.3":	"“อาวุโส ภิกฺขเว”ติฯ ",
"an10.24:1.4":	"“อาวุโส”ติ โข เต ภิกฺขู อายสฺมโต มหาจุนฺทสฺส ปจฺจโสฺสสุํฯ ",
"an10.24:1.5":	"อายสฺมา มหาจุนฺโท เอตทโวจ",
"an10.24:2.1":	"“ญาณวาทํ, อาวุโส, ภิกฺขุ วทมาโน",
"an10.24:2.2":	"‘ชานามิมํ ธมฺมํ, ปสฺสามิมํ ธมฺมนฺ’ติฯ ",
"an10.24:2.3":	"ตญฺเจ, อาวุโส, ภิกฺขุํ โลโภ อภิภุยฺย ติฏฺฐติ, ",
"an10.24:2.4":	"โทโส … ",
"an10.24:2.5":	"โมโห … ",
"an10.24:2.6":	"โกโธ … ",
"an10.24:2.7":	"อุปนาโห … ",
"an10.24:2.8":	"มกฺโข … ",
"an10.24:2.9":	"ปฬาโส … ",
"an10.24:2.10":	"มจฺฉริยํ … ",
"an10.24:2.11":	"ปาปิกา อิสฺสา … ",
"an10.24:2.12":	"ปาปิกา อิจฺฉา อภิภุยฺย ติฏฺฐติ, โส เอวมสฺส เวทิตพฺโพ",
"an10.24:2.13":	"‘นายมายสฺมา ตถา ปชานาติ ยถา ปชานโต โลโภ น โหติ, ตถาหิมํ อายสฺมนฺตํ โลโภ อภิภุยฺย ติฏฺฐติ; ",
"an10.24:2.14":	"นายมายสฺมา ตถา ปชานาติ ยถา ปชานโต โทโส น โหติ … ",
"an10.24:2.15":	"โมโห … ",
"an10.24:2.16":	"โกโธ … ",
"an10.24:2.17":	"อุปนาโห … ",
"an10.24:2.18":	"มกฺโข … ",
"an10.24:2.19":	"ปฬาโส … ",
"an10.24:2.20":	"มจฺฉริยํ … ",
"an10.24:2.21":	"ปาปิกา อิสฺสา … ",
"an10.24:2.22":	"ปาปิกา อิจฺฉา น โหติ, ตถาหิมํ อายสฺมนฺตํ ปาปิกา อิจฺฉา อภิภุยฺย ติฏฺฐตี’ติฯ ",
"an10.24:3.1":	"ภาวนาวาทํ, อาวุโส, ภิกฺขุ วทมาโน",
"an10.24:3.2":	"‘ภาวิตกาโยมฺหิ ภาวิตสีโล ภาวิตจิตฺโต ภาวิตปญฺโญ’ติฯ ",
"an10.24:3.3":	"ตญฺเจ, อาวุโส, ภิกฺขุํ โลโภ อภิภุยฺย ติฏฺฐติ, ",
"an10.24:3.4":	"โทโส … ",
"an10.24:3.5":	"โมโห … ",
"an10.24:3.6":	"โกโธ … ",
"an10.24:3.7":	"อุปนาโห … ",
"an10.24:3.8":	"มกฺโข … ",
"an10.24:3.9":	"ปฬาโส … ",
"an10.24:3.10":	"มจฺฉริยํ … ",
"an10.24:3.11":	"ปาปิกา อิสฺสา … ",
"an10.24:3.12":	"ปาปิกา อิจฺฉา อภิภุยฺย ติฏฺฐติ, โส เอวมสฺส เวทิตพฺโพ",
"an10.24:3.13":	"‘นายมายสฺมา ตถา ปชานาติ ยถา ปชานโต โลโภ น โหติ, ตถาหิมํ อายสฺมนฺตํ โลโภ อภิภุยฺย ติฏฺฐติ; ",
"an10.24:3.14":	"นายมายสฺมา ตถา ปชานาติ ยถา ปชานโต โทโส น โหติ … ",
"an10.24:3.15":	"โมโห … ",
"an10.24:3.16":	"โกโธ … ",
"an10.24:3.17":	"อุปนาโห … ",
"an10.24:3.18":	"มกฺโข … ",
"an10.24:3.19":	"ปฬาโส … ",
"an10.24:3.20":	"มจฺฉริยํ … ",
"an10.24:3.21":	"ปาปิกา อิสฺสา … ",
"an10.24:3.22":	"ปาปิกา อิจฺฉา น โหติ, ตถาหิมํ อายสฺมนฺตํ ปาปิกา อิจฺฉา อภิภุยฺย ติฏฺฐตี’ติฯ ",
"an10.24:4.1":	"ญาณวาทญฺจ, อาวุโส, ภิกฺขุ วทมาโน ภาวนาวาทญฺจ",
"an10.24:4.2":	"‘ชานามิมํ ธมฺมํ, ปสฺสามิมํ ธมฺมํ, ภาวิตกาโยมฺหิ ภาวิตสีโล ภาวิตจิตฺโต ภาวิตปญฺโญ’ติฯ ",
"an10.24:4.3":	"ตญฺเจ, อาวุโส, ภิกฺขุํ โลโภ อภิภุยฺย ติฏฺฐติ, ",
"an10.24:4.4":	"โทโส … ",
"an10.24:4.5":	"โมโห … ",
"an10.24:4.6":	"โกโธ … ",
"an10.24:4.7":	"อุปนาโห … ",
"an10.24:4.8":	"มกฺโข … ",
"an10.24:4.9":	"ปฬาโส … ",
"an10.24:4.10":	"มจฺฉริยํ … ",
"an10.24:4.11":	"ปาปิกา อิสฺสา … ",
"an10.24:4.12":	"ปาปิกา อิจฺฉา อภิภุยฺย ติฏฺฐติ, โส เอวมสฺส เวทิตพฺโพ",
"an10.24:4.13":	"‘นายมายสฺมา ตถา ปชานาติ ยถา ปชานโต โลโภ น โหติ, ตถาหิมํ อายสฺมนฺตํ โลโภ อภิภุยฺย ติฏฺฐติ; ",
"an10.24:4.14":	"นายมายสฺมา ตถา ปชานาติ ยถา ปชานโต โทโส น โหติ … ",
"an10.24:4.15":	"โมโห … ",
"an10.24:4.16":	"โกโธ … ",
"an10.24:4.17":	"อุปนาโห … ",
"an10.24:4.18":	"มกฺโข … ",
"an10.24:4.19":	"ปฬาโส … ",
"an10.24:4.20":	"มจฺฉริยํ … ",
"an10.24:4.21":	"ปาปิกา อิสฺสา … ",
"an10.24:4.22":	"ปาปิกา อิจฺฉา น โหติ, ตถาหิมํ อายสฺมนฺตํ ปาปิกา อิจฺฉา อภิภุยฺย ติฏฺฐตี’ติฯ ",
"an10.24:5.1":	"เสยฺยถาปิ, อาวุโส, ปุริโส ทลิทฺโทว สมาโน อฑฺฒวาทํ วเทยฺย, อธโนว สมาโน ธนวาวาทํ วเทยฺย, อโภโคว สมาโน โภควาวาทํ วเทยฺยฯ ",
"an10.24:5.2":	"โส กิสฺมิญฺจิเทว ธนกรณีเย สมุปฺปนฺเน น สกฺกุเณยฺย อุปนีหาตุํ ธนํ วา ธญฺญํ วา รชตํ วา ชาตรูปํ วาฯ ",
"an10.24:5.3":	"ตเมนํ เอวํ ชาเนยฺยุํ",
"an10.24:5.4":	"‘ทลิทฺโทว อยมายสฺมา สมาโน อฑฺฒวาทํ วเทติ, อธโนว อยมายสฺมา สมาโน ธนวาวาทํ วเทติ, อโภควาว อยมายสฺมา สมาโน โภควาวาทํ วเทติฯ ",
"an10.24:5.5":	"ตํ กิสฺส เหตุ? ",
"an10.24:5.6":	"ตถา หิ อยมายสฺมา กิสฺมิญฺจิเทว ธนกรณีเย สมุปฺปนฺเน น สกฺโกติ อุปนีหาตุํ ธนํ วา ธญฺญํ วา รชตํ วา ชาตรูปํ วา’ติฯ ",
"an10.24:6.1":	"เอวเมวํ โข, อาวุโส, ญาณวาทญฺจ ภิกฺขุ วทมาโน ภาวนาวาทญฺจ",
"an10.24:6.2":	"‘ชานามิมํ ธมฺมํ, ปสฺสามิมํ ธมฺมํ, ภาวิตกาโยมฺหิ ภาวิตสีโล ภาวิตจิตฺโต ภาวิตปญฺโญ’ติฯ ",
"an10.24:6.3":	"ตญฺเจ, อาวุโส, ภิกฺขุํ โลโภ อภิภุยฺย ติฏฺฐติ, ",
"an10.24:6.4":	"โทโส … ",
"an10.24:6.5":	"โมโห … ",
"an10.24:6.6":	"โกโธ … ",
"an10.24:6.7":	"อุปนาโห … ",
"an10.24:6.8":	"มกฺโข … ",
"an10.24:6.9":	"ปฬาโส … ",
"an10.24:6.10":	"มจฺฉริยํ … ",
"an10.24:6.11":	"ปาปิกา อิสฺสา … ",
"an10.24:6.12":	"ปาปิกา อิจฺฉา อภิภุยฺย ติฏฺฐติ, โส เอวมสฺส เวทิตพฺโพ",
"an10.24:6.13":	"‘นายมายสฺมา ตถา ปชานาติ ยถา ปชานโต โลโภ น โหติ, ตถาหิมํ อายสฺมนฺตํ โลโภ อภิภุยฺย ติฏฺฐติ; ",
"an10.24:6.14":	"นายมายสฺมา ตถา ปชานาติ ยถา ปชานโต โทโส น โหติ … ",
"an10.24:6.15":	"โมโห … ",
"an10.24:6.16":	"โกโธ … ",
"an10.24:6.17":	"อุปนาโห … ",
"an10.24:6.18":	"มกฺโข … ",
"an10.24:6.19":	"ปฬาโส … ",
"an10.24:6.20":	"มจฺฉริยํ … ",
"an10.24:6.21":	"ปาปิกา อิสฺสา … ",
"an10.24:6.22":	"ปาปิกา อิจฺฉา น โหติ, ตถาหิมํ อายสฺมนฺตํ ปาปิกา อิจฺฉา อภิภุยฺย ติฏฺฐตี’ติฯ ",
"an10.24:7.1":	"ญาณวาทํ, อาวุโส, ภิกฺขุ วทมาโน",
"an10.24:7.2":	"‘ชานามิมํ ธมฺมํ, ปสฺสามิมํ ธมฺมนฺ’ติฯ ",
"an10.24:7.3":	"ตญฺเจ, อาวุโส, ภิกฺขุํ โลโภ นาภิภุยฺย ติฏฺฐติ, ",
"an10.24:7.4":	"โทโส … ",
"an10.24:7.5":	"โมโห … ",
"an10.24:7.6":	"โกโธ … ",
"an10.24:7.7":	"อุปนาโห … ",
"an10.24:7.8":	"มกฺโข … ",
"an10.24:7.9":	"ปฬาโส … ",
"an10.24:7.10":	"มจฺฉริยํ … ",
"an10.24:7.11":	"ปาปิกา อิสฺสา … ",
"an10.24:7.12":	"ปาปิกา อิจฺฉา นาภิภุยฺย ติฏฺฐติ, โส เอวมสฺส เวทิตพฺโพ",
"an10.24:7.13":	"‘อยมายสฺมา ตถา ปชานาติ ยถา ปชานโต โลโภ น โหติ, ตถาหิมํ อายสฺมนฺตํ โลโภ นาภิภุยฺย ติฏฺฐติ; ",
"an10.24:7.14":	"ตถา อยมายสฺมา ปชานาติ ยถา ปชานโต โทโส น โหติ … ",
"an10.24:7.15":	"โมโห … ",
"an10.24:7.16":	"โกโธ … ",
"an10.24:7.17":	"อุปนาโห … ",
"an10.24:7.18":	"มกฺโข … ",
"an10.24:7.19":	"ปฬาโส … ",
"an10.24:7.20":	"มจฺฉริยํ … ",
"an10.24:7.21":	"ปาปิกา อิสฺสา … ",
"an10.24:7.22":	"ปาปิกา อิจฺฉา น โหติ, ตถาหิมํ อายสฺมนฺตํ ปาปิกา อิจฺฉา นาภิภุยฺย ติฏฺฐตี’ติฯ ",
"an10.24:8.1":	"ภาวนาวาทํ, อาวุโส, ภิกฺขุ วทมาโน",
"an10.24:8.2":	"‘ภาวิตกาโยมฺหิ ภาวิตสีโล ภาวิตจิตฺโต ภาวิตปญฺโญ’ติฯ ",
"an10.24:8.3":	"ตญฺเจ, อาวุโส, ภิกฺขุํ โลโภ นาภิภุยฺย ติฏฺฐติ, ",
"an10.24:8.4":	"โทโส … ",
"an10.24:8.5":	"โมโห … ",
"an10.24:8.6":	"โกโธ … ",
"an10.24:8.7":	"อุปนาโห … ",
"an10.24:8.8":	"มกฺโข … ",
"an10.24:8.9":	"ปฬาโส … ",
"an10.24:8.10":	"มจฺฉริยํ … ",
"an10.24:8.11":	"ปาปิกา อิสฺสา … ",
"an10.24:8.12":	"ปาปิกา อิจฺฉา นาภิภุยฺย ติฏฺฐติ, โส เอวมสฺส เวทิตพฺโพ",
"an10.24:8.13":	"‘ตถา อยมายสฺมา ปชานาติ ยถา ปชานโต โลโภ น โหติ, ตถาหิมํ อายสฺมนฺตํ โลโภ นาภิภุยฺย ติฏฺฐติ; ",
"an10.24:8.14":	"ตถา อยมายสฺมา ปชานาติ ยถา ปชานโต โทโส น โหติ … ",
"an10.24:8.15":	"โมโห … ",
"an10.24:8.16":	"โกโธ … ",
"an10.24:8.17":	"อุปนาโห … ",
"an10.24:8.18":	"มกฺโข … ",
"an10.24:8.19":	"ปฬาโส … ",
"an10.24:8.20":	"มจฺฉริยํ … ",
"an10.24:8.21":	"ปาปิกา อิสฺสา … ",
"an10.24:8.22":	"ปาปิกา อิจฺฉา น โหติ, ตถาหิมํ อายสฺมนฺตํ ปาปิกา อิจฺฉา นาภิภุยฺย ติฏฺฐตี’ติฯ ",
"an10.24:9.1":	"ญาณวาทญฺจ, อาวุโส, ภิกฺขุ วทมาโน ภาวนาวาทญฺจ",
"an10.24:9.2":	"‘ชานามิมํ ธมฺมํ, ปสฺสามิมํ ธมฺมํ, ภาวิตกาโยมฺหิ ภาวิตสีโล ภาวิตจิตฺโต ภาวิตปญฺโญ’ติฯ ",
"an10.24:9.3":	"ตญฺเจ, อาวุโส, ภิกฺขุํ โลโภ นาภิภุยฺย ติฏฺฐติ, ",
"an10.24:9.4":	"โทโส … ",
"an10.24:9.5":	"โมโห … ",
"an10.24:9.6":	"โกโธ … ",
"an10.24:9.7":	"อุปนาโห … ",
"an10.24:9.8":	"มกฺโข … ",
"an10.24:9.9":	"ปฬาโส … ",
"an10.24:9.10":	"มจฺฉริยํ … ",
"an10.24:9.11":	"ปาปิกา อิสฺสา … ",
"an10.24:9.12":	"ปาปิกา อิจฺฉา นาภิภุยฺย ติฏฺฐติ, โส เอวมสฺส เวทิตพฺโพ",
"an10.24:9.13":	"‘ตถา อยมายสฺมา ปชานาติ ยถา ปชานโต โลโภ น โหติ, ตถาหิมํ อายสฺมนฺตํ โลโภ นาภิภุยฺย ติฏฺฐติ; ",
"an10.24:9.14":	"ตถา อยมายสฺมา ปชานาติ ยถา ปชานโต โทโส น โหติ … ",
"an10.24:9.15":	"โมโห … ",
"an10.24:9.16":	"โกโธ … ",
"an10.24:9.17":	"อุปนาโห … ",
"an10.24:9.18":	"มกฺโข … ",
"an10.24:9.19":	"ปฬาโส … ",
"an10.24:9.20":	"มจฺฉริยํ … ",
"an10.24:9.21":	"ปาปิกา อิสฺสา … ",
"an10.24:9.22":	"ปาปิกา อิจฺฉา น โหติ, ตถาหิมํ อายสฺมนฺตํ ปาปิกา อิจฺฉา นาภิภุยฺย ติฏฺฐตี’ติฯ ",
"an10.24:10.1":	"เสยฺยถาปิ, อาวุโส, ปุริโส อฑฺโฒว สมาโน อฑฺฒวาทํ วเทยฺย, ธนวาว สมาโน ธนวาวาทํ วเทยฺย, โภควาว สมาโน โภควาวาทํ วเทยฺยฯ ",
"an10.24:10.2":	"โส กิสฺมิญฺจิเทว ธนกรณีเย สมุปฺปนฺเน สกฺกุเณยฺย อุปนีหาตุํ ธนํ วา ธญฺญํ วา รชตํ วา ชาตรูปํ วาฯ ",
"an10.24:10.3":	"ตเมนํ เอวํ ชาเนยฺยุํ",
"an10.24:10.4":	"‘อฑฺโฒว อยมายสฺมา สมาโน อฑฺฒวาทํ วเทติ, ธนวาว อยมายสฺมา สมาโน ธนวาวาทํ วเทติ, โภควาว อยมายสฺมา สมาโน โภควาวาทํ วเทติฯ ",
"an10.24:10.5":	"ตํ กิสฺส เหตุ? ",
"an10.24:10.6":	"ตถา หิ อยมายสฺมา กิสฺมิญฺจิเทว ธนกรณีเย สมุปฺปนฺเน สกฺโกติ อุปนีหาตุํ ธนํ วา ธญฺญํ วา รชตํ วา ชาตรูปํ วา’ติฯ ",
"an10.24:11.1":	"เอวเมวํ โข, อาวุโส, ญาณวาทญฺจ ภิกฺขุ วทมาโน ภาวนาวาทญฺจ",
"an10.24:11.2":	"‘ชานามิมํ ธมฺมํ, ปสฺสามิมํ ธมฺมํ, ภาวิตกาโยมฺหิ ภาวิตสีโล ภาวิตจิตฺโต ภาวิตปญฺโญ’ติฯ ",
"an10.24:11.3":	"ตญฺเจ, อาวุโส, ภิกฺขุํ โลโภ นาภิภุยฺย ติฏฺฐติ, ",
"an10.24:11.4":	"โทโส … ",
"an10.24:11.5":	"โมโห … ",
"an10.24:11.6":	"โกโธ … ",
"an10.24:11.7":	"อุปนาโห … ",
"an10.24:11.8":	"มกฺโข … ",
"an10.24:11.9":	"ปฬาโส … ",
"an10.24:11.10":	"มจฺฉริยํ … ",
"an10.24:11.11":	"ปาปิกา อิสฺสา … ",
"an10.24:11.12":	"ปาปิกา อิจฺฉา นาภิภุยฺย ติฏฺฐติ, โส เอวมสฺส เวทิตพฺโพ",
"an10.24:11.13":	"‘ตถา อยมายสฺมา ปชานาติ ยถา ปชานโต โลโภ น โหติ, ตถาหิมํ อายสฺมนฺตํ โลโภ นาภิภุยฺย ติฏฺฐติ; ",
"an10.24:11.14":	"ตถา อยมายสฺมา ปชานาติ ยถา ปชานโต โทโส น โหติ … ",
"an10.24:11.15":	"โมโห … ",
"an10.24:11.16":	"โกโธ … ",
"an10.24:11.17":	"อุปนาโห … ",
"an10.24:11.18":	"มกฺโข … ",
"an10.24:11.19":	"ปฬาโส … ",
"an10.24:11.20":	"มจฺฉริยํ … ",
"an10.24:11.21":	"ปาปิกา อิสฺสา … ",
"an10.24:11.22":	"ปาปิกา อิจฺฉา น โหติ, ตถาหิมํ อายสฺมนฺตํ ปาปิกา อิจฺฉา นาภิภุยฺย ติฏฺฐตี’”ติฯ ",
"an10.24:11.23":	"จตุตฺถํฯ "
}	
