{	
"an5.118:0.1":	"องฺคุตฺตร นิกาย ๕ฯ๑๑๘ ",
"an5.118:0.2":	"๑๒ฯ อนฺธกวินฺทวคฺค ",
"an5.118:0.3":	"มิจฺฉาทิฏฺฐิกสุตฺต ",
"an5.118:1.1":	"“ปญฺจหิ, ภิกฺขเว, ธมฺเมหิ สมนฺนาคตา ภิกฺขุนี ยถาภตํ นิกฺขิตฺตา เอวํ นิรเยฯ ",
"an5.118:1.2":	"กตเมหิ ปญฺจหิ? ",
"an5.118:1.3":	"อนนุวิจฺจ อปริโยคาเหตฺวา อวณฺณารหสฺส วณฺณํ ภาสติ, ",
"an5.118:1.4":	"อนนุวิจฺจ อปริโยคาเหตฺวา วณฺณารหสฺส อวณฺณํ ภาสติ, ",
"an5.118:1.5":	"มิจฺฉาทิฏฺฐิกา จ โหติ, ",
"an5.118:1.6":	"มิจฺฉาสงฺกปฺปา จ, ",
"an5.118:1.7":	"สทฺธาเทยฺยํ วินิปาเตติฯ ",
"an5.118:1.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคตา ภิกฺขุนี ยถาภตํ นิกฺขิตฺตา เอวํ นิรเยฯ ",
"an5.118:2.1":	"ปญฺจหิ, ภิกฺขเว, ธมฺเมหิ สมนฺนาคตา ภิกฺขุนี ยถาภตํ นิกฺขิตฺตา เอวํ สคฺเคฯ ",
"an5.118:2.2":	"กตเมหิ ปญฺจหิ? ",
"an5.118:2.3":	"อนุวิจฺจ ปริโยคาเหตฺวา อวณฺณารหสฺส อวณฺณํ ภาสติ, ",
"an5.118:2.4":	"อนุวิจฺจ ปริโยคาเหตฺวา วณฺณารหสฺส วณฺณํ ภาสติ, ",
"an5.118:2.5":	"สมฺมาทิฏฺฐิกา จ โหติ, ",
"an5.118:2.6":	"สมฺมาสงฺกปฺปา จ, ",
"an5.118:2.7":	"สทฺธาเทยฺยํ น วินิปาเตติฯ ",
"an5.118:2.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคตา ภิกฺขุนี ยถาภตํ นิกฺขิตฺตา เอวํ สคฺเค”ติฯ ",
"an5.118:2.9":	"อฏฺฐมํฯ "
}	
