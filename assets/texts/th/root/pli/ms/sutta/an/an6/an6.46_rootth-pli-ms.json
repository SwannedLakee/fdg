{	
"an6.46:0.1":	"องฺคุตฺตร นิกาย ๖ฯ๔๖ ",
"an6.46:0.2":	"๕ฯ ธมฺมิกวคฺค ",
"an6.46:0.3":	"มหาจุนฺทสุตฺต ",
"an6.46:1.1":	"เอวํ เม สุตํ—",
"an6.46:1.2":	"เอกํ สมยํ อายสฺมา มหาจุนฺโท เจตีสุ วิหรติ สยํชาติยํฯ ",
"an6.46:1.3":	"ตตฺร โข อายสฺมา มหาจุนฺโท ภิกฺขู อามนฺเตสิ",
"an6.46:1.4":	"“อาวุโส ภิกฺขเว”ติฯ ",
"an6.46:1.5":	"“อาวุโส”ติ โข เต ภิกฺขู อายสฺมโต มหาจุนฺทสฺส ปจฺจโสฺสสุํฯ ",
"an6.46:1.6":	"อายสฺมา มหาจุนฺโท เอตทโวจ",
"an6.46:2.1":	"“อิธาวุโส, ธมฺมโยคา ภิกฺขู ฌายี ภิกฺขู อปสาเทนฺติ",
"an6.46:2.2":	"‘อิเม ปน ฌายิโนมฺหา, ฌายิโนมฺหาติ ฌายนฺติ ปชฺฌายนฺติ นิชฺฌายนฺติ อวชฺฌายนฺติฯ ",
"an6.46:2.3":	"กิมิเม ฌายนฺติ, กินฺติเม ฌายนฺติ, กถํ อิเม ฌายนฺตี’ติ? ",
"an6.46:2.4":	"ตตฺถ ธมฺมโยคา จ ภิกฺขู นปฺปสีทนฺติ, ฌายี จ ภิกฺขู นปฺปสีทนฺติ, น จ พหุชนหิตาย ปฏิปนฺนา โหนฺติ พหุชนสุขาย พหุโน ชนสฺส อตฺถาย หิตาย สุขาย เทวมนุสฺสานํฯ ",
"an6.46:3.1":	"อิธ ปนาวุโส, ฌายี ภิกฺขู ธมฺมโยเค ภิกฺขู อปสาเทนฺติ",
"an6.46:3.2":	"‘อิเม ปน ธมฺมโยคมฺหา, ธมฺมโยคมฺหาติ อุทฺธตา อุนฺนฬา จปลา มุขรา วิกิณฺณวาจา มุฏฺฐสฺสตี อสมฺปชานา อสมาหิตา วิพฺภนฺตจิตฺตา ปากตินฺทฺริยาฯ ",
"an6.46:3.3":	"กิมิเม ธมฺมโยคา, กินฺติเม ธมฺมโยคา, กถํ อิเม ธมฺมโยคา’ติ? ",
"an6.46:3.4":	"ตตฺถ ฌายี จ ภิกฺขู นปฺปสีทนฺติ, ธมฺมโยคา จ ภิกฺขู นปฺปสีทนฺติ, น จ พหุชนหิตาย ปฏิปนฺนา โหนฺติ พหุชนสุขาย พหุโน ชนสฺส อตฺถาย หิตาย สุขาย เทวมนุสฺสานํฯ ",
"an6.46:4.1":	"อิธ ปนาวุโส, ธมฺมโยคา ภิกฺขู ธมฺมโยคานญฺเญว ภิกฺขูนํ วณฺณํ ภาสนฺติ, โน ฌายีนํ ภิกฺขูนํ วณฺณํ ภาสนฺติฯ ",
"an6.46:4.2":	"ตตฺถ ธมฺมโยคา จ ภิกฺขู นปฺปสีทนฺติ, ฌายี จ ภิกฺขู นปฺปสีทนฺติ, น จ พหุชนหิตาย ปฏิปนฺนา โหนฺติ พหุชนสุขาย พหุโน ชนสฺส อตฺถาย หิตาย สุขาย เทวมนุสฺสานํฯ ",
"an6.46:5.1":	"อิธ ปนาวุโส, ฌายี ภิกฺขู ฌายีนญฺเญว ภิกฺขูนํ วณฺณํ ภาสนฺติ, โน ธมฺมโยคานํ ภิกฺขูนํ วณฺณํ ภาสนฺติฯ ",
"an6.46:5.2":	"ตตฺถ ฌายี จ ภิกฺขู นปฺปสีทนฺติ, ธมฺมโยคา จ ภิกฺขู นปฺปสีทนฺติ, น จ พหุชนหิตาย ปฏิปนฺนา โหนฺติ พหุชนสุขาย พหุโน ชนสฺส อตฺถาย หิตาย สุขาย เทวมนุสฺสานํฯ ",
"an6.46:6.1":	"ตสฺมาติหาวุโส, เอวํ สิกฺขิตพฺพํ",
"an6.46:6.2":	"‘ธมฺมโยคา สมานา ฌายีนํ ภิกฺขูนํ วณฺณํ ภาสิสฺสามา’ติฯ ",
"an6.46:6.3":	"เอวญฺหิ โว, อาวุโส, สิกฺขิตพฺพํฯ ",
"an6.46:6.4":	"ตํ กิสฺส เหตุ? ",
"an6.46:6.5":	"อจฺฉริยา เหเต, อาวุโส, ปุคฺคลา ทุลฺลภา โลกสฺมึ, เย อมตํ ธาตุํ กาเยน ผุสิตฺวา วิหรนฺติฯ ",
"an6.46:7.1":	"ตสฺมาติหาวุโส, เอวํ สิกฺขิตพฺพํ",
"an6.46:7.2":	"‘ฌายี สมานา ธมฺมโยคานํ ภิกฺขูนํ วณฺณํ ภาสิสฺสามา’ติฯ ",
"an6.46:7.3":	"เอวญฺหิ โว, อาวุโส, สิกฺขิตพฺพํฯ ",
"an6.46:7.4":	"ตํ กิสฺส เหตุ? ",
"an6.46:7.5":	"อจฺฉริยา เหเต, อาวุโส, ปุคฺคลา ทุลฺลภา โลกสฺมึ เย คมฺภีรํ อตฺถปทํ ปญฺญาย อติวิชฺฌ ปสฺสนฺตี”ติฯ ",
"an6.46:7.6":	"จตุตฺถํฯ "
}	
