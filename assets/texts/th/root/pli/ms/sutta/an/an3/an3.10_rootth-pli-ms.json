{	
"an3.10:0.1":	"องฺคุตฺตร นิกาย ๓ฯ๑๐ ",
"an3.10:0.2":	"๑ฯ พาลวคฺค ",
"an3.10:0.3":	"มลสุตฺต ",
"an3.10:1.1":	"“ตีหิ, ภิกฺขเว, ธมฺเมหิ สมนฺนาคโต ตโย มเล อปฺปหาย ยถาภตํ นิกฺขิตฺโต เอวํ นิรเยฯ ",
"an3.10:1.2":	"กตเมหิ ตีหิ? ",
"an3.10:1.3":	"ทุสฺสีโล จ โหติ, ทุสฺสีลฺยมลญฺจสฺส อปฺปหีนํ โหติ; ",
"an3.10:1.4":	"อิสฺสุกี จ โหติ, อิสฺสามลญฺจสฺส อปฺปหีนํ โหติ; ",
"an3.10:1.5":	"มจฺฉรี จ โหติ, มจฺเฉรมลญฺจสฺส อปฺปหีนํ โหติฯ ",
"an3.10:1.6":	"อิเมหิ โข, ภิกฺขเว, ตีหิ ธมฺเมหิ สมนฺนาคโต อิเม ตโย มเล อปฺปหาย ยถาภตํ นิกฺขิตฺโต เอวํ นิรเยฯ ",
"an3.10:2.1":	"ตีหิ, ภิกฺขเว, ธมฺเมหิ สมนฺนาคโต ตโย มเล ปหาย ยถาภตํ นิกฺขิตฺโต เอวํ สคฺเคฯ ",
"an3.10:2.2":	"กตเมหิ ตีหิ? ",
"an3.10:2.3":	"สีลวา จ โหติ, ทุสฺสีลฺยมลญฺจสฺส ปหีนํ โหติ; ",
"an3.10:2.4":	"อนิสฺสุกี จ โหติ, อิสฺสามลญฺจสฺส ปหีนํ โหติ; ",
"an3.10:2.5":	"อมจฺฉรี จ โหติ, มจฺเฉรมลญฺจสฺส ปหีนํ โหติฯ ",
"an3.10:2.6":	"อิเมหิ โข, ภิกฺขเว, ตีหิ ธมฺเมหิ สมนฺนาคโต อิเม ตโย มเล ปหาย ยถาภตํ นิกฺขิตฺโต เอวํ สคฺเค”ติฯ ",
"an3.10:2.7":	"ทสมํฯ ",
"an3.10:2.8":	"พาลวคฺโค ปฐโมฯ ",
"an3.10:3.0":	"ตสฺสุทฺทานํ ",
"an3.10:3.1":	"ภยํ ลกฺขณจินฺตี จ, ",
"an3.10:3.2":	"อจฺจยญฺจ อโยนิโส; ",
"an3.10:3.3":	"อกุสลญฺจ สาวชฺชํ, ",
"an3.10:3.4":	"สพฺยาพชฺฌขตํ มลนฺติฯ "
}	
