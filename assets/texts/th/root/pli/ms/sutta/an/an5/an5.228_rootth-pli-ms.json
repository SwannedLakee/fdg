{	
"an5.228:0.1":	"องฺคุตฺตร นิกาย ๕ฯ๒๒๘ ",
"an5.228:0.2":	"๒๓ฯ ทีฆจาริกวคฺค ",
"an5.228:0.3":	"อุสฺสูรภตฺตสุตฺต ",
"an5.228:1.1":	"“ปญฺจิเม, ภิกฺขเว, อาทีนวา อุสฺสูรภตฺเต กุเลฯ ",
"an5.228:1.2":	"กตเม ปญฺจ? ",
"an5.228:1.3":	"เย เต อติถี ปาหุนา, เต น กาเลน ปฏิปูเชนฺติ; ",
"an5.228:1.4":	"ยา ตา พลิปฏิคฺคาหิกา เทวตา, ตา น กาเลน ปฏิปูเชนฺติ; ",
"an5.228:1.5":	"เย เต สมณพฺราหฺมณา เอกภตฺติกา รตฺตูปรตา วิรตา วิกาลโภชนา, เต น กาเลน ปฏิปูเชนฺติ; ",
"an5.228:1.6":	"ทาสกมฺมกรโปริสา วิมุขา กมฺมํ กโรนฺติ; ",
"an5.228:1.7":	"ตาวตกํเยว อสมเยน ภุตฺตํ อโนชวนฺตํ โหติฯ ",
"an5.228:1.8":	"อิเม โข, ภิกฺขเว, ปญฺจ อาทีนวา อุสฺสูรภตฺเต กุเลฯ ",
"an5.228:2.1":	"ปญฺจิเม, ภิกฺขเว, อานิสํสา สมยภตฺเต กุเลฯ ",
"an5.228:2.2":	"กตเม ปญฺจ? ",
"an5.228:2.3":	"เย เต อติถี ปาหุนา, เต กาเลน ปฏิปูเชนฺติ; ",
"an5.228:2.4":	"ยา ตา พลิปฏิคฺคาหิกา เทวตา, ตา กาเลน ปฏิปูเชนฺติ; ",
"an5.228:2.5":	"เย เต สมณพฺราหฺมณา เอกภตฺติกา รตฺตูปรตา วิรตา วิกาลโภชนา, เต กาเลน ปฏิปูเชนฺติ; ",
"an5.228:2.6":	"ทาสกมฺมกรโปริสา อวิมุขา กมฺมํ กโรนฺติ; ",
"an5.228:2.7":	"ตาวตกํเยว สมเยน ภุตฺตํ โอชวนฺตํ โหติฯ ",
"an5.228:2.8":	"อิเม โข, ภิกฺขเว, ปญฺจ อานิสํสา สมยภตฺเต กุเล”ติฯ ",
"an5.228:2.9":	"อฏฺฐมํฯ "
}	
