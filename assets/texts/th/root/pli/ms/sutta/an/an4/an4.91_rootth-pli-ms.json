{	
"an4.91:0.1":	"องฺคุตฺตร นิกาย ๔ฯ๙๑ ",
"an4.91:0.2":	"๑๐ฯ อสุรวคฺค ",
"an4.91:0.3":	"อสุรสุตฺต ",
"an4.91:1.1":	"“จตฺตาโรเม, ภิกฺขเว, ปุคฺคลา สนฺโต สํวิชฺชมานา โลกสฺมึฯ ",
"an4.91:1.2":	"กตเม จตฺตาโร? ",
"an4.91:1.3":	"อสุโร อสุรปริวาโร, ",
"an4.91:1.4":	"อสุโร เทวปริวาโร, ",
"an4.91:1.5":	"เทโว อสุรปริวาโร, ",
"an4.91:1.6":	"เทโว เทวปริวาโรฯ ",
"an4.91:2.1":	"กถญฺจ, ภิกฺขเว, ปุคฺคโล อสุโร โหติ อสุรปริวาโร? ",
"an4.91:2.2":	"อิธ, ภิกฺขเว, เอกจฺโจ ปุคฺคโล ทุสฺสีโล โหติ ปาปธมฺโม, ปริสาปิสฺส โหติ ทุสฺสีลา ปาปธมฺมาฯ ",
"an4.91:2.3":	"เอวํ โข, ภิกฺขเว, ปุคฺคโล อสุโร โหติ อสุรปริวาโรฯ ",
"an4.91:3.1":	"กถญฺจ, ภิกฺขเว, ปุคฺคโล อสุโร โหติ เทวปริวาโร? ",
"an4.91:3.2":	"อิธ, ภิกฺขเว, เอกจฺโจ ปุคฺคโล ทุสฺสีโล โหติ ปาปธมฺโม, ปริสา จ ขฺวสฺส โหติ สีลวตี กลฺยาณธมฺมาฯ ",
"an4.91:3.3":	"เอวํ โข, ภิกฺขเว, ปุคฺคโล อสุโร โหติ เทวปริวาโรฯ ",
"an4.91:4.1":	"กถญฺจ, ภิกฺขเว, ปุคฺคโล เทโว โหติ อสุรปริวาโร? ",
"an4.91:4.2":	"อิธ, ภิกฺขเว, เอกจฺโจ ปุคฺคโล สีลวา โหติ กลฺยาณธมฺโม, ปริสา จ ขฺวสฺส โหติ ทุสฺสีลา ปาปธมฺมาฯ ",
"an4.91:4.3":	"เอวํ โข, ภิกฺขเว, ปุคฺคโล เทโว โหติ อสุรปริวาโรฯ ",
"an4.91:5.1":	"กถญฺจ, ภิกฺขเว, ปุคฺคโล เทโว โหติ เทวปริวาโร? ",
"an4.91:5.2":	"อิธ, ภิกฺขเว, เอกจฺโจ ปุคฺคโล สีลวา โหติ กลฺยาณธมฺโม, ปริสาปิสฺส โหติ สีลวตี กลฺยาณธมฺมาฯ ",
"an4.91:5.3":	"เอวํ โข, ภิกฺขเว, ปุคฺคโล เทโว โหติ, เทวปริวาโรฯ ",
"an4.91:5.4":	"อิเม โข, ภิกฺขเว, จตฺตาโร ปุคฺคลา สนฺโต สํวิชฺชมานา โลกสฺมินฺ”ติฯ ",
"an4.91:5.5":	"ปฐมํฯ "
}	
