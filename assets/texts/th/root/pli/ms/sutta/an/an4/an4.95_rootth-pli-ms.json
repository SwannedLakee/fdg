{	
"an4.95:0.1":	"องฺคุตฺตร นิกาย ๔ฯ๙๕ ",
"an4.95:0.2":	"๑๐ฯ อสุรวคฺค ",
"an4.95:0.3":	"ฉวาลาตสุตฺต ",
"an4.95:1.1":	"“จตฺตาโรเม, ภิกฺขเว, ปุคฺคลา สนฺโต สํวิชฺชมานา โลกสฺมึฯ ",
"an4.95:1.2":	"กตเม จตฺตาโร? ",
"an4.95:1.3":	"เนวตฺตหิตาย ปฏิปนฺโน โน ปรหิตาย, ",
"an4.95:1.4":	"ปรหิตาย ปฏิปนฺโน โน อตฺตหิตาย, ",
"an4.95:1.5":	"อตฺตหิตาย ปฏิปนฺโน โน ปรหิตาย, ",
"an4.95:1.6":	"อตฺตหิตาย เจว ปฏิปนฺโน ปรหิตาย จฯ ",
"an4.95:2.1":	"เสยฺยถาปิ, ภิกฺขเว, ฉวาลาตํ อุภโต ปทิตฺตํ, มชฺเฌ คูถคตํ, เนว คาเม กฏฺฐตฺถํ ผรติ น อรญฺเญ (…); ",
"an4.95:2.2":	"ตถูปมาหํ, ภิกฺขเว, อิมํ ปุคฺคลํ วทามิ ยฺวายํ ปุคฺคโล เนวตฺตหิตาย ปฏิปนฺโน โน ปรหิตายฯ ",
"an4.95:3.1":	"ตตฺร, ภิกฺขเว, ยฺวายํ ปุคฺคโล ปรหิตาย ปฏิปนฺโน โน อตฺตหิตาย, อยํ อิเมสํ ทฺวินฺนํ ปุคฺคลานํ อภิกฺกนฺตตโร จ ปณีตตโร จฯ ",
"an4.95:3.2":	"ตตฺร, ภิกฺขเว, ยฺวายํ ปุคฺคโล อตฺตหิตาย ปฏิปนฺโน โน ปรหิตาย, อยํ อิเมสํ ติณฺณํ ปุคฺคลานํ อภิกฺกนฺตตโร จ ปณีตตโร จฯ ",
"an4.95:3.3":	"ตตฺร, ภิกฺขเว, ยฺวายํ ปุคฺคโล อตฺตหิตาย เจว ปฏิปนฺโน ปรหิตาย จ, อยํ อิเมสํ จตุนฺนํ ปุคฺคลานํ อคฺโค จ เสฏฺโฐ จ ปาโมกฺโข จ อุตฺตโม จ ปวโร จฯ ",
"an4.95:4.1":	"เสยฺยถาปิ, ภิกฺขเว, ควา ขีรํ, ขีรมฺหา ทธิ, ทธิมฺหา นวนีตํ, นวนีตมฺหา สปฺปิ, สปฺปิมฺหา สปฺปิมณฺโฑ, สปฺปิมณฺโฑ ตตฺถ อคฺคมกฺขายติ; ",
"an4.95:4.2":	"เอวเมวํ โข, ภิกฺขเว, ยฺวายํ ปุคฺคโล อตฺตหิตาย เจว ปฏิปนฺโน ปรหิตาย จ, อยํ อิเมสํ จตุนฺนํ ปุคฺคลานํ อคฺโค จ เสฏฺโฐ จ ปาโมกฺโข จ อุตฺตโม จ ปวโร จฯ ",
"an4.95:4.3":	"อิเม โข, ภิกฺขเว, จตฺตาโร ปุคฺคลา สนฺโต สํวิชฺชมานา โลกสฺมินฺ”ติฯ ",
"an4.95:4.4":	"ปญฺจมํฯ "
}	
