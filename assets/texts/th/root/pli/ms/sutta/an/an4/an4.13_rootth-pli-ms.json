{	
"an4.13:0.1":	"องฺคุตฺตร นิกาย ๔ฯ๑๓ ",
"an4.13:0.2":	"๒ฯ จรวคฺค ",
"an4.13:0.3":	"ปธานสุตฺต ",
"an4.13:1.1":	"“จตฺตาริมานิ, ภิกฺขเว, สมฺมปฺปธานานิฯ ",
"an4.13:1.2":	"กตมานิ จตฺตาริ? ",
"an4.13:1.3":	"อิธ, ภิกฺขเว, ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ; ",
"an4.13:1.4":	"อุปฺปนฺนานํ ปาปกานํ อกุสลานํ ธมฺมานํ ปหานาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ; ",
"an4.13:1.5":	"อนุปฺปนฺนานํ กุสลานํ ธมฺมานํ อุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ; ",
"an4.13:1.6":	"อุปฺปนฺนานํ กุสลานํ ธมฺมานํ ฐิติยา อสมฺโมสาย ภิโยฺยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"an4.13:1.7":	"อิมานิ โข, ภิกฺขเว, จตฺตาริ สมฺมปฺปธานานีติฯ ",
"an4.13:2.1":	"สมฺมปฺปธานา มารเธยฺยาภิภูตา, ",
"an4.13:2.2":	"เต อสิตา ชาติมรณภยสฺส ปารคู; ",
"an4.13:2.3":	"เต ตุสิตา เชตฺวา มารํ สวาหินึ เต อเนชา, ",
"an4.13:2.4":	"สพฺพํ นมุจิพลํ อุปาติวตฺตา เต สุขิตา”ติฯ ",
"an4.13:2.5":	"ตติยํฯ "
}	
