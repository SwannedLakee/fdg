{	
"an3.42:0.1":	"องฺคุตฺตร นิกาย ๓ฯ๔๒ ",
"an3.42:0.2":	"๕ฯ จูฬวคฺค ",
"an3.42:0.3":	"ติฐานสุตฺต ",
"an3.42:1.1":	"“ตีหิ, ภิกฺขเว, ฐาเนหิ สทฺโธ ปสนฺโน เวทิตพฺโพฯ ",
"an3.42:1.2":	"กตเมหิ ตีหิ? ",
"an3.42:1.3":	"สีลวนฺตานํ ทสฺสนกาโม โหติ, สทฺธมฺมํ โสตุกาโม โหติ, วิคตมลมจฺเฉเรน เจตสา อคารํ อชฺฌาวสติ มุตฺตจาโค ปยตปาณิ โวสฺสคฺครโต ยาจโยโค ทานสํวิภาครโตฯ ",
"an3.42:1.4":	"อิเมหิ โข, ภิกฺขเว, ตีหิ ฐาเนหิ สทฺโธ ปสนฺโน เวทิตพฺโพฯ ",
"an3.42:2.1":	"ทสฺสนกาโม สีลวตํ, ",
"an3.42:2.2":	"สทฺธมฺมํ โสตุมิจฺฉติ; ",
"an3.42:2.3":	"วินเย มจฺเฉรมลํ, ",
"an3.42:2.4":	"ส เว สทฺโธติ วุจฺจตี”ติฯ ",
"an3.42:2.5":	"ทุติยํฯ "
}	
