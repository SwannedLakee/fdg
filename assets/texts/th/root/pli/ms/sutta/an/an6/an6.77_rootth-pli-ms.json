{	
"an6.77:0.1":	"องฺคุตฺตร นิกาย ๖ฯ๗๗ ",
"an6.77:0.2":	"๘ฯ อรหตฺตวคฺค ",
"an6.77:0.3":	"อุตฺตริมนุสฺสธมฺมสุตฺต ",
"an6.77:1.1":	"“ฉ, ภิกฺขเว, ธมฺเม อปฺปหาย อภพฺโพ อุตฺตริ มนุสฺสธมฺมํ อลมริยญาณทสฺสนวิเสสํ สจฺฉิกาตุํฯ ",
"an6.77:1.2":	"กตเม ฉ? ",
"an6.77:1.3":	"มุฏฺฐสฺสจฺจํ, อสมฺปชญฺญํ, อินฺทฺริเยสุ อคุตฺตทฺวารตํ, โภชเน อมตฺตญฺญุตํ, กุหนํ, ลปนํฯ ",
"an6.77:1.4":	"อิเม โข, ภิกฺขเว, ฉ ธมฺเม อปฺปหาย อภพฺโพ อุตฺตริ มนุสฺสธมฺมํ อลมริยญาณทสฺสนวิเสสํ สจฺฉิกาตุํฯ ",
"an6.77:2.1":	"ฉ, ภิกฺขเว, ธมฺเม ปหาย ภพฺโพ อุตฺตริ มนุสฺสธมฺมํ อลมริยญาณทสฺสนวิเสสํ สจฺฉิกาตุํฯ ",
"an6.77:2.2":	"กตเม ฉ? ",
"an6.77:2.3":	"มุฏฺฐสฺสจฺจํ, อสมฺปชญฺญํ, อินฺทฺริเยสุ อคุตฺตทฺวารตํ, โภชเน อมตฺตญฺญุตํ, กุหนํ, ลปนํฯ ",
"an6.77:2.4":	"อิเม โข, ภิกฺขเว, ฉ ธมฺเม ปหาย ภพฺโพ อุตฺตริ มนุสฺสธมฺมํ อลมริยญาณทสฺสนวิเสสํ สจฺฉิกาตุนฺ”ติฯ ",
"an6.77:2.5":	"ตติยํฯ "
}	
