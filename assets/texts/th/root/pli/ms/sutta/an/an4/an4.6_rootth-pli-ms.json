{	
"an4.6:0.1":	"องฺคุตฺตร นิกาย ๔ฯ๖ ",
"an4.6:0.2":	"๑ฯ ภณฺฑคามวคฺค ",
"an4.6:0.3":	"อปฺปสฺสุตสุตฺต ",
"an4.6:1.1":	"“จตฺตาโรเม, ภิกฺขเว, ปุคฺคลา สนฺโต สํวิชฺชมานา โลกสฺมึฯ ",
"an4.6:1.2":	"กตเม จตฺตาโร? ",
"an4.6:1.3":	"อปฺปสฺสุโต สุเตน อนุปปนฺโน, ",
"an4.6:1.4":	"อปฺปสฺสุโต สุเตน อุปปนฺโน, ",
"an4.6:1.5":	"พหุสฺสุโต สุเตน อนุปปนฺโน, ",
"an4.6:1.6":	"พหุสฺสุโต สุเตน อุปปนฺโนฯ ",
"an4.6:1.7":	"กถญฺจ, ภิกฺขเว, ปุคฺคโล อปฺปสฺสุโต โหติ สุเตน อนุปปนฺโน? ",
"an4.6:1.8":	"อิธ, ภิกฺขเว, เอกจฺจสฺส ปุคฺคลสฺส อปฺปกํ สุตํ โหติ—",
"an4.6:1.9":	"สุตฺตํ เคยฺยํ เวยฺยากรณํ คาถา อุทานํ อิติวุตฺตกํ ชาตกํ อพฺภุตธมฺมํ เวทลฺลํฯ ",
"an4.6:1.10":	"โส ตสฺส อปฺปกสฺส สุตสฺส น อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน โหติฯ ",
"an4.6:1.11":	"เอวํ โข, ภิกฺขเว, ปุคฺคโล อปฺปสฺสุโต โหติ สุเตน อนุปปนฺโนฯ ",
"an4.6:2.1":	"กถญฺจ, ภิกฺขเว, ปุคฺคโล อปฺปสฺสุโต โหติ สุเตน อุปปนฺโน? ",
"an4.6:2.2":	"อิธ, ภิกฺขเว, เอกจฺจสฺส ปุคฺคลสฺส อปฺปกํ สุตํ โหติ—",
"an4.6:2.3":	"สุตฺตํ เคยฺยํ เวยฺยากรณํ คาถา อุทานํ อิติวุตฺตกํ ชาตกํ อพฺภุตธมฺมํ เวทลฺลํฯ ",
"an4.6:2.4":	"โส ตสฺส อปฺปกสฺส สุตสฺส อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน โหติฯ ",
"an4.6:2.5":	"เอวํ โข, ภิกฺขเว, ปุคฺคโล อปฺปสฺสุโต โหติ สุเตน อุปปนฺโนฯ ",
"an4.6:3.1":	"กถญฺจ, ภิกฺขเว, ปุคฺคโล พหุสฺสุโต โหติ สุเตน อนุปปนฺโน? ",
"an4.6:3.2":	"อิธ, ภิกฺขเว, เอกจฺจสฺส ปุคฺคลสฺส พหุกํ สุตํ โหติ—",
"an4.6:3.3":	"สุตฺตํ เคยฺยํ เวยฺยากรณํ คาถา อุทานํ อิติวุตฺตกํ ชาตกํ อพฺภุตธมฺมํ เวทลฺลํฯ ",
"an4.6:3.4":	"โส ตสฺส พหุกสฺส สุตสฺส น อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน โหติฯ ",
"an4.6:3.5":	"เอวํ โข, ภิกฺขเว, ปุคฺคโล พหุสฺสุโต โหติ สุเตน อนุปปนฺโนฯ ",
"an4.6:4.1":	"กถญฺจ, ภิกฺขเว, ปุคฺคโล พหุสฺสุโต โหติ สุเตน อุปปนฺโน? ",
"an4.6:4.2":	"อิธ, ภิกฺขเว, เอกจฺจสฺส ปุคฺคลสฺส พหุกํ สุตํ โหติ—",
"an4.6:4.3":	"สุตฺตํ เคยฺยํ เวยฺยากรณํ คาถา อุทานํ อิติวุตฺตกํ ชาตกํ อพฺภุตธมฺมํ เวทลฺลํฯ ",
"an4.6:4.4":	"โส ตสฺส พหุกสฺส สุตสฺส อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน โหติฯ ",
"an4.6:4.5":	"เอวํ โข, ภิกฺขเว, ปุคฺคโล พหุสฺสุโต โหติ สุเตน อุปปนฺโนฯ ",
"an4.6:4.6":	"อิเม โข, ภิกฺขเว, จตฺตาโร ปุคฺคลา สนฺโต สํวิชฺชมานา โลกสฺมินฺติฯ ",
"an4.6:5.1":	"อปฺปสฺสุโตปิ เจ โหติ, ",
"an4.6:5.2":	"สีเลสุ อสมาหิโต; ",
"an4.6:5.3":	"อุภเยน นํ ครหนฺติ, ",
"an4.6:5.4":	"สีลโต จ สุเตน จฯ ",
"an4.6:6.1":	"อปฺปสฺสุโตปิ เจ โหติ, ",
"an4.6:6.2":	"สีเลสุ สุสมาหิโต; ",
"an4.6:6.3":	"สีลโต นํ ปสํสนฺติ, ",
"an4.6:6.4":	"ตสฺส สมฺปชฺชเต สุตํฯ ",
"an4.6:7.1":	"พหุสฺสุโตปิ เจ โหติ, ",
"an4.6:7.2":	"สีเลสุ อสมาหิโต; ",
"an4.6:7.3":	"สีลโต นํ ครหนฺติ, ",
"an4.6:7.4":	"นาสฺส สมฺปชฺชเต สุตํฯ ",
"an4.6:8.1":	"พหุสฺสุโตปิ เจ โหติ, ",
"an4.6:8.2":	"สีเลสุ สุสมาหิโต; ",
"an4.6:8.3":	"อุภเยน นํ ปสํสนฺติ, ",
"an4.6:8.4":	"สีลโต จ สุเตน จฯ ",
"an4.6:9.1":	"พหุสฺสุตํ ธมฺมธรํ, ",
"an4.6:9.2":	"สปฺปญฺญํ พุทฺธสาวกํ; ",
"an4.6:9.3":	"เนกฺขํ ชมฺโพนทเสฺสว, ",
"an4.6:9.4":	"โก ตํ นินฺทิตุมรหติ; ",
"an4.6:9.5":	"เทวาปิ นํ ปสํสนฺติ, ",
"an4.6:9.6":	"พฺรหฺมุนาปิ ปสํสิโต”ติฯ ",
"an4.6:9.7":	"ฉฏฺฐํฯ "
}	
