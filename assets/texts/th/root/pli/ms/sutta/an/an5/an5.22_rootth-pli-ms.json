{	
"an5.22:0.1":	"องฺคุตฺตร นิกาย ๕ฯ๒๒ ",
"an5.22:0.2":	"๓ฯ ปญฺจงฺคิกวคฺค ",
"an5.22:0.3":	"ทุติยอคารวสุตฺต ",
"an5.22:1.1":	"“โส วต, ภิกฺขเว, ภิกฺขุ อคารโว อปฺปติโสฺส อสภาควุตฺติโก ‘สพฺรหฺมจารีสุ อาภิสมาจาริกํ ธมฺมํ ปริปูเรสฺสตี’ติ เนตํ ฐานํ วิชฺชติฯ ",
"an5.22:1.2":	"‘อาภิสมาจาริกํ ธมฺมํ อปริปูเรตฺวา เสขํ ธมฺมํ ปริปูเรสฺสตี’ติ เนตํ ฐานํ วิชฺชติฯ ",
"an5.22:1.3":	"‘เสขํ ธมฺมํ อปริปูเรตฺวา สีลกฺขนฺธํ ปริปูเรสฺสตี’ติ เนตํ ฐานํ วิชฺชติฯ ",
"an5.22:1.4":	"‘สีลกฺขนฺธํ อปริปูเรตฺวา สมาธิกฺขนฺธํ ปริปูเรสฺสตี’ติ เนตํ ฐานํ วิชฺชติฯ ",
"an5.22:1.5":	"‘สมาธิกฺขนฺธํ อปริปูเรตฺวา ปญฺญากฺขนฺธํ ปริปูเรสฺสตี’ติ เนตํ ฐานํ วิชฺชติฯ ",
"an5.22:2.1":	"โส วต, ภิกฺขเว, ภิกฺขุ สคารโว สปฺปติโสฺส สภาควุตฺติโก ‘สพฺรหฺมจารีสุ อาภิสมาจาริกํ ธมฺมํ ปริปูเรสฺสตี’ติ ฐานเมตํ วิชฺชติฯ ",
"an5.22:2.2":	"‘อาภิสมาจาริกํ ธมฺมํ ปริปูเรตฺวา เสขํ ธมฺมํ ปริปูเรสฺสตี’ติ ฐานเมตํ วิชฺชติฯ ",
"an5.22:2.3":	"‘เสขํ ธมฺมํ ปริปูเรตฺวา สีลกฺขนฺธํ ปริปูเรสฺสตี’ติ ฐานเมตํ วิชฺชติฯ ",
"an5.22:2.4":	"‘สีลกฺขนฺธํ ปริปูเรตฺวา สมาธิกฺขนฺธํ ปริปูเรสฺสตี’ติ ฐานเมตํ วิชฺชติฯ ",
"an5.22:2.5":	"‘สมาธิกฺขนฺธํ ปริปูเรตฺวา ปญฺญากฺขนฺธํ ปริปูเรสฺสตี’ติ ฐานเมตํ วิชฺชตี”ติฯ ",
"an5.22:2.6":	"ทุติยํฯ "
}	
