{	
"an7.7:0.1":	"องฺคุตฺตร นิกาย ๗ฯ๗ ",
"an7.7:0.2":	"๑ฯ ธนวคฺค ",
"an7.7:0.3":	"อุคฺคสุตฺต ",
"an7.7:1.1":	"อถ โข อุคฺโค ราชมหามตฺโต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อุคฺโค ราชมหามตฺโต ภควนฺตํ เอตทโวจ",
"an7.7:2.1":	"“อจฺฉริยํ, ภนฺเต, อพฺภุตํ, ภนฺเตฯ ",
"an7.7:2.2":	"ยาว อฑฺโฒ จายํ, ภนฺเต, มิคาโร โรหเณโยฺย ยาว มหทฺธโน ยาว มหาโภโค”ติฯ ",
"an7.7:2.3":	"“กีว อฑฺโฒ ปนุคฺค, มิคาโร โรหเณโยฺย, กีว มหทฺธโน, กีว มหาโภโค”ติ? ",
"an7.7:2.4":	"“สตํ, ภนฺเต, สตสหสฺสานํ หิรญฺญสฺส, โก ปน วาโท รูปิยสฺสา”ติฯ ",
"an7.7:2.5":	"“อตฺถิ โข เอตํ, อุคฺค, ธนํ เนตํ ‘นตฺถี’ติ วทามีติฯ ",
"an7.7:2.6":	"ตญฺจ โข เอตํ, อุคฺค, ธนํ สาธารณํ อคฺคินา อุทเกน ราชูหิ โจเรหิ อปฺปิเยหิ ทายาเทหิฯ ",
"an7.7:2.7":	"สตฺต โข อิมานิ, อุคฺค, ธนานิ อสาธารณานิ อคฺคินา อุทเกน ราชูหิ โจเรหิ อปฺปิเยหิ ทายาเทหิฯ ",
"an7.7:2.8":	"กตมานิ สตฺต? ",
"an7.7:2.9":	"สทฺธาธนํ, สีลธนํ, หิรีธนํ, โอตฺตปฺปธนํ, สุตธนํ, จาคธนํ, ปญฺญาธนํฯ ",
"an7.7:2.10":	"อิมานิ โข, อุคฺค, สตฺต ธนานิ อสาธารณานิ อคฺคินา อุทเกน ราชูหิ โจเรหิ อปฺปิเยหิ ทายาเทหีติฯ ",
"an7.7:3.1":	"สทฺธาธนํ สีลธนํ, ",
"an7.7:3.2":	"หิรี โอตฺตปฺปิยํ ธนํ; ",
"an7.7:3.3":	"สุตธนญฺจ จาโค จ, ",
"an7.7:3.4":	"ปญฺญา เว สตฺตมํ ธนํฯ ",
"an7.7:4.1":	"ยสฺส เอเต ธนา อตฺถิ, ",
"an7.7:4.2":	"อิตฺถิยา ปุริสสฺส วา; ",
"an7.7:4.3":	"ส เว มหทฺธโน โลเก, ",
"an7.7:4.4":	"อเชโยฺย เทวมานุเสฯ ",
"an7.7:5.1":	"ตสฺมา สทฺธญฺจ สีลญฺจ, ",
"an7.7:5.2":	"ปสาทํ ธมฺมทสฺสนํ; ",
"an7.7:5.3":	"อนุยุญฺเชถ เมธาวี, ",
"an7.7:5.4":	"สรํ พุทฺธาน สาสนนฺ”ติฯ ",
"an7.7:5.5":	"สตฺตมํฯ "
}	
