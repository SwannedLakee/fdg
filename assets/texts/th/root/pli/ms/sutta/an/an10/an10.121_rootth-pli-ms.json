{	
"an10.121:0.1":	"องฺคุตฺตร นิกาย ๑๐ฯ๑๒๑ ",
"an10.121:0.2":	"๑๒ฯ ปจฺโจโรหณิวคฺค ",
"an10.121:0.3":	"ปุพฺพงฺคมสุตฺต ",
"an10.121:1.1":	"“สูริยสฺส, ภิกฺขเว, อุทยโต เอตํ ปุพฺพงฺคมํ เอตํ ปุพฺพนิมิตฺตํ, ยทิทํ—อรุณุคฺคํฯ ",
"an10.121:1.2":	"เอวเมวํ โข, ภิกฺขเว, กุสลานํ ธมฺมานํ เอตํ ปุพฺพงฺคมํ เอตํ ปุพฺพนิมิตฺตํ, ยทิทํ—สมฺมาทิฏฺฐิฯ ",
"an10.121:1.3":	"สมฺมาทิฏฺฐิกสฺส, ภิกฺขเว, สมฺมาสงฺกปฺโป ปโหติ, สมฺมาสงฺกปฺปสฺส สมฺมาวาจา ปโหติ, สมฺมาวาจสฺส สมฺมากมฺมนฺโต ปโหติ, สมฺมากมฺมนฺตสฺส สมฺมาอาชีโว ปโหติ, สมฺมาอาชีวสฺส สมฺมาวายาโม ปโหติ, สมฺมาวายามสฺส สมฺมาสติ ปโหติ, สมฺมาสติสฺส สมฺมาสมาธิ ปโหติ, สมฺมาสมาธิสฺส สมฺมาญาณํ ปโหติ, สมฺมาญาณิสฺส สมฺมาวิมุตฺติ ปโหตี”ติฯ ",
"an10.121:1.4":	"นวมํฯ "
}	
