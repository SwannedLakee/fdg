{	
"an3.122:0.1":	"องฺคุตฺตร นิกาย ๓ฯ๑๒๒ ",
"an3.122:0.2":	"๑๒ฯ อาปายิกวคฺค ",
"an3.122:0.3":	"โมเนยฺยสุตฺต ",
"an3.122:1.1":	"“ตีณิมานิ, ภิกฺขเว, โมเนยฺยานิฯ ",
"an3.122:1.2":	"กตมานิ ตีณิ? ",
"an3.122:1.3":	"กายโมเนยฺยํ, วจีโมเนยฺยํ, มโนโมเนยฺยํฯ ",
"an3.122:1.4":	"กตมญฺจ, ภิกฺขเว, กายโมเนยฺยํ? ",
"an3.122:1.5":	"อิธ, ภิกฺขเว, ภิกฺขุ ปาณาติปาตา ปฏิวิรโต โหติ, อทินฺนาทานา ปฏิวิรโต โหติ, อพฺรหฺมจริยา ปฏิวิรโต โหติฯ ",
"an3.122:1.6":	"อิทํ วุจฺจติ, ภิกฺขเว, กายโมเนยฺยํฯ ",
"an3.122:2.1":	"กตมญฺจ, ภิกฺขเว, วจีโมเนยฺยํ? ",
"an3.122:2.2":	"อิธ, ภิกฺขเว, ภิกฺขุ มุสาวาทา ปฏิวิรโต โหติ, ปิสุณาย วาจาย ปฏิวิรโต โหติ, ผรุสาย วาจาย ปฏิวิรโต โหติ, สมฺผปฺปลาปา ปฏิวิรโต โหติฯ ",
"an3.122:2.3":	"อิทํ วุจฺจติ, ภิกฺขเว, วจีโมเนยฺยํฯ ",
"an3.122:3.1":	"กตมญฺจ, ภิกฺขเว, มโนโมเนยฺยํ? ",
"an3.122:3.2":	"อิธ, ภิกฺขเว, ภิกฺขุ อาสวานํ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติฯ ",
"an3.122:3.3":	"อิทํ วุจฺจติ, ภิกฺขเว, มโนโมเนยฺยํฯ ",
"an3.122:3.4":	"อิมานิ โข, ภิกฺขเว, ตีณิ โมเนยฺยานีติฯ ",
"an3.122:4.1":	"กายมุนึ วจีมุนึ, ",
"an3.122:4.2":	"เจโตมุนึ อนาสวํ; ",
"an3.122:4.3":	"มุนึ โมเนยฺยสมฺปนฺนํ, ",
"an3.122:4.4":	"อาหุ สพฺพปฺปหายินนฺ”ติฯ ",
"an3.122:4.5":	"ทสมํฯ ",
"an3.122:4.6":	"อาปายิกวคฺโค ทุติโยฯ ",
"an3.122:5.0":	"ตสฺสุทฺทานํ ",
"an3.122:5.1":	"อาปายิโก ทุลฺลโภ อปฺปเมยฺยํ, ",
"an3.122:5.2":	"อาเนญฺชวิปตฺติสมฺปทา; ",
"an3.122:5.3":	"อปณฺณโก จ กมฺมนฺโต, ",
"an3.122:5.4":	"เทฺว โสเจยฺยานิ โมเนยฺยนฺติฯ "
}	
