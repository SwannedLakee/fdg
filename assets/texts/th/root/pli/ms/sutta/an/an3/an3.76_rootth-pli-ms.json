{	
"an3.76:0.1":	"องฺคุตฺตร นิกาย ๓ฯ๗๖ ",
"an3.76:0.2":	"๘ฯ อานนฺทวคฺค ",
"an3.76:0.3":	"ปฐมภวสุตฺต ",
"an3.76:1.1":	"อถ โข อายสฺมา อานนฺโท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา อานนฺโท ภควนฺตํ เอตทโวจ",
"an3.76:1.2":	"“ภโว, ภโวติ, ภนฺเต, วุจฺจติฯ ",
"an3.76:1.3":	"กิตฺตาวตา นุ โข, ภนฺเต, ภโว โหตี”ติ? ",
"an3.76:2.1":	"“กามธาตุเวปกฺกญฺจ, อานนฺท, กมฺมํ นาภวิสฺส, อปิ นุ โข กามภโว ปญฺญาเยถา”ติ? ",
"an3.76:2.2":	"“โน เหตํ, ภนฺเต”ฯ ",
"an3.76:2.3":	"“อิติ โข, อานนฺท, กมฺมํ เขตฺตํ, วิญฺญาณํ พีชํ, ตณฺหา เสฺนโหฯ ",
"an3.76:2.4":	"อวิชฺชานีวรณานํ สตฺตานํ ตณฺหาสํโยชนานํ หีนาย ธาตุยา วิญฺญาณํ ปติฏฺฐิตํ เอวํ อายตึ ปุนพฺภวาภินิพฺพตฺติ โหติฯ (…) ",
"an3.76:3.1":	"รูปธาตุเวปกฺกญฺจ, อานนฺท, กมฺมํ นาภวิสฺส, อปิ นุ โข รูปภโว ปญฺญาเยถา”ติ? ",
"an3.76:3.2":	"“โน เหตํ, ภนฺเต”ฯ ",
"an3.76:3.3":	"“อิติ โข, อานนฺท, กมฺมํ เขตฺตํ, วิญฺญาณํ พีชํ, ตณฺหา เสฺนโหฯ ",
"an3.76:3.4":	"อวิชฺชานีวรณานํ สตฺตานํ ตณฺหาสํโยชนานํ มชฺฌิมาย ธาตุยา วิญฺญาณํ ปติฏฺฐิตํ เอวํ อายตึ ปุนพฺภวาภินิพฺพตฺติ โหติฯ (…) ",
"an3.76:4.1":	"อรูปธาตุเวปกฺกญฺจ, อานนฺท, กมฺมํ นาภวิสฺส, อปิ นุ โข อรูปภโว ปญฺญาเยถา”ติ? ",
"an3.76:4.2":	"“โน เหตํ, ภนฺเต”ฯ ",
"an3.76:4.3":	"“อิติ โข, อานนฺท, กมฺมํ เขตฺตํ, วิญฺญาณํ พีชํ, ตณฺหา เสฺนโหฯ ",
"an3.76:4.4":	"อวิชฺชานีวรณานํ สตฺตานํ ตณฺหาสํโยชนานํ ปณีตาย ธาตุยา วิญฺญาณํ ปติฏฺฐิตํ เอวํ อายตึ ปุนพฺภวาภินิพฺพตฺติ โหติฯ ",
"an3.76:4.5":	"เอวํ โข, อานนฺท, ภโว โหตี”ติฯ ",
"an3.76:4.6":	"ฉฏฺฐํฯ "
}	
