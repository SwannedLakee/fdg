{	
"an6.1:0.1":	"องฺคุตฺตร นิกาย ๖ฯ๑ ",
"an6.1:0.2":	"๑ฯ อาหุเนยฺยวคฺค ",
"an6.1:0.3":	"ปฐมอาหุเนยฺยสุตฺต ",
"an6.1:1.1":	"เอวํ เม สุตํ—",
"an6.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"an6.1:1.3":	"ตตฺร โข ภควา ภิกฺขู อามนฺเตสิ",
"an6.1:1.4":	"“ภิกฺขโว”ติฯ ",
"an6.1:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"an6.1:1.6":	"ภควา เอตทโวจ",
"an6.1:2.1":	"“ฉหิ, ภิกฺขเว, ธมฺเมหิ สมนฺนาคโต ภิกฺขุ อาหุเนโยฺย โหติ ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญกฺเขตฺตํ โลกสฺสฯ ",
"an6.1:2.2":	"กตเมหิ ฉหิ? ",
"an6.1:2.3":	"อิธ, ภิกฺขเว, ภิกฺขุ จกฺขุนา รูปํ ทิสฺวา เนว สุมโน โหติ น ทุมฺมโน, อุเปกฺขโก วิหรติ สโต สมฺปชาโนฯ ",
"an6.1:2.4":	"โสเตน สทฺทํ สุตฺวา … ",
"an6.1:2.5":	"ฆาเนน คนฺธํ ฆายิตฺวา … ",
"an6.1:2.6":	"ชิวฺหาย รสํ สายิตฺวา … ",
"an6.1:2.7":	"กาเยน โผฏฺฐพฺพํ ผุสิตฺวา … ",
"an6.1:2.8":	"มนสา ธมฺมํ วิญฺญาย เนว สุมโน โหติ น ทุมฺมโน, อุเปกฺขโก วิหรติ สโต สมฺปชาโนฯ ",
"an6.1:2.9":	"อิเมหิ โข, ภิกฺขเว, ฉหิ ธมฺเมหิ สมนฺนาคโต ภิกฺขุ อาหุเนโยฺย โหติ ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญกฺเขตฺตํ โลกสฺสา”ติฯ ",
"an6.1:3.1":	"อิทมโวจ ภควาฯ ",
"an6.1:3.2":	"อตฺตมนา เต ภิกฺขู ภควโต ภาสิตํ อภินนฺทุนฺติฯ ",
"an6.1:3.3":	"ปฐมํฯ "
}	
