{	
"an4.42:0.1":	"องฺคุตฺตร นิกาย ๔ฯ๔๒ ",
"an4.42:0.2":	"๕ฯ โรหิตสฺสวคฺค ",
"an4.42:0.3":	"ปญฺหพฺยากรณสุตฺต ",
"an4.42:1.1":	"“จตฺตาริมานิ, ภิกฺขเว, ปญฺหพฺยากรณานิฯ ",
"an4.42:1.2":	"กตมานิ จตฺตาริ? ",
"an4.42:1.3":	"อตฺถิ, ภิกฺขเว, ปโญฺห เอกํสพฺยากรณีโย; ",
"an4.42:1.4":	"อตฺถิ, ภิกฺขเว, ปโญฺห วิภชฺชพฺยากรณีโย; ",
"an4.42:1.5":	"อตฺถิ, ภิกฺขเว, ปโญฺห ปฏิปุจฺฉาพฺยากรณีโย; ",
"an4.42:1.6":	"อตฺถิ, ภิกฺขเว, ปโญฺห ฐปนีโยฯ ",
"an4.42:1.7":	"อิมานิ โข, ภิกฺขเว, จตฺตาริ ปญฺหพฺยากรณานีติฯ ",
"an4.42:2.1":	"เอกํสวจนํ เอกํ, ",
"an4.42:2.2":	"วิภชฺชวจนาปรํ; ",
"an4.42:2.3":	"ตติยํ ปฏิปุจฺเฉยฺย, ",
"an4.42:2.4":	"จตุตฺถํ ปน ฐาปเยฯ ",
"an4.42:3.1":	"โย จ เตสํ ตตฺถ ตตฺถ, ",
"an4.42:3.2":	"ชานาติ อนุธมฺมตํ; ",
"an4.42:3.3":	"จตุปญฺหสฺส กุสโล, ",
"an4.42:3.4":	"อาหุ ภิกฺขุํ ตถาวิธํฯ ",
"an4.42:4.1":	"ทุราสโท ทุปฺปสโห, ",
"an4.42:4.2":	"คมฺภีโร ทุปฺปธํสิโย; ",
"an4.42:4.3":	"อโถ อตฺเถ อนตฺเถ จ, ",
"an4.42:4.4":	"อุภยสฺส โหติ โกวิโทฯ ",
"an4.42:5.1":	"อนตฺถํ ปริวชฺเชติ, ",
"an4.42:5.2":	"อตฺถํ คณฺหาติ ปณฺฑิโต; ",
"an4.42:5.3":	"อตฺถาภิสมยา ธีโร, ",
"an4.42:5.4":	"ปณฺฑิโตติ ปวุจฺจตี”ติฯ ",
"an4.42:5.5":	"ทุติยํฯ "
}	
