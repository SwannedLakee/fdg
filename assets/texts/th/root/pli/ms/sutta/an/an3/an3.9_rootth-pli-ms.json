{	
"an3.9:0.1":	"องฺคุตฺตร นิกาย ๓ฯ๙ ",
"an3.9:0.2":	"๑ฯ พาลวคฺค ",
"an3.9:0.3":	"ขตสุตฺต ",
"an3.9:1.1":	"“ตีหิ, ภิกฺขเว, ธมฺเมหิ สมนฺนาคโต พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ, สาวชฺโช จ โหติ สานุวชฺโช จ วิญฺญูนํ, พหุญฺจ อปุญฺญํ ปสวติฯ ",
"an3.9:1.2":	"กตเมหิ ตีหิ? ",
"an3.9:1.3":	"กายทุจฺจริเตน, วจีทุจฺจริเตน, มโนทุจฺจริเตนฯ ",
"an3.9:1.4":	"อิเมหิ โข, ภิกฺขเว, ตีหิ ธมฺเมหิ สมนฺนาคโต พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ, สาวชฺโช จ โหติ สานุวชฺโช จ วิญฺญูนํ, พหุญฺจ อปุญฺญํ ปสวติฯ ",
"an3.9:2.1":	"ตีหิ, ภิกฺขเว, ธมฺเมหิ สมนฺนาคโต ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ, อนวชฺโช จ โหติ อนนุวชฺโช จ วิญฺญูนํ, พหุญฺจ ปุญฺญํ ปสวติฯ ",
"an3.9:2.2":	"กตเมหิ ตีหิ? ",
"an3.9:2.3":	"กายสุจริเตน, วจีสุจริเตน, มโนสุจริเตนฯ ",
"an3.9:2.4":	"อิเมหิ โข, ภิกฺขเว, ตีหิ ธมฺเมหิ สมนฺนาคโต ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ, อนวชฺโช จ โหติ อนนุวชฺโช จ วิญฺญูนํ, พหุญฺจ ปุญฺญํ ปสวตี”ติฯ ",
"an3.9:2.5":	"นวมํฯ "
}	
