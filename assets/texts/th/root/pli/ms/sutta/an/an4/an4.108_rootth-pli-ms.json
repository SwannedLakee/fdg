{	
"an4.108:0.1":	"องฺคุตฺตร นิกาย ๔ฯ๑๐๘ ",
"an4.108:0.2":	"๑๑ฯ วลาหกวคฺค ",
"an4.108:0.3":	"พลีพทฺทสุตฺต ",
"an4.108:1.1":	"“จตฺตาโรเม, ภิกฺขเว, พลีพทฺทาฯ ",
"an4.108:1.2":	"กตเม จตฺตาโร? ",
"an4.108:1.3":	"สควจณฺโฑ โน ปรควจณฺโฑ, ",
"an4.108:1.4":	"ปรควจณฺโฑ โน สควจณฺโฑ, ",
"an4.108:1.5":	"สควจณฺโฑ จ ปรควจณฺโฑ จ, ",
"an4.108:1.6":	"เนว สควจณฺโฑ โน ปรควจณฺโฑ—",
"an4.108:1.7":	"อิเม โข, ภิกฺขเว, จตฺตาโร พลีพทฺทาฯ ",
"an4.108:1.8":	"เอวเมวํ โข, ภิกฺขเว, จตฺตาโร พลีพทฺทูปมา ปุคฺคลา สนฺโต สํวิชฺชมานา โลกสฺมึฯ ",
"an4.108:1.9":	"กตเม จตฺตาโร? ",
"an4.108:1.10":	"สควจณฺโฑ โน ปรควจณฺโฑ, ",
"an4.108:1.11":	"ปรควจณฺโฑ โน สควจณฺโฑ, ",
"an4.108:1.12":	"สควจณฺโฑ จ ปรควจณฺโฑ จ, ",
"an4.108:1.13":	"เนว สควจณฺโฑ โน ปรควจณฺโฑฯ ",
"an4.108:2.1":	"กถญฺจ, ภิกฺขเว, ปุคฺคโล สควจณฺโฑ โหติ, โน ปรควจณฺโฑ? ",
"an4.108:2.2":	"อิธ, ภิกฺขเว, เอกจฺโจ ปุคฺคโล สกปริสํ อุพฺเพเชตา โหติ, โน ปรปริสํฯ ",
"an4.108:2.3":	"เอวํ โข, ภิกฺขเว, ปุคฺคโล สควจณฺโฑ โหติ, โน ปรควจณฺโฑฯ ",
"an4.108:2.4":	"เสยฺยถาปิ โส, ภิกฺขเว, พลีพทฺโท สควจณฺโฑ, โน ปรควจณฺโฑ; ",
"an4.108:2.5":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.108:3.1":	"กถญฺจ, ภิกฺขเว, ปุคฺคโล ปรควจณฺโฑ โหติ, โน สควจณฺโฑ? ",
"an4.108:3.2":	"อิธ, ภิกฺขเว, เอกจฺโจ ปุคฺคโล ปรปริสํ อุพฺเพเชตา โหติ, โน สกปริสํฯ ",
"an4.108:3.3":	"เอวํ โข, ภิกฺขเว, ปุคฺคโล ปรควจณฺโฑ โหติ, โน สควจณฺโฑฯ ",
"an4.108:3.4":	"เสยฺยถาปิ โส, ภิกฺขเว, พลีพทฺโท ปรควจณฺโฑ, โน สควจณฺโฑ; ",
"an4.108:3.5":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.108:4.1":	"กถญฺจ, ภิกฺขเว, ปุคฺคโล สควจณฺโฑ จ โหติ ปรควจณฺโฑ จ? ",
"an4.108:4.2":	"อิธ, ภิกฺขเว, เอกจฺโจ ปุคฺคโล สกปริสํ อุพฺเพเชตา โหติ ปรปริสญฺจฯ ",
"an4.108:4.3":	"เอวํ โข, ภิกฺขเว, ปุคฺคโล สควจณฺโฑ จ โหติ ปรควจณฺโฑ จฯ ",
"an4.108:4.4":	"เสยฺยถาปิ โส, ภิกฺขเว, พลีพทฺโท สควจณฺโฑ จ ปรควจณฺโฑ จ; ",
"an4.108:4.5":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.108:5.1":	"กถญฺจ, ภิกฺขเว, ปุคฺคโล เนว สควจณฺโฑ โหติ โน ปรควจณฺโฑ? ",
"an4.108:5.2":	"อิธ, ภิกฺขเว, เอกจฺโจ ปุคฺคโล เนว สกปริสํ อุพฺเพเชตา โหติ, โน ปรปริสญฺจฯ ",
"an4.108:5.3":	"เอวํ โข, ภิกฺขเว, ปุคฺคโล เนว สควจณฺโฑ โหติ, โน ปรควจณฺโฑฯ ",
"an4.108:5.4":	"เสยฺยถาปิ โส, ภิกฺขเว, พลีพทฺโท เนว สควจณฺโฑ, โน ปรควจณฺโฑ; ",
"an4.108:5.5":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.108:5.6":	"อิเม โข, ภิกฺขเว, จตฺตาโร พลีพทฺทูปมา ปุคฺคลา สนฺโต สํวิชฺชมานา โลกสฺมินฺ”ติฯ ",
"an4.108:5.7":	"อฏฺฐมํฯ "
}	
