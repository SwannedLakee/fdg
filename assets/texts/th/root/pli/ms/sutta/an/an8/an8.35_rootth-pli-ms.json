{	
"an8.35:0.1":	"องฺคุตฺตร นิกาย ๘ฯ๓๕ ",
"an8.35:0.2":	"๔ฯ ทานวคฺค ",
"an8.35:0.3":	"ทานูปปตฺติสุตฺต ",
"an8.35:1.1":	"“อฏฺฐิมา, ภิกฺขเว, ทานูปปตฺติโยฯ ",
"an8.35:1.2":	"กตมา อฏฺฐ? ",
"an8.35:1.3":	"อิธ, ภิกฺขเว, เอกจฺโจ ทานํ เทติ สมณสฺส วา พฺราหฺมณสฺส วา อนฺนํ ปานํ วตฺถํ ยานํ มาลาคนฺธวิเลปนํ เสยฺยาวสถปทีเปยฺยํฯ ",
"an8.35:1.4":	"โส ยํ เทติ ตํ ปจฺจาสีสติฯ ",
"an8.35:1.5":	"โส ปสฺสติ ขตฺติยมหาสาเล วา พฺราหฺมณมหาสาเล วา คหปติมหาสาเล วา ปญฺจหิ กามคุเณหิ สมปฺปิเต สมงฺคีภูเต ปริจารยมาเนฯ ",
"an8.35:1.6":	"ตสฺส เอวํ โหติ",
"an8.35:1.7":	"‘อโห วตาหํ กายสฺส เภทา ปรํ มรณา ขตฺติยมหาสาลานํ วา พฺราหฺมณมหาสาลานํ วา คหปติมหาสาลานํ วา สหพฺยตํ อุปปชฺเชยฺยนฺ’ติฯ ",
"an8.35:1.8":	"โส ตํ จิตฺตํ ทหติ, ตํ จิตฺตํ อธิฏฺฐาติ, ตํ จิตฺตํ ภาเวติฯ ",
"an8.35:1.9":	"ตสฺส ตํ จิตฺตํ หีเน วิมุตฺตํ, อุตฺตริ อภาวิตํ, ตตฺรูปปตฺติยา สํวตฺตติฯ ",
"an8.35:1.10":	"กายสฺส เภทา ปรํ มรณา ขตฺติยมหาสาลานํ วา พฺราหฺมณมหาสาลานํ วา คหปติมหาสาลานํ วา สหพฺยตํ อุปปชฺชติฯ ",
"an8.35:1.11":	"ตญฺจ โข สีลวโต วทามิ, โน ทุสฺสีลสฺสฯ ",
"an8.35:1.12":	"อิชฺฌติ, ภิกฺขเว, สีลวโต เจโตปณิธิ วิสุทฺธตฺตาฯ ",
"an8.35:2.1":	"อิธ ปน, ภิกฺขเว, เอกจฺโจ ทานํ เทติ สมณสฺส วา พฺราหฺมณสฺส วา อนฺนํ ปานํ วตฺถํ ยานํ มาลาคนฺธวิเลปนํ เสยฺยาวสถปทีเปยฺยํฯ ",
"an8.35:2.2":	"โส ยํ เทติ ตํ ปจฺจาสีสติฯ ",
"an8.35:2.3":	"ตสฺส สุตํ โหติ",
"an8.35:2.4":	"‘จาตุมหาราชิกา เทวา ทีฆายุกา วณฺณวนฺโต สุขพหุลา’ติฯ ",
"an8.35:2.5":	"ตสฺส เอวํ โหติ",
"an8.35:2.6":	"‘อโห วตาหํ กายสฺส เภทา ปรํ มรณา จาตุมหาราชิกานํ เทวานํ สหพฺยตํ อุปปชฺเชยฺยนฺ’ติฯ ",
"an8.35:2.7":	"โส ตํ จิตฺตํ ทหติ, ตํ จิตฺตํ อธิฏฺฐาติ, ตํ จิตฺตํ ภาเวติฯ ",
"an8.35:2.8":	"ตสฺส ตํ จิตฺตํ หีเน วิมุตฺตํ, อุตฺตริ อภาวิตํ, ตตฺรูปปตฺติยา สํวตฺตติฯ ",
"an8.35:2.9":	"กายสฺส เภทา ปรํ มรณา จาตุมหาราชิกานํ เทวานํ สหพฺยตํ อุปปชฺชติฯ ",
"an8.35:2.10":	"ตญฺจ โข สีลวโต วทามิ, โน ทุสฺสีลสฺสฯ ",
"an8.35:2.11":	"อิชฺฌติ, ภิกฺขเว, สีลวโต เจโตปณิธิ วิสุทฺธตฺตาฯ ",
"an8.35:3.1":	"อิธ ปน, ภิกฺขเว, เอกจฺโจ ทานํ เทติ สมณสฺส วา พฺราหฺมณสฺส วา อนฺนํ ปานํ วตฺถํ ยานํ มาลาคนฺธวิเลปนํ เสยฺยาวสถปทีเปยฺยํฯ ",
"an8.35:3.2":	"โส ยํ เทติ ตํ ปจฺจาสีสติฯ ",
"an8.35:3.3":	"ตสฺส สุตํ โหติ—",
"an8.35:3.4":	"ตาวตึสา เทวา …เป… ",
"an8.35:3.5":	"ยามา เทวา … ",
"an8.35:3.6":	"ตุสิตา เทวา … ",
"an8.35:3.7":	"นิมฺมานรตี เทวา … ",
"an8.35:3.8":	"ปรนิมฺมิตวสวตฺตี เทวา ทีฆายุกา วณฺณวนฺโต สุขพหุลาติฯ ",
"an8.35:3.9":	"ตสฺส เอวํ โหติ",
"an8.35:3.10":	"‘อโห วตาหํ กายสฺส เภทา ปรํ มรณา ปรนิมฺมิตวสวตฺตีนํ เทวานํ สหพฺยตํ อุปปชฺเชยฺยนฺ’ติฯ ",
"an8.35:3.11":	"โส ตํ จิตฺตํ ทหติ, ตํ จิตฺตํ อธิฏฺฐาติ, ตํ จิตฺตํ ภาเวติฯ ",
"an8.35:3.12":	"ตสฺส ตํ จิตฺตํ หีเน วิมุตฺตํ, อุตฺตริ อภาวิตํ, ตตฺรูปปตฺติยา สํวตฺตติฯ ",
"an8.35:3.13":	"กายสฺส เภทา ปรํ มรณา ปรนิมฺมิตวสวตฺตีนํ เทวานํ สหพฺยตํ อุปปชฺชติฯ ",
"an8.35:3.14":	"ตญฺจ โข สีลวโต วทามิ, โน ทุสฺสีลสฺสฯ ",
"an8.35:3.15":	"อิชฺฌติ, ภิกฺขเว, สีลวโต เจโตปณิธิ วิสุทฺธตฺตาฯ ",
"an8.35:4.1":	"อิธ ปน, ภิกฺขเว, เอกจฺโจ ทานํ เทติ สมณสฺส วา พฺราหฺมณสฺส วา อนฺนํ ปานํ วตฺถํ ยานํ มาลาคนฺธวิเลปนํ เสยฺยาวสถปทีเปยฺยํฯ ",
"an8.35:4.2":	"โส ยํ เทติ ตํ ปจฺจาสีสติฯ ",
"an8.35:4.3":	"ตสฺส สุตํ โหติ",
"an8.35:4.4":	"‘พฺรหฺมกายิกา เทวา ทีฆายุกา วณฺณวนฺโต สุขพหุลา’ติฯ ",
"an8.35:4.5":	"ตสฺส เอวํ โหติ",
"an8.35:4.6":	"‘อโห วตาหํ กายสฺส เภทา ปรํ มรณา พฺรหฺมกายิกานํ เทวานํ สหพฺยตํ อุปปชฺเชยฺยนฺ’ติฯ ",
"an8.35:4.7":	"โส ตํ จิตฺตํ ทหติ, ตํ จิตฺตํ อธิฏฺฐาติ, ตํ จิตฺตํ ภาเวติฯ ",
"an8.35:4.8":	"ตสฺส ตํ จิตฺตํ หีเน วิมุตฺตํ, อุตฺตริ อภาวิตํ, ตตฺรูปปตฺติยา สํวตฺตติฯ ",
"an8.35:4.9":	"กายสฺส เภทา ปรํ มรณา พฺรหฺมกายิกานํ เทวานํ สหพฺยตํ อุปปชฺชติฯ ",
"an8.35:4.10":	"ตญฺจ โข สีลวโต วทามิ, โน ทุสฺสีลสฺส; ",
"an8.35:4.11":	"วีตราคสฺส, โน สราคสฺสฯ ",
"an8.35:4.12":	"อิชฺฌติ, ภิกฺขเว, สีลวโต เจโตปณิธิ วีตราคตฺตาฯ ",
"an8.35:4.13":	"อิมา โข, ภิกฺขเว, อฏฺฐ ทานูปปตฺติโย”ติฯ ",
"an8.35:4.14":	"ปญฺจมํฯ "
}	
