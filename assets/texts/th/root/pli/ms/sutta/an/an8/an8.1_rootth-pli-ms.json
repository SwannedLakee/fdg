{	
"an8.1:0.1":	"องฺคุตฺตร นิกาย ๘ฯ๑ ",
"an8.1:0.2":	"๑ฯ เมตฺตาวคฺค ",
"an8.1:0.3":	"เมตฺตาสุตฺต ",
"an8.1:1.1":	"เอวํ เม สุตํ—",
"an8.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"an8.1:1.3":	"ตตฺร โข ภควา ภิกฺขู อามนฺเตสิ",
"an8.1:1.4":	"“ภิกฺขโว”ติฯ ",
"an8.1:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"an8.1:1.6":	"ภควา เอตทโวจ",
"an8.1:2.1":	"“เมตฺตาย, ภิกฺขเว, เจโตวิมุตฺติยา อาเสวิตาย ภาวิตาย พหุลีกตาย ยานีกตาย วตฺถุกตาย อนุฏฺฐิตาย ปริจิตาย สุสมารทฺธาย อฏฺฐานิสํสา ปาฏิกงฺขาฯ ",
"an8.1:2.2":	"กตเม อฏฺฐ? ",
"an8.1:2.3":	"สุขํ สุปติ, สุขํ ปฏิพุชฺฌติ, น ปาปกํ สุปินํ ปสฺสติ, มนุสฺสานํ ปิโย โหติ, อมนุสฺสานํ ปิโย โหติ, เทวตา รกฺขนฺติ, นาสฺส อคฺคิ วา วิสํ วา สตฺถํ วา กมติ, อุตฺตรึ อปฺปฏิวิชฺฌนฺโต พฺรหฺมโลกูปโค โหติฯ ",
"an8.1:2.4":	"เมตฺตาย, ภิกฺขเว, เจโตวิมุตฺติยา อาเสวิตาย ภาวิตาย พหุลีกตาย ยานีกตาย วตฺถุกตาย อนุฏฺฐิตาย ปริจิตาย สุสมารทฺธาย อิเม อฏฺฐานิสํสา ปาฏิกงฺขาติฯ ",
"an8.1:3.1":	"โย จ เมตฺตํ ภาวยติ, ",
"an8.1:3.2":	"อปฺปมาณํ ปฏิสฺสโต; ",
"an8.1:3.3":	"ตนู สํโยชนา โหนฺติ, ",
"an8.1:3.4":	"ปสฺสโต อุปธิกฺขยํฯ ",
"an8.1:4.1":	"เอกมฺปิ เจ ปาณมทุฏฺฐจิตฺโต, ",
"an8.1:4.2":	"เมตฺตายติ กุสลี เตน โหติ; ",
"an8.1:4.3":	"สพฺเพ จ ปาเณ มนสานุกมฺปี, ",
"an8.1:4.4":	"ปหูตมริโย ปกโรติ ปุญฺญํฯ ",
"an8.1:5.1":	"เย สตฺตสณฺฑํ ปถวึ วิเชตฺวา, ",
"an8.1:5.2":	"ราชิสโย ยชมานา อนุปริยคา; ",
"an8.1:5.3":	"อสฺสเมธํ ปุริสเมธํ, ",
"an8.1:5.4":	"สมฺมาปาสํ วาชเปยฺยํ นิรคฺคฬํฯ ",
"an8.1:6.1":	"เมตฺตสฺส จิตฺตสฺส สุภาวิตสฺส, ",
"an8.1:6.2":	"กลมฺปิ เต นานุภวนฺติ โสฬสึ; ",
"an8.1:6.3":	"จนฺทปฺปภา ตารคณาว สพฺเพ, ",
"an8.1:6.4":	"ยถา น อคฺฆนฺติ กลมฺปิ โสฬสึฯ ",
"an8.1:7.1":	"โย น หนฺติ น ฆาเตติ, ",
"an8.1:7.2":	"น ชินาติ น ชาปเย; ",
"an8.1:7.3":	"เมตฺตํโส สพฺพภูตานํ, ",
"an8.1:7.4":	"เวรํ ตสฺส น เกนจี”ติฯ ",
"an8.1:7.5":	"ปฐมํฯ "
}	
