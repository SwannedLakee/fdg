{	
"an7.6:0.1":	"องฺคุตฺตร นิกาย ๗ฯ๖ ",
"an7.6:0.2":	"๑ฯ ธนวคฺค ",
"an7.6:0.3":	"วิตฺถตธนสุตฺต ",
"an7.6:1.1":	"“สตฺติมานิ, ภิกฺขเว, ธนานิฯ ",
"an7.6:1.2":	"กตมานิ สตฺต? ",
"an7.6:1.3":	"สทฺธาธนํ, สีลธนํ, หิรีธนํ, โอตฺตปฺปธนํ, สุตธนํ, จาคธนํ, ปญฺญาธนํฯ ",
"an7.6:2.1":	"กตมญฺจ, ภิกฺขเว, สทฺธาธนํ? ",
"an7.6:2.2":	"อิธ, ภิกฺขเว, อริยสาวโก สทฺโธ โหติ, สทฺทหติ ตถาคตสฺส โพธึ",
"an7.6:2.3":	"‘อิติปิ โส ภควา อรหํ สมฺมาสมฺพุทฺโธ …เป… พุทฺโธ ภควา’ติฯ ",
"an7.6:2.4":	"อิทํ วุจฺจติ, ภิกฺขเว, สทฺธาธนํฯ ",
"an7.6:3.1":	"กตมญฺจ, ภิกฺขเว, สีลธนํ? ",
"an7.6:3.2":	"อิธ, ภิกฺขเว, อริยสาวโก ปาณาติปาตา ปฏิวิรโต โหติ …เป… สุราเมรยมชฺชปมาทฏฺฐานา ปฏิวิรโต โหติฯ ",
"an7.6:3.3":	"อิทํ วุจฺจติ, ภิกฺขเว, สีลธนํฯ ",
"an7.6:4.1":	"กตมญฺจ, ภิกฺขเว, หิรีธนํ? ",
"an7.6:4.2":	"อิธ, ภิกฺขเว, อริยสาวโก หิรีมา โหติ, หิรียติ กายทุจฺจริเตน วจีทุจฺจริเตน มโนทุจฺจริเตน, หิรียติ ปาปกานํ อกุสลานํ ธมฺมานํ สมาปตฺติยาฯ ",
"an7.6:4.3":	"อิทํ วุจฺจติ, ภิกฺขเว, หิรีธนํฯ ",
"an7.6:5.1":	"กตมญฺจ, ภิกฺขเว, โอตฺตปฺปธนํ? ",
"an7.6:5.2":	"อิธ, ภิกฺขเว, อริยสาวโก โอตฺตปฺปี โหติ, โอตฺตปฺปติ กายทุจฺจริเตน วจีทุจฺจริเตน มโนทุจฺจริเตน, โอตฺตปฺปติ ปาปกานํ อกุสลานํ ธมฺมานํ สมาปตฺติยาฯ ",
"an7.6:5.3":	"อิทํ วุจฺจติ, ภิกฺขเว, โอตฺตปฺปธนํฯ ",
"an7.6:6.1":	"กตมญฺจ, ภิกฺขเว, สุตธนํ? ",
"an7.6:6.2":	"อิธ, ภิกฺขเว, อริยสาวโก พหุสฺสุโต โหติ สุตธโร สุตสนฺนิจโยฯ เย เต ธมฺมา อาทิกลฺยาณา มชฺเฌกลฺยาณา ปริโยสานกลฺยาณา สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ อภิวทนฺติฯ ตถารูปาสฺส ธมฺมา พหุสฺสุตา โหนฺติ ธาตา วจสา ปริจิตา มนสานุเปกฺขิตา ทิฏฺฐิยา สุปฺปฏิวิทฺธาฯ ",
"an7.6:6.3":	"อิทํ วุจฺจติ, ภิกฺขเว, สุตธนํฯ ",
"an7.6:7.1":	"กตมญฺจ, ภิกฺขเว, จาคธนํ? ",
"an7.6:7.2":	"อิธ, ภิกฺขเว, อริยสาวโก วิคตมลมจฺเฉเรน เจตสา อคารํ อชฺฌาวสติ มุตฺตจาโค ปยตปาณิ โวสคฺครโต ยาจโยโค ทานสํวิภาครโตฯ ",
"an7.6:7.3":	"อิทํ วุจฺจติ, ภิกฺขเว, จาคธนํฯ ",
"an7.6:8.1":	"กตมญฺจ, ภิกฺขเว, ปญฺญาธนํ? ",
"an7.6:8.2":	"อิธ, ภิกฺขเว, อริยสาวโก ปญฺญวา โหติ …เป… สมฺมา ทุกฺขกฺขยคามินิยาฯ ",
"an7.6:8.3":	"อิทํ วุจฺจติ, ภิกฺขเว, ปญฺญาธนํฯ ",
"an7.6:9.1":	"อิมานิ โข, ภิกฺขเว, สตฺตธนานีติฯ ",
"an7.6:10.1":	"สทฺธาธนํ สีลธนํ, ",
"an7.6:10.2":	"หิรี โอตฺตปฺปิยํ ธนํ; ",
"an7.6:10.3":	"สุตธนญฺจ จาโค จ, ",
"an7.6:10.4":	"ปญฺญา เว สตฺตมํ ธนํฯ ",
"an7.6:11.1":	"ยสฺส เอเต ธนา อตฺถิ, ",
"an7.6:11.2":	"อิตฺถิยา ปุริสสฺส วา; ",
"an7.6:11.3":	"อทลิทฺโทติ ตํ อาหุ, ",
"an7.6:11.4":	"อโมฆํ ตสฺส ชีวิตํฯ ",
"an7.6:12.1":	"ตสฺมา สทฺธญฺจ สีลญฺจ, ",
"an7.6:12.2":	"ปสาทํ ธมฺมทสฺสนํ; ",
"an7.6:12.3":	"อนุยุญฺเชถ เมธาวี, ",
"an7.6:12.4":	"สรํ พุทฺธาน สาสนนฺ”ติฯ ",
"an7.6:12.5":	"ฉฏฺฐํฯ "
}	
