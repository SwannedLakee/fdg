{	
"an6.49:0.1":	"องฺคุตฺตร นิกาย ๖ฯ๔๙ ",
"an6.49:0.2":	"๕ฯ ธมฺมิกวคฺค ",
"an6.49:0.3":	"เขมสุตฺต ",
"an6.49:1.1":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"an6.49:1.2":	"เตน โข ปน สมเยน อายสฺมา จ เขโม อายสฺมา จ สุมโน สาวตฺถิยํ วิหรนฺติ อนฺธวนสฺมึฯ ",
"an6.49:1.3":	"อถ โข อายสฺมา จ เขโม อายสฺมา จ สุมโน เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ เอกมนฺตํ นิสินฺโน โข อายสฺมา เขโม ภควนฺตํ เอตทโวจ",
"an6.49:2.1":	"“โย โส, ภนฺเต, ภิกฺขุ อรหํ ขีณาสโว วุสิตวา กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโต ตสฺส น เอวํ โหติ",
"an6.49:2.2":	"‘อตฺถิ เม เสโยฺยติ วา อตฺถิ เม สทิโสติ วา อตฺถิ เม หีโนติ วา’”ติฯ ",
"an6.49:2.3":	"อิทมโวจายสฺมา เขโมฯ ",
"an6.49:2.4":	"สมนุญฺโญ สตฺถา อโหสิฯ ",
"an6.49:2.5":	"อถ โข อายสฺมา เขโม “สมนุญฺโญ เม สตฺถา”ติ อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
"an6.49:3.1":	"อถ โข อายสฺมา สุมโน อจิรปกฺกนฺเต อายสฺมนฺเต เขเม ภควนฺตํ เอตทโวจ",
"an6.49:3.2":	"“โย โส, ภนฺเต, ภิกฺขุ อรหํ ขีณาสโว วุสิตวา กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโต ตสฺส น เอวํ โหติ",
"an6.49:3.3":	"‘นตฺถิ เม เสโยฺยติ วา นตฺถิ เม สทิโสติ วา นตฺถิ เม หีโนติ วา’”ติฯ ",
"an6.49:3.4":	"อิทมโวจายสฺมา สุมโนฯ ",
"an6.49:3.5":	"สมนุญฺโญ สตฺถา อโหสิฯ ",
"an6.49:3.6":	"อถ โข อายสฺมา สุมโน “สมนุญฺโญ เม สตฺถา”ติ อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
"an6.49:4.1":	"อถ โข ภควา อจิรปกฺกนฺเตสุ อายสฺมนฺเต จ เขเม อายสฺมนฺเต จ สุมเน ภิกฺขู อามนฺเตสิ",
"an6.49:4.2":	"“เอวํ โข, ภิกฺขเว, กุลปุตฺตา อญฺญํ พฺยากโรนฺติฯ ",
"an6.49:4.3":	"อตฺโถ จ วุตฺโต อตฺตา จ อนุปนีโตฯ ",
"an6.49:4.4":	"อถ จ ปน อิเธกจฺเจ โมฆปุริสา หสมานกา มญฺเญ อญฺญํ พฺยากโรนฺติฯ ",
"an6.49:4.5":	"เต ปจฺฉา วิฆาตํ อาปชฺชนฺตีติฯ ",
"an6.49:5.1":	"น อุเสฺสสุ น โอเมสุ, ",
"an6.49:5.2":	"สมตฺเต โนปนียเร; ",
"an6.49:5.3":	"ขีณา ชาติ วุสิตํ พฺรหฺมจริยํ, ",
"an6.49:5.4":	"จรนฺติ สํโยชนวิปฺปมุตฺตา”ติฯ ",
"an6.49:5.5":	"สตฺตมํฯ "
}	
