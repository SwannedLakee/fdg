{	
"an4.77:0.1":	"องฺคุตฺตร นิกาย ๔ฯ๗๗ ",
"an4.77:0.2":	"๘ฯ อปณฺณกวคฺค ",
"an4.77:0.3":	"อจินฺเตยฺยสุตฺต ",
"an4.77:1.1":	"“จตฺตาริมานิ, ภิกฺขเว, อจินฺเตยฺยานิ, น จินฺเตตพฺพานิ; ยานิ จินฺเตนฺโต อุมฺมาทสฺส วิฆาตสฺส ภาคี อสฺสฯ ",
"an4.77:1.2":	"กตมานิ จตฺตาริ? ",
"an4.77:1.3":	"พุทฺธานํ, ภิกฺขเว, พุทฺธวิสโย อจินฺเตโยฺย, น จินฺเตตพฺโพ; ",
"an4.77:1.4":	"ยํ จินฺเตนฺโต อุมฺมาทสฺส วิฆาตสฺส ภาคี อสฺสฯ ",
"an4.77:1.5":	"ฌายิสฺส, ภิกฺขเว, ฌานวิสโย อจินฺเตโยฺย, น จินฺเตตพฺโพ; ",
"an4.77:1.6":	"ยํ จินฺเตนฺโต อุมฺมาทสฺส วิฆาตสฺส ภาคี อสฺสฯ ",
"an4.77:1.7":	"กมฺมวิปาโก, ภิกฺขเว, อจินฺเตโยฺย, น จินฺเตตพฺโพ; ",
"an4.77:1.8":	"ยํ จินฺเตนฺโต อุมฺมาทสฺส วิฆาตสฺส ภาคี อสฺสฯ ",
"an4.77:1.9":	"โลกจินฺตา, ภิกฺขเว, อจินฺเตยฺยา, น จินฺเตตพฺพา; ",
"an4.77:1.10":	"ยํ จินฺเตนฺโต อุมฺมาทสฺส วิฆาตสฺส ภาคี อสฺสฯ ",
"an4.77:1.11":	"อิมานิ โข, ภิกฺขเว, จตฺตาริ อจินฺเตยฺยานิ, น จินฺเตตพฺพานิ; ยานิ จินฺเตนฺโต อุมฺมาทสฺส วิฆาตสฺส ภาคี อสฺสา”ติฯ ",
"an4.77:1.12":	"สตฺตมํฯ "
}	
