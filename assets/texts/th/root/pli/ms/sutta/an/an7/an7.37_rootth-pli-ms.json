{	
"an7.37:0.1":	"องฺคุตฺตร นิกาย ๗ฯ๓๗ ",
"an7.37:0.2":	"๔ฯ เทวตาวคฺค ",
"an7.37:0.3":	"ทุติยมิตฺตสุตฺต ",
"an7.37:1.1":	"“สตฺตหิ, ภิกฺขเว, ธมฺเมหิ สมนฺนาคโต ภิกฺขุ มิตฺโต เสวิตพฺโพ ภชิตพฺโพ ปยิรุปาสิตพฺโพ อปิ ปนุชฺชมาเนนปิฯ ",
"an7.37:1.2":	"กตเมหิ สตฺตหิ? ",
"an7.37:1.3":	"ปิโย จ โหติ มนาโป จ ครุ จ ภาวนีโย จ วตฺตา จ วจนกฺขโม จ คมฺภีรญฺจ กถํ กตฺตา โหติ, โน จ อฏฺฐาเน นิโยเชติฯ ",
"an7.37:1.4":	"อิเมหิ โข, ภิกฺขเว, สตฺตหิ ธมฺเมหิ สมนฺนาคโต ภิกฺขุ มิตฺโต เสวิตพฺโพ ภชิตพฺโพ ปยิรุปาสิตพฺโพ อปิ ปนุชฺชมาเนนปีติฯ ",
"an7.37:2.1":	"ปิโย ครุ ภาวนีโย, ",
"an7.37:2.2":	"วตฺตา จ วจนกฺขโม; ",
"an7.37:2.3":	"คมฺภีรญฺจ กถํ กตฺตา, ",
"an7.37:2.4":	"โน จฏฺฐาเน นิโยชโกฯ ",
"an7.37:3.1":	"ยมฺหิ เอตานิ ฐานานิ, ",
"an7.37:3.2":	"สํวิชฺชนฺตีธ ปุคฺคเล; ",
"an7.37:3.3":	"โส มิตฺโต มิตฺตกาเมน, ",
"an7.37:3.4":	"อตฺถกามานุกมฺปโต; ",
"an7.37:3.5":	"อปิ นาสิยมาเนน, ",
"an7.37:3.6":	"ภชิตพฺโพ ตถาวิโธ”ติฯ ",
"an7.37:3.7":	"ฉฏฺฐํฯ "
}	
