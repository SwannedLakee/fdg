{	
"an10.178:0.1":	"องฺคุตฺตร นิกาย ๑๐ฯ๑๗๘ ",
"an10.178:0.2":	"๑๘ฯ สาธุวคฺค ",
"an10.178:0.3":	"สาธุสุตฺต ",
"an10.178:1.1":	"“สาธุญฺจ โว, ภิกฺขเว, เทเสสฺสามิ อสาธุญฺจฯ ",
"an10.178:1.2":	"ตํ สุณาถ, สาธุกํ มนสิ กโรถ, ภาสิสฺสามี”ติฯ ",
"an10.178:1.3":	"“เอวํ, ภนฺเต”ติ โข เต ภิกฺขู ภควโต ปจฺจโสฺสสุํฯ ",
"an10.178:1.4":	"ภควา เอตทโวจ",
"an10.178:2.1":	"“กตมญฺจ, ภิกฺขเว, อสาธุ? ",
"an10.178:2.2":	"ปาณาติปาโต, อทินฺนาทานํ, กาเมสุมิจฺฉาจาโร, มุสาวาโท, ปิสุณา วาจา, ผรุสา วาจา, สมฺผปฺปลาโป, อภิชฺฌา, พฺยาปาโท, มิจฺฉาทิฏฺฐิ—",
"an10.178:2.3":	"อิทํ วุจฺจติ, ภิกฺขเว, อสาธุฯ ",
"an10.178:3.1":	"กตมญฺจ, ภิกฺขเว, สาธุ? ",
"an10.178:3.2":	"ปาณาติปาตา เวรมณี, อทินฺนาทานา เวรมณี, กาเมสุมิจฺฉาจารา เวรมณี, มุสาวาทา เวรมณี, ปิสุณาย วาจาย เวรมณี, ผรุสาย วาจาย เวรมณี, สมฺผปฺปลาปา เวรมณี, อนภิชฺฌา, อพฺยาปาโท, สมฺมาทิฏฺฐิ—",
"an10.178:3.3":	"อิทํ วุจฺจติ, ภิกฺขเว, สาธู”ติฯ ",
"an10.178:3.4":	"ปฐมํฯ "
}	
