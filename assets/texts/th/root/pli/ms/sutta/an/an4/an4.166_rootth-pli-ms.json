{	
"an4.166:0.1":	"องฺคุตฺตร นิกาย ๔ฯ๑๖๖ ",
"an4.166:0.2":	"๑๗ฯ ปฏิปทาวคฺค ",
"an4.166:0.3":	"อุภยสุตฺต ",
"an4.166:1.1":	"“จตโสฺส อิมา, ภิกฺขเว, ปฏิปทาฯ ",
"an4.166:1.2":	"กตมา จตโสฺส? ",
"an4.166:1.3":	"ทุกฺขา ปฏิปทา ทนฺธาภิญฺญา, ",
"an4.166:1.4":	"ทุกฺขา ปฏิปทา ขิปฺปาภิญฺญา, ",
"an4.166:1.5":	"สุขา ปฏิปทา ทนฺธาภิญฺญา, ",
"an4.166:1.6":	"สุขา ปฏิปทา ขิปฺปาภิญฺญาฯ ",
"an4.166:2.1":	"ตตฺร, ภิกฺขเว, ยายํ ปฏิปทา ทุกฺขา ทนฺธาภิญฺญา, อยํ, ภิกฺขเว, ปฏิปทา อุภเยเนว หีนา อกฺขายติฯ ยมฺปายํ ปฏิปทา ทุกฺขา, อิมินาปายํ หีนา อกฺขายติ; ยมฺปายํ ปฏิปทา ทนฺธา, อิมินาปายํ หีนา อกฺขายติฯ ",
"an4.166:2.2":	"อยํ, ภิกฺขเว, ปฏิปทา อุภเยเนว หีนา อกฺขายติฯ ",
"an4.166:3.1":	"ตตฺร, ภิกฺขเว, ยายํ ปฏิปทา ทุกฺขา ขิปฺปาภิญฺญา, อยํ, ภิกฺขเว, ปฏิปทา ทุกฺขตฺตา หีนา อกฺขายติฯ ",
"an4.166:4.1":	"ตตฺร, ภิกฺขเว, ยายํ ปฏิปทา สุขา ทนฺธาภิญฺญา, อยํ, ภิกฺขเว, ปฏิปทา ทนฺธตฺตา หีนา อกฺขายติฯ ",
"an4.166:5.1":	"ตตฺร, ภิกฺขเว, ยายํ ปฏิปทา สุขา ขิปฺปาภิญฺญา, อยํ, ภิกฺขเว, ปฏิปทา อุภเยเนว ปณีตา อกฺขายติฯ ยมฺปายํ ปฏิปทา สุขา, อิมินาปายํ ปณีตา อกฺขายติ; ยมฺปายํ ปฏิปทา ขิปฺปา, อิมินาปายํ ปณีตา อกฺขายติฯ ",
"an4.166:5.2":	"อยํ, ภิกฺขเว, ปฏิปทา อุภเยเนว ปณีตา อกฺขายติฯ ",
"an4.166:5.3":	"อิมา โข, ภิกฺขเว, จตโสฺส ปฏิปทา”ติฯ ",
"an4.166:5.4":	"ฉฏฺฐํฯ "
}	
