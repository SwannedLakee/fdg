{	
"an10.175:0.1":	"องฺคุตฺตร นิกาย ๑๐ฯ๑๗๕ ",
"an10.175:0.2":	"๑๗ฯ ชาณุโสฺสณิวคฺค ",
"an10.175:0.3":	"ปริกฺกมนสุตฺต ",
"an10.175:1.1":	"“สปริกฺกมโน อยํ, ภิกฺขเว, ธมฺโม, นายํ ธมฺโม อปริกฺกมโนฯ ",
"an10.175:1.2":	"กถญฺจ, ภิกฺขเว, สปริกฺกมโน อยํ ธมฺโม, นายํ ธมฺโม อปริกฺกมโน? ",
"an10.175:1.3":	"ปาณาติปาติสฺส, ภิกฺขเว, ปาณาติปาตา เวรมณี ปริกฺกมนํ โหติฯ ",
"an10.175:1.4":	"อทินฺนาทายิสฺส, ภิกฺขเว, อทินฺนาทานา เวรมณี ปริกฺกมนํ โหติฯ ",
"an10.175:1.5":	"กาเมสุมิจฺฉาจาริสฺส, ภิกฺขเว, กาเมสุมิจฺฉาจารา เวรมณี ปริกฺกมนํ โหติฯ ",
"an10.175:1.6":	"มุสาวาทิสฺส, ภิกฺขเว, มุสาวาทา เวรมณี ปริกฺกมนํ โหติฯ ",
"an10.175:1.7":	"ปิสุณวาจสฺส, ภิกฺขเว, ปิสุณาย วาจาย เวรมณี ปริกฺกมนํ โหติฯ ",
"an10.175:1.8":	"ผรุสวาจสฺส, ภิกฺขเว, ผรุสาย วาจาย เวรมณี ปริกฺกมนํ โหติฯ ",
"an10.175:1.9":	"สมฺผปฺปลาปิสฺส, ภิกฺขเว, สมฺผปฺปลาปา เวรมณี ปริกฺกมนํ โหติฯ ",
"an10.175:1.10":	"อภิชฺฌาลุสฺส, ภิกฺขเว, อนภิชฺฌา ปริกฺกมนํ โหติฯ ",
"an10.175:1.11":	"พฺยาปนฺนจิตฺตสฺส, ภิกฺขเว, อพฺยาปาโท ปริกฺกมนํ โหติฯ ",
"an10.175:1.12":	"มิจฺฉาทิฏฺฐิสฺส, ภิกฺขเว, สมฺมาทิฏฺฐิ ปริกฺกมนํ โหติฯ ",
"an10.175:1.13":	"เอวํ โข, ภิกฺขเว, สปริกฺกมโน อยํ ธมฺโม, นายํ ธมฺโม อปริกฺกมโน”ติฯ ",
"an10.175:1.14":	"นวมํฯ "
}	
