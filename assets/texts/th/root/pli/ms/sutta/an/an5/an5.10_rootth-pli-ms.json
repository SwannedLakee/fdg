{	
"an5.10:0.1":	"องฺคุตฺตร นิกาย ๕ฯ๑๐ ",
"an5.10:0.2":	"๑ฯ เสขพลวคฺค ",
"an5.10:0.3":	"ทุติยอคารวสุตฺต ",
"an5.10:1.1":	"“ปญฺจหิ, ภิกฺขเว, ธมฺเมหิ สมนฺนาคโต ภิกฺขุ อคารโว อปฺปติโสฺส อภพฺโพ อิมสฺมึ ธมฺมวินเย วุทฺธึ วิรูฬฺหึ เวปุลฺลํ อาปชฺชิตุํฯ ",
"an5.10:1.2":	"กตเมหิ ปญฺจหิ? ",
"an5.10:1.3":	"อสฺสทฺโธ, ภิกฺขเว, ภิกฺขุ อคารโว อปฺปติโสฺส อภพฺโพ อิมสฺมึ ธมฺมวินเย วุทฺธึ วิรูฬฺหึ เวปุลฺลํ อาปชฺชิตุํฯ ",
"an5.10:1.4":	"อหิริโก, ภิกฺขเว, ภิกฺขุ อคารโว อปฺปติโสฺส อภพฺโพ อิมสฺมึ ธมฺมวินเย วุทฺธึ วิรูฬฺหึ เวปุลฺลํ อาปชฺชิตุํฯ ",
"an5.10:1.5":	"อโนตฺตปฺปี, ภิกฺขเว, ภิกฺขุ อคารโว อปฺปติโสฺส อภพฺโพ อิมสฺมึ ธมฺมวินเย วุทฺธึ วิรูฬฺหึ เวปุลฺลํ อาปชฺชิตุํฯ ",
"an5.10:1.6":	"กุสีโต, ภิกฺขเว, ภิกฺขุ อคารโว อปฺปติโสฺส อภพฺโพ อิมสฺมึ ธมฺมวินเย วุทฺธึ วิรูฬฺหึ เวปุลฺลํ อาปชฺชิตุํฯ ",
"an5.10:1.7":	"ทุปฺปญฺโญ, ภิกฺขเว, ภิกฺขุ อคารโว อปฺปติโสฺส อภพฺโพ อิมสฺมึ ธมฺมวินเย วุทฺธึ วิรูฬฺหึ เวปุลฺลํ อาปชฺชิตุํฯ ",
"an5.10:1.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ อคารโว อปฺปติโสฺส อภพฺโพ อิมสฺมึ ธมฺมวินเย วุทฺธึ วิรูฬฺหึ เวปุลฺลํ อาปชฺชิตุํฯ ",
"an5.10:2.1":	"ปญฺจหิ, ภิกฺขเว, ธมฺเมหิ สมนฺนาคโต ภิกฺขุ สคารโว สปฺปติโสฺส ภพฺโพ อิมสฺมึ ธมฺมวินเย วุทฺธึ วิรูฬฺหึ เวปุลฺลํ อาปชฺชิตุํฯ ",
"an5.10:2.2":	"กตเมหิ ปญฺจหิ? ",
"an5.10:2.3":	"สทฺโธ, ภิกฺขเว, ภิกฺขุ สคารโว สปฺปติโสฺส ภพฺโพ อิมสฺมึ ธมฺมวินเย วุทฺธึ วิรูฬฺหึ เวปุลฺลํ อาปชฺชิตุํฯ ",
"an5.10:2.4":	"หิรีมา, ภิกฺขเว, ภิกฺขุ …เป… โอตฺตปฺปี, ภิกฺขเว, ภิกฺขุ …เป… อารทฺธวีริโย, ภิกฺขเว, ภิกฺขุ …เป… ปญฺญวา, ภิกฺขเว, ภิกฺขุ สคารโว สปฺปติโสฺส ภพฺโพ อิมสฺมึ ธมฺมวินเย วุทฺธึ วิรูฬฺหึ เวปุลฺลํ อาปชฺชิตุํฯ ",
"an5.10:2.5":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ สคารโว สปฺปติโสฺส ภพฺโพ อิมสฺมึ ธมฺมวินเย วุทฺธึ วิรูฬฺหึ เวปุลฺลํ อาปชฺชิตุนฺ”ติฯ ",
"an5.10:2.6":	"ทสมํฯ ",
"an5.10:2.7":	"เสขพลวคฺโค ปฐโมฯ ",
"an5.10:3.0":	"ตสฺสุทฺทานํ ",
"an5.10:3.1":	"สงฺขิตฺตํ วิตฺถตํ ทุกฺขา, ",
"an5.10:3.2":	"ภตํ สิกฺขาย ปญฺจมํ; ",
"an5.10:3.3":	"สมาปตฺติ จ กาเมสุ, ",
"an5.10:3.4":	"จวนา เทฺว อคารวาติฯ "
}	
