{	
"an5.190:0.1":	"องฺคุตฺตร นิกาย ๕ฯ๑๙๐ ",
"an5.190:0.2":	"๑๙ฯ อรญฺญวคฺค ",
"an5.190:0.3":	"ปตฺตปิณฺฑิกสุตฺต ",
"an5.190:1.1":	"“ปญฺจิเม, ภิกฺขเว, ปตฺตปิณฺฑิกาฯ ",
"an5.190:1.2":	"กตเม ปญฺจ? ",
"an5.190:1.3":	"มนฺทตฺตา โมมูหตฺตา ปตฺตปิณฺฑิโก โหติ, ปาปิจฺโฉ อิจฺฉาปกโต ปตฺตปิณฺฑิโก โหติ, อุมฺมาทา จิตฺตกฺเขปา ปตฺตปิณฺฑิโก โหติ, ‘วณฺณิตํ พุทฺเธหิ พุทฺธสาวเกหี’ติ ปตฺตปิณฺฑิโก โหติ, อปฺปิจฺฉตํเยว นิสฺสาย สนฺตุฏฺฐึเยว นิสฺสาย สเลฺลขํเยว นิสฺสาย ปวิเวกํเยว นิสฺสาย อิทมตฺถิตํเยว นิสฺสาย ปตฺตปิณฺฑิโก โหติฯ ",
"an5.190:1.4":	"อิเม โข, ภิกฺขเว, ปญฺจ ปตฺตปิณฺฑิกาฯ ",
"an5.190:1.5":	"อิเมสํ โข, ภิกฺขเว, ปญฺจนฺนํ ปตฺตปิณฺฑิกานํ ยฺวายํ ปตฺตปิณฺฑิโก อปฺปิจฺฉตํเยว นิสฺสาย สนฺตุฏฺฐึเยว นิสฺสาย สเลฺลขํเยว นิสฺสาย ปวิเวกํเยว นิสฺสาย อิทมตฺถิตํเยว นิสฺสาย ปตฺตปิณฺฑิโก โหติ, อยํ อิเมสํ ปญฺจนฺนํ ปตฺตปิณฺฑิกานํ อคฺโค จ เสฏฺโฐ จ โมกฺโข จ อุตฺตโม จ ปวโร จฯ ",
"an5.190:2.1":	"เสยฺยถาปิ, ภิกฺขเว, ควา ขีรํ, ขีรมฺหา ทธิ, ทธิมฺหา นวนีตํ, นวนีตมฺหา สปฺปิ, สปฺปิมฺหา สปฺปิมณฺโฑ, สปฺปิมณฺโฑ ตตฺถ อคฺคมกฺขายติ; ",
"an5.190:2.2":	"เอวเมวํ โข, ภิกฺขเว, อิเมสํ ปญฺจนฺนํ ปตฺตปิณฺฑิกานํ ยฺวายํ ปตฺตปิณฺฑิโก อปฺปิจฺฉตํเยว นิสฺสาย สนฺตุฏฺฐึเยว นิสฺสาย สเลฺลขํเยว นิสฺสาย ปวิเวกํเยว นิสฺสาย อิทมตฺถิตํเยว นิสฺสาย ปตฺตปิณฺฑิโก โหติ, อยํ อิเมสํ ปญฺจนฺนํ ปตฺตปิณฺฑิกานํ อคฺโค จ เสฏฺโฐ จ โมกฺโข จ อุตฺตโม จ ปวโร จา”ติฯ ",
"an5.190:2.3":	"ทสมํฯ ",
"an5.190:2.4":	"อรญฺญวคฺโค จตุตฺโถฯ ",
"an5.190:3.0":	"ตสฺสุทฺทานํ ",
"an5.190:3.1":	"อรญฺญํ จีวรํ รุกฺข, ",
"an5.190:3.2":	"สุสานํ อพฺโภกาสิกํ; ",
"an5.190:3.3":	"เนสชฺชํ สนฺถตํ เอกาสนิกํ, ",
"an5.190:3.4":	"ขลุปจฺฉาปิณฺฑิเกน จาติฯ "
}	
