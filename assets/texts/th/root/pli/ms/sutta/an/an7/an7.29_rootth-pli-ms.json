{	
"an7.29:0.1":	"องฺคุตฺตร นิกาย ๗ฯ๒๙ ",
"an7.29:0.2":	"๓ฯ วชฺชิสตฺตกวคฺค ",
"an7.29:0.3":	"ทุติยปริหานิสุตฺต ",
"an7.29:1.1":	"“สตฺติเม, ภิกฺขเว, ธมฺมา อุปาสกสฺส ปริหานาย สํวตฺตนฺติฯ ",
"an7.29:1.2":	"กตเม สตฺต? ",
"an7.29:1.3":	"ภิกฺขุทสฺสนํ หาเปติ, ",
"an7.29:1.4":	"สทฺธมฺมสฺสวนํ ปมชฺชติ, ",
"an7.29:1.5":	"อธิสีเล น สิกฺขติ, ",
"an7.29:1.6":	"อปฺปสาทพหุโล โหติ, ",
"an7.29:1.7":	"ภิกฺขูสุ เถเรสุ เจว นเวสุ จ มชฺฌิเมสุ จ อุปารมฺภจิตฺโต ธมฺมํ สุณาติ รนฺธคเวสี, ",
"an7.29:1.8":	"อิโต พหิทฺธา ทกฺขิเณยฺยํ คเวสติ, ",
"an7.29:1.9":	"ตตฺถ จ ปุพฺพการํ กโรติฯ ",
"an7.29:1.10":	"อิเม โข, ภิกฺขเว, สตฺต ธมฺมา อุปาสกสฺส ปริหานาย สํวตฺตนฺติฯ ",
"an7.29:2.1":	"สตฺติเม, ภิกฺขเว, ธมฺมา อุปาสกสฺส อปริหานาย สํวตฺตนฺติฯ ",
"an7.29:2.2":	"กตเม สตฺต? ",
"an7.29:2.3":	"ภิกฺขุทสฺสนํ น หาเปติ, ",
"an7.29:2.4":	"สทฺธมฺมสฺสวนํ นปฺปมชฺชติ, ",
"an7.29:2.5":	"อธิสีเล สิกฺขติ, ",
"an7.29:2.6":	"ปสาทพหุโล โหติ, ",
"an7.29:2.7":	"ภิกฺขูสุ เถเรสุ เจว นเวสุ จ มชฺฌิเมสุ จ อนุปารมฺภจิตฺโต ธมฺมํ สุณาติ น รนฺธคเวสี, ",
"an7.29:2.8":	"น อิโต พหิทฺธา ทกฺขิเณยฺยํ คเวสติ, ",
"an7.29:2.9":	"อิธ จ ปุพฺพการํ กโรติฯ ",
"an7.29:2.10":	"อิเม โข, ภิกฺขเว, สตฺต ธมฺมา อุปาสกสฺส อปริหานาย สํวตฺตนฺตี”ติฯ ",
"an7.29:2.11":	"อิทมโวจ ภควาฯ ",
"an7.29:2.12":	"อิทํ วตฺวาน สุคโต อถาปรํ เอตทโวจ สตฺถา",
"an7.29:3.1":	"“ทสฺสนํ ภาวิตตฺตานํ, ",
"an7.29:3.2":	"โย หาเปติ อุปาสโก; ",
"an7.29:3.3":	"สวนญฺจ อริยธมฺมานํ, ",
"an7.29:3.4":	"อธิสีเล น สิกฺขติฯ ",
"an7.29:4.1":	"อปฺปสาโท จ ภิกฺขูสุ, ",
"an7.29:4.2":	"ภิโยฺย ภิโยฺย ปวฑฺฒติ; ",
"an7.29:4.3":	"อุปารมฺภกจิตฺโต จ, ",
"an7.29:4.4":	"สทฺธมฺมํ โสตุมิจฺฉติฯ ",
"an7.29:5.1":	"อิโต จ พหิทฺธา อญฺญํ, ",
"an7.29:5.2":	"ทกฺขิเณยฺยํ คเวสติ; ",
"an7.29:5.3":	"ตตฺเถว จ ปุพฺพการํ, ",
"an7.29:5.4":	"โย กโรติ อุปาสโกฯ ",
"an7.29:6.1":	"เอเต โข ปริหานิเย, ",
"an7.29:6.2":	"สตฺต ธมฺเม สุเทสิเต; ",
"an7.29:6.3":	"อุปาสโก เสวมาโน, ",
"an7.29:6.4":	"สทฺธมฺมา ปริหายติฯ ",
"an7.29:7.1":	"ทสฺสนํ ภาวิตตฺตานํ, ",
"an7.29:7.2":	"โย น หาเปติ อุปาสโก; ",
"an7.29:7.3":	"สวนญฺจ อริยธมฺมานํ, ",
"an7.29:7.4":	"อธิสีเล จ สิกฺขติฯ ",
"an7.29:8.1":	"ปสาโท จสฺส ภิกฺขูสุ, ",
"an7.29:8.2":	"ภิโยฺย ภิโยฺย ปวฑฺฒติ; ",
"an7.29:8.3":	"อนุปารมฺภจิตฺโต จ, ",
"an7.29:8.4":	"สทฺธมฺมํ โสตุมิจฺฉติฯ ",
"an7.29:9.1":	"น อิโต พหิทฺธา อญฺญํ, ",
"an7.29:9.2":	"ทกฺขิเณยฺยํ คเวสติ; ",
"an7.29:9.3":	"อิเธว จ ปุพฺพการํ, ",
"an7.29:9.4":	"โย กโรติ อุปาสโกฯ ",
"an7.29:10.1":	"เอเต โข อปริหานิเย, ",
"an7.29:10.2":	"สตฺต ธมฺเม สุเทสิเต; ",
"an7.29:10.3":	"อุปาสโก เสวมาโน, ",
"an7.29:10.4":	"สทฺธมฺมา น ปริหายตี”ติฯ ",
"an7.29:10.5":	"นวมํฯ "
}	
