{	
"an4.107:0.1":	"องฺคุตฺตร นิกาย ๔ฯ๑๐๗ ",
"an4.107:0.2":	"๑๑ฯ วลาหกวคฺค ",
"an4.107:0.3":	"มูสิกสุตฺต ",
"an4.107:1.1":	"“จตโสฺส อิมา, ภิกฺขเว, มูสิกาฯ ",
"an4.107:1.2":	"กตมา จตโสฺส? ",
"an4.107:1.3":	"คาธํ กตฺตา โน วสิตา, ",
"an4.107:1.4":	"วสิตา โน คาธํ กตฺตา, ",
"an4.107:1.5":	"เนว คาธํ กตฺตา โน วสิตา, ",
"an4.107:1.6":	"คาธํ กตฺตา จ วสิตา จ—",
"an4.107:1.7":	"อิมา โข, ภิกฺขเว, จตโสฺส มูสิกาฯ ",
"an4.107:1.8":	"เอวเมวํ โข, ภิกฺขเว, จตฺตาโร มูสิกูปมา ปุคฺคลา สนฺโต สํวิชฺชมานา โลกสฺมึฯ ",
"an4.107:1.9":	"กตเม จตฺตาโร? ",
"an4.107:1.10":	"คาธํ กตฺตา โน วสิตา, ",
"an4.107:1.11":	"วสิตา โน คาธํ กตฺตา, ",
"an4.107:1.12":	"เนว คาธํ กตฺตา โน วสิตา, ",
"an4.107:1.13":	"คาธํ กตฺตา จ วสิตา จฯ ",
"an4.107:2.1":	"กถญฺจ, ภิกฺขเว, ปุคฺคโล คาธํ กตฺตา โหติ โน วสิตา? ",
"an4.107:2.2":	"อิธ, ภิกฺขเว, เอกจฺโจ ปุคฺคโล ธมฺมํ ปริยาปุณาติ—",
"an4.107:2.3":	"สุตฺตํ, เคยฺยํ, เวยฺยากรณํ, คาถํ, อุทานํ, อิติวุตฺตกํ, ชาตกํ, อพฺภุตธมฺมํ, เวทลฺลํฯ ",
"an4.107:2.4":	"โส ‘อิทํ ทุกฺขนฺ’ติ ยถาภูตํ นปฺปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ นปฺปชานาติฯ ",
"an4.107:2.5":	"เอวํ โข, ภิกฺขเว, ปุคฺคโล คาธํ กตฺตา โหติ, โน วสิตาฯ ",
"an4.107:2.6":	"เสยฺยถาปิ สา, ภิกฺขเว, มูสิกา คาธํ กตฺตา, โน วสิตา; ",
"an4.107:2.7":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.107:3.1":	"กถญฺจ, ภิกฺขเว, ปุคฺคโล วสิตา โหติ, โน คาธํ กตฺตา? ",
"an4.107:3.2":	"อิธ, ภิกฺขเว, เอกจฺโจ ปุคฺคโล ธมฺมํ น ปริยาปุณาติ—",
"an4.107:3.3":	"สุตฺตํ, เคยฺยํ, เวยฺยากรณํ, คาถํ, อุทานํ, อิติวุตฺตกํ, ชาตกํ, อพฺภุตธมฺมํ, เวทลฺลํฯ ",
"an4.107:3.4":	"โส ‘อิทํ ทุกฺขนฺ’ติ ยถาภูตํ ปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติฯ ",
"an4.107:3.5":	"เอวํ โข, ภิกฺขเว, ปุคฺคโล วสิตา โหติ, โน คาธํ กตฺตาฯ ",
"an4.107:3.6":	"เสยฺยถาปิ สา, ภิกฺขเว, มูสิกา วสิตา โหติ, โน คาธํ กตฺตา; ",
"an4.107:3.7":	"ตถูปมาหํ, ภิกฺขเว, อิมํ, ปุคฺคลํ วทามิฯ ",
"an4.107:4.1":	"กถญฺจ, ภิกฺขเว, ปุคฺคโล เนว คาธํ กตฺตา โหติ โน วสิตา? ",
"an4.107:4.2":	"อิธ, ภิกฺขเว, เอกจฺโจ ปุคฺคโล ธมฺมํ น ปริยาปุณาติ—",
"an4.107:4.3":	"สุตฺตํ, เคยฺยํ, เวยฺยากรณํ, คาถํ, อุทานํ, อิติวุตฺตกํ, ชาตกํ, อพฺภุตธมฺมํ, เวทลฺลํฯ ",
"an4.107:4.4":	"โส ‘อิทํ ทุกฺขนฺ’ติ ยถาภูตํ นปฺปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ นปฺปชานาติฯ ",
"an4.107:4.5":	"เอวํ โข, ภิกฺขเว, ปุคฺคโล เนว คาธํ กตฺตา โหติ, โน วสิตาฯ ",
"an4.107:4.6":	"เสยฺยถาปิ สา, ภิกฺขเว, มูสิกา เนว คาธํ กตฺตา โหติ, โน วสิตา; ",
"an4.107:4.7":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.107:5.1":	"กถญฺจ, ภิกฺขเว, ปุคฺคโล คาธํ กตฺตา จ โหติ วสิตา จ? ",
"an4.107:5.2":	"อิธ, ภิกฺขเว, เอกจฺโจ ปุคฺคโล ธมฺมํ ปริยาปุณาติ—",
"an4.107:5.3":	"สุตฺตํ, เคยฺยํ, เวยฺยากรณํ, คาถํ, อุทานํ, อิติวุตฺตกํ, ชาตกํ, อพฺภุตธมฺมํ, เวทลฺลํฯ ",
"an4.107:5.4":	"โส ‘อิทํ ทุกฺขนฺ’ติ ยถาภูตํ ปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติฯ ",
"an4.107:5.5":	"เอวํ โข, ภิกฺขเว, ปุคฺคโล คาธํ กตฺตา จ โหติ วสิตา จฯ ",
"an4.107:5.6":	"เสยฺยถาปิ สา, ภิกฺขเว, มูสิกา คาธํ กตฺตา จ โหติ วสิตา จ; ",
"an4.107:5.7":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.107:5.8":	"อิเม โข, ภิกฺขเว, จตฺตาโร มูสิกูปมา ปุคฺคลา สนฺโต สํวิชฺชมานา โลกสฺมินฺ”ติฯ ",
"an4.107:5.9":	"สตฺตมํฯ "
}	
