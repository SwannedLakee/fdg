{	
"an6.47:0.1":	"องฺคุตฺตร นิกาย ๖ฯ๔๗ ",
"an6.47:0.2":	"๕ฯ ธมฺมิกวคฺค ",
"an6.47:0.3":	"ปฐมสนฺทิฏฺฐิกสุตฺต ",
"an6.47:1.1":	"อถ โข โมฬิยสีวโก ปริพฺพาชโก เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"an6.47:1.2":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข โมฬิยสีวโก ปริพฺพาชโก ภควนฺตํ เอตทโวจ",
"an6.47:1.3":	"“‘สนฺทิฏฺฐิโก ธมฺโม, สนฺทิฏฺฐิโก ธมฺโม’ติ, ภนฺเต, วุจฺจติฯ ",
"an6.47:1.4":	"กิตฺตาวตา นุ โข, ภนฺเต, สนฺทิฏฺฐิโก ธมฺโม โหติ อกาลิโก เอหิปสฺสิโก โอปเนยฺยิโก ปจฺจตฺตํ เวทิตพฺโพ วิญฺญูหี”ติ? ",
"an6.47:2.1":	"“เตน หิ, สีวก, ตญฺเญเวตฺถ ปฏิปุจฺฉามิฯ ยถา เต ขเมยฺย ตถา นํ พฺยากเรยฺยาสิฯ ",
"an6.47:2.2":	"ตํ กึ มญฺญสิ, สีวก, ",
"an6.47:2.3":	"สนฺตํ วา อชฺฌตฺตํ โลภํ ‘อตฺถิ เม อชฺฌตฺตํ โลโภ’ติ ปชานาสิ, อสนฺตํ วา อชฺฌตฺตํ โลภํ ‘นตฺถิ เม อชฺฌตฺตํ โลโภ’ติ ปชานาสี”ติ? ",
"an6.47:2.4":	"“เอวํ, ภนฺเต”ฯ ",
"an6.47:2.5":	"“ยํ โข ตฺวํ, สีวก, สนฺตํ วา อชฺฌตฺตํ โลภํ ‘อตฺถิ เม อชฺฌตฺตํ โลโภ’ติ ปชานาสิ, อสนฺตํ วา อชฺฌตฺตํ โลภํ ‘นตฺถิ เม อชฺฌตฺตํ โลโภ’ติ ปชานาสิ—",
"an6.47:2.6":	"เอวมฺปิ โข, สีวก, สนฺทิฏฺฐิโก ธมฺโม โหติ …เป…ฯ ",
"an6.47:3.1":	"ตํ กึ มญฺญสิ, สีวก, ",
"an6.47:3.2":	"สนฺตํ วา อชฺฌตฺตํ โทสํ …เป… ",
"an6.47:3.3":	"สนฺตํ วา อชฺฌตฺตํ โมหํ …เป… ",
"an6.47:3.4":	"สนฺตํ วา อชฺฌตฺตํ โลภธมฺมํ …เป… ",
"an6.47:3.5":	"สนฺตํ วา อชฺฌตฺตํ โทสธมฺมํ …เป… ",
"an6.47:3.6":	"สนฺตํ วา อชฺฌตฺตํ โมหธมฺมํ ‘อตฺถิ เม อชฺฌตฺตํ โมหธมฺโม’ติ ปชานาสิ, อสนฺตํ วา อชฺฌตฺตํ โมหธมฺมํ ‘นตฺถิ เม อชฺฌตฺตํ โมหธมฺโม’ติ ปชานาสี”ติ? ",
"an6.47:3.7":	"“เอวํ, ภนฺเต”ฯ ",
"an6.47:3.8":	"“ยํ โข ตฺวํ, สีวก, สนฺตํ วา อชฺฌตฺตํ โมหธมฺมํ ‘อตฺถิ เม อชฺฌตฺตํ โมหธมฺโม’ติ ปชานาสิ, อสนฺตํ วา อชฺฌตฺตํ โมหธมฺมํ ‘นตฺถิ เม อชฺฌตฺตํ โมหธมฺโม’ติ ปชานาสิ—",
"an6.47:3.9":	"เอวํ โข, สีวก, สนฺทิฏฺฐิโก ธมฺโม โหติ อกาลิโก เอหิปสฺสิโก โอปเนยฺยิโก ปจฺจตฺตํ เวทิตพฺโพ วิญฺญูหี”ติฯ ",
"an6.47:4.1":	"“อภิกฺกนฺตํ, ภนฺเต, อภิกฺกนฺตํ, ภนฺเต …เป… ",
"an6.47:4.2":	"อุปาสกํ มํ, ภนฺเต, ภควา ธาเรตุ อชฺชตคฺเค ปาณุเปตํ สรณํ คตนฺ”ติฯ ",
"an6.47:4.3":	"ปญฺจมํฯ "
}	
