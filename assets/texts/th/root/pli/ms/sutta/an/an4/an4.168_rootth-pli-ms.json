{	
"an4.168:0.1":	"องฺคุตฺตร นิกาย ๔ฯ๑๖๘ ",
"an4.168:0.2":	"๑๗ฯ ปฏิปทาวคฺค ",
"an4.168:0.3":	"สาริปุตฺตสุตฺต ",
"an4.168:1.1":	"อถ โข อายสฺมา มหาโมคฺคลฺลาโน เยนายสฺมา สาริปุตฺโต เตนุปสงฺกมิ; อุปสงฺกมิตฺวา อายสฺมตา สาริปุตฺเตน สทฺธึ สมฺโมทิฯ ",
"an4.168:1.2":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา มหาโมคฺคลฺลาโน อายสฺมนฺตํ สาริปุตฺตํ เอตทโวจ",
"an4.168:2.1":	"“จตโสฺส อิมา, อาวุโส สาริปุตฺต, ปฏิปทาฯ ",
"an4.168:2.2":	"กตมา จตโสฺส? ",
"an4.168:2.3":	"ทุกฺขา ปฏิปทา ทนฺธาภิญฺญา, ",
"an4.168:2.4":	"ทุกฺขา ปฏิปทา ขิปฺปาภิญฺญา, ",
"an4.168:2.5":	"สุขา ปฏิปทา ทนฺธาภิญฺญา, ",
"an4.168:2.6":	"สุขา ปฏิปทา ขิปฺปาภิญฺญาฯ ",
"an4.168:2.7":	"อิมา โข, อาวุโส, จตโสฺส ปฏิปทาฯ ",
"an4.168:2.8":	"อิมาสํ, อาวุโส, จตุนฺนํ ปฏิปทานํ กตมํ เต ปฏิปทํ อาคมฺม อนุปาทาย อาสเวหิ จิตฺตํ วิมุตฺตนฺ”ติ? ",
"an4.168:3.1":	"“จตโสฺส อิมา, อาวุโส โมคฺคลฺลาน, ปฏิปทาฯ ",
"an4.168:3.2":	"กตมา จตโสฺส? ",
"an4.168:3.3":	"ทุกฺขา ปฏิปทา ทนฺธาภิญฺญา, ทุกฺขา ปฏิปทา ขิปฺปาภิญฺญา, สุขา ปฏิปทา ทนฺธาภิญฺญา, สุขา ปฏิปทา ขิปฺปาภิญฺญาฯ ",
"an4.168:3.4":	"อิมา โข, อาวุโส, จตโสฺส ปฏิปทาฯ ",
"an4.168:3.5":	"อิมาสํ, อาวุโส, จตุนฺนํ ปฏิปทานํ ยายํ ปฏิปทา สุขา ขิปฺปาภิญฺญา, อิมํ เม ปฏิปทํ อาคมฺม อนุปาทาย อาสเวหิ จิตฺตํ วิมุตฺตนฺ”ติฯ ",
"an4.168:3.6":	"อฏฺฐมํฯ "
}	
