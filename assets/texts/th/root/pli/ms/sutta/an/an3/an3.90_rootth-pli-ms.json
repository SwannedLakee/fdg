{	
"an3.90:0.1":	"องฺคุตฺตร นิกาย ๓ฯ๙๐ ",
"an3.90:0.2":	"๙ฯ สมณวคฺค ",
"an3.90:0.3":	"ทุติยสิกฺขตฺตยสุตฺต ",
"an3.90:1.1":	"“ติโสฺส อิมา, ภิกฺขเว, สิกฺขาฯ ",
"an3.90:1.2":	"กตมา ติโสฺส? ",
"an3.90:1.3":	"อธิสีลสิกฺขา, อธิจิตฺตสิกฺขา, อธิปญฺญาสิกฺขาฯ ",
"an3.90:2.1":	"กตมา จ, ภิกฺขเว, อธิสีลสิกฺขา? ",
"an3.90:2.2":	"อิธ, ภิกฺขเว, ภิกฺขุ สีลวา โหติ …เป… สมาทาย สิกฺขติ สิกฺขาปเทสุฯ ",
"an3.90:2.3":	"อยํ วุจฺจติ, ภิกฺขเว, อธิสีลสิกฺขาฯ ",
"an3.90:3.1":	"กตมา จ, ภิกฺขเว, อธิจิตฺตสิกฺขา? ",
"an3.90:3.2":	"อิธ, ภิกฺขเว, ภิกฺขุ วิวิจฺเจว กาเมหิ …เป… จตุตฺถํ ฌานํ อุปสมฺปชฺช วิหรติฯ ",
"an3.90:3.3":	"อยํ วุจฺจติ, ภิกฺขเว, อธิจิตฺตสิกฺขาฯ ",
"an3.90:4.1":	"กตมา จ, ภิกฺขเว, อธิปญฺญาสิกฺขา? ",
"an3.90:4.2":	"อิธ, ภิกฺขเว, ภิกฺขุ อาสวานํ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติฯ ",
"an3.90:4.3":	"อยํ วุจฺจติ, ภิกฺขเว, อธิปญฺญาสิกฺขาฯ ",
"an3.90:4.4":	"อิมา โข, ภิกฺขเว, ติโสฺส สิกฺขาติฯ ",
"an3.90:5.1":	"อธิสีลํ อธิจิตฺตํ, ",
"an3.90:5.2":	"อธิปญฺญญฺจ วีริยวา; ",
"an3.90:5.3":	"ถามวา ธิติมา ฌายี, ",
"an3.90:5.4":	"สโต คุตฺตินฺทฺริโย จเรฯ ",
"an3.90:6.1":	"ยถา ปุเร ตถา ปจฺฉา, ",
"an3.90:6.2":	"ยถา ปจฺฉา ตถา ปุเร; ",
"an3.90:6.3":	"ยถา อโธ ตถา อุทฺธํ, ",
"an3.90:6.4":	"ยถา อุทฺธํ ตถา อโธฯ ",
"an3.90:7.1":	"ยถา ทิวา ตถา รตฺตึ, ",
"an3.90:7.2":	"ยถา รตฺตึ ตถา ทิวา; ",
"an3.90:7.3":	"อภิภุยฺย ทิสา สพฺพา, ",
"an3.90:7.4":	"อปฺปมาณสมาธินาฯ ",
"an3.90:8.1":	"ตมาหุ เสขํ ปฏิปทํ, ",
"an3.90:8.2":	"อโถ สํสุทฺธจาริยํ; ",
"an3.90:8.3":	"ตมาหุ โลเก สมฺพุทฺธํ, ",
"an3.90:8.4":	"ธีรํ ปฏิปทนฺตคุํฯ ",
"an3.90:9.1":	"วิญฺญาณสฺส นิโรเธน, ",
"an3.90:9.2":	"ตณฺหากฺขยวิมุตฺติโน; ",
"an3.90:9.3":	"ปชฺโชตเสฺสว นิพฺพานํ, ",
"an3.90:9.4":	"วิโมกฺโข โหติ เจตโส”ติฯ ",
"an3.90:9.5":	"ทสมํฯ "
}	
