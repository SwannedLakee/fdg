{	
"an10.111:0.1":	"องฺคุตฺตร นิกาย ๑๐ฯ๑๑๑ ",
"an10.111:0.2":	"๑๑ฯ สมณสญฺญาวคฺค ",
"an10.111:0.3":	"ปฐมอเสขสุตฺต ",
"an10.111:1.1":	"อถ โข อญฺญตโร ภิกฺขุ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"an10.111:2.1":	"“‘อเสโข อเสโข’ติ, ภนฺเต, วุจฺจติฯ ",
"an10.111:2.2":	"กิตฺตาวตา ภนฺเต, ภิกฺขุ อเสโข โหตี”ติ? ",
"an10.111:2.3":	"“อิธ, ภิกฺขุ, ภิกฺขุ อเสขาย สมฺมาทิฏฺฐิยา สมนฺนาคโต โหติ, อเสเขน สมฺมาสงฺกปฺเปน สมนฺนาคโต โหติ, อเสขาย สมฺมาวาจาย สมนฺนาคโต โหติ, อเสเขน สมฺมากมฺมนฺเตน สมนฺนาคโต โหติ, อเสเขน สมฺมาอาชีเวน สมนฺนาคโต โหติ, อเสเขน สมฺมาวายาเมน สมนฺนาคโต โหติ, อเสขาย สมฺมาสติยา สมนฺนาคโต โหติ, อเสเขน สมฺมาสมาธินา สมนฺนาคโต โหติ, อเสเขน สมฺมาญาเณน สมนฺนาคโต โหติ, อเสขาย สมฺมาวิมุตฺติยา สมนฺนาคโต โหติฯ ",
"an10.111:2.4":	"เอวํ โข, ภิกฺขุ, ภิกฺขุ อเสโข โหตี”ติฯ ",
"an10.111:2.5":	"เอกาทสมํฯ "
}	
