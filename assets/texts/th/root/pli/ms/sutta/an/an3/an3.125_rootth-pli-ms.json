{	
"an3.125:0.1":	"องฺคุตฺตร นิกาย ๓ฯ๑๒๕ ",
"an3.125:0.2":	"๑๓ฯ กุสินารวคฺค ",
"an3.125:0.3":	"โคตมกเจติยสุตฺต ",
"an3.125:1.1":	"เอกํ สมยํ ภควา เวสาลิยํ วิหรติ โคตมเก เจติเยฯ ",
"an3.125:1.2":	"ตตฺร โข ภควา ภิกฺขู อามนฺเตสิ",
"an3.125:1.3":	"“ภิกฺขโว”ติฯ ",
"an3.125:1.4":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"an3.125:1.5":	"ภควา เอตทโวจ",
"an3.125:2.1":	"“อภิญฺญายาหํ, ภิกฺขเว, ธมฺมํ เทเสมิ, โน อนภิญฺญายฯ ",
"an3.125:2.2":	"สนิทานาหํ, ภิกฺขเว, ธมฺมํ เทเสมิ, โน อนิทานํฯ ",
"an3.125:2.3":	"สปฺปาฏิหาริยาหํ, ภิกฺขเว, ธมฺมํ เทเสมิ, โน อปฺปาฏิหาริยํฯ ",
"an3.125:2.4":	"ตสฺส มยฺหํ, ภิกฺขเว, อภิญฺญาย ธมฺมํ เทสยโต โน อนภิญฺญาย, สนิทานํ ธมฺมํ เทสยโต โน อนิทานํ, สปฺปาฏิหาริยํ ธมฺมํ เทสยโต โน อปฺปาฏิหาริยํ, กรณีโย โอวาโท, กรณียา อนุสาสนีฯ ",
"an3.125:2.5":	"อลญฺจ ปน โว, ภิกฺขเว, ตุฏฺฐิยา, อลํ อตฺตมนตาย, อลํ โสมนสฺสาย",
"an3.125:2.6":	"‘สมฺมาสมฺพุทฺโธ ภควา, สฺวากฺขาโต ธมฺโม, สุปฺปฏิปนฺโน สงฺโฆ’”ติฯ ",
"an3.125:3.1":	"อิทมโวจ ภควาฯ ",
"an3.125:3.2":	"อตฺตมนา เต ภิกฺขู ภควโต ภาสิตํ อภินนฺทุนฺติฯ ",
"an3.125:3.3":	"อิมสฺมิญฺจ ปน เวยฺยากรณสฺมึ ภญฺญมาเน สหสฺสี โลกธาตุ อกมฺปิตฺถาติฯ ",
"an3.125:3.4":	"ตติยํฯ "
}	
