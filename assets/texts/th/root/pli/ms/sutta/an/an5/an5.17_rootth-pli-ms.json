{	
"an5.17:0.1":	"องฺคุตฺตร นิกาย ๕ฯ๑๗ ",
"an5.17:0.2":	"๒ฯ พลวคฺค ",
"an5.17:0.3":	"ปฐมหิตสุตฺต ",
"an5.17:1.1":	"“ปญฺจหิ, ภิกฺขเว, ธมฺเมหิ สมนฺนาคโต ภิกฺขุ อตฺตหิตาย ปฏิปนฺโน โหติ, โน ปรหิตายฯ ",
"an5.17:1.2":	"กตเมหิ ปญฺจหิ? ",
"an5.17:1.3":	"อิธ, ภิกฺขเว, ภิกฺขุ อตฺตนา สีลสมฺปนฺโน โหติ, โน ปรํ สีลสมฺปทาย สมาทเปติ; ",
"an5.17:1.4":	"อตฺตนา สมาธิสมฺปนฺโน โหติ, โน ปรํ สมาธิสมฺปทาย สมาทเปติ; ",
"an5.17:1.5":	"อตฺตนา ปญฺญาสมฺปนฺโน โหติ, โน ปรํ ปญฺญาสมฺปทาย สมาทเปติ; ",
"an5.17:1.6":	"อตฺตนา วิมุตฺติสมฺปนฺโน โหติ, โน ปรํ วิมุตฺติสมฺปทาย สมาทเปติ; ",
"an5.17:1.7":	"อตฺตนา วิมุตฺติญาณทสฺสนสมฺปนฺโน โหติ, โน ปรํ วิมุตฺติญาณทสฺสนสมฺปทาย สมาทเปติฯ ",
"an5.17:1.8":	"อิเมหิ โข, ภิกฺขเว, ปญฺจหิ องฺเคหิ สมนฺนาคโต ภิกฺขุ อตฺตหิตาย ปฏิปนฺโน โหติ, โน ปรหิตายา”ติฯ ",
"an5.17:1.9":	"สตฺตมํฯ "
}	
