{	
"an5.240:0.1":	"องฺคุตฺตร นิกาย ๕ฯ๒๔๐ ",
"an5.240:0.2":	"๒๔ฯ อาวาสิกวคฺค ",
"an5.240:0.3":	"ทุติยมจฺฉริยสุตฺต ",
"an5.240:1.1":	"“ปญฺจหิ, ภิกฺขเว, ธมฺเมหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ นิรเยฯ ",
"an5.240:1.2":	"กตเมหิ ปญฺจหิ? ",
"an5.240:1.3":	"อาวาสมจฺฉรี โหติ; ",
"an5.240:1.4":	"กุลมจฺฉรี โหติ; ",
"an5.240:1.5":	"ลาภมจฺฉรี โหติ; ",
"an5.240:1.6":	"วณฺณมจฺฉรี โหติ; ",
"an5.240:1.7":	"ธมฺมมจฺฉรี โหติฯ ",
"an5.240:1.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ นิรเยฯ ",
"an5.240:2.1":	"ปญฺจหิ, ภิกฺขเว, ธมฺเมหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ สคฺเคฯ ",
"an5.240:2.2":	"กตเมหิ ปญฺจหิ? ",
"an5.240:2.3":	"น อาวาสมจฺฉรี โหติ; ",
"an5.240:2.4":	"น กุลมจฺฉรี โหติ; ",
"an5.240:2.5":	"น ลาภมจฺฉรี โหติ; ",
"an5.240:2.6":	"น วณฺณมจฺฉรี โหติ; ",
"an5.240:2.7":	"น ธมฺมมจฺฉรี โหติฯ ",
"an5.240:2.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ สคฺเค”ติฯ ",
"an5.240:2.9":	"ทสมํฯ ",
"an5.240:2.10":	"อาวาสิกวคฺโค จตุตฺโถฯ ",
"an5.240:3.0":	"ตสฺสุทฺทานํ ",
"an5.240:3.1":	"อาวาสิโก ปิโย จ โสภโน, ",
"an5.240:3.2":	"พหูปกาโร อนุกมฺปโก จ; ",
"an5.240:3.3":	"ตโย อวณฺณารหา เจว, ",
"an5.240:3.4":	"มจฺฉริยา ทุเวปิ จาติฯ "
}	
