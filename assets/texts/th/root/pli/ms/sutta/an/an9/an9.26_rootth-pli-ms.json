{	
"an9.26:0.1":	"องฺคุตฺตร นิกาย ๙ฯ๒๖ ",
"an9.26:0.2":	"๓ฯ สตฺตาวาสวคฺค ",
"an9.26:0.3":	"สิลายูปสุตฺต ",
"an9.26:1.1":	"(…) ",
"an9.26:1.2":	"เอกํ สมยํ อายสฺมา จ สาริปุตฺโต อายสฺมา จ จนฺทิกาปุตฺโต ราชคเห วิหรนฺติ เวฬุวเน กลนฺทกนิวาเปฯ ",
"an9.26:1.3":	"ตตฺร โข อายสฺมา จนฺทิกาปุตฺโต ภิกฺขู อามนฺเตสิ (…)",
"an9.26:1.4":	"“เทวทตฺโต, อาวุโส, ภิกฺขูนํ เอวํ ธมฺมํ เทเสติ",
"an9.26:1.5":	"‘ยโต โข, อาวุโส, ภิกฺขุโน เจตสา จิตํ โหติ, ตเสฺสตํ ภิกฺขุโน กลฺลํ เวยฺยากรณาย—",
"an9.26:1.6":	"ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายาติ ปชานามี’”ติฯ ",
"an9.26:2.1":	"เอวํ วุตฺเต, อายสฺมา สาริปุตฺโต อายสฺมนฺตํ จนฺทิกาปุตฺตํ เอตทโวจ",
"an9.26:2.2":	"“น โข, อาวุโส จนฺทิกาปุตฺต, เทวทตฺโต ภิกฺขูนํ เอวํ ธมฺมํ เทเสติ",
"an9.26:2.3":	"‘ยโต โข, อาวุโส, ภิกฺขุโน เจตสา จิตํ โหติ, ตเสฺสตํ ภิกฺขุโน กลฺลํ เวยฺยากรณาย—",
"an9.26:2.4":	"ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายาติ ปชานามี’ติฯ ",
"an9.26:2.5":	"เอวญฺจ โข, อาวุโส, จนฺทิกาปุตฺต, เทวทตฺโต ภิกฺขูนํ ธมฺมํ เทเสติ",
"an9.26:2.6":	"‘ยโต โข, อาวุโส, ภิกฺขุโน เจตสา จิตฺตํ สุปริจิตํ โหติ, ตเสฺสตํ ภิกฺขุโน กลฺลํ เวยฺยากรณาย—",
"an9.26:2.7":	"ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายาติ ปชานามี’”ติฯ ",
"an9.26:3.1":	"ทุติยมฺปิ โข อายสฺมา จนฺทิกาปุตฺโต ภิกฺขู อามนฺเตสิ",
"an9.26:3.2":	"“เทวทตฺโต, อาวุโส, ภิกฺขูนํ เอวํ ธมฺมํ เทเสติ",
"an9.26:3.3":	"‘ยโต โข, อาวุโส, ภิกฺขุโน เจตสา จิตํ โหติ, ตเสฺสตํ ภิกฺขุโน กลฺลํ เวยฺยากรณาย—",
"an9.26:3.4":	"ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายาติ ปชานามี’”ติฯ ",
"an9.26:3.5":	"ทุติยมฺปิ โข อายสฺมา สาริปุตฺโต อายสฺมนฺตํ จนฺทิกาปุตฺตํ เอตทโวจ",
"an9.26:3.6":	"“น โข, อาวุโส จนฺทิกาปุตฺต, เทวทตฺโต ภิกฺขูนํ เอวํ ธมฺมํ เทเสติ",
"an9.26:3.7":	"‘ยโต โข, อาวุโส, ภิกฺขุโน เจตสา จิตํ โหติ, ตเสฺสตํ ภิกฺขุโน กลฺลํ เวยฺยากรณาย—",
"an9.26:3.8":	"ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายาติ ปชานามี’ติฯ ",
"an9.26:3.9":	"เอวญฺจ โข, อาวุโส จนฺทิกาปุตฺต, เทวทตฺโต ภิกฺขูนํ ธมฺมํ เทเสติ",
"an9.26:3.10":	"‘ยโต โข, อาวุโส, ภิกฺขุโน เจตสา จิตฺตํ สุปริจิตํ โหติ, ตเสฺสตํ ภิกฺขุโน กลฺลํ เวยฺยากรณาย—",
"an9.26:3.11":	"ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายาติ ปชานามี’”ติฯ ",
"an9.26:4.1":	"ตติยมฺปิ โข อายสฺมา จนฺทิกาปุตฺโต ภิกฺขู อามนฺเตสิ",
"an9.26:4.2":	"“เทวทตฺโต, อาวุโส, ภิกฺขูนํ เอวํ ธมฺมํ เทเสติ",
"an9.26:4.3":	"‘ยโต โข, อาวุโส, ภิกฺขุโน เจตสา จิตํ โหติ, ตเสฺสตํ ภิกฺขุโน กลฺลํ เวยฺยากรณาย—",
"an9.26:4.4":	"ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายาติ ปชานามี’”ติฯ ",
"an9.26:4.5":	"ตติยมฺปิ โข อายสฺมา สาริปุตฺโต อายสฺมนฺตํ จนฺทิกาปุตฺตํ เอตทโวจ",
"an9.26:4.6":	"“น โข, อาวุโส จนฺทิกาปุตฺต, เทวทตฺโต ภิกฺขูนํ เอวํ ธมฺมํ เทเสติ",
"an9.26:4.7":	"‘ยโต โข, อาวุโส, ภิกฺขุโน เจตสา จิตํ โหติ, ตเสฺสตํ ภิกฺขุโน กลฺลํ เวยฺยากรณาย—",
"an9.26:4.8":	"ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายาติ ปชานามี’ติฯ ",
"an9.26:4.9":	"เอวญฺจ โข, อาวุโส จนฺทิกาปุตฺต, เทวทตฺโต ภิกฺขูนํ ธมฺมํ เทเสติ",
"an9.26:4.10":	"‘ยโต โข, อาวุโส, ภิกฺขุโน เจตสา จิตฺตํ สุปริจิตํ โหติ, ตเสฺสตํ ภิกฺขุโน กลฺลํ เวยฺยากรณาย—",
"an9.26:4.11":	"ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายาติ ปชานามี’ติฯ ",
"an9.26:5.1":	"กถญฺจ, อาวุโส, ภิกฺขุโน เจตสา จิตฺตํ สุปริจิตํ โหติ? ",
"an9.26:5.2":	"‘วีตราคํ เม จิตฺตนฺ’ติ เจตสา จิตฺตํ สุปริจิตํ โหติ; ",
"an9.26:5.3":	"‘วีตโทสํ เม จิตฺตนฺ’ติ เจตสา จิตฺตํ สุปริจิตํ โหติ; ",
"an9.26:5.4":	"‘วีตโมหํ เม จิตฺตนฺ’ติ เจตสา จิตฺตํ สุปริจิตํ โหติ; ",
"an9.26:5.5":	"‘อสราคธมฺมํ เม จิตฺตนฺ’ติ เจตสา จิตฺตํ สุปริจิตํ โหติ; ",
"an9.26:5.6":	"‘อสโทสธมฺมํ เม จิตฺตนฺ’ติ เจตสา จิตฺตํ สุปริจิตํ โหติ; ",
"an9.26:5.7":	"‘อสโมหธมฺมํ เม จิตฺตนฺ’ติ เจตสา จิตฺตํ สุปริจิตํ โหติ; ",
"an9.26:5.8":	"‘อนาวตฺติธมฺมํ เม จิตฺตํ กามภวายา’ติ เจตสา จิตฺตํ สุปริจิตํ โหติ; ",
"an9.26:5.9":	"‘อนาวตฺติธมฺมํ เม จิตฺตํ รูปภวายา’ติ เจตสา จิตฺตํ สุปริจิตํ โหติ; ",
"an9.26:5.10":	"‘อนาวตฺติธมฺมํ เม จิตฺตํ อรูปภวายา’ติ เจตสา จิตฺตํ สุปริจิตํ โหติฯ ",
"an9.26:5.11":	"เอวํ สมฺมา วิมุตฺตจิตฺตสฺส โข, อาวุโส, ภิกฺขุโน ภุสา เจปิ จกฺขุวิญฺเญยฺยา รูปา จกฺขุสฺส อาปาถํ อาคจฺฉนฺติ, เนวสฺส จิตฺตํ ปริยาทิยนฺติ; ",
"an9.26:5.12":	"อมิสฺสีกตเมวสฺส จิตฺตํ โหติ ฐิตํ อาเนญฺชปฺปตฺตํ, วยํ จสฺสานุปสฺสติฯ ",
"an9.26:6.1":	"เสยฺยถาปิ, อาวุโส, สิลายูโป โสฬสกุกฺกุโกฯ ",
"an9.26:6.2":	"ตสฺสสฺสุ อฏฺฐ กุกฺกู เหฏฺฐา เนมงฺคมา, อฏฺฐ กุกฺกู อุปริ เนมสฺสฯ ",
"an9.26:6.3":	"อถ ปุรตฺถิมาย เจปิ ทิสาย อาคจฺเฉยฺย ภุสา วาตวุฏฺฐิ, เนว นํ สงฺกมฺเปยฺย น สมฺปเวเธยฺย; ",
"an9.26:6.4":	"อถ ปจฺฉิมาย … ",
"an9.26:6.5":	"อถ อุตฺตราย … ",
"an9.26:6.6":	"อถ ทกฺขิณาย เจปิ ทิสาย อาคจฺเฉยฺย ภุสา วาตวุฏฺฐิ, เนว นํ สงฺกมฺเปยฺย น สมฺปเวเธยฺยฯ ",
"an9.26:6.7":	"ตํ กิสฺส เหตุ? ",
"an9.26:6.8":	"คมฺภีรตฺตา, อาวุโส, เนมสฺส, สุนิขาตตฺตา สิลายูปสฺสฯ ",
"an9.26:6.9":	"เอวเมวํ โข, อาวุโส, สมฺมา วิมุตฺตจิตฺตสฺส ภิกฺขุโน ภุสา เจปิ จกฺขุวิญฺเญยฺยา รูปา จกฺขุสฺส อาปาถํ อาคจฺฉนฺติ, เนวสฺส จิตฺตํ ปริยาทิยนฺติ; ",
"an9.26:6.10":	"อมิสฺสีกตเมวสฺส จิตฺตํ โหติ ฐิตํ อาเนญฺชปฺปตฺตํ, วยํ จสฺสานุปสฺสติฯ ",
"an9.26:7.1":	"ภุสา เจปิ โสตวิญฺเญยฺยา สทฺทา … ",
"an9.26:7.2":	"ฆานวิญฺเญยฺยา คนฺธา … ",
"an9.26:7.3":	"ชิวฺหาวิญฺเญยฺยา รสา … ",
"an9.26:7.4":	"กายวิญฺเญยฺยา โผฏฺฐพฺพา … ",
"an9.26:7.5":	"มโนวิญฺเญยฺยา ธมฺมา มนสฺส อาปาถํ อาคจฺฉนฺติ, เนวสฺส จิตฺตํ ปริยาทิยนฺติ; ",
"an9.26:7.6":	"อมิสฺสีกตเมวสฺส จิตฺตํ โหติ ฐิตํ อาเนญฺชปฺปตฺตํ, วยํ จสฺสานุปสฺสตี”ติฯ ",
"an9.26:7.7":	"ฉฏฺฐํฯ "
}	
