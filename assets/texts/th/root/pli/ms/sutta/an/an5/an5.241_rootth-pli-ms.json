{	
"an5.241:0.1":	"องฺคุตฺตร นิกาย ๕ฯ๒๔๑ ",
"an5.241:0.2":	"๒๕ฯ ทุจฺจริตวคฺค ",
"an5.241:0.3":	"ปฐมทุจฺจริตสุตฺต ",
"an5.241:1.1":	"“ปญฺจิเม, ภิกฺขเว, อาทีนวา ทุจฺจริเตฯ ",
"an5.241:1.2":	"กตเม ปญฺจ? ",
"an5.241:1.3":	"อตฺตาปิ อตฺตานํ อุปวทติ; ",
"an5.241:1.4":	"อนุวิจฺจ วิญฺญู ครหนฺติ; ",
"an5.241:1.5":	"ปาปโก กิตฺติสทฺโท อพฺภุคฺคจฺฉติ; ",
"an5.241:1.6":	"สมฺมูโฬฺห กาลํ กโรติ; ",
"an5.241:1.7":	"กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปชฺชติฯ ",
"an5.241:1.8":	"อิเม โข, ภิกฺขเว, ปญฺจ อาทีนวา ทุจฺจริเตฯ ",
"an5.241:2.1":	"ปญฺจิเม, ภิกฺขเว, อานิสํสา สุจริเตฯ ",
"an5.241:2.2":	"กตเม ปญฺจ? ",
"an5.241:2.3":	"อตฺตาปิ อตฺตานํ น อุปวทติ; ",
"an5.241:2.4":	"อนุวิจฺจ วิญฺญู ปสํสนฺติ; ",
"an5.241:2.5":	"กลฺยาโณ กิตฺติสทฺโท อพฺภุคฺคจฺฉติ; ",
"an5.241:2.6":	"อสมฺมูโฬฺห กาลํ กโรติ; ",
"an5.241:2.7":	"กายสฺส เภทา ปรํ มรณา สุคตึ สคฺคํ โลกํ อุปปชฺชติฯ ",
"an5.241:2.8":	"อิเม โข, ภิกฺขเว, ปญฺจ อานิสํสา สุจริเต”ติฯ ",
"an5.241:2.9":	"ปฐมํฯ "
}	
