{	
"an9.24:0.1":	"องฺคุตฺตร นิกาย ๙ฯ๒๔ ",
"an9.24:0.2":	"๓ฯ สตฺตาวาสวคฺค ",
"an9.24:0.3":	"สตฺตาวาสสุตฺต ",
"an9.24:1.1":	"“นวยิเม, ภิกฺขเว, สตฺตาวาสาฯ ",
"an9.24:1.2":	"กตเม นว? ",
"an9.24:1.3":	"สนฺติ, ภิกฺขเว, สตฺตา นานตฺตกายา นานตฺตสญฺญิโน, เสยฺยถาปิ มนุสฺสา, เอกจฺเจ จ เทวา, เอกจฺเจ จ วินิปาติกาฯ ",
"an9.24:1.4":	"อยํ ปฐโม สตฺตาวาโสฯ ",
"an9.24:2.1":	"สนฺติ, ภิกฺขเว, สตฺตา นานตฺตกายา เอกตฺตสญฺญิโน, เสยฺยถาปิ เทวา พฺรหฺมกายิกา ปฐมาภินิพฺพตฺตาฯ ",
"an9.24:2.2":	"อยํ ทุติโย สตฺตาวาโสฯ ",
"an9.24:3.1":	"สนฺติ, ภิกฺขเว, สตฺตา เอกตฺตกายา นานตฺตสญฺญิโน, เสยฺยถาปิ เทวา อาภสฺสราฯ ",
"an9.24:3.2":	"อยํ ตติโย สตฺตาวาโสฯ ",
"an9.24:4.1":	"สนฺติ, ภิกฺขเว, สตฺตา เอกตฺตกายา เอกตฺตสญฺญิโน, เสยฺยถาปิ เทวา สุภกิณฺหาฯ ",
"an9.24:4.2":	"อยํ จตุตฺโถ สตฺตาวาโสฯ ",
"an9.24:5.1":	"สนฺติ, ภิกฺขเว, สตฺตา อสญฺญิโน อปฺปฏิสํเวทิโน, เสยฺยถาปิ เทวา อสญฺญสตฺตาฯ ",
"an9.24:5.2":	"อยํ ปญฺจโม สตฺตาวาโสฯ ",
"an9.24:6.1":	"สนฺติ, ภิกฺขเว, สตฺตา สพฺพโส รูปสญฺญานํ สมติกฺกมา ปฏิฆสญฺญานํ อตฺถงฺคมา นานตฺตสญฺญานํ อมนสิการา ‘อนนฺโต อากาโส’ติ อากาสานญฺจายตนูปคาฯ ",
"an9.24:6.2":	"อยํ ฉฏฺโฐ สตฺตาวาโสฯ ",
"an9.24:7.1":	"สนฺติ, ภิกฺขเว, สตฺตา สพฺพโส อากาสานญฺจายตนํ สมติกฺกมฺม ‘อนนฺตํ วิญฺญาณนฺ’ติ วิญฺญาณญฺจายตนูปคาฯ ",
"an9.24:7.2":	"อยํ สตฺตโม สตฺตาวาโสฯ ",
"an9.24:8.1":	"สนฺติ, ภิกฺขเว, สตฺตา สพฺพโส วิญฺญาณญฺจายตนํ สมติกฺกมฺม ‘นตฺถิ กิญฺจี’ติ อากิญฺจญฺญายตนูปคาฯ ",
"an9.24:8.2":	"อยํ อฏฺฐโม สตฺตาวาโสฯ ",
"an9.24:9.1":	"สนฺติ, ภิกฺขเว, สตฺตา สพฺพโส อากิญฺจญฺญายตนํ สมติกฺกมฺม เนวสญฺญานาสญฺญายตนูปคาฯ ",
"an9.24:9.2":	"อยํ นวโม สตฺตาวาโสฯ ",
"an9.24:10.1":	"อิเม โข, ภิกฺขเว, นว สตฺตาวาสา”ติฯ ",
"an9.24:10.2":	"จตุตฺถํฯ "
}	
