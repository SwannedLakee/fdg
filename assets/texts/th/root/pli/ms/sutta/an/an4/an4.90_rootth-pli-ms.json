{	
"an4.90:0.1":	"องฺคุตฺตร นิกาย ๔ฯ๙๐ ",
"an4.90:0.2":	"๙ฯ มจลวคฺค ",
"an4.90:0.3":	"ขนฺธสุตฺต ",
"an4.90:1.1":	"“จตฺตาโรเม, ภิกฺขเว, ปุคฺคลา สนฺโต สํวิชฺชมานา โลกสฺมึฯ ",
"an4.90:1.2":	"กตเม จตฺตาโร? ",
"an4.90:1.3":	"สมณมจโล, สมณปุณฺฑรีโก, สมณปทุโม, สมเณสุ สมณสุขุมาโลฯ ",
"an4.90:2.1":	"กถญฺจ, ภิกฺขเว, ปุคฺคโล สมณมจโล โหติ? ",
"an4.90:2.2":	"อิธ, ภิกฺขเว, ภิกฺขุ เสโข โหติ อปฺปตฺตมานโส, อนุตฺตรํ โยคกฺเขมํ ปตฺถยมาโน วิหรติฯ ",
"an4.90:2.3":	"เอวํ โข, ภิกฺขเว, ปุคฺคโล สมณมจโล โหติฯ ",
"an4.90:3.1":	"กถญฺจ, ภิกฺขเว, ปุคฺคโล สมณปุณฺฑรีโก โหติ? ",
"an4.90:3.2":	"อิธ, ภิกฺขเว, ภิกฺขุ ปญฺจสุ อุปาทานกฺขนฺเธสุ อุทยพฺพยานุปสฺสี วิหรติ",
"an4.90:3.3":	"‘อิติ รูปํ, อิติ รูปสฺส สมุทโย, อิติ รูปสฺส อตฺถงฺคโม; ",
"an4.90:3.4":	"อิติ เวทนา …เป… ",
"an4.90:3.5":	"อิติ สญฺญา …เป… ",
"an4.90:3.6":	"อิติ สงฺขารา …เป… ",
"an4.90:3.7":	"อิติ วิญฺญาณํ, อิติ วิญฺญาณสฺส สมุทโย, อิติ วิญฺญาณสฺส อตฺถงฺคโม’ติ; ",
"an4.90:3.8":	"โน จ โข อฏฺฐ วิโมกฺเข กาเยน ผุสิตฺวา วิหรติฯ ",
"an4.90:3.9":	"เอวํ โข, ภิกฺขเว, ปุคฺคโล สมณปุณฺฑรีโก โหติฯ ",
"an4.90:4.1":	"กถญฺจ, ภิกฺขเว, ปุคฺคโล สมณปทุโม โหติ? ",
"an4.90:4.2":	"อิธ, ภิกฺขเว, ภิกฺขุ ปญฺจสุ อุปาทานกฺขนฺเธสุ อุทยพฺพยานุปสฺสี วิหรติ",
"an4.90:4.3":	"‘อิติ รูปํ, อิติ รูปสฺส สมุทโย, อิติ รูปสฺส อตฺถงฺคโม; ",
"an4.90:4.4":	"อิติ เวทนา …เป… ",
"an4.90:4.5":	"อิติ สญฺญา …เป… ",
"an4.90:4.6":	"อิติ สงฺขารา …เป… ",
"an4.90:4.7":	"อิติ วิญฺญาณํ, อิติ วิญฺญาณสฺส สมุทโย, อิติ วิญฺญาณสฺส อตฺถงฺคโม’ติ; ",
"an4.90:4.8":	"อฏฺฐ จ วิโมกฺเข กาเยน ผุสิตฺวา วิหรติฯ ",
"an4.90:4.9":	"เอวํ โข, ภิกฺขเว, ปุคฺคโล สมณปทุโม โหติฯ ",
"an4.90:5.1":	"กถญฺจ, ภิกฺขเว, ปุคฺคโล สมเณสุ สมณสุขุมาโล โหติ? ",
"an4.90:5.2":	"อิธ, ภิกฺขเว, ภิกฺขุ ยาจิโตว พหุลํ จีวรํ ปริภุญฺชติ, อปฺปํ อยาจิโต …เป… มเมว ตํ, ภิกฺขเว, สมฺมา วทมาโน วเทยฺย สมเณสุ สมณสุขุมาโลติฯ ",
"an4.90:5.3":	"อิเม โข, ภิกฺขเว, จตฺตาโร ปุคฺคลา สนฺโต สํวิชฺชมานา โลกสฺมินฺ”ติฯ ",
"an4.90:5.4":	"ทสมํฯ ",
"an4.90:5.5":	"มจลวคฺโค จตุตฺโถฯ ",
"an4.90:6.0":	"ตสฺสุทฺทานํ ",
"an4.90:6.1":	"ปาณาติปาโต จ มุสา, ",
"an4.90:6.2":	"อวณฺณโกธตโมณตา; ",
"an4.90:6.3":	"ปุตฺโต สํโยชนญฺเจว, ",
"an4.90:6.4":	"ทิฏฺฐิ ขนฺเธน เต ทสาติฯ "
}	
