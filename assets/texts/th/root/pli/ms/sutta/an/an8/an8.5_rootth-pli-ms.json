{	
"an8.5:0.1":	"องฺคุตฺตร นิกาย ๘ฯ๕ ",
"an8.5:0.2":	"๑ฯ เมตฺตาวคฺค ",
"an8.5:0.3":	"ปฐมโลกธมฺมสุตฺต ",
"an8.5:1.1":	"“อฏฺฐิเม, ภิกฺขเว, โลกธมฺมา โลกํ อนุปริวตฺตนฺติ, โลโก จ อฏฺฐ โลกธมฺเม อนุปริวตฺตติฯ ",
"an8.5:1.2":	"กตเม อฏฺฐ? ",
"an8.5:1.3":	"ลาโภ จ, อลาโภ จ, ยโส จ, อยโส จ, นินฺทา จ, ปสํสา จ, สุขญฺจ, ทุกฺขญฺจฯ ",
"an8.5:1.4":	"อิเม โข, ภิกฺขเว, อฏฺฐ โลกธมฺมา โลกํ อนุปริวตฺตนฺติ, โลโก จ อิเม อฏฺฐ โลกธมฺเม อนุปริวตฺตตีติฯ ",
"an8.5:2.1":	"ลาโภ อลาโภ จ ยสายโส จ, ",
"an8.5:2.2":	"นินฺทา ปสํสา จ สุขํ ทุขญฺจ; ",
"an8.5:2.3":	"เอเต อนิจฺจา มนุเชสุ ธมฺมา, ",
"an8.5:2.4":	"อสสฺสตา วิปริณามธมฺมาฯ ",
"an8.5:3.1":	"เอเต จ ญตฺวา สติมา สุเมโธ, ",
"an8.5:3.2":	"อเวกฺขติ วิปริณามธมฺเม; ",
"an8.5:3.3":	"อิฏฺฐสฺส ธมฺมา น มเถนฺติ จิตฺตํ, ",
"an8.5:3.4":	"อนิฏฺฐโต โน ปฏิฆาตเมติฯ ",
"an8.5:4.1":	"ตสฺสานุโรธา อถ วา วิโรธา, ",
"an8.5:4.2":	"วิธูปิตา อตฺถงฺคตา น สนฺติ; ",
"an8.5:4.3":	"ปทญฺจ ญตฺวา วิรชํ อโสกํ, ",
"an8.5:4.4":	"สมฺมปฺปชานาติ ภวสฺส ปารคู”ติฯ ",
"an8.5:4.5":	"ปญฺจมํฯ "
}	
