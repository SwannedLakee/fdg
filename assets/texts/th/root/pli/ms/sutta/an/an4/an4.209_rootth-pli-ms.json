{	
"an4.209:0.1":	"องฺคุตฺตร นิกาย ๔ฯ๒๐๙ ",
"an4.209:0.2":	"๒๑ฯ สปฺปุริสวคฺค ",
"an4.209:0.3":	"ตติยปาปธมฺมสุตฺต ",
"an4.209:1.1":	"“ปาปธมฺมญฺจ โว, ภิกฺขเว, เทเสสฺสามิ, ปาปธมฺเมน ปาปธมฺมตรญฺจ; ",
"an4.209:1.2":	"กลฺยาณธมฺมญฺจ, กลฺยาณธมฺเมน กลฺยาณธมฺมตรญฺจฯ ตํ สุณาถ …เป…ฯ ",
"an4.209:2.1":	"“กตโม จ, ภิกฺขเว, ปาปธมฺโม? ",
"an4.209:2.2":	"อิธ, ภิกฺขเว, เอกจฺโจ ปาณาติปาตี โหติ …เป… มิจฺฉาทิฏฺฐิโก โหติฯ ",
"an4.209:2.3":	"อยํ วุจฺจติ, ภิกฺขเว, ปาปธมฺโมฯ ",
"an4.209:3.1":	"กตโม จ, ภิกฺขเว, ปาปธมฺเมน ปาปธมฺมตโร? ",
"an4.209:3.2":	"อิธ ภิกฺขเว, เอกจฺโจ อตฺตนา จ ปาณาติปาตี โหติ, ปรญฺจ ปาณาติปาเต สมาทเปติ …เป… อตฺตนา จ มิจฺฉาทิฏฺฐิโก โหติ, ปรญฺจ มิจฺฉาทิฏฺฐิยา สมาทเปติฯ ",
"an4.209:3.3":	"อยํ วุจฺจติ, ภิกฺขเว, ปาปธมฺเมน ปาปธมฺมตโรฯ ",
"an4.209:4.1":	"กตโม จ, ภิกฺขเว, กลฺยาณธมฺโม? ",
"an4.209:4.2":	"อิธ, ภิกฺขเว, เอกจฺโจ ปาณาติปาตา ปฏิวิรโต โหติ …เป… สมฺมาทิฏฺฐิโก โหติฯ ",
"an4.209:4.3":	"อยํ วุจฺจติ, ภิกฺขเว, กลฺยาณธมฺโมฯ ",
"an4.209:5.1":	"กตโม จ, ภิกฺขเว, กลฺยาณธมฺเมน กลฺยาณธมฺมตโร? ",
"an4.209:5.2":	"อิธ, ภิกฺขเว, เอกจฺโจ อตฺตนา จ ปาณาติปาตา ปฏิวิรโต โหติ, ปรญฺจ ปาณาติปาตา เวรมณิยา สมาทเปติ …เป… อตฺตนา จ สมฺมาทิฏฺฐิโก โหติ, ปรญฺจ สมฺมาทิฏฺฐิยา สมาทเปติฯ ",
"an4.209:5.3":	"อยํ วุจฺจติ, ภิกฺขเว, กลฺยาณธมฺเมน กลฺยาณธมฺมตโร”ติฯ ",
"an4.209:5.4":	"นวมํฯ "
}	
