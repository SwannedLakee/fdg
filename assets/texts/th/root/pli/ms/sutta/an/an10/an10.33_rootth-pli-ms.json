{	
"an10.33:0.1":	"องฺคุตฺตร นิกาย ๑๐ฯ๓๓ ",
"an10.33:0.2":	"๔ฯ อุปาลิวคฺค ",
"an10.33:0.3":	"อุพฺพาหิกาสุตฺต ",
"an10.33:1.1":	"“กติหิ นุ โข, ภนฺเต, ธมฺเมหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพ”ติ? ",
"an10.33:1.2":	"“ทสหิ โข, อุปาลิ, ธมฺเมหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพฯ ",
"an10.33:1.3":	"กตเมหิ ทสหิ? ",
"an10.33:1.4":	"อิธุปาลิ, ภิกฺขุ สีลวา โหติ; ปาติโมกฺขสํวรสํวุโต วิหรติ อาจารโคจรสมฺปนฺโน อณุมตฺเตสุ วชฺเชสุ ภยทสฺสาวี, สมาทาย สิกฺขติ สิกฺขาปเทสุ; ",
"an10.33:1.5":	"พหุสฺสุโต โหติ สุตธโร สุตสนฺนิจโย, เย เต ธมฺมา อาทิกลฺยาณา มชฺเฌกลฺยาณา ปริโยสานกลฺยาณา สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ อภิวทนฺติ, ตถารูปาสฺส ธมฺมา พหุสฺสุตา โหนฺติ ธาตา วจสา ปริจิตา มนสานุเปกฺขิตา ทิฏฺฐิยา สุปฺปฏิวิทฺธา; ",
"an10.33:1.6":	"อุภยานิ โข ปนสฺส ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส; ",
"an10.33:1.7":	"วินเย โข ปน ฐิโต โหติ อสํหีโร; ",
"an10.33:1.8":	"ปฏิพโล โหติ อุโภ อตฺถปจฺจตฺถิเก สญฺญาเปตุํ ปญฺญาเปตุํ นิชฺฌาเปตุํ เปกฺเขตุํ ปสาเทตุํ; ",
"an10.33:1.9":	"อธิกรณสมุปฺปาทวูปสมกุสโล โหติ—",
"an10.33:1.10":	"อธิกรณํ ชานาติ; ",
"an10.33:1.11":	"อธิกรณสมุทยํ ชานาติ; ",
"an10.33:1.12":	"อธิกรณนิโรธํ ชานาติ; ",
"an10.33:1.13":	"อธิกรณนิโรธคามินึ ปฏิปทํ ชานาติฯ ",
"an10.33:1.14":	"อิเมหิ โข, อุปาลิ, ทสหิ ธมฺเมหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพ”ติฯ ",
"an10.33:1.15":	"ตติยํฯ "
}	
