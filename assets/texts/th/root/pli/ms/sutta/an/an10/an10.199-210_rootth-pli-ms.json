{	
"an10.199-210:0.1":	"องฺคุตฺตร นิกาย ๑๐ฯ๑๙๙–๒๑๐ ",
"an10.199-210:0.2":	"๒๐ฯ อปรปุคฺคลวคฺค ",
"an10.199-210:0.3":	"นเสวิตพฺพาทิสุตฺต ",
"an10.199-210:1.1":	"“ทสหิ, ภิกฺขเว, ธมฺเมหิ สมนฺนาคโต ปุคฺคโล น เสวิตพฺโพฯ ",
"an10.199-210:1.2":	"กตเมหิ ทสหิ? ",
"an10.199-210:1.3":	"ปาณาติปาตี โหติ, อทินฺนาทายี โหติ, กาเมสุมิจฺฉาจารี โหติ, มุสาวาที โหติ, ปิสุณวาโจ โหติ, ผรุสวาโจ โหติ, สมฺผปฺปลาปี โหติ, อภิชฺฌาลุ โหติ, พฺยาปนฺนจิตฺโต โหติ, มิจฺฉาทิฏฺฐิโก โหติ—",
"an10.199-210:1.4":	"อิเมหิ โข, ภิกฺขเว, ทสหิ ธมฺเมหิ สมนฺนาคโต ปุคฺคโล น เสวิตพฺโพฯ ",
"an10.199-210:2.1":	"ทสหิ, ภิกฺขเว, ธมฺเมหิ สมนฺนาคโต ปุคฺคโล เสวิตพฺโพฯ ",
"an10.199-210:2.2":	"กตเมหิ ทสหิ? ",
"an10.199-210:2.3":	"ปาณาติปาตา ปฏิวิรโต โหติ, อทินฺนาทานา ปฏิวิรโต โหติ, กาเมสุมิจฺฉาจารา ปฏิวิรโต โหติ, มุสาวาทา ปฏิวิรโต โหติ, ปิสุณาย วาจาย ปฏิวิรโต โหติ, ผรุสาย วาจาย ปฏิวิรโต โหติ, สมฺผปฺปลาปา ปฏิวิรโต โหติ, อนภิชฺฌาลุ โหติ, อพฺยาปนฺนจิตฺโต โหติ, สมฺมาทิฏฺฐิโก โหติ—",
"an10.199-210:2.4":	"อิเมหิ โข, ภิกฺขเว, ทสหิ ธมฺเมหิ สมนฺนาคโต ปุคฺคโล เสวิตพฺโพฯ ",
"an10.199-210:3.1":	"ทสหิ, ภิกฺขเว, ธมฺเมหิ สมนฺนาคโต ปุคฺคโล น ภชิตพฺโพ …เป… ",
"an10.199-210:3.2":	"ภชิตพฺโพ … ",
"an10.199-210:3.3":	"น ปยิรุปาสิตพฺโพ … ",
"an10.199-210:3.4":	"ปยิรุปาสิตพฺโพ … ",
"an10.199-210:3.5":	"น ปุชฺโช โหติ … ",
"an10.199-210:3.6":	"ปุชฺโช โหติ … ",
"an10.199-210:3.7":	"น ปาสํโส โหติ … ",
"an10.199-210:3.8":	"ปาสํโส โหติ … ",
"an10.199-210:3.9":	"อคารโว โหติ … ",
"an10.199-210:3.10":	"คารโว โหติ … ",
"an10.199-210:3.11":	"อปฺปติโสฺส โหติ … ",
"an10.199-210:3.12":	"สปฺปติโสฺส โหติ … ",
"an10.199-210:3.13":	"น อาราธโก โหติ … ",
"an10.199-210:3.14":	"อาราธโก โหติ … ",
"an10.199-210:3.15":	"น วิสุชฺฌติ … ",
"an10.199-210:3.16":	"วิสุชฺฌติ … ",
"an10.199-210:3.17":	"มานํ นาธิโภติ … ",
"an10.199-210:3.18":	"มานํ อธิโภติ … ",
"an10.199-210:3.19":	"ปญฺญาย น วฑฺฒติ … ",
"an10.199-210:3.20":	"ปญฺญาย วฑฺฒติ …เป…ฯ ",
"an10.199-210:4.1":	"ทสหิ, ภิกฺขเว, ธมฺเมหิ สมนฺนาคโต ปุคฺคโล พหุํ อปุญฺญํ ปสวติ … ",
"an10.199-210:4.2":	"พหุํ ปุญฺญํ ปสวติฯ ",
"an10.199-210:4.3":	"กตเมหิ ทสหิ? ",
"an10.199-210:4.4":	"ปาณาติปาตา ปฏิวิรโต โหติ, อทินฺนาทานา ปฏิวิรโต โหติ, กาเมสุมิจฺฉาจารา ปฏิวิรโต โหติ, มุสาวาทา ปฏิวิรโต โหติ, ปิสุณาย วาจาย ปฏิวิรโต โหติ, ผรุสาย วาจาย ปฏิวิรโต โหติ, สมฺผปฺปลาปา ปฏิวิรโต โหติ, อนภิชฺฌาลุ โหติ, อพฺยาปนฺนจิตฺโต โหติ, สมฺมาทิฏฺฐิโก โหติ—",
"an10.199-210:4.5":	"อิเมหิ โข, ภิกฺขเว, ทสหิ ธมฺเมหิ สมนฺนาคโต ปุคฺคโล พหุํ ปุญฺญํ ปสวตี”ติฯ ",
"an10.199-210:4.6":	"อปรปุคฺคลวคฺโค ปญฺจโมฯ ",
"an10.199-210:4.7":	"จตุตฺโถ ปณฺณาสโก สมตฺโตฯ "
}	
