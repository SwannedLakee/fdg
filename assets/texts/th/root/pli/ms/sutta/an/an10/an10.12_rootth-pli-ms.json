{	
"an10.12:0.1":	"องฺคุตฺตร นิกาย ๑๐ฯ๑๒ ",
"an10.12:0.2":	"๒ฯ นาถวคฺค ",
"an10.12:0.3":	"ปญฺจงฺคสุตฺต ",
"an10.12:1.1":	"“ปญฺจงฺควิปฺปหีโน, ภิกฺขเว, ภิกฺขุ ปญฺจงฺคสมนฺนาคโต อิมสฺมึ ธมฺมวินเย ‘เกวลี วุสิตวา อุตฺตมปุริโส’ติ วุจฺจติฯ ",
"an10.12:1.2":	"กถญฺจ, ภิกฺขเว, ภิกฺขุ ปญฺจงฺควิปฺปหีโน โหติ? ",
"an10.12:1.3":	"อิธ, ภิกฺขเว, ภิกฺขุโน กามจฺฉนฺโท ปหีโน โหติ, พฺยาปาโท ปหีโน โหติ, ถินมิทฺธํ ปหีนํ โหติ, อุทฺธจฺจกุกฺกุจฺจํ ปหีนํ โหติ, วิจิกิจฺฉา ปหีนา โหติฯ ",
"an10.12:1.4":	"เอวํ โข, ภิกฺขเว, ภิกฺขุ ปญฺจงฺควิปฺปหีโน โหติฯ ",
"an10.12:2.1":	"กถญฺจ, ภิกฺขเว, ภิกฺขุ ปญฺจงฺคสมนฺนาคโต โหติ? ",
"an10.12:2.2":	"อิธ, ภิกฺขเว, ภิกฺขุ อเสเขน สีลกฺขนฺเธน สมนฺนาคโต โหติ, อเสเขน สมาธิกฺขนฺเธน สมนฺนาคโต โหติ, อเสเขน ปญฺญากฺขนฺเธน สมนฺนาคโต โหติ, อเสเขน วิมุตฺติกฺขนฺเธน สมนฺนาคโต โหติ, อเสเขน วิมุตฺติญาณทสฺสนกฺขนฺเธน สมนฺนาคโต โหติฯ ",
"an10.12:2.3":	"เอวํ โข, ภิกฺขเว, ภิกฺขุ ปญฺจงฺคสมนฺนาคโต โหติฯ ",
"an10.12:3.1":	"ปญฺจงฺควิปฺปหีโน โข, ภิกฺขเว, ภิกฺขุ ปญฺจงฺคสมนฺนาคโต อิมสฺมึ ธมฺมวินเย ‘เกวลี วุสิตวา อุตฺตมปุริโส’ติ วุจฺจติฯ ",
"an10.12:4.1":	"กามจฺฉนฺโท จ พฺยาปาโท, ",
"an10.12:4.2":	"ถินมิทฺธญฺจ ภิกฺขุโน; ",
"an10.12:4.3":	"อุทฺธจฺจํ วิจิกิจฺฉา จ, ",
"an10.12:4.4":	"สพฺพโสว น วิชฺชติฯ ",
"an10.12:5.1":	"อเสเขน จ สีเลน, ",
"an10.12:5.2":	"อเสเขน สมาธินา; ",
"an10.12:5.3":	"วิมุตฺติยา จ สมฺปนฺโน, ",
"an10.12:5.4":	"ญาเณน จ ตถาวิโธฯ ",
"an10.12:6.1":	"ส เว ปญฺจงฺคสมฺปนฺโน, ",
"an10.12:6.2":	"ปญฺจ องฺเค วิวชฺชยํ; ",
"an10.12:6.3":	"อิมสฺมึ ธมฺมวินเย, ",
"an10.12:6.4":	"เกวลี อิติ วุจฺจตี”ติฯ ",
"an10.12:6.5":	"ทุติยํฯ "
}	
