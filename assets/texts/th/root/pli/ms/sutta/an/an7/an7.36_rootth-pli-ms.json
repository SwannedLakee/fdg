{	
"an7.36:0.1":	"องฺคุตฺตร นิกาย ๗ฯ๓๖ ",
"an7.36:0.2":	"๔ฯ เทวตาวคฺค ",
"an7.36:0.3":	"ปฐมมิตฺตสุตฺต ",
"an7.36:1.1":	"“สตฺตหิ, ภิกฺขเว, องฺเคหิ สมนฺนาคโต มิตฺโต เสวิตพฺโพฯ ",
"an7.36:1.2":	"กตเมหิ สตฺตหิ? ",
"an7.36:1.3":	"ทุทฺททํ ททาติ, ทุกฺกรํ กโรติ, ทุกฺขมํ ขมติ, คุยฺหมสฺส อาวิ กโรติ, คุยฺหมสฺส ปริคุหติ, อาปทาสุ น ชหติ, ขีเณน นาติมญฺญติฯ ",
"an7.36:1.4":	"อิเมหิ โข, ภิกฺขเว, สตฺตหิ องฺเคหิ สมนฺนาคโต มิตฺโต เสวิตพฺโพติฯ ",
"an7.36:2.1":	"ทุทฺททํ ททาติ มิตฺโต, ",
"an7.36:2.2":	"ทุกฺกรญฺจาปิ กุพฺพติ; ",
"an7.36:2.3":	"อโถปิสฺส ทุรุตฺตานิ, ",
"an7.36:2.4":	"ขมติ ทุกฺขมานิ จฯ ",
"an7.36:3.1":	"คุยฺหญฺจ ตสฺส อกฺขาติ, ",
"an7.36:3.2":	"คุยฺหสฺส ปริคูหติ; ",
"an7.36:3.3":	"อาปทาสุ น ชหาติ, ",
"an7.36:3.4":	"ขีเณน นาติมญฺญติฯ ",
"an7.36:4.1":	"ยมฺหิ เอตานิ ฐานานิ, ",
"an7.36:4.2":	"สํวิชฺชนฺตีธ ปุคฺคเล; ",
"an7.36:4.3":	"โส มิตฺโต มิตฺตกาเมน, ",
"an7.36:4.4":	"ภชิตพฺโพ ตถาวิโธ”ติฯ ",
"an7.36:4.5":	"ปญฺจมํฯ "
}	
