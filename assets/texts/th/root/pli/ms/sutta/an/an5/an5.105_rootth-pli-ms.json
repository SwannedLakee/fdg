{	
"an5.105:0.1":	"องฺคุตฺตร นิกาย ๕ฯ๑๐๕ ",
"an5.105:0.2":	"๑๑ฯ ผาสุวิหารวคฺค ",
"an5.105:0.3":	"ผาสุวิหารสุตฺต ",
"an5.105:1.1":	"“ปญฺจิเม, ภิกฺขเว, ผาสุวิหาราฯ ",
"an5.105:1.2":	"กตเม ปญฺจ? ",
"an5.105:1.3":	"อิธ, ภิกฺขเว, ภิกฺขุโน เมตฺตํ กายกมฺมํ ปจฺจุปฏฺฐิตํ โหติ สพฺรหฺมจารีสุ อาวิ เจว รโห จ, เมตฺตํ วจีกมฺมํ … เมตฺตํ มโนกมฺมํ ปจฺจุปฏฺฐิตํ โหติ สพฺรหฺมจารีสุ อาวิ เจว รโห จฯ ",
"an5.105:1.4":	"ยานิ ตานิ สีลานิ อขณฺฑานิ อจฺฉิทฺทานิ อสพลานิ อกมฺมาสานิ ภุชิสฺสานิ วิญฺญุปฺปสตฺถานิ อปรามฏฺฐานิ สมาธิสํวตฺตนิกานิ, ตถารูเปหิ สีเลหิ สีลสามญฺญคโต วิหรติ สพฺรหฺมจารีหิ อาวิ เจว รโห จฯ ",
"an5.105:1.5":	"ยายํ ทิฏฺฐิ อริยา นิยฺยานิกา นิยฺยาติ ตกฺกรสฺส สมฺมา ทุกฺขกฺขยาย, ตถารูปาย ทิฏฺฐิยา ทิฏฺฐิสามญฺญคโต วิหรติ สพฺรหฺมจารีหิ อาวิ เจว รโห จฯ ",
"an5.105:1.6":	"อิเม โข, ภิกฺขเว, ปญฺจ ผาสุวิหารา”ติฯ ",
"an5.105:1.7":	"ปญฺจมํฯ "
}	
