{	
"an8.37:0.1":	"องฺคุตฺตร นิกาย ๘ฯ๓๗ ",
"an8.37:0.2":	"๔ฯ ทานวคฺค ",
"an8.37:0.3":	"สปฺปุริสทานสุตฺต ",
"an8.37:1.1":	"“อฏฺฐิมานิ, ภิกฺขเว, สปฺปุริสทานานิฯ ",
"an8.37:1.2":	"กตมานิ อฏฺฐ? ",
"an8.37:1.3":	"สุจึ เทติ, ปณีตํ เทติ, กาเลน เทติ, กปฺปิยํ เทติ, วิเจยฺย เทติ, อภิณฺหํ เทติ, ททํ จิตฺตํ ปสาเทติ, ทตฺวา อตฺตมโน โหติฯ ",
"an8.37:1.4":	"อิมานิ โข, ภิกฺขเว, อฏฺฐ สปฺปุริสทานานีติฯ ",
"an8.37:2.1":	"สุจึ ปณีตํ กาเลน, ",
"an8.37:2.2":	"กปฺปิยํ ปานโภชนํ; ",
"an8.37:2.3":	"อภิณฺหํ ททาติ ทานํ, ",
"an8.37:2.4":	"สุเขตฺเตสุ พฺรหฺมจาริสุฯ ",
"an8.37:3.1":	"เนว วิปฺปฏิสาริสฺส, ",
"an8.37:3.2":	"จชิตฺวา อามิสํ พหุํ; ",
"an8.37:3.3":	"เอวํ ทินฺนานิ ทานานิ, ",
"an8.37:3.4":	"วณฺณยนฺติ วิปสฺสิโนฯ ",
"an8.37:4.1":	"เอวํ ยชิตฺวา เมธาวี, ",
"an8.37:4.2":	"สทฺโธ มุตฺเตน เจตสา; ",
"an8.37:4.3":	"อพฺยาพชฺฌํ สุขํ โลกํ, ",
"an8.37:4.4":	"ปณฺฑิโต อุปปชฺชตี”ติฯ ",
"an8.37:4.5":	"สตฺตมํฯ "
}	
