{	
"an5.74:0.1":	"องฺคุตฺตร นิกาย ๕ฯ๗๔ ",
"an5.74:0.2":	"๘ฯ โยธาชีววคฺค ",
"an5.74:0.3":	"ทุติยธมฺมวิหารีสุตฺต ",
"an5.74:1.1":	"อถ โข อญฺญตโร ภิกฺขุ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"an5.74:1.2":	"“‘ธมฺมวิหารี, ธมฺมวิหารี’ติ, ภนฺเต, วุจฺจติฯ ",
"an5.74:1.3":	"กิตฺตาวตา นุ โข, ภนฺเต, ภิกฺขุ ธมฺมวิหารี โหตี”ติ? ",
"an5.74:2.1":	"“อิธ, ภิกฺขุ, ภิกฺขุ ธมฺมํ ปริยาปุณาติ—",
"an5.74:2.2":	"สุตฺตํ, เคยฺยํ, เวยฺยากรณํ, คาถํ, อุทานํ, อิติวุตฺตกํ, ชาตกํ, อพฺภุตธมฺมํ, เวทลฺลํ; ",
"an5.74:2.3":	"อุตฺตริ จสฺส ปญฺญาย อตฺถํ นปฺปชานาติฯ ",
"an5.74:2.4":	"อยํ วุจฺจติ, ภิกฺขุ",
"an5.74:3.1":	"ปุน จปรํ, ภิกฺขุ, ภิกฺขุ ยถาสุตํ ยถาปริยตฺตํ ธมฺมํ วิตฺถาเรน ปเรสํ เทเสติ, อุตฺตริ จสฺส ปญฺญาย อตฺถํ นปฺปชานาติฯ ",
"an5.74:3.2":	"อยํ วุจฺจติ, ภิกฺขุ",
"an5.74:4.1":	"ปุน จปรํ, ภิกฺขุ, ภิกฺขุ ยถาสุตํ ยถาปริยตฺตํ ธมฺมํ วิตฺถาเรน สชฺฌายํ กโรติ, อุตฺตริ จสฺส ปญฺญาย อตฺถํ นปฺปชานาติฯ ",
"an5.74:4.2":	"อยํ วุจฺจติ, ภิกฺขุ",
"an5.74:5.1":	"ปุน จปรํ, ภิกฺขุ, ภิกฺขุ ยถาสุตํ ยถาปริยตฺตํ ธมฺมํ เจตสา อนุวิตกฺเกติ อนุวิจาเรติ มนสานุเปกฺขติ, อุตฺตริ จสฺส ปญฺญาย อตฺถํ นปฺปชานาติฯ ",
"an5.74:5.2":	"อยํ วุจฺจติ, ภิกฺขุ",
"an5.74:6.1":	"อิธ, ภิกฺขุ, ภิกฺขุ ธมฺมํ ปริยาปุณาติ—",
"an5.74:6.2":	"สุตฺตํ, เคยฺยํ, เวยฺยากรณํ, คาถํ, อุทานํ, อิติวุตฺตกํ, ชาตกํ, อพฺภุตธมฺมํ, เวทลฺลํ; ",
"an5.74:6.3":	"อุตฺตริ จสฺส ปญฺญาย อตฺถํ ปชานาติฯ ",
"an5.74:6.4":	"เอวํ โข, ภิกฺขุ, ภิกฺขุ ธมฺมวิหารี โหติฯ ",
"an5.74:7.1":	"อิติ โข, ภิกฺขุ, เทสิโต มยา ปริยตฺติพหุโล, เทสิโต ปญฺญตฺติพหุโล, เทสิโต สชฺฌายพหุโล, เทสิโต วิตกฺกพหุโล, เทสิโต ธมฺมวิหารีฯ ",
"an5.74:7.2":	"ยํ โข, ภิกฺขุ, สตฺถารา กรณียํ สาวกานํ หิเตสินา อนุกมฺปเกน อนุกมฺปํ อุปาทาย, กตํ โว ตํ มยาฯ ",
"an5.74:7.3":	"เอตานิ, ภิกฺขุ, รุกฺขมูลานิ, เอตานิ สุญฺญาคารานิฯ ฌายถ ภิกฺขุ, มา ปมาทตฺถ, มา ปจฺฉา วิปฺปฏิสาริโน อหุวตฺถฯ อยํ โว อมฺหากํ อนุสาสนี”ติฯ ",
"an5.74:7.4":	"จตุตฺถํฯ "
}	
