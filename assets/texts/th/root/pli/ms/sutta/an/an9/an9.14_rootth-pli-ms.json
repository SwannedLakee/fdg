{	
"an9.14:0.1":	"องฺคุตฺตร นิกาย ๙ฯ๑๔ ",
"an9.14:0.2":	"๒ฯ สีหนาทวคฺค ",
"an9.14:0.3":	"สมิทฺธิสุตฺต ",
"an9.14:1.1":	"อถ โข อายสฺมา สมิทฺธิ เยนายสฺมา สาริปุตฺโต เตนุปสงฺกมิ; อุปสงฺกมิตฺวา อายสฺมนฺตํ สาริปุตฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อายสฺมนฺตํ สมิทฺธึ อายสฺมา สาริปุตฺโต เอตทโวจ",
"an9.14:2.1":	"“กิมารมฺมณา, สมิทฺธิ, ปุริสสฺส สงฺกปฺปวิตกฺกา อุปฺปชฺชนฺตี”ติ? ",
"an9.14:2.2":	"“นามรูปารมฺมณา, ภนฺเต”ติฯ ",
"an9.14:3.1":	"“เต ปน, สมิทฺธิ, กฺว นานตฺตํ คจฺฉนฺตี”ติ? ",
"an9.14:3.2":	"“ธาตูสุ, ภนฺเต”ติฯ ",
"an9.14:4.1":	"“เต ปน, สมิทฺธิ, กึสมุทยา”ติ? ",
"an9.14:4.2":	"“ผสฺสสมุทยา, ภนฺเต”ติฯ ",
"an9.14:5.1":	"“เต ปน, สมิทฺธิ, กึสโมสรณา”ติ? ",
"an9.14:5.2":	"“เวทนาสโมสรณา, ภนฺเต”ติฯ ",
"an9.14:6.1":	"“เต ปน, สมิทฺธิ, กึปมุขา”ติ? ",
"an9.14:6.2":	"“สมาธิปฺปมุขา, ภนฺเต”ติฯ ",
"an9.14:7.1":	"“เต ปน, สมิทฺธิ, กึอธิปเตยฺยา”ติ? ",
"an9.14:7.2":	"“สตาธิปเตยฺยา, ภนฺเต”ติฯ ",
"an9.14:8.1":	"“เต ปน, สมิทฺธิ, กึอุตฺตรา”ติ? ",
"an9.14:8.2":	"“ปญฺญุตฺตรา, ภนฺเต”ติฯ ",
"an9.14:9.1":	"“เต ปน, สมิทฺธิ, กึสารา”ติ? ",
"an9.14:9.2":	"“วิมุตฺติสารา, ภนฺเต”ติฯ ",
"an9.14:10.1":	"“เต ปน, สมิทฺธิ, กึโอคธา”ติ? ",
"an9.14:10.2":	"“อมโตคธา, ภนฺเต”ติฯ ",
"an9.14:11.1":	"“‘กิมารมฺมณา, สมิทฺธิ, ปุริสสฺส สงฺกปฺปวิตกฺกา อุปฺปชฺชนฺตี’ติ, อิติ ปุฏฺโฐ สมาโน ‘นามรูปารมฺมณา, ภนฺเต’ติ วเทสิฯ ",
"an9.14:11.2":	"‘เต ปน, สมิทฺธิ, กฺว นานตฺตํ คจฺฉนฺตี’ติ, อิติ ปุฏฺโฐ สมาโน ‘ธาตูสุ, ภนฺเต’ติ วเทสิฯ ",
"an9.14:11.3":	"‘เต ปน, สมิทฺธิ, กึสมุทยา’ติ, อิติ ปุฏฺโฐ สมาโน ‘ผสฺสสมุทยา, ภนฺเต’ติ วเทสิฯ ",
"an9.14:11.4":	"‘เต ปน, สมิทฺธิ, กึสโมสรณา’ติ, อิติ ปุฏฺโฐ สมาโน ‘เวทนาสโมสรณา, ภนฺเต’ติ วเทสิฯ ",
"an9.14:11.5":	"‘เต ปน, สมิทฺธิ, กึปมุขา’ติ, อิติ ปุฏฺโฐ สมาโน ‘สมาธิปฺปมุขา, ภนฺเต’ติ วเทสิฯ ",
"an9.14:11.6":	"‘เต ปน, สมิทฺธิ, กึอธิปเตยฺยา’ติ, อิติ ปุฏฺโฐ สมาโน ‘สตาธิปเตยฺยา, ภนฺเต’ติ วเทสิฯ ",
"an9.14:11.7":	"‘เต ปน, สมิทฺธิ, กึอุตฺตรา’ติ, อิติ ปุฏฺโฐ สมาโน ‘ปญฺญุตฺตรา, ภนฺเต’ติ วเทสิฯ ",
"an9.14:11.8":	"‘เต ปน, สมิทฺธิ, กึสารา’ติ, อิติ ปุฏฺโฐ สมาโน ‘วิมุตฺติสารา, ภนฺเต’ติ วเทสิฯ ",
"an9.14:11.9":	"‘เต ปน, สมิทฺธิ, กึโอคธา’ติ, อิติ ปุฏฺโฐ สมาโน ‘อมโตคธา, ภนฺเต’ติ วเทสิฯ ",
"an9.14:11.10":	"สาธุ สาธุ, สมิทฺธิฯ ",
"an9.14:11.11":	"สาธุ โข ตฺวํ, สมิทฺธิ, ปุฏฺโฐ ปุฏฺโฐ วิสฺสชฺเชสิ, เตน จ มา มญฺญี”ติฯ ",
"an9.14:11.12":	"จตุตฺถํฯ "
}	
