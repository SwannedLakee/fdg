{	
"an8.16:0.1":	"องฺคุตฺตร นิกาย ๘ฯ๑๖ ",
"an8.16:0.2":	"๒ฯ มหาวคฺค ",
"an8.16:0.3":	"ทูเตยฺยสุตฺต ",
"an8.16:1.1":	"“อฏฺฐหิ, ภิกฺขเว, ธมฺเมหิ สมนฺนาคโต ภิกฺขุ ทูเตยฺยํ คนฺตุมรหติฯ ",
"an8.16:1.2":	"กตเมหิ อฏฺฐหิ? ",
"an8.16:1.3":	"อิธ, ภิกฺขเว, ภิกฺขุ โสตา จ โหติ, สาเวตา จ, อุคฺคเหตา จ, ธาเรตา จ, วิญฺญาตา จ, วิญฺญาเปตา จ, กุสโล จ สหิตาสหิตสฺส, โน จ กลหการโก—",
"an8.16:1.4":	"อิเมหิ โข, ภิกฺขเว, อฏฺฐหิ ธมฺเมหิ สมนฺนาคโต ภิกฺขุ ทูเตยฺยํ คนฺตุมรหติฯ ",
"an8.16:1.5":	"อฏฺฐหิ, ภิกฺขเว, ธมฺเมหิ สมนฺนาคโต สาริปุตฺโต ทูเตยฺยํ คนฺตุมรหติฯ ",
"an8.16:1.6":	"กตเมหิ อฏฺฐหิ? ",
"an8.16:1.7":	"อิธ, ภิกฺขเว, สาริปุตฺโต โสตา จ โหติ, สาเวตา จ, อุคฺคเหตา จ, ธาเรตา จ, วิญฺญาตา จ, วิญฺญาเปตา จ, กุสโล จ สหิตาสหิตสฺส, โน จ กลหการโกฯ ",
"an8.16:1.8":	"อิเมหิ โข, ภิกฺขเว, อฏฺฐหิ ธมฺเมหิ สมนฺนาคโต สาริปุตฺโต ทูเตยฺยํ คนฺตุมรหตีติฯ ",
"an8.16:2.1":	"โย เว น พฺยถติ ปตฺวา, ",
"an8.16:2.2":	"ปริสํ อุคฺควาทินึ; ",
"an8.16:2.3":	"น จ หาเปติ วจนํ, ",
"an8.16:2.4":	"น จ ฉาเทติ สาสนํฯ ",
"an8.16:3.1":	"อสนฺทิทฺธญฺจ ภณติ, ",
"an8.16:3.2":	"ปุจฺฉิโต น จ กุปฺปติ; ",
"an8.16:3.3":	"ส เว ตาทิสโก ภิกฺขุ, ",
"an8.16:3.4":	"ทูเตยฺยํ คนฺตุมรหตี”ติฯ ",
"an8.16:3.5":	"ฉฏฺฐํฯ "
}	
