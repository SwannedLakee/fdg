{	
"an3.143:0.1":	"องฺคุตฺตร นิกาย ๓ฯ๑๔๓ ",
"an3.143:0.2":	"๑๔ฯ โยธาชีววคฺค ",
"an3.143:0.3":	"ปฐมโมรนิวาปสุตฺต ",
"an3.143:1.1":	"เอกํ สมยํ ภควา ราชคเห วิหรติ โมรนิวาเป ปริพฺพาชการาเมฯ ",
"an3.143:1.2":	"ตตฺร โข ภควา ภิกฺขู อามนฺเตสิ",
"an3.143:1.3":	"“ภิกฺขโว”ติฯ ",
"an3.143:1.4":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"an3.143:1.5":	"ภควา เอตทโวจ",
"an3.143:2.1":	"“ตีหิ, ภิกฺขเว, ธมฺเมหิ สมนฺนาคโต ภิกฺขุ อจฺจนฺตนิฏฺโฐ โหติ อจฺจนฺตโยคกฺเขมี อจฺจนฺตพฺรหฺมจารี อจฺจนฺตปริโยสาโน เสฏฺโฐ เทวมนุสฺสานํฯ ",
"an3.143:2.2":	"กตเมหิ ตีหิ? ",
"an3.143:2.3":	"อเสกฺเขน สีลกฺขนฺเธน, อเสกฺเขน สมาธิกฺขนฺเธน, อเสกฺเขน ปญฺญากฺขนฺเธนฯ ",
"an3.143:2.4":	"อิเมหิ โข, ภิกฺขเว, ตีหิ ธมฺเมหิ สมนฺนาคโต ภิกฺขุ อจฺจนฺตนิฏฺโฐ โหติ อจฺจนฺตโยคกฺเขมี อจฺจนฺตพฺรหฺมจารี อจฺจนฺตปริโยสาโน เสฏฺโฐ เทวมนุสฺสานนฺ”ติฯ ",
"an3.143:2.5":	"เอกาทสมํฯ "
}	
