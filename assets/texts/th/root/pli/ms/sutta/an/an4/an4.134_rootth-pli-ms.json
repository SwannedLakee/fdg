{	
"an4.134:0.1":	"องฺคุตฺตร นิกาย ๔ฯ๑๓๔ ",
"an4.134:0.2":	"๑๔ฯ ปุคฺคลวคฺค ",
"an4.134:0.3":	"อุฏฺฐานผลสุตฺต ",
"an4.134:1.1":	"“จตฺตาโรเม, ภิกฺขเว, ปุคฺคลา สนฺโต สํวิชฺชมานา โลกสฺมึฯ ",
"an4.134:1.2":	"กตเม จตฺตาโร? ",
"an4.134:1.3":	"อุฏฺฐานผลูปชีวี น กมฺมผลูปชีวี, ",
"an4.134:1.4":	"กมฺมผลูปชีวี น อุฏฺฐานผลูปชีวี, ",
"an4.134:1.5":	"อุฏฺฐานผลูปชีวี เจว กมฺมผลูปชีวี จ, ",
"an4.134:1.6":	"เนว อุฏฺฐานผลูปชีวี น กมฺมผลูปชีวี—",
"an4.134:1.7":	"อิเม โข, ภิกฺขเว, จตฺตาโร ปุคฺคลา สนฺโต สํวิชฺชมานา โลกสฺมินฺ”ติฯ ",
"an4.134:1.8":	"จตุตฺถํฯ "
}	
