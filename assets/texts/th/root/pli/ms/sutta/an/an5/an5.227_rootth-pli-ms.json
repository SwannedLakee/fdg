{	
"an5.227:0.1":	"องฺคุตฺตร นิกาย ๕ฯ๒๒๗ ",
"an5.227:0.2":	"๒๓ฯ ทีฆจาริกวคฺค ",
"an5.227:0.3":	"โภคสุตฺต ",
"an5.227:1.1":	"“ปญฺจิเม, ภิกฺขเว, อาทีนวา โภเคสุฯ ",
"an5.227:1.2":	"กตเม ปญฺจ? ",
"an5.227:1.3":	"อคฺคิสาธารณา โภคา, อุทกสาธารณา โภคา, ราชสาธารณา โภคา, โจรสาธารณา โภคา, อปฺปิเยหิ ทายาเทหิ สาธารณา โภคาฯ ",
"an5.227:1.4":	"อิเม โข, ภิกฺขเว, ปญฺจ อาทีนวา โภเคสุฯ ",
"an5.227:2.1":	"ปญฺจิเม, ภิกฺขเว, อานิสํสา โภเคสุฯ ",
"an5.227:2.2":	"กตเม ปญฺจ? ",
"an5.227:2.3":	"โภเค นิสฺสาย อตฺตานํ สุเขติ ปีเณติ สมฺมา สุขํ ปริหรติ, มาตาปิตโร สุเขติ ปีเณติ สมฺมา สุขํ ปริหรติ, ปุตฺตทารทาสกมฺมกรโปริเส สุเขติ ปีเณติ สมฺมา สุขํ ปริหรติ, มิตฺตามจฺเจ สุเขติ ปีเณติ สมฺมา สุขํ ปริหรติ, สมณพฺราหฺมเณสุ อุทฺธคฺคิกํ ทกฺขิณํ ปติฏฺฐาเปติ โสวคฺคิกํ สุขวิปากํ สคฺคสํวตฺตนิกํฯ ",
"an5.227:2.4":	"อิเม โข, ภิกฺขเว, ปญฺจ อานิสํสา โภเคสู”ติฯ ",
"an5.227:2.5":	"สตฺตมํฯ "
}	
