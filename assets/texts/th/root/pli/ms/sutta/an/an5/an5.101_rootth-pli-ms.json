{	
"an5.101:0.1":	"องฺคุตฺตร นิกาย ๕ฯ๑๐๑ ",
"an5.101:0.2":	"๑๑ฯ ผาสุวิหารวคฺค ",
"an5.101:0.3":	"สารชฺชสุตฺต ",
"an5.101:1.1":	"“ปญฺจิเม, ภิกฺขเว, เสขเวสารชฺชกรณา ธมฺมาฯ ",
"an5.101:1.2":	"กตเม ปญฺจ? ",
"an5.101:1.3":	"อิธ, ภิกฺขเว, ภิกฺขุ สทฺโธ โหติ, สีลวา โหติ, พหุสฺสุโต โหติ, อารทฺธวีริโย โหติ, ปญฺญวา โหติฯ ",
"an5.101:2.1":	"ยํ, ภิกฺขเว, อสฺสทฺธสฺส สารชฺชํ โหติ, สทฺธสฺส ตํ สารชฺชํ น โหติฯ ",
"an5.101:2.2":	"ตสฺมายํ ธมฺโม เสขเวสารชฺชกรโณฯ ",
"an5.101:3.1":	"ยํ, ภิกฺขเว, ทุสฺสีลสฺส สารชฺชํ โหติ, สีลวโต ตํ สารชฺชํ น โหติฯ ",
"an5.101:3.2":	"ตสฺมายํ ธมฺโม เสขเวสารชฺชกรโณฯ ",
"an5.101:4.1":	"ยํ, ภิกฺขเว, อปฺปสฺสุตสฺส สารชฺชํ โหติ, พหุสฺสุตสฺส ตํ สารชฺชํ น โหติฯ ",
"an5.101:4.2":	"ตสฺมายํ ธมฺโม เสขเวสารชฺชกรโณฯ ",
"an5.101:5.1":	"ยํ, ภิกฺขเว, กุสีตสฺส สารชฺชํ โหติ, อารทฺธวีริยสฺส ตํ สารชฺชํ น โหติฯ ",
"an5.101:5.2":	"ตสฺมายํ ธมฺโม เสขเวสารชฺชกรโณฯ ",
"an5.101:6.1":	"ยํ, ภิกฺขเว, ทุปฺปญฺญสฺส สารชฺชํ โหติ, ปญฺญวโต ตํ สารชฺชํ น โหติฯ ",
"an5.101:6.2":	"ตสฺมายํ ธมฺโม เสขเวสารชฺชกรโณฯ ",
"an5.101:6.3":	"อิเม โข, ภิกฺขเว, ปญฺจ เสขเวสารชฺชกรณา ธมฺมา”ติฯ ",
"an5.101:6.4":	"ปฐมํฯ "
}	
