{	
"an10.23:0.1":	"องฺคุตฺตร นิกาย ๑๐ฯ๒๓ ",
"an10.23:0.2":	"๓ฯ มหาวคฺค ",
"an10.23:0.3":	"กายสุตฺต ",
"an10.23:1.1":	"“อตฺถิ, ภิกฺขเว, ธมฺมา กาเยน ปหาตพฺพา, โน วาจายฯ ",
"an10.23:1.2":	"อตฺถิ, ภิกฺขเว, ธมฺมา วาจาย ปหาตพฺพา, โน กาเยนฯ ",
"an10.23:1.3":	"อตฺถิ, ภิกฺขเว, ธมฺมา เนว กาเยน ปหาตพฺพา โน วาจาย, ปญฺญาย ทิสฺวา ปหาตพฺพาฯ ",
"an10.23:2.1":	"กตเม จ, ภิกฺขเว, ธมฺมา กาเยน ปหาตพฺพา, โน วาจาย? ",
"an10.23:2.2":	"อิธ, ภิกฺขเว, ภิกฺขุ อกุสลํ อาปนฺโน โหติ กิญฺจิ เทสํ กาเยนฯ ",
"an10.23:2.3":	"ตเมนํ อนุวิจฺจ วิญฺญู สพฺรหฺมจารี เอวมาหํสุ",
"an10.23:2.4":	"‘อายสฺมา โข อกุสลํ อาปนฺโน กิญฺจิ เทสํ กาเยนฯ ",
"an10.23:2.5":	"สาธุ วตายสฺมา กายทุจฺจริตํ ปหาย กายสุจริตํ ภาเวตู’ติฯ ",
"an10.23:2.6":	"โส อนุวิจฺจ วิญฺญูหิ สพฺรหฺมจารีหิ วุจฺจมาโน กายทุจฺจริตํ ปหาย กายสุจริตํ ภาเวติฯ ",
"an10.23:2.7":	"อิเม วุจฺจนฺติ, ภิกฺขเว, ธมฺมา กาเยน ปหาตพฺพา, โน วาจายฯ ",
"an10.23:3.1":	"กตเม จ, ภิกฺขเว, ธมฺมา วาจาย ปหาตพฺพา, โน กาเยน? ",
"an10.23:3.2":	"อิธ, ภิกฺขเว, ภิกฺขุ อกุสลํ อาปนฺโน โหติ กิญฺจิ เทสํ วาจายฯ ",
"an10.23:3.3":	"ตเมนํ อนุวิจฺจ วิญฺญู สพฺรหฺมจารี เอวมาหํสุ",
"an10.23:3.4":	"‘อายสฺมา โข อกุสลํ อาปนฺโน กิญฺจิ เทสํ วาจายฯ ",
"an10.23:3.5":	"สาธุ วตายสฺมา วจีทุจฺจริตํ ปหาย วจีสุจริตํ ภาเวตู’ติฯ ",
"an10.23:3.6":	"โส อนุวิจฺจ วิญฺญูหิ สพฺรหฺมจารีหิ วุจฺจมาโน วจีทุจฺจริตํ ปหาย วจีสุจริตํ ภาเวติฯ ",
"an10.23:3.7":	"อิเม วุจฺจนฺติ, ภิกฺขเว, ธมฺมา วาจาย ปหาตพฺพา, โน กาเยนฯ ",
"an10.23:4.1":	"กตเม จ, ภิกฺขเว, ธมฺมา เนว กาเยน ปหาตพฺพา โน วาจาย, ปญฺญาย ทิสฺวา ปหาตพฺพา? ",
"an10.23:4.2":	"โลโภ, ภิกฺขเว, เนว กาเยน ปหาตพฺโพ โน วาจาย, ปญฺญาย ทิสฺวา ปหาตพฺโพฯ ",
"an10.23:4.3":	"โทโส, ภิกฺขเว …เป… ",
"an10.23:4.4":	"โมโห … ",
"an10.23:4.5":	"โกโธ … ",
"an10.23:4.6":	"อุปนาโห … ",
"an10.23:4.7":	"มกฺโข … ",
"an10.23:4.8":	"ปฬาโส … ",
"an10.23:4.9":	"มจฺฉริยํ, ภิกฺขเว, เนว กาเยน ปหาตพฺพํ โน วาจาย, ปญฺญาย ทิสฺวา ปหาตพฺพํฯ ",
"an10.23:5.1":	"ปาปิกา, ภิกฺขเว, อิสฺสา เนว กาเยน ปหาตพฺพา โน วาจาย, ปญฺญาย ทิสฺวา ปหาตพฺพาฯ ",
"an10.23:5.2":	"กตมา จ, ภิกฺขเว, ปาปิกา อิสฺสา? ",
"an10.23:5.3":	"อิธ, ภิกฺขเว, อิชฺฌติ คหปติสฺส วา คหปติปุตฺตสฺส วา ธเนน วา ธญฺเญน วา รชเตน วา ชาตรูเปน วาฯ ",
"an10.23:5.4":	"ตตฺราญฺญตรสฺส ทาสสฺส วา อุปวาสสฺส วา เอวํ โหติ",
"an10.23:5.5":	"‘อโห วติมสฺส คหปติสฺส วา คหปติปุตฺตสฺส วา น อิชฺเฌยฺย ธเนน วา ธญฺเญน วา รชเตน วา ชาตรูเปน วา’ติฯ ",
"an10.23:5.6":	"สมโณ วา ปน พฺราหฺมโณ วา ลาภี โหติ จีวรปิณฺฑปาตเสนาสนคิลานปจฺจยเภสชฺชปริกฺขารานํฯ ",
"an10.23:5.7":	"ตตฺราญฺญตรสฺส สมณสฺส วา พฺราหฺมณสฺส วา เอวํ โหติ",
"an10.23:5.8":	"‘อโห วต อยมายสฺมา น ลาภี อสฺส จีวรปิณฺฑปาตเสนาสนคิลานปจฺจยเภสชฺชปริกฺขารานนฺ’ติฯ ",
"an10.23:5.9":	"อยํ วุจฺจติ, ภิกฺขเว, ปาปิกา อิสฺสาฯ ",
"an10.23:6.1":	"ปาปิกา, ภิกฺขเว, อิจฺฉา เนว กาเยน ปหาตพฺพา โน วาจาย, ปญฺญาย ทิสฺวา ปหาตพฺพาฯ ",
"an10.23:6.2":	"กตมา จ, ภิกฺขเว, ปาปิกา อิจฺฉา? ",
"an10.23:6.3":	"อิธ, ภิกฺขเว, เอกจฺโจ อสฺสทฺโธ สมาโน ‘สทฺโธติ มํ ชาเนยฺยุนฺ’ติ อิจฺฉติ; ",
"an10.23:6.4":	"ทุสฺสีโล สมาโน ‘สีลวาติ มํ ชาเนยฺยุนฺ’ติ อิจฺฉติ; ",
"an10.23:6.5":	"อปฺปสฺสุโต สมาโน ‘พหุสฺสุโตติ มํ ชาเนยฺยุนฺ’ติ อิจฺฉติ; ",
"an10.23:6.6":	"สงฺคณิการาโม สมาโน ‘ปวิวิตฺโตติ มํ ชาเนยฺยุนฺ’ติ อิจฺฉติ; ",
"an10.23:6.7":	"กุสีโต สมาโน ‘อารทฺธวีริโยติ มํ ชาเนยฺยุนฺ’ติ อิจฺฉติ; ",
"an10.23:6.8":	"มุฏฺฐสฺสติ สมาโน ‘อุปฏฺฐิตสฺสตีติ มํ ชาเนยฺยุนฺ’ติ อิจฺฉติ; ",
"an10.23:6.9":	"อสมาหิโต สมาโน ‘สมาหิโตติ มํ ชาเนยฺยุนฺ’ติ อิจฺฉติ; ",
"an10.23:6.10":	"ทุปฺปญฺโญ สมาโน ‘ปญฺญวาติ มํ ชาเนยฺยุนฺ’ติ อิจฺฉติ; ",
"an10.23:6.11":	"อขีณาสโว สมาโน ‘ขีณาสโวติ มํ ชาเนยฺยุนฺ’ติ อิจฺฉติฯ ",
"an10.23:6.12":	"อยํ วุจฺจติ, ภิกฺขเว, ปาปิกา อิจฺฉาฯ ",
"an10.23:6.13":	"อิเม วุจฺจนฺติ, ภิกฺขเว, ธมฺมา เนว กาเยน ปหาตพฺพา โน วาจาย, ปญฺญาย ทิสฺวา ปหาตพฺพาฯ ",
"an10.23:7.1":	"ตญฺเจ, ภิกฺขเว, ภิกฺขุํ โลโภ อภิภุยฺย อิริยติ, ",
"an10.23:7.2":	"โทโส … ",
"an10.23:7.3":	"โมโห … ",
"an10.23:7.4":	"โกโธ … ",
"an10.23:7.5":	"อุปนาโห … ",
"an10.23:7.6":	"มกฺโข … ",
"an10.23:7.7":	"ปฬาโส … ",
"an10.23:7.8":	"มจฺฉริยํ … ",
"an10.23:7.9":	"ปาปิกา อิสฺสา … ",
"an10.23:7.10":	"ปาปิกา อิจฺฉา อภิภุยฺย อิริยติฯ ",
"an10.23:7.11":	"โส เอวมสฺส เวทิตพฺโพ",
"an10.23:7.12":	"‘นายมายสฺมา ตถา ปชานาติ ยถา ปชานโต โลโภ น โหติ, ตถาหิมํ อายสฺมนฺตํ โลโภ อภิภุยฺย อิริยติ; ",
"an10.23:7.13":	"นายมายสฺมา ตถา ปชานาติ ยถา ปชานโต โทโส น โหติ … ",
"an10.23:7.14":	"โมโห … ",
"an10.23:7.15":	"โกโธ … ",
"an10.23:7.16":	"อุปนาโห … ",
"an10.23:7.17":	"มกฺโข … ",
"an10.23:7.18":	"ปฬาโส … ",
"an10.23:7.19":	"มจฺฉริยํ … ",
"an10.23:7.20":	"ปาปิกา อิสฺสา … ",
"an10.23:7.21":	"ปาปิกา อิจฺฉา น โหติ, ตถาหิมํ อายสฺมนฺตํ ปาปิกา อิจฺฉา อภิภุยฺย อิริยตี’ติฯ ",
"an10.23:8.1":	"ตญฺเจ, ภิกฺขเว, ภิกฺขุํ โลโภ นาภิภุยฺย อิริยติ, ",
"an10.23:8.2":	"โทโส … ",
"an10.23:8.3":	"โมโห … ",
"an10.23:8.4":	"โกโธ … ",
"an10.23:8.5":	"อุปนาโห … ",
"an10.23:8.6":	"มกฺโข … ",
"an10.23:8.7":	"ปฬาโส … ",
"an10.23:8.8":	"มจฺฉริยํ … ",
"an10.23:8.9":	"ปาปิกา อิสฺสา … ",
"an10.23:8.10":	"ปาปิกา อิจฺฉา นาภิภุยฺย อิริยติ, ",
"an10.23:8.11":	"โส เอวมสฺส เวทิตพฺโพ",
"an10.23:8.12":	"‘ตถา อยมายสฺมา ปชานาติ ยถา ปชานโต โลโภ น โหติ, ตถาหิมํ อายสฺมนฺตํ โลโภ นาภิภุยฺย อิริยติ; ",
"an10.23:8.13":	"ตถา อยมายสฺมา ปชานาติ ยถา ปชานโต โทโส น โหติ … ",
"an10.23:8.14":	"โมโห … ",
"an10.23:8.15":	"โกโธ … ",
"an10.23:8.16":	"อุปนาโห … ",
"an10.23:8.17":	"มกฺโข … ",
"an10.23:8.18":	"ปฬาโส … ",
"an10.23:8.19":	"มจฺฉริยํ … ",
"an10.23:8.20":	"ปาปิกา อิสฺสา … ",
"an10.23:8.21":	"ปาปิกา อิจฺฉา น โหติ, ตถาหิมํ อายสฺมนฺตํ ปาปิกา อิจฺฉา นาภิภุยฺย อิริยตี’”ติฯ ",
"an10.23:8.22":	"ตติยํฯ "
}	
