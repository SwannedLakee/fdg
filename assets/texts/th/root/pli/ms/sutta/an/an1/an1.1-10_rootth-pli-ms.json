{	
"an1.1:0.1":	"องฺคุตฺตร นิกาย ๑ ",
"an1.1:0.2":	"๑ฯ รูปาทิวคฺค ",
"an1.1:1.0":	"๑ ",
"an1.1:1.1":	"เอวํ เม สุตํ—",
"an1.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"an1.1:1.3":	"ตตฺร โข ภควา ภิกฺขู อามนฺเตสิ",
"an1.1:1.4":	"“ภิกฺขโว”ติฯ ",
"an1.1:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"an1.1:1.6":	"ภควา เอตทโวจ",
"an1.1:2.1":	"“นาหํ, ภิกฺขเว, อญฺญํ เอกรูปมฺปิ สมนุปสฺสามิ ยํ เอวํ ปุริสสฺส จิตฺตํ ปริยาทาย ติฏฺฐติ ยถยิทํ, ภิกฺขเว, อิตฺถิรูปํฯ ",
"an1.1:2.2":	"อิตฺถิรูปํ, ภิกฺขเว, ปุริสสฺส จิตฺตํ ปริยาทาย ติฏฺฐตี”ติฯ ",
"an1.1:2.3":	"ปฐมํฯ ",
"an1.2:1.0":	"๒ ",
"an1.2:1.1":	"“นาหํ, ภิกฺขเว, อญฺญํ เอกสทฺทมฺปิ สมนุปสฺสามิ ยํ เอวํ ปุริสสฺส จิตฺตํ ปริยาทาย ติฏฺฐติ ยถยิทํ, ภิกฺขเว, อิตฺถิสทฺโทฯ ",
"an1.2:1.2":	"อิตฺถิสทฺโท, ภิกฺขเว, ปุริสสฺส จิตฺตํ ปริยาทาย ติฏฺฐตี”ติฯ ",
"an1.2:1.3":	"ทุติยํฯ ",
"an1.3:1.0":	"๓ ",
"an1.3:1.1":	"“นาหํ, ภิกฺขเว, อญฺญํ เอกคนฺธมฺปิ สมนุปสฺสามิ ยํ เอวํ ปุริสสฺส จิตฺตํ ปริยาทาย ติฏฺฐติ ยถยิทํ, ภิกฺขเว, อิตฺถิคนฺโธฯ ",
"an1.3:1.2":	"อิตฺถิคนฺโธ, ภิกฺขเว, ปุริสสฺส จิตฺตํ ปริยาทาย ติฏฺฐตี”ติฯ ",
"an1.3:1.3":	"ตติยํฯ ",
"an1.4:1.0":	"๔ ",
"an1.4:1.1":	"“นาหํ, ภิกฺขเว, อญฺญํ เอกรสมฺปิ สมนุปสฺสามิ ยํ เอวํ ปุริสสฺส จิตฺตํ ปริยาทาย ติฏฺฐติ ยถยิทํ, ภิกฺขเว, อิตฺถิรโสฯ ",
"an1.4:1.2":	"อิตฺถิรโส, ภิกฺขเว, ปุริสสฺส จิตฺตํ ปริยาทาย ติฏฺฐตี”ติฯ ",
"an1.4:1.3":	"จตุตฺถํฯ ",
"an1.5:1.0":	"๕ ",
"an1.5:1.1":	"“นาหํ, ภิกฺขเว, อญฺญํ เอกโผฏฺฐพฺพมฺปิ สมนุปสฺสามิ ยํ เอวํ ปุริสสฺส จิตฺตํ ปริยาทาย ติฏฺฐติ ยถยิทํ, ภิกฺขเว, อิตฺถิโผฏฺฐพฺโพฯ ",
"an1.5:1.2":	"อิตฺถิโผฏฺฐพฺโพ, ภิกฺขเว, ปุริสสฺส จิตฺตํ ปริยาทาย ติฏฺฐตี”ติฯ ",
"an1.5:1.3":	"ปญฺจมํฯ ",
"an1.6:1.0":	"๖ ",
"an1.6:1.1":	"“นาหํ, ภิกฺขเว, อญฺญํ เอกรูปมฺปิ สมนุปสฺสามิ ยํ เอวํ อิตฺถิยา จิตฺตํ ปริยาทาย ติฏฺฐติ ยถยิทํ, ภิกฺขเว, ปุริสรูปํฯ ",
"an1.6:1.2":	"ปุริสรูปํ, ภิกฺขเว, อิตฺถิยา จิตฺตํ ปริยาทาย ติฏฺฐตี”ติฯ ",
"an1.6:1.3":	"ฉฏฺฐํฯ ",
"an1.7:1.0":	"๗ ",
"an1.7:1.1":	"“นาหํ, ภิกฺขเว, อญฺญํ เอกสทฺทมฺปิ สมนุปสฺสามิ ยํ เอวํ อิตฺถิยา จิตฺตํ ปริยาทาย ติฏฺฐติ ยถยิทํ, ภิกฺขเว, ปุริสสทฺโทฯ ",
"an1.7:1.2":	"ปุริสสทฺโท, ภิกฺขเว, อิตฺถิยา จิตฺตํ ปริยาทาย ติฏฺฐตี”ติฯ ",
"an1.7:1.3":	"สตฺตมํฯ ",
"an1.8:1.0":	"๘ ",
"an1.8:1.1":	"“นาหํ, ภิกฺขเว, อญฺญํ เอกคนฺธมฺปิ สมนุปสฺสามิ ยํ เอวํ อิตฺถิยา จิตฺตํ ปริยาทาย ติฏฺฐติ ยถยิทํ, ภิกฺขเว, ปุริสคนฺโธฯ ",
"an1.8:1.2":	"ปุริสคนฺโธ, ภิกฺขเว, อิตฺถิยา จิตฺตํ ปริยาทาย ติฏฺฐตี”ติฯ ",
"an1.8:1.3":	"อฏฺฐมํฯ ",
"an1.9:1.0":	"๙ ",
"an1.9:1.1":	"“นาหํ, ภิกฺขเว, อญฺญํ เอกรสมฺปิ สมนุปสฺสามิ ยํ เอวํ อิตฺถิยา จิตฺตํ ปริยาทาย ติฏฺฐติ ยถยิทํ, ภิกฺขเว, ปุริสรโสฯ ",
"an1.9:1.2":	"ปุริสรโส, ภิกฺขเว, อิตฺถิยา จิตฺตํ ปริยาทาย ติฏฺฐตี”ติฯ ",
"an1.9:1.3":	"นวมํฯ ",
"an1.10:1.0":	"๑๐ ",
"an1.10:1.1":	"“นาหํ, ภิกฺขเว, อญฺญํ เอกโผฏฺฐพฺพมฺปิ สมนุปสฺสามิ ยํ เอวํ อิตฺถิยา จิตฺตํ ปริยาทาย ติฏฺฐติ ยถยิทํ, ภิกฺขเว, ปุริสโผฏฺฐพฺโพฯ ",
"an1.10:1.2":	"ปุริสโผฏฺฐพฺโพ, ภิกฺขเว, อิตฺถิยา จิตฺตํ ปริยาทาย ติฏฺฐตี”ติฯ ",
"an1.10:1.3":	"ทสมํฯ ",
"an1.10:1.4":	"รูปาทิวคฺโค ปฐโมฯ "
}	
