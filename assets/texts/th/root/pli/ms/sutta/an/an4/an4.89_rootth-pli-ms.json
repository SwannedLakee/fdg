{	
"an4.89:0.1":	"องฺคุตฺตร นิกาย ๔ฯ๘๙ ",
"an4.89:0.2":	"๙ฯ มจลวคฺค ",
"an4.89:0.3":	"สมฺมาทิฏฺฐิสุตฺต ",
"an4.89:1.1":	"“จตฺตาโรเม, ภิกฺขเว, ปุคฺคลา สนฺโต สํวิชฺชมานา โลกสฺมึฯ ",
"an4.89:1.2":	"กตเม จตฺตาโร? ",
"an4.89:1.3":	"สมณมจโล, สมณปุณฺฑรีโก, สมณปทุโม, สมเณสุ สมณสุขุมาโลฯ ",
"an4.89:2.1":	"กถญฺจ, ภิกฺขเว, ปุคฺคโล สมณมจโล โหติ? ",
"an4.89:2.2":	"อิธ, ภิกฺขเว, ภิกฺขุ สมฺมาทิฏฺฐิโก โหติ, สมฺมาสงฺกปฺโป โหติ, สมฺมาวาโจ โหติ, สมฺมากมฺมนฺโต โหติ, สมฺมาอาชีโว โหติ, สมฺมาวายาโม โหติ, สมฺมาสติ โหติ, สมฺมาสมาธิ โหติฯ ",
"an4.89:2.3":	"เอวํ โข, ภิกฺขเว, ปุคฺคโล สมณมจโล โหติฯ ",
"an4.89:3.1":	"กถญฺจ, ภิกฺขเว, ปุคฺคโล สมณปุณฺฑรีโก โหติ? ",
"an4.89:3.2":	"อิธ, ภิกฺขเว, ภิกฺขุ สมฺมาทิฏฺฐิโก โหติ, สมฺมาสงฺกปฺโป โหติ, สมฺมาวาโจ โหติ, สมฺมากมฺมนฺโต โหติ, สมฺมาอาชีโว โหติ, สมฺมาวายาโม โหติ, สมฺมาสติ โหติ, สมฺมาสมาธิ โหติ, สมฺมาญาณี โหติ, สมฺมาวิมุตฺติ โหติ, โน จ โข อฏฺฐ วิโมกฺเข กาเยน ผุสิตฺวา วิหรติฯ ",
"an4.89:3.3":	"เอวํ โข, ภิกฺขเว, ปุคฺคโล สมณปุณฺฑรีโก โหติฯ ",
"an4.89:4.1":	"กถญฺจ, ภิกฺขเว, ปุคฺคโล สมณปทุโม โหติ? ",
"an4.89:4.2":	"อิธ, ภิกฺขเว, ภิกฺขุ สมฺมาทิฏฺฐิโก โหติ …เป… สมฺมาวิมุตฺติ โหติ, อฏฺฐ จ วิโมกฺเข กาเยน ผุสิตฺวา วิหรติฯ ",
"an4.89:4.3":	"เอวํ โข, ภิกฺขเว, ปุคฺคโล สมณปทุโม โหติฯ ",
"an4.89:5.1":	"กถญฺจ, ภิกฺขเว, ปุคฺคโล สมเณสุ สมณสุขุมาโล โหติ? ",
"an4.89:5.2":	"อิธ, ภิกฺขเว, ภิกฺขุ ยาจิโตว พหุลํ จีวรํ ปริภุญฺชติ, อปฺปํ อยาจิโต …เป… ยญฺหิ ตํ, ภิกฺขเว, สมฺมา วทมาโน วเทยฺย สมเณสุ สมณสุขุมาโลติ, มเมว ตํ, ภิกฺขเว, สมฺมา วทมาโน วเทยฺย สมเณสุ สมณสุขุมาโลติฯ ",
"an4.89:5.3":	"อิเม โข, ภิกฺขเว, จตฺตาโร ปุคฺคลา สนฺโต สํวิชฺชมานา โลกสฺมินฺ”ติฯ ",
"an4.89:5.4":	"นวมํฯ "
}	
