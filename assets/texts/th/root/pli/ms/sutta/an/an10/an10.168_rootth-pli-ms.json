{	
"an10.168:0.1":	"องฺคุตฺตร นิกาย ๑๐ฯ๑๖๘ ",
"an10.168:0.2":	"๑๗ฯ ชาณุโสฺสณิวคฺค ",
"an10.168:0.3":	"อริยปจฺโจโรหณีสุตฺต ",
"an10.168:1.1":	"“อริยํ โว, ภิกฺขเว, ปจฺโจโรหณึ เทเสสฺสามิฯ ",
"an10.168:1.2":	"ตํ สุณาถ, สาธุกํ มนสิ กโรถ, ภาสิสฺสามี”ติฯ ",
"an10.168:1.3":	"“เอวํ, ภนฺเต”ติ โข เต ภิกฺขู ภควโต ปจฺจโสฺสสุํฯ ",
"an10.168:1.4":	"ภควา เอตทโวจ",
"an10.168:2.1":	"“กตมา จ, ภิกฺขเว, อริยา ปจฺโจโรหณี? ",
"an10.168:2.2":	"อิธ, ภิกฺขเว, อริยสาวโก อิติ ปฏิสญฺจิกฺขติ",
"an10.168:2.3":	"‘ปาณาติปาตสฺส โข ปาปโก วิปาโก—",
"an10.168:2.4":	"ทิฏฺเฐ เจว ธมฺเม อภิสมฺปรายญฺจา’ติฯ ",
"an10.168:2.5":	"โส อิติ ปฏิสงฺขาย ปาณาติปาตํ ปชหติ; ",
"an10.168:2.6":	"ปาณาติปาตา ปจฺโจโรหติฯ ",
"an10.168:3.1":	"… ‘อทินฺนาทานสฺส โข ปาปโก วิปาโก—",
"an10.168:3.2":	"ทิฏฺเฐ เจว ธมฺเม อภิสมฺปรายญฺจา’ติฯ ",
"an10.168:3.3":	"โส อิติ ปฏิสงฺขาย อทินฺนาทานํ ปชหติ; ",
"an10.168:3.4":	"อทินฺนาทานา ปจฺโจโรหติฯ ",
"an10.168:4.1":	"… ‘กาเมสุมิจฺฉาจารสฺส โข ปาปโก วิปาโก …เป… ",
"an10.168:4.2":	"กาเมสุมิจฺฉาจารา ปจฺโจโรหติฯ ",
"an10.168:5.1":	"… ‘มุสาวาทสฺส โข ปาปโก วิปาโก …เป… ",
"an10.168:5.2":	"มุสาวาทา ปจฺโจโรหติฯ ",
"an10.168:6.1":	"… ‘ปิสุณาย วาจาย โข ปาปโก วิปาโก …เป… ",
"an10.168:6.2":	"ปิสุณาย วาจาย ปจฺโจโรหติฯ ",
"an10.168:7.1":	"… ‘ผรุสาย วาจาย โข ปาปโก วิปาโก …เป… ",
"an10.168:7.2":	"ผรุสาย วาจาย ปจฺโจโรหติฯ ",
"an10.168:8.1":	"… ‘สมฺผปฺปลาปสฺส โข ปาปโก วิปาโก …เป… ",
"an10.168:8.2":	"สมฺผปฺปลาปา ปจฺโจโรหติฯ ",
"an10.168:9.1":	"… ‘อภิชฺฌาย โข ปาปโก วิปาโก …เป… ",
"an10.168:9.2":	"อภิชฺฌาย ปจฺโจโรหติฯ ",
"an10.168:10.1":	"… ‘พฺยาปาทสฺส โข ปาปโก วิปาโก …เป… ",
"an10.168:10.2":	"พฺยาปาทา ปจฺโจโรหติฯ ",
"an10.168:11.1":	"… ‘มิจฺฉาทิฏฺฐิยา โข ปาปโก วิปาโก ทิฏฺเฐ เจว ธมฺเม อภิสมฺปรายญฺจา’ติฯ ",
"an10.168:11.2":	"โส อิติ ปฏิสงฺขาย มิจฺฉาทิฏฺฐึ ปชหติ; ",
"an10.168:11.3":	"มิจฺฉาทิฏฺฐิยา ปจฺโจโรหติฯ ",
"an10.168:11.4":	"อยํ วุจฺจติ, ภิกฺขเว, อริยา ปจฺโจโรหณี”ติฯ ",
"an10.168:11.5":	"ทุติยํฯ "
}	
