{	
"an3.49:0.1":	"องฺคุตฺตร นิกาย ๓ฯ๔๙ ",
"an3.49:0.2":	"๕ฯ จูฬวคฺค ",
"an3.49:0.3":	"อาตปฺปกรณียสุตฺต ",
"an3.49:1.1":	"“ตีหิ, ภิกฺขเว, ฐาเนหิ อาตปฺปํ กรณียํฯ ",
"an3.49:1.2":	"กตเมหิ ตีหิ? ",
"an3.49:1.3":	"อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย อาตปฺปํ กรณียํ, อนุปฺปนฺนานํ กุสลานํ ธมฺมานํ อุปฺปาทาย อาตปฺปํ กรณียํ, อุปฺปนฺนานํ สารีริกานํ เวทนานํ ทุกฺขานํ ติพฺพานํ ขรานํ กฏุกานํ อสาตานํ อมนาปานํ ปาณหรานํ อธิวาสนาย อาตปฺปํ กรณียํฯ ",
"an3.49:1.4":	"อิเมหิ ตีหิ, ภิกฺขเว, ฐาเนหิ อาตปฺปํ กรณียํฯ ",
"an3.49:2.1":	"ยโต โข, ภิกฺขเว, ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย อาตปฺปํ กโรติ, อนุปฺปนฺนานํ กุสลานํ ธมฺมานํ อุปฺปาทาย อาตปฺปํ กโรติ, อุปฺปนฺนานํ สารีริกานํ เวทนานํ ทุกฺขานํ ติพฺพานํ ขรานํ กฏุกานํ อสาตานํ อมนาปานํ ปาณหรานํ อธิวาสนาย อาตปฺปํ กโรติฯ ",
"an3.49:2.2":	"อยํ วุจฺจติ, ภิกฺขเว, ภิกฺขุ อาตาปี นิปโก สโต สมฺมา ทุกฺขสฺส อนฺตกิริยายา”ติฯ ",
"an3.49:2.3":	"ทสมํฯ "
}	
