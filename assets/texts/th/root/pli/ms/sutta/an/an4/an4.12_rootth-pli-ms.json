{	
"an4.12:0.1":	"องฺคุตฺตร นิกาย ๔ฯ๑๒ ",
"an4.12:0.2":	"๒ฯ จรวคฺค ",
"an4.12:0.3":	"สีลสุตฺต ",
"an4.12:1.1":	"“สมฺปนฺนสีลา, ภิกฺขเว, วิหรถ สมฺปนฺนปาติโมกฺขา, ปาติโมกฺขสํวรสํวุตา วิหรถ อาจารโคจรสมฺปนฺนา, อณุมตฺเตสุ วชฺเชสุ ภยทสฺสาวิโน สมาทาย สิกฺขถ สิกฺขาปเทสุฯ ",
"an4.12:1.2":	"สมฺปนฺนสีลานํ โว, ภิกฺขเว, วิหรตํ สมฺปนฺนปาติโมกฺขานํ ปาติโมกฺขสํวรสํวุตานํ วิหรตํ อาจารโคจรสมฺปนฺนานํ อณุมตฺเตสุ วชฺเชสุ ภยทสฺสาวีนํ สมาทาย สิกฺขตํ สิกฺขาปเทสุ, กิมสฺส อุตฺตริ กรณียํ? ",
"an4.12:2.1":	"จรโต เจปิ, ภิกฺขเว, ภิกฺขุโน อภิชฺฌาพฺยาปาโท วิคโต โหติ, ถินมิทฺธํ … อุทฺธจฺจกุกฺกุจฺจํ … วิจิกิจฺฉา ปหีนา โหติ, อารทฺธํ โหติ วีริยํ อสลฺลีนํ, อุปฏฺฐิตา สติ อสมฺมุฏฺฐา, ปสฺสทฺโธ กาโย อสารทฺโธ, สมาหิตํ จิตฺตํ เอกคฺคํ, จรมฺปิ, ภิกฺขเว, ภิกฺขุ เอวํภูโต ‘อาตาปี โอตฺตาปี สตตํ สมิตํ อารทฺธวีริโย ปหิตตฺโต’ติ วุจฺจติฯ ",
"an4.12:3.1":	"ฐิตสฺส เจปิ, ภิกฺขเว, ภิกฺขุโน อภิชฺฌาพฺยาปาโท วิคโต โหติ, ถินมิทฺธํ … อุทฺธจฺจกุกฺกุจฺจํ … วิจิกิจฺฉา ปหีนา โหติ, อารทฺธํ โหติ วีริยํ อสลฺลีนํ, อุปฏฺฐิตา สติ อสมฺมุฏฺฐา, ปสฺสทฺโธ กาโย อสารทฺโธ, สมาหิตํ จิตฺตํ เอกคฺคํ, ฐิโตปิ, ภิกฺขเว, ภิกฺขุ เอวํภูโต ‘อาตาปี โอตฺตาปี สตตํ สมิตํ อารทฺธวีริโย ปหิตตฺโต’ติ วุจฺจติฯ ",
"an4.12:4.1":	"นิสินฺนสฺส เจปิ, ภิกฺขเว, ภิกฺขุโน อภิชฺฌาพฺยาปาโท วิคโต โหติ, ถินมิทฺธํ … อุทฺธจฺจกุกฺกุจฺจํ … วิจิกิจฺฉา ปหีนา โหติ, อารทฺธํ โหติ วีริยํ อสลฺลีนํ, อุปฏฺฐิตา สติ อสมฺมุฏฺฐา, ปสฺสทฺโธ กาโย อสารทฺโธ, สมาหิตํ จิตฺตํ เอกคฺคํ, นิสินฺโนปิ, ภิกฺขเว, ภิกฺขุ เอวํภูโต ‘อาตาปี โอตฺตาปี สตตํ สมิตํ อารทฺธวีริโย ปหิตตฺโต’ติ วุจฺจติฯ ",
"an4.12:5.1":	"สยานสฺส เจปิ, ภิกฺขเว, ภิกฺขุโน ชาครสฺส อภิชฺฌาพฺยาปาโท วิคโต โหติ, ถินมิทฺธํ … อุทฺธจฺจกุกฺกุจฺจํ … วิจิกิจฺฉา ปหีนา โหติ, อารทฺธํ โหติ วีริยํ อสลฺลีนํ, อุปฏฺฐิตา สติ อสมฺมุฏฺฐา, ปสฺสทฺโธ กาโย อสารทฺโธ, สมาหิตํ จิตฺตํ เอกคฺคํ, สยาโนปิ, ภิกฺขเว, ภิกฺขุ ชาคโร เอวํภูโต ‘อาตาปี โอตฺตาปี สตตํ สมิตํ อารทฺธวีริโย ปหิตตฺโต’ติ วุจฺจตีติฯ ",
"an4.12:6.1":	"ยตํ จเร ยตํ ติฏฺเฐ, ",
"an4.12:6.2":	"ยตํ อจฺเฉ ยตํ สเย; ",
"an4.12:6.3":	"ยตํ สมิญฺชเย ภิกฺขุ, ",
"an4.12:6.4":	"ยตเมนํ ปสารเยฯ ",
"an4.12:7.1":	"อุทฺธํ ติริยํ อปาจีนํ, ",
"an4.12:7.2":	"ยาวตาชคโตคติ; ",
"an4.12:7.3":	"สมเวกฺขิตา จ ธมฺมานํ, ",
"an4.12:7.4":	"ขนฺธานํ อุทยพฺพยํฯ ",
"an4.12:8.1":	"เจโตสมถสามีจึ, ",
"an4.12:8.2":	"สิกฺขมานํ สทา สตํ; ",
"an4.12:8.3":	"สตตํ ปหิตตฺโตติ, ",
"an4.12:8.4":	"อาหุ ภิกฺขุํ ตถาวิธนฺ”ติฯ ",
"an4.12:8.5":	"ทุติยํฯ "
}	
