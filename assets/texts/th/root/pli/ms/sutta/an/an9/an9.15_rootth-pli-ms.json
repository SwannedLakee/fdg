{	
"an9.15:0.1":	"องฺคุตฺตร นิกาย ๙ฯ๑๕ ",
"an9.15:0.2":	"๒ฯ สีหนาทวคฺค ",
"an9.15:0.3":	"คณฺฑสุตฺต ",
"an9.15:1.1":	"“เสยฺยถาปิ, ภิกฺขเว, คณฺโฑ อเนกวสฺสคณิโกฯ ",
"an9.15:1.2":	"ตสฺสสฺสุ คณฺฑสฺส นว วณมุขานิ นว อเภทนมุขานิฯ ",
"an9.15:1.3":	"ตโต ยํ กิญฺจิ ปคฺฆเรยฺย—",
"an9.15:1.4":	"อสุจิเยว ปคฺฆเรยฺย, ทุคฺคนฺธํเยว ปคฺฆเรยฺย, เชคุจฺฉิยํเยว ปคฺฆเรยฺย; ",
"an9.15:1.5":	"ยํ กิญฺจิ ปสเวยฺย—",
"an9.15:1.6":	"อสุจิเยว ปสเวยฺย, ทุคฺคนฺธํเยว ปสเวยฺย, เชคุจฺฉิยํเยว ปสเวยฺยฯ ",
"an9.15:2.1":	"คณฺโฑติ โข, ภิกฺขเว, อิมเสฺสตํ จาตุมหาภูติกสฺส กายสฺส อธิวจนํ มาตาเปตฺติกสมฺภวสฺส โอทนกุมฺมาสูปจยสฺส อนิจฺจุจฺฉาทนปริมทฺทนเภทนวิทฺธํสนธมฺมสฺสฯ ",
"an9.15:2.2":	"ตสฺสสฺสุ คณฺฑสฺส นว วณมุขานิ นว อเภทนมุขานิฯ ",
"an9.15:2.3":	"ตโต ยํ กิญฺจิ ปคฺฆรติ—",
"an9.15:2.4":	"อสุจิเยว ปคฺฆรติ, ทุคฺคนฺธํเยว ปคฺฆรติ, เชคุจฺฉิยํเยว ปคฺฆรติ; ",
"an9.15:2.5":	"ยํ กิญฺจิ ปสวติ—",
"an9.15:2.6":	"อสุจิเยว ปสวติ, ทุคฺคนฺธํเยว ปสวติ, เชคุจฺฉิยํเยว ปสวติฯ ",
"an9.15:2.7":	"ตสฺมาติห, ภิกฺขเว, อิมสฺมึ กาเย นิพฺพินฺทถา”ติฯ ",
"an9.15:2.8":	"ปญฺจมํฯ "
}	
