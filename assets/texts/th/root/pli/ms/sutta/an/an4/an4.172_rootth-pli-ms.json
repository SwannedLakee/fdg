{	
"an4.172:0.1":	"องฺคุตฺตร นิกาย ๔ฯ๑๗๒ ",
"an4.172:0.2":	"๑๘ฯ สญฺเจตนิยวคฺค ",
"an4.172:0.3":	"วิภตฺติสุตฺต ",
"an4.172:1.1":	"ตตฺร โข อายสฺมา สาริปุตฺโต ภิกฺขู อามนฺเตสิ",
"an4.172:1.2":	"“อาวุโส ภิกฺขเว”ติฯ ",
"an4.172:1.3":	"“อาวุโส”ติ โข เต ภิกฺขู อายสฺมโต สาริปุตฺตสฺส ปจฺจโสฺสสุํฯ ",
"an4.172:1.4":	"อายสฺมา สาริปุตฺโต เอตทโวจ",
"an4.172:2.1":	"“อทฺธมาสูปสมฺปนฺเนน เม, อาวุโส, อตฺถปฏิสมฺภิทา สจฺฉิกตา โอธิโส พฺยญฺชนโสฯ ",
"an4.172:2.2":	"ตมหํ อเนกปริยาเยน อาจิกฺขามิ เทเสมิ ปญฺญาเปมิ ปฏฺฐเปมิ วิวรามิ วิภชามิ อุตฺตานีกโรมิฯ ",
"an4.172:2.3":	"ยสฺส โข ปนสฺส กงฺขา วา วิมติ วา, โส มํ ปเญฺหนฯ ",
"an4.172:2.4":	"อหํ เวยฺยากรเณน สมฺมุขีภูโต โน สตฺถา โย โน ธมฺมานํ สุกุสโลฯ ",
"an4.172:3.1":	"อทฺธมาสูปสมฺปนฺเนน เม, อาวุโส, ธมฺมปฏิสมฺภิทา สจฺฉิกตา โอธิโส พฺยญฺชนโสฯ ",
"an4.172:3.2":	"ตมหํ อเนกปริยาเยน อาจิกฺขามิ เทเสมิ ปญฺญาเปมิ ปฏฺฐเปมิ วิวรามิ วิภชามิ อุตฺตานีกโรมิฯ ",
"an4.172:3.3":	"ยสฺส โข ปนสฺส กงฺขา วา วิมติ วา, โส มํ ปเญฺหนฯ ",
"an4.172:3.4":	"อหํ เวยฺยากรเณน สมฺมุขีภูโต โน สตฺถา โย โน ธมฺมานํ สุกุสโลฯ ",
"an4.172:4.1":	"อทฺธมาสูปสมฺปนฺเนน เม, อาวุโส, นิรุตฺติปฏิสมฺภิทา สจฺฉิกตา โอธิโส พฺยญฺชนโสฯ ",
"an4.172:4.2":	"ตมหํ อเนกปริยาเยน อาจิกฺขามิ เทเสมิ ปญฺญาเปมิ ปฏฺฐเปมิ วิวรามิ วิภชามิ อุตฺตานีกโรมิฯ ",
"an4.172:4.3":	"ยสฺส โข ปนสฺส กงฺขา วา วิมติ วา, โส มํ ปเญฺหนฯ ",
"an4.172:4.4":	"อหํ เวยฺยากรเณน สมฺมุขีภูโต โน สตฺถา โย โน ธมฺมานํ สุกุสโลฯ ",
"an4.172:5.1":	"อทฺธมาสูปสมฺปนฺเนน เม, อาวุโส, ปฏิภานปฏิสมฺภิทา สจฺฉิกตา โอธิโส พฺยญฺชนโสฯ ",
"an4.172:5.2":	"ตมหํ อเนกปริยาเยน อาจิกฺขามิ เทเสมิ ปญฺญาเปมิ ปฏฺฐเปมิ วิวรามิ วิภชามิ อุตฺตานีกโรมิฯ ",
"an4.172:5.3":	"ยสฺส โข ปนสฺส กงฺขา วา วิมติ วา, โส มํ ปเญฺหนฯ ",
"an4.172:5.4":	"อหํ เวยฺยากรเณน สมฺมุขีภูโต โน สตฺถา โย โน ธมฺมานํ สุกุสโล”ติฯ ",
"an4.172:5.5":	"ทุติยํฯ "
}	
