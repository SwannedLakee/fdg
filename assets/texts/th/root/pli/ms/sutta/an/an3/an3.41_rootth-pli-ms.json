{	
"an3.41:0.1":	"องฺคุตฺตร นิกาย ๓ฯ๔๑ ",
"an3.41:0.2":	"๕ฯ จูฬวคฺค ",
"an3.41:0.3":	"สมฺมุขีภาวสุตฺต ",
"an3.41:1.1":	"“ติณฺณํ, ภิกฺขเว, สมฺมุขีภาวา สทฺโธ กุลปุตฺโต พหุํ ปุญฺญํ ปสวติฯ ",
"an3.41:1.2":	"กตเมสํ ติณฺณํ? ",
"an3.41:1.3":	"สทฺธาย, ภิกฺขเว, สมฺมุขีภาวา สทฺโธ กุลปุตฺโต พหุํ ปุญฺญํ ปสวติฯ ",
"an3.41:1.4":	"เทยฺยธมฺมสฺส, ภิกฺขเว, สมฺมุขีภาวา สทฺโธ กุลปุตฺโต พหุํ ปุญฺญํ ปสวติฯ ",
"an3.41:1.5":	"ทกฺขิเณยฺยานํ, ภิกฺขเว, สมฺมุขีภาวา สทฺโธ กุลปุตฺโต พหุํ ปุญฺญํ ปสวติฯ ",
"an3.41:1.6":	"อิเมสํ โข, ภิกฺขเว, ติณฺณํ สมฺมุขีภาวา สทฺโธ กุลปุตฺโต พหุํ ปุญฺญํ ปสวตี”ติฯ ",
"an3.41:1.7":	"ปฐมํฯ "
}	
