{	
"an5.236:0.1":	"องฺคุตฺตร นิกาย ๕ฯ๒๓๖ ",
"an5.236:0.2":	"๒๔ฯ อาวาสิกวคฺค ",
"an5.236:0.3":	"ปฐมอวณฺณารหสุตฺต ",
"an5.236:1.1":	"“ปญฺจหิ, ภิกฺขเว, ธมฺเมหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ นิรเยฯ ",
"an5.236:1.2":	"กตเมหิ ปญฺจหิ? ",
"an5.236:1.3":	"อนนุวิจฺจ อปริโยคาเหตฺวา อวณฺณารหสฺส วณฺณํ ภาสติ; ",
"an5.236:1.4":	"อนนุวิจฺจ อปริโยคาเหตฺวา วณฺณารหสฺส อวณฺณํ ภาสติ; ",
"an5.236:1.5":	"อนนุวิจฺจ อปริโยคาเหตฺวา อปฺปสาทนีเย ฐาเน ปสาทํ อุปทํเสติ; ",
"an5.236:1.6":	"อนนุวิจฺจ อปริโยคาเหตฺวา ปสาทนีเย ฐาเน อปฺปสาทํ อุปทํเสติ; ",
"an5.236:1.7":	"สทฺธาเทยฺยํ วินิปาเตติฯ ",
"an5.236:1.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ นิรเยฯ ",
"an5.236:2.1":	"ปญฺจหิ, ภิกฺขเว, ธมฺเมหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ สคฺเคฯ ",
"an5.236:2.2":	"กตเมหิ ปญฺจหิ? ",
"an5.236:2.3":	"อนุวิจฺจ ปริโยคาเหตฺวา อวณฺณารหสฺส อวณฺณํ ภาสติ; ",
"an5.236:2.4":	"อนุวิจฺจ ปริโยคาเหตฺวา วณฺณารหสฺส วณฺณํ ภาสติ; ",
"an5.236:2.5":	"อนุวิจฺจ ปริโยคาเหตฺวา อปฺปสาทนีเย ฐาเน อปฺปสาทํ อุปทํเสติ; ",
"an5.236:2.6":	"อนุวิจฺจ ปริโยคาเหตฺวา ปสาทนีเย ฐาเน ปสาทํ อุปทํเสติ; ",
"an5.236:2.7":	"สทฺธาเทยฺยํ น วินิปาเตติฯ ",
"an5.236:2.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ สคฺเค”ติฯ ",
"an5.236:2.9":	"ฉฏฺฐํฯ "
}	
