{	
"an4.139:0.1":	"องฺคุตฺตร นิกาย ๔ฯ๑๓๙ ",
"an4.139:0.2":	"๑๔ฯ ปุคฺคลวคฺค ",
"an4.139:0.3":	"ธมฺมกถิกสุตฺต ",
"an4.139:1.1":	"“จตฺตาโรเม, ภิกฺขเว, ธมฺมกถิกาฯ ",
"an4.139:1.2":	"กตเม จตฺตาโร? ",
"an4.139:1.3":	"อิธ, ภิกฺขเว, เอกจฺโจ ธมฺมกถิโก อปฺปญฺจ ภาสติ อสหิตญฺจ; ",
"an4.139:1.4":	"ปริสา จสฺส น กุสลา โหติ สหิตาสหิตสฺสฯ ",
"an4.139:1.5":	"เอวรูโป, ภิกฺขเว, ธมฺมกถิโก เอวรูปาย ปริสาย ธมฺมกถิโกเตฺวว สงฺขํ คจฺฉติฯ ",
"an4.139:2.1":	"อิธ ปน, ภิกฺขเว, เอกจฺโจ ธมฺมกถิโก อปฺปญฺจ ภาสติ สหิตญฺจ; ",
"an4.139:2.2":	"ปริสา จสฺส กุสลา โหติ สหิตาสหิตสฺสฯ ",
"an4.139:2.3":	"เอวรูโป, ภิกฺขเว, ธมฺมกถิโก เอวรูปาย ปริสาย ธมฺมกถิโกเตฺวว สงฺขํ คจฺฉติฯ ",
"an4.139:3.1":	"อิธ ปน, ภิกฺขเว, เอกจฺโจ ธมฺมกถิโก พหุญฺจ ภาสติ อสหิตญฺจ; ",
"an4.139:3.2":	"ปริสา จสฺส น กุสลา โหติ สหิตาสหิตสฺสฯ ",
"an4.139:3.3":	"เอวรูโป, ภิกฺขเว, ธมฺมกถิโก เอวรูปาย ปริสาย ธมฺมกถิโกเตฺวว สงฺขํ คจฺฉติฯ ",
"an4.139:4.1":	"อิธ ปน, ภิกฺขเว, เอกจฺโจ ธมฺมกถิโก พหุญฺจ ภาสติ สหิตญฺจ; ",
"an4.139:4.2":	"ปริสา จสฺส กุสลา โหติ สหิตาสหิตสฺสฯ ",
"an4.139:4.3":	"เอวรูโป, ภิกฺขเว, ธมฺมกถิโก เอวรูปาย ปริสาย ธมฺมกถิโกเตฺวว สงฺขํ คจฺฉติฯ ",
"an4.139:4.4":	"อิเม โข, ภิกฺขเว, จตฺตาโร ธมฺมกถิกา”ติฯ ",
"an4.139:4.5":	"นวมํฯ "
}	
