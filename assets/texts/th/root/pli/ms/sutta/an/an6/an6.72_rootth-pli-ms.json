{	
"an6.72:0.1":	"องฺคุตฺตร นิกาย ๖ฯ๗๒ ",
"an6.72:0.2":	"๗ฯ เทวตาวคฺค ",
"an6.72:0.3":	"พลสุตฺต ",
"an6.72:1.1":	"“ฉหิ, ภิกฺขเว, ธมฺเมหิ สมนฺนาคโต ภิกฺขุ อภพฺโพ สมาธิสฺมึ พลตํ ปาปุณิตุํฯ ",
"an6.72:1.2":	"กตเมหิ ฉหิ? ",
"an6.72:1.3":	"อิธ, ภิกฺขเว, ภิกฺขุ น สมาธิสฺส สมาปตฺติกุสโล โหติ, น สมาธิสฺส ฐิติกุสโล โหติ, น สมาธิสฺส วุฏฺฐานกุสโล โหติ, อสกฺกจฺจการี จ โหติ, อสาตจฺจการี จ, อสปฺปายการี จฯ ",
"an6.72:1.4":	"อิเมหิ โข, ภิกฺขเว, ฉหิ ธมฺเมหิ สมนฺนาคโต ภิกฺขุ อภพฺโพ สมาธิสฺมึ พลตํ ปาปุณิตุํฯ ",
"an6.72:2.1":	"ฉหิ, ภิกฺขเว, ธมฺเมหิ สมนฺนาคโต ภิกฺขุ ภพฺโพ สมาธิสฺมึ พลตํ ปาปุณิตุํฯ ",
"an6.72:2.2":	"กตเมหิ ฉหิ? ",
"an6.72:2.3":	"อิธ, ภิกฺขเว, ภิกฺขุ สมาธิสฺส สมาปตฺติกุสโล โหติ, สมาธิสฺส ฐิติกุสโล โหติ, สมาธิสฺส วุฏฺฐานกุสโล โหติ, สกฺกจฺจการี จ โหติ, สาตจฺจการี จ, สปฺปายการี จฯ ",
"an6.72:2.4":	"อิเมหิ โข, ภิกฺขเว, ฉหิ ธมฺเมหิ สมนฺนาคโต ภิกฺขุ ภพฺโพ สมาธิสฺมึ พลตํ ปาปุณิตุนฺ”ติฯ ",
"an6.72:2.5":	"อฏฺฐมํฯ "
}	
