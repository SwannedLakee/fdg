{	
"an8.82:0.1":	"องฺคุตฺตร นิกาย ๘ฯ๘๒ ",
"an8.82:0.2":	"๙ฯ สติวคฺค ",
"an8.82:0.3":	"ปุณฺณิยสุตฺต ",
"an8.82:1.1":	"อถ โข อายสฺมา ปุณฺณิโย เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา ปุณฺณิโย ภควนฺตํ เอตทโวจ",
"an8.82:1.2":	"“โก นุ โข, ภนฺเต, เหตุ โก ปจฺจโย เยน อปฺเปกทา ตถาคตํ ธมฺมเทสนา ปฏิภาติ, อปฺเปกทา น ปฏิภาตี”ติ? ",
"an8.82:1.3":	"“สทฺโธ จ, ปุณฺณิย, ภิกฺขุ โหติ, โน จุปสงฺกมิตา; ",
"an8.82:1.4":	"เนว ตถาคตํ ธมฺมเทสนา ปฏิภาติฯ ",
"an8.82:1.5":	"ยโต จ โข, ปุณฺณิย, ภิกฺขุ สทฺโธ จ โหติ, อุปสงฺกมิตา จ; ",
"an8.82:1.6":	"เอวํ ตถาคตํ ธมฺมเทสนา ปฏิภาติฯ ",
"an8.82:1.7":	"สทฺโธ จ, ปุณฺณิย, ภิกฺขุ โหติ, อุปสงฺกมิตา จ, โน จ ปยิรุปาสิตา …เป… ",
"an8.82:1.8":	"ปยิรุปาสิตา จ, โน จ ปริปุจฺฉิตา … ",
"an8.82:1.9":	"ปริปุจฺฉิตา จ, โน จ โอหิตโสโต ธมฺมํ สุณาติ … ",
"an8.82:1.10":	"โอหิตโสโต จ ธมฺมํ สุณาติ, โน จ สุตฺวา ธมฺมํ ธาเรติ … ",
"an8.82:1.11":	"สุตฺวา จ ธมฺมํ ธาเรติ, โน จ ธาตานํ ธมฺมานํ อตฺถํ อุปปริกฺขติ … ",
"an8.82:1.12":	"ธาตานญฺจ ธมฺมานํ อตฺถํ อุปปริกฺขติ, โน จ อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน โหติฯ ",
"an8.82:1.13":	"เนว ตาว ตถาคตํ ธมฺมเทสนา ปฏิภาติฯ ",
"an8.82:2.1":	"ยโต จ โข, ปุณฺณิย, ภิกฺขุ สทฺโธ จ โหติ, อุปสงฺกมิตา จ, ปยิรุปาสิตา จ, ปริปุจฺฉิตา จ, โอหิตโสโต จ ธมฺมํ สุณาติ, สุตฺวา จ ธมฺมํ ธาเรติ, ธาตานญฺจ ธมฺมานํ อตฺถํ อุปปริกฺขติ, อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน จ โหติ; ",
"an8.82:2.2":	"เอวํ ตถาคตํ ธมฺมเทสนา ปฏิภาติฯ ",
"an8.82:2.3":	"อิเมหิ โข, ปุณฺณิย, อฏฺฐหิ ธมฺเมหิ สมนฺนาคตา เอกนฺตปฏิภานา ตถาคตํ ธมฺมเทสนา โหตี”ติฯ ",
"an8.82:2.4":	"ทุติยํฯ "
}	
