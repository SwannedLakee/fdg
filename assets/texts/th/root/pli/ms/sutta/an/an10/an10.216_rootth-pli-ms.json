{	
"an10.216:0.1":	"องฺคุตฺตร นิกาย ๑๐ฯ๒๑๖ ",
"an10.216:0.2":	"๒๑ฯ กรชกายวคฺค ",
"an10.216:0.3":	"สํสปฺปนียสุตฺต ",
"an10.216:1.1":	"“สํสปฺปนียปริยายํ โว, ภิกฺขเว, ธมฺมปริยายํ เทเสสฺสามิฯ ",
"an10.216:1.2":	"ตํ สุณาถ, สาธุกํ มนสิ กโรถ, ภาสิสฺสามี”ติฯ ",
"an10.216:1.3":	"“เอวํ, ภนฺเต”ติ โข เต ภิกฺขู ภควโต ปจฺจโสฺสสุํฯ ",
"an10.216:1.4":	"ภควา เอตทโวจ",
"an10.216:2.1":	"“กตโม จ, ภิกฺขเว, สํสปฺปนียปริยาโย ธมฺมปริยาโย? ",
"an10.216:2.2":	"กมฺมสฺสกา, ภิกฺขเว, สตฺตา กมฺมทายาทา กมฺมโยนี กมฺมพนฺธู กมฺมปฏิสรณา, ยํ กมฺมํ กโรนฺติ—",
"an10.216:2.3":	"กลฺยาณํ วา ปาปกํ วา—ตสฺส ทายาทา ภวนฺติฯ ",
"an10.216:3.1":	"อิธ, ภิกฺขเว, เอกจฺโจ ปาณาติปาตี โหติ ลุทฺโท โลหิตปาณิ หตปหเต นิวิฏฺโฐ, อทยาปนฺโน สพฺพปาณภูเตสุฯ ",
"an10.216:3.2":	"โส สํสปฺปติ กาเยน, สํสปฺปติ วาจาย, สํสปฺปติ มนสาฯ ",
"an10.216:3.3":	"ตสฺส ชิมฺหํ กายกมฺมํ โหติ, ชิมฺหํ วจีกมฺมํ, ชิมฺหํ มโนกมฺมํ, ชิมฺหา คติ, ชิมฺหุปปตฺติฯ ",
"an10.216:4.1":	"ชิมฺหคติกสฺส โข ปนาหํ, ภิกฺขเว, ชิมฺหุปปตฺติกสฺส ทฺวินฺนํ คตีนํ อญฺญตรํ คตึ วทามิ—",
"an10.216:4.2":	"เย วา เอกนฺตทุกฺขา นิรยา ยา วา สํสปฺปชาติกา ติรจฺฉานโยนิฯ ",
"an10.216:4.3":	"กตมา จ สา, ภิกฺขเว, สํสปฺปชาติกา ติรจฺฉานโยนิ? ",
"an10.216:4.4":	"อหิ วิจฺฉิกา สตปที นกุลา พิฬารา มูสิกา อุลูกา, เย วา ปนญฺเญปิ เกจิ ติรจฺฉานโยนิกา สตฺตา มนุเสฺส ทิสฺวา สํสปฺปนฺติฯ ",
"an10.216:4.5":	"อิติ โข, ภิกฺขเว, ภูตา ภูตสฺส อุปปตฺติ โหติฯ ",
"an10.216:4.6":	"ยํ กโรติ เตน อุปปชฺชติฯ ",
"an10.216:4.7":	"อุปปนฺนเมนํ ผสฺสา ผุสนฺติฯ ",
"an10.216:4.8":	"เอวมหํ, ภิกฺขเว, ‘กมฺมทายาทา สตฺตา’ติ วทามิฯ ",
"an10.216:5.1":	"อิธ ปน, ภิกฺขเว, เอกจฺโจ อทินฺนาทายี โหติ …เป… ",
"an10.216:5.2":	"กาเมสุมิจฺฉาจารี โหติ … ",
"an10.216:5.3":	"มุสาวาที โหติ … ",
"an10.216:5.4":	"ปิสุณวาโจ โหติ … ",
"an10.216:5.5":	"ผรุสวาโจ โหติ … ",
"an10.216:5.6":	"สมฺผปฺปลาปี โหติ … ",
"an10.216:5.7":	"อภิชฺฌาลุ โหติ … ",
"an10.216:5.8":	"พฺยาปนฺนจิตฺโต โหติ … ",
"an10.216:5.9":	"มิจฺฉาทิฏฺฐิโก โหติ วิปรีตทสฺสโน",
"an10.216:5.10":	"‘นตฺถิ ทินฺนํ …เป… ",
"an10.216:5.11":	"สยํ อภิญฺญา สจฺฉิกตฺวา ปเวเทนฺตี’ติฯ ",
"an10.216:5.12":	"โส สํสปฺปติ กาเยน, สํสปฺปติ วาจาย, สํสปฺปติ มนสาฯ ",
"an10.216:5.13":	"ตสฺส ชิมฺหํ กายกมฺมํ โหติ, ชิมฺหํ วจีกมฺมํ, ชิมฺหํ มโนกมฺมํ, ชิมฺหา คติ, ชิมฺหุปปตฺติฯ ",
"an10.216:6.1":	"ชิมฺหคติกสฺส โข ปนาหํ, ภิกฺขเว, ชิมฺหุปปตฺติกสฺส ทฺวินฺนํ คตีนํ อญฺญตรํ คตึ วทามิ—",
"an10.216:6.2":	"เย วา เอกนฺตทุกฺขา นิรยา ยา วา สํสปฺปชาติกา ติรจฺฉานโยนิฯ ",
"an10.216:6.3":	"กตมา จ สา, ภิกฺขเว, สํสปฺปชาติกา ติรจฺฉานโยนิ? ",
"an10.216:6.4":	"อหิ วิจฺฉิกา สตปที นกุลา พิฬารา มูสิกา อุลูกา, เย วา ปนญฺเญปิ เกจิ ติรจฺฉานโยนิกา สตฺตา มนุเสฺส ทิสฺวา สํสปฺปนฺติฯ ",
"an10.216:6.5":	"อิติ โข, ภิกฺขเว, ภูตา ภูตสฺส อุปปตฺติ โหติ, ",
"an10.216:6.6":	"ยํ กโรติ เตน อุปปชฺชติฯ ",
"an10.216:6.7":	"อุปปนฺนเมนํ ผสฺสา ผุสนฺติฯ ",
"an10.216:6.8":	"เอวมหํ, ภิกฺขเว, ‘กมฺมทายาทา สตฺตา’ติ วทามิฯ ",
"an10.216:6.9":	"กมฺมสฺสกา, ภิกฺขเว, สตฺตา กมฺมทายาทา กมฺมโยนี กมฺมพนฺธู กมฺมปฏิสรณา, ยํ กมฺมํ กโรนฺติ—",
"an10.216:6.10":	"กลฺยาณํ วา ปาปกํ วา—ตสฺส ทายาทา ภวนฺติฯ ",
"an10.216:7.1":	"อิธ, ภิกฺขเว, เอกจฺโจ ปาณาติปาตํ ปหาย ปาณาติปาตา ปฏิวิรโต โหติ นิหิตทณฺโฑ นิหิตสตฺโถ, ลชฺชี ทยาปนฺโน สพฺพปาณภูตหิตานุกมฺปี วิหรติฯ ",
"an10.216:7.2":	"โส น สํสปฺปติ กาเยน, น สํสปฺปติ วาจาย, น สํสปฺปติ มนสาฯ ",
"an10.216:7.3":	"ตสฺส อุชุ กายกมฺมํ โหติ, อุชุ วจีกมฺมํ, อุชุ มโนกมฺมํ, อุชุ คติ, อุชุปปตฺติฯ ",
"an10.216:8.1":	"อุชุคติกสฺส โข ปนาหํ, ภิกฺขเว, อุชุปปตฺติกสฺส ทฺวินฺนํ คตีนํ อญฺญตรํ คตึ วทามิ—",
"an10.216:8.2":	"เย วา เอกนฺตสุขา สคฺคา ยานิ วา ปน ตานิ อุจฺจากุลานิ ขตฺติยมหาสาลกุลานิ วา พฺราหฺมณมหาสาลกุลานิ วา คหปติมหาสาลกุลานิ วา อฑฺฒานิ มหทฺธนานิ มหาโภคานิ ปหูตชาตรูปรชตานิ ปหูตวิตฺตูปกรณานิ ปหูตธนธญฺญานิฯ ",
"an10.216:8.3":	"อิติ โข, ภิกฺขเว, ภูตา ภูตสฺส อุปปตฺติ โหติฯ ",
"an10.216:8.4":	"ยํ กโรติ เตน อุปปชฺชติฯ ",
"an10.216:8.5":	"อุปปนฺนเมนํ ผสฺสา ผุสนฺติฯ ",
"an10.216:8.6":	"เอวมหํ, ภิกฺขเว, ‘กมฺมทายาทา สตฺตา’ติ วทามิฯ ",
"an10.216:9.1":	"อิธ ปน, ภิกฺขเว, เอกจฺโจ อทินฺนาทานํ ปหาย อทินฺนาทานา ปฏิวิรโต โหติ …เป… ",
"an10.216:9.2":	"กาเมสุมิจฺฉาจารา ปฏิวิรโต โหติ … ",
"an10.216:9.3":	"มุสาวาทํ ปหาย มุสาวาทา ปฏิวิรโต โหติ … ",
"an10.216:9.4":	"ปิสุณํ วาจํ ปหาย ปิสุณาย วาจาย ปฏิวิรโต โหติ … ",
"an10.216:9.5":	"ผรุสํ วาจํ ปหาย ผรุสาย วาจาย ปฏิวิรโต โหติ … ",
"an10.216:9.6":	"สมฺผปฺปลาปํ ปหาย สมฺผปฺปลาปา ปฏิวิรโต โหติ … ",
"an10.216:9.7":	"อนภิชฺฌาลุ โหติ … ",
"an10.216:9.8":	"อพฺยาปนฺนจิตฺโต โหติ … ",
"an10.216:9.9":	"สมฺมาทิฏฺฐิโก โหติ อวิปรีตทสฺสโน",
"an10.216:9.10":	"‘อตฺถิ ทินฺนํ …เป… ",
"an10.216:9.11":	"เย อิมญฺจ โลกํ ปรญฺจ โลกํ สยํ อภิญฺญา สจฺฉิกตฺวา ปเวเทนฺตี’ติฯ ",
"an10.216:9.12":	"โส น สํสปฺปติ กาเยน, น สํสปฺปติ วาจาย, น สํสปฺปติ มนสาฯ ",
"an10.216:9.13":	"ตสฺส อุชุ กายกมฺมํ โหติ, อุชุ วจีกมฺมํ, อุชุ มโนกมฺมํ, อุชุ คติ, อุชุปปตฺติฯ ",
"an10.216:10.1":	"อุชุคติกสฺส โข ปน อหํ, ภิกฺขเว, อุชุปปตฺติกสฺส ทฺวินฺนํ คตีนํ อญฺญตรํ คตึ วทามิ—",
"an10.216:10.2":	"เย วา เอกนฺตสุขา สคฺคา ยานิ วา ปน ตานิ อุจฺจากุลานิ ขตฺติยมหาสาลกุลานิ วา พฺราหฺมณมหาสาลกุลานิ วา คหปติมหาสาลกุลานิ วา อฑฺฒานิ มหทฺธนานิ มหาโภคานิ ปหูตชาตรูปรชตานิ ปหูตวิตฺตูปกรณานิ ปหูตธนธญฺญานิฯ ",
"an10.216:10.3":	"อิติ โข, ภิกฺขเว, ภูตา ภูตสฺส อุปปตฺติ โหติฯ ",
"an10.216:10.4":	"ยํ กโรติ เตน อุปปชฺชติฯ ",
"an10.216:10.5":	"อุปปนฺนเมนํ ผสฺสา ผุสนฺติฯ ",
"an10.216:10.6":	"เอวมหํ, ภิกฺขเว, ‘กมฺมทายาทา สตฺตา’ติ วทามิฯ ",
"an10.216:11.1":	"กมฺมสฺสกา, ภิกฺขเว, สตฺตา กมฺมทายาทา กมฺมโยนี กมฺมพนฺธู กมฺมปฏิสรณา, ยํ กมฺมํ กโรนฺติ—",
"an10.216:11.2":	"กลฺยาณํ วา ปาปกํ วา—ตสฺส ทายาทา ภวนฺติฯ ",
"an10.216:11.3":	"อยํ โข โส, ภิกฺขเว, สํสปฺปนียปริยาโย ธมฺมปริยาโย”ติฯ ",
"an10.216:11.4":	"ฉฏฺฐํฯ "
}	
