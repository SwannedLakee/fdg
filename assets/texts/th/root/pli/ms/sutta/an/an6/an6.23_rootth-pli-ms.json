{	
"an6.23:0.1":	"องฺคุตฺตร นิกาย ๖ฯ๒๓ ",
"an6.23:0.2":	"๓ฯ อนุตฺตริยวคฺค ",
"an6.23:0.3":	"ภยสุตฺต ",
"an6.23:1.1":	"“‘ภยนฺ’ติ, ภิกฺขเว, กามานเมตํ อธิวจนํ; ",
"an6.23:1.2":	"‘ทุกฺขนฺ’ติ, ภิกฺขเว, กามานเมตํ อธิวจนํ; ",
"an6.23:1.3":	"‘โรโค’ติ, ภิกฺขเว, กามานเมตํ อธิวจนํ; ",
"an6.23:1.4":	"‘คณฺโฑ’ติ, ภิกฺขเว, กามานเมตํ อธิวจนํ; ",
"an6.23:1.5":	"‘สงฺโค’ติ, ภิกฺขเว, กามานเมตํ อธิวจนํ; ",
"an6.23:1.6":	"‘ปงฺโก’ติ, ภิกฺขเว, กามานเมตํ อธิวจนํฯ ",
"an6.23:2.1":	"กสฺมา จ, ภิกฺขเว, ‘ภยนฺ’ติ กามานเมตํ อธิวจนํ? ",
"an6.23:2.2":	"กามราครตฺตายํ, ภิกฺขเว, ฉนฺทราควินิพทฺโธ ทิฏฺฐธมฺมิกาปิ ภยา น ปริมุจฺจติ, สมฺปรายิกาปิ ภยา น ปริมุจฺจติ, ตสฺมา ‘ภยนฺ’ติ กามานเมตํ อธิวจนํฯ ",
"an6.23:2.3":	"กสฺมา จ, ภิกฺขเว, ทุกฺขนฺติ …เป… ",
"an6.23:2.4":	"โรโคติ … ",
"an6.23:2.5":	"คณฺโฑติ … ",
"an6.23:2.6":	"สงฺโคติ … ",
"an6.23:2.7":	"ปงฺโกติ กามานเมตํ อธิวจนํ? ",
"an6.23:2.8":	"กามราครตฺตายํ, ภิกฺขเว, ฉนฺทราควินิพทฺโธ ทิฏฺฐธมฺมิกาปิ ปงฺกา น ปริมุจฺจติ, สมฺปรายิกาปิ ปงฺกา น ปริมุจฺจติ, ตสฺมา ‘ปงฺโก’ติ กามานเมตํ อธิวจนนฺติฯ ",
"an6.23:3.1":	"ภยํ ทุกฺขํ โรโค คณฺโฑ, ",
"an6.23:3.2":	"สงฺโค ปงฺโก จ อุภยํ; ",
"an6.23:3.3":	"เอเต กามา ปวุจฺจนฺติ, ",
"an6.23:3.4":	"ยตฺถ สตฺโต ปุถุชฺชโนฯ ",
"an6.23:4.1":	"อุปาทาเน ภยํ ทิสฺวา, ",
"an6.23:4.2":	"ชาติมรณสมฺภเว; ",
"an6.23:4.3":	"อนุปาทา วิมุจฺจนฺติ, ",
"an6.23:4.4":	"ชาติมรณสงฺขเยฯ ",
"an6.23:5.1":	"เต เขมปฺปตฺตา สุขิโน, ",
"an6.23:5.2":	"ทิฏฺฐธมฺมาภินิพฺพุตา; ",
"an6.23:5.3":	"สพฺพเวรภยาตีตา, ",
"an6.23:5.4":	"สพฺพทุกฺขํ อุปจฺจคุนฺ”ติฯ ",
"an6.23:5.5":	"ตติยํฯ "
}	
