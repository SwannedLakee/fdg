{	
"an7.5:0.1":	"องฺคุตฺตร นิกาย ๗ฯ๕ ",
"an7.5:0.2":	"๑ฯ ธนวคฺค ",
"an7.5:0.3":	"สงฺขิตฺตธนสุตฺต ",
"an7.5:1.1":	"“สตฺติมานิ, ภิกฺขเว, ธนานิฯ ",
"an7.5:1.2":	"กตมานิ สตฺต? ",
"an7.5:1.3":	"สทฺธาธนํ, สีลธนํ, หิรีธนํ, โอตฺตปฺปธนํ, สุตธนํ, จาคธนํ, ปญฺญาธนํฯ ",
"an7.5:1.4":	"อิมานิ โข, ภิกฺขเว, สตฺต ธนานีติฯ ",
"an7.5:2.1":	"สทฺธาธนํ สีลธนํ, ",
"an7.5:2.2":	"หิรี โอตฺตปฺปิยํ ธนํ; ",
"an7.5:2.3":	"สุตธนญฺจ จาโค จ, ",
"an7.5:2.4":	"ปญฺญา เว สตฺตมํ ธนํฯ ",
"an7.5:3.1":	"ยสฺส เอเต ธนา อตฺถิ, ",
"an7.5:3.2":	"อิตฺถิยา ปุริสสฺส วา; ",
"an7.5:3.3":	"อทลิทฺโทติ ตํ อาหุ, ",
"an7.5:3.4":	"อโมฆํ ตสฺส ชีวิตํฯ ",
"an7.5:4.1":	"ตสฺมา สทฺธญฺจ สีลญฺจ, ",
"an7.5:4.2":	"ปสาทํ ธมฺมทสฺสนํ; ",
"an7.5:4.3":	"อนุยุญฺเชถ เมธาวี, ",
"an7.5:4.4":	"สรํ พุทฺธาน สาสนนฺ”ติฯ ",
"an7.5:4.5":	"ปญฺจมํฯ "
}	
