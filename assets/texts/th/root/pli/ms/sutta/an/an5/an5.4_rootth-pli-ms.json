{	
"an5.4:0.1":	"องฺคุตฺตร นิกาย ๕ฯ๔ ",
"an5.4:0.2":	"๑ฯ เสขพลวคฺค ",
"an5.4:0.3":	"ยถาภตสุตฺต ",
"an5.4:1.1":	"“ปญฺจหิ, ภิกฺขเว, ธมฺเมหิ สมนฺนาคโต ภิกฺขุ ยถาภตํ นิกฺขิตฺโต เอวํ นิรเยฯ ",
"an5.4:1.2":	"กตเมหิ ปญฺจหิ? ",
"an5.4:1.3":	"อิธ, ภิกฺขเว, ภิกฺขุ อสฺสทฺโธ โหติ, อหิริโก โหติ, อโนตฺตปฺปี โหติ, กุสีโต โหติ, ทุปฺปญฺโญ โหติฯ ",
"an5.4:1.4":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ ยถาภตํ นิกฺขิตฺโต เอวํ นิรเยฯ ",
"an5.4:2.1":	"ปญฺจหิ, ภิกฺขเว, ธมฺเมหิ สมนฺนาคโต ภิกฺขุ ยถาภตํ นิกฺขิตฺโต เอวํ สคฺเคฯ ",
"an5.4:2.2":	"กตเมหิ ปญฺจหิ? ",
"an5.4:2.3":	"อิธ, ภิกฺขเว, ภิกฺขุ สทฺโธ โหติ, หิรีมา โหติ, โอตฺตปฺปี โหติ, อารทฺธวีริโย โหติ, ปญฺญวา โหติฯ ",
"an5.4:2.4":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ ยถาภตํ นิกฺขิตฺโต เอวํ สคฺเค”ติฯ ",
"an5.4:2.5":	"จตุตฺถํฯ "
}	
