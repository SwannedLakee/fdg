{	
"an5.66:0.1":	"องฺคุตฺตร นิกาย ๕ฯ๖๖ ",
"an5.66:0.2":	"๗ฯ สญฺญาวคฺค ",
"an5.66:0.3":	"สาชีวสุตฺต ",
"an5.66:1.1":	"“ปญฺจหิ, ภิกฺขเว, ธมฺเมหิ สมนฺนาคโต ภิกฺขุ อลํสาชีโว สพฺรหฺมจารีนํฯ ",
"an5.66:1.2":	"กตเมหิ ปญฺจหิ? ",
"an5.66:1.3":	"อิธ, ภิกฺขเว, ภิกฺขุ อตฺตนา จ สีลสมฺปนฺโน โหติ, สีลสมฺปทาย กถาย จ กตํ ปญฺหํ พฺยากตฺตา โหติ; ",
"an5.66:1.4":	"อตฺตนา จ สมาธิสมฺปนฺโน โหติ, สมาธิสมฺปทาย กถาย จ กตํ ปญฺหํ พฺยากตฺตา โหติ; ",
"an5.66:1.5":	"อตฺตนา จ ปญฺญาสมฺปนฺโน โหติ, ปญฺญาสมฺปทาย กถาย จ กตํ ปญฺหํ พฺยากตฺตา โหติ; ",
"an5.66:1.6":	"อตฺตนา จ วิมุตฺติสมฺปนฺโน โหติ, วิมุตฺติสมฺปทาย กถาย จ กตํ ปญฺหํ พฺยากตฺตา โหติ; ",
"an5.66:1.7":	"อตฺตนา จ วิมุตฺติญาณทสฺสนสมฺปนฺโน โหติ, วิมุตฺติญาณทสฺสนสมฺปทาย กถาย จ กตํ ปญฺหํ พฺยากตฺตา โหติฯ ",
"an5.66:1.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ อลํสาชีโว สพฺรหฺมจารีนนฺ”ติฯ ",
"an5.66:1.9":	"ฉฏฺฐํฯ "
}	
