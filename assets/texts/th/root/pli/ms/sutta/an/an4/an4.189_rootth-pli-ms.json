{	
"an4.189:0.1":	"องฺคุตฺตร นิกาย ๔ฯ๑๘๙ ",
"an4.189:0.2":	"๑๙ฯ พฺราหฺมณวคฺค ",
"an4.189:0.3":	"สจฺฉิกรณียสุตฺต ",
"an4.189:1.1":	"“จตฺตาโรเม, ภิกฺขเว, สจฺฉิกรณียา ธมฺมาฯ ",
"an4.189:1.2":	"กตเม จตฺตาโร? ",
"an4.189:1.3":	"อตฺถิ, ภิกฺขเว, ธมฺมา กาเยน สจฺฉิกรณียา; ",
"an4.189:1.4":	"อตฺถิ, ภิกฺขเว, ธมฺมา สติยา สจฺฉิกรณียา; ",
"an4.189:1.5":	"อตฺถิ, ภิกฺขเว, ธมฺมา จกฺขุนา สจฺฉิกรณียา; ",
"an4.189:1.6":	"อตฺถิ, ภิกฺขเว, ธมฺมา ปญฺญาย สจฺฉิกรณียาฯ ",
"an4.189:1.7":	"กตเม จ, ภิกฺขเว, ธมฺมา กาเยน สจฺฉิกรณียา? ",
"an4.189:1.8":	"อฏฺฐ วิโมกฺขา, ภิกฺขเว, กาเยน สจฺฉิกรณียาฯ ",
"an4.189:2.1":	"กตเม จ, ภิกฺขเว, ธมฺมา สติยา สจฺฉิกรณียา? ",
"an4.189:2.2":	"ปุพฺเพนิวาโส, ภิกฺขเว, สติยา สจฺฉิกรณีโยฯ ",
"an4.189:3.1":	"กตเม จ, ภิกฺขเว, ธมฺมา จกฺขุนา สจฺฉิกรณียา? ",
"an4.189:3.2":	"สตฺตานํ จุตูปปาโต, ภิกฺขเว, จกฺขุนา สจฺฉิกรณีโยฯ ",
"an4.189:4.1":	"กตเม จ, ภิกฺขเว, ธมฺมา ปญฺญาย สจฺฉิกรณียา? ",
"an4.189:4.2":	"อาสวานํ ขโย, ภิกฺขเว, ปญฺญาย สจฺฉิกรณีโยฯ ",
"an4.189:4.3":	"อิเม โข, ภิกฺขเว, จตฺตาโร สจฺฉิกรณียา ธมฺมา”ติฯ ",
"an4.189:4.4":	"นวมํฯ "
}	
