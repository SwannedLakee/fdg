{	
"an4.103:0.1":	"องฺคุตฺตร นิกาย ๔ฯ๑๐๓ ",
"an4.103:0.2":	"๑๑ฯ วลาหกวคฺค ",
"an4.103:0.3":	"กุมฺภสุตฺต ",
"an4.103:1.1":	"“จตฺตาโรเม, ภิกฺขเว, กุมฺภาฯ ",
"an4.103:1.2":	"กตเม จตฺตาโร? ",
"an4.103:1.3":	"ตุจฺโฉ ปิหิโต, ",
"an4.103:1.4":	"ปูโร วิวโฏ, ",
"an4.103:1.5":	"ตุจฺโฉ วิวโฏ, ",
"an4.103:1.6":	"ปูโร ปิหิโต—",
"an4.103:1.7":	"อิเม โข, ภิกฺขเว, จตฺตาโร กุมฺภาฯ ",
"an4.103:1.8":	"เอวเมวํ โข, ภิกฺขเว, จตฺตาโร กุมฺภูปมา ปุคฺคลา สนฺโต สํวิชฺชมานา โลกสฺมึฯ ",
"an4.103:1.9":	"กตเม จตฺตาโร? ",
"an4.103:1.10":	"ตุจฺโฉ ปิหิโต, ",
"an4.103:1.11":	"ปูโร วิวโฏ, ",
"an4.103:1.12":	"ตุจฺโฉ วิวโฏ, ",
"an4.103:1.13":	"ปูโร ปิหิโตฯ ",
"an4.103:2.1":	"กถญฺจ, ภิกฺขเว, ปุคฺคโล ตุจฺโฉ โหติ ปิหิโต? ",
"an4.103:2.2":	"อิธ, ภิกฺขเว, เอกจฺจสฺส ปุคฺคลสฺส ปาสาทิกํ โหติ อภิกฺกนฺตํ ปฏิกฺกนฺตํ อาโลกิตํ วิโลกิตํ สมิญฺชิตํ ปสาริตํ สงฺฆาฏิปตฺตจีวรธารณํฯ ",
"an4.103:2.3":	"โส ‘อิทํ ทุกฺขนฺ’ติ ยถาภูตํ นปฺปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ นปฺปชานาติฯ ",
"an4.103:2.4":	"เอวํ โข, ภิกฺขเว, ปุคฺคโล ตุจฺโฉ โหติ ปิหิโตฯ ",
"an4.103:2.5":	"เสยฺยถาปิ โส, ภิกฺขเว, กุมฺโภ ตุจฺโฉ ปิหิโต; ",
"an4.103:2.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.103:3.1":	"กถญฺจ, ภิกฺขเว, ปุคฺคโล ปูโร โหติ วิวโฏ? ",
"an4.103:3.2":	"อิธ, ภิกฺขเว, เอกจฺจสฺส ปุคฺคลสฺส น ปาสาทิกํ โหติ อภิกฺกนฺตํ ปฏิกฺกนฺตํ อาโลกิตํ วิโลกิตํ สมิญฺชิตํ ปสาริตํ สงฺฆาฏิปตฺตจีวรธารณํฯ ",
"an4.103:3.3":	"โส ‘อิทํ ทุกฺขนฺ’ติ ยถาภูตํ ปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติฯ ",
"an4.103:3.4":	"เอวํ โข, ภิกฺขเว, ปุคฺคโล ปูโร โหติ วิวโฏฯ ",
"an4.103:3.5":	"เสยฺยถาปิ โส, ภิกฺขเว, กุมฺโภ ปูโร วิวโฏ; ",
"an4.103:3.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.103:4.1":	"กถญฺจ, ภิกฺขเว, ปุคฺคโล ตุจฺโฉ โหติ วิวโฏ? ",
"an4.103:4.2":	"อิธ, ภิกฺขเว, เอกจฺจสฺส ปุคฺคลสฺส น ปาสาทิกํ โหติ อภิกฺกนฺตํ ปฏิกฺกนฺตํ อาโลกิตํ วิโลกิตํ สมิญฺชิตํ ปสาริตํ สงฺฆาฏิปตฺตจีวรธารณํฯ ",
"an4.103:4.3":	"โส ‘อิทํ ทุกฺขนฺ’ติ ยถาภูตํ นปฺปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ นปฺปชานาติฯ ",
"an4.103:4.4":	"เอวํ โข, ภิกฺขเว, ปุคฺคโล ตุจฺโฉ โหติ วิวโฏฯ ",
"an4.103:4.5":	"เสยฺยถาปิ โส, ภิกฺขเว, กุมฺโภ ตุจฺโฉ วิวโฏ; ",
"an4.103:4.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.103:5.1":	"กถญฺจ, ภิกฺขเว, ปุคฺคโล ปูโร โหติ ปิหิโต? ",
"an4.103:5.2":	"อิธ, ภิกฺขเว, เอกจฺจสฺส ปุคฺคลสฺส ปาสาทิกํ โหติ อภิกฺกนฺตํ ปฏิกฺกนฺตํ อาโลกิตํ วิโลกิตํ สมิญฺชิตํ ปสาริตํ สงฺฆาฏิปตฺตจีวรธารณํฯ ",
"an4.103:5.3":	"โส ‘อิทํ ทุกฺขนฺ’ติ ยถาภูตํ ปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติฯ ",
"an4.103:5.4":	"เอวํ โข, ภิกฺขเว, ปุคฺคโล ปูโร โหติ ปิหิโตฯ ",
"an4.103:5.5":	"เสยฺยถาปิ โส, ภิกฺขเว, กุมฺโภ ปูโร ปิหิโต; ",
"an4.103:5.6":	"ตถูปมาหํ, ภิกฺขเว, อิมํ ปุคฺคลํ วทามิฯ ",
"an4.103:5.7":	"อิเม โข, ภิกฺขเว, จตฺตาโร กุมฺภูปมา ปุคฺคลา สนฺโต สํวิชฺชมานา โลกสฺมินฺ”ติฯ ",
"an4.103:5.8":	"ตติยํฯ "
}	
