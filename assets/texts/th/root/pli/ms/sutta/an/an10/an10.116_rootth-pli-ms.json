{	
"an10.116:0.1":	"องฺคุตฺตร นิกาย ๑๐ฯ๑๑๖ ",
"an10.116:0.2":	"๑๒ฯ ปจฺโจโรหณิวคฺค ",
"an10.116:0.3":	"อชิตสุตฺต ",
"an10.116:1.1":	"อถ โข อชิโต ปริพฺพาชโก เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"an10.116:1.2":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข อชิโต ปริพฺพาชโก ภควนฺตํ เอตทโวจ",
"an10.116:2.1":	"“อมฺหากํ, โภ โคตม, ปณฺฑิโต นาม สพฺรหฺมจารีฯ ",
"an10.116:2.2":	"เตน ปญฺจมตฺตานิ จิตฺตฏฺฐานสตานิ จินฺติตานิ, เยหิ อญฺญติตฺถิยา อุปารทฺธาว ชานนฺติ อุปารทฺธสฺมา”ติฯ ",
"an10.116:3.1":	"อถ โข ภควา ภิกฺขู อามนฺเตสิ",
"an10.116:3.2":	"“ธาเรถ โน ตุเมฺห, ภิกฺขเว, ปณฺฑิตวตฺถูนี”ติ? ",
"an10.116:3.3":	"“เอตสฺส, ภควา, กาโล เอตสฺส, สุคต, กาโล ",
"an10.116:3.4":	"ยํ ภควา ภาเสยฺย, ภควโต สุตฺวา ภิกฺขู ธาเรสฺสนฺตี”ติฯ ",
"an10.116:4.1":	"“เตน หิ, ภิกฺขเว, สุณาถ, สาธุกํ มนสิ กโรถ, ภาสิสฺสามี”ติฯ ",
"an10.116:4.2":	"“เอวํ, ภนฺเต”ติ โข เต ภิกฺขู ภควโต ปจฺจโสฺสสุํฯ ",
"an10.116:4.3":	"ภควา เอตทโวจ",
"an10.116:5.1":	"“อิธ, ภิกฺขเว, เอกจฺโจ อธมฺมิเกน วาเทน อธมฺมิกํ วาทํ อภินิคฺคณฺหาติ อภินิปฺปีเฬติ, เตน จ อธมฺมิกํ ปริสํ รญฺเชติฯ ",
"an10.116:5.2":	"เตน สา อธมฺมิกา ปริสา อุจฺจาสทฺทมหาสทฺทา โหติ",
"an10.116:5.3":	"‘ปณฺฑิโต วต โภ, ปณฺฑิโต วต โภ’ติฯ ",
"an10.116:6.1":	"อิธ ปน, ภิกฺขเว, เอกจฺโจ อธมฺมิเกน วาเทน ธมฺมิกํ วาทํ อภินิคฺคณฺหาติ อภินิปฺปีเฬติ, เตน จ อธมฺมิกํ ปริสํ รญฺเชติฯ ",
"an10.116:6.2":	"เตน สา อธมฺมิกา ปริสา อุจฺจาสทฺทมหาสทฺทา โหติ",
"an10.116:6.3":	"‘ปณฺฑิโต วต โภ, ปณฺฑิโต วต โภ’ติฯ ",
"an10.116:7.1":	"อิธ ปน, ภิกฺขเว, เอกจฺโจ อธมฺมิเกน วาเทน ธมฺมิกญฺจ วาทํ อธมฺมิกญฺจ วาทํ อภินิคฺคณฺหาติ อภินิปฺปีเฬติ, เตน จ อธมฺมิกํ ปริสํ รญฺเชติฯ ",
"an10.116:7.2":	"เตน สา อธมฺมิกา ปริสา อุจฺจาสทฺทมหาสทฺทา โหติ",
"an10.116:7.3":	"‘ปณฺฑิโต วต โภ, ปณฺฑิโต วต โภ’ติฯ ",
"an10.116:8.1":	"อธมฺโม จ, ภิกฺขเว, เวทิตพฺโพ ธมฺโม จ; ",
"an10.116:8.2":	"อนตฺโถ จ เวทิตพฺโพ อตฺโถ จฯ ",
"an10.116:8.3":	"อธมฺมญฺจ วิทิตฺวา ธมฺมญฺจ, อนตฺถญฺจ วิทิตฺวา อตฺถญฺจ ยถา ธมฺโม ยถา อตฺโถ ตถา ปฏิปชฺชิตพฺพํฯ ",
"an10.116:9.1":	"กตโม จ, ภิกฺขเว, อธมฺโม, กตโม จ ธมฺโม, กตโม จ อนตฺโถ, กตโม จ อตฺโถ? ",
"an10.116:9.2":	"มิจฺฉาทิฏฺฐิ, ภิกฺขเว, อธมฺโม; ",
"an10.116:9.3":	"สมฺมาทิฏฺฐิ ธมฺโม; ",
"an10.116:9.4":	"เย จ มิจฺฉาทิฏฺฐิปจฺจยา อเนเก ปาปกา อกุสลา ธมฺมา สมฺภวนฺติ, อยํ อนตฺโถ; ",
"an10.116:9.5":	"สมฺมาทิฏฺฐิปจฺจยา จ อเนเก กุสลา ธมฺมา ภาวนาปาริปูรึ คจฺฉนฺติ, อยํ อตฺโถฯ ",
"an10.116:10.1":	"มิจฺฉาสงฺกปฺโป, ภิกฺขเว, อธมฺโม; ",
"an10.116:10.2":	"สมฺมาสงฺกปฺโป ธมฺโม … ",
"an10.116:10.3":	"มิจฺฉาวาจา, ภิกฺขเว, อธมฺโม; ",
"an10.116:10.4":	"สมฺมาวาจา ธมฺโม … ",
"an10.116:10.5":	"มิจฺฉากมฺมนฺโต, ภิกฺขเว, อธมฺโม; ",
"an10.116:10.6":	"สมฺมากมฺมนฺโต ธมฺโม … ",
"an10.116:10.7":	"มิจฺฉาอาชีโว, ภิกฺขเว, อธมฺโม; ",
"an10.116:10.8":	"สมฺมาอาชีโว ธมฺโม … ",
"an10.116:10.9":	"มิจฺฉาวายาโม, ภิกฺขเว, อธมฺโม; ",
"an10.116:10.10":	"สมฺมาวายาโม ธมฺโม … ",
"an10.116:10.11":	"มิจฺฉาสติ, ภิกฺขเว, อธมฺโม; ",
"an10.116:10.12":	"สมฺมาสติ ธมฺโม … ",
"an10.116:10.13":	"มิจฺฉาสมาธิ, ภิกฺขเว อธมฺโม; ",
"an10.116:10.14":	"สมฺมาสมาธิ ธมฺโม … ",
"an10.116:10.15":	"มิจฺฉาญาณํ, ภิกฺขเว, อธมฺโม; ",
"an10.116:10.16":	"สมฺมาญาณํ ธมฺโมฯ ",
"an10.116:11.1":	"มิจฺฉาวิมุตฺติ, ภิกฺขเว, อธมฺโม; ",
"an10.116:11.2":	"สมฺมาวิมุตฺติ ธมฺโม; ",
"an10.116:11.3":	"เย จ มิจฺฉาวิมุตฺติปจฺจยา อเนเก ปาปกา อกุสลา ธมฺมา สมฺภวนฺติ, อยํ อนตฺโถ; ",
"an10.116:11.4":	"สมฺมาวิมุตฺติปจฺจยา จ อเนเก กุสลา ธมฺมา ภาวนาปาริปูรึ คจฺฉนฺติ, อยํ อตฺโถฯ ",
"an10.116:12.1":	"‘อธมฺโม จ, ภิกฺขเว, เวทิตพฺโพ ธมฺโม จ; ",
"an10.116:12.2":	"อนตฺโถ จ เวทิตพฺโพ อตฺโถ จฯ ",
"an10.116:12.3":	"อธมฺมญฺจ วิทิตฺวา ธมฺมญฺจ, อนตฺถญฺจ วิทิตฺวา อตฺถญฺจ ยถา ธมฺโม ยถา อตฺโถ ตถา ปฏิปชฺชิตพฺพนฺ’ติ, ",
"an10.116:12.4":	"อิติ ยํ ตํ วุตฺตํ, อิทเมตํ ปฏิจฺจ วุตฺตนฺ”ติฯ ",
"an10.116:12.5":	"จตุตฺถํฯ "
}	
