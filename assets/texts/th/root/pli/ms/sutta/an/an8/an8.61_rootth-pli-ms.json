{	
"an8.61:0.1":	"องฺคุตฺตร นิกาย ๘ฯ๖๑ ",
"an8.61:0.2":	"๗ฯ ภูมิจาลวคฺค ",
"an8.61:0.3":	"อิจฺฉาสุตฺต ",
"an8.61:1.1":	"“อฏฺฐิเม, ภิกฺขเว, ปุคฺคลา สนฺโต สํวิชฺชมานา โลกสฺมึฯ ",
"an8.61:1.2":	"กตเม อฏฺฐ? ",
"an8.61:1.3":	"อิธ, ภิกฺขเว, ภิกฺขุโน ปวิวิตฺตสฺส วิหรโต นิรายตฺตวุตฺติโน อิจฺฉา อุปฺปชฺชติ ลาภายฯ ",
"an8.61:1.4":	"โส อุฏฺฐหติ ฆฏติ วายมติ ลาภายฯ ",
"an8.61:1.5":	"ตสฺส อุฏฺฐหโต ฆฏโต วายมโต ลาภาย ลาโภ นุปฺปชฺชติฯ ",
"an8.61:1.6":	"โส เตน อลาเภน โสจติ กิลมติ ปริเทวติ, อุรตฺตาฬึ กนฺทติ, สมฺโมหํ อาปชฺชติฯ ",
"an8.61:1.7":	"อยํ วุจฺจติ, ภิกฺขเว",
"an8.61:1.8":	"‘ภิกฺขุ อิจฺโฉ วิหรติ ลาภาย, อุฏฺฐหติ ฆฏติ วายมติ ลาภาย, น จ ลาภี, โสจี จ ปริเทวี จ, จุโต จ สทฺธมฺมา’ฯ ",
"an8.61:2.1":	"อิธ ปน, ภิกฺขเว, ภิกฺขุโน ปวิวิตฺตสฺส วิหรโต นิรายตฺตวุตฺติโน อิจฺฉา อุปฺปชฺชติ ลาภายฯ ",
"an8.61:2.2":	"โส อุฏฺฐหติ ฆฏติ วายมติ ลาภายฯ ",
"an8.61:2.3":	"ตสฺส อุฏฺฐหโต ฆฏโต วายมโต ลาภาย ลาโภ อุปฺปชฺชติฯ ",
"an8.61:2.4":	"โส เตน ลาเภน มชฺชติ ปมชฺชติ ปมาทมาปชฺชติฯ ",
"an8.61:2.5":	"อยํ วุจฺจติ, ภิกฺขเว",
"an8.61:2.6":	"‘ภิกฺขุ อิจฺโฉ วิหรติ ลาภาย, อุฏฺฐหติ ฆฏติ วายมติ ลาภาย, ลาภี จ มที จ ปมาที จ, จุโต จ สทฺธมฺมา’ฯ ",
"an8.61:3.1":	"อิธ ปน, ภิกฺขเว, ภิกฺขุโน ปวิวิตฺตสฺส วิหรโต นิรายตฺตวุตฺติโน อิจฺฉา อุปฺปชฺชติ ลาภายฯ ",
"an8.61:3.2":	"โส น อุฏฺฐหติ น ฆฏติ น วายมติ ลาภายฯ ",
"an8.61:3.3":	"ตสฺส อนุฏฺฐหโต อฆฏโต อวายมโต ลาภาย ลาโภ นุปฺปชฺชติฯ ",
"an8.61:3.4":	"โส เตน อลาเภน โสจติ, กิลมติ, ปริเทวติ, อุรตฺตาฬึ กนฺทติ, สมฺโมหํ อาปชฺชติฯ ",
"an8.61:3.5":	"อยํ วุจฺจติ, ภิกฺขเว",
"an8.61:3.6":	"‘ภิกฺขุ อิจฺโฉ วิหรติ ลาภาย, น อุฏฺฐหติ น ฆฏติ น วายมติ ลาภาย, น จ ลาภี, โสจี จ ปริเทวี จ, จุโต จ สทฺธมฺมา’ฯ ",
"an8.61:4.1":	"อิธ ปน, ภิกฺขเว, ภิกฺขุโน ปวิวิตฺตสฺส วิหรโต นิรายตฺตวุตฺติโน อิจฺฉา อุปฺปชฺชติ ลาภายฯ ",
"an8.61:4.2":	"โส น อุฏฺฐหติ, น ฆฏติ, น วายมติ ลาภายฯ ",
"an8.61:4.3":	"ตสฺส อนุฏฺฐหโต, อฆฏโต, อวายมโต ลาภาย ลาโภ อุปฺปชฺชติฯ ",
"an8.61:4.4":	"โส เตน ลาเภน มชฺชติ, ปมชฺชติ, ปมาทมาปชฺชติฯ ",
"an8.61:4.5":	"อยํ วุจฺจติ, ภิกฺขเว",
"an8.61:4.6":	"‘ภิกฺขุ อิจฺโฉ วิหรติ ลาภาย, น อุฏฺฐหติ น ฆฏติ น วายมติ ลาภาย, ลาภี จ มที จ, ปมาที จ, จุโต จ สทฺธมฺมา’ฯ ",
"an8.61:5.1":	"อิธ ปน, ภิกฺขเว, ภิกฺขุโน ปวิวิตฺตสฺส วิหรโต นิรายตฺตวุตฺติโน อิจฺฉา อุปฺปชฺชติ ลาภายฯ ",
"an8.61:5.2":	"โส อุฏฺฐหติ ฆฏติ วายมติ ลาภายฯ ",
"an8.61:5.3":	"ตสฺส อุฏฺฐหโต ฆฏโต วายมโต ลาภาย ลาโภ นุปฺปชฺชติฯ ",
"an8.61:5.4":	"โส เตน อลาเภน น โสจติ น กิลมติ น ปริเทวติ, น อุรตฺตาฬึ กนฺทติ, น สมฺโมหํ อาปชฺชติฯ ",
"an8.61:5.5":	"อยํ วุจฺจติ, ภิกฺขเว",
"an8.61:5.6":	"‘ภิกฺขุ อิจฺโฉ วิหรติ ลาภาย, อุฏฺฐหติ ฆฏติ วายมติ ลาภาย, น จ ลาภี, น จ โสจี น จ ปริเทวี, อจฺจุโต จ สทฺธมฺมา’ฯ ",
"an8.61:6.1":	"อิธ ปน, ภิกฺขเว, ภิกฺขุโน ปวิวิตฺตสฺส วิหรโต นิรายตฺตวุตฺติโน อิจฺฉา อุปฺปชฺชติ ลาภายฯ ",
"an8.61:6.2":	"โส อุฏฺฐหติ ฆฏติ วายมติ ลาภายฯ ",
"an8.61:6.3":	"ตสฺส อุฏฺฐหโต ฆฏโต วายมโต ลาภาย ลาโภ อุปฺปชฺชติฯ ",
"an8.61:6.4":	"โส เตน ลาเภน น มชฺชติ, น ปมชฺชติ, น ปมาทมาปชฺชติฯ ",
"an8.61:6.5":	"อยํ วุจฺจติ, ภิกฺขเว",
"an8.61:6.6":	"‘ภิกฺขุ อิจฺโฉ วิหรติ ลาภาย, อุฏฺฐหติ ฆฏติ วายมติ ลาภาย, ลาภี จ, น จ มที น จ ปมาที, อจฺจุโต จ สทฺธมฺมา’ฯ ",
"an8.61:7.1":	"อิธ ปน, ภิกฺขเว, ภิกฺขุโน ปวิวิตฺตสฺส วิหรโต นิรายตฺตวุตฺติโน อิจฺฉา อุปฺปชฺชติ ลาภายฯ ",
"an8.61:7.2":	"โส น อุฏฺฐหติ, น ฆฏติ, น วายมติ ลาภายฯ ",
"an8.61:7.3":	"ตสฺส อนุฏฺฐหโต, อฆฏโต, อวายมโต ลาภาย ลาโภ นุปฺปชฺชติฯ ",
"an8.61:7.4":	"โส เตน อลาเภน น โสจติ, น กิลมติ, น ปริเทวติ, น อุรตฺตาฬึ กนฺทติ, น สมฺโมหํ อาปชฺชติฯ ",
"an8.61:7.5":	"อยํ วุจฺจติ, ภิกฺขเว",
"an8.61:7.6":	"‘ภิกฺขุ อิจฺโฉ วิหรติ ลาภาย, น อุฏฺฐหติ, น ฆฏติ, น วายมติ ลาภาย, น จ ลาภี, น จ โสจี น จ ปริเทวี, อจฺจุโต จ สทฺธมฺมา’ฯ ",
"an8.61:8.1":	"อิธ ปน, ภิกฺขเว, ภิกฺขุโน ปวิวิตฺตสฺส วิหรโต นิรายตฺตวุตฺติโน อิจฺฉา อุปฺปชฺชติ ลาภายฯ ",
"an8.61:8.2":	"โส น อุฏฺฐหติ, น ฆฏติ, น วายมติ ลาภายฯ ",
"an8.61:8.3":	"ตสฺส อนุฏฺฐหโต อฆฏโต อวายมโต ลาภาย ลาโภ อุปฺปชฺชติฯ ",
"an8.61:8.4":	"โส เตน ลาเภน น มชฺชติ, น ปมชฺชติ, น ปมาทมาปชฺชติฯ ",
"an8.61:8.5":	"อยํ วุจฺจติ, ภิกฺขเว",
"an8.61:8.6":	"‘ภิกฺขุ อิจฺโฉ วิหรติ ลาภาย, น อุฏฺฐหติ, น ฆฏติ, น วายมติ ลาภาย, ลาภี จ, น จ มที น จ ปมาที, อจฺจุโต จ สทฺธมฺมา’ฯ ",
"an8.61:9.1":	"อิเม โข, ภิกฺขเว, อฏฺฐ ปุคฺคลา สนฺโต สํวิชฺชมานา โลกสฺมินฺ”ติฯ ",
"an8.61:9.2":	"ปฐมํฯ "
}	
