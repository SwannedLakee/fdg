{	
"an5.238:0.1":	"องฺคุตฺตร นิกาย ๕ฯ๒๓๘ ",
"an5.238:0.2":	"๒๔ฯ อาวาสิกวคฺค ",
"an5.238:0.3":	"ตติยอวณฺณารหสุตฺต ",
"an5.238:1.1":	"“ปญฺจหิ, ภิกฺขเว, ธมฺเมหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ นิรเยฯ ",
"an5.238:1.2":	"กตเมหิ ปญฺจหิ? ",
"an5.238:1.3":	"อนนุวิจฺจ อปริโยคาเหตฺวา อวณฺณารหสฺส วณฺณํ ภาสติ; ",
"an5.238:1.4":	"อนนุวิจฺจ อปริโยคาเหตฺวา วณฺณารหสฺส อวณฺณํ ภาสติ; ",
"an5.238:1.5":	"อาวาสมจฺฉรี โหติ; ",
"an5.238:1.6":	"กุลมจฺฉรี โหติ; ",
"an5.238:1.7":	"ลาภมจฺฉรี โหติฯ ",
"an5.238:1.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ นิรเยฯ ",
"an5.238:2.1":	"ปญฺจหิ, ภิกฺขเว, ธมฺเมหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ สคฺเคฯ ",
"an5.238:2.2":	"กตเมหิ ปญฺจหิ? ",
"an5.238:2.3":	"อนุวิจฺจ ปริโยคาเหตฺวา อวณฺณารหสฺส อวณฺณํ ภาสติ; ",
"an5.238:2.4":	"อนุวิจฺจ ปริโยคาเหตฺวา วณฺณารหสฺส วณฺณํ ภาสติ; ",
"an5.238:2.5":	"น อาวาสมจฺฉรี โหติ; ",
"an5.238:2.6":	"น กุลมจฺฉรี โหติ; ",
"an5.238:2.7":	"น ลาภมจฺฉรี โหติฯ ",
"an5.238:2.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ สคฺเค”ติฯ ",
"an5.238:2.9":	"อฏฺฐมํฯ "
}	
