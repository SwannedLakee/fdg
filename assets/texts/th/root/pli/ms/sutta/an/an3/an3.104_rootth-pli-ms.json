{	
"an3.104:0.1":	"องฺคุตฺตร นิกาย ๓ฯ๑๐๔ ",
"an3.104:0.2":	"๑๑ฯ สมฺโพธวคฺค ",
"an3.104:0.3":	"ปฐมอสฺสาทสุตฺต ",
"an3.104:1.1":	"“โลกสฺสาหํ, ภิกฺขเว, อสฺสาทปริเยสนํ อจรึฯ โย โลเก อสฺสาโท ตทชฺฌคมํฯ ",
"an3.104:1.2":	"ยาวตโก โลเก อสฺสาโท, ปญฺญาย เม โส สุทิฏฺโฐฯ ",
"an3.104:1.3":	"โลกสฺสาหํ, ภิกฺขเว, อาทีนวปริเยสนํ อจรึฯ โย โลเก อาทีนโว ตทชฺฌคมํฯ ",
"an3.104:1.4":	"ยาวตโก โลเก อาทีนโว, ปญฺญาย เม โส สุทิฏฺโฐฯ ",
"an3.104:1.5":	"โลกสฺสาหํ, ภิกฺขเว, นิสฺสรณปริเยสนํ อจรึฯ ยํ โลเก นิสฺสรณํ ตทชฺฌคมํฯ ",
"an3.104:1.6":	"ยาวตกํ โลเก นิสฺสรณํ, ปญฺญาย เม ตํ สุทิฏฺฐํฯ ",
"an3.104:1.7":	"ยาวกีวญฺจาหํ, ภิกฺขเว, โลกสฺส อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ นาพฺภญฺญาสึ, เนว ตาวาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ‘อนุตฺตรํ สมฺมาสมฺโพธึ อภิสมฺพุทฺโธ’ติ ปจฺจญฺญาสึฯ ",
"an3.104:1.8":	"ยโต จ ขฺวาหํ, ภิกฺขเว, โลกสฺส อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ อพฺภญฺญาสึ, อถาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ‘อนุตฺตรํ สมฺมาสมฺโพธึ อภิสมฺพุทฺโธ’ติ ปจฺจญฺญาสึฯ ",
"an3.104:1.9":	"ญาณญฺจ ปน เม ทสฺสนํ อุทปาทิ",
"an3.104:1.10":	"‘อกุปฺปา เม วิมุตฺติ, อยมนฺติมา ชาติ, นตฺถิ ทานิ ปุนพฺภโว’”ติฯ ",
"an3.104:1.11":	"ทุติยํฯ "
}	
