{	
"an4.20:0.1":	"องฺคุตฺตร นิกาย ๔ฯ๒๐ ",
"an4.20:0.2":	"๒ฯ จรวคฺค ",
"an4.20:0.3":	"ภตฺตุทฺเทสกสุตฺต ",
"an4.20:1.1":	"“จตูหิ, ภิกฺขเว, ธมฺเมหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ นิรเยฯ ",
"an4.20:1.2":	"กตเมหิ จตูหิ? ",
"an4.20:1.3":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ—",
"an4.20:1.4":	"อิเมหิ โข, ภิกฺขเว, จตูหิ ธมฺเมหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ นิรเยฯ ",
"an4.20:2.1":	"จตูหิ, ภิกฺขเว, ธมฺเมหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ สคฺเคฯ ",
"an4.20:2.2":	"กตเมหิ จตูหิ? ",
"an4.20:2.3":	"น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ—",
"an4.20:2.4":	"อิเมหิ โข, ภิกฺขเว, จตูหิ ธมฺเมหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ สคฺเคติฯ ",
"an4.20:3.1":	"เย เกจิ กาเมสุ อสญฺญตา ชนา, ",
"an4.20:3.2":	"อธมฺมิกา โหนฺติ อธมฺมคารวา; ",
"an4.20:3.3":	"ฉนฺทา โทสา โมหา จ ภยา คามิโน, ",
"an4.20:3.4":	"ปริสากสโฏ จ ปเนส วุจฺจติฯ ",
"an4.20:4.1":	"เอวญฺหิ วุตฺตํ สมเณน ชานตา, ",
"an4.20:4.2":	"ตสฺมา หิ เต สปฺปุริสา ปสํสิยา; ",
"an4.20:4.3":	"ธมฺเม ฐิตา เย น กโรนฺติ ปาปกํ, ",
"an4.20:4.4":	"น ฉนฺทา น โทสา น โมหา น ภยา จ คามิโน; ",
"an4.20:4.5":	"ปริสาย มณฺโฑ จ ปเนส วุจฺจติ, ",
"an4.20:4.6":	"เอวญฺหิ วุตฺตํ สมเณน ชานตา”ติฯ ",
"an4.20:4.7":	"ทสมํฯ ",
"an4.20:4.8":	"จรวคฺโค ทุติโยฯ ",
"an4.20:5.0":	"ตสฺสุทฺทานํ ",
"an4.20:5.1":	"จรํ สีลํ ปธานานิ, ",
"an4.20:5.2":	"สํวรํ ปญฺญตฺติ ปญฺจมํ; ",
"an4.20:5.3":	"โสขุมฺมํ ตโย อคตี, ",
"an4.20:5.4":	"ภตฺตุทฺเทเสน เต ทสาติฯ "
}	
