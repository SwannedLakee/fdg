{	
"an8.53:0.1":	"องฺคุตฺตร นิกาย ๘ฯ๕๓ ",
"an8.53:0.2":	"๖ฯ โคตมีวคฺค ",
"an8.53:0.3":	"สงฺขิตฺตสุตฺต ",
"an8.53:1.1":	"เอกํ สมยํ ภควา เวสาลิยํ วิหรติ มหาวเน กูฏาคารสาลายํฯ ",
"an8.53:1.2":	"อถ โข มหาปชาปตี โคตมี เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิตา โข สา มหาปชาปตี โคตมี ภควนฺตํ เอตทโวจ",
"an8.53:2.1":	"“สาธุ เม, ภนฺเต, ภควา สงฺขิตฺเตน ธมฺมํ เทเสตุ, ยมหํ ภควโต ธมฺมํ สุตฺวา เอกา วูปกฏฺฐา อปฺปมตฺตา อาตาปินี ปหิตตฺตา วิหเรยฺยนฺ”ติฯ ",
"an8.53:2.2":	"“เย โข ตฺวํ, โคตมิ, ธมฺเม ชาเนยฺยาสิ",
"an8.53:2.3":	"‘อิเม ธมฺมา สราคาย สํวตฺตนฺติ, โน วิราคาย; ",
"an8.53:2.4":	"สํโยคาย สํวตฺตนฺติ, โน วิสํโยคาย; ",
"an8.53:2.5":	"อาจยาย สํวตฺตนฺติ, โน อปจยาย; ",
"an8.53:2.6":	"มหิจฺฉตาย สํวตฺตนฺติ, โน อปฺปิจฺฉตาย; ",
"an8.53:2.7":	"อสนฺตุฏฺฐิยา สํวตฺตนฺติ, โน สนฺตุฏฺฐิยา; ",
"an8.53:2.8":	"สงฺคณิกาย สํวตฺตนฺติ, โน ปวิเวกาย; ",
"an8.53:2.9":	"โกสชฺชาย สํวตฺตนฺติ, โน วีริยารมฺภาย; ",
"an8.53:2.10":	"ทุพฺภรตาย สํวตฺตนฺติ, โน สุภรตายา’ติ, ",
"an8.53:2.11":	"เอกํเสน, โคตมิ, ธาเรยฺยาสิ",
"an8.53:2.12":	"‘เนโส ธมฺโม, เนโส วินโย, เนตํ สตฺถุสาสนนฺ’ติฯ ",
"an8.53:3.1":	"เย จ โข ตฺวํ, โคตมิ, ธมฺเม ชาเนยฺยาสิ",
"an8.53:3.2":	"‘อิเม ธมฺมา วิราคาย สํวตฺตนฺติ, โน สราคาย; ",
"an8.53:3.3":	"วิสํโยคาย สํวตฺตนฺติ, โน สํโยคาย; ",
"an8.53:3.4":	"อปจยาย สํวตฺตนฺติ, โน อาจยาย; ",
"an8.53:3.5":	"อปฺปิจฺฉตาย สํวตฺตนฺติ, โน มหิจฺฉตาย; ",
"an8.53:3.6":	"สนฺตุฏฺฐิยา สํวตฺตนฺติ, โน อสนฺตุฏฺฐิยา; ",
"an8.53:3.7":	"ปวิเวกาย สํวตฺตนฺติ, โน สงฺคณิกาย; ",
"an8.53:3.8":	"วีริยารมฺภาย สํวตฺตนฺติ, โน โกสชฺชาย; ",
"an8.53:3.9":	"สุภรตาย สํวตฺตนฺติ, โน ทุพฺภรตายา’ติ, ",
"an8.53:3.10":	"เอกํเสน, โคตมิ, ธาเรยฺยาสิ",
"an8.53:3.11":	"‘เอโส ธมฺโม, เอโส วินโย, เอตํ สตฺถุสาสนนฺ’”ติฯ ",
"an8.53:3.12":	"ตติยํฯ "
}	
