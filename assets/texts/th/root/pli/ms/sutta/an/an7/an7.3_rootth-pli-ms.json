{	
"an7.3:0.1":	"องฺคุตฺตร นิกาย ๗ฯ๓ ",
"an7.3:0.2":	"๑ฯ ธนวคฺค ",
"an7.3:0.3":	"สงฺขิตฺตพลสุตฺต ",
"an7.3:1.1":	"เอวํ เม สุตํ—",
"an7.3:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม …เป… ",
"an7.3:1.3":	"สตฺติมานิ, ภิกฺขเว, พลานิฯ ",
"an7.3:1.4":	"กตมานิ สตฺต? ",
"an7.3:1.5":	"สทฺธาพลํ, วีริยพลํ, หิรีพลํ, โอตฺตปฺปพลํ, สติพลํ, สมาธิพลํ, ปญฺญาพลํฯ ",
"an7.3:1.6":	"อิมานิ โข, ภิกฺขเว, สตฺต พลานีติฯ ",
"an7.3:2.1":	"สทฺธาพลํ วีริยญฺจ, ",
"an7.3:2.2":	"หิรี โอตฺตปฺปิยํ พลํ; ",
"an7.3:2.3":	"สติพลํ สมาธิ จ, ",
"an7.3:2.4":	"ปญฺญา เว สตฺตมํ พลํ; ",
"an7.3:2.5":	"เอเตหิ พลวา ภิกฺขุ, ",
"an7.3:2.6":	"สุขํ ชีวติ ปณฺฑิโตฯ ",
"an7.3:3.1":	"โยนิโส วิจิเน ธมฺมํ, ",
"an7.3:3.2":	"ปญฺญายตฺถํ วิปสฺสติ; ",
"an7.3:3.3":	"ปชฺโชตเสฺสว นิพฺพานํ, ",
"an7.3:3.4":	"วิโมกฺโข โหติ เจตโส”ติฯ ",
"an7.3:3.5":	"ตติยํฯ "
}	
