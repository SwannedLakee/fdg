{	
"an5.214:0.1":	"องฺคุตฺตร นิกาย ๕ฯ๒๑๔ ",
"an5.214:0.2":	"๒๒ฯ อกฺโกสกวคฺค ",
"an5.214:0.3":	"พหุภาณิสุตฺต ",
"an5.214:1.1":	"“ปญฺจิเม, ภิกฺขเว, อาทีนวา พหุภาณิสฺมึ ปุคฺคเลฯ ",
"an5.214:1.2":	"กตเม ปญฺจ? ",
"an5.214:1.3":	"มุสา ภณติ, ปิสุณํ ภณติ, ผรุสํ ภณติ, สมฺผปฺปลาปํ ภณติ, กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปชฺชติฯ ",
"an5.214:1.4":	"อิเม โข, ภิกฺขเว, ปญฺจ อาทีนวา พหุภาณิสฺมึ ปุคฺคเลฯ ",
"an5.214:2.1":	"ปญฺจิเม, ภิกฺขเว, อานิสํสา มนฺตภาณิสฺมึ ปุคฺคเลฯ ",
"an5.214:2.2":	"กตเม ปญฺจ? ",
"an5.214:2.3":	"น มุสา ภณติ, น ปิสุณํ ภณติ, น ผรุสํ ภณติ, น สมฺผปฺปลาปํ ภณติ, กายสฺส เภทา ปรํ มรณา สุคตึ สคฺคํ โลกํ อุปปชฺชติฯ ",
"an5.214:2.4":	"อิเม โข, ภิกฺขเว, ปญฺจ อานิสํสา มนฺตภาณิสฺมึ ปุคฺคเล”ติฯ ",
"an5.214:2.5":	"จตุตฺถํฯ "
}	
