{	
"an4.255:0.1":	"องฺคุตฺตร นิกาย ๔ฯ๒๕๕ ",
"an4.255:0.2":	"๒๖ฯ อภิญฺญาวคฺค ",
"an4.255:0.3":	"ปริเยสนาสุตฺต ",
"an4.255:1.1":	"“จตโสฺส อิมา, ภิกฺขเว, อนริยปริเยสนาฯ ",
"an4.255:1.2":	"กตมา จตโสฺส? ",
"an4.255:1.3":	"อิธ, ภิกฺขเว, เอกจฺโจ อตฺตนา ชราธมฺโม สมาโน ชราธมฺมํเยว ปริเยสติ; ",
"an4.255:1.4":	"อตฺตนา พฺยาธิธมฺโม สมาโน พฺยาธิธมฺมํเยว ปริเยสติ; ",
"an4.255:1.5":	"อตฺตนา มรณธมฺโม สมาโน มรณธมฺมํเยว ปริเยสติ; ",
"an4.255:1.6":	"อตฺตนา สงฺกิเลสธมฺโม สมาโน สงฺกิเลสธมฺมํเยว ปริเยสติฯ ",
"an4.255:1.7":	"อิมา โข, ภิกฺขเว, จตโสฺส อนริยปริเยสนาฯ ",
"an4.255:2.1":	"จตโสฺส อิมา, ภิกฺขเว, อริยปริเยสนาฯ ",
"an4.255:2.2":	"กตมา จตโสฺส? ",
"an4.255:2.3":	"อิธ, ภิกฺขเว, เอกจฺโจ อตฺตนา ชราธมฺโม สมาโน ชราธมฺเม อาทีนวํ วิทิตฺวา อชรํ อนุตฺตรํ โยคกฺเขมํ นิพฺพานํ ปริเยสติ; ",
"an4.255:2.4":	"อตฺตนา พฺยาธิธมฺโม สมาโน พฺยาธิธมฺเม อาทีนวํ วิทิตฺวา อพฺยาธึ อนุตฺตรํ โยคกฺเขมํ นิพฺพานํ ปริเยสติ; ",
"an4.255:2.5":	"อตฺตนา มรณธมฺโม สมาโน มรณธมฺเม อาทีนวํ วิทิตฺวา อมตํ อนุตฺตรํ โยคกฺเขมํ นิพฺพานํ ปริเยสติ; ",
"an4.255:2.6":	"อตฺตนา สงฺกิเลสธมฺโม สมาโน สงฺกิเลสธมฺเม อาทีนวํ วิทิตฺวา อสงฺกิลิฏฺฐํ อนุตฺตรํ โยคกฺเขมํ นิพฺพานํ ปริเยสติฯ ",
"an4.255:2.7":	"อิมา โข, ภิกฺขเว, จตโสฺส อริยปริเยสนา”ติฯ ",
"an4.255:2.8":	"ทุติยํฯ "
}	
