{	
"an4.44:0.1":	"องฺคุตฺตร นิกาย ๔ฯ๔๔ ",
"an4.44:0.2":	"๕ฯ โรหิตสฺสวคฺค ",
"an4.44:0.3":	"ทุติยโกธครุสุตฺต ",
"an4.44:1.1":	"“จตฺตาโรเม, ภิกฺขเว, อสทฺธมฺมาฯ ",
"an4.44:1.2":	"กตเม จตฺตาโร? ",
"an4.44:1.3":	"โกธครุตา น สทฺธมฺมครุตา, มกฺขครุตา น สทฺธมฺมครุตา, ลาภครุตา น สทฺธมฺมครุตา, สกฺการครุตา น สทฺธมฺมครุตาฯ ",
"an4.44:1.4":	"อิเม โข, ภิกฺขเว, จตฺตาโร อสทฺธมฺมาฯ ",
"an4.44:2.1":	"จตฺตาโรเม, ภิกฺขเว, สทฺธมฺมาฯ ",
"an4.44:2.2":	"กตเม จตฺตาโร? ",
"an4.44:2.3":	"สทฺธมฺมครุตา น โกธครุตา, สทฺธมฺมครุตา น มกฺขครุตา, สทฺธมฺมครุตา น ลาภครุตา, สทฺธมฺมครุตา น สกฺการครุตาฯ ",
"an4.44:2.4":	"อิเม โข, ภิกฺขเว, จตฺตาโร สทฺธมฺมาติฯ ",
"an4.44:3.1":	"โกธมกฺขครุ ภิกฺขุ, ",
"an4.44:3.2":	"ลาภสกฺการคารโว; ",
"an4.44:3.3":	"สุเขตฺเต ปูติพีชํว, ",
"an4.44:3.4":	"สทฺธมฺเม น วิรูหติฯ ",
"an4.44:4.1":	"เย จ สทฺธมฺมครุโน, ",
"an4.44:4.2":	"วิหํสุ วิหรนฺติ จ; ",
"an4.44:4.3":	"เต เว ธมฺเม วิรูหนฺติ, ",
"an4.44:4.4":	"เสฺนหานฺวยมิโวสธา”ติฯ ",
"an4.44:4.5":	"จตุตฺถํฯ "
}	
