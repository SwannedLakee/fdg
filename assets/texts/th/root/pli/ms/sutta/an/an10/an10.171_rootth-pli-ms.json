{	
"an10.171:0.1":	"องฺคุตฺตร นิกาย ๑๐ฯ๑๗๑ ",
"an10.171:0.2":	"๑๗ฯ ชาณุโสฺสณิวคฺค ",
"an10.171:0.3":	"ปฐมอธมฺมสุตฺต ",
"an10.171:1.1":	"“อธมฺโม จ, ภิกฺขเว, เวทิตพฺโพ อนตฺโถ จ; ",
"an10.171:1.2":	"ธมฺโม จ เวทิตพฺโพ อตฺโถ จฯ ",
"an10.171:1.3":	"อธมฺมญฺจ วิทิตฺวา อนตฺถญฺจ, ธมฺมญฺจ วิทิตฺวา อตฺถญฺจ ยถา ธมฺโม ยถา อตฺโถ ตถา ปฏิปชฺชิตพฺพํฯ ",
"an10.171:2.1":	"กตโม จ, ภิกฺขเว, อธมฺโม จ อนตฺโถ จ? ",
"an10.171:2.2":	"ปาณาติปาโต, อทินฺนาทานํ, กาเมสุมิจฺฉาจาโร, มุสาวาโท, ปิสุณา วาจา, ผรุสา วาจา, สมฺผปฺปลาโป, อภิชฺฌา, พฺยาปาโท, มิจฺฉาทิฏฺฐิ—",
"an10.171:2.3":	"อยํ วุจฺจติ, ภิกฺขเว, อธมฺโม จ อนตฺโถ จฯ ",
"an10.171:3.1":	"กตโม จ, ภิกฺขเว, ธมฺโม จ อตฺโถ จ? ",
"an10.171:3.2":	"ปาณาติปาตา เวรมณี, อทินฺนาทานา เวรมณี, กาเมสุมิจฺฉาจารา เวรมณี, มุสาวาทา เวรมณี, ปิสุณาย วาจาย เวรมณี, ผรุสาย วาจาย เวรมณี, สมฺผปฺปลาปา เวรมณี, อนภิชฺฌา, อพฺยาปาโท, สมฺมาทิฏฺฐิ—",
"an10.171:3.3":	"อยํ วุจฺจติ, ภิกฺขเว, ธมฺโม จ อตฺโถ จฯ ",
"an10.171:4.1":	"‘อธมฺโม จ, ภิกฺขเว, เวทิตพฺโพ อนตฺโถ จ; ",
"an10.171:4.2":	"ธมฺโม จ เวทิตพฺโพ อตฺโถ จฯ ",
"an10.171:4.3":	"อธมฺมญฺจ วิทิตฺวา อนตฺถญฺจ, ธมฺมญฺจ วิทิตฺวา อตฺถญฺจ ยถา ธมฺโม ยถา อตฺโถ ตถา ปฏิปชฺชิตพฺพนฺ’ติ, ",
"an10.171:4.4":	"อิติ ยํ ตํ วุตฺตํ, อิทเมตํ ปฏิจฺจ วุตฺตนฺ”ติฯ ",
"an10.171:4.5":	"ปญฺจมํฯ "
}	
