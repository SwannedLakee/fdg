{	
"an4.23:0.1":	"องฺคุตฺตร นิกาย ๔ฯ๒๓ ",
"an4.23:0.2":	"๓ฯ อุรุเวลวคฺค ",
"an4.23:0.3":	"โลกสุตฺต ",
"an4.23:1.1":	"“โลโก, ภิกฺขเว, ตถาคเตน อภิสมฺพุทฺโธฯ ",
"an4.23:1.2":	"โลกสฺมา ตถาคโต วิสํยุตฺโตฯ ",
"an4.23:1.3":	"โลกสมุทโย, ภิกฺขเว, ตถาคเตน อภิสมฺพุทฺโธฯ ",
"an4.23:1.4":	"โลกสมุทโย ตถาคตสฺส ปหีโนฯ ",
"an4.23:1.5":	"โลกนิโรโธ, ภิกฺขเว, ตถาคเตน อภิสมฺพุทฺโธฯ ",
"an4.23:1.6":	"โลกนิโรโธ ตถาคตสฺส สจฺฉิกโตฯ ",
"an4.23:1.7":	"โลกนิโรธคามินี ปฏิปทา, ภิกฺขเว, ตถาคเตน อภิสมฺพุทฺธาฯ ",
"an4.23:1.8":	"โลกนิโรธคามินี ปฏิปทา ตถาคตสฺส ภาวิตาฯ ",
"an4.23:2.1":	"ยํ, ภิกฺขเว, สเทวกสฺส โลกสฺส สมารกสฺส สพฺรหฺมกสฺส สสฺสมณพฺราหฺมณิยา ปชาย สเทวมนุสฺสาย ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา, สพฺพํ ตํ ตถาคเตน อภิสมฺพุทฺธํฯ ",
"an4.23:2.2":	"ตสฺมา ‘ตถาคโต’ติ วุจฺจติฯ ",
"an4.23:3.1":	"ยญฺจ, ภิกฺขเว, รตฺตึ ตถาคโต อนุตฺตรํ สมฺมาสมฺโพธึ อภิสมฺพุชฺฌติ ยญฺจ รตฺตึ อนุปาทิเสสาย นิพฺพานธาตุยา ปรินิพฺพายติ, ยํ เอตสฺมึ อนฺตเร ภาสติ ลปติ นิทฺทิสติ สพฺพํ ตํ ตเถว โหติ, โน อญฺญถาฯ ",
"an4.23:3.2":	"ตสฺมา ‘ตถาคโต’ติ วุจฺจติฯ ",
"an4.23:4.1":	"ยถาวาที, ภิกฺขเว, ตถาคโต ตถาการี, ยถาการี ตถาวาทีฯ ",
"an4.23:4.2":	"อิติ ยถาวาที ตถาการี, ยถาการี ตถาวาทีฯ ",
"an4.23:4.3":	"ตสฺมา ‘ตถาคโต’ติ วุจฺจติฯ ",
"an4.23:5.1":	"สเทวเก, ภิกฺขเว, โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ตถาคโต อภิภู อนภิภูโต อญฺญทตฺถุ ทโส วสวตฺตีฯ ",
"an4.23:5.2":	"ตสฺมา ‘ตถาคโต’ติ วุจฺจติฯ ",
"an4.23:6.1":	"สพฺพํ โลกํ อภิญฺญาย, ",
"an4.23:6.2":	"สพฺพํ โลเก ยถาตถํ; ",
"an4.23:6.3":	"สพฺพํ โลกํ วิสํยุตฺโต, ",
"an4.23:6.4":	"สพฺพโลเก อนูปโยฯ ",
"an4.23:7.1":	"ส เว สพฺพาภิภู ธีโร, ",
"an4.23:7.2":	"สพฺพคนฺถปฺปโมจโน; ",
"an4.23:7.3":	"ผุฏฺฐ’สฺส ปรมา สนฺติ, ",
"an4.23:7.4":	"นิพฺพานํ อกุโตภยํฯ ",
"an4.23:8.1":	"เอส ขีณาสโว พุทฺโธ, ",
"an4.23:8.2":	"อนีโฆ ฉินฺนสํสโย; ",
"an4.23:8.3":	"สพฺพกมฺมกฺขยํ ปตฺโต, ",
"an4.23:8.4":	"วิมุตฺโต อุปธิสงฺขเยฯ ",
"an4.23:9.1":	"เอส โส ภควา พุทฺโธ, ",
"an4.23:9.2":	"เอส สีโห อนุตฺตโร; ",
"an4.23:9.3":	"สเทวกสฺส โลกสฺส, ",
"an4.23:9.4":	"พฺรหฺมจกฺกํ ปวตฺตยีฯ ",
"an4.23:10.1":	"อิติ เทวา มนุสฺสา จ, ",
"an4.23:10.2":	"เย พุทฺธํ สรณํ คตา; ",
"an4.23:10.3":	"สงฺคมฺม ตํ นมสฺสนฺติ, ",
"an4.23:10.4":	"มหนฺตํ วีตสารทํฯ ",
"an4.23:11.1":	"ทนฺโต ทมยตํ เสฏฺโฐ, ",
"an4.23:11.2":	"สนฺโต สมยตํ อิสิ; ",
"an4.23:11.3":	"มุตฺโต โมจยตํ อคฺโค, ",
"an4.23:11.4":	"ติณฺโณ ตารยตํ วโรฯ ",
"an4.23:12.1":	"อิติ เหตํ นมสฺสนฺติ, ",
"an4.23:12.2":	"มหนฺตํ วีตสารทํ; ",
"an4.23:12.3":	"สเทวกสฺมึ โลกสฺมึ, ",
"an4.23:12.4":	"นตฺถิ เม ปฏิปุคฺคโล”ติฯ ",
"an4.23:12.5":	"ตติยํฯ "
}	
