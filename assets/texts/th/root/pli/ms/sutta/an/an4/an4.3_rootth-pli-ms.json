{	
"an4.3:0.1":	"องฺคุตฺตร นิกาย ๔ฯ๓ ",
"an4.3:0.2":	"๑ฯ ภณฺฑคามวคฺค ",
"an4.3:0.3":	"ปฐมขตสุตฺต ",
"an4.3:1.1":	"“จตูหิ, ภิกฺขเว, ธมฺเมหิ สมนฺนาคโต พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ, สาวชฺโช จ โหติ สานุวชฺโช จ วิญฺญูนํ, พหุญฺจ อปุญฺญํ ปสวติฯ ",
"an4.3:1.2":	"กตเมหิ จตูหิ? ",
"an4.3:1.3":	"อนนุวิจฺจ อปริโยคาเหตฺวา อวณฺณารหสฺส วณฺณํ ภาสติ, ",
"an4.3:1.4":	"อนนุวิจฺจ อปริโยคาเหตฺวา วณฺณารหสฺส อวณฺณํ ภาสติ, ",
"an4.3:1.5":	"อนนุวิจฺจ อปริโยคาเหตฺวา อปฺปสาทนีเย ฐาเน ปสาทํ อุปทํเสติ, ",
"an4.3:1.6":	"อนนุวิจฺจ อปริโยคาเหตฺวา ปสาทนีเย ฐาเน อปฺปสาทํ อุปทํเสติ—",
"an4.3:1.7":	"อิเมหิ โข, ภิกฺขเว, จตูหิ ธมฺเมหิ สมนฺนาคโต พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ, สาวชฺโช จ โหติ สานุวชฺโช จ วิญฺญูนํ, พหุญฺจ อปุญฺญํ ปสวติฯ ",
"an4.3:2.1":	"จตูหิ, ภิกฺขเว, ธมฺเมหิ สมนฺนาคโต ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ, อนวชฺโช จ โหติ อนนุวชฺโช จ วิญฺญูนํ, พหุญฺจ ปุญฺญํ ปสวติฯ ",
"an4.3:2.2":	"กตเมหิ จตูหิ? ",
"an4.3:2.3":	"อนุวิจฺจ ปริโยคาเหตฺวา อวณฺณารหสฺส อวณฺณํ ภาสติ, ",
"an4.3:2.4":	"อนุวิจฺจ ปริโยคาเหตฺวา วณฺณารหสฺส วณฺณํ ภาสติ, ",
"an4.3:2.5":	"อนุวิจฺจ ปริโยคาเหตฺวา อปฺปสาทนีเย ฐาเน อปฺปสาทํ อุปทํเสติ, ",
"an4.3:2.6":	"อนุวิจฺจ ปริโยคาเหตฺวา ปสาทนีเย ฐาเน ปสาทํ อุปทํเสติ—",
"an4.3:2.7":	"อิเมหิ โข, ภิกฺขเว, จตูหิ ธมฺเมหิ สมนฺนาคโต ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ, อนวชฺโช จ โหติ อนนุวชฺโช จ วิญฺญูนํ, พหุญฺจ ปุญฺญํ ปสวตีติฯ ",
"an4.3:3.1":	"โย นินฺทิยํ ปสํสติ, ",
"an4.3:3.2":	"ตํ วา นินฺทติ โย ปสํสิโย; ",
"an4.3:3.3":	"วิจินาติ มุเขน โส กลึ, ",
"an4.3:3.4":	"กลินา เตน สุขํ น วินฺทติฯ ",
"an4.3:4.1":	"อปฺปมตฺโต อยํ กลิ, ",
"an4.3:4.2":	"โย อกฺเขสุ ธนปราชโย; ",
"an4.3:4.3":	"สพฺพสฺสาปิ สหาปิ อตฺตนา, ",
"an4.3:4.4":	"อยเมว มหนฺตตโร กลิ; ",
"an4.3:4.5":	"โย สุคเตสุ มนํ ปโทสเยฯ ",
"an4.3:5.1":	"สตํ สหสฺสานํ นิรพฺพุทานํ, ",
"an4.3:5.2":	"ฉตฺตึสตี ปญฺจ จ อพฺพุทานิ; ",
"an4.3:5.3":	"ยมริยครหี นิรยํ อุเปติ, ",
"an4.3:5.4":	"วาจํ มนญฺจ ปณิธาย ปาปกนฺ”ติฯ ",
"an4.3:5.5":	"ตติยํฯ "
}	
