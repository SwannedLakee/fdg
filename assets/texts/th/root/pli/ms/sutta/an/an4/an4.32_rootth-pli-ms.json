{	
"an4.32:0.1":	"องฺคุตฺตร นิกาย ๔ฯ๓๒ ",
"an4.32:0.2":	"๔ฯ จกฺกวคฺค ",
"an4.32:0.3":	"สงฺคหสุตฺต ",
"an4.32:1.1":	"“จตฺตาริมานิ, ภิกฺขเว, สงฺคหวตฺถูนิฯ ",
"an4.32:1.2":	"กตมานิ จตฺตาริ? ",
"an4.32:1.3":	"ทานํ, เปยฺยวชฺชํ, อตฺถจริยา, สมานตฺตตา—",
"an4.32:1.4":	"อิมานิ โข, ภิกฺขเว, จตฺตาริ สงฺคหวตฺถูนีติฯ ",
"an4.32:2.1":	"ทานญฺจ เปยฺยวชฺชญฺจ, ",
"an4.32:2.2":	"อตฺถจริยา จ ยา อิธ; ",
"an4.32:2.3":	"สมานตฺตตา จ ธมฺเมสุ, ",
"an4.32:2.4":	"ตตฺถ ตตฺถ ยถารหํ; ",
"an4.32:2.5":	"เอเต โข สงฺคหา โลเก, ",
"an4.32:2.6":	"รถสฺสาณีว ยายโตฯ ",
"an4.32:3.1":	"เอเต จ สงฺคหา นาสฺสุ, ",
"an4.32:3.2":	"น มาตา ปุตฺตการณา; ",
"an4.32:3.3":	"ลเภถ มานํ ปูชํ วา, ",
"an4.32:3.4":	"ปิตา วา ปุตฺตการณาฯ ",
"an4.32:4.1":	"ยสฺมา จ สงฺคหา เอเต, ",
"an4.32:4.2":	"สมเวกฺขนฺติ ปณฺฑิตา; ",
"an4.32:4.3":	"ตสฺมา มหตฺตํ ปปฺโปนฺติ, ",
"an4.32:4.4":	"ปาสํสา จ ภวนฺติ เต”ติฯ ",
"an4.32:4.5":	"ทุติยํฯ "
}	
