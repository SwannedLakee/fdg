{	
"an5.36:0.1":	"องฺคุตฺตร นิกาย ๕ฯ๓๖ ",
"an5.36:0.2":	"๔ฯ สุมนวคฺค ",
"an5.36:0.3":	"กาลทานสุตฺต ",
"an5.36:1.1":	"“ปญฺจิมานิ, ภิกฺขเว, กาลทานานิฯ ",
"an5.36:1.2":	"กตมานิ ปญฺจ? ",
"an5.36:1.3":	"อาคนฺตุกสฺส ทานํ เทติ; ",
"an5.36:1.4":	"คมิกสฺส ทานํ เทติ; ",
"an5.36:1.5":	"คิลานสฺส ทานํ เทติ; ",
"an5.36:1.6":	"ทุพฺภิกฺเข ทานํ เทติ; ",
"an5.36:1.7":	"ยานิ ตานิ นวสสฺสานิ นวผลานิ ตานิ ปฐมํ สีลวนฺเตสุ ปติฏฺฐาเปติฯ ",
"an5.36:1.8":	"อิมานิ โข, ภิกฺขเว, ปญฺจ กาลทานานีติฯ ",
"an5.36:2.1":	"กาเล ททนฺติ สปฺปญฺญา, ",
"an5.36:2.2":	"วทญฺญู วีตมจฺฉรา; ",
"an5.36:2.3":	"กาเลน ทินฺนํ อริเยสุ, ",
"an5.36:2.4":	"อุชุภูเตสุ ตาทิสุฯ ",
"an5.36:3.1":	"วิปฺปสนฺนมนา ตสฺส, ",
"an5.36:3.2":	"วิปุลา โหติ ทกฺขิณา; ",
"an5.36:3.3":	"เย ตตฺถ อนุโมทนฺติ, ",
"an5.36:3.4":	"เวยฺยาวจฺจํ กโรนฺติ วา; ",
"an5.36:3.5":	"น เตน ทกฺขิณา อูนา, ",
"an5.36:3.6":	"เตปิ ปุญฺญสฺส ภาคิโนฯ ",
"an5.36:4.1":	"ตสฺมา ทเท อปฺปฏิวานจิตฺโต, ",
"an5.36:4.2":	"ยตฺถ ทินฺนํ มหปฺผลํ; ",
"an5.36:4.3":	"ปุญฺญานิ ปรโลกสฺมึ, ",
"an5.36:4.4":	"ปติฏฺฐา โหนฺติ ปาณินนฺ”ติฯ ",
"an5.36:4.5":	"ฉฏฺฐํฯ "
}	
