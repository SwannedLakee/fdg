{	
"an7.24:0.1":	"องฺคุตฺตร นิกาย ๗ฯ๒๔ ",
"an7.24:0.2":	"๓ฯ วชฺชิสตฺตกวคฺค ",
"an7.24:0.3":	"ทุติยสตฺตกสุตฺต ",
"an7.24:1.1":	"“สตฺต โว, ภิกฺขเว, อปริหานิเย ธมฺเม เทเสสฺสามิฯ ",
"an7.24:1.2":	"ตํ สุณาถ, สาธุกํ มนสิ กโรถ …เป… ",
"an7.24:1.3":	"กตเม จ, ภิกฺขเว, สตฺต อปริหานิยา ธมฺมา? ",
"an7.24:2.1":	"ยาวกีวญฺจ, ภิกฺขเว, ภิกฺขู น กมฺมารามา ภวิสฺสนฺติ, น กมฺมรตา, น กมฺมารามตํ อนุยุตฺตา; วุทฺธิเยว, ภิกฺขเว, ภิกฺขูนํ ปาฏิกงฺขา, โน ปริหานิฯ ",
"an7.24:3.1":	"ยาวกีวญฺจ, ภิกฺขเว, ภิกฺขู น ภสฺสารามา ภวิสฺสนฺติ …เป… ",
"an7.24:3.2":	"น นิทฺทารามา ภวิสฺสนฺติ … ",
"an7.24:3.3":	"น สงฺคณิการามา ภวิสฺสนฺติ … ",
"an7.24:3.4":	"น ปาปิจฺฉา ภวิสฺสนฺติ น ปาปิกานํ อิจฺฉานํ วสํ คตา … ",
"an7.24:3.5":	"น ปาปมิตฺตา ภวิสฺสนฺติ น ปาปสหายา น ปาปสมฺปวงฺกา … ",
"an7.24:3.6":	"น โอรมตฺตเกน วิเสสาธิคเมน อนฺตราโวสานํ อาปชฺชิสฺสนฺติ; วุทฺธิเยว, ภิกฺขเว, ภิกฺขูนํ ปาฏิกงฺขา, โน ปริหานิฯ ",
"an7.24:4.1":	"ยาวกีวญฺจ, ภิกฺขเว, อิเม สตฺต อปริหานิยา ธมฺมา ภิกฺขูสุ ฐสฺสนฺติ, อิเมสุ จ สตฺตสุ อปริหานิเยสุ ธมฺเมสุ ภิกฺขู สนฺทิสฺสิสฺสนฺติ; วุทฺธิเยว, ภิกฺขเว, ภิกฺขูนํ ปาฏิกงฺขา, โน ปริหานี”ติฯ ",
"an7.24:4.2":	"จตุตฺถํฯ "
}	
