{	
"an5.8:0.1":	"องฺคุตฺตร นิกาย ๕ฯ๘ ",
"an5.8:0.2":	"๑ฯ เสขพลวคฺค ",
"an5.8:0.3":	"จวนสุตฺต ",
"an5.8:1.1":	"“ปญฺจหิ, ภิกฺขเว, ธมฺเมหิ สมนฺนาคโต ภิกฺขุ จวติ, นปฺปติฏฺฐาติ สทฺธมฺเมฯ ",
"an5.8:1.2":	"กตเมหิ ปญฺจหิ? ",
"an5.8:1.3":	"อสฺสทฺโธ, ภิกฺขเว, ภิกฺขุ จวติ, นปฺปติฏฺฐาติ สทฺธมฺเมฯ ",
"an5.8:1.4":	"อหิริโก, ภิกฺขเว, ภิกฺขุ จวติ, นปฺปติฏฺฐาติ สทฺธมฺเมฯ ",
"an5.8:1.5":	"อโนตฺตปฺปี, ภิกฺขเว, ภิกฺขุ จวติ, นปฺปติฏฺฐาติ สทฺธมฺเมฯ ",
"an5.8:1.6":	"กุสีโต, ภิกฺขเว, ภิกฺขุ จวติ, นปฺปติฏฺฐาติ สทฺธมฺเมฯ ",
"an5.8:1.7":	"ทุปฺปญฺโญ, ภิกฺขเว, ภิกฺขุ จวติ, นปฺปติฏฺฐาติ สทฺธมฺเมฯ ",
"an5.8:1.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ จวติ, นปฺปติฏฺฐาติ สทฺธมฺเมฯ ",
"an5.8:2.1":	"ปญฺจหิ, ภิกฺขเว, ธมฺเมหิ สมนฺนาคโต ภิกฺขุ น จวติ, ปติฏฺฐาติ สทฺธมฺเมฯ ",
"an5.8:2.2":	"กตเมหิ ปญฺจหิ? ",
"an5.8:2.3":	"สทฺโธ, ภิกฺขเว, ภิกฺขุ น จวติ, ปติฏฺฐาติ สทฺธมฺเมฯ ",
"an5.8:2.4":	"หิรีมา, ภิกฺขเว, ภิกฺขุ น จวติ, ปติฏฺฐาติ สทฺธมฺเมฯ ",
"an5.8:2.5":	"โอตฺตปฺปี, ภิกฺขเว, ภิกฺขุ น จวติ, ปติฏฺฐาติ สทฺธมฺเมฯ ",
"an5.8:2.6":	"อารทฺธวีริโย, ภิกฺขเว, ภิกฺขุ น จวติ, ปติฏฺฐาติ สทฺธมฺเมฯ ",
"an5.8:2.7":	"ปญฺญวา, ภิกฺขเว, ภิกฺขุ น จวติ, ปติฏฺฐาติ สทฺธมฺเมฯ ",
"an5.8:2.8":	"อิเมหิ โข, ภิกฺขเว, ปญฺจหิ ธมฺเมหิ สมนฺนาคโต ภิกฺขุ น จวติ, ปติฏฺฐาติ สทฺธมฺเม”ติฯ ",
"an5.8:2.9":	"อฏฺฐมํฯ "
}	
