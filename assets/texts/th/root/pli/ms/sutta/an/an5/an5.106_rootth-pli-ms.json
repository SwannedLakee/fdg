{	
"an5.106:0.1":	"องฺคุตฺตร นิกาย ๕ฯ๑๐๖ ",
"an5.106:0.2":	"๑๑ฯ ผาสุวิหารวคฺค ",
"an5.106:0.3":	"อานนฺทสุตฺต ",
"an5.106:1.1":	"เอกํ สมยํ ภควา โกสมฺพิยํ วิหรติ โฆสิตาราเมฯ ",
"an5.106:1.2":	"อถ โข อายสฺมา อานนฺโท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา อานนฺโท ภควนฺตํ เอตทโวจ",
"an5.106:2.1":	"“กิตฺตาวตา นุ โข, ภนฺเต, ภิกฺขุ สงฺเฆ วิหรนฺโต ผาสุํ วิหเรยฺยา”ติ? ",
"an5.106:2.2":	"“ยโต โข, อานนฺท, ภิกฺขุ อตฺตนา สีลสมฺปนฺโน โหติ, โน ปรํ อธิสีเล สมฺปวตฺตา; ",
"an5.106:2.3":	"เอตฺตาวตาปิ โข, อานนฺท, ภิกฺขุ สงฺเฆ วิหรนฺโต ผาสุํ วิหเรยฺยา”ติฯ ",
"an5.106:3.1":	"“สิยา ปน, ภนฺเต, อญฺโญปิ ปริยาโย ยถา ภิกฺขุ สงฺเฆ วิหรนฺโต ผาสุํ วิหเรยฺยา”ติ? ",
"an5.106:3.2":	"“สิยา, อานนฺทฯ ",
"an5.106:3.3":	"ยโต โข, อานนฺท, ภิกฺขุ อตฺตนา สีลสมฺปนฺโน โหติ, โน ปรํ อธิสีเล สมฺปวตฺตา; ",
"an5.106:3.4":	"อตฺตานุเปกฺขี จ โหติ, โน ปรานุเปกฺขี; ",
"an5.106:3.5":	"เอตฺตาวตาปิ โข, อานนฺท, ภิกฺขุ สงฺเฆ วิหรนฺโต ผาสุํ วิหเรยฺยา”ติฯ ",
"an5.106:4.1":	"“สิยา ปน, ภนฺเต, อญฺโญปิ ปริยาโย ยถา ภิกฺขุ สงฺเฆ วิหรนฺโต ผาสุํ วิหเรยฺยา”ติ? ",
"an5.106:4.2":	"“สิยา, อานนฺทฯ ",
"an5.106:4.3":	"ยโต โข, อานนฺท, ภิกฺขุ อตฺตนา สีลสมฺปนฺโน โหติ, โน ปรํ อธิสีเล สมฺปวตฺตา; ",
"an5.106:4.4":	"อตฺตานุเปกฺขี จ โหติ, โน ปรานุเปกฺขี; ",
"an5.106:4.5":	"อปญฺญาโต จ โหติ, เตน จ อปญฺญาตเกน โน ปริตสฺสติ; ",
"an5.106:4.6":	"เอตฺตาวตาปิ โข, อานนฺท, ภิกฺขุ สงฺเฆ วิหรนฺโต ผาสุํ วิหเรยฺยา”ติฯ ",
"an5.106:5.1":	"“สิยา ปน, ภนฺเต, อญฺโญปิ ปริยาโย ยถา ภิกฺขุ สงฺเฆ วิหรนฺโต ผาสุํ วิหเรยฺยา”ติ? ",
"an5.106:5.2":	"“สิยา, อานนฺทฯ ",
"an5.106:5.3":	"ยโต โข, อานนฺท, ภิกฺขุ อตฺตนา สีลสมฺปนฺโน โหติ, โน ปรํ อธิสีเล สมฺปวตฺตา; ",
"an5.106:5.4":	"อตฺตานุเปกฺขี จ โหติ, โน ปรานุเปกฺขี; ",
"an5.106:5.5":	"อปญฺญาโต จ โหติ, เตน จ อปญฺญาตเกน โน ปริตสฺสติ; ",
"an5.106:5.6":	"จตุนฺนญฺจ ฌานานํ อาภิเจตสิกานํ ทิฏฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภี; ",
"an5.106:5.7":	"เอตฺตาวตาปิ โข, อานนฺท, ภิกฺขุ สงฺเฆ วิหรนฺโต ผาสุํ วิหเรยฺยา”ติฯ ",
"an5.106:6.1":	"“สิยา ปน, ภนฺเต, อญฺโญปิ ปริยาโย ยถา ภิกฺขุ สงฺเฆ วิหรนฺโต ผาสุํ วิหเรยฺยา”ติ? ",
"an5.106:6.2":	"“สิยา, อานนฺทฯ ",
"an5.106:6.3":	"ยโต โข, อานนฺท, ภิกฺขุ อตฺตนา สีลสมฺปนฺโน โหติ, โน ปรํ อธิสีเล สมฺปวตฺตา; ",
"an5.106:6.4":	"อตฺตานุเปกฺขี จ โหติ, โน ปรานุเปกฺขี; ",
"an5.106:6.5":	"อปญฺญาโต จ โหติ, เตน จ อปญฺญาตเกน โน ปริตสฺสติ; ",
"an5.106:6.6":	"จตุนฺนญฺจ ฌานานํ อาภิเจตสิกานํ ทิฏฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภี; ",
"an5.106:6.7":	"อาสวานญฺจ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติ; ",
"an5.106:6.8":	"เอตฺตาวตาปิ โข, อานนฺท, ภิกฺขุ สงฺเฆ วิหรนฺโต ผาสุํ วิหเรยฺยฯ ",
"an5.106:7.1":	"อิมมฺหา จาหํ, อานนฺท, ผาสุวิหารา อญฺโญ ผาสุวิหาโร อุตฺตริตโร วา ปณีตตโร วา นตฺถีติ วทามี”ติฯ ",
"an5.106:7.2":	"ฉฏฺฐํฯ "
}	
