{	
"an8.65:0.1":	"องฺคุตฺตร นิกาย ๘ฯ๖๕ ",
"an8.65:0.2":	"๗ฯ ภูมิจาลวคฺค ",
"an8.65:0.3":	"อภิภายตนสุตฺต ",
"an8.65:1.1":	"“อฏฺฐิมานิ, ภิกฺขเว, อภิภายตนานิฯ ",
"an8.65:1.2":	"กตมานิ อฏฺฐ? ",
"an8.65:1.3":	"อชฺฌตฺตํ รูปสญฺญี เอโก พหิทฺธา รูปานิ ปสฺสติ ปริตฺตานิ สุวณฺณทุพฺพณฺณานิฯ ",
"an8.65:1.4":	"‘ตานิ อภิภุยฺย ชานามิ ปสฺสามี’ติ, เอวํสญฺญี โหติฯ ",
"an8.65:1.5":	"อิทํ ปฐมํ อภิภายตนํฯ ",
"an8.65:2.1":	"อชฺฌตฺตํ รูปสญฺญี เอโก พหิทฺธา รูปานิ ปสฺสติ อปฺปมาณานิ สุวณฺณทุพฺพณฺณานิฯ ",
"an8.65:2.2":	"‘ตานิ อภิภุยฺย ชานามิ ปสฺสามี’ติ, เอวํสญฺญี โหติฯ ",
"an8.65:2.3":	"อิทํ ทุติยํ อภิภายตนํฯ ",
"an8.65:3.1":	"อชฺฌตฺตํ อรูปสญฺญี เอโก พหิทฺธา รูปานิ ปสฺสติ ปริตฺตานิ สุวณฺณทุพฺพณฺณานิฯ ",
"an8.65:3.2":	"‘ตานิ อภิภุยฺย ชานามิ ปสฺสามี’ติ, เอวํสญฺญี โหติฯ ",
"an8.65:3.3":	"อิทํ ตติยํ อภิภายตนํฯ ",
"an8.65:4.1":	"อชฺฌตฺตํ อรูปสญฺญี เอโก พหิทฺธา รูปานิ ปสฺสติ อปฺปมาณานิ สุวณฺณทุพฺพณฺณานิฯ ",
"an8.65:4.2":	"‘ตานิ อภิภุยฺย ชานามิ ปสฺสามี’ติ, เอวํสญฺญี โหติฯ ",
"an8.65:4.3":	"อิทํ จตุตฺถํ อภิภายตนํฯ ",
"an8.65:5.1":	"อชฺฌตฺตํ อรูปสญฺญี เอโก พหิทฺธา รูปานิ ปสฺสติ นีลานิ นีลวณฺณานิ นีลนิทสฺสนานิ นีลนิภาสานิฯ ",
"an8.65:5.2":	"‘ตานิ อภิภุยฺย ชานามิ ปสฺสามี’ติ, เอวํสญฺญี โหติฯ ",
"an8.65:5.3":	"อิทํ ปญฺจมํ อภิภายตนํฯ ",
"an8.65:6.1":	"อชฺฌตฺตํ อรูปสญฺญี เอโก พหิทฺธา รูปานิ ปสฺสติ ปีตานิ ปีตวณฺณานิ ปีตนิทสฺสนานิ ปีตนิภาสานิฯ ",
"an8.65:6.2":	"‘ตานิ อภิภุยฺย ชานามิ ปสฺสามี’ติ, เอวํสญฺญี โหติฯ ",
"an8.65:6.3":	"อิทํ ฉฏฺฐํ อภิภายตนํฯ ",
"an8.65:7.1":	"อชฺฌตฺตํ อรูปสญฺญี เอโก พหิทฺธา รูปานิ ปสฺสติ โลหิตกานิ โลหิตกวณฺณานิ โลหิตกนิทสฺสนานิ โลหิตกนิภาสานิฯ ",
"an8.65:7.2":	"‘ตานิ อภิภุยฺย ชานามิ ปสฺสามี’ติ, เอวํสญฺญี โหติฯ ",
"an8.65:7.3":	"อิทํ สตฺตมํ อภิภายตนํฯ ",
"an8.65:8.1":	"อชฺฌตฺตํ อรูปสญฺญี เอโก พหิทฺธา รูปานิ ปสฺสติ โอทาตานิ โอทาตวณฺณานิ โอทาตนิทสฺสนานิ โอทาตนิภาสานิฯ ",
"an8.65:8.2":	"‘ตานิ อภิภุยฺย ชานามิ ปสฺสามี’ติ, เอวํสญฺญี โหติฯ ",
"an8.65:8.3":	"อิทํ อฏฺฐมํ อภิภายตนํฯ ",
"an8.65:8.4":	"อิมานิ โข, ภิกฺขเว, อฏฺฐ อภิภายตนานี”ติฯ ",
"an8.65:8.5":	"ปญฺจมํฯ "
}	
