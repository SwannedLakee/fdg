{	
"an10.68:0.1":	"องฺคุตฺตร นิกาย ๑๐ฯ๖๘ ",
"an10.68:0.2":	"๗ฯ ยมกวคฺค ",
"an10.68:0.3":	"ทุติยนฬกปานสุตฺต ",
"an10.68:1.1":	"เอกํ สมยํ ภควา นฬกปาเน วิหรติ ปลาสวเนฯ ",
"an10.68:1.2":	"เตน โข ปน สมเยน ภควา ตทหุโปสเถ ภิกฺขุสงฺฆปริวุโต นิสินฺโน โหติฯ ",
"an10.68:1.3":	"อถ โข ภควา พหุเทว รตฺตึ ภิกฺขูนํ ธมฺมิยา กถาย สนฺทเสฺสตฺวา สมาทเปตฺวา สมุตฺเตเชตฺวา สมฺปหํเสตฺวา ตุณฺหีภูตํ ตุณฺหีภูตํ ภิกฺขุสงฺฆํ อนุวิโลเกตฺวา อายสฺมนฺตํ สาริปุตฺตํ อามนฺเตสิ",
"an10.68:2.1":	"“วิคตถินมิทฺโธ โข, สาริปุตฺต, ภิกฺขุสงฺโฆฯ ",
"an10.68:2.2":	"ปฏิภาตุ ตํ, สาริปุตฺต, ภิกฺขูนํ ธมฺมี กถาฯ ",
"an10.68:2.3":	"ปิฏฺฐิ เม อาคิลายติ; ",
"an10.68:2.4":	"ตมหํ อายมิสฺสามี”ติฯ ",
"an10.68:2.5":	"“เอวํ, ภนฺเต”ติ โข อายสฺมา สาริปุตฺโต ภควโต ปจฺจโสฺสสิฯ ",
"an10.68:3.1":	"อถ โข ภควา จตุคฺคุณํ สงฺฆาฏึ ปญฺญาเปตฺวา ทกฺขิเณน ปเสฺสน สีหเสยฺยํ กปฺเปสิ ปาเท ปาทํ อจฺจาธาย สโต สมฺปชาโน อุฏฺฐานสญฺญํ มนสิ กริตฺวาฯ ",
"an10.68:3.2":	"ตตฺร โข อายสฺมา สาริปุตฺโต ภิกฺขู อามนฺเตสิ",
"an10.68:3.3":	"“อาวุโส ภิกฺขเว”ติฯ ",
"an10.68:3.4":	"“อาวุโส”ติ โข เต ภิกฺขู อายสฺมโต สาริปุตฺตสฺส ปจฺจโสฺสสุํฯ ",
"an10.68:3.5":	"อายสฺมา สาริปุตฺโต เอตทโวจ",
"an10.68:4.1":	"“ยสฺส กสฺสจิ, อาวุโส, สทฺธา นตฺถิ กุสเลสุ ธมฺเมสุ, หิรี นตฺถิ … ",
"an10.68:4.2":	"โอตฺตปฺปํ นตฺถิ … ",
"an10.68:4.3":	"วีริยํ นตฺถิ … ",
"an10.68:4.4":	"ปญฺญา นตฺถิ … ",
"an10.68:4.5":	"โสตาวธานํ นตฺถิ … ",
"an10.68:4.6":	"ธมฺมธารณา นตฺถิ … ",
"an10.68:4.7":	"อตฺถูปปริกฺขา นตฺถิ … ",
"an10.68:4.8":	"ธมฺมานุธมฺมปฺปฏิปตฺติ นตฺถิ … ",
"an10.68:4.9":	"อปฺปมาโท นตฺถิ กุสเลสุ ธมฺเมสุ, ตสฺส ยา รตฺติ วา ทิวโส วา อาคจฺฉติ, หานิเยว ปาฏิกงฺขา กุสเลสุ ธมฺเมสุ โน วุทฺธิฯ ",
"an10.68:4.10":	"เสยฺยถาปิ, อาวุโส, กาฬปกฺเข จนฺทสฺส ยา รตฺติ วา ทิวโส วา อาคจฺฉติ, หายเตว วณฺเณน หายติ มณฺฑเลน หายติ อาภาย หายติ อาโรหปริณาเหน; ",
"an10.68:4.11":	"เอวเมวํ โข, อาวุโส, ยสฺส กสฺสจิ สทฺธา นตฺถิ กุสเลสุ ธมฺเมสุ, หิรี นตฺถิ … ",
"an10.68:4.12":	"โอตฺตปฺปํ นตฺถิ … ",
"an10.68:4.13":	"วีริยํ นตฺถิ … ",
"an10.68:4.14":	"ปญฺญา นตฺถิ … ",
"an10.68:4.15":	"โสตาวธานํ นตฺถิ … ",
"an10.68:4.16":	"ธมฺมธารณา นตฺถิ … ",
"an10.68:4.17":	"อตฺถูปปริกฺขา นตฺถิ … ",
"an10.68:4.18":	"ธมฺมานุธมฺมปฺปฏิปตฺติ นตฺถิ … ",
"an10.68:4.19":	"อปฺปมาโท นตฺถิ กุสเลสุ ธมฺเมสุ, ตสฺส ยา รตฺติ วา ทิวโส วา อาคจฺฉติ, หานิเยว ปาฏิกงฺขา กุสเลสุ ธมฺเมสุ โน วุทฺธิฯ ",
"an10.68:5.1":	"ยสฺส กสฺสจิ, อาวุโส, สทฺธา อตฺถิ กุสเลสุ ธมฺเมสุ, หิรี อตฺถิ … ",
"an10.68:5.2":	"โอตฺตปฺปํ อตฺถิ … ",
"an10.68:5.3":	"วีริยํ อตฺถิ … ",
"an10.68:5.4":	"ปญฺญา อตฺถิ … ",
"an10.68:5.5":	"โสตาวธานํ อตฺถิ … ",
"an10.68:5.6":	"ธมฺมธารณา อตฺถิ … ",
"an10.68:5.7":	"อตฺถูปปริกฺขา อตฺถิ … ",
"an10.68:5.8":	"ธมฺมานุธมฺมปฺปฏิปตฺติ อตฺถิ … ",
"an10.68:5.9":	"อปฺปมาโท อตฺถิ กุสเลสุ ธมฺเมสุ, ตสฺส ยา รตฺติ วา ทิวโส วา อาคจฺฉติ, วุทฺธิเยว ปาฏิกงฺขา กุสเลสุ ธมฺเมสุ โน ปริหานิฯ ",
"an10.68:5.10":	"เสยฺยถาปิ, อาวุโส, ชุณฺหปกฺเข จนฺทสฺส ยา รตฺติ วา ทิวโส วา อาคจฺฉติ, วฑฺฒเตว วณฺเณน วฑฺฒติ มณฺฑเลน วฑฺฒติ อาภาย วฑฺฒติ อาโรหปริณาเหน; ",
"an10.68:5.11":	"เอวเมวํ โข, อาวุโส, ยสฺส กสฺสจิ สทฺธา อตฺถิ กุสเลสุ ธมฺเมสุ …เป… ",
"an10.68:5.12":	"อปฺปมาโท อตฺถิ กุสเลสุ ธมฺเมสุ, ตสฺส ยา รตฺติ วา ทิวโส วา อาคจฺฉติ, วุทฺธิเยว ปาฏิกงฺขา กุสเลสุ ธมฺเมสุ โน ปริหานี”ติฯ ",
"an10.68:6.1":	"อถ โข ภควา ปจฺจุฏฺฐาย อายสฺมนฺตํ สาริปุตฺตํ อามนฺเตสิ",
"an10.68:6.2":	"“สาธุ สาธุ, สาริปุตฺตฯ ",
"an10.68:6.3":	"ยสฺส กสฺสจิ, สาริปุตฺต, สทฺธา นตฺถิ กุสเลสุ ธมฺเมสุ หิรี นตฺถิ … ",
"an10.68:6.4":	"โอตฺตปฺปํ นตฺถิ … ",
"an10.68:6.5":	"ปญฺญา นตฺถิ … ",
"an10.68:6.6":	"วีริยํ นตฺถิ … ",
"an10.68:6.7":	"โสตาวธานํ นตฺถิ … ",
"an10.68:6.8":	"ธมฺมธารณา นตฺถิ … ",
"an10.68:6.9":	"อตฺถูปปริกฺขา นตฺถิ … ",
"an10.68:6.10":	"ธมฺมานุธมฺมปฺปฏิปตฺติ นตฺถิ … ",
"an10.68:6.11":	"อปฺปมาโท นตฺถิ กุสเลสุ ธมฺเมสุ ตสฺส ยา รตฺติ วา ทิวโส วา อาคจฺฉติ, หานิเยว ปาฏิกงฺขา กุสเลสุ ธมฺเมสุ โน วุทฺธิฯ ",
"an10.68:6.12":	"เสยฺยถาปิ, สาริปุตฺต, กาฬปกฺเข จนฺทสฺส ยา รตฺติ วา ทิวโส วา อาคจฺฉติ, หายเตว วณฺเณน หายติ มณฺฑเลน หายติ อาภาย หายติ อาโรหปริณาเหน; ",
"an10.68:6.13":	"เอวเมวํ โข, สาริปุตฺต, ยสฺส กสฺสจิ สทฺธา นตฺถิ กุสเลสุ ธมฺเมสุ …เป… ",
"an10.68:6.14":	"อปฺปมาโท นตฺถิ กุสเลสุ ธมฺเมสุ, ตสฺส ยา รตฺติ วา ทิวโส วา อาคจฺฉติ, หานิเยว ปาฏิกงฺขา กุสเลสุ ธมฺเมสุ โน วุทฺธิฯ ",
"an10.68:7.1":	"ยสฺส กสฺสจิ, สาริปุตฺต, สทฺธา อตฺถิ กุสเลสุ ธมฺเมสุ หิรี อตฺถิ … ",
"an10.68:7.2":	"โอตฺตปฺปํ อตฺถิ … ",
"an10.68:7.3":	"วีริยํ อตฺถิ … ",
"an10.68:7.4":	"ปญฺญา อตฺถิ … ",
"an10.68:7.5":	"โสตาวธานํ อตฺถิ … ",
"an10.68:7.6":	"ธมฺมธารณา อตฺถิ … ",
"an10.68:7.7":	"อตฺถูปปริกฺขา อตฺถิ … ",
"an10.68:7.8":	"ธมฺมานุธมฺมปฺปฏิปตฺติ อตฺถิ … ",
"an10.68:7.9":	"อปฺปมาโท อตฺถิ กุสเลสุ ธมฺเมสุ, ตสฺส ยา รตฺติ วา ทิวโส วา อาคจฺฉติ, วุทฺธิเยว ปาฏิกงฺขา กุสเลสุ ธมฺเมสุ โน ปริหานิฯ ",
"an10.68:7.10":	"เสยฺยถาปิ, สาริปุตฺต, ชุณฺหปกฺเข จนฺทสฺส ยา รตฺติ วา ทิวโส วา อาคจฺฉติ, วฑฺฒเตว วณฺเณน วฑฺฒติ มณฺฑเลน วฑฺฒติ อาภาย วฑฺฒติ อาโรหปริณาเหน; ",
"an10.68:7.11":	"เอวเมวํ โข, สาริปุตฺต, ยสฺส กสฺสจิ สทฺธา อตฺถิ กุสเลสุ ธมฺเมสุ …เป… ",
"an10.68:7.12":	"อปฺปมาโท อตฺถิ กุสเลสุ ธมฺเมสุ, ตสฺส ยา รตฺติ วา ทิวโส วา อาคจฺฉติ, วุทฺธิเยว ปาฏิกงฺขา กุสเลสุ ธมฺเมสุ โน ปริหานี”ติฯ ",
"an10.68:7.13":	"อฏฺฐมํฯ "
}	
