{	
"an10.173:0.1":	"องฺคุตฺตร นิกาย ๑๐ฯ๑๗๓ ",
"an10.173:0.2":	"๑๗ฯ ชาณุโสฺสณิวคฺค ",
"an10.173:0.3":	"ตติยอธมฺมสุตฺต ",
"an10.173:1.1":	"“อธมฺโม จ, ภิกฺขเว, เวทิตพฺโพ ธมฺโม จ; ",
"an10.173:1.2":	"อนตฺโถ จ เวทิตพฺโพ อตฺโถ จฯ ",
"an10.173:1.3":	"อธมฺมญฺจ วิทิตฺวา ธมฺมญฺจ, อนตฺถญฺจ วิทิตฺวา อตฺถญฺจ ยถา ธมฺโม ยถา อตฺโถ ตถา ปฏิปชฺชิตพฺพํฯ ",
"an10.173:2.1":	"กตโม จ, ภิกฺขเว, อธมฺโม, กตโม จ ธมฺโม; ",
"an10.173:2.2":	"กตโม จ อนตฺโถ, กตโม จ อตฺโถ? ",
"an10.173:2.3":	"ปาณาติปาโต, ภิกฺขเว, อธมฺโม; ",
"an10.173:2.4":	"ปาณาติปาตา เวรมณี ธมฺโม; ",
"an10.173:2.5":	"เย จ ปาณาติปาตปจฺจยา อเนเก ปาปกา อกุสลา ธมฺมา สมฺภวนฺติ, อยํ อนตฺโถ; ",
"an10.173:2.6":	"ปาณาติปาตา เวรมณิปจฺจยา จ อเนเก กุสลา ธมฺมา ภาวนาปาริปูรึ คจฺฉนฺติ, อยํ อตฺโถฯ ",
"an10.173:3.1":	"อทินฺนาทานํ, ภิกฺขเว, อธมฺโม; ",
"an10.173:3.2":	"อทินฺนาทานา เวรมณี ธมฺโม … ",
"an10.173:3.3":	"กาเมสุมิจฺฉาจาโร, ภิกฺขเว, อธมฺโม; ",
"an10.173:3.4":	"กาเมสุมิจฺฉาจารา เวรมณี ธมฺโม … ",
"an10.173:3.5":	"มุสาวาโท, ภิกฺขเว, อธมฺโม; ",
"an10.173:3.6":	"มุสาวาทา เวรมณี ธมฺโม … ",
"an10.173:3.7":	"ปิสุณา วาจา, ภิกฺขเว, อธมฺโม; ",
"an10.173:3.8":	"ปิสุณาย วาจาย เวรมณี ธมฺโม … ",
"an10.173:3.9":	"ผรุสา วาจา, ภิกฺขเว, อธมฺโม; ",
"an10.173:3.10":	"ผรุสาย วาจาย เวรมณี ธมฺโม … ",
"an10.173:3.11":	"สมฺผปฺปลาโป, ภิกฺขเว, อธมฺโม; ",
"an10.173:3.12":	"สมฺผปฺปลาปา เวรมณี ธมฺโม … ",
"an10.173:3.13":	"อภิชฺฌา, ภิกฺขเว, อธมฺโม; ",
"an10.173:3.14":	"อนภิชฺฌา ธมฺโม … ",
"an10.173:3.15":	"พฺยาปาโท, ภิกฺขเว, อธมฺโม; ",
"an10.173:3.16":	"อพฺยาปาโท ธมฺโม …ฯ ",
"an10.173:4.1":	"มิจฺฉาทิฏฺฐิ, ภิกฺขเว, อธมฺโม; ",
"an10.173:4.2":	"สมฺมาทิฏฺฐิ ธมฺโม; ",
"an10.173:4.3":	"เย จ มิจฺฉาทิฏฺฐิปจฺจยา อเนเก ปาปกา อกุสลา ธมฺมา สมฺภวนฺติ, อยํ อนตฺโถ; ",
"an10.173:4.4":	"สมฺมาทิฏฺฐิปจฺจยา จ อเนเก กุสลา ธมฺมา ภาวนาปาริปูรึ คจฺฉนฺติ, อยํ อตฺโถฯ ",
"an10.173:5.1":	"‘อธมฺโม จ, ภิกฺขเว, เวทิตพฺโพ ธมฺโม จ; ",
"an10.173:5.2":	"อนตฺโถ จ เวทิตพฺโพ อตฺโถ จฯ ",
"an10.173:5.3":	"อธมฺมญฺจ วิทิตฺวา ธมฺมญฺจ, อนตฺถญฺจ วิทิตฺวา อตฺถญฺจ ยถา ธมฺโม ยถา อตฺโถ ตถา ปฏิปชฺชิตพฺพนฺ’ติ, ",
"an10.173:5.4":	"อิติ ยํ ตํ วุตฺตํ, อิทเมตํ ปฏิจฺจ วุตฺตนฺ”ติฯ ",
"an10.173:5.5":	"สตฺตมํฯ "
}	
