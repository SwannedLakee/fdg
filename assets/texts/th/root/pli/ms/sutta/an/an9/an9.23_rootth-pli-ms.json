{	
"an9.23:0.1":	"องฺคุตฺตร นิกาย ๙ฯ๒๓ ",
"an9.23:0.2":	"๓ฯ สตฺตาวาสวคฺค ",
"an9.23:0.3":	"ตณฺหามูลกสุตฺต ",
"an9.23:1.1":	"“นว, ภิกฺขเว, ตณฺหามูลเก ธมฺเม เทเสสฺสามิ, ตํ สุณาถฯ ",
"an9.23:1.2":	"กตเม จ, ภิกฺขเว, นว ตณฺหามูลกา ธมฺมา? ",
"an9.23:1.3":	"ตณฺหํ ปฏิจฺจ ปริเยสนา, ปริเยสนํ ปฏิจฺจ ลาโภ, ลาภํ ปฏิจฺจ วินิจฺฉโย, วินิจฺฉยํ ปฏิจฺจ ฉนฺทราโค, ฉนฺทราคํ ปฏิจฺจ อชฺโฌสานํ, อชฺโฌสานํ ปฏิจฺจ ปริคฺคโห, ปริคฺคหํ ปฏิจฺจ มจฺฉริยํ, มจฺฉริยํ ปฏิจฺจ อารกฺโข, อารกฺขาธิกรณํ ทณฺฑาทานํ สตฺถาทานํ กลหวิคฺคหวิวาทตุวํตุวํเปสุญฺญมุสาวาทา อเนเก ปาปกา อกุสลา ธมฺมา สมฺภวนฺติฯ ",
"an9.23:1.4":	"อิเม โข, ภิกฺขเว, นว ตณฺหามูลกา ธมฺมา”ติฯ ",
"an9.23:1.5":	"ตติยํฯ "
}	
