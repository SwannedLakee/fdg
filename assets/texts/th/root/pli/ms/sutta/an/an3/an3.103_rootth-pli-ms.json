{	
"an3.103:0.1":	"องฺคุตฺตร นิกาย ๓ฯ๑๐๓ ",
"an3.103:0.2":	"๑๑ฯ สมฺโพธวคฺค ",
"an3.103:0.3":	"ปุพฺเพวสมฺโพธสุตฺต ",
"an3.103:1.1":	"“ปุพฺเพว เม, ภิกฺขเว, สมฺโพธา อนภิสมฺพุทฺธสฺส โพธิสตฺตเสฺสว สโต เอตทโหสิ",
"an3.103:1.2":	"‘โก นุ โข โลเก อสฺสาโท, โก อาทีนโว, กึ นิสฺสรณนฺ’ติ? ",
"an3.103:1.3":	"ตสฺส มยฺหํ, ภิกฺขเว, เอตทโหสิ",
"an3.103:1.4":	"‘ยํ โข โลกํ ปฏิจฺจ อุปฺปชฺชติ สุขํ โสมนสฺสํ, อยํ โลเก อสฺสาโทฯ ",
"an3.103:1.5":	"ยํ โลโก อนิจฺโจ ทุกฺโข วิปริณามธมฺโม, อยํ โลเก อาทีนโวฯ ",
"an3.103:1.6":	"โย โลเก ฉนฺทราควินโย ฉนฺทราคปฺปหานํ, อิทํ โลเก นิสฺสรณนฺ’ติฯ ",
"an3.103:1.7":	"ยาวกีวญฺจาหํ, ภิกฺขเว, เอวํ โลกสฺส อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ นาพฺภญฺญาสึ, เนว ตาวาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ‘อนุตฺตรํ สมฺมาสมฺโพธึ อภิสมฺพุทฺโธ’ติ ปจฺจญฺญาสึฯ ",
"an3.103:1.8":	"ยโต จ ขฺวาหํ, ภิกฺขเว, เอวํ โลกสฺส อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ อพฺภญฺญาสึ, อถาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ‘อนุตฺตรํ สมฺมาสมฺโพธึ อภิสมฺพุทฺโธ’ติ ปจฺจญฺญาสึฯ ",
"an3.103:1.9":	"ญาณญฺจ ปน เม ทสฺสนํ อุทปาทิ",
"an3.103:1.10":	"‘อกุปฺปา เม วิมุตฺติ, อยมนฺติมา ชาติ, นตฺถิ ทานิ ปุนพฺภโว’”ติฯ ",
"an3.103:1.11":	"ปฐมํฯ "
}	
