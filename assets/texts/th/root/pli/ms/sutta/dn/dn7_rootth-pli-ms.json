{	
"dn7:0.1":	"ทีฆ นิกาย ๗ ",
"dn7:0.2":	"ชาลิยสุตฺต ",
"dn7:1.1":	"เอวํ เม สุตํ—",
"dn7:1.2":	"เอกํ สมยํ ภควา โกสมฺพิยํ วิหรติ โฆสิตาราเมฯ ",
"dn7:1.3":	"เตน โข ปน สมเยน เทฺว ปพฺพชิตา—",
"dn7:1.4":	"มุณฺฑิโย จ ปริพฺพาชโก ชาลิโย จ ทารุปตฺติกนฺเตวาสี เยน ภควา เตนุปสงฺกมึสุ; อุปสงฺกมิตฺวา ภควตา สทฺธึ สมฺโมทึสุฯ ",
"dn7:1.5":	"สมฺโมทนียํ กถํ สารณียํ วีติสาเรตฺวา เอกมนฺตํ อฏฺฐํสุฯ เอกมนฺตํ ฐิตา โข เต เทฺว ปพฺพชิตา ภควนฺตํ เอตทโวจุํ",
"dn7:1.6":	"“กึ นุ โข, อาวุโส โคตม, ตํ ชีวํ ตํ สรีรํ, อุทาหุ อญฺญํ ชีวํ อญฺญํ สรีรนฺ”ติ? ",
"dn7:1.7":	"“เตน หาวุโส, สุณาถ สาธุกํ มนสิ กโรถ, ภาสิสฺสามี”ติฯ ",
"dn7:1.8":	"“เอวมาวุโส”ติ โข เต เทฺว ปพฺพชิตา ภควโต ปจฺจโสฺสสุํฯ ",
"dn7:1.9":	"ภควา เอตทโวจ",
"dn7:2.1":	"“อิธาวุโส, ตถาคโต โลเก อุปฺปชฺชติ อรหํ, สมฺมาสมฺพุทฺโธ …เป… ",
"dn7:2.2":	"เอวํ โข, อาวุโส, ภิกฺขุ สีลสมฺปนฺโน โหติฯ ",
"dn7:2.3":	"…เป… ",
"dn7:2.4":	"ปฐมํ ฌานํ อุปสมฺปชฺช วิหรติฯ ",
"dn7:2.5":	"โย โข, อาวุโส, ภิกฺขุ เอวํ ชานาติ เอวํ ปสฺสติ, กลฺลํ นุ โข ตเสฺสตํ วจนาย",
"dn7:2.6":	"‘ตํ ชีวํ ตํ สรีรนฺ’ติ วา ‘อญฺญํ ชีวํ อญฺญํ สรีรนฺ’ติ วาติฯ ",
"dn7:2.7":	"โย โส, อาวุโส, ภิกฺขุ เอวํ ชานาติ เอวํ ปสฺสติ, กลฺลํ ตเสฺสตํ วจนาย",
"dn7:2.8":	"‘ตํ ชีวํ ตํ สรีรนฺ’ติ วา ‘อญฺญํ ชีวํ อญฺญํ สรีรนฺ’ติ วาติฯ ",
"dn7:2.9":	"อหํ โข ปเนตํ, อาวุโส, เอวํ ชานามิ เอวํ ปสฺสามิฯ ",
"dn7:2.10":	"อถ จ ปนาหํ น วทามิ",
"dn7:2.11":	"‘ตํ ชีวํ ตํ สรีรนฺ’ติ วา ‘อญฺญํ ชีวํ อญฺญํ สรีรนฺ’ติ วา …เป… ",
"dn7:3.1":	"ทุติยํ ฌานํ … ",
"dn7:3.2":	"ตติยํ ฌานํ … ",
"dn7:3.3":	"จตุตฺถํ ฌานํ อุปสมฺปชฺช วิหรติฯ ",
"dn7:3.4":	"โย โข, อาวุโส, ภิกฺขุ เอวํ ชานาติ เอวํ ปสฺสติ, กลฺลํ นุ โข ตเสฺสตํ วจนาย",
"dn7:3.5":	"‘ตํ ชีวํ ตํ สรีรนฺ’ติ วา ‘อญฺญํ ชีวํ อญฺญํ สรีรนฺ’ติ วาติ? ",
"dn7:3.6":	"โย โส, อาวุโส, ภิกฺขุ เอวํ ชานาติ เอวํ ปสฺสติ กลฺลํ, ตเสฺสตํ วจนาย",
"dn7:3.7":	"‘ตํ ชีวํ ตํ สรีรนฺ’ติ วา ‘อญฺญํ ชีวํ อญฺญํ สรีรนฺ’ติ วาติฯ ",
"dn7:3.8":	"อหํ โข ปเนตํ, อาวุโส, เอวํ ชานามิ เอวํ ปสฺสามิฯ ",
"dn7:3.9":	"อถ จ ปนาหํ น วทามิ",
"dn7:3.10":	"‘ตํ ชีวํ ตํ สรีรนฺ’ติ วา ‘อญฺญํ ชีวํ อญฺญํ สรีรนฺ’ติ วา …เป… ",
"dn7:4.1":	"ญาณทสฺสนาย จิตฺตํ อภินีหรติ อภินินฺนาเมติ … ",
"dn7:4.2":	"โย โข, อาวุโส, ภิกฺขุ เอวํ ชานาติ เอวํ ปสฺสติ, กลฺลํ นุ โข ตเสฺสตํ วจนาย",
"dn7:4.3":	"‘ตํ ชีวํ ตํ สรีรนฺ’ติ วา ‘อญฺญํ ชีวํ อญฺญํ สรีรนฺ’ติ วาติฯ ",
"dn7:4.4":	"โย โส, อาวุโส, ภิกฺขุ เอวํ ชานาติ เอวํ ปสฺสติ กลฺลํ ตเสฺสตํ วจนาย",
"dn7:4.5":	"‘ตํ ชีวํ ตํ สรีรนฺ’ติ วา ‘อญฺญํ ชีวํ อญฺญํ สรีรนฺ’ติ วาติฯ ",
"dn7:4.6":	"อหํ โข ปเนตํ, อาวุโส, เอวํ ชานามิ เอวํ ปสฺสามิฯ ",
"dn7:4.7":	"อถ จ ปนาหํ น วทามิ",
"dn7:4.8":	"‘ตํ ชีวํ ตํ สรีรนฺ’ติ วา ‘อญฺญํ ชีวํ อญฺญํ สรีรนฺ’ติ วา …เป…ฯ ",
"dn7:5.1":	"…เป… นาปรํ อิตฺถตฺตายาติ ปชานาติฯ ",
"dn7:5.2":	"โย โข, อาวุโส, ภิกฺขุ เอวํ ชานาติ เอวํ ปสฺสติ, กลฺลํ นุ โข ตเสฺสตํ วจนาย",
"dn7:5.3":	"‘ตํ ชีวํ ตํ สรีรนฺ’ติ วา ‘อญฺญํ ชีวํ อญฺญํ สรีรนฺ’ติ วาติ? ",
"dn7:5.4":	"โย โส, อาวุโส, ภิกฺขุ เอวํ ชานาติ เอวํ ปสฺสติ, น กลฺลํ ตเสฺสตํ วจนาย",
"dn7:5.5":	"‘ตํ ชีวํ ตํ สรีรนฺ’ติ วา ‘อญฺญํ ชีวํ อญฺญํ สรีรนฺ’ติ วาติฯ ",
"dn7:5.6":	"อหํ โข ปเนตํ, อาวุโส, เอวํ ชานามิ เอวํ ปสฺสามิฯ ",
"dn7:5.7":	"อถ จ ปนาหํ น วทามิ",
"dn7:5.8":	"‘ตํ ชีวํ ตํ สรีรนฺ’ติ วา ‘อญฺญํ ชีวํ อญฺญํ สรีรนฺ’ติ วา”ติฯ ",
"dn7:5.9":	"อิทมโวจ ภควาฯ ",
"dn7:5.10":	"อตฺตมนา เต เทฺว ปพฺพชิตา ภควโต ภาสิตํ อภินนฺทุนฺติฯ ",
"dn7:5.11":	"ชาลิยสุตฺตํ นิฏฺฐิตํ สตฺตมํฯ "
}	
