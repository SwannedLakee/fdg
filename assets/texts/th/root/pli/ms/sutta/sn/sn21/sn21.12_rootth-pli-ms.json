{	
"sn21.12:0.1":	"สํยุตฺต นิกาย ๒๑ฯ๑๒ ",
"sn21.12:0.2":	"๑ฯ ภิกฺขุวคฺค ",
"sn21.12:0.3":	"สหายกสุตฺต ",
"sn21.12:1.1":	"สาวตฺถิยํ วิหรติฯ ",
"sn21.12:1.2":	"อถ โข เทฺว ภิกฺขู สหายกา อายสฺมโต มหากปฺปินสฺส สทฺธิวิหาริโน เยน ภควา เตนุปสงฺกมึสุฯ ",
"sn21.12:1.3":	"อทฺทสา โข ภควา เต ภิกฺขู ทูรโตว อาคจฺฉนฺเตฯ ",
"sn21.12:1.4":	"ทิสฺวาน ภิกฺขู อามนฺเตสิ",
"sn21.12:1.5":	"“ปสฺสถ โน ตุเมฺห, ภิกฺขเว, เอเต ภิกฺขู สหายเก อาคจฺฉนฺเต กปฺปินสฺส สทฺธิวิหาริโน”ติ? ",
"sn21.12:1.6":	"“เอวํ, ภนฺเต”ฯ ",
"sn21.12:1.7":	"“เอเต โข เต ภิกฺขู มหิทฺธิกา มหานุภาวาฯ ",
"sn21.12:1.8":	"น จ สา สมาปตฺติ สุลภรูปา, ยา เตหิ ภิกฺขูหิ อสมาปนฺนปุพฺพาฯ ",
"sn21.12:1.9":	"ยสฺส จตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ ตทนุตฺตรํ พฺรหฺมจริยปริโยสานํ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺตี”ติฯ ",
"sn21.12:2.1":	"อิทมโวจ ภควาฯ ",
"sn21.12:2.2":	"อิทํ วตฺวาน สุคโต อถาปรํ เอตทโวจ สตฺถา",
"sn21.12:3.1":	"“สหายาวติเม ภิกฺขู, ",
"sn21.12:3.2":	"จิรรตฺตํ สเมติกา; ",
"sn21.12:3.3":	"สเมติ เนสํ สทฺธมฺโม, ",
"sn21.12:3.4":	"ธมฺเม พุทฺธปฺปเวทิเตฯ ",
"sn21.12:4.1":	"สุวินีตา กปฺปิเนน, ",
"sn21.12:4.2":	"ธมฺเม อริยปฺปเวทิเต; ",
"sn21.12:4.3":	"ธาเรนฺติ อนฺติมํ เทหํ, ",
"sn21.12:4.4":	"เชตฺวา มารํ สวาหินินฺ”ติฯ ",
"sn21.12:4.5":	"ทฺวาทสมํฯ ",
"sn21.12:4.6":	"ภิกฺขุวคฺโค ปฐโมฯ ",
"sn21.12:5.0":	"ตสฺสุทฺทานํ ",
"sn21.12:5.1":	"โกลิโต อุปติโสฺส จ, ",
"sn21.12:5.2":	"ฆโฏ จาปิ ปวุจฺจติ; ",
"sn21.12:5.3":	"นโว สุชาโต ภทฺทิ จ, ",
"sn21.12:5.4":	"วิสาโข นนฺโท ติโสฺส จ; ",
"sn21.12:5.5":	"เถรนาโม จ กปฺปิโน, ",
"sn21.12:5.6":	"สหาเยน จ ทฺวาทสาติฯ ",
"sn21.12:5.7":	"ภิกฺขุสํยุตฺตํ สมตฺตํฯ ",
"sn21.12:5.8":	"นิทานวคฺโค ทุติโยฯ ",
"sn21.12:6.0":	"ตสฺสุทฺทานํ ",
"sn21.12:6.1":	"นิทานาภิสมยธาตุ, ",
"sn21.12:6.2":	"อนมตคฺเคน กสฺสปํ; ",
"sn21.12:6.3":	"สกฺการราหุลลกฺขโณ, ",
"sn21.12:6.4":	"โอปมฺมภิกฺขุนา วคฺโคฯ ",
"sn21.12:6.5":	"ทุติโย เตน ปวุจฺจตีติฯ ",
"sn21.12:6.6":	"นิทานวคฺคสํยุตฺตปาฬิ นิฏฺฐิตาฯ "
}	
