{	
"sn14.11:0.1":	"สํยุตฺต นิกาย ๑๔ฯ๑๑ ",
"sn14.11:0.2":	"๒ฯ ทุติยวคฺค ",
"sn14.11:0.3":	"สตฺตธาตุสุตฺต ",
"sn14.11:1.1":	"สาวตฺถิยํ วิหรติฯ ",
"sn14.11:1.2":	"“สตฺติมา, ภิกฺขเว, ธาตุโยฯ ",
"sn14.11:1.3":	"กตมา สตฺต? ",
"sn14.11:1.4":	"อาภาธาตุ, สุภธาตุ, อากาสานญฺจายตนธาตุ, วิญฺญาณญฺจายตนธาตุ, อากิญฺจญฺญายตนธาตุ, เนวสญฺญานาสญฺญายตนธาตุ, สญฺญาเวทยิตนิโรธธาตุ—",
"sn14.11:1.5":	"อิมา โข, ภิกฺขเว, สตฺต ธาตุโย”ติฯ ",
"sn14.11:2.1":	"เอวํ วุตฺเต, อญฺญตโร ภิกฺขุ ภควนฺตํ เอตทโวจ",
"sn14.11:2.2":	"“ยา จายํ, ภนฺเต, อาภาธาตุ ยา จ สุภธาตุ ยา จ อากาสานญฺจายตนธาตุ ยา จ วิญฺญาณญฺจายตนธาตุ ยา จ อากิญฺจญฺญายตนธาตุ ยา จ เนวสญฺญานาสญฺญายตนธาตุ ยา จ สญฺญาเวทยิตนิโรธธาตุ—อิมา นุ โข, ภนฺเต, ธาตุโย กึ ปฏิจฺจ ปญฺญายนฺตี”ติ? ",
"sn14.11:3.1":	"“ยายํ, ภิกฺขุ, อาภาธาตุ—อยํ ธาตุ อนฺธการํ ปฏิจฺจ ปญฺญายติฯ ",
"sn14.11:3.2":	"ยายํ, ภิกฺขุ, สุภธาตุ—อยํ ธาตุ อสุภํ ปฏิจฺจ ปญฺญายติฯ ",
"sn14.11:3.3":	"ยายํ, ภิกฺขุ, อากาสานญฺจายตนธาตุ—อยํ ธาตุ รูปํ ปฏิจฺจ ปญฺญายติฯ ",
"sn14.11:3.4":	"ยายํ, ภิกฺขุ, วิญฺญาณญฺจายตนธาตุ—อยํ ธาตุ อากาสานญฺจายตนํ ปฏิจฺจ ปญฺญายติฯ ",
"sn14.11:3.5":	"ยายํ, ภิกฺขุ, อากิญฺจญฺญายตนธาตุ—อยํ ธาตุ วิญฺญาณญฺจายตนํ ปฏิจฺจ ปญฺญายติฯ ",
"sn14.11:3.6":	"ยายํ, ภิกฺขุ, เนวสญฺญานาสญฺญายตนธาตุ—อยํ ธาตุ อากิญฺจญฺญายตนํ ปฏิจฺจ ปญฺญายติฯ ",
"sn14.11:3.7":	"ยายํ, ภิกฺขุ, สญฺญาเวทยิตนิโรธธาตุ—อยํ ธาตุ นิโรธํ ปฏิจฺจ ปญฺญายตี”ติฯ ",
"sn14.11:4.1":	"“ยา จายํ, ภนฺเต, อาภาธาตุ ยา จ สุภธาตุ ยา จ อากาสานญฺจายตนธาตุ ยา จ วิญฺญาณญฺจายตนธาตุ ยา จ อากิญฺจญฺญายตนธาตุ ยา จ เนวสญฺญานาสญฺญายตนธาตุ ยา จ สญฺญาเวทยิตนิโรธธาตุ—อิมา นุ โข, ภนฺเต, ธาตุโย กถํ สมาปตฺติ ปตฺตพฺพา”ติ? ",
"sn14.11:5.1":	"“ยา จายํ, ภิกฺขุ, อาภาธาตุ ยา จ สุภธาตุ ยา จ อากาสานญฺจายตนธาตุ ยา จ วิญฺญาณญฺจายตนธาตุ ยา จ อากิญฺจญฺญายตนธาตุ—อิมา ธาตุโย สญฺญาสมาปตฺติ ปตฺตพฺพาฯ ",
"sn14.11:5.2":	"ยายํ, ภิกฺขุ, เนวสญฺญานาสญฺญายตนธาตุ—อยํ ธาตุ สงฺขาราวเสสสมาปตฺติ ปตฺตพฺพาฯ ",
"sn14.11:5.3":	"ยายํ, ภิกฺขุ, สญฺญาเวทยิตนิโรธธาตุ—อยํ ธาตุ นิโรธสมาปตฺติ ปตฺตพฺพา”ติฯ ",
"sn14.11:5.4":	"ปฐมํฯ "
}	
