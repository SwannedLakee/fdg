{	
"sn14.37:0.1":	"สํยุตฺต นิกาย ๑๔ฯ๓๗ ",
"sn14.37:0.2":	"๔ฯ จตุตฺถวคฺค ",
"sn14.37:0.3":	"สมณพฺราหฺมณสุตฺต ",
"sn14.37:1.1":	"สาวตฺถิยํ วิหรติฯ ",
"sn14.37:1.2":	"“จตโสฺส อิมา, ภิกฺขเว, ธาตุโยฯ ",
"sn14.37:1.3":	"กตมา จตโสฺส? ",
"sn14.37:1.4":	"ปถวีธาตุ, อาโปธาตุ, เตโชธาตุ, วาโยธาตุฯ ",
"sn14.37:1.5":	"เย หิ เกจิ, ภิกฺขเว, สมณา วา พฺราหฺมณา วา อิมาสํ จตุนฺนํ ธาตูนํ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานนฺติ, ",
"sn14.37:1.6":	"น เม เต, ภิกฺขเว, สมณา วา พฺราหฺมณา วา สมเณสุ วา สมณสมฺมตา พฺราหฺมเณสุ วา พฺราหฺมณสมฺมตา; น จ ปน เต อายสฺมนฺโต สามญฺญตฺถํ วา พฺรหฺมญฺญตฺถํ วา ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺติฯ ",
"sn14.37:2.1":	"เย จ โข เกจิ, ภิกฺขเว, สมณา วา พฺราหฺมณา วา อิมาสํ จตุนฺนํ ธาตูนํ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานนฺติ, ",
"sn14.37:2.2":	"เต จ โข เม, ภิกฺขเว, สมณา วา พฺราหฺมณา วา สมเณสุ เจว สมณสมฺมตา พฺราหฺมเณสุ จ พฺราหฺมณสมฺมตา; เต จ ปนายสฺมนฺโต สามญฺญตฺถญฺจ พฺรหฺมญฺญตฺถญฺจ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺตี”ติฯ ",
"sn14.37:2.3":	"อฏฺฐมํฯ "
}	
