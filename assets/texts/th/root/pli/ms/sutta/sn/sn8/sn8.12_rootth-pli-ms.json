{	
"sn8.12:0.1":	"สํยุตฺต นิกาย ๘ฯ๑๒ ",
"sn8.12:0.2":	"๑ฯ วงฺคีสวคฺค ",
"sn8.12:0.3":	"วงฺคีสสุตฺต ",
"sn8.12:1.1":	"เอกํ สมยํ อายสฺมา วงฺคีโส สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn8.12:1.2":	"เตน โข ปน สมเยน อายสฺมา วงฺคีโส อจิรอรหตฺตปฺปตฺโต หุตฺวา วิมุตฺติสุขํ ปฏิสํเวที ตายํ เวลายํ อิมา คาถาโย อภาสิ",
"sn8.12:2.1":	"“กาเวยฺยมตฺตา วิจริมฺห ปุพฺเพ, ",
"sn8.12:2.2":	"คามา คามํ ปุรา ปุรํ; ",
"sn8.12:2.3":	"อถทฺทสาม สมฺพุทฺธํ, ",
"sn8.12:2.4":	"สทฺธา โน อุปปชฺชถฯ ",
"sn8.12:3.1":	"โส เม ธมฺมมเทเสสิ, ",
"sn8.12:3.2":	"ขนฺธายตนธาตุโย; ",
"sn8.12:3.3":	"ตสฺสาหํ ธมฺมํ สุตฺวาน, ",
"sn8.12:3.4":	"ปพฺพชึ อนคาริยํฯ ",
"sn8.12:4.1":	"พหุนฺนํ วต อตฺถาย, ",
"sn8.12:4.2":	"โพธึ อชฺฌคมา มุนิ; ",
"sn8.12:4.3":	"ภิกฺขูนํ ภิกฺขุนีนญฺจ, ",
"sn8.12:4.4":	"เย นิยามคตทฺทสาฯ ",
"sn8.12:5.1":	"สฺวาคตํ วต เม อาสิ, ",
"sn8.12:5.2":	"มม พุทฺธสฺส สนฺติเก; ",
"sn8.12:5.3":	"ติโสฺส วิชฺชา อนุปฺปตฺตา, ",
"sn8.12:5.4":	"กตํ พุทฺธสฺส สาสนํฯ ",
"sn8.12:6.1":	"ปุพฺเพนิวาสํ ชานามิ, ",
"sn8.12:6.2":	"ทิพฺพจกฺขุํ วิโสธิตํ; ",
"sn8.12:6.3":	"เตวิชฺโช อิทฺธิปตฺโตมฺหิ, ",
"sn8.12:6.4":	"เจโตปริยายโกวิโท”ติฯ ",
"sn8.12:7.0":	"ตสฺสุทฺทานํ ",
"sn8.12:7.1":	"นิกฺขนฺตํ อรติ เจว, ",
"sn8.12:7.2":	"เปสลา อติมญฺญนา; ",
"sn8.12:7.3":	"อานนฺเทน สุภาสิตา, ",
"sn8.12:7.4":	"สาริปุตฺตปวารณา; ",
"sn8.12:7.5":	"ปโรสหสฺสํ โกณฺฑญฺโญ, ",
"sn8.12:7.6":	"โมคฺคลฺลาเนน คคฺครา; ",
"sn8.12:7.7":	"วงฺคีเสน ทฺวาทสาติฯ ",
"sn8.12:7.8":	"วงฺคีสสํยุตฺตํ สมตฺตํฯ "
}	
