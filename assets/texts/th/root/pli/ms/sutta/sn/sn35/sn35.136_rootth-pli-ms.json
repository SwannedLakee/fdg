{	
"sn35.136:0.1":	"สํยุตฺต นิกาย ๓๕ฯ๑๓๖ ",
"sn35.136:0.2":	"๑๔ฯ เทวทหวคฺค ",
"sn35.136:0.3":	"ปฐมรูปารามสุตฺต ",
"sn35.136:1.1":	"“รูปารามา, ภิกฺขเว, เทวมนุสฺสา รูปรตา รูปสมฺมุทิตาฯ ",
"sn35.136:1.2":	"รูปวิปริณามวิราคนิโรธา ทุกฺขา, ภิกฺขเว, เทวมนุสฺสา วิหรนฺติฯ ",
"sn35.136:1.3":	"สทฺทารามา, ภิกฺขเว, เทวมนุสฺสา สทฺทรตา สทฺทสมฺมุทิตาฯ ",
"sn35.136:1.4":	"สทฺทวิปริณามวิราคนิโรธา ทุกฺขา, ภิกฺขเว, เทวมนุสฺสา วิหรนฺติฯ ",
"sn35.136:1.5":	"คนฺธารามา … ",
"sn35.136:1.6":	"รสารามา … ",
"sn35.136:1.7":	"โผฏฺฐพฺพารามา … ",
"sn35.136:1.8":	"ธมฺมารามา, ภิกฺขเว, เทวมนุสฺสา ธมฺมรตา ธมฺมสมฺมุทิตาฯ ",
"sn35.136:1.9":	"ธมฺมวิปริณามวิราคนิโรธา ทุกฺขา, ภิกฺขเว, เทวมนุสฺสา วิหรนฺติฯ ",
"sn35.136:1.10":	"ตถาคโต จ โข, ภิกฺขเว, อรหํ สมฺมาสมฺพุทฺโธ รูปานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ วิทิตฺวา น รูปาราโม น รูปรโต น รูปสมฺมุทิโตฯ ",
"sn35.136:1.11":	"รูปวิปริณามวิราคนิโรธา สุโข, ภิกฺขเว, ตถาคโต วิหรติฯ ",
"sn35.136:1.12":	"สทฺทานํ … ",
"sn35.136:1.13":	"คนฺธานํ … ",
"sn35.136:1.14":	"รสานํ … ",
"sn35.136:1.15":	"โผฏฺฐพฺพานํ … ",
"sn35.136:1.16":	"ธมฺมานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ วิทิตฺวา น ธมฺมาราโม, น ธมฺมรโต, น ธมฺมสมฺมุทิโตฯ ",
"sn35.136:1.17":	"ธมฺมวิปริณามวิราคนิโรธา สุโข, ภิกฺขเว, ตถาคโต วิหรติ”ฯ ",
"sn35.136:1.18":	"อิทมโวจ ภควาฯ ",
"sn35.136:1.19":	"อิทํ วตฺวาน สุคโต อถาปรํ เอตทโวจ สตฺถา",
"sn35.136:2.1":	"“รูปา สทฺทา รสา คนฺธา, ",
"sn35.136:2.2":	"ผสฺสา ธมฺมา จ เกวลา; ",
"sn35.136:2.3":	"อิฏฺฐา กนฺตา มนาปา จ, ",
"sn35.136:2.4":	"ยาวตตฺถีติ วุจฺจติฯ ",
"sn35.136:3.1":	"สเทวกสฺส โลกสฺส, ",
"sn35.136:3.2":	"เอเต โว สุขสมฺมตา; ",
"sn35.136:3.3":	"ยตฺถ เจเต นิรุชฺฌนฺติ, ",
"sn35.136:3.4":	"ตํ เตสํ ทุกฺขสมฺมตํฯ ",
"sn35.136:4.1":	"สุขํ ทิฏฺฐมริเยภิ, ",
"sn35.136:4.2":	"สกฺกายสฺส นิโรธนํ; ",
"sn35.136:4.3":	"ปจฺจนีกมิทํ โหติ, ",
"sn35.136:4.4":	"สพฺพโลเกน ปสฺสตํฯ ",
"sn35.136:5.1":	"ยํ ปเร สุขโต อาหุ, ",
"sn35.136:5.2":	"ตทริยา อาหุ ทุกฺขโต; ",
"sn35.136:5.3":	"ยํ ปเร ทุกฺขโต อาหุ, ",
"sn35.136:5.4":	"ตทริยา สุขโต วิทูฯ ",
"sn35.136:6.1":	"ปสฺส ธมฺมํ ทุราชานํ, ",
"sn35.136:6.2":	"สมฺมูเฬฺหตฺถ อวิทฺทสุ; ",
"sn35.136:6.3":	"นิวุตานํ ตโม โหติ, ",
"sn35.136:6.4":	"อนฺธกาโร อปสฺสตํฯ ",
"sn35.136:7.1":	"สตญฺจ วิวฏํ โหติ, ",
"sn35.136:7.2":	"อาโลโก ปสฺสตามิว; ",
"sn35.136:7.3":	"สนฺติเก น วิชานนฺติ, ",
"sn35.136:7.4":	"มคฺคา ธมฺมสฺส อโกวิทาฯ ",
"sn35.136:8.1":	"ภวราคปเรเตภิ, ",
"sn35.136:8.2":	"ภวราคานุสารีภิ; ",
"sn35.136:8.3":	"มารเธยฺยานุปนฺเนหิ, ",
"sn35.136:8.4":	"นายํ ธมฺโม สุสมฺพุโธฯ ",
"sn35.136:9.1":	"โก นุ อญฺญตฺร มริเยภิ, ",
"sn35.136:9.2":	"ปทํ สมฺพุทฺธุมรหติ; ",
"sn35.136:9.3":	"ยํ ปทํ สมฺมทญฺญาย, ",
"sn35.136:9.4":	"ปรินิพฺพนฺติ อนาสวา”ติฯ ",
"sn35.136:9.5":	"ตติยํฯ "
}	
