{	
"sn13.10:0.1":	"สํยุตฺต นิกาย ๑๓ฯ๑๐ ",
"sn13.10:0.2":	"๑ฯ อภิสมยวคฺค ",
"sn13.10:0.3":	"ทุติยปพฺพตสุตฺต ",
"sn13.10:1.1":	"สาวตฺถิยํ วิหรติฯ ",
"sn13.10:1.2":	"“เสยฺยถาปิ, ภิกฺขเว, หิมวา ปพฺพตราชา ปริกฺขยํ ปริยาทานํ คจฺเฉยฺย, ฐเปตฺวา สตฺต สาสปมตฺติโย ปาสาณสกฺขราฯ ",
"sn13.10:1.3":	"ตํ กึ มญฺญถ, ภิกฺขเว, ",
"sn13.10:1.4":	"กตมํ นุ โข พหุตรํ, ยํ วา หิมวโต ปพฺพตราชสฺส ปริกฺขีณํ ปริยาทิณฺณํ ยา วา สตฺต สาสปมตฺติโย ปาสาณสกฺขรา อวสิฏฺฐา”ติ? ",
"sn13.10:2.1":	"“เอตเทว, ภนฺเต, พหุตรํ หิมวโต ปพฺพตราชสฺส ยทิทํ ปริกฺขีณํ ปริยาทิณฺณํ; ",
"sn13.10:2.2":	"อปฺปมตฺติกา สตฺต สาสปมตฺติโย ปาสาณสกฺขรา อวสิฏฺฐาฯ ",
"sn13.10:2.3":	"เนว สติมํ กลํ อุเปนฺติ น สหสฺสิมํ กลํ อุเปนฺติ น สตสหสฺสิมํ กลํ อุเปนฺติ หิมวโต ปพฺพตราชสฺส ปริกฺขีณํ ปริยาทิณฺณํ อุปนิธาย สตฺต สาสปมตฺติโย ปาสาณสกฺขรา อวสิฏฺฐา”ติฯ ",
"sn13.10:3.1":	"“เอวเมว โข, ภิกฺขเว, อริยสาวกสฺส ทิฏฺฐิสมฺปนฺนสฺส ปุคฺคลสฺส อภิสเมตาวิโน เอตเทว พหุตรํ ทุกฺขํ ยทิทํ ปริกฺขีณํ ปริยาทิณฺณํ; ",
"sn13.10:3.2":	"อปฺปมตฺตกํ อวสิฏฺฐํฯ ",
"sn13.10:3.3":	"เนว สติมํ กลํ อุเปติ น สหสฺสิมํ กลํ อุเปติ น สตสหสฺสิมํ กลํ อุเปติ ปุริมํ ทุกฺขกฺขนฺธํ ปริกฺขีณํ ปริยาทิณฺณํ อุปนิธาย ยทิทํ สตฺตกฺขตฺตุํปรมตาฯ ",
"sn13.10:3.4":	"เอวํ มหตฺถิโย โข, ภิกฺขเว, ธมฺมาภิสมโย, เอวํ มหตฺถิโย ธมฺมจกฺขุปฏิลาโภ”ติฯ ",
"sn13.10:3.5":	"ทสมํฯ "
}	
