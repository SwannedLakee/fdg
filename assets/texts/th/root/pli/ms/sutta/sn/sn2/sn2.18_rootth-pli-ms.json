{	
"sn2.18:0.1":	"สํยุตฺต นิกาย ๒ฯ๑๘ ",
"sn2.18:0.2":	"๒ฯ อนาถปิณฺฑิกวคฺค ",
"sn2.18:0.3":	"กกุธสุตฺต ",
"sn2.18:1.1":	"เอวํ เม สุตํ—",
"sn2.18:1.2":	"เอกํ สมยํ ภควา สาเกเต วิหรติ อญฺชนวเน มิคทาเยฯ ",
"sn2.18:1.3":	"อถ โข กกุโธ เทวปุตฺโต อภิกฺกนฺตาย รตฺติยา อภิกฺกนฺตวณฺโณ เกวลกปฺปํ อญฺชนวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิโต โข กกุโธ เทวปุตฺโต ภควนฺตํ เอตทโวจ",
"sn2.18:1.4":	"“นนฺทสิ, สมณา”ติ? ",
"sn2.18:1.5":	"“กึ ลทฺธา, อาวุโส”ติ? ",
"sn2.18:1.6":	"“เตน หิ, สมณ, โสจสี”ติ? ",
"sn2.18:1.7":	"“กึ ชียิตฺถ, อาวุโส”ติ? ",
"sn2.18:1.8":	"“เตน หิ, สมณ, เนว นนฺทสิ น จ โสจสี”ติ? ",
"sn2.18:1.9":	"“เอวมาวุโส”ติฯ ",
"sn2.18:2.1":	"“กจฺจิ ตฺวํ อนโฆ ภิกฺขุ, ",
"sn2.18:2.2":	"กจฺจิ นนฺที น วิชฺชติ; ",
"sn2.18:2.3":	"กจฺจิ ตํ เอกมาสีนํ, ",
"sn2.18:2.4":	"อรตี นาภิกีรตี”ติฯ ",
"sn2.18:3.1":	"“อนโฆ เว อหํ ยกฺข, ",
"sn2.18:3.2":	"อโถ นนฺที น วิชฺชติ; ",
"sn2.18:3.3":	"อโถ มํ เอกมาสีนํ, ",
"sn2.18:3.4":	"อรตี นาภิกีรตี”ติฯ ",
"sn2.18:4.1":	"“กถํ ตฺวํ อนโฆ ภิกฺขุ, ",
"sn2.18:4.2":	"กถํ นนฺที น วิชฺชติ; ",
"sn2.18:4.3":	"กถํ ตํ เอกมาสีนํ, ",
"sn2.18:4.4":	"อรตี นาภิกีรตี”ติฯ ",
"sn2.18:5.1":	"“อฆชาตสฺส เว นนฺที, ",
"sn2.18:5.2":	"นนฺทีชาตสฺส เว อฆํ; ",
"sn2.18:5.3":	"อนนฺที อนโฆ ภิกฺขุ, ",
"sn2.18:5.4":	"เอวํ ชานาหิ อาวุโส”ติฯ ",
"sn2.18:6.1":	"“จิรสฺสํ วต ปสฺสามิ, ",
"sn2.18:6.2":	"พฺราหฺมณํ ปรินิพฺพุตํ; ",
"sn2.18:6.3":	"อนนฺทึ อนฆํ ภิกฺขุํ, ",
"sn2.18:6.4":	"ติณฺณํ โลเก วิสตฺติกนฺ”ติฯ "
}	
