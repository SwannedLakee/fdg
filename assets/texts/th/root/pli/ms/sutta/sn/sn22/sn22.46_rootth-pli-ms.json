{	
"sn22.46:0.1":	"สํยุตฺต นิกาย ๒๒ฯ๔๖ ",
"sn22.46:0.2":	"๕ฯ อตฺตทีปวคฺค ",
"sn22.46:0.3":	"ทุติยอนิจฺจสุตฺต ",
"sn22.46:1.1":	"สาวตฺถินิทานํฯ ",
"sn22.46:1.2":	"“รูปํ, ภิกฺขเว, อนิจฺจํฯ ",
"sn22.46:1.3":	"ยทนิจฺจํ ตํ ทุกฺขํ; ",
"sn22.46:1.4":	"ยํ ทุกฺขํ ตทนตฺตา; ",
"sn22.46:1.5":	"ยทนตฺตา ตํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ทฏฺฐพฺพํฯ ",
"sn22.46:1.6":	"เวทนา อนิจฺจา … ",
"sn22.46:1.7":	"สญฺญา อนิจฺจา … ",
"sn22.46:1.8":	"สงฺขารา อนิจฺจา … ",
"sn22.46:1.9":	"วิญฺญาณํ อนิจฺจํฯ ",
"sn22.46:1.10":	"ยทนิจฺจํ ตํ ทุกฺขํ; ",
"sn22.46:1.11":	"ยํ ทุกฺขํ ตทนตฺตา; ",
"sn22.46:1.12":	"ยทนตฺตา ตํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ทฏฺฐพฺพํฯ ",
"sn22.46:2.1":	"เอวเมตํ ยถาภูตํ สมฺมปฺปญฺญาย ปสฺสโต ปุพฺพนฺตานุทิฏฺฐิโย น โหนฺติฯ ",
"sn22.46:2.2":	"ปุพฺพนฺตานุทิฏฺฐีนํ อสติ, อปรนฺตานุทิฏฺฐิโย น โหนฺติฯ ",
"sn22.46:2.3":	"อปรนฺตานุทิฏฺฐีนํ อสติ, ถามโส ปรามาโส น โหติฯ ",
"sn22.46:2.4":	"ถามเส ปรามาเส อสติ รูปสฺมึ … ",
"sn22.46:2.5":	"เวทนาย … ",
"sn22.46:2.6":	"สญฺญาย … ",
"sn22.46:2.7":	"สงฺขาเรสุ … ",
"sn22.46:2.8":	"วิญฺญาณสฺมึ จิตฺตํ วิรชฺชติ วิมุจฺจติ อนุปาทาย อาสเวหิฯ ",
"sn22.46:2.9":	"วิมุตฺตตฺตา ฐิตํฯ ฐิตตฺตา สนฺตุสิตํฯ สนฺตุสิตตฺตา น ปริตสฺสติฯ อปริตสฺสํ ปจฺจตฺตญฺเญว ปรินิพฺพายติฯ ",
"sn22.46:2.10":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn22.46:2.11":	"จตุตฺถํฯ "
}	
