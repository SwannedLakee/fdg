{	
"sn47.21:0.1":	"สํยุตฺต นิกาย ๔๗ฯ๒๑ ",
"sn47.21:0.2":	"๓ฯ สีลฏฺฐิติวคฺค ",
"sn47.21:0.3":	"สีลสุตฺต ",
"sn47.21:1.1":	"เอวํ เม สุตํ—",
"sn47.21:1.2":	"เอกํ สมยํ อายสฺมา จ อานนฺโท อายสฺมา จ ภทฺโท ปาฏลิปุตฺเต วิหรนฺติ กุกฺกุฏาราเมฯ ",
"sn47.21:1.3":	"อถ โข อายสฺมา ภทฺโท สายนฺหสมยํ ปฏิสลฺลานา วุฏฺฐิโต เยนายสฺมา อานนฺโท เตนุปสงฺกมิ; อุปสงฺกมิตฺวา อายสฺมตา อานนฺเทน สทฺธึ สมฺโมทิฯ ",
"sn47.21:1.4":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา ภทฺโท อายสฺมนฺตํ อานนฺทํ เอตทโวจ",
"sn47.21:1.5":	"“ยานิมานิ, อาวุโส อานนฺท, กุสลานิ สีลานิ วุตฺตานิ ภควตา, อิมานิ กุสลานิ สีลานิ กิมตฺถิยานิ วุตฺตานิ ภควตา”ติ? ",
"sn47.21:2.1":	"“สาธุ สาธุ, อาวุโส ภทฺทฯ ",
"sn47.21:2.2":	"ภทฺทโก โข เต, อาวุโส ภทฺท, อุมฺมงฺโค, ภทฺทกํ ปฏิภานํ, กลฺยาณี ปริปุจฺฉาฯ ",
"sn47.21:2.3":	"เอวญฺหิ ตฺวํ, อาวุโส ภทฺท, ปุจฺฉสิ",
"sn47.21:2.4":	"‘ยานิมานิ, อาวุโส อานนฺท, กุสลานิ สีลานิ วุตฺตานิ ภควตา, อิมานิ กุสลานิ สีลานิ กิมตฺถิยานิ วุตฺตานิ ภควตา’”ติ? ",
"sn47.21:2.5":	"“เอวมาวุโส”ติฯ ",
"sn47.21:2.6":	"“ยานิมานิ, อาวุโส ภทฺท, กุสลานิ สีลานิ วุตฺตานิ ภควตา, อิมานิ กุสลานิ สีลานิ ยาวเทว จตุนฺนํ สติปฏฺฐานานํ ภาวนาย วุตฺตานิ ภควตาฯ ",
"sn47.21:3.1":	"กตเมสํ จตุนฺนํ? ",
"sn47.21:3.2":	"อิธาวุโส, ภิกฺขุ กาเย กายานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ; ",
"sn47.21:3.3":	"เวทนาสุ …เป… ",
"sn47.21:3.4":	"จิตฺเต …เป… ",
"sn47.21:3.5":	"ธมฺเมสุ ธมฺมานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.21:3.6":	"ยานิมานิ, อาวุโส ภทฺท, กุสลานิ สีลานิ วุตฺตานิ ภควตา, อิมานิ กุสลานิ สีลานิ ยาวเทว อิเมสํ จตุนฺนํ สติปฏฺฐานานํ ภาวนาย วุตฺตานิ ภควตา”ติฯ ",
"sn47.21:3.7":	"ปฐมํฯ "
}	
