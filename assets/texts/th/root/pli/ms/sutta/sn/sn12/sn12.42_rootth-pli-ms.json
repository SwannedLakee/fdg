{	
"sn12.42:0.1":	"สํยุตฺต นิกาย ๑๒ฯ๔๒ ",
"sn12.42:0.2":	"๕ฯ คหปติวคฺค ",
"sn12.42:0.3":	"ทุติยปญฺจเวรภยสุตฺต ",
"sn12.42:1.1":	"สาวตฺถิยํ วิหรติฯ ",
"sn12.42:1.2":	"“ยโต โข, ภิกฺขเว, อริยสาวกสฺส ปญฺจ ภยานิ เวรานิ วูปสนฺตานิ โหนฺติ, จตูหิ จ โสตาปตฺติยงฺเคหิ สมนฺนาคโต โหติ, อริโย จสฺส ญาโย ปญฺญาย สุทิฏฺโฐ โหติ สุปฺปฏิวิทฺโธ, โส อากงฺขมาโน อตฺตนาว อตฺตานํ พฺยากเรยฺย",
"sn12.42:1.3":	"‘ขีณนิรโยมฺหิ …เป… อวินิปาตธมฺโม นิยโต สมฺโพธิปรายโน’ติฯ ",
"sn12.42:2.1":	"กตมานิ ปญฺจ ภยานิ เวรานิ วูปสนฺตานิ โหนฺติ? ",
"sn12.42:2.2":	"ยํ, ภิกฺขเว, ปาณาติปาตี …เป… ",
"sn12.42:2.3":	"ยํ, ภิกฺขเว, อทินฺนาทายี … ",
"sn12.42:2.4":	"ยํ, ภิกฺขเว, กาเมสุมิจฺฉาจารี … ",
"sn12.42:2.5":	"ยํ, ภิกฺขเว, มุสาวาที … ",
"sn12.42:2.6":	"ยํ, ภิกฺขเว, สุราเมรยมชฺชปมาทฏฺฐายี …เป… ",
"sn12.42:2.7":	"อิมานิ ปญฺจ ภยานิ เวรานิ วูปสนฺตานิ โหนฺติฯ ",
"sn12.42:3.1":	"กตเมหิ จตูหิ โสตาปตฺติยงฺเคหิ สมนฺนาคโต โหติ? ",
"sn12.42:3.2":	"อิธ, ภิกฺขเว, อริยสาวโก พุทฺเธ …เป… ",
"sn12.42:3.3":	"ธมฺเม … ",
"sn12.42:3.4":	"สงฺเฆ … ",
"sn12.42:3.5":	"อริยกนฺเตหิ สีเลหิ สมนฺนาคโต โหติฯ ",
"sn12.42:3.6":	"อิเมหิ จตูหิ โสตาปตฺติยงฺเคหิ สมนฺนาคโต โหติฯ ",
"sn12.42:4.1":	"กตโม จสฺส อริโย ญาโย ปญฺญาย สุทิฏฺโฐ โหติ สุปฺปฏิวิทฺโธ? ",
"sn12.42:4.2":	"อิธ, ภิกฺขเว, อริยสาวโก ปฏิจฺจสมุปฺปาทญฺเญว สาธุกํ โยนิโส มนสิ กโรติ …เป… ",
"sn12.42:4.3":	"อยมสฺส อริโย ญาโย ปญฺญาย สุทิฏฺโฐ โหติ สุปฺปฏิวิทฺโธฯ ",
"sn12.42:5.1":	"ยโต โข, ภิกฺขเว, อริยสาวกสฺส อิมานิ ปญฺจ ภยานิ เวรานิ วูปสนฺตานิ โหนฺติ, อิเมหิ จตูหิ โสตาปตฺติยงฺเคหิ สมนฺนาคโต โหติ, อยญฺจสฺส อริโย ญาโย ปญฺญาย สุทิฏฺโฐ โหติ สุปฺปฏิวิทฺโธ, โส อากงฺขมาโน อตฺตนาว อตฺตานํ พฺยากเรยฺย",
"sn12.42:5.2":	"‘ขีณนิรโยมฺหิ ขีณติรจฺฉานโยนิ ขีณเปตฺติวิสโย ขีณาปายทุคฺคติวินิปาโต, โสตาปนฺโนหมสฺมิ อวินิปาตธมฺโม นิยโต สมฺโพธิปรายโน’”ติฯ ",
"sn12.42:5.3":	"ทุติยํฯ "
}	
