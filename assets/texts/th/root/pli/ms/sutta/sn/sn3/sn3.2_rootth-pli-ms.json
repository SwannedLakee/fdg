{	
"sn3.2:0.1":	"สํยุตฺต นิกาย ๓ฯ๒ ",
"sn3.2:0.2":	"๑ฯ ปฐมวคฺค ",
"sn3.2:0.3":	"ปุริสสุตฺต ",
"sn3.2:1.1":	"สาวตฺถินิทานํฯ ",
"sn3.2:1.2":	"อถ โข ราชา ปเสนทิ โกสโล เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข ราชา ปเสนทิ โกสโล ภควนฺตํ เอตทโวจ",
"sn3.2:1.3":	"“กติ นุ โข, ภนฺเต, ปุริสสฺส ธมฺมา อชฺฌตฺตํ อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายา”ติ? ",
"sn3.2:2.1":	"“ตโย โข, มหาราช, ปุริสสฺส ธมฺมา อชฺฌตฺตํ อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายฯ ",
"sn3.2:2.2":	"กตเม ตโย? ",
"sn3.2:2.3":	"โลโภ โข, มหาราช, ปุริสสฺส ธมฺโม อชฺฌตฺตํ อุปฺปชฺชมาโน อุปฺปชฺชติ อหิตาย ทุกฺขาย อผาสุวิหารายฯ ",
"sn3.2:2.4":	"โทโส โข, มหาราช, ปุริสสฺส ธมฺโม อชฺฌตฺตํ อุปฺปชฺชมาโน อุปฺปชฺชติ อหิตาย ทุกฺขาย อผาสุวิหารายฯ ",
"sn3.2:2.5":	"โมโห โข, มหาราช, ปุริสสฺส ธมฺโม อชฺฌตฺตํ อุปฺปชฺชมาโน อุปฺปชฺชติ อหิตาย ทุกฺขาย อผาสุวิหารายฯ ",
"sn3.2:2.6":	"อิเม โข, มหาราช, ตโย ปุริสสฺส ธมฺมา อชฺฌตฺตํ อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายา”ติฯ ",
"sn3.2:2.7":	"อิทมโวจ …เป… ",
"sn3.2:3.1":	"“โลโภ โทโส จ โมโห จ, ",
"sn3.2:3.2":	"ปุริสํ ปาปเจตสํ; ",
"sn3.2:3.3":	"หึสนฺติ อตฺตสมฺภูตา, ",
"sn3.2:3.4":	"ตจสารํว สมฺผลนฺ”ติฯ "
}	
