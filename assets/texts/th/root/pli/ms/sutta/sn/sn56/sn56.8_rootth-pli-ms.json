{	
"sn56.8:0.1":	"สํยุตฺต นิกาย ๕๖ฯ๘ ",
"sn56.8:0.2":	"๑ฯ สมาธิวคฺค ",
"sn56.8:0.3":	"จินฺตสุตฺต ",
"sn56.8:1.1":	"“มา, ภิกฺขเว, ปาปกํ อกุสลํ จิตฺตํ จินฺเตยฺยาถ",
"sn56.8:1.2":	"‘สสฺสโต โลโก’ติ วา ‘อสสฺสโต โลโก’ติ วา, ‘อนฺตวา โลโก’ติ วา ‘อนนฺตวา โลโก’ติ วา, ‘ตํ ชีวํ ตํ สรีรนฺ’ติ วา ‘อญฺญํ ชีวํ อญฺญํ สรีรนฺ’ติ วา, ‘โหติ ตถาคโต ปรํ มรณา’ติ วา ‘น โหติ ตถาคโต ปรํ มรณา’ติ วา, ‘โหติ จ น จ โหติ ตถาคโต ปรํ มรณา’ติ วา, ‘เนว โหติ น น โหติ ตถาคโต ปรํ มรณา’ติ วาฯ ",
"sn56.8:1.3":	"ตํ กิสฺส เหตุ? ",
"sn56.8:1.4":	"เนสา, ภิกฺขเว, จินฺตา อตฺถสํหิตา นาทิพฺรหฺมจริยกา น นิพฺพิทาย น วิราคาย น นิโรธาย น อุปสมาย น อภิญฺญาย น สมฺโพธาย น นิพฺพานาย สํวตฺตติฯ ",
"sn56.8:2.1":	"จินฺเตนฺตา จ โข ตุเมฺห, ภิกฺขเว, ‘อิทํ ทุกฺขนฺ’ติ จินฺเตยฺยาถ, ‘อยํ ทุกฺขสมุทโย’ติ จินฺเตยฺยาถ, ‘อยํ ทุกฺขนิโรโธ’ติ จินฺเตยฺยาถ, ‘อยํ ทุกฺขนิโรธคามินี ปฏิปทา’ติ จินฺเตยฺยาถฯ ",
"sn56.8:2.2":	"ตํ กิสฺส เหตุ? ",
"sn56.8:2.3":	"เอสา, ภิกฺขเว, จินฺตา อตฺถสํหิตา, เอสา อาทิพฺรหฺมจริยกา, เอสา นิพฺพิทาย วิราคาย นิโรธาย อุปสมาย อภิญฺญาย สมฺโพธาย นิพฺพานาย สํวตฺตติฯ ",
"sn56.8:3.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.8:3.2":	"อฏฺฐมํฯ "
}	
