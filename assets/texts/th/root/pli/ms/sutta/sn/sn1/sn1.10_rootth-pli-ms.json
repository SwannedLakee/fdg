{	
"sn1.10:0.1":	"สํยุตฺต นิกาย ๑ฯ๑๐ ",
"sn1.10:0.2":	"๑ฯ นฬวคฺค ",
"sn1.10:0.3":	"อรญฺญสุตฺต ",
"sn1.10:1.1":	"สาวตฺถินิทานํฯ ",
"sn1.10:1.2":	"เอกมนฺตํ ฐิตา โข สา เทวตา ภควนฺตํ คาถาย อชฺฌภาสิ",
"sn1.10:2.1":	"“อรญฺเญ วิหรนฺตานํ, ",
"sn1.10:2.2":	"สนฺตานํ พฺรหฺมจารินํ; ",
"sn1.10:2.3":	"เอกภตฺตํ ภุญฺชมานานํ, ",
"sn1.10:2.4":	"เกน วณฺโณ ปสีทตี”ติฯ ",
"sn1.10:3.1":	"“อตีตํ นานุโสจนฺติ, ",
"sn1.10:3.2":	"นปฺปชปฺปนฺติ นาคตํ; ",
"sn1.10:3.3":	"ปจฺจุปฺปนฺเนน ยาเปนฺติ, ",
"sn1.10:3.4":	"เตน วณฺโณ ปสีทติฯ ",
"sn1.10:4.1":	"อนาคตปฺปชปฺปาย, ",
"sn1.10:4.2":	"อตีตสฺสานุโสจนา; ",
"sn1.10:4.3":	"เอเตน พาลา สุสฺสนฺติ, ",
"sn1.10:4.4":	"นโฬว หริโต ลุโต”ติฯ ",
"sn1.10:4.5":	"นฬวคฺโค ปฐโมฯ ",
"sn1.10:5.0":	"ตสฺสุทฺทานํ ",
"sn1.10:5.1":	"โอฆํ นิโมกฺขํ อุปเนยฺยํ, ",
"sn1.10:5.2":	"อจฺเจนฺติ กติฉินฺทิ จ; ",
"sn1.10:5.3":	"ชาครํ อปฺปฏิวิทิตา, ",
"sn1.10:5.4":	"สุสมฺมุฏฺฐา มานกามินา; ",
"sn1.10:5.5":	"อรญฺเญ ทสโม วุตฺโต, ",
"sn1.10:5.6":	"วคฺโค เตน ปวุจฺจติฯ "
}	
