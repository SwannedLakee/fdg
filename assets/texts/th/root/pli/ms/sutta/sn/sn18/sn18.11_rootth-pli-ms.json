{	
"sn18.11:0.1":	"สํยุตฺต นิกาย ๑๘ฯ๑๑ ",
"sn18.11:0.2":	"๒ฯ ทุติยวคฺค ",
"sn18.11:0.3":	"จกฺขุสุตฺต ",
"sn18.11:1.1":	"เอวํ เม สุตํ—",
"sn18.11:1.2":	"เอกํ สมยํ ภควา สาวตฺถิยํ วิหรติฯ ",
"sn18.11:1.3":	"อถ โข อายสฺมา ราหุโล เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อายสฺมนฺตํ ราหุลํ ภควา เอตทโวจ",
"sn18.11:1.4":	"“ตํ กึ มญฺญสิ, ราหุล, ",
"sn18.11:1.5":	"จกฺขุํ นิจฺจํ วา อนิจฺจํ วา”ติ? ",
"sn18.11:1.6":	"“อนิจฺจํ, ภนฺเต”ฯ ",
"sn18.11:1.7":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn18.11:1.8":	"“ทุกฺขํ, ภนฺเต”ฯ ",
"sn18.11:1.9":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn18.11:1.10":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn18.11:1.11":	"“โน เหตํ, ภนฺเต”ฯ ",
"sn18.11:1.12":	"“โสตํ …เป… ",
"sn18.11:1.13":	"ฆานํ … ",
"sn18.11:1.14":	"ชิวฺหา … ",
"sn18.11:1.15":	"กาโย … ",
"sn18.11:1.16":	"มโน นิจฺโจ วา อนิจฺโจ วา”ติ? ",
"sn18.11:1.17":	"“อนิจฺโจ, ภนฺเต”ฯ ",
"sn18.11:1.18":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn18.11:1.19":	"“ทุกฺขํ, ภนฺเต”ฯ ",
"sn18.11:1.20":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn18.11:1.21":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn18.11:1.22":	"“โน เหตํ, ภนฺเต”ฯ ",
"sn18.11:1.23":	"“เอวํ ปสฺสํ, ราหุล, สุตวา อริยสาวโก จกฺขุสฺมิมฺปิ นิพฺพินฺทติ …เป… โสตสฺมิมฺปิ นิพฺพินฺทติ … ฆานสฺมิมฺปิ นิพฺพินฺทติ … ชิวฺหายปิ นิพฺพินฺทติ … กายสฺมิมฺปิ นิพฺพินฺทติ … มนสฺมิมฺปิ นิพฺพินฺทติ; ",
"sn18.11:1.24":	"นิพฺพินฺทํ วิรชฺชติ; วิราคา วิมุจฺจติ; วิมุตฺตสฺมึ วิมุตฺตมิติ ญาณํ โหติฯ ",
"sn18.11:1.25":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn18.11:1.26":	"(เอเตน เปยฺยาเลน ทส สุตฺตนฺตา กาตพฺพาฯ) ",
"sn18.11:1.27":	"ปฐมํฯ "
}	
