{	
"sn52.2:0.1":	"สํยุตฺต นิกาย ๕๒ฯ๒ ",
"sn52.2:0.2":	"๑ฯ รโหคตวคฺค ",
"sn52.2:0.3":	"ทุติยรโหคตสุตฺต ",
"sn52.2:1.1":	"สาวตฺถินิทานํฯ ",
"sn52.2:1.2":	"อถ โข อายสฺมโต อนุรุทฺธสฺส รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ",
"sn52.2:1.3":	"“เยสํ เกสญฺจิ จตฺตาโร สติปฏฺฐานา วิรทฺธา, วิรทฺโธ เตสํ อริโย มคฺโค สมฺมา ทุกฺขกฺขยคามี; ",
"sn52.2:1.4":	"เยสํ เกสญฺจิ จตฺตาโร สติปฏฺฐานา อารทฺธา, อารทฺโธ เตสํ อริโย มคฺโค สมฺมา ทุกฺขกฺขยคามี”ติฯ ",
"sn52.2:2.1":	"อถ โข อายสฺมา มหาโมคฺคลฺลาโน อายสฺมโต อนุรุทฺธสฺส เจตสา เจโตปริวิตกฺกมญฺญาย—เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิญฺเชยฺย; เอวเมว—อายสฺมโต อนุรุทฺธสฺส สมฺมุเข ปาตุรโหสิฯ อถ โข อายสฺมา มหาโมคฺคลฺลาโน อายสฺมนฺตํ อนุรุทฺธํ เอตทโวจ",
"sn52.2:3.1":	"“กิตฺตาวตา นุ โข, อาวุโส อนุรุทฺธ, ภิกฺขุโน จตฺตาโร สติปฏฺฐานา อารทฺธา โหนฺตี”ติ? ",
"sn52.2:4.1":	"“อิธาวุโส, ภิกฺขุ อชฺฌตฺตํ กาเย กายานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn52.2:4.2":	"พหิทฺธา กาเย กายานุปสฺสี วิหรติ …เป… ",
"sn52.2:4.3":	"อชฺฌตฺตพหิทฺธา กาเย กายานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn52.2:5.1":	"อชฺฌตฺตํ เวทนาสุ เวทนานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn52.2:5.2":	"พหิทฺธา เวทนาสุ เวทนานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn52.2:5.3":	"อชฺฌตฺตพหิทฺธา เวทนาสุ เวทนานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn52.2:6.1":	"อชฺฌตฺตํ จิตฺเต …เป… ",
"sn52.2:6.2":	"พหิทฺธา จิตฺเต …เป… ",
"sn52.2:6.3":	"อชฺฌตฺตพหิทฺธา จิตฺเต จิตฺตานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn52.2:7.1":	"อชฺฌตฺตํ ธมฺเมสุ …เป… ",
"sn52.2:7.2":	"พหิทฺธา ธมฺเมสุ …เป… ",
"sn52.2:7.3":	"อชฺฌตฺตพหิทฺธา ธมฺเมสุ ธมฺมานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn52.2:7.4":	"เอตฺตาวตา โข, อาวุโส, ภิกฺขุโน จตฺตาโร สติปฏฺฐานา อารทฺธา โหนฺตี”ติฯ ",
"sn52.2:7.5":	"ทุติยํฯ "
}	
