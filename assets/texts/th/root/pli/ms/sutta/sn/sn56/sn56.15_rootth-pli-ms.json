{	
"sn56.15:0.1":	"สํยุตฺต นิกาย ๕๖ฯ๑๕ ",
"sn56.15:0.2":	"๒ฯ ธมฺมจกฺกปฺปวตฺตนวคฺค ",
"sn56.15:0.3":	"ปฐมธารณสุตฺต ",
"sn56.15:1.1":	"“ธาเรถ โน ตุเมฺห, ภิกฺขเว, มยา จตฺตาริ อริยสจฺจานิ เทสิตานี”ติ? ",
"sn56.15:1.2":	"เอวํ วุตฺเต, อญฺญตโร ภิกฺขุ ภควนฺตํ เอตทโวจ",
"sn56.15:1.3":	"“อหํ โข, ภนฺเต, ธาเรมิ ภควตา จตฺตาริ อริยสจฺจานิ เทสิตานี”ติฯ ",
"sn56.15:1.4":	"“ยถา กถํ ปน ตฺวํ, ภิกฺขุ, ธาเรสิ มยา จตฺตาริ อริยสจฺจานิ เทสิตานี”ติ? ",
"sn56.15:1.5":	"“ทุกฺขํ ขฺวาหํ, ภนฺเต, ภควตา ปฐมํ อริยสจฺจํ เทสิตํ ธาเรมิ; ",
"sn56.15:1.6":	"ทุกฺขสมุทยํ ขฺวาหํ, ภนฺเต, ภควตา ทุติยํ อริยสจฺจํ เทสิตํ ธาเรมิ; ",
"sn56.15:1.7":	"ทุกฺขนิโรธํ ขฺวาหํ, ภนฺเต, ภควตา ตติยํ อริยสจฺจํ เทสิตํ ธาเรมิ; ",
"sn56.15:1.8":	"ทุกฺขนิโรธคามินึ ปฏิปทํ ขฺวาหํ, ภนฺเต, ภควตา จตุตฺถํ อริยสจฺจํ เทสิตํ ธาเรมิฯ ",
"sn56.15:1.9":	"เอวํ ขฺวาหํ, ภนฺเต, ธาเรมิ ภควตา จตฺตาริ อริยสจฺจานิ เทสิตานี”ติฯ ",
"sn56.15:2.1":	"“สาธุ สาธุ, ภิกฺขุฯ ",
"sn56.15:2.2":	"สาธุ โข ตฺวํ, ภิกฺขุ, ธาเรสิ มยา จตฺตาริ อริยสจฺจานิ เทสิตานีติฯ ",
"sn56.15:2.3":	"ทุกฺขํ โข, ภิกฺขุ, มยา ปฐมํ อริยสจฺจํ เทสิตํ, ตถา นํ ธาเรหิ; ",
"sn56.15:2.4":	"ทุกฺขสมุทยํ โข, ภิกฺขุ, มยา ทุติยํ อริยสจฺจํ เทสิตํ, ตถา นํ ธาเรหิ; ",
"sn56.15:2.5":	"ทุกฺขนิโรธํ โข, ภิกฺขุ, มยา ตติยํ อริยสจฺจํ เทสิตํ, ตถา นํ ธาเรหิ; ",
"sn56.15:2.6":	"ทุกฺขนิโรธคามินี ปฏิปทา โข, ภิกฺขุ, มยา จตุตฺถํ อริยสจฺจํ เทสิตํ, ตถา นํ ธาเรหิฯ ",
"sn56.15:2.7":	"เอวํ โข, ภิกฺขุ, ธาเรหิ มยา จตฺตาริ อริยสจฺจานิ เทสิตานีติฯ ",
"sn56.15:3.1":	"ตสฺมาติห, ภิกฺขุ, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.15:3.2":	"ปญฺจมํฯ "
}	
