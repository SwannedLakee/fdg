{	
"sn2.21:0.1":	"สํยุตฺต นิกาย ๒ฯ๒๑ ",
"sn2.21:0.2":	"๓ฯ นานาติตฺถิยวคฺค ",
"sn2.21:0.3":	"สิวสุตฺต ",
"sn2.21:1.1":	"เอวํ เม สุตํ—",
"sn2.21:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn2.21:1.3":	"อถ โข สิโว เทวปุตฺโต อภิกฺกนฺตาย รตฺติยา อภิกฺกนฺตวณฺโณ เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ ",
"sn2.21:1.4":	"เอกมนฺตํ ฐิโต โข สิโว เทวปุตฺโต ภควโต สนฺติเก อิมา คาถาโย อภาสิ",
"sn2.21:2.1":	"“สพฺภิเรว สมาเสถ, ",
"sn2.21:2.2":	"สพฺภิ กุพฺเพถ สนฺถวํ; ",
"sn2.21:2.3":	"สตํ สทฺธมฺมมญฺญาย, ",
"sn2.21:2.4":	"เสโยฺย โหติ น ปาปิโยฯ ",
"sn2.21:3.1":	"สพฺภิเรว สมาเสถ, ",
"sn2.21:3.2":	"สพฺภิ กุพฺเพถ สนฺถวํ; ",
"sn2.21:3.3":	"สตํ สทฺธมฺมมญฺญาย, ",
"sn2.21:3.4":	"ปญฺญา ลพฺภติ นาญฺญโตฯ ",
"sn2.21:4.1":	"สพฺภิเรว สมาเสถ, ",
"sn2.21:4.2":	"สพฺภิ กุพฺเพถ สนฺถวํ; ",
"sn2.21:4.3":	"สตํ สทฺธมฺมมญฺญาย, ",
"sn2.21:4.4":	"โสกมชฺเฌ น โสจติฯ ",
"sn2.21:5.1":	"สพฺภิเรว สมาเสถ, ",
"sn2.21:5.2":	"สพฺภิ กุพฺเพถ สนฺถวํ; ",
"sn2.21:5.3":	"สตํ สทฺธมฺมมญฺญาย, ",
"sn2.21:5.4":	"ญาติมชฺเฌ วิโรจติฯ ",
"sn2.21:6.1":	"สพฺภิเรว สมาเสถ, ",
"sn2.21:6.2":	"สพฺภิ กุพฺเพถ สนฺถวํ; ",
"sn2.21:6.3":	"สตํ สทฺธมฺมมญฺญาย, ",
"sn2.21:6.4":	"สตฺตา คจฺฉนฺติ สุคฺคตึฯ ",
"sn2.21:7.1":	"สพฺภิเรว สมาเสถ, ",
"sn2.21:7.2":	"สพฺภิ กุพฺเพถ สนฺถวํ; ",
"sn2.21:7.3":	"สตํ สทฺธมฺมมญฺญาย, ",
"sn2.21:7.4":	"สตฺตา ติฏฺฐนฺติ สาตตนฺ”ติฯ ",
"sn2.21:8.1":	"อถ โข ภควา สิวํ เทวปุตฺตํ คาถาย ปจฺจภาสิ",
"sn2.21:9.1":	"“สพฺภิเรว สมาเสถ, ",
"sn2.21:9.2":	"สพฺภิ กุพฺเพถ สนฺถวํ; ",
"sn2.21:9.3":	"สตํ สทฺธมฺมมญฺญาย, ",
"sn2.21:9.4":	"สพฺพทุกฺขา ปมุจฺจตี”ติฯ "
}	
