{	
"sn1.36:0.1":	"สํยุตฺต นิกาย ๑ฯ๓๖ ",
"sn1.36:0.2":	"๔ฯ สตุลฺลปกายิกวคฺค ",
"sn1.36:0.3":	"สทฺธาสุตฺต ",
"sn1.36:1.1":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn1.36:1.2":	"อถ โข สมฺพหุลา สตุลฺลปกายิกา เทวตาโย อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐํสุฯ ",
"sn1.36:1.3":	"เอกมนฺตํ ฐิตา โข เอกา เทวตา ภควโต สนฺติเก อิมํ คาถํ อภาสิ",
"sn1.36:2.1":	"“สทฺธา ทุติยา ปุริสสฺส โหติ, ",
"sn1.36:2.2":	"โน เจ อสฺสทฺธิยํ อวติฏฺฐติ; ",
"sn1.36:2.3":	"ยโส จ กิตฺตี จ ตตฺวสฺส โหติ, ",
"sn1.36:2.4":	"สคฺคญฺจ โส คจฺฉติ สรีรํ วิหายา”ติฯ ",
"sn1.36:3.1":	"อถ โข อปรา เทวตา ภควโต สนฺติเก อิมา คาถาโย อภาสิ",
"sn1.36:4.1":	"“โกธํ ชเห วิปฺปชเหยฺย มานํ, ",
"sn1.36:4.2":	"สํโยชนํ สพฺพมติกฺกเมยฺย; ",
"sn1.36:4.3":	"ตํ นามรูปสฺมิมสชฺชมานํ, ",
"sn1.36:4.4":	"อกิญฺจนํ นานุปตนฺติ สงฺคา”ติฯ ",
"sn1.36:5.1":	"“ปมาทมนุยุญฺชนฺติ, ",
"sn1.36:5.2":	"พาลา ทุมฺเมธิโน ชนา; ",
"sn1.36:5.3":	"อปฺปมาทญฺจ เมธาวี, ",
"sn1.36:5.4":	"ธนํ เสฏฺฐํว รกฺขติฯ ",
"sn1.36:6.1":	"มา ปมาทมนุยุญฺเชถ, ",
"sn1.36:6.2":	"มา กามรติ สนฺถวํ; ",
"sn1.36:6.3":	"อปฺปมตฺโต หิ ฌายนฺโต, ",
"sn1.36:6.4":	"ปปฺโปติ ปรมํ สุขนฺ”ติฯ "
}	
