{	
"sn14.13:0.1":	"สํยุตฺต นิกาย ๑๔ฯ๑๓ ",
"sn14.13:0.2":	"๒ฯ ทุติยวคฺค ",
"sn14.13:0.3":	"คิญฺชกาวสถสุตฺต ",
"sn14.13:1.1":	"เอกํ สมยํ ภควา ญาติเก วิหรติ คิญฺชกาวสเถฯ ",
"sn14.13:1.2":	"ตตฺร โข ภควา ภิกฺขู อามนฺเตสิ",
"sn14.13:1.3":	"“ภิกฺขโว”ติฯ ",
"sn14.13:1.4":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"sn14.13:1.5":	"ภควา เอตทโวจ",
"sn14.13:2.1":	"“ธาตุํ, ภิกฺขเว, ปฏิจฺจ อุปฺปชฺชติ สญฺญา, อุปฺปชฺชติ ทิฏฺฐิ, อุปฺปชฺชติ วิตกฺโก”ติฯ ",
"sn14.13:2.2":	"เอวํ วุตฺเต, อายสฺมา กจฺจาโน ภควนฺตํ เอตทโวจ",
"sn14.13:2.3":	"“ยายํ, ภนฺเต, ทิฏฺฐิ",
"sn14.13:2.4":	"‘อสมฺมาสมฺพุทฺเธสุ สมฺมาสมฺพุทฺธา’ติ, อยํ นุ โข, ภนฺเต, ทิฏฺฐิ กึ ปฏิจฺจ ปญฺญายตี”ติ? ",
"sn14.13:3.1":	"“มหติ โข เอสา, กจฺจาน, ธาตุ ยทิทํ อวิชฺชาธาตุฯ ",
"sn14.13:3.2":	"หีนํ, กจฺจาน, ธาตุํ ปฏิจฺจ อุปฺปชฺชติ หีนา สญฺญา, หีนา ทิฏฺฐิ, หีโน วิตกฺโก, หีนา เจตนา, หีนา ปตฺถนา, หีโน ปณิธิ, หีโน ปุคฺคโล, หีนา วาจา; ",
"sn14.13:3.3":	"หีนํ อาจิกฺขติ เทเสติ ปญฺญเปติ ปฏฺฐเปติ วิวรติ วิภชติ อุตฺตานีกโรติ; ",
"sn14.13:3.4":	"หีนา ตสฺส อุปปตฺตีติ วทามิฯ ",
"sn14.13:4.1":	"มชฺฌิมํ, กจฺจาน, ธาตุํ ปฏิจฺจ อุปฺปชฺชติ มชฺฌิมา สญฺญา, มชฺฌิมา ทิฏฺฐิ, มชฺฌิโม วิตกฺโก, มชฺฌิมา เจตนา, มชฺฌิมา ปตฺถนา, มชฺฌิโม ปณิธิ, มชฺฌิโม ปุคฺคโล, มชฺฌิมา วาจา; ",
"sn14.13:4.2":	"มชฺฌิมํ อาจิกฺขติ เทเสติ ปญฺญเปติ ปฏฺฐเปติ วิวรติ วิภชติ อุตฺตานีกโรติ; ",
"sn14.13:4.3":	"มชฺฌิมา ตสฺส อุปปตฺตีติ วทามิฯ ",
"sn14.13:5.1":	"ปณีตํ, กจฺจาน, ธาตุํ ปฏิจฺจ อุปฺปชฺชติ ปณีตา สญฺญา, ปณีตา ทิฏฺฐิ, ปณีโต วิตกฺโก, ปณีตา เจตนา, ปณีตา ปตฺถนา, ปณีโต ปณิธิ, ปณีโต ปุคฺคโล, ปณีตา วาจา; ",
"sn14.13:5.2":	"ปณีตํ อาจิกฺขติ เทเสติ ปญฺญเปติ ปฏฺฐเปติ วิวรติ วิภชติ อุตฺตานีกโรติ; ",
"sn14.13:5.3":	"ปณีตา ตสฺส อุปปตฺตีติ วทามี”ติฯ ",
"sn14.13:5.4":	"ตติยํฯ "
}	
