{	
"sn12.47:0.1":	"สํยุตฺต นิกาย ๑๒ฯ๔๗ ",
"sn12.47:0.2":	"๕ฯ คหปติวคฺค ",
"sn12.47:0.3":	"ชาณุโสฺสณิสุตฺต ",
"sn12.47:1.1":	"สาวตฺถิยํ วิหรติฯ ",
"sn12.47:1.2":	"อถ โข ชาณุโสฺสณิ พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธึ …เป… เอกมนฺตํ นิสินฺโน โข ชาณุโสฺสณิ พฺราหฺมโณ ภควนฺตํ เอตทโวจ",
"sn12.47:2.1":	"“กึ นุ โข, โภ โคตม, สพฺพมตฺถี”ติ? ",
"sn12.47:2.2":	"“‘สพฺพมตฺถี’ติ โข, พฺราหฺมณ, อยเมโก อนฺโต”ฯ ",
"sn12.47:3.1":	"“กึ ปน, โภ โคตม, สพฺพํ นตฺถี”ติ? ",
"sn12.47:3.2":	"“‘สพฺพํ นตฺถี’ติ โข, พฺราหฺมณ, อยํ ทุติโย อนฺโตฯ ",
"sn12.47:3.3":	"เอเต เต, พฺราหฺมณ, อุโภ อนฺเต อนุปคมฺม มชฺเฌน ตถาคโต ธมฺมํ เทเสติ",
"sn12.47:3.4":	"‘อวิชฺชาปจฺจยา สงฺขารา; ",
"sn12.47:3.5":	"สงฺขารปจฺจยา วิญฺญาณํ …เป… ",
"sn12.47:3.6":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.47:3.7":	"อวิชฺชาย เตฺวว อเสสวิราคนิโรธา สงฺขารนิโรโธ; ",
"sn12.47:3.8":	"สงฺขารนิโรธา วิญฺญาณนิโรโธ …เป… ",
"sn12.47:3.9":	"เอวเมตสฺส เกวลสฺส ทุกฺขกฺขนฺธสฺส นิโรโธ โหตี’”ติฯ ",
"sn12.47:4.1":	"เอวํ วุตฺเต, ชาณุโสฺสณิ พฺราหฺมโณ ภควนฺตํ เอตทโวจ",
"sn12.47:4.2":	"“อภิกฺกนฺตํ, โภ โคตม …เป… ",
"sn12.47:4.3":	"ปาณุเปตํ สรณํ คตนฺ”ติฯ ",
"sn12.47:4.4":	"สตฺตมํฯ "
}	
