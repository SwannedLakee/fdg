{	
"sn3.7:0.1":	"สํยุตฺต นิกาย ๓ฯ๗ ",
"sn3.7:0.2":	"๑ฯ ปฐมวคฺค ",
"sn3.7:0.3":	"อฑฺฑกรณสุตฺต ",
"sn3.7:1.1":	"สาวตฺถินิทานํฯ ",
"sn3.7:1.2":	"เอกมนฺตํ นิสินฺโน โข ราชา ปเสนทิ โกสโล ภควนฺตํ เอตทโวจ",
"sn3.7:1.3":	"“อิธาหํ, ภนฺเต, อฑฺฑกรเณ นิสินฺโน ปสฺสามิ ขตฺติยมหาสาเลปิ พฺราหฺมณมหาสาเลปิ คหปติมหาสาเลปิ อฑฺเฒ มหทฺธเน มหาโภเค ปหูตชาตรูปรชเต ปหูตวิตฺตูปกรเณ ปหูตธนธญฺเญ กามเหตุ กามนิทานํ กามาธิกรณํ สมฺปชานมุสา ภาสนฺเตฯ ",
"sn3.7:1.4":	"ตสฺส มยฺหํ, ภนฺเต, เอตทโหสิ",
"sn3.7:1.5":	"‘อลํ ทานิ เม อฑฺฑกรเณน, ภทฺรมุโข ทานิ อฑฺฑกรเณน ปญฺญายิสฺสตี’”ติฯ ",
"sn3.7:2.1":	"“เอวเมตํ, มหาราช, เอวเมตํ, มหาราชฯ ",
"sn3.7:2.2":	"เยปิ เต, มหาราช, ขตฺติยมหาสาลา พฺราหฺมณมหาสาลา คหปติมหาสาลา อฑฺฒา มหทฺธนา มหาโภคา ปหูตชาตรูปรชตา ปหูตวิตฺตูปกรณา ปหูตธนธญฺญา กามเหตุ กามนิทานํ กามาธิกรณํ สมฺปชานมุสา ภาสนฺติ; ",
"sn3.7:2.3":	"เตสํ ตํ ภวิสฺสติ ทีฆรตฺตํ อหิตาย ทุกฺขายา”ติฯ ",
"sn3.7:2.4":	"อิทมโวจ …เป… ",
"sn3.7:3.1":	"“สารตฺตา กามโภเคสุ, ",
"sn3.7:3.2":	"คิทฺธา กาเมสุ มุจฺฉิตา; ",
"sn3.7:3.3":	"อติสารํ น พุชฺฌนฺติ, ",
"sn3.7:3.4":	"มจฺฉา ขิปฺปํว โอฑฺฑิตํ; ",
"sn3.7:3.5":	"ปจฺฉาสํ กฏุกํ โหติ, ",
"sn3.7:3.6":	"วิปาโก หิสฺส ปาปโก”ติฯ "
}	
