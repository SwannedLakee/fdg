{	
"sn35.147:0.1":	"สํยุตฺต นิกาย ๓๕ฯ๑๔๗ ",
"sn35.147:0.2":	"๑๕ฯ นวปุราณวคฺค ",
"sn35.147:0.3":	"อนิจฺจนิพฺพานสปฺปายสุตฺต ",
"sn35.147:1.1":	"“นิพฺพานสปฺปายํ โว, ภิกฺขเว, ปฏิปทํ เทเสสฺสามิฯ ",
"sn35.147:1.2":	"ตํ สุณาถ …เป… ",
"sn35.147:1.3":	"กตมา จ สา, ภิกฺขเว, นิพฺพานสปฺปายา ปฏิปทา? ",
"sn35.147:1.4":	"อิธ, ภิกฺขเว, ภิกฺขุ จกฺขุํ อนิจฺจนฺติ ปสฺสติ, รูปา อนิจฺจาติ ปสฺสติ, จกฺขุวิญฺญาณํ อนิจฺจนฺติ ปสฺสติ, จกฺขุสมฺผโสฺส อนิจฺโจติ ปสฺสติฯ ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อนิจฺจนฺติ ปสฺสติ …เป… ",
"sn35.147:1.5":	"ชิวฺหา อนิจฺจาติ ปสฺสติ, รสา อนิจฺจาติ ปสฺสติ, ชิวฺหาวิญฺญาณํ อนิจฺจนฺติ ปสฺสติ, ชิวฺหาสมฺผโสฺส อนิจฺโจติ ปสฺสติ, ยมฺปิทํ ชิวฺหาสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อนิจฺจนฺติ ปสฺสติ …เป… ",
"sn35.147:1.6":	"มโน อนิจฺโจติ ปสฺสติ, ธมฺมา อนิจฺจาติ ปสฺสติ, มโนวิญฺญาณํ อนิจฺจนฺติ ปสฺสติ, มโนสมฺผโสฺส อนิจฺโจติ ปสฺสติ, ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อนิจฺจนฺติ ปสฺสติฯ ",
"sn35.147:1.7":	"อยํ โข สา, ภิกฺขเว, นิพฺพานสปฺปายา ปฏิปทา”ติฯ ",
"sn35.147:1.8":	"ทุติยํฯ "
}	
