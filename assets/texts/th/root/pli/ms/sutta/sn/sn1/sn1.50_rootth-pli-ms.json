{	
"sn1.50:0.1":	"สํยุตฺต นิกาย ๑ฯ๕๐ ",
"sn1.50:0.2":	"๕ฯ อาทิตฺตวคฺค ",
"sn1.50:0.3":	"ฆฏีการสุตฺต ",
"sn1.50:1.1":	"“อวิหํ อุปปนฺนาเส, ",
"sn1.50:1.2":	"วิมุตฺตา สตฺต ภิกฺขโว; ",
"sn1.50:1.3":	"ราคโทสปริกฺขีณา, ",
"sn1.50:1.4":	"ติณฺณา โลเก วิสตฺติกนฺ”ติฯ ",
"sn1.50:2.1":	"“เก จ เต อตรุํ ปงฺกํ, ",
"sn1.50:2.2":	"มจฺจุเธยฺยํ สุทุตฺตรํ; ",
"sn1.50:2.3":	"เก หิตฺวา มานุสํ เทหํ, ",
"sn1.50:2.4":	"ทิพฺพโยคํ อุปจฺจคุนฺ”ติฯ ",
"sn1.50:3.1":	"“อุปโก ปลคณฺโฑ จ, ",
"sn1.50:3.2":	"ปุกฺกุสาติ จ เต ตโย; ",
"sn1.50:3.3":	"ภทฺทิโย ขณฺฑเทโว จ, ",
"sn1.50:3.4":	"พาหุรคฺคิ จ สิงฺคิโย; ",
"sn1.50:3.5":	"เต หิตฺวา มานุสํ เทหํ, ",
"sn1.50:3.6":	"ทิพฺพโยคํ อุปจฺจคุนฺ”ติฯ ",
"sn1.50:4.1":	"“กุสลี ภาสสี เตสํ, ",
"sn1.50:4.2":	"มารปาสปฺปหายินํ; ",
"sn1.50:4.3":	"กสฺส เต ธมฺมมญฺญาย, ",
"sn1.50:4.4":	"อจฺฉิทุํ ภวพนฺธนนฺ”ติฯ ",
"sn1.50:5.1":	"“น อญฺญตฺร ภควตา, ",
"sn1.50:5.2":	"นาญฺญตฺร ตว สาสนา; ",
"sn1.50:5.3":	"ยสฺส เต ธมฺมมญฺญาย, ",
"sn1.50:5.4":	"อจฺฉิทุํ ภวพนฺธนํฯ ",
"sn1.50:6.1":	"ยตฺถ นามญฺจ รูปญฺจ, ",
"sn1.50:6.2":	"อเสสํ อุปรุชฺฌติ; ",
"sn1.50:6.3":	"ตํ เต ธมฺมํ อิธญฺญาย, ",
"sn1.50:6.4":	"อจฺฉิทุํ ภวพนฺธนนฺ”ติฯ ",
"sn1.50:7.1":	"“คมฺภีรํ ภาสสี วาจํ, ",
"sn1.50:7.2":	"ทุพฺพิชานํ สุทุพฺพุธํ; ",
"sn1.50:7.3":	"กสฺส ตฺวํ ธมฺมมญฺญาย, ",
"sn1.50:7.4":	"วาจํ ภาสสิ อีทิสนฺ”ติฯ ",
"sn1.50:8.1":	"“กุมฺภกาโร ปุเร อาสึ, ",
"sn1.50:8.2":	"เวกฬิงฺเค ฆฏีกโร; ",
"sn1.50:8.3":	"มาตาเปตฺติภโร อาสึ, ",
"sn1.50:8.4":	"กสฺสปสฺส อุปาสโกฯ ",
"sn1.50:9.1":	"วิรโต เมถุนา ธมฺมา, ",
"sn1.50:9.2":	"พฺรหฺมจารี นิรามิโส; ",
"sn1.50:9.3":	"อหุวา เต สคาเมโยฺย, ",
"sn1.50:9.4":	"อหุวา เต ปุเร สขาฯ ",
"sn1.50:10.1":	"โสหเมเต ปชานามิ, ",
"sn1.50:10.2":	"วิมุตฺเต สตฺต ภิกฺขโว; ",
"sn1.50:10.3":	"ราคโทสปริกฺขีเณ, ",
"sn1.50:10.4":	"ติณฺเณ โลเก วิสตฺติกนฺ”ติฯ ",
"sn1.50:11.1":	"“เอวเมตํ ตทา อาสิ, ",
"sn1.50:11.2":	"ยถา ภาสสิ ภคฺคว; ",
"sn1.50:11.3":	"กุมฺภกาโร ปุเร อาสิ, ",
"sn1.50:11.4":	"เวกฬิงฺเค ฆฏีกโร; ",
"sn1.50:11.5":	"มาตาเปตฺติภโร อาสิ, ",
"sn1.50:11.6":	"กสฺสปสฺส อุปาสโกฯ ",
"sn1.50:12.1":	"วิรโต เมถุนา ธมฺมา, ",
"sn1.50:12.2":	"พฺรหฺมจารี นิรามิโส; ",
"sn1.50:12.3":	"อหุวา เม สคาเมโยฺย, ",
"sn1.50:12.4":	"อหุวา เม ปุเร สขา”ติฯ ",
"sn1.50:13.1":	"“เอวเมตํ ปุราณานํ, ",
"sn1.50:13.2":	"สหายานํ อหุ สงฺคโม; ",
"sn1.50:13.3":	"อุภินฺนํ ภาวิตตฺตานํ, ",
"sn1.50:13.4":	"สรีรนฺติมธารินนฺ”ติฯ ",
"sn1.50:13.5":	"อาทิตฺตวคฺโค ปญฺจโมฯ ",
"sn1.50:14.0":	"ตสฺสุทฺทานํ ",
"sn1.50:14.1":	"อาทิตฺตํ กึททํ อนฺนํ, ",
"sn1.50:14.2":	"เอกมูลอโนมิยํ; ",
"sn1.50:14.3":	"อจฺฉราวนโรปเชตํ, ",
"sn1.50:14.4":	"มจฺฉเรน ฆฏีกโรติฯ "
}	
