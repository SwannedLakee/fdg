{	
"sn45.30:0.1":	"สํยุตฺต นิกาย ๔๕ฯ๓๐ ",
"sn45.30:0.2":	"๓ฯ มิจฺฉตฺตวคฺค ",
"sn45.30:0.3":	"อุตฺติยสุตฺต ",
"sn45.30:1.1":	"สาวตฺถินิทานํฯ ",
"sn45.30:1.2":	"อถ โข อายสฺมา อุตฺติโย เยน ภควา เตนุปสงฺกมิ …เป… เอกมนฺตํ นิสินฺโน โข อายสฺมา อุตฺติโย ภควนฺตํ เอตทโวจ",
"sn45.30:1.3":	"“อิธ มยฺหํ, ภนฺเต, รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ",
"sn45.30:1.4":	"‘ปญฺจ กามคุณา วุตฺตา ภควตาฯ ",
"sn45.30:1.5":	"กตเม นุ โข ปญฺจ กามคุณา วุตฺตา ภควตา’”ติ? ",
"sn45.30:1.6":	"“สาธุ สาธุ, อุตฺติยฯ ",
"sn45.30:1.7":	"ปญฺจิเม โข, อุตฺติย, กามคุณา วุตฺตา มยาฯ ",
"sn45.30:1.8":	"กตเม ปญฺจ? ",
"sn45.30:1.9":	"จกฺขุวิญฺเญยฺยา รูปา อิฏฺฐา กนฺตา มนาปา ปิยรูปา กามูปสํหิตา รชนียา, ",
"sn45.30:1.10":	"โสตวิญฺเญยฺยา สทฺทา …เป… ",
"sn45.30:1.11":	"ฆานวิญฺเญยฺยา คนฺธา …เป… ",
"sn45.30:1.12":	"ชิวฺหาวิญฺเญยฺยา รสา …เป… ",
"sn45.30:1.13":	"กายวิญฺเญยฺยา โผฏฺฐพฺพา อิฏฺฐา กนฺตา มนาปา ปิยรูปา กามูปสํหิตา รชนียา—",
"sn45.30:1.14":	"อิเม โข, อุตฺติย, ปญฺจ กามคุณา วุตฺตา มยาฯ ",
"sn45.30:1.15":	"อิเมสํ โข, อุตฺติย, ปญฺจนฺนํ กามคุณานํ ปหานาย อริโย อฏฺฐงฺคิโก มคฺโค ภาเวตพฺโพฯ ",
"sn45.30:1.16":	"กตโม อริโย อฏฺฐงฺคิโก มคฺโค? ",
"sn45.30:1.17":	"เสยฺยถิทํ—สมฺมาทิฏฺฐิ …เป… สมฺมาสมาธิฯ ",
"sn45.30:1.18":	"อิเมสํ โข, อุตฺติย, ปญฺจนฺนํ กามคุณานํ ปหานาย อยํ อริโย อฏฺฐงฺคิโก มคฺโค ภาเวตพฺโพ”ติฯ ",
"sn45.30:1.19":	"ทสมํฯ ",
"sn45.30:1.20":	"มิจฺฉตฺตวคฺโค ตติโยฯ ",
"sn45.30:2.0":	"ตสฺสุทฺทานํ ",
"sn45.30:2.1":	"มิจฺฉตฺตํ อกุสลํ ธมฺมํ, ",
"sn45.30:2.2":	"ทุเว ปฏิปทาปิ จ; ",
"sn45.30:2.3":	"อสปฺปุริเสน เทฺว กุมฺโภ, ",
"sn45.30:2.4":	"สมาธิ เวทนุตฺติเยนาติฯ "
}	
