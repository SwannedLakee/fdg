{	
"sn40.5:0.1":	"สํยุตฺต นิกาย ๔๐ฯ๕ ",
"sn40.5:0.2":	"๑ฯ โมคฺคลฺลานวคฺค ",
"sn40.5:0.3":	"อากาสานญฺจายตนปญฺหาสุตฺต ",
"sn40.5:1.1":	"“‘อากาสานญฺจายตนํ, อากาสานญฺจายตนนฺ’ติ วุจฺจติฯ ",
"sn40.5:1.2":	"กตมํ นุ โข อากาสานญฺจายตนนฺติ? ",
"sn40.5:1.3":	"ตสฺส มยฺหํ, อาวุโส, เอตทโหสิ",
"sn40.5:1.4":	"‘อิธ ภิกฺขุ สพฺพโส รูปสญฺญานํ สมติกฺกมา ปฏิฆสญฺญานํ อตฺถงฺคมา นานตฺตสญฺญานํ อมนสิการา อนนฺโต อากาโสติ อากาสานญฺจายตนํ อุปสมฺปชฺช วิหรติฯ ",
"sn40.5:1.5":	"อิทํ วุจฺจติ อากาสานญฺจายตนนฺ’ติฯ ",
"sn40.5:1.6":	"โส ขฺวาหํ, อาวุโส, สพฺพโส รูปสญฺญานํ สมติกฺกมา ปฏิฆสญฺญานํ อตฺถงฺคมา นานตฺตสญฺญานํ อมนสิการา อนนฺโต อากาโสติ อากาสานญฺจายตนํ อุปสมฺปชฺช วิหรามิฯ ",
"sn40.5:1.7":	"ตสฺส มยฺหํ, อาวุโส, อิมินา วิหาเรน วิหรโต รูปสหคตา สญฺญามนสิการา สมุทาจรนฺติฯ ",
"sn40.5:2.1":	"อถ โข มํ, อาวุโส, ภควา อิทฺธิยา อุปสงฺกมิตฺวา เอตทโวจ",
"sn40.5:2.2":	"‘โมคฺคลฺลาน, โมคฺคลฺลานฯ ",
"sn40.5:2.3":	"มา, พฺราหฺมณ, อากาสานญฺจายตนํ ปมาโท, อากาสานญฺจายตเน จิตฺตํ สณฺฐเปหิ, อากาสานญฺจายตเน จิตฺตํ เอโกทึ กโรหิ, อากาสานญฺจายตเน จิตฺตํ สมาทหา’ติฯ ",
"sn40.5:2.4":	"โส ขฺวาหํ, อาวุโส, อปเรน สมเยน สพฺพโส รูปสญฺญานํ สมติกฺกมา ปฏิฆสญฺญานํ อตฺถงฺคมา นานตฺตสญฺญานํ อมนสิการา อนนฺโต อากาโสติ อากาสานญฺจายตนํ อุปสมฺปชฺช วิหาสึฯ ",
"sn40.5:2.5":	"ยญฺหิ ตํ, อาวุโส, สมฺมา วทมาโน วเทยฺย …เป… มหาภิญฺญตํ ปตฺโต”ติฯ ",
"sn40.5:2.6":	"ปญฺจมํฯ "
}	
