{	
"sn38.6:0.1":	"สํยุตฺต นิกาย ๓๘ฯ๖ ",
"sn38.6:0.2":	"๑ฯ ชมฺพุขาทกวคฺค ",
"sn38.6:0.3":	"ปรมสฺสาสปฺปตฺตสุตฺต ",
"sn38.6:1.1":	"“‘ปรมสฺสาสปฺปตฺโต, ปรมสฺสาสปฺปตฺโต’ติ, อาวุโส สาริปุตฺต, วุจฺจติฯ ",
"sn38.6:1.2":	"กิตฺตาวตา นุ โข, อาวุโส, ปรมสฺสาสปฺปตฺโต โหตี”ติ? ",
"sn38.6:1.3":	"“ยโต โข, อาวุโส, ภิกฺขุ ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ วิทิตฺวา อนุปาทาวิมุตฺโต โหติ, เอตฺตาวตา โข, อาวุโส, ปรมสฺสาสปฺปตฺโต โหตี”ติฯ ",
"sn38.6:1.4":	"“อตฺถิ ปนาวุโส, มคฺโค อตฺถิ ปฏิปทา, เอตสฺส ปรมสฺสาสสฺส สจฺฉิกิริยายา”ติ? ",
"sn38.6:1.5":	"“อตฺถิ โข, อาวุโส, มคฺโค อตฺถิ ปฏิปทา, เอตสฺส ปรมสฺสาสสฺส สจฺฉิกิริยายา”ติฯ ",
"sn38.6:1.6":	"“กตโม ปน, อาวุโส, มคฺโค กตมา ปฏิปทา, เอตสฺส ปรมสฺสาสสฺส สจฺฉิกิริยายา”ติ? ",
"sn38.6:1.7":	"“อยเมว โข, อาวุโส, อริโย อฏฺฐงฺคิโก มคฺโค เอตสฺส ปรมสฺสาสสฺส สจฺฉิกิริยาย, เสยฺยถิทํ—",
"sn38.6:1.8":	"สมฺมาทิฏฺฐิ …เป… สมฺมาสมาธิฯ ",
"sn38.6:1.9":	"อยํ โข, อาวุโส, มคฺโค อยํ ปฏิปทา, เอตสฺส ปรมสฺสาสสฺส สจฺฉิกิริยายา”ติฯ ",
"sn38.6:1.10":	"“ภทฺทโก, อาวุโส, มคฺโค ภทฺทิกา ปฏิปทา, เอตสฺส ปรมสฺสาสสฺส สจฺฉิกิริยายฯ ",
"sn38.6:1.11":	"อลญฺจ ปนาวุโส สาริปุตฺต, อปฺปมาทายา”ติฯ ",
"sn38.6:1.12":	"ฉฏฺฐํฯ "
}	
