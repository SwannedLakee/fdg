{	
"sn45.41:0.1":	"สํยุตฺต นิกาย ๔๕ฯ๔๑ ",
"sn45.41:0.2":	"๕ฯ อญฺญติตฺถิยเปยฺยาลวคฺค ",
"sn45.41:0.3":	"ราควิราคสุตฺต ",
"sn45.41:1.1":	"สาวตฺถินิทานํฯ ",
"sn45.41:1.2":	"“สเจ โว, ภิกฺขเว, อญฺญติตฺถิยา ปริพฺพาชกา เอวํ ปุจฺเฉยฺยุํ",
"sn45.41:1.3":	"‘กิมตฺถิยํ, อาวุโส, สมเณ โคตเม พฺรหฺมจริยํ วุสฺสตี’ติ, เอวํ ปุฏฺฐา ตุเมฺห, ภิกฺขเว, เตสํ อญฺญติตฺถิยานํ ปริพฺพาชกานํ เอวํ พฺยากเรยฺยาถ",
"sn45.41:1.4":	"‘ราควิราคตฺถํ โข, อาวุโส, ภควติ พฺรหฺมจริยํ วุสฺสตี’ติฯ ",
"sn45.41:1.5":	"สเจ ปน โว, ภิกฺขเว, อญฺญติตฺถิยา ปริพฺพาชกา เอวํ ปุจฺเฉยฺยุํ",
"sn45.41:1.6":	"‘อตฺถิ ปนาวุโส, มคฺโค, อตฺถิ ปฏิปทา ราควิราคายา’ติ, เอวํ ปุฏฺฐา ตุเมฺห, ภิกฺขเว, เตสํ อญฺญติตฺถิยานํ ปริพฺพาชกานํ เอวํ พฺยากเรยฺยาถ",
"sn45.41:1.7":	"‘อตฺถิ โข, อาวุโส, มคฺโค, อตฺถิ ปฏิปทา ราควิราคายา’ติฯ ",
"sn45.41:1.8":	"กตโม จ, ภิกฺขเว, มคฺโค, กตมา จ ปฏิปทา ราควิราคาย? ",
"sn45.41:1.9":	"อยเมว อริโย อฏฺฐงฺคิโก มคฺโค, เสยฺยถิทํ—",
"sn45.41:1.10":	"สมฺมาทิฏฺฐิ …เป… สมฺมาสมาธิฯ ",
"sn45.41:1.11":	"อยํ, ภิกฺขเว, มคฺโค, อยํ ปฏิปทา ราควิราคายาติฯ ",
"sn45.41:1.12":	"เอวํ ปุฏฺฐา ตุเมฺห, ภิกฺขเว, เตสํ อญฺญติตฺถิยานํ ปริพฺพาชกานํ เอวํ พฺยากเรยฺยาถา”ติฯ ",
"sn45.41:1.13":	"ปฐมํฯ "
}	
