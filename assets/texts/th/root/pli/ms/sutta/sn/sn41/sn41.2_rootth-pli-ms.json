{	
"sn41.2:0.1":	"สํยุตฺต นิกาย ๔๑ฯ๒ ",
"sn41.2:0.2":	"๑ฯ จิตฺตวคฺค ",
"sn41.2:0.3":	"ปฐไมสิทตฺตสุตฺต ",
"sn41.2:1.1":	"เอกํ สมยํ สมฺพหุลา เถรา ภิกฺขู มจฺฉิกาสณฺเฑ วิหรนฺติ อมฺพาฏกวเนฯ ",
"sn41.2:1.2":	"อถ โข จิตฺโต คหปติ เยน เถรา ภิกฺขู เตนุปสงฺกมิ; อุปสงฺกมิตฺวา เถเร ภิกฺขู อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข จิตฺโต คหปติ เถเร ภิกฺขู เอตทโวจ",
"sn41.2:1.3":	"“อธิวาเสนฺตุ เม, ภนฺเต, เถรา สฺวาตนาย ภตฺตนฺ”ติฯ ",
"sn41.2:1.4":	"อธิวาเสสุํ โข เถรา ภิกฺขู ตุณฺหีภาเวนฯ ",
"sn41.2:1.5":	"อถ โข จิตฺโต คหปติ เถรานํ ภิกฺขูนํ อธิวาสนํ วิทิตฺวา อุฏฺฐายาสนา เถเร ภิกฺขู อภิวาเทตฺวา ปทกฺขิณํ กตฺวา ปกฺกามิฯ ",
"sn41.2:1.6":	"อถ โข เถรา ภิกฺขู ตสฺสา รตฺติยา อจฺจเยน ปุพฺพณฺหสมยํ นิวาเสตฺวา ปตฺตจีวรมาทาย เยน จิตฺตสฺส คหปติสฺส นิเวสนํ เตนุปสงฺกมึสุ; อุปสงฺกมิตฺวา ปญฺญตฺเต อาสเน นิสีทึสุฯ ",
"sn41.2:2.1":	"อถ โข จิตฺโต คหปติ เยน เถรา ภิกฺขู เตนุปสงฺกมิ; อุปสงฺกมิตฺวา เถเร ภิกฺขู อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข จิตฺโต คหปติ อายสฺมนฺตํ เถรํ เอตทโวจ",
"sn41.2:2.2":	"“‘ธาตุนานตฺตํ, ธาตุนานตฺตนฺ’ติ, ภนฺเต เถร, วุจฺจติฯ ",
"sn41.2:2.3":	"กิตฺตาวตา นุ โข, ภนฺเต, ธาตุนานตฺตํ วุตฺตํ ภควตา”ติ? ",
"sn41.2:2.4":	"เอวํ วุตฺเต, อายสฺมา เถโร ตุณฺหี อโหสิฯ ",
"sn41.2:2.5":	"ทุติยมฺปิ โข จิตฺโต คหปติ อายสฺมนฺตํ เถรํ เอตทโวจ",
"sn41.2:2.6":	"“‘ธาตุนานตฺตํ, ธาตุนานตฺตนฺ’ติ, ภนฺเต เถร, วุจฺจติฯ ",
"sn41.2:2.7":	"กิตฺตาวตา นุ โข, ภนฺเต, ธาตุนานตฺตํ วุตฺตํ ภควตา”ติ? ",
"sn41.2:2.8":	"ทุติยมฺปิ โข อายสฺมา เถโร ตุณฺหี อโหสิฯ ",
"sn41.2:2.9":	"ตติยมฺปิ โข จิตฺโต คหปติ อายสฺมนฺตํ เถรํ เอตทโวจ",
"sn41.2:2.10":	"“‘ธาตุนานตฺตํ, ธาตุนานตฺตนฺ’ติ, ภนฺเต เถร, วุจฺจติฯ ",
"sn41.2:2.11":	"กิตฺตาวตา นุ โข, ภนฺเต, ธาตุนานตฺตํ วุตฺตํ ภควตา”ติ? ",
"sn41.2:2.12":	"ตติยมฺปิ โข อายสฺมา เถโร ตุณฺหี อโหสิฯ ",
"sn41.2:3.1":	"เตน โข ปน สมเยน อายสฺมา อิสิทตฺโต ตสฺมึ ภิกฺขุสงฺเฆ สพฺพนวโก โหติฯ ",
"sn41.2:3.2":	"อถ โข อายสฺมา อิสิทตฺโต อายสฺมนฺตํ เถรํ เอตทโวจ",
"sn41.2:3.3":	"“พฺยากโรมหํ, ภนฺเต เถร, จิตฺตสฺส คหปติโน เอตํ ปญฺหนฺ”ติ? ",
"sn41.2:3.4":	"“พฺยากโรหิ ตฺวํ, อาวุโส อิสิทตฺต, จิตฺตสฺส คหปติโน เอตํ ปญฺหนฺ”ติฯ ",
"sn41.2:3.5":	"“เอวญฺหิ ตฺวํ, คหปติ, ปุจฺฉสิ",
"sn41.2:3.6":	"‘ธาตุนานตฺตํ, ธาตุนานตฺตนฺติ, ภนฺเต เถร, วุจฺจติฯ ",
"sn41.2:3.7":	"กิตฺตาวตา นุ โข, ภนฺเต, ธาตุนานตฺตํ, วุตฺตํ ภควตา’”ติ? ",
"sn41.2:3.8":	"“เอวํ, ภนฺเต”ฯ ",
"sn41.2:3.9":	"“อิทํ โข, คหปติ, ธาตุนานตฺตํ วุตฺตํ ภควตา—",
"sn41.2:3.10":	"จกฺขุธาตุ, รูปธาตุ, จกฺขุวิญฺญาณธาตุ …เป… ",
"sn41.2:3.11":	"มโนธาตุ, ธมฺมธาตุ, มโนวิญฺญาณธาตุฯ ",
"sn41.2:3.12":	"เอตฺตาวตา โข, คหปติ, ธาตุนานตฺตํ วุตฺตํ ภควตา”ติฯ ",
"sn41.2:4.1":	"อถ โข จิตฺโต คหปติ อายสฺมโต อิสิทตฺตสฺส ภาสิตํ อภินนฺทิตฺวา อนุโมทิตฺวา เถเร ภิกฺขู ปณีเตน ขาทนีเยน โภชนีเยน สหตฺถา สนฺตปฺเปสิ สมฺปวาเรสิฯ ",
"sn41.2:4.2":	"อถ โข เถรา ภิกฺขู ภุตฺตาวิโน โอนีตปตฺตปาณิโน อุฏฺฐายาสนา ปกฺกมึสุฯ ",
"sn41.2:4.3":	"อถ โข อายสฺมา เถโร อายสฺมนฺตํ อิสิทตฺตํ เอตทโวจ",
"sn41.2:4.4":	"“สาธุ โข ตํ, อาวุโส อิสิทตฺต, เอโส ปโญฺห ปฏิภาสิ, เนโส ปโญฺห มํ ปฏิภาสิฯ ",
"sn41.2:4.5":	"เตนหาวุโส อิสิทตฺต, ยทา อญฺญถาปิ เอวรูโป ปโญฺห อาคจฺเฉยฺย, ตญฺเญเวตฺถ ปฏิภาเสยฺยา”ติฯ ",
"sn41.2:4.6":	"ทุติยํฯ "
}	
