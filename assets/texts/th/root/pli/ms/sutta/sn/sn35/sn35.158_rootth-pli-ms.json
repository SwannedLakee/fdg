{	
"sn35.158:0.1":	"สํยุตฺต นิกาย ๓๕ฯ๑๕๘ ",
"sn35.158:0.2":	"๑๖ฯ นนฺทิกฺขยวคฺค ",
"sn35.158:0.3":	"อชฺฌตฺตอนิจฺจนนฺทิกฺขยสุตฺต ",
"sn35.158:1.1":	"“จกฺขุํ, ภิกฺขเว, โยนิโส มนสิ กโรถ, จกฺขานิจฺจตญฺจ ยถาภูตํ สมนุปสฺสถฯ ",
"sn35.158:1.2":	"จกฺขุํ, ภิกฺขเว, ภิกฺขุ โยนิโส มนสิกโรนฺโต, จกฺขานิจฺจตญฺจ ยถาภูตํ สมนุปสฺสนฺโต จกฺขุสฺมิมฺปิ นิพฺพินฺทติฯ ",
"sn35.158:1.3":	"นนฺทิกฺขยา ราคกฺขโย; ",
"sn35.158:1.4":	"ราคกฺขยา นนฺทิกฺขโยฯ ",
"sn35.158:1.5":	"นนฺทิราคกฺขยา จิตฺตํ สุวิมุตฺตนฺติ วุจฺจติฯ ",
"sn35.158:1.6":	"โสตํ, ภิกฺขเว, โยนิโส มนสิ กโรถ … ",
"sn35.158:1.7":	"ฆานํ … ",
"sn35.158:1.8":	"ชิวฺหํ, ภิกฺขเว, โยนิโส มนสิ กโรถ, ชิวฺหานิจฺจตญฺจ ยถาภูตํ สมนุปสฺสถฯ ",
"sn35.158:1.9":	"ชิวฺหํ, ภิกฺขเว, ภิกฺขุ โยนิโส มนสิกโรนฺโต, ชิวฺหานิจฺจตญฺจ ยถาภูตํ สมนุปสฺสนฺโต ชิวฺหายปิ นิพฺพินฺทติฯ ",
"sn35.158:1.10":	"นนฺทิกฺขยา ราคกฺขโย; ",
"sn35.158:1.11":	"ราคกฺขยา นนฺทิกฺขโยฯ ",
"sn35.158:1.12":	"นนฺทิราคกฺขยา จิตฺตํ สุวิมุตฺตนฺติ วุจฺจติฯ ",
"sn35.158:1.13":	"กายํ … ",
"sn35.158:1.14":	"มนํ, ภิกฺขเว, โยนิโส มนสิ กโรถ, มนานิจฺจตญฺจ ยถาภูตํ สมนุปสฺสถฯ ",
"sn35.158:1.15":	"มนํ, ภิกฺขเว, ภิกฺขุ โยนิโส มนสิกโรนฺโต, มนานิจฺจตญฺจ ยถาภูตํ สมนุปสฺสนฺโต มนสฺมิมฺปิ นิพฺพินฺทติฯ ",
"sn35.158:1.16":	"นนฺทิกฺขยา ราคกฺขโย; ",
"sn35.158:1.17":	"ราคกฺขยา นนฺทิกฺขโยฯ ",
"sn35.158:1.18":	"นนฺทิราคกฺขยา จิตฺตํ สุวิมุตฺตนฺติ วุจฺจตี”ติฯ ",
"sn35.158:1.19":	"ตติยํฯ "
}	
