{	
"sn47.35:0.1":	"สํยุตฺต นิกาย ๔๗ฯ๓๕ ",
"sn47.35:0.2":	"๔ฯ อนนุสฺสุตวคฺค ",
"sn47.35:0.3":	"สติสุตฺต ",
"sn47.35:1.1":	"สาวตฺถินิทานํฯ ",
"sn47.35:1.2":	"“สโต, ภิกฺขเว, ภิกฺขุ วิหเรยฺย สมฺปชาโนฯ ",
"sn47.35:1.3":	"อยํ โว อมฺหากํ อนุสาสนีฯ ",
"sn47.35:2.1":	"กถญฺจ, ภิกฺขเว, ภิกฺขุ สโต โหติ? ",
"sn47.35:2.2":	"อิธ, ภิกฺขเว, ภิกฺขุ กาเย กายานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ; ",
"sn47.35:2.3":	"เวทนาสุ …เป… ",
"sn47.35:2.4":	"จิตฺเต …เป… ",
"sn47.35:2.5":	"ธมฺเมสุ ธมฺมานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.35:2.6":	"เอวํ โข, ภิกฺขเว, ภิกฺขุ สโต โหติฯ ",
"sn47.35:3.1":	"กถญฺจ, ภิกฺขเว, ภิกฺขุ สมฺปชาโน โหติ? ",
"sn47.35:3.2":	"อิธ, ภิกฺขเว, ภิกฺขุโน วิทิตา เวทนา อุปฺปชฺชนฺติ, วิทิตา อุปฏฺฐหนฺติ, วิทิตา อพฺภตฺถํ คจฺฉนฺติฯ ",
"sn47.35:3.3":	"วิทิตา วิตกฺกา อุปฺปชฺชนฺติ, วิทิตา อุปฏฺฐหนฺติ, วิทิตา อพฺภตฺถํ คจฺฉนฺติฯ ",
"sn47.35:3.4":	"วิทิตา สญฺญา อุปฺปชฺชนฺติ, วิทิตา อุปฏฺฐหนฺติ, วิทิตา อพฺภตฺถํ คจฺฉนฺติฯ ",
"sn47.35:3.5":	"เอวํ โข, ภิกฺขเว, ภิกฺขุ สมฺปชาโน โหติฯ ",
"sn47.35:3.6":	"สโต, ภิกฺขเว, ภิกฺขุ วิหเรยฺย สมฺปชาโนฯ ",
"sn47.35:3.7":	"อยํ โว อมฺหากํ อนุสาสนี”ติฯ ",
"sn47.35:3.8":	"ปญฺจมํฯ "
}	
