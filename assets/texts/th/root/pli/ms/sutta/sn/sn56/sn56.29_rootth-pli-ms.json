{	
"sn56.29:0.1":	"สํยุตฺต นิกาย ๕๖ฯ๒๙ ",
"sn56.29:0.2":	"๓ฯ โกฏิคามวคฺค ",
"sn56.29:0.3":	"ปริญฺเญยฺยสุตฺต ",
"sn56.29:1.1":	"“จตฺตาริมานิ, ภิกฺขเว, อริยสจฺจานิฯ ",
"sn56.29:1.2":	"กตมานิ จตฺตาริ? ",
"sn56.29:1.3":	"ทุกฺขํ อริยสจฺจํ, ทุกฺขสมุทยํ อริยสจฺจํ, ทุกฺขนิโรธํ อริยสจฺจํ, ทุกฺขนิโรธคามินี ปฏิปทา อริยสจฺจํ—",
"sn56.29:1.4":	"อิมานิ โข, ภิกฺขเว, จตฺตาริ อริยสจฺจานิฯ ",
"sn56.29:1.5":	"อิเมสํ โข, ภิกฺขเว, จตุนฺนํ อริยสจฺจานํ อตฺถิ อริยสจฺจํ ปริญฺเญยฺยํ, อตฺถิ อริยสจฺจํ ปหาตพฺพํ, อตฺถิ อริยสจฺจํ สจฺฉิกาตพฺพํ, อตฺถิ อริยสจฺจํ ภาเวตพฺพํฯ ",
"sn56.29:2.1":	"กตมญฺจ, ภิกฺขเว, อริยสจฺจํ ปริญฺเญยฺยํ? ",
"sn56.29:2.2":	"ทุกฺขํ, ภิกฺขเว, อริยสจฺจํ ปริญฺเญยฺยํ, ทุกฺขสมุทยํ อริยสจฺจํ ปหาตพฺพํ, ทุกฺขนิโรธํ อริยสจฺจํ สจฺฉิกาตพฺพํ, ทุกฺขนิโรธคามินี ปฏิปทา อริยสจฺจํ ภาเวตพฺพํฯ ",
"sn56.29:3.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.29:3.2":	"นวมํฯ "
}	
