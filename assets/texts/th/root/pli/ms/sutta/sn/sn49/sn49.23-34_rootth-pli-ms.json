{	
"sn49.23-34:0.1":	"สํยุตฺต นิกาย ๔๙ฯ๒๓–๓๔ ",
"sn49.23-34:0.2":	"๓ฯ พลกรณียวคฺค ",
"sn49.23-34:0.3":	"พลกรณียาทิสุตฺต ",
"sn49.23-34:1.1":	"“เสยฺยถาปิ, ภิกฺขเว, เย เกจิ พลกรณียา กมฺมนฺตา กยิรนฺติ, สพฺเพ เต ปถวึ นิสฺสาย ปถวิยํ ปติฏฺฐาย เอวเมเต พลกรณียา กมฺมนฺตา กยิรนฺติ; ",
"sn49.23-34:1.2":	"เอวเมว โข, ภิกฺขเว, ภิกฺขุ สีลํ นิสฺสาย สีเล ปติฏฺฐาย จตฺตาโร สมฺมปฺปธาเน ภาเวติ, จตฺตาโร สมฺมปฺปธาเน พหุลีกโรติฯ ",
"sn49.23-34:1.3":	"กถญฺจ, ภิกฺขเว, ภิกฺขุ สีลํ นิสฺสาย สีเล ปติฏฺฐาย จตฺตาโร สมฺมปฺปธาเน ภาเวติ, จตฺตาโร สมฺมปฺปธาเน พหุลีกโรติ? ",
"sn49.23-34:1.4":	"อิธ, ภิกฺขเว, ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ …เป… ",
"sn49.23-34:1.5":	"อุปฺปนฺนานํ กุสลานํ ธมฺมานํ ฐิติยา อสมฺโมสาย ภิโยฺยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn49.23-34:1.6":	"เอวํ โข, ภิกฺขเว, ภิกฺขุ สีลํ นิสฺสาย สีเล ปติฏฺฐาย จตฺตาโร สมฺมปฺปธาเน ภาเวติ, จตฺตาโร สมฺมปฺปธาเน พหุลีกโรตี”ติฯ ",
"sn49.23-34:1.7":	"(เอวํ พลกรณียวคฺโค สมฺมปฺปธานวเสน วิตฺถาเรตพฺโพฯ) ",
"sn49.23-34:1.8":	"ทฺวาทสมํฯ ",
"sn49.23-34:1.9":	"พลกรณียวคฺโค ตติโยฯ ",
"sn49.23-34:2.0":	"ตสฺสุทฺทานํ ",
"sn49.23-34:2.1":	"พลํ พีชญฺจ นาโค จ, ",
"sn49.23-34:2.2":	"รุกฺโข กุมฺเภน สูกิยา; ",
"sn49.23-34:2.3":	"อากาเสน จ เทฺว เมฆา, ",
"sn49.23-34:2.4":	"นาวา อาคนฺตุกา นทีติฯ "
}	
