{	
"sn46.38:0.1":	"สํยุตฺต นิกาย ๔๖ฯ๓๘ ",
"sn46.38:0.2":	"๔ฯ นีวรณวคฺค ",
"sn46.38:0.3":	"อนีวรณสุตฺต ",
"sn46.38:1.1":	"ยสฺมึ, ภิกฺขเว, สมเย อริยสาวโก อฏฺฐึ กตฺวา มนสิ กตฺวา สพฺพํ เจตโส สมนฺนาหริตฺวา โอหิตโสโต ธมฺมํ สุณาติ, อิมสฺส ปญฺจ นีวรณา ตสฺมึ สมเย น โหนฺติฯ สตฺต โพชฺฌงฺคา ตสฺมึ สมเย ภาวนาปาริปูรึ คจฺฉนฺติฯ ",
"sn46.38:2.1":	"กตเม ปญฺจ นีวรณา ตสฺมึ สมเย น โหนฺติ? ",
"sn46.38:2.2":	"กามจฺฉนฺทนีวรณํ ตสฺมึ สมเย น โหติ, พฺยาปาทนีวรณํ ตสฺมึ สมเย น โหติ, ถินมิทฺธนีวรณํ ตสฺมึ สมเย น โหติ, อุทฺธจฺจกุกฺกุจฺจนีวรณํ ตสฺมึ สมเย น โหติ, วิจิกิจฺฉานีวรณํ ตสฺมึ สมเย น โหติฯ ",
"sn46.38:2.3":	"อิมสฺส ปญฺจ นีวรณา ตสฺมึ สมเย น โหนฺติฯ ",
"sn46.38:3.1":	"กตเม สตฺต โพชฺฌงฺคา ตสฺมึ สมเย ภาวนาปาริปูรึ คจฺฉนฺติ? ",
"sn46.38:3.2":	"สติสมฺโพชฺฌงฺโค ตสฺมึ สมเย ภาวนาปาริปูรึ คจฺฉติ …เป… อุเปกฺขาสมฺโพชฺฌงฺโค ตสฺมึ สมเย ภาวนาปาริปูรึ คจฺฉติฯ ",
"sn46.38:3.3":	"อิเม สตฺต โพชฺฌงฺคา ตสฺมึ สมเย ภาวนาปาริปูรึ คจฺฉนฺติฯ ",
"sn46.38:3.4":	"ยสฺมึ, ภิกฺขเว, สมเย อริยสาวโก อฏฺฐึ กตฺวา มนสิ กตฺวา สพฺพํ เจตโส สมนฺนาหริตฺวา โอหิตโสโต ธมฺมํ สุณาติ, อิมสฺส ปญฺจ นีวรณา ตสฺมึ สมเย น โหนฺติฯ อิเม สตฺต โพชฺฌงฺคา ตสฺมึ สมเย ภาวนาปาริปูรึ คจฺฉนฺตี”ติฯ ",
"sn46.38:3.5":	"อฏฺฐมํฯ "
}	
