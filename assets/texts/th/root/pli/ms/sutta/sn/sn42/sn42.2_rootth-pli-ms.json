{	
"sn42.2:0.1":	"สํยุตฺต นิกาย ๔๒ฯ๒ ",
"sn42.2:0.2":	"๑ฯ คามณิวคฺค ",
"sn42.2:0.3":	"ตาลปุฏสุตฺต ",
"sn42.2:1.1":	"เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ",
"sn42.2:1.2":	"อถ โข ตาลปุโฏ นฏคามณิ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข ตาลปุโฏ นฏคามณิ ภควนฺตํ เอตทโวจ",
"sn42.2:1.3":	"“สุตํ เมตํ, ภนฺเต, ปุพฺพกานํ อาจริยปาจริยานํ นฏานํ ภาสมานานํ",
"sn42.2:1.4":	"‘โย โส นโฏ รงฺคมชฺเฌ สมชฺชมชฺเฌ สจฺจาลิเกน ชนํ หาเสติ รเมติ, โส กายสฺส เภทา ปรํ มรณา ปหาสานํ เทวานํ สหพฺยตํ อุปปชฺชตี’ติฯ ",
"sn42.2:1.5":	"อิธ ภควา กิมาหา”ติ? ",
"sn42.2:1.6":	"“อลํ, คามณิ, ติฏฺฐเตตํฯ มา มํ เอตํ ปุจฺฉี”ติฯ ",
"sn42.2:1.7":	"ทุติยมฺปิ โข ตาลปุโฏ นฏคามณิ ภควนฺตํ เอตทโวจ",
"sn42.2:1.8":	"“สุตํ เมตํ, ภนฺเต, ปุพฺพกานํ อาจริยปาจริยานํ นฏานํ ภาสมานานํ",
"sn42.2:1.9":	"‘โย โส นโฏ รงฺคมชฺเฌ สมชฺชมชฺเฌ สจฺจาลิเกน ชนํ หาเสติ รเมติ, โส กายสฺส เภทา ปรํ มรณา ปหาสานํ เทวานํ สหพฺยตํ อุปปชฺชตี’ติฯ ",
"sn42.2:1.10":	"อิธ ภควา กิมาหา”ติ? ",
"sn42.2:1.11":	"“อลํ, คามณิ, ติฏฺฐเตตํฯ มา มํ เอตํ ปุจฺฉี”ติฯ ",
"sn42.2:1.12":	"ตติยมฺปิ โข ตาลปุโฏ นฏคามณิ ภควนฺตํ เอตทโวจ",
"sn42.2:1.13":	"“สุตํ เมตํ, ภนฺเต, ปุพฺพกานํ อาจริยปาจริยานํ นฏานํ ภาสมานานํ",
"sn42.2:1.14":	"‘โย โส นโฏ รงฺคมชฺเฌ สมชฺชมชฺเฌ สจฺจาลิเกน ชนํ หาเสติ รเมติ, โส กายสฺส เภทา ปรํ มรณา ปหาสานํ เทวานํ สหพฺยตํ อุปปชฺชตี’ติฯ ",
"sn42.2:1.15":	"อิธ ภควา กิมาหา”ติ? ",
"sn42.2:2.1":	"“อทฺธา โข ตฺยาหํ, คามณิ, น ลภามิ",
"sn42.2:2.2":	"‘อลํ, คามณิ, ติฏฺฐเตตํ, ",
"sn42.2:2.3":	"มา มํ เอตํ ปุจฺฉี’ติฯ ",
"sn42.2:2.4":	"อปิ จ ตฺยาหํ พฺยากริสฺสามิฯ ",
"sn42.2:2.5":	"ปุพฺเพ โข, คามณิ, สตฺตา อวีตราคา ราคพนฺธนพทฺธาฯ ",
"sn42.2:2.6":	"เตสํ นโฏ รงฺคมชฺเฌ สมชฺชมชฺเฌ เย ธมฺมา รชนียา เต อุปสํหรติ ภิโยฺยโส มตฺตายฯ ",
"sn42.2:2.7":	"ปุพฺเพ โข, คามณิ, สตฺตา อวีตโทสา โทสพนฺธนพทฺธาฯ ",
"sn42.2:2.8":	"เตสํ นโฏ รงฺคมชฺเฌ สมชฺชมชฺเฌ เย ธมฺมา โทสนียา เต อุปสํหรติ ภิโยฺยโส มตฺตายฯ ",
"sn42.2:2.9":	"ปุพฺเพ โข, คามณิ, สตฺตา อวีตโมหา โมหพนฺธนพทฺธาฯ ",
"sn42.2:2.10":	"เตสํ นโฏ รงฺคมชฺเฌ สมชฺชมชฺเฌ เย ธมฺมา โมหนียา เต อุปสํหรติ ภิโยฺยโส มตฺตายฯ ",
"sn42.2:2.11":	"โส อตฺตนา มตฺโต ปมตฺโต ปเร มเทตฺวา ปมาเทตฺวา กายสฺส เภทา ปรํ มรณา ปหาโส นาม นิรโย ตตฺถ อุปปชฺชติฯ ",
"sn42.2:2.12":	"สเจ โข ปนสฺส เอวํทิฏฺฐิ โหติ",
"sn42.2:2.13":	"‘โย โส นโฏ รงฺคมชฺเฌ สมชฺชมชฺเฌ สจฺจาลิเกน ชนํ หาเสติ รเมติ, โส กายสฺส เภทา ปรํ มรณา ปหาสานํ เทวานํ สหพฺยตํ อุปปชฺชตี’ติ, สาสฺส โหติ มิจฺฉาทิฏฺฐิฯ ",
"sn42.2:2.14":	"มิจฺฉาทิฏฺฐิกสฺส โข ปนาหํ, คามณิ, ปุริสปุคฺคลสฺส ทฺวินฺนํ คตีนํ อญฺญตรํ คตึ วทามิ—",
"sn42.2:2.15":	"นิรยํ วา ติรจฺฉานโยนึ วา”ติฯ ",
"sn42.2:3.1":	"เอวํ วุตฺเต, ตาลปุโฏ นฏคามณิ ปโรทิ อสฺสูนิ ปวตฺเตสิฯ ",
"sn42.2:3.2":	"“เอตํ โข ตฺยาหํ, คามณิ, นาลตฺถํ",
"sn42.2:3.3":	"‘อลํ, คามณิ, ติฏฺฐเตตํ; มา มํ เอตํ ปุจฺฉี’”ติฯ ",
"sn42.2:3.4":	"“นาหํ, ภนฺเต, เอตํ โรทามิ ยํ มํ ภควา เอวมาห; ",
"sn42.2:3.5":	"อปิ จาหํ, ภนฺเต, ปุพฺพเกหิ อาจริยปาจริเยหิ นเฏหิ ทีฆรตฺตํ นิกโต วญฺจิโต ปลุทฺโธ",
"sn42.2:3.6":	"‘โย โส นโฏ รงฺคมชฺเฌ สมชฺชมชฺเฌ สจฺจาลิเกน ชนํ หาเสติ รเมติ โส กายสฺส เภทา ปรํ มรณา ปหาสานํ เทวานํ สหพฺยตํ อุปปชฺชตี’”ติฯ ",
"sn42.2:3.7":	"“อภิกฺกนฺตํ, ภนฺเต, อภิกฺกนฺตํ, ภนฺเตฯ ",
"sn42.2:3.8":	"เสยฺยถาปิ, ภนฺเต, นิกฺกุชฺชิตํ วา อุกฺกุชฺเชยฺย, ปฏิจฺฉนฺนํ วา วิวเรยฺย, มูฬฺหสฺส วา มคฺคํ อาจิกฺเขยฺย, อนฺธกาเร วา เตลปชฺโชตํ ธาเรยฺย",
"sn42.2:3.9":	"เอสาหํ, ภนฺเต, ภควนฺตํ สรณํ คจฺฉามิ ธมฺมญฺจ ภิกฺขุสงฺฆญฺจฯ ",
"sn42.2:3.10":	"ลเภยฺยาหํ, ภนฺเต, ภควโต สนฺติเก ปพฺพชฺชํ, ลเภยฺยํ อุปสมฺปทนฺ”ติฯ ",
"sn42.2:3.11":	"อลตฺถ โข ตาลปุโฏ นฏคามณิ ภควโต สนฺติเก ปพฺพชฺชํ, อลตฺถ อุปสมฺปทํฯ ",
"sn42.2:3.12":	"อจิรูปสมฺปนฺโน จ ปนายสฺมา ตาลปุโฏ …เป… ",
"sn42.2:3.13":	"อรหตํ อโหสีติฯ ",
"sn42.2:3.14":	"ทุติยํฯ "
}	
