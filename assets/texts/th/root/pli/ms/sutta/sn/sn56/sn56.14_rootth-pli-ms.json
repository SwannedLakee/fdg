{	
"sn56.14:0.1":	"สํยุตฺต นิกาย ๕๖ฯ๑๔ ",
"sn56.14:0.2":	"๒ฯ ธมฺมจกฺกปฺปวตฺตนวคฺค ",
"sn56.14:0.3":	"อชฺฌตฺติกายตนสุตฺต ",
"sn56.14:1.1":	"“จตฺตาริมานิ, ภิกฺขเว, อริยสจฺจานิฯ ",
"sn56.14:1.2":	"กตมานิ จตฺตาริ? ",
"sn56.14:1.3":	"ทุกฺขํ อริยสจฺจํ, ทุกฺขสมุทยํ อริยสจฺจํ, ทุกฺขนิโรธํ อริยสจฺจํ, ทุกฺขนิโรธคามินี ปฏิปทา อริยสจฺจํฯ ",
"sn56.14:2.1":	"กตมญฺจ, ภิกฺขเว, ทุกฺขํ อริยสจฺจํ? ",
"sn56.14:2.2":	"‘ฉ อชฺฌตฺติกานิ อายตนานี’ติสฺส วจนียํฯ ",
"sn56.14:2.3":	"กตมานิ ฉ? ",
"sn56.14:2.4":	"จกฺขายตนํ …เป… มนายตนํ—",
"sn56.14:2.5":	"อิทํ วุจฺจติ, ภิกฺขเว, ทุกฺขํ อริยสจฺจํฯ ",
"sn56.14:3.1":	"กตมญฺจ, ภิกฺขเว, ทุกฺขสมุทยํ อริยสจฺจํ? ",
"sn56.14:3.2":	"ยายํ ตณฺหา โปโนพฺภวิกา นนฺทิราคสหคตา ตตฺรตตฺราภินนฺทินี, เสยฺยถิทํ—กามตณฺหา, ภวตณฺหา, วิภวตณฺหา—",
"sn56.14:3.3":	"อิทํ วุจฺจติ, ภิกฺขเว, ทุกฺขสมุทยํ อริยสจฺจํฯ ",
"sn56.14:4.1":	"กตมญฺจ, ภิกฺขเว, ทุกฺขนิโรธํ อริยสจฺจํ? ",
"sn56.14:4.2":	"โย ตสฺสาเยว ตณฺหาย อเสสวิราคนิโรโธ จาโค ปฏินิสฺสคฺโค มุตฺติ อนาลโย—",
"sn56.14:4.3":	"อิทํ วุจฺจติ, ภิกฺขเว, ทุกฺขนิโรธํ อริยสจฺจํฯ ",
"sn56.14:5.1":	"กตมญฺจ, ภิกฺขเว, ทุกฺขนิโรธคามินี ปฏิปทา อริยสจฺจํ? ",
"sn56.14:5.2":	"อยเมว อริโย อฏฺฐงฺคิโก มคฺโค, เสยฺยถิทํ—",
"sn56.14:5.3":	"สมฺมาทิฏฺฐิ …เป… สมฺมาสมาธิ—",
"sn56.14:5.4":	"อิทํ วุจฺจติ, ภิกฺขเว, ทุกฺขนิโรธคามินี ปฏิปทา อริยสจฺจํฯ ",
"sn56.14:5.5":	"อิมานิ โข, ภิกฺขเว, จตฺตาริ อริยสจฺจานิฯ ",
"sn56.14:6.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.14:6.2":	"จตุตฺถํฯ "
}	
