{	
"sn48.45:0.1":	"สํยุตฺต นิกาย ๔๘ฯ๔๕ ",
"sn48.45:0.2":	"๕ฯ ชราวคฺค ",
"sn48.45:0.3":	"ปฐมปุพฺพารามสุตฺต ",
"sn48.45:1.1":	"เอวํ เม สุตํ—",
"sn48.45:1.2":	"เอกํ สมยํ ภควา สาวตฺถิยํ วิหรติ ปุพฺพาราเม มิคารมาตุปาสาเทฯ ",
"sn48.45:1.3":	"ตตฺร โข ภควา ภิกฺขู อามนฺเตสิ",
"sn48.45:1.4":	"“กตินํ นุ โข, ภิกฺขเว, อินฺทฺริยานํ ภาวิตตฺตา พหุลีกตตฺตา ขีณาสโว ภิกฺขุ อญฺญํ พฺยากโรติ",
"sn48.45:1.5":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานามี”ติ? ",
"sn48.45:2.1":	"“ภควํมูลกา โน, ภนฺเต, ธมฺมา …เป… ",
"sn48.45:2.2":	"“เอกสฺส โข, ภิกฺขเว, อินฺทฺริยสฺส ภาวิตตฺตา พหุลีกตตฺตา ขีณาสโว ภิกฺขุ อญฺญํ พฺยากโรติ",
"sn48.45:2.3":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานามีติฯ ",
"sn48.45:2.4":	"กตมสฺส เอกสฺส ปญฺญินฺทฺริยสฺส ปญฺญวโต, ภิกฺขเว, อริยสาวกสฺส ตทนฺวยา สทฺธา สณฺฐาติ, ตทนฺวยํ วีริยํ สณฺฐาติ, ตทนฺวยา สติ สณฺฐาติ, ตทนฺวโย สมาธิ สณฺฐาติฯ ",
"sn48.45:2.5":	"อิมสฺส โข, ภิกฺขเว, เอกสฺส อินฺทฺริยสฺส ภาวิตตฺตา พหุลีกตตฺตา ขีณาสโว ภิกฺขุ อญฺญํ พฺยากโรติ",
"sn48.45:2.6":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานามี”ติฯ ",
"sn48.45:2.7":	"ปญฺจมํฯ "
}	
