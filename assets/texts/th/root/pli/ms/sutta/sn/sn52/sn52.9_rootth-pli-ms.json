{	
"sn52.9:0.1":	"สํยุตฺต นิกาย ๕๒ฯ๙ ",
"sn52.9:0.2":	"๑ฯ รโหคตวคฺค ",
"sn52.9:0.3":	"อมฺพปาลิวนสุตฺต ",
"sn52.9:1.1":	"เอกํ สมยํ อายสฺมา จ อนุรุทฺโธ อายสฺมา จ สาริปุตฺโต เวสาลิยํ วิหรนฺติ อมฺพปาลิวเนฯ ",
"sn52.9:1.2":	"อถ โข อายสฺมา สาริปุตฺโต สายนฺหสมยํ ปฏิสลฺลานา วุฏฺฐิโต …เป… เอกมนฺตํ นิสินฺโน โข อายสฺมา สาริปุตฺโต อายสฺมนฺตํ อนุรุทฺธํ เอตทโวจ",
"sn52.9:2.1":	"“วิปฺปสนฺนานิ โข เต, อาวุโส อนุรุทฺธ, อินฺทฺริยานิ, ปริสุทฺโธ มุขวณฺโณ ปริโยทาโตฯ ",
"sn52.9:2.2":	"กตเมนายสฺมา อนุรุทฺโธ วิหาเรน เอตรหิ พหุลํ วิหรตี”ติ? ",
"sn52.9:2.3":	"“จตูสุ ขฺวาหํ, อาวุโส, สติปฏฺฐาเนสุ สุปฺปติฏฺฐิตจิตฺโต เอตรหิ พหุลํ วิหรามิฯ ",
"sn52.9:2.4":	"กตเมสุ จตูสุ? ",
"sn52.9:2.5":	"อิธาหํ, อาวุโส, กาเย กายานุปสฺสี วิหรามิ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ; ",
"sn52.9:2.6":	"เวทนาสุ …เป… ",
"sn52.9:2.7":	"จิตฺเต …เป… ",
"sn52.9:2.8":	"ธมฺเมสุ ธมฺมานุปสฺสี วิหรามิ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ—",
"sn52.9:2.9":	"อิเมสุ ขฺวาหํ, อาวุโส, จตูสุ สติปฏฺฐาเนสุ สุปฺปติฏฺฐิตจิตฺโต เอตรหิ พหุลํ วิหรามิฯ ",
"sn52.9:2.10":	"โย โส, อาวุโส, ภิกฺขุ อรหํ ขีณาสโว วุสิตวา กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโต, โส อิเมสุ จตูสุ สติปฏฺฐาเนสุ สุปฺปติฏฺฐิตจิตฺโต พหุลํ วิหรตี”ติฯ ",
"sn52.9:3.1":	"“ลาภา วต โน, อาวุโส, สุลทฺธํ วต โน, อาวุโสฯ ",
"sn52.9:3.2":	"เย มยํ อายสฺมโต อนุรุทฺธสฺส สมฺมุขาว อสฺสุมฺห อาสภึ วาจํ ภาสมานสฺสา”ติฯ ",
"sn52.9:3.3":	"นวมํฯ "
}	
