{	
"sn35.118:0.1":	"สํยุตฺต นิกาย ๓๕ฯ๑๑๘ ",
"sn35.118:0.2":	"๑๒ฯ โลกกามคุณวคฺค ",
"sn35.118:0.3":	"สกฺกปญฺหสุตฺต ",
"sn35.118:1.1":	"เอกํ สมยํ ภควา ราชคเห วิหรติ คิชฺฌกูเฏ ปพฺพเตฯ ",
"sn35.118:1.2":	"อถ โข สกฺโก เทวานมินฺโท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิโต โข สกฺโก เทวานมินฺโท ภควนฺตํ เอตทโวจ",
"sn35.118:1.3":	"“โก นุ โข, ภนฺเต, เหตุ, โก ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม โน ปรินิพฺพายนฺติ? ",
"sn35.118:1.4":	"โก ปน, ภนฺเต, เหตุ, โก ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม ปรินิพฺพายนฺตี”ติ? ",
"sn35.118:2.1":	"“สนฺติ โข, เทวานมินฺท, จกฺขุวิญฺเญยฺยา รูปา, อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.118:2.2":	"ตญฺเจ ภิกฺขุ อภินนฺทติ อภิวทติ อชฺโฌสาย ติฏฺฐติฯ ",
"sn35.118:2.3":	"ตสฺส ตํ อภินนฺทโต อภิวทโต อชฺโฌสาย ติฏฺฐโต ตนฺนิสฺสิตํ วิญฺญาณํ โหติ ตทุปาทานํฯ ",
"sn35.118:2.4":	"เสาปาทาโน, เทวานมินฺท, ภิกฺขุ โน ปรินิพฺพายติ …เป…ฯ ",
"sn35.118:3.1":	"สนฺติ โข, เทวานมินฺท, ชิวฺหาวิญฺเญยฺยา รสา …เป… ",
"sn35.118:3.2":	"สนฺติ โข, เทวานมินฺท, มโนวิญฺเญยฺยา ธมฺมา, อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.118:3.3":	"ตญฺเจ ภิกฺขุ อภินนฺทติ อภิวทติ อชฺโฌสาย ติฏฺฐติฯ ",
"sn35.118:3.4":	"ตสฺส ตํ อภินนฺทโต อภิวทโต อชฺโฌสาย ติฏฺฐโต ตนฺนิสฺสิตํ วิญฺญาณํ โหติ ตทุปาทานํฯ ",
"sn35.118:3.5":	"เสาปาทาโน, เทวานมินฺท, ภิกฺขุ โน ปรินิพฺพายติฯ ",
"sn35.118:3.6":	"อยํ โข, เทวานมินฺท, เหตุ, อยํ ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม โน ปรินิพฺพายนฺติฯ ",
"sn35.118:4.1":	"สนฺติ จ โข, เทวานมินฺท, จกฺขุวิญฺเญยฺยา รูปา, อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.118:4.2":	"ตญฺเจ ภิกฺขุ นาภินนฺทติ นาภิวทติ นาชฺโฌสาย ติฏฺฐติฯ ",
"sn35.118:4.3":	"ตสฺส ตํ อนภินนฺทโต อนภิวทโต อนชฺโฌสาย ติฏฺฐโต น ตนฺนิสฺสิตํ วิญฺญาณํ โหติ, น ตทุปาทานํฯ ",
"sn35.118:4.4":	"อนุปาทาโน, เทวานมินฺท, ภิกฺขุ ปรินิพฺพายติ …เป…ฯ ",
"sn35.118:5.1":	"สนฺติ โข, เทวานมินฺท, ชิวฺหาวิญฺเญยฺยา รสา …เป… ",
"sn35.118:5.2":	"สนฺติ โข, เทวานมินฺท, มโนวิญฺเญยฺยา ธมฺมา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.118:5.3":	"ตญฺเจ ภิกฺขุ นาภินนฺทติ นาภิวทติ นาชฺโฌสาย ติฏฺฐติฯ ",
"sn35.118:5.4":	"ตสฺส ตํ อนภินนฺทโต อนภิวทโต อนชฺโฌสาย ติฏฺฐโต น ตนฺนิสฺสิตํ วิญฺญาณํ โหติ น ตทุปาทานํฯ ",
"sn35.118:5.5":	"อนุปาทาโน, เทวานมินฺท, ภิกฺขุ ปรินิพฺพายติฯ ",
"sn35.118:5.6":	"อยํ โข, เทวานมินฺท, เหตุ, อยํ ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม ปรินิพฺพายนฺตี”ติฯ ",
"sn35.118:5.7":	"ปญฺจมํฯ "
}	
