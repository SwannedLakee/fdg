{	
"sn11.23:0.1":	"สํยุตฺต นิกาย ๑๑ฯ๒๓ ",
"sn11.23:0.2":	"๓ฯ ตติยวคฺค ",
"sn11.23:0.3":	"สมฺพริมายาสุตฺต ",
"sn11.23:1.1":	"สาวตฺถิยํ …เป… ",
"sn11.23:1.2":	"ภควา เอตทโวจ",
"sn11.23:1.3":	"“ภูตปุพฺพํ, ภิกฺขเว, เวปจิตฺติ อสุรินฺโท อาพาธิโก อโหสิ ทุกฺขิโต พาฬฺหคิลาโนฯ ",
"sn11.23:1.4":	"อถ โข, ภิกฺขเว, สกฺโก เทวานมินฺโท เยน เวปจิตฺติ อสุรินฺโท เตนุปสงฺกมิ คิลานปุจฺฉโกฯ ",
"sn11.23:1.5":	"อทฺทสา โข, ภิกฺขเว, เวปจิตฺติ อสุรินฺโท สกฺกํ เทวานมินฺทํ ทูรโตว อาคจฺฉนฺตํฯ ",
"sn11.23:1.6":	"ทิสฺวาน สกฺกํ เทวานมินฺทํ เอตทโวจ",
"sn11.23:1.7":	"‘ติกิจฺฉ มํ, เทวานมินฺทา’ติฯ ",
"sn11.23:1.8":	"‘วาเจหิ มํ, เวปจิตฺติ, สมฺพริมายนฺ’ติฯ ",
"sn11.23:1.9":	"‘น ตาวาหํ วาเจมิ, ยาวาหํ, มาริส, อสุเร ปฏิปุจฺฉามี’ติฯ ",
"sn11.23:1.10":	"อถ โข, ภิกฺขเว, เวปจิตฺติ อสุรินฺโท อสุเร ปฏิปุจฺฉิ",
"sn11.23:1.11":	"‘วาเจมหํ, มาริสา, สกฺกํ เทวานมินฺทํ สมฺพริมายนฺ’ติ? ",
"sn11.23:1.12":	"‘มา โข ตฺวํ, มาริส, วาเจสิ สกฺกํ เทวานมินฺทํ สมฺพริมายนฺ’ติฯ ",
"sn11.23:1.13":	"อถ โข, ภิกฺขเว, เวปจิตฺติ อสุรินฺโท สกฺกํ เทวานมินฺทํ คาถาย อชฺฌภาสิ",
"sn11.23:2.1":	"‘มายาวี มฆวา สกฺก, ",
"sn11.23:2.2":	"เทวราช สุชมฺปติ; ",
"sn11.23:2.3":	"อุเปติ นิรยํ โฆรํ, ",
"sn11.23:2.4":	"สมฺพโรว สตํ สมนฺ’”ติฯ "
}	
