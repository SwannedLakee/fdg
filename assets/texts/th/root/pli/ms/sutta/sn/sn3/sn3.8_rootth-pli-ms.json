{	
"sn3.8:0.1":	"สํยุตฺต นิกาย ๓ฯ๘ ",
"sn3.8:0.2":	"๑ฯ ปฐมวคฺค ",
"sn3.8:0.3":	"มลฺลิกาสุตฺต ",
"sn3.8:1.1":	"สาวตฺถินิทานํฯ ",
"sn3.8:1.2":	"เตน โข ปน สมเยน ราชา ปเสนทิ โกสโล มลฺลิกาย เทวิยา สทฺธึ อุปริปาสาทวรคโต โหติฯ ",
"sn3.8:1.3":	"อถ โข ราชา ปเสนทิ โกสโล มลฺลิกํ เทวึ เอตทโวจ",
"sn3.8:1.4":	"“อตฺถิ นุ โข เต, มลฺลิเก, โกจญฺโญ อตฺตนา ปิยตโร”ติ? ",
"sn3.8:1.5":	"“นตฺถิ โข เม, มหาราช, โกจญฺโญ อตฺตนา ปิยตโรฯ ",
"sn3.8:1.6":	"ตุยฺหํ ปน, มหาราช, อตฺถญฺโญ โกจิ อตฺตนา ปิยตโร”ติ? ",
"sn3.8:1.7":	"“มยฺหมฺปิ โข, มลฺลิเก, นตฺถญฺโญ โกจิ อตฺตนา ปิยตโร”ติฯ ",
"sn3.8:2.1":	"อถ โข ราชา ปเสนทิ โกสโล ปาสาทา โอโรหิตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข ราชา ปเสนทิ โกสโล ภควนฺตํ เอตทโวจ",
"sn3.8:2.2":	"“อิธาหํ, ภนฺเต, มลฺลิกาย เทวิยา สทฺธึ อุปริปาสาทวรคโต มลฺลิกํ เทวึ เอตทโวจํ",
"sn3.8:2.3":	"‘อตฺถิ นุ โข เต, มลฺลิเก, โกจญฺโญ อตฺตนา ปิยตโร’ติ? ",
"sn3.8:2.4":	"เอวํ วุตฺเต, ภนฺเต, มลฺลิกา เทวี มํ เอตทโวจ",
"sn3.8:2.5":	"‘นตฺถิ โข เม, มหาราช, โกจญฺโญ อตฺตนา ปิยตโรฯ ",
"sn3.8:2.6":	"ตุยฺหํ ปน, มหาราช, อตฺถญฺโญ โกจิ อตฺตนา ปิยตโร’ติ? ",
"sn3.8:2.7":	"เอวํ วุตฺตาหํ, ภนฺเต, มลฺลิกํ เทวึ เอตทโวจํ",
"sn3.8:2.8":	"‘มยฺหมฺปิ โข, มลฺลิเก, นตฺถญฺโญ โกจิ อตฺตนา ปิยตโร’”ติฯ ",
"sn3.8:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ คาถํ อภาสิ",
"sn3.8:4.1":	"“สพฺพา ทิสา อนุปริคมฺม เจตสา, ",
"sn3.8:4.2":	"เนวชฺฌคา ปิยตรมตฺตนา กฺวจิ; ",
"sn3.8:4.3":	"เอวํ ปิโย ปุถุ อตฺตา ปเรสํ, ",
"sn3.8:4.4":	"ตสฺมา น หึเส ปรมตฺตกาโม”ติฯ "
}	
