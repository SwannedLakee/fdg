{	
"sn20.7:0.1":	"สํยุตฺต นิกาย ๒๐ฯ๗ ",
"sn20.7:0.2":	"๑ฯ โอปมฺมวคฺค ",
"sn20.7:0.3":	"อาณิสุตฺต ",
"sn20.7:1.1":	"สาวตฺถิยํ วิหรติฯ ",
"sn20.7:1.2":	"“ภูตปุพฺพํ, ภิกฺขเว, ทสารหานํ อานโก นาม มุทิงฺโค อโหสิฯ ",
"sn20.7:1.3":	"ตสฺส ทสารหา อานเก ฆฏิเต อญฺญํ อาณึ โอทหึสุฯ ",
"sn20.7:1.4":	"อหุ โข โส, ภิกฺขเว, สมโย ยํ อานกสฺส มุทิงฺคสฺส โปราณํ โปกฺขรผลกํ อนฺตรธายิฯ ",
"sn20.7:1.5":	"อาณิสงฺฆาโฏว อวสิสฺสิฯ ",
"sn20.7:1.6":	"เอวเมว โข, ภิกฺขเว, ภวิสฺสนฺติ ภิกฺขู อนาคตมทฺธานํ, เย เต สุตฺตนฺตา ตถาคตภาสิตา คมฺภีรา คมฺภีรตฺถา โลกุตฺตรา สุญฺญตปฺปฏิสํยุตฺตา, เตสุ ภญฺญมาเนสุ น สุสฺสูสิสฺสนฺติ น โสตํ โอทหิสฺสนฺติ น อญฺญา จิตฺตํ อุปฏฺฐาเปสฺสนฺติ น จ เต ธมฺเม อุคฺคเหตพฺพํ ปริยาปุณิตพฺพํ มญฺญิสฺสนฺติฯ ",
"sn20.7:2.1":	"เย ปน เต สุตฺตนฺตา กวิกตา กาเวยฺยา จิตฺตกฺขรา จิตฺตพฺยญฺชนา พาหิรกา สาวกภาสิตา, เตสุ ภญฺญมาเนสุ สุสฺสูสิสฺสนฺติ, โสตํ โอทหิสฺสนฺติ, อญฺญา จิตฺตํ อุปฏฺฐาเปสฺสนฺติ, เต จ ธมฺเม อุคฺคเหตพฺพํ ปริยาปุณิตพฺพํ มญฺญิสฺสนฺติฯ ",
"sn20.7:2.2":	"เอวเมเตสํ, ภิกฺขเว, สุตฺตนฺตานํ ตถาคตภาสิตานํ คมฺภีรานํ คมฺภีรตฺถานํ โลกุตฺตรานํ สุญฺญตปฺปฏิสํยุตฺตานํ อนฺตรธานํ ภวิสฺสติฯ ",
"sn20.7:2.3":	"ตสฺมาติห, ภิกฺขเว, เอวํ สิกฺขิตพฺพํ",
"sn20.7:2.4":	"‘เย เต สุตฺตนฺตา ตถาคตภาสิตา คมฺภีรา คมฺภีรตฺถา โลกุตฺตรา สุญฺญตปฺปฏิสํยุตฺตา, เตสุ ภญฺญมาเนสุ สุสฺสูสิสฺสาม, โสตํ โอทหิสฺสาม, อญฺญา จิตฺตํ อุปฏฺฐาเปสฺสาม, เต จ ธมฺเม อุคฺคเหตพฺพํ ปริยาปุณิตพฺพํ มญฺญิสฺสามา’ติฯ ",
"sn20.7:2.5":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"sn20.7:2.6":	"สตฺตมํฯ "
}	
