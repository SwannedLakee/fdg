{	
"sn37.34:0.1":	"สํยุตฺต นิกาย ๓๗ฯ๓๔ ",
"sn37.34:0.2":	"๓ฯ พลวคฺค ",
"sn37.34:0.3":	"วฑฺฒีสุตฺต ",
"sn37.34:1.1":	"“ปญฺจหิ, ภิกฺขเว, วฑฺฒีหิ วฑฺฒมานา อริยสาวิกา อริยาย วฑฺฒิยา วฑฺฒติ สาราทายินี จ โหติ วราทายินี จ กายสฺสฯ ",
"sn37.34:1.2":	"กตเมหิ ปญฺจหิ? ",
"sn37.34:1.3":	"สทฺธาย วฑฺฒติ, สีเลน วฑฺฒติ, สุเตน วฑฺฒติ, จาเคน วฑฺฒติ, ปญฺญาย วฑฺฒติ—",
"sn37.34:1.4":	"อิเมหิ โข, ภิกฺขเว, ปญฺจหิ วฑฺฒีหิ วฑฺฒมานา อริยสาวิกา อริยาย วฑฺฒิยา วฑฺฒติ, สาราทายินี จ โหติ, วราทายินี จ กายสฺสาติฯ ",
"sn37.34:2.1":	"สทฺธาย สีเลน จ ยาธ วฑฺฒติ, ",
"sn37.34:2.2":	"ปญฺญาย จาเคน สุเตน จูภยํ; ",
"sn37.34:2.3":	"สา ตาทิสี สีลวตี อุปาสิกา, ",
"sn37.34:2.4":	"อาทียติ สารมิเธว อตฺตโน”ติฯ ",
"sn37.34:2.5":	"ทสมํฯ ",
"sn37.34:2.6":	"พลวคฺโค ตติโยฯ ",
"sn37.34:3.0":	"ตสฺสุทฺทานํ ",
"sn37.34:3.1":	"วิสารทา ปสยฺห อภิภุยฺย, ",
"sn37.34:3.2":	"เอกํ องฺเคน ปญฺจมํ; ",
"sn37.34:3.3":	"นาเสนฺติ เหตุ ฐานญฺจ, ",
"sn37.34:3.4":	"วิสารโท วฑฺฒินา ทสาติฯ ",
"sn37.34:3.5":	"มาตุคามสํยุตฺตํ สมตฺตํฯ "
}	
