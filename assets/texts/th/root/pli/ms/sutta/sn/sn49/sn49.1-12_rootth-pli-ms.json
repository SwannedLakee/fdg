{	
"sn49.1-12:0.1":	"สํยุตฺต นิกาย ๔๙ฯ๑–๑๒ ",
"sn49.1-12:0.2":	"๑ฯ คงฺคาเปยฺยาลวคฺค ",
"sn49.1-12:0.3":	"ปาจีนาทิสุตฺต ",
"sn49.1-12:1.1":	"สาวตฺถินิทานํฯ ",
"sn49.1-12:1.2":	"ตตฺร โข ภควา เอตทโวจ",
"sn49.1-12:1.3":	"“จตฺตาโรเม, ภิกฺขเว, สมฺมปฺปธานาฯ ",
"sn49.1-12:1.4":	"กตเม จตฺตาโร? ",
"sn49.1-12:1.5":	"อิธ, ภิกฺขเว, ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn49.1-12:1.6":	"อุปฺปนฺนานํ ปาปกานํ อกุสลานํ ธมฺมานํ ปหานาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn49.1-12:1.7":	"อนุปฺปนฺนานํ กุสลานํ ธมฺมานํ อุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn49.1-12:1.8":	"อุปฺปนฺนานํ กุสลานํ ธมฺมานํ ฐิติยา อสมฺโมสาย ภิโยฺยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn49.1-12:1.9":	"อิเม โข, ภิกฺขเว, จตฺตาโร สมฺมปฺปธานาติฯ ",
"sn49.1-12:2.1":	"เสยฺยถาปิ, ภิกฺขเว, คงฺคา นที ปาจีนนินฺนา ปาจีนโปณา ปาจีนปพฺภารา; ",
"sn49.1-12:2.2":	"เอวเมว โข, ภิกฺขเว, ภิกฺขุ จตฺตาโร สมฺมปฺปธาเน ภาเวนฺโต จตฺตาโร สมฺมปฺปธาเน พหุลีกโรนฺโต นิพฺพานนินฺโน โหติ นิพฺพานโปโณ นิพฺพานปพฺภาโรฯ ",
"sn49.1-12:2.3":	"กถญฺจ, ภิกฺขเว, ภิกฺขุ จตฺตาโร สมฺมปฺปธาเน ภาเวนฺโต จตฺตาโร สมฺมปฺปธาเน พหุลีกโรนฺโต นิพฺพานนินฺโน โหติ นิพฺพานโปโณ นิพฺพานปพฺภาโร? ",
"sn49.1-12:2.4":	"อิธ, ภิกฺขเว, ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn49.1-12:2.5":	"อุปฺปนฺนานํ ปาปกานํ อกุสลานํ ธมฺมานํ ปหานาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn49.1-12:2.6":	"อนุปฺปนฺนานํ กุสลานํ ธมฺมานํ อุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn49.1-12:2.7":	"อุปฺปนฺนานํ กุสลานํ ธมฺมานํ ฐิติยา อสมฺโมสาย ภิโยฺยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn49.1-12:2.8":	"เอวํ โข, ภิกฺขเว, ภิกฺขุ จตฺตาโร สมฺมปฺปธาเน ภาเวนฺโต จตฺตาโร สมฺมปฺปธาเน พหุลีกโรนฺโต นิพฺพานนินฺโน โหติ นิพฺพานโปโณ นิพฺพานปพฺภาโร”ติฯ ",
"sn49.1-12:2.9":	"ทฺวาทสมํฯ ",
"sn49.1-12:2.10":	"คงฺคาเปยฺยาลวคฺโค ปฐโมฯ ",
"sn49.1-12:3.1":	"(สมฺมปฺปธานสํยุตฺตสฺส คงฺคาเปยฺยาลี สมฺมปฺปธานวเสน วิตฺถาเรตพฺพาฯ) ",
"sn49.1-12:4.0":	"ตสฺสุทฺทานํ ",
"sn49.1-12:4.1":	"ฉ ปาจีนโต นินฺนา, ",
"sn49.1-12:4.2":	"ฉ นินฺนา จ สมุทฺทโต; ",
"sn49.1-12:4.3":	"เทฺวเต ฉ ทฺวาทส โหนฺติ, ",
"sn49.1-12:4.4":	"วคฺโค เตน ปวุจฺจตีติฯ "
}	
