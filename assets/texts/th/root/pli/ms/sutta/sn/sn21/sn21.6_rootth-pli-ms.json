{	
"sn21.6:0.1":	"สํยุตฺต นิกาย ๒๑ฯ๖ ",
"sn21.6:0.2":	"๑ฯ ภิกฺขุวคฺค ",
"sn21.6:0.3":	"ลกุณฺฑกภทฺทิยสุตฺต ",
"sn21.6:1.1":	"สาวตฺถิยํ วิหรติฯ ",
"sn21.6:1.2":	"อถ โข อายสฺมา ลกุณฺฑกภทฺทิโย เยน ภควา เตนุปสงฺกมิฯ ",
"sn21.6:1.3":	"อทฺทสา โข ภควา อายสฺมนฺตํ ลกุณฺฑกภทฺทิยํ ทูรโตว อาคจฺฉนฺตํฯ ",
"sn21.6:1.4":	"ทิสฺวาน ภิกฺขู อามนฺเตสิ",
"sn21.6:1.5":	"“ปสฺสถ โน ตุเมฺห, ภิกฺขเว, เอตํ ภิกฺขุํ อาคจฺฉนฺตํ ทุพฺพณฺณํ ทุทฺทสิกํ โอโกฏิมกํ ภิกฺขูนํ ปริภูตรูปนฺ”ติ? ",
"sn21.6:1.6":	"“เอวํ, ภนฺเต”ฯ ",
"sn21.6:1.7":	"“เอโส โข, ภิกฺขเว, ภิกฺขุ มหิทฺธิโก มหานุภาโว, น จ สา สมาปตฺติ สุลภรูปา ยา เตน ภิกฺขุนา อสมาปนฺนปุพฺพาฯ ",
"sn21.6:1.8":	"ยสฺส จตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ, ตทนุตฺตรํ พฺรหฺมจริยปริโยสานํ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรตี”ติฯ ",
"sn21.6:1.9":	"อิทมโวจ ภควา …เป… ",
"sn21.6:1.10":	"สตฺถา",
"sn21.6:2.1":	"“หํสา โกญฺจา มยูรา จ, ",
"sn21.6:2.2":	"หตฺถโย ปสทา มิคา; ",
"sn21.6:2.3":	"สพฺเพ สีหสฺส ภายนฺติ, ",
"sn21.6:2.4":	"นตฺถิ กายสฺมึ ตุลฺยตาฯ ",
"sn21.6:3.1":	"เอวเมว มนุเสฺสสุ, ",
"sn21.6:3.2":	"ทหโร เจปิ ปญฺญวา; ",
"sn21.6:3.3":	"โส หิ ตตฺถ มหา โหติ, ",
"sn21.6:3.4":	"เนว พาโล สรีรวา”ติฯ ",
"sn21.6:3.5":	"ฉฏฺฐํฯ "
}	
