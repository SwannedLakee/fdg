{	
"sn22.77:0.1":	"สํยุตฺต นิกาย ๒๒ฯ๗๗ ",
"sn22.77:0.2":	"๘ฯ ขชฺชนียวคฺค ",
"sn22.77:0.3":	"ทุติยอรหนฺตสุตฺต ",
"sn22.77:1.1":	"สาวตฺถินิทานํฯ ",
"sn22.77:1.2":	"“รูปํ, ภิกฺขเว, อนิจฺจํฯ ",
"sn22.77:1.3":	"ยทนิจฺจํ ตํ ทุกฺขํ; ",
"sn22.77:1.4":	"ยํ ทุกฺขํ ตทนตฺตา; ",
"sn22.77:1.5":	"ยทนตฺตา ตํ ‘เนตํ มม, เนโสหมสฺมิ, น เมโส อตฺตา’ติ …เป… เอวเมตํ ยถาภูตํ สมฺมปฺปญฺญาย ทฏฺฐพฺพํฯ ",
"sn22.77:2.1":	"เอวํ ปสฺสํ, ภิกฺขเว, สุตวา อริยสาวโก รูปสฺมิมฺปิ นิพฺพินฺทติ, เวทนายปิ … สญฺญายปิ … สงฺขาเรสุปิ … วิญฺญาณสฺมิมฺปิ นิพฺพินฺทติฯ ",
"sn22.77:2.2":	"นิพฺพินฺทํ วิรชฺชติ; วิราคา วิมุจฺจติฯ วิมุตฺตสฺมึ วิมุตฺตมิติ ญาณํ โหติฯ ",
"sn22.77:2.3":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาติฯ ",
"sn22.77:2.4":	"ยาวตา, ภิกฺขเว, สตฺตาวาสา, ยาวตา ภวคฺคํ, เอเต อคฺคา, เอเต เสฏฺฐา โลกสฺมึ ยทิทํ อรหนฺโต”ติฯ ",
"sn22.77:2.5":	"ปญฺจมํฯ "
}	
