{	
"sn37.32:0.1":	"สํยุตฺต นิกาย ๓๗ฯ๓๒ ",
"sn37.32:0.2":	"๓ฯ พลวคฺค ",
"sn37.32:0.3":	"ฐานสุตฺต ",
"sn37.32:1.1":	"“ปญฺจิมานิ, ภิกฺขเว, ฐานานิ ทุลฺลภานิ อกตปุญฺเญน มาตุคาเมนฯ ",
"sn37.32:1.2":	"กตมานิ ปญฺจ? ",
"sn37.32:1.3":	"ปติรูเป กุเล ชาเยยฺยนฺติ—",
"sn37.32:1.4":	"อิทํ, ภิกฺขเว, ปฐมํ ฐานํ ทุลฺลภํ อกตปุญฺเญน มาตุคาเมนฯ ",
"sn37.32:1.5":	"ปติรูเป กุเล ชายิตฺวา ปติรูปํ กุลํ คจฺเฉยฺยนฺติ—",
"sn37.32:1.6":	"อิทํ, ภิกฺขเว, ทุติยํ ฐานํ ทุลฺลภํ อกตปุญฺเญน มาตุคาเมนฯ ",
"sn37.32:1.7":	"ปติรูเป กุเล ชายิตฺวา, ปติรูปํ กุลํ คนฺตฺวา, อสปตฺติ อคารํ อชฺฌาวเสยฺยนฺติ—",
"sn37.32:1.8":	"อิทํ, ภิกฺขเว, ตติยํ ฐานํ ทุลฺลภํ อกตปุญฺเญน มาตุคาเมนฯ ",
"sn37.32:1.9":	"ปติรูเป กุเล ชายิตฺวา, ปติรูปํ กุลํ คนฺตฺวา, อสปตฺติ อคารํ อชฺฌาวสนฺตี ปุตฺตวตี อสฺสนฺติ—",
"sn37.32:1.10":	"อิทํ, ภิกฺขเว, จตุตฺถํ ฐานํ ทุลฺลภํ อกตปุญฺเญน มาตุคาเมนฯ ",
"sn37.32:1.11":	"ปติรูเป กุเล ชายิตฺวา, ปติรูปํ กุลํ คนฺตฺวา, อสปตฺติ อคารํ อชฺฌาวสนฺตี ปุตฺตวตี สมานา สามิกํ อภิภุยฺย วตฺเตยฺยนฺติ—",
"sn37.32:1.12":	"อิทํ, ภิกฺขเว, ปญฺจมํ ฐานํ ทุลฺลภํ อกตปุญฺเญน มาตุคาเมนฯ ",
"sn37.32:1.13":	"อิมานิ โข, ภิกฺขเว, ปญฺจ ฐานานิ ทุลฺลภานิ อกตปุญฺเญน มาตุคาเมนาติฯ ",
"sn37.32:2.1":	"ปญฺจิมานิ, ภิกฺขเว, ฐานานิ สุลภานิ กตปุญฺเญน มาตุคาเมนฯ ",
"sn37.32:2.2":	"กตมานิ ปญฺจ? ",
"sn37.32:2.3":	"ปติรูเป กุเล ชาเยยฺยนฺติ—",
"sn37.32:2.4":	"อิทํ, ภิกฺขเว, ปฐมํ ฐานํ สุลภํ กตปุญฺเญน มาตุคาเมนฯ ",
"sn37.32:2.5":	"ปติรูเป กุเล ชายิตฺวา ปติรูปํ กุลํ คจฺเฉยฺยนฺติ—",
"sn37.32:2.6":	"อิทํ, ภิกฺขเว, ทุติยํ ฐานํ สุลภํ กตปุญฺเญน มาตุคาเมนฯ ",
"sn37.32:2.7":	"ปติรูเป กุเล ชายิตฺวา ปติรูปํ กุลํ คนฺตฺวา อสปตฺติ อคารํ อชฺฌาวเสยฺยนฺติ—",
"sn37.32:2.8":	"อิทํ, ภิกฺขเว, ตติยํ ฐานํ สุลภํ กตปุญฺเญน มาตุคาเมนฯ ",
"sn37.32:2.9":	"ปติรูเป กุเล ชายิตฺวา ปติรูปํ กุลํ คนฺตฺวา อสปตฺติ อคารํ อชฺฌาวสนฺตี ปุตฺตวตี อสฺสนฺติ—",
"sn37.32:2.10":	"อิทํ, ภิกฺขเว, จตุตฺถํ ฐานํ สุลภํ กตปุญฺเญน มาตุคาเมนฯ ",
"sn37.32:2.11":	"ปติรูเป กุเล ชายิตฺวา ปติรูปํ กุลํ คนฺตฺวา อสปตฺติ อคารํ อชฺฌาวสนฺตี ปุตฺตวตี สมานา สามิกํ อภิภุยฺย วตฺเตยฺยนฺติ—",
"sn37.32:2.12":	"อิทํ, ภิกฺขเว, ปญฺจมํ ฐานํ สุลภํ กตปุญฺเญน มาตุคาเมนฯ ",
"sn37.32:2.13":	"อิมานิ โข, ภิกฺขเว, ปญฺจ ฐานานิ สุลภานิ กตปุญฺเญน มาตุคาเมนา”ติฯ ",
"sn37.32:2.14":	"อฏฺฐมํฯ "
}	
