{	
"sn4.14:0.1":	"สํยุตฺต นิกาย ๔ฯ๑๔ ",
"sn4.14:0.2":	"๒ฯ ทุติยวคฺค ",
"sn4.14:0.3":	"ปติรูปสุตฺต ",
"sn4.14:1.1":	"เอกํ สมยํ ภควา โกสเลสุ วิหรติ เอกสาลายํ พฺราหฺมณคาเมฯ ",
"sn4.14:1.2":	"เตน โข ปน สมเยน ภควา มหติยา คิหิปริสาย ปริวุโต ธมฺมํ เทเสติฯ ",
"sn4.14:2.1":	"อถ โข มารสฺส ปาปิมโต เอตทโหสิ",
"sn4.14:2.2":	"“อยํ โข สมโณ โคตโม มหติยา คิหิปริสาย ปริวุโต ธมฺมํ เทเสติฯ ",
"sn4.14:2.3":	"ยนฺนูนาหํ เยน สมโณ โคตโม เตนุปสงฺกเมยฺยํ วิจกฺขุกมฺมายา”ติฯ ",
"sn4.14:2.4":	"อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ",
"sn4.14:3.1":	"“เนตํ ตว ปติรูปํ, ",
"sn4.14:3.2":	"ยทญฺญมนุสาสสิ; ",
"sn4.14:3.3":	"อนุโรธวิโรเธสุ, ",
"sn4.14:3.4":	"มา สชฺชิตฺโถ ตทาจรนฺ”ติฯ ",
"sn4.14:4.1":	"“หิตานุกมฺปี สมฺพุทฺโธ, ",
"sn4.14:4.2":	"ยทญฺญมนุสาสติ; ",
"sn4.14:4.3":	"อนุโรธวิโรเธหิ, ",
"sn4.14:4.4":	"วิปฺปมุตฺโต ตถาคโต”ติฯ ",
"sn4.14:5.1":	"อถ โข มาโร ปาปิมา “ชานาติ มํ ภควา, ชานาติ มํ สุคโต”ติ ทุกฺขี ทุมฺมโน ตตฺเถวนฺตรธายีติฯ "
}	
