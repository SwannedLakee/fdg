{	
"sn11.17:0.1":	"สํยุตฺต นิกาย ๑๑ฯ๑๗ ",
"sn11.17:0.2":	"๒ฯ ทุติยวคฺค ",
"sn11.17:0.3":	"พุทฺธวนฺทนาสุตฺต ",
"sn11.17:1.1":	"สาวตฺถิยํ เชตวเนฯ ",
"sn11.17:1.2":	"เตน โข ปน สมเยน ภควา ทิวาวิหารคโต โหติ ปฏิสลฺลีโนฯ ",
"sn11.17:1.3":	"อถ โข สกฺโก จ เทวานมินฺโท พฺรหฺมา จ สหมฺปติ เยน ภควา เตนุปสงฺกมึสุ; อุปสงฺกมิตฺวา ปจฺเจกํ ทฺวารพาหํ นิสฺสาย อฏฺฐํสุฯ ",
"sn11.17:1.4":	"อถ โข สกฺโก เทวานมินฺโท ภควโต สนฺติเก อิมํ คาถํ อภาสิ",
"sn11.17:2.1":	"“อุฏฺเฐหิ วีร วิชิตสงฺคาม, ",
"sn11.17:2.2":	"ปนฺนภาร อนณ วิจร โลเก; ",
"sn11.17:2.3":	"จิตฺตญฺจ เต สุวิมุตฺตํ, ",
"sn11.17:2.4":	"จนฺโท ยถา ปนฺนรสาย รตฺตินฺ”ติฯ ",
"sn11.17:3.1":	"“น โข, เทวานมินฺท, ตถาคตา เอวํ วนฺทิตพฺพาฯ ",
"sn11.17:3.2":	"เอวญฺจ โข, เทวานมินฺท, ตถาคตา วนฺทิตพฺพา",
"sn11.17:4.1":	"‘อุฏฺเฐหิ วีร วิชิตสงฺคาม, ",
"sn11.17:4.2":	"สตฺถวาห อนณ วิจร โลเก; ",
"sn11.17:4.3":	"เทสสฺสุ ภควา ธมฺมํ, ",
"sn11.17:4.4":	"อญฺญาตาโร ภวิสฺสนฺตี’”ติฯ "
}	
