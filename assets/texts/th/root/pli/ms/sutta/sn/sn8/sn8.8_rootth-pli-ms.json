{	
"sn8.8:0.1":	"สํยุตฺต นิกาย ๘ฯ๘ ",
"sn8.8:0.2":	"๑ฯ วงฺคีสวคฺค ",
"sn8.8:0.3":	"ปโรสหสฺสสุตฺต ",
"sn8.8:1.1":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม มหตา ภิกฺขุสงฺเฆน สทฺธึ อฑฺฒเตลเสหิ ภิกฺขุสเตหิฯ ",
"sn8.8:1.2":	"เตน โข ปน สมเยน ภควา ภิกฺขู นิพฺพานปฏิสํยุตฺตาย ธมฺมิยา กถาย สนฺทเสฺสติ สมาทเปติ สมุตฺเตเชติ สมฺปหํเสติฯ ",
"sn8.8:1.3":	"เต จ ภิกฺขู อฏฺฐึ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ ",
"sn8.8:1.4":	"อถ โข อายสฺมโต วงฺคีสสฺส เอตทโหสิ",
"sn8.8:1.5":	"“อยํ โข ภควา ภิกฺขู นิพฺพานปฏิสํยุตฺตาย ธมฺมิยา กถาย สนฺทเสฺสติ สมาทเปติ สมุตฺเตเชติ สมฺปหํเสติฯ ",
"sn8.8:1.6":	"เต จ ภิกฺขู อฏฺฐึ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ ",
"sn8.8:1.7":	"ยนฺนูนาหํ ภควนฺตํ สมฺมุขา สารุปฺปาหิ คาถาหิ อภิตฺถเวยฺยนฺ”ติฯ ",
"sn8.8:2.1":	"อถ โข อายสฺมา วงฺคีโส อุฏฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลึ ปณาเมตฺวา ภควนฺตํ เอตทโวจ",
"sn8.8:2.2":	"“ปฏิภาติ มํ, ภควา, ปฏิภาติ มํ, สุคตา”ติฯ ",
"sn8.8:2.3":	"“ปฏิภาตุ ตํ, วงฺคีสา”ติ ภควา อโวจฯ ",
"sn8.8:2.4":	"อถ โข อายสฺมา วงฺคีโส ภควนฺตํ สมฺมุขา สารุปฺปาหิ คาถาหิ อภิตฺถวิ",
"sn8.8:3.1":	"“ปโรสหสฺสํ ภิกฺขูนํ, ",
"sn8.8:3.2":	"สุคตํ ปยิรุปาสติ; ",
"sn8.8:3.3":	"เทเสนฺตํ วิรชํ ธมฺมํ, ",
"sn8.8:3.4":	"นิพฺพานํ อกุโตภยํฯ ",
"sn8.8:4.1":	"สุณนฺติ ธมฺมํ วิมลํ, ",
"sn8.8:4.2":	"สมฺมาสมฺพุทฺธเทสิตํ; ",
"sn8.8:4.3":	"โสภติ วต สมฺพุทฺโธ, ",
"sn8.8:4.4":	"ภิกฺขุสงฺฆปุรกฺขโตฯ ",
"sn8.8:5.1":	"นาคนาโมสิ ภควา, ",
"sn8.8:5.2":	"อิสีนํ อิสิสตฺตโม; ",
"sn8.8:5.3":	"มหาเมโฆว หุตฺวาน, ",
"sn8.8:5.4":	"สาวเก อภิวสฺสติฯ ",
"sn8.8:6.1":	"ทิวาวิหารา นิกฺขมฺม, ",
"sn8.8:6.2":	"สตฺถุทสฺสนกมฺยตา; ",
"sn8.8:6.3":	"สาวโก เต มหาวีร, ",
"sn8.8:6.4":	"ปาเท วนฺทติ วงฺคิโส”ติฯ ",
"sn8.8:7.1":	"“กึ นุ เต, วงฺคีส, อิมา คาถาโย ปุพฺเพ ปริวิตกฺกิตา, อุทาหุ ฐานโสว ตํ ปฏิภนฺตี”ติ? ",
"sn8.8:7.2":	"“น โข เม, ภนฺเต, อิมา คาถาโย ปุพฺเพ ปริวิตกฺกิตา, อถ โข ฐานโสว มํ ปฏิภนฺตี”ติฯ ",
"sn8.8:7.3":	"“เตน หิ ตํ, วงฺคีส, ภิโยฺยโส มตฺตาย ปุพฺเพ อปริวิตกฺกิตา คาถาโย ปฏิภนฺตู”ติฯ ",
"sn8.8:7.4":	"“เอวํ, ภนฺเต”ติ โข อายสฺมา วงฺคีโส ภควโต ปฏิสฺสุตฺวา ภิโยฺยโส มตฺตาย ภควนฺตํ ปุพฺเพ อปริวิตกฺกิตาหิ คาถาหิ อภิตฺถวิ",
"sn8.8:8.1":	"“อุมฺมคฺคปถํ มารสฺส อภิภุยฺย, ",
"sn8.8:8.2":	"จรสิ ปภิชฺช ขิลานิ; ",
"sn8.8:8.3":	"ตํ ปสฺสถ พนฺธปมุญฺจกรํ, ",
"sn8.8:8.4":	"อสิตํ ภาคโส ปวิภชํฯ ",
"sn8.8:9.1":	"โอฆสฺส นิตฺถรณตฺถํ, ",
"sn8.8:9.2":	"อเนกวิหิตํ มคฺคํ อกฺขาสิ; ",
"sn8.8:9.3":	"ตสฺมิญฺเจ อมเต อกฺขาเต, ",
"sn8.8:9.4":	"ธมฺมทฺทสา ฐิตา อสํหีราฯ ",
"sn8.8:10.1":	"ปชฺโชตกโร อติวิชฺฌ, ",
"sn8.8:10.2":	"สพฺพฏฺฐิตีนํ อติกฺกมมทฺทส; ",
"sn8.8:10.3":	"ญตฺวา จ สจฺฉิกตฺวา จ, ",
"sn8.8:10.4":	"อคฺคํ โส เทสยิ ทสทฺธานํฯ ",
"sn8.8:11.1":	"เอวํ สุเทสิเต ธมฺเม, ",
"sn8.8:11.2":	"โก ปมาโท วิชานตํ ธมฺมํ; ",
"sn8.8:11.3":	"ตสฺมา หิ ตสฺส ภควโต สาสเน, ",
"sn8.8:11.4":	"อปฺปมตฺโต สทา นมสฺสมนุสิกฺเข”ติฯ "
}	
