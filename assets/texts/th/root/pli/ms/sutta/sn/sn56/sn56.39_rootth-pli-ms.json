{	
"sn56.39:0.1":	"สํยุตฺต นิกาย ๕๖ฯ๓๙ ",
"sn56.39:0.2":	"๔ฯ สีสปาวนวคฺค ",
"sn56.39:0.3":	"อินฺทขีลสุตฺต ",
"sn56.39:1.1":	"“เย หิ เกจิ, ภิกฺขเว, สมณา วา พฺราหฺมณา วา ‘อิทํ ทุกฺขนฺ’ติ ยถาภูตํ นปฺปชานนฺติ …เป… ",
"sn56.39:1.2":	"‘อยํ ทุกฺขนิโรธคามินี ปฏิปทา’ติ ยถาภูตํ นปฺปชานนฺติ, เต อญฺญสฺส สมณสฺส วา พฺราหฺมณสฺส วา มุขํ อุโลฺลเกนฺติ",
"sn56.39:1.3":	"‘อยํ นูน ภวํ ชานํ ชานาติ, ปสฺสํ ปสฺสตี’ติฯ ",
"sn56.39:2.1":	"เสยฺยถาปิ, ภิกฺขเว, ตูลปิจุ วา กปฺปาสปิจุ วา ลหุโก วาตูปาทาโน สเม ภูมิภาเค นิกฺขิตฺโตฯ ",
"sn56.39:2.2":	"ตเมนํ ปุรตฺถิโม วาโต ปจฺฉิเมน สํหเรยฺย, ปจฺฉิโม วาโต ปุรตฺถิเมน สํหเรยฺย, อุตฺตโร วาโต ทกฺขิเณน สํหเรยฺย, ทกฺขิโณ วาโต อุตฺตเรน สํหเรยฺยฯ ",
"sn56.39:2.3":	"ตํ กิสฺส เหตุ? ",
"sn56.39:2.4":	"ลหุกตฺตา, ภิกฺขเว, กปฺปาสปิจุโนฯ ",
"sn56.39:2.5":	"เอวเมว โข, ภิกฺขเว, เย หิ เกจิ สมณา วา พฺราหฺมณา วา ‘อิทํ ทุกฺขนฺ’ติ ยถาภูตํ นปฺปชานนฺติ …เป… ",
"sn56.39:2.6":	"‘อยํ ทุกฺขนิโรธคามินี ปฏิปทา’ติ ยถาภูตํ นปฺปชานนฺติ, เต อญฺญสฺส สมณสฺส วา พฺราหฺมณสฺส วา มุขํ อุโลฺลเกนฺติ",
"sn56.39:2.7":	"‘อยํ นูน ภวํ ชานํ ชานาติ, ปสฺสํ ปสฺสตี’ติฯ ",
"sn56.39:2.8":	"ตํ กิสฺส เหตุ? ",
"sn56.39:2.9":	"อทิฏฺฐตฺตา, ภิกฺขเว, จตุนฺนํ อริยสจฺจานํฯ ",
"sn56.39:3.1":	"เย จ โข เกจิ, ภิกฺขเว, สมณา วา พฺราหฺมณา วา ‘อิทํ ทุกฺขนฺ’ติ ยถาภูตํ ปชานนฺติ …เป… ",
"sn56.39:3.2":	"‘อยํ ทุกฺขนิโรธคามินี ปฏิปทา’ติ ยถาภูตํ ปชานนฺติ, เต น อญฺญสฺส สมณสฺส วา พฺราหฺมณสฺส วา มุขํ อุโลฺลเกนฺติ",
"sn56.39:3.3":	"‘อยํ นูน ภวํ ชานํ ชานาติ, ปสฺสํ ปสฺสตี’ติฯ ",
"sn56.39:4.1":	"เสยฺยถาปิ, ภิกฺขเว, อโยขีโล วา อินฺทขีโล วา คมฺภีรเนโม สุนิขาโต อจโล อสมฺปกมฺปีฯ ",
"sn56.39:4.2":	"ปุรตฺถิมาย เจปิ ทิสาย อาคจฺเฉยฺย ภุสา วาตวุฏฺฐิ, เนว สงฺกมฺเปยฺย น สมฺปกมฺเปยฺย น สมฺปจาเลยฺย; ปจฺฉิมาย เจปิ ทิสาย …เป… อุตฺตราย เจปิ ทิสาย …เป… ทกฺขิณาย เจปิ ทิสาย อาคจฺเฉยฺย ภุสา วาตวุฏฺฐิ, เนว สงฺกมฺเปยฺย น สมฺปกมฺเปยฺย น สมฺปจาเลยฺยฯ ",
"sn56.39:4.3":	"ตํ กิสฺส เหตุ? ",
"sn56.39:4.4":	"คมฺภีรตฺตา, ภิกฺขเว, เนมสฺส สุนิขาตตฺตา อินฺทขีลสฺสฯ ",
"sn56.39:4.5":	"เอวเมว โข, ภิกฺขเว, เย จ โข เกจิ สมณา วา พฺราหฺมณา วา ‘อิทํ ทุกฺขนฺ’ติ ยถาภูตํ ปชานนฺติ …เป… ",
"sn56.39:4.6":	"อยํ ทุกฺขนิโรธคามินี ปฏิปทา’ติ ยถาภูตํ ปชานนฺติ, เต น อญฺญสฺส สมณสฺส วา พฺราหฺมณสฺส วา มุขํ อุโลฺลเกนฺติ",
"sn56.39:4.7":	"‘อยํ นูน ภวํ ชานํ ชานาติ, ปสฺสํ ปสฺสตี’ติฯ ",
"sn56.39:4.8":	"ตํ กิสฺส เหตุ? ",
"sn56.39:4.9":	"สุทิฏฺฐตฺตา, ภิกฺขเว, จตุนฺนํ อริยสจฺจานํฯ ",
"sn56.39:4.10":	"กตเมสํ จตุนฺนํ? ",
"sn56.39:4.11":	"ทุกฺขสฺส อริยสจฺจสฺส …เป… ทุกฺขนิโรธคามินิยา ปฏิปทาย อริยสจฺจสฺสฯ ",
"sn56.39:5.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.39:5.2":	"นวมํฯ "
}	
