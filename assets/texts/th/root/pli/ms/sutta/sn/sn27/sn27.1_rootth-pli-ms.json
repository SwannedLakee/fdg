{	
"sn27.1:0.1":	"สํยุตฺต นิกาย ๒๗ฯ๑ ",
"sn27.1:0.2":	"๑ฯ กิเลสวคฺค ",
"sn27.1:0.3":	"จกฺขุสุตฺต ",
"sn27.1:1.1":	"สาวตฺถินิทานํฯ ",
"sn27.1:1.2":	"“โย, ภิกฺขเว, จกฺขุสฺมึ ฉนฺทราโค, จิตฺตเสฺสโส อุปกฺกิเลโสฯ ",
"sn27.1:1.3":	"โย โสตสฺมึ ฉนฺทราโค, จิตฺตเสฺสโส อุปกฺกิเลโสฯ ",
"sn27.1:1.4":	"โย ฆานสฺมึ ฉนฺทราโค, จิตฺตเสฺสโส อุปกฺกิเลโสฯ ",
"sn27.1:1.5":	"โย ชิวฺหาย ฉนฺทราโค, จิตฺตเสฺสโส อุปกฺกิเลโสฯ ",
"sn27.1:1.6":	"โย กายสฺมึ ฉนฺทราโค, จิตฺตเสฺสโส อุปกฺกิเลโสฯ ",
"sn27.1:1.7":	"โย มนสฺมึ ฉนฺทราโค, จิตฺตเสฺสโส อุปกฺกิเลโสฯ ",
"sn27.1:1.8":	"ยโต โข, ภิกฺขเว, ภิกฺขุโน อิเมสุ ฉสุ ฐาเนสุ เจตโส อุปกฺกิเลโส ปหีโน โหติ, เนกฺขมฺมนินฺนญฺจสฺส จิตฺตํ โหติฯ ",
"sn27.1:1.9":	"เนกฺขมฺมปริภาวิตํ จิตฺตํ กมฺมนิยํ ขายติ, อภิญฺญา สจฺฉิกรณีเยสุ ธมฺเมสู”ติฯ ",
"sn27.1:1.10":	"ปฐมํฯ "
}	
