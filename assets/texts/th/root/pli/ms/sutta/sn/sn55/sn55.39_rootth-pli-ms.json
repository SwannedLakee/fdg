{	
"sn55.39:0.1":	"สํยุตฺต นิกาย ๕๕ฯ๓๙ ",
"sn55.39:0.2":	"๔ฯ ปุญฺญาภิสนฺทวคฺค ",
"sn55.39:0.3":	"กาฬิโคธสุตฺต ",
"sn55.39:1.1":	"เอกํ สมยํ ภควา สกฺเกสุ วิหรติ กปิลวตฺถุสฺมึ นิโคฺรธาราเมฯ ",
"sn55.39:1.2":	"อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน กาฬิโคธาย สากิยานิยา นิเวสนํ เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิฯ ",
"sn55.39:1.3":	"อถ โข กาฬิโคธา สากิยานี เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข กาฬิโคธํ สากิยานึ ภควา เอตทโวจ",
"sn55.39:2.1":	"“จตูหิ โข, โคเธ, ธมฺเมหิ สมนฺนาคตา อริยสาวิกา โสตาปนฺนา โหติ อวินิปาตธมฺมา นิยตา สมฺโพธิปรายณาฯ ",
"sn55.39:2.2":	"กตเมหิ จตูหิ? ",
"sn55.39:2.3":	"อิธ, โคเธ, อริยสาวิกา พุทฺเธ อเวจฺจปฺปสาเทน สมนฺนาคตา โหติ—",
"sn55.39:2.4":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.39:2.5":	"ธมฺเม …เป… ",
"sn55.39:2.6":	"สงฺเฆ …เป… ",
"sn55.39:2.7":	"วิคตมลมจฺเฉเรน เจตสา อคารํ อชฺฌาวสติ มุตฺตจาคา ปยตปาณินี โวสฺสคฺครตา ยาจโยคา ทานสํวิภาครตาฯ ",
"sn55.39:2.8":	"อิเมหิ โข, โคเธ, จตูหิ ธมฺเมหิ สมนฺนาคตา อริยสาวิกา โสตาปนฺนา โหติ อวินิปาตธมฺมา นิยตา สมฺโพธิปรายณา”ติฯ ",
"sn55.39:3.1":	"“ยานิมานิ, ภนฺเต, ภควตา จตฺตาริ โสตาปตฺติยงฺคานิ เทสิตานิ, สํวิชฺชนฺเต ธมฺมา มยิ, อหญฺจ เตสุ ธมฺเมสุ สนฺทิสฺสามิฯ ",
"sn55.39:3.2":	"อหญฺหิ, ภนฺเต, พุทฺเธ อเวจฺจปฺปสาเทน สมนฺนาคตา—",
"sn55.39:3.3":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.39:3.4":	"ธมฺเม …เป… ",
"sn55.39:3.5":	"สงฺเฆ …เป… ",
"sn55.39:3.6":	"ยํ โข ปน กิญฺจิ กุเล เทยฺยธมฺมํ สพฺพํ ตํ อปฺปฏิวิภตฺตํ สีลวนฺเตหิ กลฺยาณธมฺเมหี”ติฯ ",
"sn55.39:3.7":	"“ลาภา เต, โคเธ, สุลทฺธํ เต, โคเธฯ ",
"sn55.39:3.8":	"โสตาปตฺติผลํ ตยา, โคเธ, พฺยากตนฺ”ติฯ ",
"sn55.39:3.9":	"นวมํฯ "
}	
