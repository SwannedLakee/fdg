{	
"sn47.22:0.1":	"สํยุตฺต นิกาย ๔๗ฯ๒๒ ",
"sn47.22:0.2":	"๓ฯ สีลฏฺฐิติวคฺค ",
"sn47.22:0.3":	"จิรฏฺฐิติสุตฺต ",
"sn47.22:1.1":	"ตํเยว นิทานํฯ ",
"sn47.22:1.2":	"เอกมนฺตํ นิสินฺโน โข อายสฺมา ภทฺโท อายสฺมนฺตํ อานนฺทํ เอตทโวจ",
"sn47.22:1.3":	"“โก นุ โข, อาวุโส อานนฺท, เหตุ, โก ปจฺจโย เยน ตถาคเต ปรินิพฺพุเต สทฺธมฺโม น จิรฏฺฐิติโก โหติ? ",
"sn47.22:1.4":	"โก ปนาวุโส อานนฺท, เหตุ, โก ปจฺจโย เยน ตถาคเต ปรินิพฺพุเต สทฺธมฺโม จิรฏฺฐิติโก โหตี”ติ? ",
"sn47.22:2.1":	"“สาธุ สาธุ, อาวุโส ภทฺทฯ ",
"sn47.22:2.2":	"ภทฺทโก โข เต, อาวุโส ภทฺท, อุมฺมงฺโค, ภทฺทกํ ปฏิภานํ, กลฺยาณี ปริปุจฺฉาฯ ",
"sn47.22:2.3":	"เอวญฺหิ ตฺวํ, อาวุโส ภทฺท, ปุจฺฉสิ",
"sn47.22:2.4":	"‘โก นุ โข, อาวุโส อานนฺท, เหตุ, โก ปจฺจโย เยน ตถาคเต ปรินิพฺพุเต สทฺธมฺโม น จิรฏฺฐิติโก โหติ? ",
"sn47.22:2.5":	"โก ปนาวุโส อานนฺท, เหตุ, โก ปจฺจโย เยน ตถาคเต ปรินิพฺพุเต สทฺธมฺโม จิรฏฺฐิติโก โหตี’”ติ? ",
"sn47.22:2.6":	"“เอวมาวุโส”ติฯ ",
"sn47.22:2.7":	"“จตุนฺนํ โข, อาวุโส, สติปฏฺฐานานํ อภาวิตตฺตา อพหุลีกตตฺตา ตถาคเต ปรินิพฺพุเต สทฺธมฺโม น จิรฏฺฐิติโก โหติฯ ",
"sn47.22:2.8":	"จตุนฺนญฺจ โข, อาวุโส, สติปฏฺฐานานํ ภาวิตตฺตา พหุลีกตตฺตา ตถาคเต ปรินิพฺพุเต สทฺธมฺโม จิรฏฺฐิติโก โหติฯ ",
"sn47.22:3.1":	"กตเมสํ จตุนฺนํ? ",
"sn47.22:3.2":	"อิธาวุโส, ภิกฺขุ กาเย กายานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ; ",
"sn47.22:3.3":	"เวทนาสุ …เป… ",
"sn47.22:3.4":	"จิตฺเต …เป… ",
"sn47.22:3.5":	"ธมฺเมสุ ธมฺมานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.22:3.6":	"อิเมสํ โข, อาวุโส, จตุนฺนํ สติปฏฺฐานานํ อภาวิตตฺตา อพหุลีกตตฺตา ตถาคเต ปรินิพฺพุเต สทฺธมฺโม น จิรฏฺฐิติโก โหติฯ ",
"sn47.22:3.7":	"อิเมสญฺจ โข, อาวุโส, จตุนฺนํ สติปฏฺฐานานํ ภาวิตตฺตา พหุลีกตตฺตา ตถาคเต ปรินิพฺพุเต สทฺธมฺโม จิรฏฺฐิติโก โหตี”ติฯ ",
"sn47.22:3.8":	"ทุติยํฯ "
}	
