{	
"sn40.8:0.1":	"สํยุตฺต นิกาย ๔๐ฯ๘ ",
"sn40.8:0.2":	"๑ฯ โมคฺคลฺลานวคฺค ",
"sn40.8:0.3":	"เนวสญฺญานาสญฺญายตนปญฺหาสุตฺต ",
"sn40.8:1.1":	"“‘เนวสญฺญานาสญฺญายตนํ, เนวสญฺญานาสญฺญายตนนฺ’ติ วุจฺจติฯ ",
"sn40.8:1.2":	"กตมํ นุ โข เนวสญฺญานาสญฺญายตนนฺติ? ",
"sn40.8:1.3":	"ตสฺส มยฺหํ, อาวุโส, เอตทโหสิ",
"sn40.8:1.4":	"‘อิธ ภิกฺขุ สพฺพโส อากิญฺจญฺญายตนํ สมติกฺกมฺม เนวสญฺญานาสญฺญายตนํ อุปสมฺปชฺช วิหรติฯ ",
"sn40.8:1.5":	"อิทํ วุจฺจติ เนวสญฺญานาสญฺญายตนนฺ’ติฯ ",
"sn40.8:1.6":	"โส ขฺวาหํ, อาวุโส, สพฺพโส อากิญฺจญฺญายตนํ สมติกฺกมฺม เนวสญฺญานาสญฺญายตนํ อุปสมฺปชฺช วิหรามิฯ ",
"sn40.8:1.7":	"ตสฺส มยฺหํ, อาวุโส, อิมินา วิหาเรน วิหรโต อากิญฺจญฺญายตนสหคตา สญฺญามนสิการา สมุทาจรนฺติฯ ",
"sn40.8:2.1":	"อถ โข มํ, อาวุโส, ภควา อิทฺธิยา อุปสงฺกมิตฺวา เอตทโวจ",
"sn40.8:2.2":	"‘โมคฺคลฺลาน, โมคฺคลฺลานฯ ",
"sn40.8:2.3":	"มา, พฺราหฺมณ, เนวสญฺญานาสญฺญายตนํ ปมาโท, เนวสญฺญานาสญฺญายตเน จิตฺตํ สณฺฐเปหิ, เนวสญฺญานาสญฺญายตเน จิตฺตํ เอโกทึ กโรหิ, เนวสญฺญานาสญฺญายตเน จิตฺตํ สมาทหา’ติฯ ",
"sn40.8:2.4":	"โส ขฺวาหํ, อาวุโส, อปเรน สมเยน สพฺพโส อากิญฺจญฺญายตนํ สมติกฺกมฺม เนวสญฺญานาสญฺญายตนํ อุปสมฺปชฺช วิหาสึฯ ",
"sn40.8:2.5":	"ยญฺหิ ตํ, อาวุโส, สมฺมา วทมาโน วเทยฺย …เป… มหาภิญฺญตํ ปตฺโต”ติฯ ",
"sn40.8:2.6":	"อฏฺฐมํฯ "
}	
