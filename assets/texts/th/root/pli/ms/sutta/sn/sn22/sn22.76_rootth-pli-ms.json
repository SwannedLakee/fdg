{	
"sn22.76:0.1":	"สํยุตฺต นิกาย ๒๒ฯ๗๖ ",
"sn22.76:0.2":	"๘ฯ ขชฺชนียวคฺค ",
"sn22.76:0.3":	"อรหนฺตสุตฺต ",
"sn22.76:1.1":	"สาวตฺถินิทานํฯ ",
"sn22.76:1.2":	"“รูปํ, ภิกฺขเว, อนิจฺจํฯ ",
"sn22.76:1.3":	"ยทนิจฺจํ ตํ ทุกฺขํ; ",
"sn22.76:1.4":	"ยํ ทุกฺขํ ตทนตฺตา; ",
"sn22.76:1.5":	"ยทนตฺตา ตํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ทฏฺฐพฺพํฯ ",
"sn22.76:1.6":	"เวทนา … ",
"sn22.76:1.7":	"สญฺญา … ",
"sn22.76:1.8":	"สงฺขารา … ",
"sn22.76:1.9":	"วิญฺญาณํ อนิจฺจํฯ ",
"sn22.76:1.10":	"ยทนิจฺจํ ตํ ทุกฺขํ; ",
"sn22.76:1.11":	"ยํ ทุกฺขํ ตทนตฺตา; ",
"sn22.76:1.12":	"ยทนตฺตา ตํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ทฏฺฐพฺพํฯ ",
"sn22.76:2.1":	"เอวํ ปสฺสํ, ภิกฺขเว, สุตวา อริยสาวโก รูปสฺมิมฺปิ นิพฺพินฺทติ, เวทนายปิ … สญฺญายปิ … สงฺขาเรสุปิ … วิญฺญาณสฺมิมฺปิ นิพฺพินฺทติฯ ",
"sn22.76:2.2":	"นิพฺพินฺทํ วิรชฺชติ; วิราคา วิมุจฺจติฯ วิมุตฺตสฺมึ วิมุตฺตมิติ ญาณํ โหติฯ ",
"sn22.76:2.3":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาติฯ ",
"sn22.76:2.4":	"ยาวตา, ภิกฺขเว, สตฺตาวาสา, ยาวตา ภวคฺคํ, เอเต อคฺคา, เอเต เสฏฺฐา โลกสฺมึ ยทิทํ อรหนฺโต”ติฯ ",
"sn22.76:3.1":	"อิทมโวจ ภควาฯ ",
"sn22.76:3.2":	"อิทํ วตฺวาน สุคโต อถาปรํ เอตทโวจ สตฺถา",
"sn22.76:4.1":	"“สุขิโน วต อรหนฺโต, ",
"sn22.76:4.2":	"ตณฺหา เตสํ น วิชฺชติ; ",
"sn22.76:4.3":	"อสฺมิมาโน สมุจฺฉินฺโน, ",
"sn22.76:4.4":	"โมหชาลํ ปทาลิตํฯ ",
"sn22.76:5.1":	"อเนชํ เต อนุปฺปตฺตา, ",
"sn22.76:5.2":	"จิตฺตํ เตสํ อนาวิลํ; ",
"sn22.76:5.3":	"โลเก อนุปลิตฺตา เต, ",
"sn22.76:5.4":	"พฺรหฺมภูตา อนาสวาฯ ",
"sn22.76:6.1":	"ปญฺจกฺขนฺเธ ปริญฺญาย, ",
"sn22.76:6.2":	"สตฺต สทฺธมฺมโคจรา; ",
"sn22.76:6.3":	"ปสํสิยา สปฺปุริสา, ",
"sn22.76:6.4":	"ปุตฺตา พุทฺธสฺส โอรสาฯ ",
"sn22.76:7.1":	"สตฺตรตนสมฺปนฺนา, ",
"sn22.76:7.2":	"ตีสุ สิกฺขาสุ สิกฺขิตา; ",
"sn22.76:7.3":	"อนุวิจรนฺติ มหาวีรา, ",
"sn22.76:7.4":	"ปหีนภยเภรวาฯ ",
"sn22.76:8.1":	"ทสหงฺเคหิ สมฺปนฺนา, ",
"sn22.76:8.2":	"มหานาคา สมาหิตา; ",
"sn22.76:8.3":	"เอเต โข เสฏฺฐา โลกสฺมึ, ",
"sn22.76:8.4":	"ตณฺหา เตสํ น วิชฺชติฯ ",
"sn22.76:9.1":	"อเสขญาณมุปฺปนฺนํ, ",
"sn22.76:9.2":	"อนฺติโมยํ สมุสฺสโย; ",
"sn22.76:9.3":	"โย สาโร พฺรหฺมจริยสฺส, ",
"sn22.76:9.4":	"ตสฺมึ อปรปจฺจยาฯ ",
"sn22.76:10.1":	"วิธาสุ น วิกมฺปนฺติ, ",
"sn22.76:10.2":	"วิปฺปมุตฺตา ปุนพฺภวา; ",
"sn22.76:10.3":	"ทนฺตภูมิมนุปฺปตฺตา, ",
"sn22.76:10.4":	"เต โลเก วิชิตาวิโนฯ ",
"sn22.76:11.1":	"อุทฺธํ ติริยํ อปาจีนํ, ",
"sn22.76:11.2":	"นนฺที เตสํ น วิชฺชติ; ",
"sn22.76:11.3":	"นทนฺติ เต สีหนาทํ, ",
"sn22.76:11.4":	"พุทฺธา โลเก อนุตฺตรา”ติฯ ",
"sn22.76:11.5":	"จตุตฺถํฯ "
}	
