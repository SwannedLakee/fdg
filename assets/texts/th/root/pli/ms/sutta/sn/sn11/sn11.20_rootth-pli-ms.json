{	
"sn11.20:0.1":	"สํยุตฺต นิกาย ๑๑ฯ๒๐ ",
"sn11.20:0.2":	"๒ฯ ทุติยวคฺค ",
"sn11.20:0.3":	"สงฺฆวนฺทนาสุตฺต ",
"sn11.20:1.1":	"สาวตฺถิยํ เชตวเนฯ ",
"sn11.20:1.2":	"ตตฺร โข …เป… เอตทโวจ",
"sn11.20:1.3":	"“ภูตปุพฺพํ, ภิกฺขเว, สกฺโก เทวานมินฺโท มาตลึ สงฺคาหกํ อามนฺเตสิ",
"sn11.20:1.4":	"‘โยเชหิ, สมฺม มาตลิ, สหสฺสยุตฺตํ อาชญฺญรถํ, อุยฺยานภูมึ คจฺฉาม สุภูมึ ทสฺสนายา’ติฯ ",
"sn11.20:1.5":	"‘เอวํ, ภทฺทนฺตวา’ติ โข, ภิกฺขเว, มาตลิ สงฺคาหโก สกฺกสฺส เทวานมินฺทสฺส ปฏิสฺสุตฺวา, สหสฺสยุตฺตํ อาชญฺญรถํ โยเชตฺวา สกฺกสฺส เทวานมินฺทสฺส ปฏิเวเทสิ",
"sn11.20:1.6":	"‘ยุตฺโต โข เต, มาริส, สหสฺสยุตฺโต อาชญฺญรโถ, ",
"sn11.20:1.7":	"ยสฺสทานิ กาลํ มญฺญสี’ติฯ ",
"sn11.20:1.8":	"อถ โข, ภิกฺขเว, สกฺโก เทวานมินฺโท เวชยนฺตปาสาทา โอโรหนฺโต อญฺชลึ กตฺวา สุทํ ภิกฺขุสงฺฆํ นมสฺสติฯ ",
"sn11.20:1.9":	"อถ โข, ภิกฺขเว, มาตลิ สงฺคาหโก สกฺกํ เทวานมินฺทํ คาถาย อชฺฌภาสิ",
"sn11.20:2.1":	"‘ตญฺหิ เอเต นมเสฺสยฺยุํ, ",
"sn11.20:2.2":	"ปูติเทหสยา นรา; ",
"sn11.20:2.3":	"นิมุคฺคา กุณปเมฺหเต, ",
"sn11.20:2.4":	"ขุปฺปิปาสสมปฺปิตาฯ ",
"sn11.20:3.1":	"กึ นุ เตสํ ปิหยสิ, ",
"sn11.20:3.2":	"อนาคาราน วาสว; ",
"sn11.20:3.3":	"อาจารํ อิสินํ พฺรูหิ, ",
"sn11.20:3.4":	"ตํ สุโณม วโจ ตวา’ติฯ ",
"sn11.20:4.1":	"‘เอตํ เตสํ ปิหยามิ, ",
"sn11.20:4.2":	"อนาคาราน มาตลิ; ",
"sn11.20:4.3":	"ยมฺหา คามา ปกฺกมนฺติ, ",
"sn11.20:4.4":	"อนเปกฺขา วชนฺติ เตฯ ",
"sn11.20:5.1":	"น เตสํ โกฏฺเฐ โอเปนฺติ, ",
"sn11.20:5.2":	"น กุมฺภิ น กโฬปิยํ; ",
"sn11.20:5.3":	"ปรนิฏฺฐิตเมสานา, ",
"sn11.20:5.4":	"เตน ยาเปนฺติ สุพฺพตาฯ ",
"sn11.20:6.1":	"สุมนฺตมนฺติโน ธีรา, ",
"sn11.20:6.2":	"ตุณฺหีภูตา สมญฺจรา; ",
"sn11.20:6.3":	"เทวา วิรุทฺธา อสุเรหิ, ",
"sn11.20:6.4":	"ปุถุ มจฺจา จ มาตลิฯ ",
"sn11.20:7.1":	"อวิรุทฺธา วิรุทฺเธสุ, ",
"sn11.20:7.2":	"อตฺตทณฺเฑสุ นิพฺพุตา; ",
"sn11.20:7.3":	"สาทาเนสุ อนาทานา, ",
"sn11.20:7.4":	"เต นมสฺสามิ มาตลี’ติฯ ",
"sn11.20:8.1":	"‘เสฏฺฐา หิ กิร โลกสฺมึ, ",
"sn11.20:8.2":	"เย ตฺวํ สกฺก นมสฺสสิ; ",
"sn11.20:8.3":	"อหมฺปิ เต นมสฺสามิ, ",
"sn11.20:8.4":	"เย นมสฺสสิ วาสวา’”ติฯ ",
"sn11.20:9.1":	"อิทํ วตฺวาน มฆวา, ",
"sn11.20:9.2":	"เทวราชา สุชมฺปติ; ",
"sn11.20:9.3":	"ภิกฺขุสงฺฆํ นมสฺสิตฺวา, ",
"sn11.20:9.4":	"ปมุโข รถมารุหีติฯ ",
"sn11.20:9.5":	"ทุติโย วคฺโคฯ ",
"sn11.20:10.0":	"ตสฺสุทฺทานํ ",
"sn11.20:10.1":	"เทวา ปน ตโย วุตฺตา, ",
"sn11.20:10.2":	"ทลิทฺทญฺจ รามเณยฺยกํ; ",
"sn11.20:10.3":	"ยชมานญฺจ วนฺทนา, ",
"sn11.20:10.4":	"ตโย สกฺกนมสฺสนาติฯ "
}	
