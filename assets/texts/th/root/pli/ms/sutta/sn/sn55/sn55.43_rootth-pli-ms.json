{	
"sn55.43:0.1":	"สํยุตฺต นิกาย ๕๕ฯ๔๓ ",
"sn55.43:0.2":	"๕ฯ สคาถกปุญฺญาภิสนฺทวคฺค ",
"sn55.43:0.3":	"ตติยอภิสนฺทสุตฺต ",
"sn55.43:1.1":	"“จตฺตาโรเม, ภิกฺขเว, ปุญฺญาภิสนฺทา, กุสลาภิสนฺทา, สุขสฺสาหาราฯ ",
"sn55.43:1.2":	"กตเม จตฺตาโร? ",
"sn55.43:1.3":	"อิธ, ภิกฺขเว, อริยสาวโก พุทฺเธ อเวจฺจปฺปสาเทน สมนฺนาคโต โหติ—",
"sn55.43:1.4":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.43:1.5":	"อยํ ปฐโม ปุญฺญาภิสนฺโท, กุสลาภิสนฺโท, สุขสฺสาหาโรฯ ",
"sn55.43:2.1":	"ปุน จปรํ, ภิกฺขเว, อริยสาวโก ธมฺเม …เป… ",
"sn55.43:2.2":	"สงฺเฆ …เป…ฯ ",
"sn55.43:3.1":	"ปุน จปรํ, ภิกฺขเว, อริยสาวโก ปญฺญวา โหติ อุทยตฺถคามินิยา ปญฺญาย สมนฺนาคโต อริยาย นิพฺเพธิกาย สมฺมา ทุกฺขกฺขยคามินิยาฯ ",
"sn55.43:3.2":	"อยํ จตุตฺโถ ปุญฺญาภิสนฺโท กุสลาภิสนฺโท สุขสฺสาหาโรฯ ",
"sn55.43:3.3":	"อิเม โข, ภิกฺขเว, จตฺตาโร ปุญฺญาภิสนฺทา กุสลาภิสนฺทา สุขสฺสาหาราฯ ",
"sn55.43:4.1":	"อิเมหิ โข, ภิกฺขเว, จตูหิ ปุญฺญาภิสนฺเทหิ กุสลาภิสนฺเทหิ สมนฺนาคตสฺส อริยสาวกสฺส น สุกรํ ปุญฺญสฺส ปมาณํ คเณตุํ",
"sn55.43:4.2":	"‘เอตฺตโก ปุญฺญาภิสนฺโท, กุสลาภิสนฺโท, สุขสฺสาหาโร’ติฯ ",
"sn55.43:4.3":	"อถ โข อสงฺเขฺยโยฺย อปฺปเมโยฺย มหาปุญฺญกฺขนฺโธเตฺวว สงฺขฺยํ คจฺฉตี”ติฯ ",
"sn55.43:4.4":	"อิทมโวจ ภควา …เป… ",
"sn55.43:4.5":	"สตฺถา",
"sn55.43:5.1":	"“โย ปุญฺญกาโม กุสเล ปติฏฺฐิโต, ",
"sn55.43:5.2":	"ภาเวติ มคฺคํ อมตสฺส ปตฺติยา; ",
"sn55.43:5.3":	"โส ธมฺมสาราธิคโม ขเย รโต, ",
"sn55.43:5.4":	"น เวธติ มจฺจุราชาคมนสฺมินฺ”ติฯ ",
"sn55.43:5.5":	"ตติยํฯ "
}	
