{	
"sn3.16:0.1":	"สํยุตฺต นิกาย ๓ฯ๑๖ ",
"sn3.16:0.2":	"๒ฯ ทุติยวคฺค ",
"sn3.16:0.3":	"มลฺลิกาสุตฺต ",
"sn3.16:1.1":	"สาวตฺถินิทานํฯ ",
"sn3.16:1.2":	"อถ โข ราชา ปเสนทิ โกสโล เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"sn3.16:1.3":	"อถ โข อญฺญตโร ปุริโส เยน ราชา ปเสนทิ โกสโล เตนุปสงฺกมิ; อุปสงฺกมิตฺวา รญฺโญ ปเสนทิสฺส โกสลสฺส อุปกณฺณเก อาโรเจสิ",
"sn3.16:1.4":	"“มลฺลิกา, เทว, เทวี ธีตรํ วิชาตา”ติฯ ",
"sn3.16:1.5":	"เอวํ วุตฺเต, ราชา ปเสนทิ โกสโล อนตฺตมโน อโหสิฯ ",
"sn3.16:2.1":	"อถ โข ภควา ราชานํ ปเสนทึ โกสลํ อนตฺตมนตํ วิทิตฺวา ตายํ เวลายํ อิมา คาถาโย อภาสิ",
"sn3.16:3.1":	"“อิตฺถีปิ หิ เอกจฺจิยา, ",
"sn3.16:3.2":	"เสยฺยา โปส ชนาธิป; ",
"sn3.16:3.3":	"เมธาวินี สีลวตี, ",
"sn3.16:3.4":	"สสฺสุเทวา ปติพฺพตาฯ ",
"sn3.16:4.1":	"ตสฺสา โย ชายติ โปโส, ",
"sn3.16:4.2":	"สูโร โหติ ทิสมฺปติ; ",
"sn3.16:4.3":	"ตาทิสา สุภคิยา ปุตฺโต, ",
"sn3.16:4.4":	"รชฺชมฺปิ อนุสาสตี”ติฯ "
}	
