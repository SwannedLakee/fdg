{	
"sn22.103:0.1":	"สํยุตฺต นิกาย ๒๒ฯ๑๐๓ ",
"sn22.103:0.2":	"๑๑ฯ อนฺตวคฺค ",
"sn22.103:0.3":	"อนฺตสุตฺต ",
"sn22.103:1.1":	"สาวตฺถินิทานํฯ ",
"sn22.103:1.2":	"“จตฺตาโรเม, ภิกฺขเว, อนฺตาฯ ",
"sn22.103:1.3":	"กตเม จตฺตาโร? ",
"sn22.103:1.4":	"สกฺกายนฺโต, สกฺกายสมุทยนฺโต, สกฺกายนิโรธนฺโต, สกฺกายนิโรธคามินิปฺปฏิปทนฺโตฯ ",
"sn22.103:1.5":	"กตโม จ, ภิกฺขเว, สกฺกายนฺโต? ",
"sn22.103:1.6":	"ปญฺจุปาทานกฺขนฺธาติสฺส วจนียํฯ ",
"sn22.103:1.7":	"กตเม ปญฺจ? ",
"sn22.103:1.8":	"เสยฺยถิทํ—รูปุปาทานกฺขนฺโธ, เวทนุปาทานกฺขนฺโธ, สญฺญุปาทานกฺขนฺโธ, สงฺขารุปาทานกฺขนฺโธ, วิญฺญาณุปาทานกฺขนฺโธ—",
"sn22.103:1.9":	"อยํ วุจฺจติ, ภิกฺขเว, สกฺกายนฺโตฯ ",
"sn22.103:2.1":	"กตโม จ, ภิกฺขเว, สกฺกายสมุทยนฺโต? ",
"sn22.103:2.2":	"ยายํ ตณฺหา โปโนภวิกา นนฺทิราคสหคตา ตตฺรตตฺราภินนฺทินี, เสยฺยถิทํ—",
"sn22.103:2.3":	"กามตณฺหา, ภวตณฺหา, วิภวตณฺหาฯ ",
"sn22.103:2.4":	"อยํ วุจฺจติ, ภิกฺขเว, สกฺกายสมุทยนฺโตฯ ",
"sn22.103:3.1":	"กตโม จ, ภิกฺขเว, สกฺกายนิโรธนฺโต? ",
"sn22.103:3.2":	"โย ตสฺสาเยว ตณฺหาย อเสสวิราคนิโรโธ จาโค ปฏินิสฺสคฺโค มุตฺติ อนาลโย—",
"sn22.103:3.3":	"อยํ วุจฺจติ, ภิกฺขเว, สกฺกายนิโรธนฺโตฯ ",
"sn22.103:4.1":	"กตโม จ, ภิกฺขเว, สกฺกายนิโรธคามินิปฺปฏิปทนฺโต? ",
"sn22.103:4.2":	"อยเมว อริโย อฏฺฐงฺคิโก มคฺโคฯ ",
"sn22.103:4.3":	"เสยฺยถิทํ—สมฺมาทิฏฺฐิ …เป… สมฺมาสมาธิฯ ",
"sn22.103:4.4":	"อยํ วุจฺจติ, ภิกฺขเว, สกฺกายนิโรธคามินิปฺปฏิปทนฺโตฯ ",
"sn22.103:4.5":	"อิเม โข, ภิกฺขเว, จตฺตาโร อนฺตา”ติฯ ",
"sn22.103:4.6":	"ปฐมํฯ "
}	
