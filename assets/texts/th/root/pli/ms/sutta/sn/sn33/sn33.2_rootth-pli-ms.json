{	
"sn33.2:0.1":	"สํยุตฺต นิกาย ๓๓ฯ๒ ",
"sn33.2:0.2":	"๑ฯ วจฺฉโคตฺตวคฺค ",
"sn33.2:0.3":	"เวทนาอญฺญาณสุตฺต ",
"sn33.2:1.1":	"สาวตฺถินิทานํฯ ",
"sn33.2:1.2":	"เอกมนฺตํ นิสินฺโน โข วจฺฉโคตฺโต ปริพฺพาชโก ภควนฺตํ เอตทโวจ",
"sn33.2:1.3":	"“โก นุ โข, โภ โคตม, เหตุ, โก ปจฺจโย, ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ—",
"sn33.2:1.4":	"สสฺสโต โลโกติ วา, อสสฺสโต โลโกติ วา …เป… ",
"sn33.2:1.5":	"เนว โหติ น น โหติ ตถาคโต ปรํ มรณาติ วา”ติ? ",
"sn33.2:1.6":	"“เวทนาย โข, วจฺฉ, อญฺญาณา, เวทนาสมุทเย อญฺญาณา, เวทนานิโรเธ อญฺญาณา, เวทนานิโรธคามินิยา ปฏิปทาย อญฺญาณา; ",
"sn33.2:1.7":	"เอวมิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ—",
"sn33.2:1.8":	"สสฺสโต โลโกติ วา, อสสฺสโต โลโกติ วา …เป… ",
"sn33.2:1.9":	"เนว โหติ น น โหติ ตถาคโต ปรํ มรณาติ วาติฯ ",
"sn33.2:1.10":	"อยํ โข, วจฺฉ, เหตุ, อยํ ปจฺจโย, ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ—",
"sn33.2:1.11":	"สสฺสโต โลโกติ วา, อสสฺสโต โลโกติ วา …เป… ",
"sn33.2:1.12":	"เนว โหติ น น โหติ ตถาคโต ปรํ มรณาติ วา”ติฯ ",
"sn33.2:1.13":	"ทุติยํฯ "
}	
