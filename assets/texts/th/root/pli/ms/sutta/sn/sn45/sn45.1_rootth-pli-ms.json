{	
"sn45.1:0.1":	"สํยุตฺต นิกาย ๔๕ฯ๑ ",
"sn45.1:0.2":	"๑ฯ อวิชฺชาวคฺค ",
"sn45.1:0.3":	"อวิชฺชาสุตฺต ",
"sn45.1:1.1":	"เอวํ เม สุตํ—",
"sn45.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn45.1:1.3":	"ตตฺร โข ภควา ภิกฺขู อามนฺเตสิ",
"sn45.1:1.4":	"“ภิกฺขโว”ติฯ ",
"sn45.1:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"sn45.1:1.6":	"ภควา เอตทโวจ",
"sn45.1:2.1":	"“อวิชฺชา, ภิกฺขเว, ปุพฺพงฺคมา อกุสลานํ ธมฺมานํ สมาปตฺติยา, อนฺวเทว อหิริกํ อโนตฺตปฺปํฯ ",
"sn45.1:2.2":	"อวิชฺชาคตสฺส, ภิกฺขเว, อวิทฺทสุโน มิจฺฉาทิฏฺฐิ ปโหติ; ",
"sn45.1:2.3":	"มิจฺฉาทิฏฺฐิสฺส มิจฺฉาสงฺกปฺโป ปโหติ; ",
"sn45.1:2.4":	"มิจฺฉาสงฺกปฺปสฺส มิจฺฉาวาจา ปโหติ; ",
"sn45.1:2.5":	"มิจฺฉาวาจสฺส มิจฺฉากมฺมนฺโต ปโหติ; ",
"sn45.1:2.6":	"มิจฺฉากมฺมนฺตสฺส มิจฺฉาอาชีโว ปโหติ; ",
"sn45.1:2.7":	"มิจฺฉาอาชีวสฺส มิจฺฉาวายาโม ปโหติ; ",
"sn45.1:2.8":	"มิจฺฉาวายามสฺส มิจฺฉาสติ ปโหติ; ",
"sn45.1:2.9":	"มิจฺฉาสติสฺส มิจฺฉาสมาธิ ปโหติฯ ",
"sn45.1:3.1":	"วิชฺชา จ โข, ภิกฺขเว, ปุพฺพงฺคมา กุสลานํ ธมฺมานํ สมาปตฺติยา, อนฺวเทว หิโรตฺตปฺปํฯ ",
"sn45.1:3.2":	"วิชฺชาคตสฺส, ภิกฺขเว, วิทฺทสุโน สมฺมาทิฏฺฐิ ปโหติ; ",
"sn45.1:3.3":	"สมฺมาทิฏฺฐิสฺส สมฺมาสงฺกปฺโป ปโหติ; ",
"sn45.1:3.4":	"สมฺมาสงฺกปฺปสฺส สมฺมาวาจา ปโหติ; ",
"sn45.1:3.5":	"สมฺมาวาจสฺส สมฺมากมฺมนฺโต ปโหติ; ",
"sn45.1:3.6":	"สมฺมากมฺมนฺตสฺส สมฺมาอาชีโว ปโหติ; ",
"sn45.1:3.7":	"สมฺมาอาชีวสฺส สมฺมาวายาโม ปโหติ; ",
"sn45.1:3.8":	"สมฺมาวายามสฺส สมฺมาสติ ปโหติ; ",
"sn45.1:3.9":	"สมฺมาสติสฺส สมฺมาสมาธิ ปโหตี”ติฯ ",
"sn45.1:3.10":	"ปฐมํฯ "
}	
