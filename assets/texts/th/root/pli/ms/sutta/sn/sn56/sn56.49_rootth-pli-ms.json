{	
"sn56.49:0.1":	"สํยุตฺต นิกาย ๕๖ฯ๔๙ ",
"sn56.49:0.2":	"๕ฯ ปปาตวคฺค ",
"sn56.49:0.3":	"ปฐมสิเนรุปพฺพตราชสุตฺต ",
"sn56.49:1.1":	"“เสยฺยถาปิ, ภิกฺขเว, ปุริโส สิเนรุสฺส ปพฺพตราชสฺส สตฺต มุคฺคมตฺติโย ปาสาณสกฺขรา อุปนิกฺขิเปยฺยฯ ",
"sn56.49:1.2":	"ตํ กึ มญฺญถ, ภิกฺขเว, ",
"sn56.49:1.3":	"กตมํ นุ โข พหุตรํ—ยา วา สตฺต มุคฺคมตฺติโย ปาสาณสกฺขรา อุปนิกฺขิตฺตา, โย วา สิเนรุปพฺพตราชา”ติ? ",
"sn56.49:1.4":	"“เอตเทว, ภนฺเต, พหุตรํ, ยทิทํ—สิเนรุปพฺพตราชา; ",
"sn56.49:1.5":	"อปฺปมตฺติกา สตฺต มุคฺคมตฺติโย ปาสาณสกฺขรา อุปนิกฺขิตฺตาฯ ",
"sn56.49:1.6":	"สงฺขมฺปิ น อุเปนฺติ, อุปนิธมฺปิ น อุเปนฺติ, กลภาคมฺปิ น อุเปนฺติ สิเนรุปพฺพตราชานํ อุปนิธาย สตฺต มุคฺคมตฺติโย ปาสาณสกฺขรา อุปนิกฺขิตฺตา”ติฯ ",
"sn56.49:1.7":	"“เอวเมว โข, ภิกฺขเว, อริยสาวกสฺส ทิฏฺฐิสมฺปนฺนสฺส ปุคฺคลสฺส อภิสเมตาวิโน เอตเทว พหุตรํ ทุกฺขํ ยทิทํ ปริกฺขีณํ ปริยาทินฺนํ; อปฺปมตฺตกํ อวสิฏฺฐํฯ ",
"sn56.49:1.8":	"สงฺขมฺปิ น อุเปติ, อุปนิธมฺปิ น อุเปติ, กลภาคมฺปิ น อุเปติ, ปุริมํ ทุกฺขกฺขนฺธํ ปริกฺขีณํ ปริยาทินฺนํ อุปนิธาย ยทิทํ สตฺตกฺขตฺตุปรมตา; ",
"sn56.49:1.9":	"โย ‘อิทํ ทุกฺขนฺ’ติ ยถาภูตํ ปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติฯ ",
"sn56.49:2.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.49:2.2":	"นวมํฯ "
}	
