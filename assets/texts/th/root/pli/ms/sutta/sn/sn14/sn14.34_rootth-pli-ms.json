{	
"sn14.34:0.1":	"สํยุตฺต นิกาย ๑๔ฯ๓๔ ",
"sn14.34:0.2":	"๔ฯ จตุตฺถวคฺค ",
"sn14.34:0.3":	"เอกนฺตทุกฺขสุตฺต ",
"sn14.34:1.1":	"สาวตฺถิยํ วิหรติฯ ",
"sn14.34:1.2":	"“ปถวีธาตุ เจ หิทํ, ภิกฺขเว, เอกนฺตทุกฺขา อภวิสฺส ทุกฺขานุปติตา ทุกฺขาวกฺกนฺตา อนวกฺกนฺตา สุเขน, นยิทํ สตฺตา ปถวีธาตุยา สารชฺเชยฺยุํฯ ",
"sn14.34:1.3":	"ยสฺมา จ โข, ภิกฺขเว, ปถวีธาตุ สุขา สุขานุปติตา สุขาวกฺกนฺตา อนวกฺกนฺตา ทุกฺเขน, ตสฺมา สตฺตา ปถวีธาตุยา สารชฺชนฺติฯ ",
"sn14.34:2.1":	"อาโปธาตุ เจ หิทํ, ภิกฺขเว …เป… ",
"sn14.34:2.2":	"เตโชธาตุ เจ หิทํ, ภิกฺขเว … ",
"sn14.34:2.3":	"วาโยธาตุ เจ หิทํ, ภิกฺขเว, เอกนฺตทุกฺขา อภวิสฺส ทุกฺขานุปติตา ทุกฺขาวกฺกนฺตา อนวกฺกนฺตา สุเขน, นยิทํ สตฺตา วาโยธาตุยา สารชฺเชยฺยุํฯ ",
"sn14.34:2.4":	"ยสฺมา จ โข, ภิกฺขเว, วาโยธาตุ สุขา สุขานุปติตา สุขาวกฺกนฺตา อนวกฺกนฺตา ทุกฺเขน, ตสฺมา สตฺตา วาโยธาตุยา สารชฺชนฺติฯ ",
"sn14.34:3.1":	"ปถวีธาตุ เจ หิทํ, ภิกฺขเว, เอกนฺตสุขา อภวิสฺส สุขานุปติตา สุขาวกฺกนฺตา อนวกฺกนฺตา ทุกฺเขน, นยิทํ สตฺตา ปถวีธาตุยา นิพฺพินฺเทยฺยุํฯ ",
"sn14.34:3.2":	"ยสฺมา จ โข, ภิกฺขเว, ปถวีธาตุ ทุกฺขา ทุกฺขานุปติตา ทุกฺขาวกฺกนฺตา อนวกฺกนฺตา สุเขน, ตสฺมา สตฺตา ปถวีธาตุยา นิพฺพินฺทนฺติฯ ",
"sn14.34:4.1":	"อาโปธาตุ เจ หิทํ, ภิกฺขเว …เป… ",
"sn14.34:4.2":	"เตโชธาตุ เจ หิทํ, ภิกฺขเว … ",
"sn14.34:4.3":	"วาโยธาตุ เจ หิทํ, ภิกฺขเว, เอกนฺตสุขา อภวิสฺส สุขานุปติตา สุขาวกฺกนฺตา อนวกฺกนฺตา ทุกฺเขน, นยิทํ สตฺตา วาโยธาตุยา นิพฺพินฺเทยฺยุํฯ ",
"sn14.34:4.4":	"ยสฺมา จ โข, ภิกฺขเว, วาโยธาตุ ทุกฺขา ทุกฺขานุปติตา ทุกฺขาวกฺกนฺตา อนวกฺกนฺตา สุเขน, ตสฺมา สตฺตา วาโยธาตุยา นิพฺพินฺทนฺตี”ติฯ ",
"sn14.34:4.5":	"ปญฺจมํฯ "
}	
