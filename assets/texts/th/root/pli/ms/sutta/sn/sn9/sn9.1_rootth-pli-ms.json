{	
"sn9.1:0.1":	"สํยุตฺต นิกาย ๙ฯ๑ ",
"sn9.1:0.2":	"๑ฯ วนวคฺค ",
"sn9.1:0.3":	"วิเวกสุตฺต ",
"sn9.1:1.1":	"เอวํ เม สุตํ—",
"sn9.1:1.2":	"เอกํ สมยํ อญฺญตโร ภิกฺขุ โกสเลสุ วิหรติ อญฺญตรสฺมึ วนสณฺเฑฯ ",
"sn9.1:1.3":	"เตน โข ปน สมเยน โส ภิกฺขุ ทิวาวิหารคโต ปาปเก อกุสเล วิตกฺเก วิตกฺเกติ เคหนิสฺสิเตฯ ",
"sn9.1:1.4":	"อถ โข ยา ตสฺมึ วนสณฺเฑ อธิวตฺถา เทวตา ตสฺส ภิกฺขุโน อนุกมฺปิกา อตฺถกามา ตํ ภิกฺขุํ สํเวเชตุกามา เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ คาถาหิ อชฺฌภาสิ",
"sn9.1:2.1":	"“วิเวกกาโมสิ วนํ ปวิฏฺโฐ, ",
"sn9.1:2.2":	"อถ เต มโน นิจฺฉรตี พหิทฺธา; ",
"sn9.1:2.3":	"ชโน ชนสฺมึ วินยสฺสุ ฉนฺทํ, ",
"sn9.1:2.4":	"ตโต สุขี โหหิสิ วีตราโคฯ ",
"sn9.1:3.1":	"อรตึ ปชหาสิ สโต, ",
"sn9.1:3.2":	"ภวาสิ สตํ ตํ สารยามเส; ",
"sn9.1:3.3":	"ปาตาลรโช หิ ทุตฺตโร, ",
"sn9.1:3.4":	"มา ตํ กามรโช อวาหริฯ ",
"sn9.1:4.1":	"สกุโณ ยถา ปํสุกุนฺถิโต, ",
"sn9.1:4.2":	"วิธุนํ ปาตยติ สิตํ รชํ; ",
"sn9.1:4.3":	"เอวํ ภิกฺขุ ปธานวา สติมา, ",
"sn9.1:4.4":	"วิธุนํ ปาตยติ สิตํ รชนฺ”ติฯ ",
"sn9.1:5.1":	"อถ โข โส ภิกฺขุ ตาย เทวตาย สํเวชิโต สํเวคมาปาทีติฯ "
}	
