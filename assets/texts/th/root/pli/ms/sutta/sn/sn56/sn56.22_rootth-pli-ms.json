{	
"sn56.22:0.1":	"สํยุตฺต นิกาย ๕๖ฯ๒๒ ",
"sn56.22:0.2":	"๓ฯ โกฏิคามวคฺค ",
"sn56.22:0.3":	"ทุติยโกฏิคามสุตฺต ",
"sn56.22:1.1":	"“เย หิ เกจิ, ภิกฺขเว, สมณา วา พฺราหฺมณา วา ‘อิทํ ทุกฺขนฺ’ติ ยถาภูตํ นปฺปชานนฺติ, ‘อยํ ทุกฺขสมุทโย’ติ ยถาภูตํ นปฺปชานนฺติ, ‘อยํ ทุกฺขนิโรโธ’ติ ยถาภูตํ นปฺปชานนฺติ, ‘อยํ ทุกฺขนิโรธคามินี ปฏิปทา’ติ ยถาภูตํ นปฺปชานนฺติ, ",
"sn56.22:1.2":	"น เม เต, ภิกฺขเว, สมณา วา พฺราหฺมณา วา สมเณสุ วา สมณสมฺมตา พฺราหฺมเณสุ วา พฺราหฺมณสมฺมตา, น จ ปน เต อายสฺมนฺโต สามญฺญตฺถํ วา พฺรหฺมญฺญตฺถํ วา ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺติฯ ",
"sn56.22:2.1":	"เย จ โข เกจิ, ภิกฺขเว, สมณา วา พฺราหฺมณา วา ‘อิทํ ทุกฺขนฺ’ติ ยถาภูตํ ปชานนฺติ, ‘อยํ ทุกฺขสมุทโย’ติ ยถาภูตํ ปชานนฺติ, ‘อยํ ทุกฺขนิโรโธ’ติ ยถาภูตํ ปชานนฺติ, ‘อยํ ทุกฺขนิโรธคามินี ปฏิปทา’ติ ยถาภูตํ ปชานนฺติ, ",
"sn56.22:2.2":	"เต โข เม, ภิกฺขเว, สมณา วา พฺราหฺมณา วา สมเณสุ เจว สมณสมฺมตา พฺราหฺมเณสุ จ พฺราหฺมณสมฺมตา, เต จ ปนายสฺมนฺโต สามญฺญตฺถญฺจ พฺรหฺมญฺญตฺถญฺจ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺตี”ติฯ ",
"sn56.22:3.1":	"อิทมโวจ ภควาฯ ",
"sn56.22:3.2":	"อิทํ วตฺวาน สุคโต อถาปรํ เอตทโวจ สตฺถา",
"sn56.22:4.1":	"“เย ทุกฺขํ นปฺปชานนฺติ, ",
"sn56.22:4.2":	"อโถ ทุกฺขสฺส สมฺภวํ; ",
"sn56.22:4.3":	"ยตฺถ จ สพฺพโส ทุกฺขํ, ",
"sn56.22:4.4":	"อเสสํ อุปรุชฺฌติฯ ",
"sn56.22:5.1":	"ตญฺจ มคฺคํ น ชานนฺติ, ",
"sn56.22:5.2":	"ทุกฺขูปสมคามินํ; ",
"sn56.22:5.3":	"เจโตวิมุตฺติหีนา เต, ",
"sn56.22:5.4":	"อโถ ปญฺญาวิมุตฺติยา; ",
"sn56.22:5.5":	"อภพฺพา เต อนฺตกิริยาย, ",
"sn56.22:5.6":	"เต เว ชาติชรูปคาฯ ",
"sn56.22:6.1":	"เย จ ทุกฺขํ ปชานนฺติ, ",
"sn56.22:6.2":	"อโถ ทุกฺขสฺส สมฺภวํ; ",
"sn56.22:6.3":	"ยตฺถ จ สพฺพโส ทุกฺขํ, ",
"sn56.22:6.4":	"อเสสํ อุปรุชฺฌติฯ ",
"sn56.22:7.1":	"ตญฺจ มคฺคํ ปชานนฺติ, ",
"sn56.22:7.2":	"ทุกฺขูปสมคามินํ; ",
"sn56.22:7.3":	"เจโตวิมุตฺติสมฺปนฺนา, ",
"sn56.22:7.4":	"อโถ ปญฺญาวิมุตฺติยา; ",
"sn56.22:7.5":	"ภพฺพา เต อนฺตกิริยาย, ",
"sn56.22:7.6":	"น เต ชาติชรูปคา”ติฯ ",
"sn56.22:7.7":	"ทุติยํฯ "
}	
