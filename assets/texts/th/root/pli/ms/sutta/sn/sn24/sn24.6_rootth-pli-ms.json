{	
"sn24.6:0.1":	"สํยุตฺต นิกาย ๒๔ฯ๖ ",
"sn24.6:0.2":	"๑ฯ โสตาปตฺติวคฺค ",
"sn24.6:0.3":	"กโรโตสุตฺต ",
"sn24.6:1.1":	"สาวตฺถินิทานํฯ ",
"sn24.6:1.2":	"“กิสฺมึ นุ โข, ภิกฺขเว, สติ, กึ อุปาทาย, กึ อภินิวิสฺส เอวํ ทิฏฺฐิ อุปฺปชฺชติ",
"sn24.6:1.3":	"‘กโรโต การยโต ฉินฺทโต เฉทาปยโต ปจโต ปาจาปยโต โสจโต โสจาปยโต กิลมโต กิลมาปยโต ผนฺทโต ผนฺทาปยโต ปาณมติปาตยโต อทินฺนํ อาทิยโต สนฺธึ ฉินฺทโต นิโลฺลปํ หรโต เอกาคาริกํ กโรโต ปริปนฺเถ ติฏฺฐโต ปรทารํ คจฺฉโต มุสา ภณโต กโรโต น กรียติ ปาปํฯ ",
"sn24.6:1.4":	"ขุรปริยนฺเตน เจปิ จกฺเกน โย อิมิสฺสา ปถวิยา ปาเณ เอกมํสขลํ เอกมํสปุญฺชํ กเรยฺย, นตฺถิ ตโตนิทานํ ปาปํ, นตฺถิ ปาปสฺส อาคโมฯ ",
"sn24.6:1.5":	"ทกฺขิณญฺเจปิ คงฺคาย ตีรํ คจฺเฉยฺย; หนนฺโต ฆาเตนฺโต ฉินฺทนฺโต เฉทาเปนฺโต ปจนฺโต ปาเจนฺโต, นตฺถิ ตโตนิทานํ ปาปํ, นตฺถิ ปาปสฺส อาคโมฯ ",
"sn24.6:1.6":	"อุตฺตรญฺเจปิ คงฺคาย ตีรํ คจฺเฉยฺย; ททนฺโต ทาเปนฺโต ยชนฺโต ยชาเปนฺโต, นตฺถิ ตโตนิทานํ ปุญฺญํ, นตฺถิ ปุญฺญสฺส อาคโมฯ ",
"sn24.6:1.7":	"ทาเนน ทเมน สํยเมน สจฺจวชฺเชน นตฺถิ ปุญฺญํ นตฺถิ ปุญฺญสฺส อาคโม’”ติฯ ",
"sn24.6:1.8":	"“ภควํมูลกา โน, ภนฺเต, ธมฺมา …เป… ",
"sn24.6:2.1":	"“รูเป โข, ภิกฺขเว, สติ, รูปํ อุปาทาย, รูปํ อภินิวิสฺส เอวํ ทิฏฺฐิ อุปฺปชฺชติ",
"sn24.6:2.2":	"‘กโรโต การยโต …เป… ",
"sn24.6:2.3":	"นตฺถิ ปุญฺญํ นตฺถิ ปุญฺญสฺส อาคโม’ติฯ ",
"sn24.6:2.4":	"เวทนาย สติ …เป… ",
"sn24.6:2.5":	"สญฺญาย สติ … ",
"sn24.6:2.6":	"สงฺขาเรสุ สติ … ",
"sn24.6:2.7":	"วิญฺญาเณ สติ, วิญฺญาณํ อุปาทาย, วิญฺญาณํ อภินิวิสฺส เอวํ ทิฏฺฐิ อุปฺปชฺชติ",
"sn24.6:2.8":	"‘กโรโต การยโต …เป… ",
"sn24.6:2.9":	"นตฺถิ ปุญฺญํ นตฺถิ ปุญฺญสฺส อาคโม’ติฯ ",
"sn24.6:3.1":	"ตํ กึ มญฺญถ, ภิกฺขเว, ",
"sn24.6:3.2":	"รูปํ นิจฺจํ วา อนิจฺจํ วา”ติ? ",
"sn24.6:3.3":	"“อนิจฺจํ, ภนฺเต” …เป… ",
"sn24.6:3.4":	"อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.6:3.5":	"‘กโรโต …เป… ",
"sn24.6:3.6":	"นตฺถิ ปุญฺญํ นตฺถิ ปุญฺญสฺส อาคโม”ติ? ",
"sn24.6:3.7":	"“โน เหตํ, ภนฺเต”ฯ ",
"sn24.6:3.8":	"“เวทนา … ",
"sn24.6:3.9":	"สญฺญา … ",
"sn24.6:3.10":	"สงฺขารา … ",
"sn24.6:3.11":	"วิญฺญาณํ นิจฺจํ วา อนิจฺจํ วา”ติ? ",
"sn24.6:3.12":	"“อนิจฺจํ, ภนฺเต …เป… ",
"sn24.6:3.13":	"อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.6:3.14":	"‘กโรโต การยโต …เป… ",
"sn24.6:3.15":	"นตฺถิ ปุญฺญํ นตฺถิ ปุญฺญสฺส อาคโม’”ติ? ",
"sn24.6:3.16":	"“โน เหตํ, ภนฺเต”ฯ ",
"sn24.6:3.17":	"“ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วา”ติ? ",
"sn24.6:3.18":	"“อนิจฺจํ, ภนฺเต …เป… ",
"sn24.6:3.19":	"อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.6:3.20":	"‘กโรโต การยโต …เป… ",
"sn24.6:3.21":	"นตฺถิ ปุญฺญํ นตฺถิ ปุญฺญสฺส อาคโม’”ติ? ",
"sn24.6:3.22":	"“โน เหตํ, ภนฺเต”ฯ ",
"sn24.6:4.1":	"“ยโต โข, ภิกฺขเว, อริยสาวกสฺส อิเมสุ จ ฐาเนสุ กงฺขา ปหีนา โหติ, ทุกฺเขปิสฺส กงฺขา ปหีนา โหติ …เป… ทุกฺขนิโรธคามินิยา ปฏิปทายปิสฺส กงฺขา ปหีนา โหติ—",
"sn24.6:4.2":	"อยํ วุจฺจติ, ภิกฺขเว, อริยสาวโก โสตาปนฺโน อวินิปาตธมฺโม นิยโต สมฺโพธิปรายโน”ติฯ ",
"sn24.6:4.3":	"ฉฏฺฐํฯ "
}	
