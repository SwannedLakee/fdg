{	
"sn2.1:0.1":	"สํยุตฺต นิกาย ๒ฯ๑ ",
"sn2.1:0.2":	"๑ฯ ปฐมวคฺค ",
"sn2.1:0.3":	"ปฐมกสฺสปสุตฺต ",
"sn2.1:1.1":	"เอวํ เม สุตํ—",
"sn2.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn2.1:1.3":	"อถ โข กสฺสโป เทวปุตฺโต อภิกฺกนฺตาย รตฺติยา อภิกฺกนฺตวณฺโณ เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิโต โข กสฺสโป เทวปุตฺโต ภควนฺตํ เอตทโวจ",
"sn2.1:1.4":	"“ภิกฺขุํ ภควา ปกาเสสิ, โน จ ภิกฺขุโน อนุสาสนฺ”ติฯ ",
"sn2.1:1.5":	"“เตน หิ, กสฺสป, ตญฺเญเวตฺถ ปฏิภาตู”ติฯ ",
"sn2.1:2.1":	"“สุภาสิตสฺส สิกฺเขถ, ",
"sn2.1:2.2":	"สมณูปาสนสฺส จ; ",
"sn2.1:2.3":	"เอกาสนสฺส จ รโห, ",
"sn2.1:2.4":	"จิตฺตวูปสมสฺส จา”ติฯ ",
"sn2.1:3.1":	"อิทมโวจ กสฺสโป เทวปุตฺโต; ",
"sn2.1:3.2":	"สมนุญฺโญ สตฺถา อโหสิฯ ",
"sn2.1:3.3":	"อถ โข กสฺสโป เทวปุตฺโต “สมนุญฺโญ เม สตฺถา”ติ ภควนฺตํ อภิวาเทตฺวา ปทกฺขิณํ กตฺวา ตตฺเถวนฺตรธายีติฯ "
}	
