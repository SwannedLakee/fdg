{	
"sn7.22:0.1":	"สํยุตฺต นิกาย ๗ฯ๒๒ ",
"sn7.22:0.2":	"๒ฯ อุปาสกวคฺค ",
"sn7.22:0.3":	"โขมทุสฺสสุตฺต ",
"sn7.22:1.1":	"เอวํ เม สุตํ—",
"sn7.22:1.2":	"เอกํ สมยํ ภควา สกฺเกสุ วิหรติ โขมทุสฺสํ นามํ สกฺยานํ นิคโมฯ ",
"sn7.22:1.3":	"อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย โขมทุสฺสํ นิคมํ ปิณฺฑาย ปาวิสิฯ ",
"sn7.22:1.4":	"เตน โข ปน สมเยน โขมทุสฺสกา พฺราหฺมณคหปติกา สภายํ สนฺนิปติตา โหนฺติ เกนจิเทว กรณีเยน, เทโว จ เอกเมกํ ผุสายติฯ ",
"sn7.22:1.5":	"อถ โข ภควา เยน สา สภา เตนุปสงฺกมิฯ ",
"sn7.22:1.6":	"อทฺทสํสุ โขมทุสฺสกา พฺราหฺมณคหปติกา ภควนฺตํ ทูรโตว อาคจฺฉนฺตํฯ ",
"sn7.22:1.7":	"ทิสฺวาน เอตทโวจุํ",
"sn7.22:1.8":	"“เก จ มุณฺฑกา สมณกา, เก จ สภาธมฺมํ ชานิสฺสนฺตี”ติ? ",
"sn7.22:1.9":	"อถ โข ภควา โขมทุสฺสเก พฺราหฺมณคหปติเก คาถาย อชฺฌภาสิ",
"sn7.22:2.1":	"“เนสา สภา ยตฺถ น สนฺติ สนฺโต, ",
"sn7.22:2.2":	"สนฺโต น เต เย น วทนฺติ ธมฺมํ; ",
"sn7.22:2.3":	"ราคญฺจ โทสญฺจ ปหาย โมหํ, ",
"sn7.22:2.4":	"ธมฺมํ วทนฺตา จ ภวนฺติ สนฺโต”ติฯ ",
"sn7.22:3.1":	"เอวํ วุตฺเต, โขมทุสฺสกา พฺราหฺมณคหปติกา ภควนฺตํ เอตทโวจุํ",
"sn7.22:3.2":	"“อภิกฺกนฺตํ, โภ โคตม, อภิกฺกนฺตํ, โภ โคตมฯ ",
"sn7.22:3.3":	"เสยฺยถาปิ, โภ โคตม, นิกฺกุชฺชิตํ วา อุกฺกุชฺเชยฺย, ปฏิจฺฉนฺนํ วา วิวเรยฺย, มูฬฺหสฺส วา มคฺคํ อาจิกฺเขยฺย, อนฺธกาเร วา เตลปชฺโชตํ ธาเรยฺย",
"sn7.22:3.4":	"เอเต มยํ ภวนฺตํ โคตมํ สรณํ คจฺฉาม ธมฺมญฺจ ภิกฺขุสงฺฆญฺจฯ ",
"sn7.22:3.5":	"อุปาสเก โน ภวํ โคตโม ธาเรตุ อชฺชตคฺเค ปาณุเปเต สรณํ คเต”ติฯ ",
"sn7.22:3.6":	"อุปาสกวคฺโค ทุติโยฯ ",
"sn7.22:4.0":	"ตสฺสุทฺทานํ ",
"sn7.22:4.1":	"กสิ อุทโย เทวหิโต, ",
"sn7.22:4.2":	"อญฺญตรมหาสาลํ; ",
"sn7.22:4.3":	"มานตฺถทฺธํ ปจฺจนีกํ, ",
"sn7.22:4.4":	"นวกมฺมิ กฏฺฐหารํ; ",
"sn7.22:4.5":	"มาตุโปสกํ ภิกฺขโก, ",
"sn7.22:4.6":	"สงฺคารโว จ โขมทุเสฺสน ทฺวาทสาติฯ ",
"sn7.22:4.7":	"พฺราหฺมณสํยุตฺตํ สมตฺตํฯ "
}	
