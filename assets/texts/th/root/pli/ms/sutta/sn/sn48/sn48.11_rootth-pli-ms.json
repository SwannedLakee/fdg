{	
"sn48.11:0.1":	"สํยุตฺต นิกาย ๔๘ฯ๑๑ ",
"sn48.11:0.2":	"๒ฯ มุทุตรวคฺค ",
"sn48.11:0.3":	"ปฏิลาภสุตฺต ",
"sn48.11:1.1":	"“ปญฺจิมานิ, ภิกฺขเว, อินฺทฺริยานิฯ ",
"sn48.11:1.2":	"กตมานิ ปญฺจ? ",
"sn48.11:1.3":	"สทฺธินฺทฺริยํ …เป… ปญฺญินฺทฺริยํ …เป…ฯ ",
"sn48.11:1.4":	"กตมญฺจ, ภิกฺขเว, สทฺธินฺทฺริยํ? ",
"sn48.11:1.5":	"อิธ, ภิกฺขเว, อริยสาวโก สทฺโธ โหติ, สทฺทหติ ตถาคตสฺส โพธึ",
"sn48.11:1.6":	"‘อิติปิ โส ภควา อรหํ สมฺมาสมฺพุทฺโธ วิชฺชาจรณสมฺปนฺโน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ พุทฺโธ ภควา’ติ—",
"sn48.11:1.7":	"อิทํ วุจฺจติ, ภิกฺขเว, สทฺธินฺทฺริยํฯ ",
"sn48.11:2.1":	"กตมญฺจ, ภิกฺขเว, วีริยินฺทฺริยํ? ",
"sn48.11:2.2":	"ยํ โข, ภิกฺขเว, จตฺตาโร สมฺมปฺปธาเน อารพฺภ วีริยํ ปฏิลภติ—",
"sn48.11:2.3":	"อิทํ วุจฺจติ, ภิกฺขเว, วีริยินฺทฺริยํฯ ",
"sn48.11:3.1":	"กตมญฺจ, ภิกฺขเว, สตินฺทฺริยํ? ",
"sn48.11:3.2":	"ยํ โข, ภิกฺขเว, จตฺตาโร สติปฏฺฐาเน อารพฺภ สตึ ปฏิลภติ—",
"sn48.11:3.3":	"อิทํ วุจฺจติ, ภิกฺขเว, สตินฺทฺริยํฯ ",
"sn48.11:4.1":	"กตมญฺจ, ภิกฺขเว, สมาธินฺทฺริยํ? ",
"sn48.11:4.2":	"อิธ, ภิกฺขเว, อริยสาวโก โวสฺสคฺคารมฺมณํ กริตฺวา ลภติ สมาธึ, ลภติ จิตฺตสฺส เอกคฺคตํ—",
"sn48.11:4.3":	"อิทํ วุจฺจติ, ภิกฺขเว, สมาธินฺทฺริยํฯ ",
"sn48.11:5.1":	"กตมญฺจ, ภิกฺขเว, ปญฺญินฺทฺริยํ? ",
"sn48.11:5.2":	"อิธ, ภิกฺขเว, อริยสาวโก ปญฺญวา โหติ อุทยตฺถคามินิยา ปญฺญาย สมนฺนาคโต อริยาย นิพฺเพธิกาย สมฺมา ทุกฺขกฺขยคามินิยา—",
"sn48.11:5.3":	"อิทํ วุจฺจติ, ภิกฺขเว, ปญฺญินฺทฺริยํฯ ",
"sn48.11:5.4":	"อิมานิ โข, ภิกฺขเว, ปญฺจินฺทฺริยานี”ติฯ ",
"sn48.11:5.5":	"ปฐมํฯ "
}	
