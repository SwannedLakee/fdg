{	
"sn56.30:0.1":	"สํยุตฺต นิกาย ๕๖ฯ๓๐ ",
"sn56.30:0.2":	"๓ฯ โกฏิคามวคฺค ",
"sn56.30:0.3":	"ควมฺปติสุตฺต ",
"sn56.30:1.1":	"เอกํ สมยํ สมฺพหุลา เถรา ภิกฺขู เจเตสุ วิหรนฺติ สหญฺจนิเกฯ ",
"sn56.30:1.2":	"เตน โข ปน สมเยน สมฺพหุลานํ เถรานํ ภิกฺขูนํ ปจฺฉาภตฺตํ ปิณฺฑปาตปฏิกฺกนฺตานํ มณฺฑลมาเฬ สนฺนิสินฺนานํ สนฺนิปติตานํ อยมนฺตรากถา อุทปาทิ",
"sn56.30:1.3":	"“โย นุ โข, อาวุโส, ทุกฺขํ ปสฺสติ ทุกฺขสมุทยมฺปิ โส ปสฺสติ, ทุกฺขนิโรธมฺปิ ปสฺสติ, ทุกฺขนิโรธคามินึ ปฏิปทมฺปิ ปสฺสตี”ติฯ ",
"sn56.30:2.1":	"เอวํ วุตฺเต, อายสฺมา ควมฺปติ เถโร ภิกฺขู เอตทโวจ",
"sn56.30:2.2":	"“สมฺมุขา เมตํ, อาวุโส, ภควโต สุตํ, สมฺมุขา ปฏิคฺคหิตํ",
"sn56.30:2.3":	"‘โย, ภิกฺขเว, ทุกฺขํ ปสฺสติ ทุกฺขสมุทยมฺปิ โส ปสฺสติ, ทุกฺขนิโรธมฺปิ ปสฺสติ, ทุกฺขนิโรธคามินึ ปฏิปทมฺปิ ปสฺสติฯ ",
"sn56.30:2.4":	"โย ทุกฺขสมุทยํ ปสฺสติ ทุกฺขมฺปิ โส ปสฺสติ, ทุกฺขนิโรธมฺปิ ปสฺสติ, ทุกฺขนิโรธคามินึ ปฏิปทมฺปิ ปสฺสติฯ ",
"sn56.30:2.5":	"โย ทุกฺขนิโรธํ ปสฺสติ ทุกฺขมฺปิ โส ปสฺสติ, ทุกฺขสมุทยมฺปิ ปสฺสติ, ทุกฺขนิโรธคามินึ ปฏิปทมฺปิ ปสฺสติฯ ",
"sn56.30:2.6":	"โย ทุกฺขนิโรธคามินึ ปฏิปทํ ปสฺสติ ทุกฺขมฺปิ โส ปสฺสติ, ทุกฺขสมุทยมฺปิ ปสฺสติ, ทุกฺขนิโรธมฺปิ ปสฺสตี’”ติฯ ",
"sn56.30:2.7":	"ทสมํฯ ",
"sn56.30:2.8":	"โกฏิคามวคฺโค ตติโยฯ ",
"sn56.30:3.0":	"ตสฺสุทฺทานํ ",
"sn56.30:3.1":	"เทฺว วชฺชี สมฺมาสมฺพุทฺโธ, ",
"sn56.30:3.2":	"อรหํ อาสวกฺขโย; ",
"sn56.30:3.3":	"มิตฺตํ ตถา จ โลโก จ, ",
"sn56.30:3.4":	"ปริญฺเญยฺยํ ควมฺปตีติฯ "
}	
