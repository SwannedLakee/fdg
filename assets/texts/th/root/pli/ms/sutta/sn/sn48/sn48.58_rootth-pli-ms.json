{	
"sn48.58:0.1":	"สํยุตฺต นิกาย ๔๘ฯ๕๘ ",
"sn48.58:0.2":	"๖ฯ สูกรขตวคฺค ",
"sn48.58:0.3":	"สูกรขตสุตฺต ",
"sn48.58:1.1":	"เอกํ สมยํ ภควา ราชคเห วิหรติ คิชฺฌกูเฏ ปพฺพเต สูกรขตายํฯ ",
"sn48.58:1.2":	"ตตฺร โข ภควา อายสฺมนฺตํ สาริปุตฺตํ อามนฺเตสิ",
"sn48.58:1.3":	"“กึ นุ โข, สาริปุตฺต, อตฺถวสํ สมฺปสฺสมาโน ขีณาสโว ภิกฺขุ ตถาคเต วา ตถาคตสาสเน วา ปรมนิปจฺจการํ ปวตฺตมาโน ปวตฺตตี”ติ? ",
"sn48.58:1.4":	"“อนุตฺตรญฺหิ, ภนฺเต, โยคกฺเขมํ สมฺปสฺสมาโน ขีณาสโว ภิกฺขุ ตถาคเต วา ตถาคตสาสเน วา ปรมนิปจฺจการํ ปวตฺตมาโน ปวตฺตตี”ติฯ ",
"sn48.58:1.5":	"“สาธุ สาธุ, สาริปุตฺตฯ ",
"sn48.58:1.6":	"อนุตฺตรญฺหิ, สาริปุตฺต, โยคกฺเขมํ สมฺปสฺสมาโน ขีณาสโว ภิกฺขุ ตถาคเต วา ตถาคตสาสเน วา ปรมนิปจฺจการํ ปวตฺตมาโน ปวตฺตติฯ ",
"sn48.58:2.1":	"กตโม จ, สาริปุตฺต, อนุตฺตโร โยคกฺเขโม ยํ สมฺปสฺสมาโน ขีณาสโว ภิกฺขุ ตถาคเต วา ตถาคตสาสเน วา ปรมนิปจฺจการํ ปวตฺตมาโน ปวตฺตตี”ติ? ",
"sn48.58:2.2":	"“อิธ, ภนฺเต, ขีณาสโว ภิกฺขุ สทฺธินฺทฺริยํ ภาเวติ อุปสมคามึ สมฺโพธคามึ, ",
"sn48.58:2.3":	"วีริยินฺทฺริยํ ภาเวติ …เป… ",
"sn48.58:2.4":	"สตินฺทฺริยํ ภาเวติ … ",
"sn48.58:2.5":	"สมาธินฺทฺริยํ ภาเวติ … ",
"sn48.58:2.6":	"ปญฺญินฺทฺริยํ ภาเวติ อุปสมคามึ สมฺโพธคามึฯ ",
"sn48.58:2.7":	"อยํ โข, ภนฺเต, อนุตฺตโร โยคกฺเขโม ยํ สมฺปสฺสมาโน ขีณาสโว ภิกฺขุ ตถาคเต วา ตถาคตสาสเน วา ปรมนิปจฺจการํ ปวตฺตมาโน ปวตฺตตี”ติฯ ",
"sn48.58:2.8":	"“สาธุ สาธุ, สาริปุตฺตฯ ",
"sn48.58:2.9":	"เอโส หิ, สาริปุตฺต, อนุตฺตโร โยคกฺเขโม ยํ สมฺปสฺสมาโน ขีณาสโว ภิกฺขุ ตถาคเต วา ตถาคตสาสเน วา ปรมนิปจฺจการํ ปวตฺตมาโน ปวตฺตตีติฯ ",
"sn48.58:3.1":	"กตโม จ, สาริปุตฺต, ปรมนิปจฺจกาโร ยํ ขีณาสโว ภิกฺขุ ตถาคเต วา ตถาคตสาสเน วา ปรมนิปจฺจการํ ปวตฺตมาโน ปวตฺตตี”ติ? ",
"sn48.58:3.2":	"“อิธ, ภนฺเต, ขีณาสโว ภิกฺขุ สตฺถริ สคารโว วิหรติ สปฺปติโสฺส, ธมฺเม สคารโว วิหรติ สปฺปติโสฺส, สงฺเฆ สคารโว วิหรติ สปฺปติโสฺส, สิกฺขาย สคารโว วิหรติ สปฺปติโสฺส, สมาธิสฺมึ สคารโว วิหรติ สปฺปติโสฺสฯ ",
"sn48.58:3.3":	"อยํ โข, ภนฺเต, ปรมนิปจฺจกาโร ยํ ขีณาสโว ภิกฺขุ ตถาคเต วา ตถาคตสาสเน วา ปรมนิปจฺจการํ ปวตฺตมาโน ปวตฺตตี”ติฯ ",
"sn48.58:3.4":	"“สาธุ สาธุ, สาริปุตฺตฯ ",
"sn48.58:3.5":	"เอโส หิ, สาริปุตฺต, ปรมนิปจฺจกาโร ยํ ขีณาสโว ภิกฺขุ ตถาคเต วา ตถาคตสาสเน วา ปรมนิปจฺจการํ ปวตฺตมาโน ปวตฺตตี”ติฯ ",
"sn48.58:3.6":	"อฏฺฐมํฯ "
}	
