{	
"sn35.102:0.1":	"สํยุตฺต นิกาย ๓๕ฯ๑๐๒ ",
"sn35.102:0.2":	"๑๐ฯ สฬวคฺค ",
"sn35.102:0.3":	"ทุติยนตุมฺหากสุตฺต ",
"sn35.102:1.1":	"“ยํ, ภิกฺขเว, น ตุมฺหากํ ตํ ปชหถฯ ",
"sn35.102:1.2":	"ตํ โว ปหีนํ หิตาย สุขาย ภวิสฺสติฯ ",
"sn35.102:1.3":	"กิญฺจ, ภิกฺขเว, น ตุมฺหากํ? ",
"sn35.102:1.4":	"จกฺขุ, ภิกฺขเว, น ตุมฺหากํฯ ",
"sn35.102:1.5":	"ตํ ปชหถฯ ",
"sn35.102:1.6":	"ตํ โว ปหีนํ หิตาย สุขาย ภวิสฺสติฯ ",
"sn35.102:1.7":	"รูปา น ตุมฺหากํฯ ",
"sn35.102:1.8":	"เต ปชหถฯ ",
"sn35.102:1.9":	"เต โว ปหีนา หิตาย สุขาย ภวิสฺสนฺติฯ ",
"sn35.102:1.10":	"จกฺขุวิญฺญาณํ น ตุมฺหากํฯ ",
"sn35.102:1.11":	"ตํ ปชหถฯ ",
"sn35.102:1.12":	"ตํ โว ปหีนํ หิตาย สุขาย ภวิสฺสติฯ ",
"sn35.102:1.13":	"จกฺขุสมฺผโสฺส น ตุมฺหากํฯ ",
"sn35.102:1.14":	"ตํ ปชหถฯ ",
"sn35.102:1.15":	"โส โว ปหีโน หิตาย สุขาย ภวิสฺสติ …เป… ",
"sn35.102:1.16":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ น ตุมฺหากํฯ ",
"sn35.102:1.17":	"ตํ ปชหถฯ ",
"sn35.102:1.18":	"ตํ โว ปหีนํ หิตาย สุขาย ภวิสฺสติฯ ",
"sn35.102:1.19":	"ยมฺปิ, ภิกฺขเว, น ตุมฺหากํ, ตํ ปชหถฯ ",
"sn35.102:1.20":	"ตํ โว ปหีนํ หิตาย สุขาย ภวิสฺสตี”ติฯ ",
"sn35.102:1.21":	"นวมํฯ "
}	
