{	
"sn36.12:0.1":	"สํยุตฺต นิกาย ๓๖ฯ๑๒ ",
"sn36.12:0.2":	"๒ฯ รโหคตวคฺค ",
"sn36.12:0.3":	"ปฐมอากาสสุตฺต ",
"sn36.12:1.1":	"“เสยฺยถาปิ, ภิกฺขเว, อากาเส วิวิธา วาตา วายนฺติฯ ",
"sn36.12:1.2":	"ปุรตฺถิมาปิ วาตา วายนฺติ, ปจฺฉิมาปิ วาตา วายนฺติ, อุตฺตราปิ วาตา วายนฺติ, ทกฺขิณาปิ วาตา วายนฺติ, สรชาปิ วาตา วายนฺติ, อรชาปิ วาตา วายนฺติ, สีตาปิ วาตา วายนฺติ, อุณฺหาปิ วาตา วายนฺติ, ปริตฺตาปิ วาตา วายนฺติ, อธิมตฺตาปิ วาตา วายนฺติฯ ",
"sn36.12:1.3":	"เอวเมว โข, ภิกฺขเว, อิมสฺมึ กายสฺมึ วิวิธา เวทนา อุปฺปชฺชนฺติ, สุขาปิ เวทนา อุปฺปชฺชติ, ทุกฺขาปิ เวทนา อุปฺปชฺชติ, อทุกฺขมสุขาปิ เวทนา อุปฺปชฺชตีติฯ ",
"sn36.12:2.1":	"ยถาปิ วาตา อากาเส, ",
"sn36.12:2.2":	"วายนฺติ วิวิธา ปุถู; ",
"sn36.12:2.3":	"ปุรตฺถิมา ปจฺฉิมา จาปิ, ",
"sn36.12:2.4":	"อุตฺตรา อถ ทกฺขิณาฯ ",
"sn36.12:3.1":	"สรชา อรชา จปิ, ",
"sn36.12:3.2":	"สีตา อุณฺหา จ เอกทา; ",
"sn36.12:3.3":	"อธิมตฺตา ปริตฺตา จ, ",
"sn36.12:3.4":	"ปุถู วายนฺติ มาลุตาฯ ",
"sn36.12:4.1":	"ตเถวิมสฺมึ กายสฺมึ, ",
"sn36.12:4.2":	"สมุปฺปชฺชนฺติ เวทนา; ",
"sn36.12:4.3":	"สุขทุกฺขสมุปฺปตฺติ, ",
"sn36.12:4.4":	"อทุกฺขมสุขา จ ยาฯ ",
"sn36.12:5.1":	"ยโต จ ภิกฺขุ อาตาปี, ",
"sn36.12:5.2":	"สมฺปชญฺญํ น ริญฺจติ; ",
"sn36.12:5.3":	"ตโต โส เวทนา สพฺพา, ",
"sn36.12:5.4":	"ปริชานาติ ปณฺฑิโตฯ ",
"sn36.12:6.1":	"โส เวทนา ปริญฺญาย, ",
"sn36.12:6.2":	"ทิฏฺเฐ ธมฺเม อนาสโว; ",
"sn36.12:6.3":	"กายสฺส เภทา ธมฺมฏฺโฐ, ",
"sn36.12:6.4":	"สงฺขฺยํ โนเปติ เวทคู”ติฯ ",
"sn36.12:6.5":	"ทุติยํฯ "
}	
