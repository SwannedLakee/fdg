{	
"sn22.48:0.1":	"สํยุตฺต นิกาย ๒๒ฯ๔๘ ",
"sn22.48:0.2":	"๕ฯ อตฺตทีปวคฺค ",
"sn22.48:0.3":	"ขนฺธสุตฺต ",
"sn22.48:1.1":	"สาวตฺถินิทานํฯ ",
"sn22.48:1.2":	"“ปญฺจ, ภิกฺขเว, ขนฺเธ เทเสสฺสามิ, ปญฺจุปาทานกฺขนฺเธ จฯ ",
"sn22.48:1.3":	"ตํ สุณาถฯ ",
"sn22.48:1.4":	"กตเม จ, ภิกฺขเว, ปญฺจกฺขนฺธา? ",
"sn22.48:1.5":	"ยํ กิญฺจิ, ภิกฺขเว, รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, อยํ วุจฺจติ รูปกฺขนฺโธฯ ",
"sn22.48:1.6":	"ยา กาจิ เวทนา …เป… ",
"sn22.48:1.7":	"ยา กาจิ สญฺญา … ",
"sn22.48:1.8":	"เย เกจิ สงฺขารา อตีตานาคตปจฺจุปฺปนฺนา อชฺฌตฺตํ วา พหิทฺธา วา โอฬาริกา วา สุขุมา วา …เป… อยํ วุจฺจติ สงฺขารกฺขนฺโธฯ ",
"sn22.48:1.9":	"ยํ กิญฺจิ วิญฺญาณํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, อยํ วุจฺจติ วิญฺญาณกฺขนฺโธฯ ",
"sn22.48:1.10":	"อิเม วุจฺจนฺติ, ภิกฺขเว, ปญฺจกฺขนฺธาฯ ",
"sn22.48:2.1":	"กตเม จ, ภิกฺขเว, ปญฺจุปาทานกฺขนฺธา? ",
"sn22.48:2.2":	"ยํ กิญฺจิ, ภิกฺขเว, รูปํ อตีตานาคตปจฺจุปฺปนฺนํ …เป… ยํ ทูเร สนฺติเก วา สาสวํ อุปาทานิยํ, อยํ วุจฺจติ รูปุปาทานกฺขนฺโธฯ ",
"sn22.48:2.3":	"ยา กาจิ เวทนา …เป… ยา ทูเร สนฺติเก วา สาสวา อุปาทานิยา, อยํ วุจฺจติ เวทนุปาทานกฺขนฺโธฯ ",
"sn22.48:2.4":	"ยา กาจิ สญฺญา …เป… ยา ทูเร สนฺติเก วา สาสวา อุปาทานิยา, อยํ วุจฺจติ สญฺญุปาทานกฺขนฺโธฯ ",
"sn22.48:2.5":	"เย เกจิ สงฺขารา …เป… สาสวา อุปาทานิยา, อยํ วุจฺจติ สงฺขารุปาทานกฺขนฺโธฯ ",
"sn22.48:2.6":	"ยํ กิญฺจิ วิญฺญาณํ อตีตานาคตปจฺจุปฺปนฺนํ …เป… ยํ ทูเร สนฺติเก วา สาสวํ อุปาทานิยํ, อยํ วุจฺจติ วิญฺญาณุปาทานกฺขนฺโธฯ ",
"sn22.48:2.7":	"อิเม วุจฺจนฺติ, ภิกฺขเว, ปญฺจุปาทานกฺขนฺธา”ติฯ ",
"sn22.48:2.8":	"ฉฏฺฐํฯ "
}	
