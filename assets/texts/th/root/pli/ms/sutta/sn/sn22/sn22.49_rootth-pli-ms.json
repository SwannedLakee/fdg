{	
"sn22.49:0.1":	"สํยุตฺต นิกาย ๒๒ฯ๔๙ ",
"sn22.49:0.2":	"๕ฯ อตฺตทีปวคฺค ",
"sn22.49:0.3":	"โสณสุตฺต ",
"sn22.49:1.1":	"เอวํ เม สุตํ—",
"sn22.49:1.2":	"เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ",
"sn22.49:1.3":	"อถ โข โสโณ คหปติปุตฺโต เยน ภควา เตนุปสงฺกมิ …เป… ",
"sn22.49:1.4":	"เอกมนฺตํ นิสินฺนํ โข โสณํ คหปติปุตฺตํ ภควา เอตทโวจ",
"sn22.49:2.1":	"“เย หิ เกจิ, โสณ, สมณา วา พฺราหฺมณา วา อนิจฺเจน รูเปน ทุกฺเขน วิปริณามธมฺเมน ‘เสโยฺยหมสฺมี’ติ วา สมนุปสฺสนฺติ; ",
"sn22.49:2.2":	"‘สทิโสหมสฺมี’ติ วา สมนุปสฺสนฺติ; ",
"sn22.49:2.3":	"‘หีโนหมสฺมี’ติ วา สมนุปสฺสนฺติ; ",
"sn22.49:2.4":	"กิมญฺญตฺร ยถาภูตสฺส อทสฺสนา? ",
"sn22.49:2.5":	"อนิจฺจาย เวทนาย ทุกฺขาย วิปริณามธมฺมาย ‘เสโยฺยหมสฺมี’ติ วา สมนุปสฺสนฺติ; ",
"sn22.49:2.6":	"‘สทิโสหมสฺมี’ติ วา สมนุปสฺสนฺติ; ",
"sn22.49:2.7":	"‘หีโนหมสฺมี’ติ วา สมนุปสฺสนฺติ; ",
"sn22.49:2.8":	"กิมญฺญตฺร ยถาภูตสฺส อทสฺสนา? ",
"sn22.49:2.9":	"อนิจฺจาย สญฺญาย … ",
"sn22.49:2.10":	"อนิจฺเจหิ สงฺขาเรหิ ทุกฺเขหิ วิปริณามธมฺเมหิ ‘เสโยฺยหมสฺมี’ติ วา สมนุปสฺสนฺติ; ",
"sn22.49:2.11":	"‘สทิโสหมสฺมี’ติ วา สมนุปสฺสนฺติ; ",
"sn22.49:2.12":	"‘หีโนหมสฺมี’ติ วา สมนุปสฺสนฺติ; ",
"sn22.49:2.13":	"กิมญฺญตฺร ยถาภูตสฺส อทสฺสนา? ",
"sn22.49:2.14":	"อนิจฺเจน วิญฺญาเณน ทุกฺเขน วิปริณามธมฺเมน ‘เสโยฺยหมสฺมี’ติ วา สมนุปสฺสนฺติ; ",
"sn22.49:2.15":	"‘สทิโสหมสฺมี’ติ วา สมนุปสฺสนฺติ; ",
"sn22.49:2.16":	"‘หีโนหมสฺมี’ติ วา สมนุปสฺสนฺติ; ",
"sn22.49:2.17":	"กิมญฺญตฺร ยถาภูตสฺส อทสฺสนา? ",
"sn22.49:3.1":	"เย จ โข เกจิ, โสณ, สมณา วา พฺราหฺมณา วา อนิจฺเจน รูเปน ทุกฺเขน วิปริณามธมฺเมน ‘เสโยฺยหมสฺมี’ติปิ น สมนุปสฺสนฺติ; ",
"sn22.49:3.2":	"‘สทิโสหมสฺมี’ติปิ น สมนุปสฺสนฺติ; ",
"sn22.49:3.3":	"‘หีโนหมสฺมี’ติปิ น สมนุปสฺสนฺติ; ",
"sn22.49:3.4":	"กิมญฺญตฺร ยถาภูตสฺส ทสฺสนา? ",
"sn22.49:3.5":	"อนิจฺจาย เวทนาย … ",
"sn22.49:3.6":	"อนิจฺจาย สญฺญาย … ",
"sn22.49:3.7":	"อนิจฺเจหิ สงฺขาเรหิ … ",
"sn22.49:3.8":	"อนิจฺเจน วิญฺญาเณน ทุกฺเขน วิปริณามธมฺเมน ‘เสโยฺยหมสฺมี’ติปิ น สมนุปสฺสนฺติ; ",
"sn22.49:3.9":	"‘สทิโสหมสฺมี’ติปิ น สมนุปสฺสนฺติ; ",
"sn22.49:3.10":	"‘หีโนหมสฺมี’ติปิ น สมนุปสฺสนฺติ; ",
"sn22.49:3.11":	"กิมญฺญตฺร ยถาภูตสฺส ทสฺสนา? ",
"sn22.49:4.1":	"ตํ กึ มญฺญสิ, โสณ, ",
"sn22.49:4.2":	"รูปํ นิจฺจํ วา อนิจฺจํ วา”ติ? ",
"sn22.49:4.3":	"“อนิจฺจํ, ภนฺเต”ฯ ",
"sn22.49:4.4":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn22.49:4.5":	"“ทุกฺขํ, ภนฺเต”ฯ ",
"sn22.49:4.6":	"“ยํ ปนานิจฺจํ ทุกฺขํ วิปริณามธมฺมํ กลฺลํ นุ ตํ สมนุปสฺสิตุํ",
"sn22.49:4.7":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn22.49:4.8":	"“โน เหตํ, ภนฺเต”ฯ ",
"sn22.49:4.9":	"“เวทนา นิจฺจา วา อนิจฺจา วา”ติ? ",
"sn22.49:4.10":	"“อนิจฺจา, ภนฺเต” … ",
"sn22.49:4.11":	"“สญฺญา … ",
"sn22.49:4.12":	"สงฺขารา … ",
"sn22.49:4.13":	"วิญฺญาณํ นิจฺจํ วา อนิจฺจํ วา”ติ? ",
"sn22.49:4.14":	"“อนิจฺจํ, ภนฺเต”ฯ ",
"sn22.49:4.15":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn22.49:4.16":	"“ทุกฺขํ, ภนฺเต”ฯ ",
"sn22.49:4.17":	"“ยํ ปนานิจฺจํ ทุกฺขํ วิปริณามธมฺมํ กลฺลํ นุ ตํ สมนุปสฺสิตุํ",
"sn22.49:4.18":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn22.49:4.19":	"“โน เหตํ, ภนฺเต”ฯ ",
"sn22.49:5.1":	"“ตสฺมาติห, โสณ, ยํ กิญฺจิ รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, สพฺพํ รูปํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ทฏฺฐพฺพํฯ ",
"sn22.49:6.1":	"ยา กาจิ เวทนา … ",
"sn22.49:6.2":	"ยา กาจิ สญฺญา … ",
"sn22.49:6.3":	"เย เกจิ สงฺขารา … ",
"sn22.49:6.4":	"ยํ กิญฺจิ วิญฺญาณํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, สพฺพํ วิญฺญาณํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ทฏฺฐพฺพํฯ ",
"sn22.49:7.1":	"เอวํ ปสฺสํ, โสณ, สุตวา อริยสาวโก รูปสฺมิมฺปิ นิพฺพินฺทติ, เวทนายปิ นิพฺพินฺทติ, สญฺญายปิ นิพฺพินฺทติ, สงฺขาเรสุปิ นิพฺพินฺทติ, วิญฺญาณสฺมิมฺปิ นิพฺพินฺทติฯ ",
"sn22.49:7.2":	"นิพฺพินฺทํ วิรชฺชติ; วิราคา วิมุจฺจติฯ วิมุตฺตสฺมึ วิมุตฺตมิติ ญาณํ โหติฯ ",
"sn22.49:7.3":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn22.49:7.4":	"สตฺตมํฯ "
}	
