{	
"sn24.96:0.1":	"สํยุตฺต นิกาย ๒๔ฯ๙๖ ",
"sn24.96:0.2":	"๔ฯ จตุตฺถคมนวคฺค ",
"sn24.96:0.3":	"อทุกฺขมสุขีสุตฺต ",
"sn24.96:1.1":	"สาวตฺถินิทานํฯ ",
"sn24.96:1.2":	"“กิสฺมึ นุ โข, ภิกฺขเว, สติ, กึ อุปาทาย, กึ อภินิวิสฺส เอวํ ทิฏฺฐิ อุปฺปชฺชติ",
"sn24.96:1.3":	"‘อทุกฺขมสุขี อตฺตา โหติ อโรโค ปรํ มรณา’”ติ? ",
"sn24.96:1.4":	"“ภควํมูลกา โน, ภนฺเต, ธมฺมา …เป…ฯ ",
"sn24.96:2.1":	"“รูเป โข, ภิกฺขเว, สติ, รูปํ อุปาทาย, รูปํ อภินิวิสฺส เอวํ ทิฏฺฐิ อุปฺปชฺชติ",
"sn24.96:2.2":	"‘อทุกฺขมสุขี อตฺตา โหติ อโรโค ปรํ มรณา’ติฯ ",
"sn24.96:2.3":	"เวทนาย สติ … ",
"sn24.96:2.4":	"สญฺญาย สติ … ",
"sn24.96:2.5":	"สงฺขาเรสุ สติ … ",
"sn24.96:2.6":	"วิญฺญาเณ สติ, วิญฺญาณํ อุปาทาย, วิญฺญาณํ อภินิวิสฺส เอวํ ทิฏฺฐิ อุปฺปชฺชติ",
"sn24.96:2.7":	"‘อทุกฺขมสุขี อตฺตา โหติ อโรโค ปรํ มรณา’ติฯ ",
"sn24.96:3.1":	"ตํ กึ มญฺญถ, ภิกฺขเว, ",
"sn24.96:3.2":	"รูปํ นิจฺจํ วา อนิจฺจํ วา”ติ? ",
"sn24.96:3.3":	"“อนิจฺจํ, ภนฺเต”ฯ ",
"sn24.96:3.4":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn24.96:3.5":	"“ทุกฺขํ, ภนฺเต”ฯ ",
"sn24.96:3.6":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn24.96:3.7":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn24.96:3.8":	"“โน เหตํ, ภนฺเต”ฯ ",
"sn24.96:3.9":	"“เวทนา … ",
"sn24.96:3.10":	"สญฺญา … ",
"sn24.96:3.11":	"สงฺขารา … ",
"sn24.96:3.12":	"วิญฺญาณํ นิจฺจํ วา อนิจฺจํ วา”ติ? ",
"sn24.96:3.13":	"“อนิจฺจํ, ภนฺเต”ฯ ",
"sn24.96:3.14":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn24.96:3.15":	"“ทุกฺขํ, ภนฺเต”ฯ ",
"sn24.96:3.16":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn24.96:3.17":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn24.96:3.18":	"“โน เหตํ, ภนฺเต”ฯ ",
"sn24.96:4.1":	"“ตสฺมาติห, ภิกฺขเว, ยํ กิญฺจิ รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, สพฺพํ รูปํ",
"sn24.96:4.2":	"ยา กาจิ เวทนา … ",
"sn24.96:4.3":	"ยา กาจิ สญฺญา … ",
"sn24.96:4.4":	"เย เกจิ สงฺขารา … ",
"sn24.96:4.5":	"ยํ กิญฺจิ วิญฺญาณํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา, โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, สพฺพํ วิญฺญาณํ",
"sn24.96:5.1":	"เอวํ ปสฺสํ, ภิกฺขเว, สุตวา อริยสาวโก รูปสฺมิมฺปิ นิพฺพินฺทติ, เวทนายปิ นิพฺพินฺทติ, สญฺญายปิ นิพฺพินฺทติ, สงฺขาเรสุปิ นิพฺพินฺทติ, วิญฺญาณสฺมิมฺปิ นิพฺพินฺทติฯ ",
"sn24.96:5.2":	"นิพฺพินฺทํ วิรชฺชติ; วิราคา วิมุจฺจติฯ วิมุตฺตสฺมึ วิมุตฺตมิติ ญาณํ โหติฯ ",
"sn24.96:5.3":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn24.96:5.4":	"จตุตฺถเปยฺยาโลฯ ",
"sn24.96:6.0":	"ตสฺสุทฺทานํ ",
"sn24.96:6.1":	"ปุริมคมเน อฏฺฐารส เวยฺยากรณา, ",
"sn24.96:6.2":	"ทุติยคมเน ฉพฺพีสํ วิตฺถาเรตพฺพานิ; ",
"sn24.96:6.3":	"ตติยคมเน ฉพฺพีสํ วิตฺถาเรตพฺพานิ, ",
"sn24.96:6.4":	"จตุตฺถคมเน ฉพฺพีสํ วิตฺถาเรตพฺพานิฯ ",
"sn24.96:6.5":	"ทิฏฺฐิสํยุตฺตํ สมตฺตํฯ "
}	
