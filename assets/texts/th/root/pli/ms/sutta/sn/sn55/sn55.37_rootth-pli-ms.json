{	
"sn55.37:0.1":	"สํยุตฺต นิกาย ๕๕ฯ๓๗ ",
"sn55.37:0.2":	"๔ฯ ปุญฺญาภิสนฺทวคฺค ",
"sn55.37:0.3":	"มหานามสุตฺต ",
"sn55.37:1.1":	"เอกํ สมยํ ภควา สกฺเกสุ วิหรติ กปิลวตฺถุสฺมึ นิโคฺรธาราเมฯ ",
"sn55.37:1.2":	"อถ โข มหานาโม สกฺโก เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข มหานาโม สกฺโก ภควนฺตํ เอตทโวจ",
"sn55.37:2.1":	"“กิตฺตาวตา นุ โข, ภนฺเต, อุปาสโก โหตี”ติ? ",
"sn55.37:2.2":	"“ยโต โข, มหานาม, พุทฺธํ สรณํ คโต โหติ, ธมฺมํ สรณํ คโต โหติ, สงฺฆํ สรณํ คโต โหติ—",
"sn55.37:2.3":	"เอตฺตาวตา โข, มหานาม, อุปาสโก โหตี”ติฯ ",
"sn55.37:3.1":	"“กิตฺตาวตา ปน, ภนฺเต, อุปาสโก สีลสมฺปนฺโน โหตี”ติ? ",
"sn55.37:3.2":	"“ยโต โข, มหานาม, อุปาสโก ปาณาติปาตา ปฏิวิรโต โหติ, อทินฺนาทานา ปฏิวิรโต โหติ, กาเมสุมิจฺฉาจารา ปฏิวิรโต โหติ, มุสาวาทา ปฏิวิรโต โหติ, สุราเมรยมชฺชปฺปมาทฏฺฐานา ปฏิวิรโต โหติ—",
"sn55.37:3.3":	"เอตฺตาวตา โข, มหานาม, อุปาสโก สีลสมฺปนฺโน โหตี”ติฯ ",
"sn55.37:4.1":	"“กิตฺตาวตา ปน, ภนฺเต, อุปาสโก สทฺธาสมฺปนฺโน โหตี”ติ? ",
"sn55.37:4.2":	"“อิธ, มหานาม, อุปาสโก สทฺโธ โหติ, สทฺทหติ ตถาคตสฺส โพธึ—",
"sn55.37:4.3":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.37:4.4":	"เอตฺตาวตา โข, มหานาม, อุปาสโก สทฺธาสมฺปนฺโน โหตี”ติฯ ",
"sn55.37:5.1":	"“กิตฺตาวตา ปน, ภนฺเต, อุปาสโก จาคสมฺปนฺโน โหตี”ติ? ",
"sn55.37:5.2":	"“อิธ, มหานาม, อุปาสโก วิคตมลมจฺเฉเรน เจตสา อคารํ อชฺฌาวสติ มุตฺตจาโค ปยตปาณิ โวสฺสคฺครโต ยาจโยโค ทานสํวิภาครโต—",
"sn55.37:5.3":	"เอตฺตาวตา โข, มหานาม, อุปาสโก จาคสมฺปนฺโน โหตี”ติฯ ",
"sn55.37:6.1":	"“กิตฺตาวตา ปน, ภนฺเต, อุปาสโก ปญฺญาสมฺปนฺโน โหตี”ติ? ",
"sn55.37:6.2":	"“อิธ, มหานาม, อุปาสโก ปญฺญวา โหติ อุทยตฺถคามินิยา ปญฺญาย สมนฺนาคโต อริยาย นิพฺเพธิกาย สมฺมา ทุกฺขกฺขยคามินิยา—",
"sn55.37:6.3":	"เอตฺตาวตา โข, มหานาม, อุปาสโก ปญฺญาสมฺปนฺโน โหตี”ติฯ ",
"sn55.37:6.4":	"สตฺตมํฯ "
}	
