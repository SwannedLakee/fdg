{	
"sn20.5:0.1":	"สํยุตฺต นิกาย ๒๐ฯ๕ ",
"sn20.5:0.2":	"๑ฯ โอปมฺมวคฺค ",
"sn20.5:0.3":	"สตฺติสุตฺต ",
"sn20.5:1.1":	"สาวตฺถิยํ วิหรติฯ ",
"sn20.5:1.2":	"“เสยฺยถาปิ, ภิกฺขเว, สตฺติ ติณฺหผลาฯ ",
"sn20.5:1.3":	"อถ ปุริโส อาคจฺเฉยฺย",
"sn20.5:1.4":	"‘อหํ อิมํ สตฺตึ ติณฺหผลํ ปาณินา วา มุฏฺฐินา วา ปฏิเลณิสฺสามิ ปฏิโกฏฺฏิสฺสามิ ปฏิวฏฺเฏสฺสามี’ติฯ ",
"sn20.5:1.5":	"ตํ กึ มญฺญถ, ภิกฺขเว, ",
"sn20.5:1.6":	"ภพฺโพ นุ โข โส ปุริโส อมุํ สตฺตึ ติณฺหผลํ ปาณินา วา มุฏฺฐินา วา ปฏิเลเณตุํ ปฏิโกฏฺเฏตุํ ปฏิวฏฺเฏตุนฺ”ติ? ",
"sn20.5:1.7":	"“โน เหตํ, ภนฺเต”ฯ ",
"sn20.5:1.8":	"“ตํ กิสฺส เหตุ”? ",
"sn20.5:1.9":	"“อสุ หิ, ภนฺเต, สตฺติ ติณฺหผลา น สุกรา ปาณินา วา มุฏฺฐินา วา ปฏิเลเณตุํ ปฏิโกฏฺเฏตุํ ปฏิวฏฺเฏตุํฯ ",
"sn20.5:1.10":	"ยาวเทว จ ปน โส ปุริโส กิลมถสฺส วิฆาตสฺส ภาคี อสฺสา”ติฯ ",
"sn20.5:2.1":	"“เอวเมว โข, ภิกฺขเว, ยสฺส กสฺสจิ ภิกฺขุโน เมตฺตาเจโตวิมุตฺติ ภาวิตา พหุลีกตา ยานีกตา วตฺถุกตา อนุฏฺฐิตา ปริจิตา สุสมารทฺธา, ตสฺส เจ อมนุโสฺส จิตฺตํ ขิปิตพฺพํ มญฺเญยฺย; ",
"sn20.5:2.2":	"อถ โข เสฺวว อมนุโสฺส กิลมถสฺส วิฆาตสฺส ภาคี อสฺสฯ ",
"sn20.5:2.3":	"ตสฺมาติห, ภิกฺขเว, เอวํ สิกฺขิตพฺพํ",
"sn20.5:2.4":	"‘เมตฺตา โน เจโตวิมุตฺติ ภาวิตา ภวิสฺสติ พหุลีกตา ยานีกตา วตฺถุกตา อนุฏฺฐิตา ปริจิตา สุสมารทฺธา’ติฯ ",
"sn20.5:2.5":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"sn20.5:2.6":	"ปญฺจมํฯ "
}	
