{	
"sn38.3:0.1":	"สํยุตฺต นิกาย ๓๘ฯ๓ ",
"sn38.3:0.2":	"๑ฯ ชมฺพุขาทกวคฺค ",
"sn38.3:0.3":	"ธมฺมวาทีปญฺหาสุตฺต ",
"sn38.3:1.1":	"“เก นุ โข, อาวุโส สาริปุตฺต, โลเก ธมฺมวาทิโน, เก โลเก สุปฺปฏิปนฺนา, เก โลเก สุคตา”ติ? ",
"sn38.3:1.2":	"“เย โข, อาวุโส, ราคปฺปหานาย ธมฺมํ เทเสนฺติ, โทสปฺปหานาย ธมฺมํ เทเสนฺติ, โมหปฺปหานาย ธมฺมํ เทเสนฺติ, เต โลเก ธมฺมวาทิโนฯ ",
"sn38.3:1.3":	"เย โข, อาวุโส, ราคสฺส ปหานาย ปฏิปนฺนา, โทสสฺส ปหานาย ปฏิปนฺนา, โมหสฺส ปหานาย ปฏิปนฺนา, เต โลเก สุปฺปฏิปนฺนาฯ ",
"sn38.3:1.4":	"เยสํ โข, อาวุโส, ราโค ปหีโน อุจฺฉินฺนมูโล ตาลาวตฺถุกโต อนภาวงฺกโต อายตึ อนุปฺปาทธมฺโม, โทโส ปหีโน อุจฺฉินฺนมูโล ตาลาวตฺถุกโต อนภาวงฺกโต อายตึ อนุปฺปาทธมฺโม, โมโห ปหีโน อุจฺฉินฺนมูโล ตาลาวตฺถุกโต อนภาวงฺกโต อายตึ อนุปฺปาทธมฺโม, เต โลเก สุคตา”ติฯ ",
"sn38.3:2.1":	"“อตฺถิ ปนาวุโส, มคฺโค อตฺถิ ปฏิปทา เอตสฺส ราคสฺส โทสสฺส โมหสฺส ปหานายา”ติ? ",
"sn38.3:2.2":	"“อตฺถิ โข, อาวุโส, มคฺโค อตฺถิ ปฏิปทา เอตสฺส ราคสฺส โทสสฺส โมหสฺส ปหานายา”ติฯ ",
"sn38.3:2.3":	"“กตโม ปนาวุโส, มคฺโค กตมา ปฏิปทา เอตสฺส ราคสฺส โทสสฺส โมหสฺส ปหานายา”ติ? ",
"sn38.3:2.4":	"“อยเมว โข, อาวุโส, อริโย อฏฺฐงฺคิโก มคฺโค เอตสฺส ราคสฺส โทสสฺส โมหสฺส ปหานาย, เสยฺยถิทํ—",
"sn38.3:2.5":	"สมฺมาทิฏฺฐิ …เป… สมฺมาสมาธิฯ ",
"sn38.3:2.6":	"อยํ โข, อาวุโส, มคฺโค อยํ ปฏิปทา เอตสฺส ราคสฺส โทสสฺส โมหสฺส ปหานายา”ติฯ ",
"sn38.3:2.7":	"“ภทฺทโก, อาวุโส, มคฺโค ภทฺทิกา ปฏิปทา, เอตสฺส ราคสฺส โทสสฺส โมหสฺส ปหานายฯ ",
"sn38.3:2.8":	"อลญฺจ ปนาวุโส สาริปุตฺต, อปฺปมาทายา”ติฯ ",
"sn38.3:2.9":	"ตติยํฯ "
}	
