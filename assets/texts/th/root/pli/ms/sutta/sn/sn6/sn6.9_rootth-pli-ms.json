{	
"sn6.9:0.1":	"สํยุตฺต นิกาย ๖ฯ๙ ",
"sn6.9:0.2":	"๑ฯ ปฐมวคฺค ",
"sn6.9:0.3":	"ตุรูพฺรหฺมสุตฺต ",
"sn6.9:1.1":	"สาวตฺถินิทานํฯ ",
"sn6.9:1.2":	"เตน โข ปน สมเยน โกกาลิโก ภิกฺขุ อาพาธิโก โหติ ทุกฺขิโต พาฬฺหคิลาโนฯ ",
"sn6.9:1.3":	"อถ โข ตุรู ปจฺเจกพฺรหฺมา อภิกฺกนฺตาย รตฺติยา อภิกฺกนฺตวณฺโณ เกวลกปฺปํ เชตวนํ โอภาเสตฺวา เยน โกกาลิโก ภิกฺขุ เตนุปสงฺกมิ; อุปสงฺกมิตฺวา เวหาสํ ฐิโต โกกาลิกํ ภิกฺขุํ เอตทโวจ",
"sn6.9:1.4":	"“ปสาเทหิ, โกกาลิก, สาริปุตฺตโมคฺคลฺลาเนสุ จิตฺตํฯ ",
"sn6.9:1.5":	"เปสลา สาริปุตฺตโมคฺคลฺลานา”ติฯ ",
"sn6.9:1.6":	"“โกสิ ตฺวํ, อาวุโส”ติ? ",
"sn6.9:1.7":	"“อหํ ตุรู ปจฺเจกพฺรหฺมา”ติฯ ",
"sn6.9:1.8":	"“นนุ ตฺวํ, อาวุโส, ภควตา อนาคามี พฺยากโต, อถ กิญฺจรหิ อิธาคโต? ",
"sn6.9:1.9":	"ปสฺส, ยาวญฺจ เต อิทํ อปรทฺธนฺ”ติฯ ",
"sn6.9:2.1":	"“ปุริสสฺส หิ ชาตสฺส, ",
"sn6.9:2.2":	"กุฐารี ชายเต มุเข; ",
"sn6.9:2.3":	"ยาย ฉินฺทติ อตฺตานํ, ",
"sn6.9:2.4":	"พาโล ทุพฺภาสิตํ ภณํฯ ",
"sn6.9:3.1":	"โย นินฺทิยํ ปสํสติ, ",
"sn6.9:3.2":	"ตํ วา นินฺทติ โย ปสํสิโย; ",
"sn6.9:3.3":	"วิจินาติ มุเขน โส กลึ, ",
"sn6.9:3.4":	"กลินา เตน สุขํ น วินฺทติฯ ",
"sn6.9:4.1":	"อปฺปมตฺตโก อยํ กลิ, ",
"sn6.9:4.2":	"โย อกฺเขสุ ธนปราชโย; ",
"sn6.9:4.3":	"สพฺพสฺสาปิ สหาปิ อตฺตนา, ",
"sn6.9:4.4":	"อยเมว มหนฺตตโร กลิ; ",
"sn6.9:4.5":	"โย สุคเตสุ มนํ ปโทสเยฯ ",
"sn6.9:5.1":	"สตํ สหสฺสานํ นิรพฺพุทานํ, ",
"sn6.9:5.2":	"ฉตฺตึสติ ปญฺจ จ อพฺพุทานิ; ",
"sn6.9:5.3":	"ยมริยครหี นิรยํ อุเปติ, ",
"sn6.9:5.4":	"วาจํ มนญฺจ ปณิธาย ปาปกนฺ”ติฯ "
}	
