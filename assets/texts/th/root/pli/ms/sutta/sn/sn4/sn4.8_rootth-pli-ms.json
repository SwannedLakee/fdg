{	
"sn4.8:0.1":	"สํยุตฺต นิกาย ๔ฯ๘ ",
"sn4.8:0.2":	"๑ฯ ปฐมวคฺค ",
"sn4.8:0.3":	"นนฺทติสุตฺต ",
"sn4.8:1.1":	"เอวํ เม สุตํ—",
"sn4.8:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn4.8:1.3":	"อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควโต สนฺติเก อิมํ คาถํ อภาสิ",
"sn4.8:2.1":	"“นนฺทติ ปุตฺเตหิ ปุตฺติมา, ",
"sn4.8:2.2":	"โคมา โคภิ ตเถว นนฺทติ; ",
"sn4.8:2.3":	"อุปธีหิ นรสฺส นนฺทนา, ",
"sn4.8:2.4":	"น หิ โส นนฺทติ โย นิรูปธี”ติฯ ",
"sn4.8:3.1":	"“โสจติ ปุตฺเตหิ ปุตฺติมา, ",
"sn4.8:3.2":	"โคมา โคภิ ตเถว โสจติ; ",
"sn4.8:3.3":	"อุปธีหิ นรสฺส โสจนา, ",
"sn4.8:3.4":	"น หิ โส โสจติ โย นิรูปธี”ติฯ ",
"sn4.8:4.1":	"อถ โข มาโร ปาปิมา “ชานาติ มํ ภควา, ชานาติ มํ สุคโต”ติ ทุกฺขี ทุมฺมโน ตตฺเถวนฺตรธายีติฯ "
}	
