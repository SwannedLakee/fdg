{	
"sn22.70:0.1":	"สํยุตฺต นิกาย ๒๒ฯ๗๐ ",
"sn22.70:0.2":	"๗ฯ อรหนฺตวคฺค ",
"sn22.70:0.3":	"รชนียสณฺฐิตสุตฺต ",
"sn22.70:1.1":	"สาวตฺถินิทานํฯ ",
"sn22.70:1.2":	"อถ โข อญฺญตโร ภิกฺขุ …เป… เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn22.70:1.3":	"“สาธุ เม, ภนฺเต, ภควา สงฺขิตฺเตน ธมฺมํ เทเสตุ, ยมหํ ภควโต ธมฺมํ สุตฺวา …เป… วิหเรยฺยนฺ”ติฯ ",
"sn22.70:1.4":	"“ยํ โข, ภิกฺขุ, รชนียสณฺฐิตํ; ตตฺร เต ฉนฺโท ปหาตพฺโพ”ติฯ ",
"sn22.70:1.5":	"“อญฺญาตํ, ภควา, อญฺญาตํ, สุคตา”ติฯ ",
"sn22.70:2.1":	"“ยถา กถํ ปน ตฺวํ, ภิกฺขุ, มยา สงฺขิตฺเตน ภาสิตสฺส วิตฺถาเรน อตฺถํ อาชานาสี”ติ? ",
"sn22.70:2.2":	"“รูปํ โข, ภนฺเต, รชนียสณฺฐิตํ; ตตฺร เม ฉนฺโท ปหาตพฺโพฯ ",
"sn22.70:2.3":	"เวทนา … ",
"sn22.70:2.4":	"สญฺญา … ",
"sn22.70:2.5":	"สงฺขารา … ",
"sn22.70:2.6":	"วิญฺญาณํ รชนียสณฺฐิตํ; ตตฺร เม ฉนฺโท ปหาตพฺโพฯ ",
"sn22.70:2.7":	"อิมสฺส ขฺวาหํ, ภนฺเต, ภควตา สงฺขิตฺเตน ภาสิตสฺส เอวํ วิตฺถาเรน อตฺถํ อาชานามี”ติฯ ",
"sn22.70:3.1":	"“สาธุ สาธุ, ภิกฺขุฯ ",
"sn22.70:3.2":	"สาธุ โข ตฺวํ, ภิกฺขุ, มยา สงฺขิตฺเตน ภาสิตสฺส วิตฺถาเรน อตฺถํ อาชานาสิฯ ",
"sn22.70:3.3":	"รูปํ โข, ภิกฺขุ, รชนียสณฺฐิตํ; ตตฺร เต ฉนฺโท ปหาตพฺโพฯ ",
"sn22.70:3.4":	"เวทนา … ",
"sn22.70:3.5":	"สญฺญา … ",
"sn22.70:3.6":	"สงฺขารา … ",
"sn22.70:3.7":	"วิญฺญาณํ รชนียสณฺฐิตํ; ตตฺร เต ฉนฺโท ปหาตพฺโพฯ ",
"sn22.70:3.8":	"อิมสฺส โข, ภิกฺขุ, มยา สงฺขิตฺเตน ภาสิตสฺส เอวํ วิตฺถาเรน อตฺโถ ทฏฺฐพฺโพ”ติ …เป… ",
"sn22.70:3.9":	"อญฺญตโร จ ปน โส ภิกฺขุ อรหตํ อโหสีติฯ ",
"sn22.70:3.10":	"อฏฺฐมํฯ "
}	
