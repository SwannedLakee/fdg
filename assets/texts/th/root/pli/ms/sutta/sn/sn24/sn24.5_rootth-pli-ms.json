{	
"sn24.5:0.1":	"สํยุตฺต นิกาย ๒๔ฯ๕ ",
"sn24.5:0.2":	"๑ฯ โสตาปตฺติวคฺค ",
"sn24.5:0.3":	"นตฺถิทินฺนสุตฺต ",
"sn24.5:1.1":	"สาวตฺถินิทานํฯ ",
"sn24.5:1.2":	"“กิสฺมึ นุ โข, ภิกฺขเว, สติ กึ อุปาทาย, กึ อภินิวิสฺส เอวํ ทิฏฺฐิ อุปฺปชฺชติ",
"sn24.5:1.3":	"‘นตฺถิ ทินฺนํ, นตฺถิ ยิฏฺฐํ, นตฺถิ หุตํ, นตฺถิ สุกตทุกฺกฏานํ กมฺมานํ ผลํ วิปาโก; นตฺถิ อยํ โลโก, นตฺถิ ปโร โลโก, นตฺถิ มาตา, นตฺถิ ปิตา, นตฺถิ สตฺตา โอปปาติกา; นตฺถิ โลเก สมณพฺราหฺมณา สมฺมคฺคตา สมฺมาปฏิปนฺนา เย อิมญฺจ โลกํ ปรญฺจ โลกํ สยํ อภิญฺญา สจฺฉิกตฺวา ปเวเทนฺติฯ ",
"sn24.5:1.4":	"จาตุมหาภูติโก อยํ ปุริโส ยทา กาลํ กโรติ ปถวี ปถวีกายํ อนุเปติ อนุปคจฺฉติ, อาโป อาโปกายํ อนุเปติ อนุปคจฺฉติ, เตโช เตโชกายํ อนุเปติ อนุปคจฺฉติ, วาโย วาโยกายํ อนุเปติ อนุปคจฺฉติฯ ",
"sn24.5:1.5":	"อากาสํ อินฺทฺริยานิ สงฺกมนฺติฯ ",
"sn24.5:1.6":	"อาสนฺทิปญฺจมา ปุริสา มตํ อาทาย คจฺฉนฺติฯ ",
"sn24.5:1.7":	"ยาว อาฬาหนา ปทานิ ปญฺญายนฺติฯ ",
"sn24.5:1.8":	"กาโปตกานิ อฏฺฐีนิ ภวนฺติฯ ",
"sn24.5:1.9":	"ภสฺสนฺตา อาหุติโยฯ ",
"sn24.5:1.10":	"ทตฺตุปญฺญตฺตํ ยทิทํ ทานํฯ ",
"sn24.5:1.11":	"เตสํ ตุจฺฉํ มุสา วิลาโป เย เกจิ อตฺถิกวาทํ วทนฺติฯ ",
"sn24.5:1.12":	"พาเล จ ปณฺฑิเต จ กายสฺส เภทา อุจฺฉิชฺชนฺติ วินสฺสนฺติ น โหนฺติ ปรํ มรณา’”ติ? ",
"sn24.5:1.13":	"“ภควํมูลกา โน, ภนฺเต, ธมฺมา …เป… ",
"sn24.5:2.1":	"“รูเป โข, ภิกฺขเว, สติ, รูปํ อุปาทาย, รูปํ อภินิวิสฺส เอวํ ทิฏฺฐิ อุปฺปชฺชติ",
"sn24.5:2.2":	"‘นตฺถิ ทินฺนํ, นตฺถิ ยิฏฺฐํ …เป… ",
"sn24.5:2.3":	"กายสฺส เภทา อุจฺฉิชฺชนฺติ วินสฺสนฺติ น โหนฺติ ปรํ มรณา’ติฯ ",
"sn24.5:2.4":	"เวทนาย สติ …เป… ",
"sn24.5:2.5":	"สญฺญาย สติ … ",
"sn24.5:2.6":	"สงฺขาเรสุ สติ … ",
"sn24.5:2.7":	"วิญฺญาเณ สติ, วิญฺญาณํ อุปาทาย, วิญฺญาณํ อภินิวิสฺส เอวํ ทิฏฺฐิ อุปฺปชฺชติ",
"sn24.5:2.8":	"‘นตฺถิ ทินฺนํ, นตฺถิ ยิฏฺฐํ …เป… ",
"sn24.5:2.9":	"กายสฺส เภทา อุจฺฉิชฺชนฺติ วินสฺสนฺติ น โหนฺติ ปรํ มรณา’ติฯ ",
"sn24.5:3.1":	"ตํ กึ มญฺญถ, ภิกฺขเว, ",
"sn24.5:3.2":	"รูปํ นิจฺจํ วา อนิจฺจํ วา”ติ? ",
"sn24.5:3.3":	"“อนิจฺจํ, ภนฺเต …เป… ",
"sn24.5:3.4":	"อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.5:3.5":	"‘นตฺถิ ทินฺนํ, นตฺถิ ยิฏฺฐํ …เป… ",
"sn24.5:3.6":	"กายสฺส เภทา อุจฺฉิชฺชนฺติ วินสฺสนฺติ น โหนฺติ ปรํ มรณา’”ติ? ",
"sn24.5:3.7":	"“โน เหตํ, ภนฺเต”ฯ ",
"sn24.5:3.8":	"“เวทนา … ",
"sn24.5:3.9":	"สญฺญา … ",
"sn24.5:3.10":	"สงฺขารา … ",
"sn24.5:3.11":	"วิญฺญาณํ นิจฺจํ วา อนิจฺจํ วา”ติ? ",
"sn24.5:3.12":	"“อนิจฺจํ, ภนฺเต …เป… ",
"sn24.5:3.13":	"อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.5:3.14":	"‘นตฺถิ ทินฺนํ, นตฺถิ ยิฏฺฐํ …เป… ",
"sn24.5:3.15":	"กายสฺส เภทา อุจฺฉิชฺชนฺติ วินสฺสนฺติ น โหนฺติ ปรํ มรณา’”ติ? ",
"sn24.5:3.16":	"“โน เหตํ, ภนฺเต”ฯ ",
"sn24.5:3.17":	"“ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วา”ติ? ",
"sn24.5:3.18":	"“อนิจฺจํ, ภนฺเต …เป… ",
"sn24.5:3.19":	"อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.5:3.20":	"‘นตฺถิ ทินฺนํ, นตฺถิ ยิฏฺฐํ …เป… ",
"sn24.5:3.21":	"เย เกจิ อตฺถิกวาทํ วทนฺติ; ",
"sn24.5:3.22":	"พาเล จ ปณฺฑิเต จ กายสฺส เภทา อุจฺฉิชฺชนฺติ วินสฺสนฺติ น โหนฺติ ปรํ มรณา’”ติ? ",
"sn24.5:3.23":	"“โน เหตํ, ภนฺเต”ฯ ",
"sn24.5:4.1":	"“ยโต โข, ภิกฺขเว, อริยสาวกสฺส อิเมสุ จ ฐาเนสุ กงฺขา ปหีนา โหติ, ทุกฺเขปิสฺส กงฺขา ปหีนา โหติ …เป… ทุกฺขนิโรธคามินิยา ปฏิปทายปิสฺส กงฺขา ปหีนา โหติ—",
"sn24.5:4.2":	"อยํ วุจฺจติ, ภิกฺขเว, อริยสาวโก โสตาปนฺโน อวินิปาตธมฺโม นิยโต สมฺโพธิปรายโน”ติฯ ",
"sn24.5:4.3":	"ปญฺจมํฯ "
}	
