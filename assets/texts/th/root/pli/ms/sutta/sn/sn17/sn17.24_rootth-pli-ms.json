{	
"sn17.24:0.1":	"สํยุตฺต นิกาย ๑๗ฯ๒๔ ",
"sn17.24:0.2":	"๓ฯ ตติยวคฺค ",
"sn17.24:0.3":	"เอกธีตุสุตฺต ",
"sn17.24:1.1":	"สาวตฺถิยํ วิหรติฯ ",
"sn17.24:1.2":	"“ทารุโณ, ภิกฺขเว, ลาภสกฺการสิโลโก …เป… ",
"sn17.24:1.3":	"สทฺธา ภิกฺขเว อุปาสิกา เอกํ ธีตรํ ปิยํ มนาปํ เอวํ สมฺมา อายาจมานา อายาเจยฺย",
"sn17.24:1.4":	"‘ตาทิสา, อเยฺย, ภวาหิ ยาทิสา ขุชฺชุตฺตรา จ อุปาสิกา เวฬุกณฺฑกิยา จ นนฺทมาตา’ติฯ ",
"sn17.24:1.5":	"เอสา, ภิกฺขเว, ตุลา เอตํ ปมาณํ มม สาวิกานํ อุปาสิกานํ, ยทิทํ ขุชฺชุตฺตรา จ อุปาสิกา เวฬุกณฺฑกิยา จ นนฺทมาตาฯ ",
"sn17.24:1.6":	"สเจ โข ตฺวํ, อเยฺย, อคารสฺมา อนคาริยํ ปพฺพชสิ; ",
"sn17.24:1.7":	"ตาทิสา, อเยฺย, ภวาหิ ยาทิสา เขมา จ ภิกฺขุนี อุปฺปลวณฺณา จาติฯ ",
"sn17.24:1.8":	"เอสา, ภิกฺขเว, ตุลา เอตํ ปมาณํ มม สาวิกานํ ภิกฺขุนีนํ, ยทิทํ เขมา จ ภิกฺขุนี อุปฺปลวณฺณา จฯ ",
"sn17.24:1.9":	"มา จ โข ตฺวํ, อเยฺย, เสขํ อปฺปตฺตมานสํ ลาภสกฺการสิโลโก อนุปาปุณาตูติฯ ",
"sn17.24:1.10":	"ตญฺเจ, ภิกฺขเว, ภิกฺขุนึ เสขํ อปฺปตฺตมานสํ ลาภสกฺการสิโลโก อนุปาปุณาติ, โส ตสฺสา โหติ อนฺตรายายฯ ",
"sn17.24:1.11":	"เอวํ ทารุโณ โข, ภิกฺขเว, ลาภสกฺการสิโลโก …เป… ",
"sn17.24:1.12":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"sn17.24:1.13":	"จตุตฺถํฯ "
}	
