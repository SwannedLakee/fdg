{	
"sn24.7:0.1":	"สํยุตฺต นิกาย ๒๔ฯ๗ ",
"sn24.7:0.2":	"๑ฯ โสตาปตฺติวคฺค ",
"sn24.7:0.3":	"เหตุสุตฺต ",
"sn24.7:1.1":	"สาวตฺถินิทานํฯ ",
"sn24.7:1.2":	"“กิสฺมึ นุ โข, ภิกฺขเว, สติ, กึ อุปาทาย, กึ อภินิวิสฺส เอวํ ทิฏฺฐิ อุปฺปชฺชติ",
"sn24.7:1.3":	"‘นตฺถิ เหตุ, นตฺถิ ปจฺจโย สตฺตานํ สงฺกิเลสายฯ ",
"sn24.7:1.4":	"อเหตู อปฺปจฺจยา สตฺตา สงฺกิลิสฺสนฺติฯ ",
"sn24.7:1.5":	"นตฺถิ เหตุ, นตฺถิ ปจฺจโย สตฺตานํ วิสุทฺธิยาฯ ",
"sn24.7:1.6":	"อเหตู อปฺปจฺจยา สตฺตา วิสุชฺฌนฺติฯ ",
"sn24.7:1.7":	"นตฺถิ พลํ นตฺถิ วีริยํ นตฺถิ ปุริสถาโม นตฺถิ ปุริสปรกฺกโมฯ ",
"sn24.7:1.8":	"สพฺเพ สตฺตา สพฺเพ ปาณา สพฺเพ ภูตา สพฺเพ ชีวา อวสา อพลา อวีริยา นิยติสงฺคติภาวปริณตา ฉเสฺววาภิชาตีสุ สุขทุกฺขํ ปฏิสํเวเทนฺตี’”ติ? ",
"sn24.7:1.9":	"“ภควํมูลกา โน, ภนฺเต, ธมฺมา …เป… ",
"sn24.7:2.1":	"“รูเป โข, ภิกฺขเว, สติ, รูปํ อุปาทาย, รูปํ อภินิวิสฺส เอวํ ทิฏฺฐิ อุปฺปชฺชติ",
"sn24.7:2.2":	"‘นตฺถิ เหตุ, นตฺถิ ปจฺจโย …เป… ",
"sn24.7:2.3":	"สุขทุกฺขํ ปฏิสํเวเทนฺตี’ติฯ ",
"sn24.7:2.4":	"เวทนาย สติ …เป… ",
"sn24.7:2.5":	"สญฺญาย สติ … ",
"sn24.7:2.6":	"สงฺขาเรสุ สติ … ",
"sn24.7:2.7":	"วิญฺญาเณ สติ, วิญฺญาณํ อุปาทาย, วิญฺญาณํ อภินิวิสฺส เอวํ ทิฏฺฐิ อุปฺปชฺชติ",
"sn24.7:2.8":	"‘นตฺถิ เหตุ, นตฺถิ ปจฺจโย …เป… ",
"sn24.7:2.9":	"สุขทุกฺขํ ปฏิสํเวเทนฺตี’ติฯ ",
"sn24.7:3.1":	"ตํ กึ มญฺญถ, ภิกฺขเว, ",
"sn24.7:3.2":	"รูปํ นิจฺจํ วา อนิจฺจํ วา”ติ? ",
"sn24.7:3.3":	"“อนิจฺจํ, ภนฺเต …เป… ",
"sn24.7:3.4":	"วิปริณามธมฺมํ, อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.7:3.5":	"‘นตฺถิ เหตุ, นตฺถิ ปจฺจโย …เป… ",
"sn24.7:3.6":	"สุขทุกฺขํ ปฏิสํเวเทนฺตี’”ติ? ",
"sn24.7:3.7":	"“โน เหตํ, ภนฺเต”ฯ ",
"sn24.7:3.8":	"“เวทนา … ",
"sn24.7:3.9":	"สญฺญา … ",
"sn24.7:3.10":	"สงฺขารา … ",
"sn24.7:3.11":	"วิญฺญาณํ นิจฺจํ วา อนิจฺจํ วา”ติ? ",
"sn24.7:3.12":	"“อนิจฺจํ, ภนฺเต …เป… ",
"sn24.7:3.13":	"อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.7:3.14":	"‘นตฺถิ เหตุ, นตฺถิ ปจฺจโย …เป… ",
"sn24.7:3.15":	"สุขทุกฺขํ ปฏิสํเวเทนฺตี’”ติ? ",
"sn24.7:3.16":	"“โน เหตํ, ภนฺเต”ฯ ",
"sn24.7:3.17":	"“ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วา”ติ? ",
"sn24.7:3.18":	"“อนิจฺจํ, ภนฺเต …เป… ",
"sn24.7:3.19":	"อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.7:3.20":	"‘นตฺถิ เหตุ นตฺถิ ปจฺจโย …เป… ",
"sn24.7:3.21":	"สุขทุกฺขํ ปฏิสํเวเทนฺตี’”ติ? ",
"sn24.7:3.22":	"“โน เหตํ, ภนฺเต”ฯ ",
"sn24.7:4.1":	"“ยโต โข, ภิกฺขเว, อริยสาวกสฺส อิเมสุ จ ฐาเนสุ กงฺขา ปหีนา โหติ, ทุกฺเขปิสฺส กงฺขา ปหีนา โหติ …เป… ทุกฺขนิโรธคามินิยา ปฏิปทายปิสฺส กงฺขา ปหีนา โหติ—",
"sn24.7:4.2":	"อยํ วุจฺจติ, ภิกฺขเว, อริยสาวโก โสตาปนฺโน อวินิปาตธมฺโม นิยโต สมฺโพธิปรายโน”ติฯ ",
"sn24.7:4.3":	"สตฺตมํฯ "
}	
