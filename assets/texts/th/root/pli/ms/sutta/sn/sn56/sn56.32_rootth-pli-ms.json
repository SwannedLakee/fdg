{	
"sn56.32:0.1":	"สํยุตฺต นิกาย ๕๖ฯ๓๒ ",
"sn56.32:0.2":	"๔ฯ สีสปาวนวคฺค ",
"sn56.32:0.3":	"ขทิรปตฺตสุตฺต ",
"sn56.32:1.1":	"“โย, ภิกฺขเว, เอวํ วเทยฺย",
"sn56.32:1.2":	"‘อหํ ทุกฺขํ อริยสจฺจํ ยถาภูตํ อนภิสเมจฺจ, ทุกฺขสมุทยํ อริยสจฺจํ ยถาภูตํ อนภิสเมจฺจ, ทุกฺขนิโรธํ อริยสจฺจํ ยถาภูตํ อนภิสเมจฺจ, ทุกฺขนิโรธคามินึ ปฏิปทํ อริยสจฺจํ ยถาภูตํ อนภิสเมจฺจ สมฺมา ทุกฺขสฺสนฺตํ กริสฺสามี’ติ—",
"sn56.32:1.3":	"เนตํ ฐานํ วิชฺชติฯ ",
"sn56.32:2.1":	"เสยฺยถาปิ, ภิกฺขเว, โย เอวํ วเทยฺย",
"sn56.32:2.2":	"‘อหํ ขทิรปตฺตานํ วา สรลปตฺตานํ วา อามลกปตฺตานํ วา ปุฏํ กริตฺวา อุทกํ วา ตาลปตฺตํ วา อาหริสฺสามี’ติ—",
"sn56.32:2.3":	"เนตํ ฐานํ วิชฺชติ; ",
"sn56.32:2.4":	"เอวเมว โข, ภิกฺขเว, โย เอวํ วเทยฺย",
"sn56.32:2.5":	"‘อหํ ทุกฺขํ อริยสจฺจํ ยถาภูตํ อนภิสเมจฺจ …เป… ทุกฺขนิโรธคามินึ ปฏิปทํ อริยสจฺจํ ยถาภูตํ อนภิสเมจฺจ สมฺมา ทุกฺขสฺสนฺตํ กริสฺสามี’ติ—",
"sn56.32:2.6":	"เนตํ ฐานํ วิชฺชติฯ ",
"sn56.32:3.1":	"โย จ โข, ภิกฺขเว, เอวํ วเทยฺย",
"sn56.32:3.2":	"‘อหํ ทุกฺขํ อริยสจฺจํ ยถาภูตํ อภิสเมจฺจ, ทุกฺขสมุทยํ อริยสจฺจํ ยถาภูตํ อภิสเมจฺจ, ทุกฺขนิโรธํ อริยสจฺจํ ยถาภูตํ อภิสเมจฺจ, ทุกฺขนิโรธคามินึ ปฏิปทํ อริยสจฺจํ ยถาภูตํ อภิสเมจฺจ สมฺมา ทุกฺขสฺสนฺตํ กริสฺสามี’ติ—",
"sn56.32:3.3":	"ฐานเมตํ วิชฺชติฯ ",
"sn56.32:4.1":	"เสยฺยถาปิ, ภิกฺขเว, โย เอวํ วเทยฺย",
"sn56.32:4.2":	"‘อหํ ปทุมปตฺตานํ วา ปลาสปตฺตานํ วา มาลุวปตฺตานํ วา ปุฏํ กริตฺวา อุทกํ วา ตาลปตฺตํ วา อาหริสฺสามี’ติ—",
"sn56.32:4.3":	"ฐานเมตํ วิชฺชติ; ",
"sn56.32:4.4":	"เอวเมว โข, ภิกฺขเว, โย เอวํ วเทยฺย",
"sn56.32:4.5":	"‘อหํ ทุกฺขํ อริยสจฺจํ ยถาภูตํ อภิสเมจฺจ …เป… ทุกฺขนิโรธคามินึ ปฏิปทํ อริยสจฺจํ ยถาภูตํ อภิสเมจฺจ สมฺมา ทุกฺขสฺสนฺตํ กริสฺสามี’ติ—",
"sn56.32:4.6":	"ฐานเมตํ วิชฺชติฯ ",
"sn56.32:5.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.32:5.2":	"ทุติยํฯ "
}	
