{	
"sn14.5:0.1":	"สํยุตฺต นิกาย ๑๔ฯ๕ ",
"sn14.5:0.2":	"๑ฯ นานตฺตวคฺค ",
"sn14.5:0.3":	"ทุติยเวทนานานตฺตสุตฺต ",
"sn14.5:1.1":	"สาวตฺถิยํ วิหรติฯ ",
"sn14.5:1.2":	"“ธาตุนานตฺตํ, ภิกฺขเว, ปฏิจฺจ อุปฺปชฺชติ ผสฺสนานตฺตํ, ผสฺสนานตฺตํ ปฏิจฺจ อุปฺปชฺชติ เวทนานานตฺตํ, โน เวทนานานตฺตํ ปฏิจฺจ อุปฺปชฺชติ ผสฺสนานตฺตํ, โน ผสฺสนานตฺตํ ปฏิจฺจ อุปฺปชฺชติ ธาตุนานตฺตํฯ ",
"sn14.5:1.3":	"กตมญฺจ, ภิกฺขเว, ธาตุนานตฺตํ? ",
"sn14.5:1.4":	"จกฺขุธาตุ …เป… มโนธาตุ—",
"sn14.5:1.5":	"อิทํ วุจฺจติ, ภิกฺขเว, ธาตุนานตฺตํฯ ",
"sn14.5:2.1":	"กถญฺจ, ภิกฺขเว, ธาตุนานตฺตํ ปฏิจฺจ อุปฺปชฺชติ ผสฺสนานตฺตํ, ผสฺสนานตฺตํ ปฏิจฺจ อุปฺปชฺชติ เวทนานานตฺตํ, โน เวทนานานตฺตํ ปฏิจฺจ อุปฺปชฺชติ ผสฺสนานตฺตํ, โน ผสฺสนานตฺตํ ปฏิจฺจ อุปฺปชฺชติ ธาตุนานตฺตํ? ",
"sn14.5:2.2":	"จกฺขุธาตุํ, ภิกฺขเว, ปฏิจฺจ อุปฺปชฺชติ จกฺขุสมฺผโสฺส, จกฺขุสมฺผสฺสํ ปฏิจฺจ อุปฺปชฺชติ จกฺขุสมฺผสฺสชา เวทนา, โน จกฺขุสมฺผสฺสชํ เวทนํ ปฏิจฺจ อุปฺปชฺชติ จกฺขุสมฺผโสฺส, โน จกฺขุสมฺผสฺสํ ปฏิจฺจ อุปฺปชฺชติ จกฺขุธาตุ …เป… ",
"sn14.5:2.3":	"มโนธาตุํ ปฏิจฺจ อุปฺปชฺชติ มโนสมฺผโสฺส, มโนสมฺผสฺสํ ปฏิจฺจ อุปฺปชฺชติ มโนสมฺผสฺสชา เวทนา, โน มโนสมฺผสฺสชํ เวทนํ ปฏิจฺจ อุปฺปชฺชติ มโนสมฺผโสฺส, โน มโนสมฺผสฺสํ ปฏิจฺจ อุปฺปชฺชติ มโนธาตุฯ ",
"sn14.5:2.4":	"เอวํ โข, ภิกฺขเว, ธาตุนานตฺตํ ปฏิจฺจ อุปฺปชฺชติ ผสฺสนานตฺตํ, ผสฺสนานตฺตํ ปฏิจฺจ อุปฺปชฺชติ เวทนานานตฺตํ, โน เวทนานานตฺตํ ปฏิจฺจ อุปฺปชฺชติ ผสฺสนานตฺตํ, โน ผสฺสนานตฺตํ ปฏิจฺจ อุปฺปชฺชติ ธาตุนานตฺตนฺ”ติฯ ",
"sn14.5:2.5":	"ปญฺจมํฯ "
}	
