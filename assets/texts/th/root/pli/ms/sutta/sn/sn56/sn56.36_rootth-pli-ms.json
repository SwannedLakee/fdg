{	
"sn56.36:0.1":	"สํยุตฺต นิกาย ๕๖ฯ๓๖ ",
"sn56.36:0.2":	"๔ฯ สีสปาวนวคฺค ",
"sn56.36:0.3":	"ปาณสุตฺต ",
"sn56.36:1.1":	"“เสยฺยถาปิ, ภิกฺขเว, ปุริโส ยํ อิมสฺมึ ชมฺพุทีเป ติณกฏฺฐสาขาปลาสํ ตจฺเฉตฺวา เอกชฺฌํ สํหเรยฺย; ",
"sn56.36:1.2":	"เอกชฺฌํ สํหริตฺวา สูลํ กเรยฺยฯ ",
"sn56.36:1.3":	"สูลํ กริตฺวา เย มหาสมุทฺเท มหนฺตกา ปาณา เต มหนฺตเกสุ สูเลสุ อาวุเนยฺย, เย มหาสมุทฺเท มชฺฌิมกา ปาณา เต มชฺฌิมเกสุ สูเลสุ อาวุเนยฺย, เย มหาสมุทฺเท สุขุมกา ปาณา เต สุขุมเกสุ สูเลสุ อาวุเนยฺยฯ ",
"sn56.36:1.4":	"อปริยาทินฺนา จ, ภิกฺขเว, มหาสมุทฺเท โอฬาริกา ปาณา อสฺสุฯ ",
"sn56.36:2.1":	"อถ อิมสฺมึ ชมฺพุทีเป ติณกฏฺฐสาขาปลาสํ ปริกฺขยํ ปริยาทานํ คจฺเฉยฺยฯ ",
"sn56.36:2.2":	"อิโต พหุตรา โข, ภิกฺขเว, มหาสมุทฺเท สุขุมกา ปาณา, เย น สุกรา สูเลสุ อาวุนิตุํฯ ",
"sn56.36:2.3":	"ตํ กิสฺส เหตุ? ",
"sn56.36:2.4":	"สุขุมตฺตา, ภิกฺขเว, อตฺตภาวสฺสฯ ",
"sn56.36:2.5":	"เอวํ มหา โข, ภิกฺขเว, อปาโยฯ ",
"sn56.36:2.6":	"เอวํ มหนฺตสฺมา โข, ภิกฺขเว, อปายสฺมา ปริมุตฺโต ทิฏฺฐิสมฺปนฺโน ปุคฺคโล ‘อิทํ ทุกฺขนฺ’ติ ยถาภูตํ ปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติฯ ",
"sn56.36:3.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.36:3.2":	"ฉฏฺฐํฯ "
}	
