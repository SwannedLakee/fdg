{	
"sn35.113:0.1":	"สํยุตฺต นิกาย ๓๕ฯ๑๑๓ ",
"sn35.113:0.2":	"๑๑ฯ โยคกฺเขมิวคฺค ",
"sn35.113:0.3":	"อุปสฺสุติสุตฺต ",
"sn35.113:1.1":	"เอกํ สมยํ ภควา นาติเก วิหรติ คิญฺชกาวสเถฯ ",
"sn35.113:1.2":	"อถ โข ภควา รโหคโต ปฏิสลฺลีโน อิมํ ธมฺมปริยายํ อภาสิ",
"sn35.113:1.3":	"“จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณํฯ ติณฺณํ สงฺคติ ผโสฺสฯ ",
"sn35.113:1.4":	"ผสฺสปจฺจยา เวทนา; ",
"sn35.113:1.5":	"เวทนาปจฺจยา ตณฺหา; ",
"sn35.113:1.6":	"ตณฺหาปจฺจยา อุปาทานํ; ",
"sn35.113:1.7":	"อุปาทานปจฺจยา ภโว; ",
"sn35.113:1.8":	"ภวปจฺจยา ชาติ; ",
"sn35.113:1.9":	"ชาติปจฺจยา ชรามรณํ โสกปริเทวทุกฺขโทมนสฺสุปายาสา สมฺภวนฺติฯ ",
"sn35.113:1.10":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn35.113:1.11":	"ชิวฺหญฺจ ปฏิจฺจ รเส จ อุปฺปชฺชติ …เป… ",
"sn35.113:1.12":	"มนญฺจ ปฏิจฺจ ธมฺเม จ อุปฺปชฺชติ มโนวิญฺญาณํฯ ติณฺณํ สงฺคติ ผโสฺสฯ ",
"sn35.113:1.13":	"ผสฺสปจฺจยา เวทนา; ",
"sn35.113:1.14":	"เวทนาปจฺจยา ตณฺหา; ",
"sn35.113:1.15":	"ตณฺหาปจฺจยา อุปาทานํ; ",
"sn35.113:1.16":	"อุปาทานปจฺจยา ภโว; ",
"sn35.113:1.17":	"ภวปจฺจยา ชาติ; ",
"sn35.113:1.18":	"ชาติปจฺจยา ชรามรณํ โสกปริเทวทุกฺขโทมนสฺสุปายาสา สมฺภวนฺติฯ ",
"sn35.113:1.19":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn35.113:2.1":	"จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณํฯ ติณฺณํ สงฺคติ ผโสฺสฯ ",
"sn35.113:2.2":	"ผสฺสปจฺจยา เวทนา; ",
"sn35.113:2.3":	"เวทนาปจฺจยา ตณฺหาฯ ",
"sn35.113:2.4":	"ตสฺสาเยว ตณฺหาย อเสสวิราคนิโรธา อุปาทานนิโรโธ; ",
"sn35.113:2.5":	"อุปาทานนิโรธา ภวนิโรโธ; ",
"sn35.113:2.6":	"ภวนิโรธา ชาตินิโรโธ; ",
"sn35.113:2.7":	"ชาตินิโรธา ชรามรณํ โสกปริเทวทุกฺขโทมนสฺสุปายาสา นิรุชฺฌนฺติฯ ",
"sn35.113:2.8":	"เอวเมตสฺส เกวลสฺส ทุกฺขกฺขนฺธสฺส นิโรโธ โหติ …เป… ",
"sn35.113:2.9":	"ชิวฺหญฺจ ปฏิจฺจ รเส จ อุปฺปชฺชติ …เป… ",
"sn35.113:2.10":	"มนญฺจ ปฏิจฺจ ธมฺเม จ อุปฺปชฺชติ มโนวิญฺญาณํฯ ติณฺณํ สงฺคติ ผโสฺสฯ ",
"sn35.113:2.11":	"ผสฺสปจฺจยา เวทนา; ",
"sn35.113:2.12":	"เวทนาปจฺจยา ตณฺหาฯ ",
"sn35.113:2.13":	"ตสฺสาเยว ตณฺหาย อเสสวิราคนิโรธา อุปาทานนิโรโธ; ",
"sn35.113:2.14":	"อุปาทานนิโรธา …เป… ",
"sn35.113:2.15":	"เอวเมตสฺส เกวลสฺส ทุกฺขกฺขนฺธสฺส นิโรโธ โหตี”ติฯ ",
"sn35.113:3.1":	"เตน โข ปน สมเยน อญฺญตโร ภิกฺขุ ภควโต อุปสฺสุติ ฐิโต โหติฯ ",
"sn35.113:3.2":	"อทฺทสา โข ภควา ตํ ภิกฺขุํ อุปสฺสุติ ฐิตํฯ ",
"sn35.113:3.3":	"ทิสฺวาน ตํ ภิกฺขุํ เอตทโวจ",
"sn35.113:3.4":	"“อโสฺสสิ โน ตฺวํ, ภิกฺขุ, อิมํ ธมฺมปริยายนฺ”ติ? ",
"sn35.113:3.5":	"“เอวํ, ภนฺเต”ฯ ",
"sn35.113:3.6":	"“อุคฺคณฺหาหิ ตฺวํ, ภิกฺขุ, อิมํ ธมฺมปริยายํฯ ",
"sn35.113:3.7":	"ปริยาปุณาหิ ตฺวํ, ภิกฺขุ, อิมํ ธมฺมปริยายํฯ ",
"sn35.113:3.8":	"ธาเรหิ ตฺวํ, ภิกฺขุ, อิมํ ธมฺมปริยายํฯ ",
"sn35.113:3.9":	"อตฺถสญฺหิโตยํ, ภิกฺขุ, ธมฺมปริยาโย อาทิพฺรหฺมจริยโก”ติฯ ",
"sn35.113:3.10":	"ทสมํฯ ",
"sn35.113:3.11":	"โยคกฺเขมิวคฺโค ปฐโมฯ ",
"sn35.113:4.0":	"ตสฺสุทฺทานํ ",
"sn35.113:4.1":	"โยคกฺเขมิ อุปาทาย, ",
"sn35.113:4.2":	"ทุกฺขํ โลโก จ เสโยฺย จ; ",
"sn35.113:4.3":	"สํโยชนํ อุปาทานํ, ",
"sn35.113:4.4":	"เทฺว ปริชานํ อุปสฺสุตีติฯ "
}	
