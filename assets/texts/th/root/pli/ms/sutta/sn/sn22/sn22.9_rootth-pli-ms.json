{	
"sn22.9:0.1":	"สํยุตฺต นิกาย ๒๒ฯ๙ ",
"sn22.9:0.2":	"๑ฯ นกุลปิตุวคฺค ",
"sn22.9:0.3":	"กาลตฺตยอนิจฺจสุตฺต ",
"sn22.9:1.1":	"สาวตฺถินิทานํฯ ",
"sn22.9:1.2":	"“รูปํ, ภิกฺขเว, อนิจฺจํ อตีตานาคตํ; ",
"sn22.9:1.3":	"โก ปน วาโท ปจฺจุปฺปนฺนสฺสฯ ",
"sn22.9:1.4":	"เอวํ ปสฺสํ, ภิกฺขเว, สุตวา อริยสาวโก อตีตสฺมึ รูปสฺมึ อนเปกฺโข โหติ; ",
"sn22.9:1.5":	"อนาคตํ รูปํ นาภินนฺทติ; ",
"sn22.9:1.6":	"ปจฺจุปฺปนฺนสฺส รูปสฺส นิพฺพิทาย วิราคาย นิโรธาย ปฏิปนฺโน โหติฯ ",
"sn22.9:1.7":	"เวทนา อนิจฺจา …เป… ",
"sn22.9:1.8":	"สญฺญา อนิจฺจา … ",
"sn22.9:1.9":	"สงฺขารา อนิจฺจา อตีตานาคตา; ",
"sn22.9:1.10":	"โก ปน วาโท ปจฺจุปฺปนฺนานํฯ ",
"sn22.9:1.11":	"เอวํ ปสฺสํ, ภิกฺขเว, สุตวา อริยสาวโก อตีเตสุ สงฺขาเรสุ อนเปกฺโข โหติ; ",
"sn22.9:1.12":	"อนาคเต สงฺขาเร นาภินนฺทติ; ",
"sn22.9:1.13":	"ปจฺจุปฺปนฺนานํ สงฺขารานํ นิพฺพิทาย วิราคาย นิโรธาย ปฏิปนฺโน โหติฯ ",
"sn22.9:1.14":	"วิญฺญาณํ อนิจฺจํ อตีตานาคตํ; ",
"sn22.9:1.15":	"โก ปน วาโท ปจฺจุปฺปนฺนสฺสฯ ",
"sn22.9:1.16":	"เอวํ ปสฺสํ, ภิกฺขเว, สุตวา อริยสาวโก อตีตสฺมึ วิญฺญาณสฺมึ อนเปกฺโข โหติ; ",
"sn22.9:1.17":	"อนาคตํ วิญฺญาณํ นาภินนฺทติ; ",
"sn22.9:1.18":	"ปจฺจุปฺปนฺนสฺส วิญฺญาณสฺส นิพฺพิทาย วิราคาย นิโรธาย ปฏิปนฺโน โหตี”ติฯ ",
"sn22.9:1.19":	"นวมํฯ "
}	
