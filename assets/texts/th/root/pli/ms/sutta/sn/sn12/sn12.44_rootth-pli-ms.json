{	
"sn12.44:0.1":	"สํยุตฺต นิกาย ๑๒ฯ๔๔ ",
"sn12.44:0.2":	"๕ฯ คหปติวคฺค ",
"sn12.44:0.3":	"โลกสุตฺต ",
"sn12.44:1.1":	"สาวตฺถิยํ วิหรติฯ ",
"sn12.44:1.2":	"“โลกสฺส, ภิกฺขเว, สมุทยญฺจ อตฺถงฺคมญฺจ เทเสสฺสามิฯ ",
"sn12.44:1.3":	"ตํ สุณาถ, สาธุกํ มนสิ กโรถ, ภาสิสฺสามี”ติฯ ",
"sn12.44:1.4":	"“เอวํ, ภนฺเต”ติ โข เต ภิกฺขู ภควโต ปจฺจโสฺสสุํฯ ",
"sn12.44:1.5":	"ภควา เอตทโวจ",
"sn12.44:2.1":	"“กตโม จ, ภิกฺขเว, โลกสฺส สมุทโย? ",
"sn12.44:2.2":	"จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณํฯ ติณฺณํ สงฺคติ ผโสฺสฯ ",
"sn12.44:2.3":	"ผสฺสปจฺจยา เวทนา; ",
"sn12.44:2.4":	"เวทนาปจฺจยา ตณฺหา; ",
"sn12.44:2.5":	"ตณฺหาปจฺจยา อุปาทานํ; ",
"sn12.44:2.6":	"อุปาทานปจฺจยา ภโว; ",
"sn12.44:2.7":	"ภวปจฺจยา ชาติ; ",
"sn12.44:2.8":	"ชาติปจฺจยา ชรามรณํ โสกปริเทวทุกฺขโทมนสฺสุปายาสา สมฺภวนฺติฯ ",
"sn12.44:2.9":	"อยํ โข, ภิกฺขเว, โลกสฺส สมุทโยฯ ",
"sn12.44:3.1":	"โสตญฺจ ปฏิจฺจ สทฺเท จ …เป… ",
"sn12.44:3.2":	"ฆานญฺจ ปฏิจฺจ คนฺเธ จ … ",
"sn12.44:3.3":	"ชิวฺหญฺจ ปฏิจฺจ รเส จ … ",
"sn12.44:3.4":	"กายญฺจ ปฏิจฺจ โผฏฺฐพฺเพ จ … ",
"sn12.44:3.5":	"มนญฺจ ปฏิจฺจ ธมฺเม จ อุปฺปชฺชติ มโนวิญฺญาณํฯ ติณฺณํ สงฺคติ ผโสฺสฯ ",
"sn12.44:3.6":	"ผสฺสปจฺจยา เวทนา …เป… ",
"sn12.44:3.7":	"ชาติปจฺจยา ชรามรณํ โสกปริเทวทุกฺขโทมนสฺสุปายาสา สมฺภวนฺติฯ ",
"sn12.44:3.8":	"อยํ โข, ภิกฺขเว, โลกสฺส สมุทโยฯ ",
"sn12.44:4.1":	"กตโม จ, ภิกฺขเว, โลกสฺส อตฺถงฺคโม? ",
"sn12.44:4.2":	"จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณํฯ ติณฺณํ สงฺคติ ผโสฺสฯ ",
"sn12.44:4.3":	"ผสฺสปจฺจยา เวทนา; ",
"sn12.44:4.4":	"เวทนาปจฺจยา ตณฺหาฯ ",
"sn12.44:4.5":	"ตสฺสาเยว ตณฺหาย อเสสวิราคนิโรธา อุปาทานนิโรโธ; ",
"sn12.44:4.6":	"อุปาทานนิโรธา ภวนิโรโธ …เป… ",
"sn12.44:4.7":	"เอวเมตสฺส เกวลสฺส ทุกฺขกฺขนฺธสฺส นิโรโธ โหติฯ ",
"sn12.44:4.8":	"อยํ โข, ภิกฺขเว, โลกสฺส อตฺถงฺคโมฯ ",
"sn12.44:5.1":	"โสตญฺจ ปฏิจฺจ สทฺเท จ …เป… ",
"sn12.44:5.2":	"ฆานญฺจ ปฏิจฺจ คนฺเธ จ … ",
"sn12.44:5.3":	"ชิวฺหญฺจ ปฏิจฺจ รเส จ … ",
"sn12.44:5.4":	"กายญฺจ ปฏิจฺจ โผฏฺฐพฺเพ จ … ",
"sn12.44:5.5":	"มนญฺจ ปฏิจฺจ ธมฺเม จ อุปฺปชฺชติ มโนวิญฺญาณํฯ ติณฺณํ สงฺคติ ผโสฺสฯ ",
"sn12.44:5.6":	"ผสฺสปจฺจยา เวทนา; ",
"sn12.44:5.7":	"เวทนาปจฺจยา ตณฺหาฯ ",
"sn12.44:5.8":	"ตสฺสาเยว ตณฺหาย อเสสวิราคนิโรธา อุปาทานนิโรโธ; ",
"sn12.44:5.9":	"อุปาทานนิโรธา ภวนิโรโธ …เป… ",
"sn12.44:5.10":	"เอวเมตสฺส เกวลสฺส ทุกฺขกฺขนฺธสฺส นิโรโธ โหติฯ ",
"sn12.44:5.11":	"อยํ โข, ภิกฺขเว, โลกสฺส อตฺถงฺคโม”ติฯ ",
"sn12.44:5.12":	"จตุตฺถํฯ "
}	
