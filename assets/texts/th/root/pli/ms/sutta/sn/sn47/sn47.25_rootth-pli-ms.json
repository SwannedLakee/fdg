{	
"sn47.25:0.1":	"สํยุตฺต นิกาย ๔๗ฯ๒๕ ",
"sn47.25:0.2":	"๓ฯ สีลฏฺฐิติวคฺค ",
"sn47.25:0.3":	"อญฺญตรพฺราหฺมณสุตฺต ",
"sn47.25:1.1":	"เอวํ เม สุตํ—",
"sn47.25:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn47.25:1.3":	"อถ โข อญฺญตโร พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"sn47.25:1.4":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข โส พฺราหฺมโณ ภควนฺตํ เอตทโวจ",
"sn47.25:1.5":	"“โก นุ โข, โภ โคตม, เหตุ, โก ปจฺจโย เยน ตถาคเต ปรินิพฺพุเต สทฺธมฺโม น จิรฏฺฐิติโก โหติ? ",
"sn47.25:1.6":	"โก ปน, โภ โคตม, เหตุ, โก ปจฺจโย เยน ตถาคเต ปรินิพฺพุเต สทฺธมฺโม จิรฏฺฐิติโก โหตี”ติ? ",
"sn47.25:2.1":	"“จตุนฺนํ โข, พฺราหฺมณ, สติปฏฺฐานานํ อภาวิตตฺตา อพหุลีกตตฺตา ตถาคเต ปรินิพฺพุเต สทฺธมฺโม น จิรฏฺฐิติโก โหติฯ ",
"sn47.25:2.2":	"จตุนฺนญฺจ โข, พฺราหฺมณ, สติปฏฺฐานานํ ภาวิตตฺตา พหุลีกตตฺตา ตถาคเต ปรินิพฺพุเต สทฺธมฺโม จิรฏฺฐิติโก โหติฯ ",
"sn47.25:3.1":	"กตเมสํ จตุนฺนํ? ",
"sn47.25:3.2":	"อิธ, พฺราหฺมณ, ภิกฺขุ กาเย กายานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ; ",
"sn47.25:3.3":	"เวทนาสุ …เป… ",
"sn47.25:3.4":	"จิตฺเต …เป… ",
"sn47.25:3.5":	"ธมฺเมสุ ธมฺมานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.25:3.6":	"อิเมสํ โข, พฺราหฺมณ, จตุนฺนํ สติปฏฺฐานานํ อภาวิตตฺตา อพหุลีกตตฺตา ตถาคเต ปรินิพฺพุเต สทฺธมฺโม น จิรฏฺฐิติโก โหติฯ ",
"sn47.25:3.7":	"อิเมสญฺจ โข, พฺราหฺมณ, จตุนฺนํ สติปฏฺฐานานํ ภาวิตตฺตา พหุลีกตตฺตา ตถาคเต ปรินิพฺพุเต สทฺธมฺโม จิรฏฺฐิติโก โหตี”ติฯ ",
"sn47.25:4.1":	"เอวํ วุตฺเต, โส พฺราหฺมโณ ภควนฺตํ เอตทโวจ",
"sn47.25:4.2":	"“อภิกฺกนฺตํ, โภ โคตม …เป… ",
"sn47.25:4.3":	"อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺ”ติฯ ",
"sn47.25:4.4":	"ปญฺจมํฯ "
}	
