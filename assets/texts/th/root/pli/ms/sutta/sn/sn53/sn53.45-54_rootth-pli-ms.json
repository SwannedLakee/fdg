{	
"sn53.45-54:0.1":	"สํยุตฺต นิกาย ๕๓ฯ๔๕–๕๔ ",
"sn53.45-54:0.2":	"๕ฯ โอฆวคฺค ",
"sn53.45-54:0.3":	"โอฆาทิสุตฺต ",
"sn53.45-54:1.1":	"“ปญฺจิมานิ, ภิกฺขเว, อุทฺธมฺภาคิยานิ สํโยชนานิฯ ",
"sn53.45-54:1.2":	"กตมานิ ปญฺจ? ",
"sn53.45-54:1.3":	"รูปราโค, อรูปราโค, มาโน, อุทฺธจฺจํ, อวิชฺชา—",
"sn53.45-54:1.4":	"อิมานิ โข, ภิกฺขเว, ปญฺจุทฺธมฺภาคิยานิ สํโยชนานิฯ ",
"sn53.45-54:1.5":	"อิเมสํ โข, ภิกฺขเว, ปญฺจนฺนํ อุทฺธมฺภาคิยานํ สํโยชนานํ อภิญฺญาย ปริญฺญาย ปริกฺขยาย ปหานาย จตฺตาโร ฌานา ภาเวตพฺพาฯ ",
"sn53.45-54:1.6":	"กตเม จตฺตาโร? ",
"sn53.45-54:1.7":	"อิธ, ภิกฺขเว, ภิกฺขุ วิวิจฺเจว กาเมหิ วิวิจฺจ อกุสเลหิ ธมฺเมหิ สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช วิหรติฯ ",
"sn53.45-54:1.8":	"วิตกฺกวิจารานํ วูปสมา อชฺฌตฺตํ สมฺปสาทนํ เจตโส เอโกทิภาวํ อวิตกฺกํ อวิจารํ สมาธิชํ ปีติสุขํ ทุติยํ ฌานํ …เป… ",
"sn53.45-54:1.9":	"ตติยํ ฌานํ …เป… ",
"sn53.45-54:1.10":	"จตุตฺถํ ฌานํ อุปสมฺปชฺช วิหรติฯ ",
"sn53.45-54:1.11":	"อิเมสํ โข, ภิกฺขเว, ปญฺจนฺนํ อุทฺธมฺภาคิยานํ สํโยชนานํ อภิญฺญาย ปริญฺญาย ปริกฺขยาย ปหานาย อิเม จตฺตาโร ฌานา ภาเวตพฺพา”ติ วิตฺถาเรตพฺพํฯ ",
"sn53.45-54:1.12":	"(ยถา มคฺคสํยุตฺตํ ตถา วิตฺถาเรตพฺพํฯ) ",
"sn53.45-54:1.13":	"โอฆวคฺโค ปญฺจโมฯ ",
"sn53.45-54:2.0":	"ตสฺสุทฺทานํ ",
"sn53.45-54:2.1":	"โอโฆ โยโค อุปาทานํ, ",
"sn53.45-54:2.2":	"คนฺถา อนุสเยน จ; ",
"sn53.45-54:2.3":	"กามคุณา นีวรณา, ",
"sn53.45-54:2.4":	"ขนฺธา โอรุทฺธมฺภาคิยาติฯ ",
"sn53.45-54:2.5":	"ฌานสํยุตฺตํ นวมํฯ "
}	
