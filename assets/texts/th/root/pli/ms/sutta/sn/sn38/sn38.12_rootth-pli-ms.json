{	
"sn38.12:0.1":	"สํยุตฺต นิกาย ๓๘ฯ๑๒ ",
"sn38.12:0.2":	"๑ฯ ชมฺพุขาทกวคฺค ",
"sn38.12:0.3":	"อุปาทานปญฺหาสุตฺต ",
"sn38.12:1.1":	"“‘อุปาทานํ, อุปาทานนฺ’ติ, อาวุโส สาริปุตฺต, วุจฺจติฯ ",
"sn38.12:1.2":	"กตมํ นุ โข, อาวุโส, อุปาทานนฺ”ติ? ",
"sn38.12:1.3":	"“จตฺตาริมานิ, อาวุโส, อุปาทานานิฯ ",
"sn38.12:1.4":	"กามุปาทานํ, ทิฏฺฐุปาทานํ สีลพฺพตุปาทานํ, อตฺตวาทุปาทานํ—",
"sn38.12:1.5":	"อิมานิ โข, อาวุโส, จตฺตาริ อุปาทานานี”ติฯ ",
"sn38.12:1.6":	"“อตฺถิ ปนาวุโส, มคฺโค อตฺถิ ปฏิปทา, เอเตสํ อุปาทานานํ ปหานายา”ติ? ",
"sn38.12:1.7":	"“อตฺถิ โข, อาวุโส, มคฺโค อตฺถิ ปฏิปทา, เอเตสํ อุปาทานานํ ปหานายา”ติฯ ",
"sn38.12:1.8":	"“กตโม ปนาวุโส, มคฺโค กตมา ปฏิปทา, เอเตสํ อุปาทานานํ ปหานายา”ติ? ",
"sn38.12:1.9":	"“อยเมว โข, อาวุโส, อริโย อฏฺฐงฺคิโก มคฺโค, เอเตสํ อุปาทานานํ ปหานาย, เสยฺยถิทํ—",
"sn38.12:1.10":	"สมฺมาทิฏฺฐิ …เป… สมฺมาสมาธิฯ ",
"sn38.12:1.11":	"อยํ โข, อาวุโส, มคฺโค อยํ ปฏิปทา, เอเตสํ อุปาทานานํ ปหานายา”ติฯ ",
"sn38.12:1.12":	"“ภทฺทโก, อาวุโส, มคฺโค ภทฺทิกา ปฏิปทา, เอเตสํ อุปาทานานํ ปหานายฯ ",
"sn38.12:1.13":	"อลญฺจ ปนาวุโส สาริปุตฺต, อปฺปมาทายา”ติฯ ",
"sn38.12:1.14":	"ทฺวาทสมํฯ "
}	
