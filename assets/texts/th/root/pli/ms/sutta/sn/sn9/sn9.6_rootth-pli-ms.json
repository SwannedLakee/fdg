{	
"sn9.6:0.1":	"สํยุตฺต นิกาย ๙ฯ๖ ",
"sn9.6:0.2":	"๑ฯ วนวคฺค ",
"sn9.6:0.3":	"อนุรุทฺธสุตฺต ",
"sn9.6:1.1":	"เอกํ สมยํ อายสฺมา อนุรุทฺโธ โกสเลสุ วิหรติ อญฺญตรสฺมึ วนสณฺเฑฯ ",
"sn9.6:1.2":	"อถ โข อญฺญตรา ตาวตึสกายิกา เทวตา ชาลินี นาม อายสฺมโต อนุรุทฺธสฺส ปุราณทุติยิกา เยนายสฺมา อนุรุทฺโธ เตนุปสงฺกมิ; อุปสงฺกมิตฺวา อายสฺมนฺตํ อนุรุทฺธํ คาถาย อชฺฌภาสิ",
"sn9.6:2.1":	"“ตตฺถ จิตฺตํ ปณิเธหิ, ",
"sn9.6:2.2":	"ยตฺถ เต วุสิตํ ปุเร; ",
"sn9.6:2.3":	"ตาวตึเสสุ เทเวสุ, ",
"sn9.6:2.4":	"สพฺพกามสมิทฺธิสุ; ",
"sn9.6:2.5":	"ปุรกฺขโต ปริวุโต, ",
"sn9.6:2.6":	"เทวกญฺญาหิ โสภสี”ติฯ ",
"sn9.6:3.1":	"“ทุคฺคตา เทวกญฺญาโย, ",
"sn9.6:3.2":	"สกฺกายสฺมึ ปติฏฺฐิตา; ",
"sn9.6:3.3":	"เต จาปิ ทุคฺคตา สตฺตา, ",
"sn9.6:3.4":	"เทวกญฺญาหิ ปตฺถิตา”ติฯ ",
"sn9.6:4.1":	"“น เต สุขํ ปชานนฺติ, ",
"sn9.6:4.2":	"เย น ปสฺสนฺติ นนฺทนํ; ",
"sn9.6:4.3":	"อาวาสํ นรเทวานํ, ",
"sn9.6:4.4":	"ติทสานํ ยสสฺสินนฺ”ติฯ ",
"sn9.6:5.1":	"“น ตฺวํ พาเล วิชานาสิ, ",
"sn9.6:5.2":	"ยถา อรหตํ วโจ; ",
"sn9.6:5.3":	"อนิจฺจา สพฺพสงฺขารา, ",
"sn9.6:5.4":	"อุปฺปาทวยธมฺมิโน; ",
"sn9.6:5.5":	"อุปฺปชฺชิตฺวา นิรุชฺฌนฺติ, ",
"sn9.6:5.6":	"เตสํ วูปสโม สุโขฯ ",
"sn9.6:6.1":	"นตฺถิ ทานิ ปุนาวาโส, ",
"sn9.6:6.2":	"เทวกายสฺมิ ชาลินิ; ",
"sn9.6:6.3":	"วิกฺขีโณ ชาติสํสาโร, ",
"sn9.6:6.4":	"นตฺถิ ทานิ ปุนพฺภโว”ติฯ "
}	
