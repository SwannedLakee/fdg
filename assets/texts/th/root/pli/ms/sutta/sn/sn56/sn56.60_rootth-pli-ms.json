{	
"sn56.60:0.1":	"สํยุตฺต นิกาย ๕๖ฯ๖๐ ",
"sn56.60:0.2":	"๖ฯ อภิสมยวคฺค ",
"sn56.60:0.3":	"ทุติยปพฺพตูปมสุตฺต ",
"sn56.60:1.1":	"“เสยฺยถาปิ, ภิกฺขเว, หิมวา ปพฺพตราชา ปริกฺขยํ ปริยาทานํ คจฺเฉยฺย, ฐเปตฺวา สตฺต สาสปมตฺติโย ปาสาณสกฺขราฯ ",
"sn56.60:1.2":	"ตํ กึ มญฺญถ, ภิกฺขเว, ",
"sn56.60:1.3":	"กตมํ นุ โข พหุตรํ—ยํ วา หิมวโต ปพฺพตราชสฺส ปริกฺขีณํ ปริยาทินฺนํ, ยา วา สตฺต สาสปมตฺติโย ปาสาณสกฺขรา อวสิฏฺฐา”ติ? ",
"sn56.60:1.4":	"“เอตเทว, ภนฺเต, พหุตรํ หิมวโต ปพฺพตราชสฺส ยทิทํ ปริกฺขีณํ ปริยาทินฺนํ; อปฺปมตฺติกา สตฺต สาสปมตฺติโย ปาสาณสกฺขรา อวสิฏฺฐาฯ ",
"sn56.60:1.5":	"สงฺขมฺปิ น อุเปนฺติ, อุปนิธมฺปิ น อุเปนฺติ, กลภาคมฺปิ น อุเปนฺติ หิมวโต ปพฺพตราชสฺส ปริกฺขีณํ ปริยาทินฺนํ อุปนิธาย สตฺต สาสปมตฺติโย ปาสาณสกฺขรา อวสิฏฺฐา”ติฯ ",
"sn56.60:1.6":	"“เอวเมว โข, ภิกฺขเว, อริยสาวกสฺส ทิฏฺฐิสมฺปนฺนสฺส ปุคฺคลสฺส อภิสเมตาวิโน เอตเทว พหุตรํ ทุกฺขํ ยทิทํ ปริกฺขีณํ ปริยาทินฺนํ; อปฺปมตฺตกํ อวสิฏฺฐํฯ ",
"sn56.60:1.7":	"สงฺขมฺปิ น อุเปติ, อุปนิธมฺปิ น อุเปติ, กลภาคมฺปิ น อุเปติ, ปุริมํ ทุกฺขกฺขนฺธํ ปริกฺขีณํ ปริยาทินฺนํ อุปนิธาย ยทิทํ สตฺตกฺขตฺตุปรมตา; ",
"sn56.60:1.8":	"โย ‘อิทํ ทุกฺขนฺ’ติ ยถาภูตํ ปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติฯ ",
"sn56.60:2.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.60:2.2":	"ทสมํฯ ",
"sn56.60:2.3":	"อภิสมยวคฺโค ฉฏฺโฐฯ ",
"sn56.60:3.0":	"ตสฺสุทฺทานํ ",
"sn56.60:3.1":	"นขสิขา โปกฺขรณี, ",
"sn56.60:3.2":	"สมฺเภชฺช อปเร ทุเว; ",
"sn56.60:3.3":	"ปถวี เทฺว สมุทฺทา เทฺว, ",
"sn56.60:3.4":	"เทฺวมา จ ปพฺพตูปมาติฯ "
}	
