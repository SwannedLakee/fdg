{	
"sn2.5:0.1":	"สํยุตฺต นิกาย ๒ฯ๕ ",
"sn2.5:0.2":	"๑ฯ ปฐมวคฺค ",
"sn2.5:0.3":	"ทามลิสุตฺต ",
"sn2.5:1.1":	"สาวตฺถินิทานํฯ ",
"sn2.5:1.2":	"อถ โข ทามลิ เทวปุตฺโต อภิกฺกนฺตาย รตฺติยา อภิกฺกนฺตวณฺโณ เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ ",
"sn2.5:1.3":	"เอกมนฺตํ ฐิโต โข ทามลิ เทวปุตฺโต ภควโต สนฺติเก อิมํ คาถํ อภาสิ",
"sn2.5:2.1":	"“กรณียเมตํ พฺราหฺมเณน, ",
"sn2.5:2.2":	"ปธานํ อกิลาสุนา; ",
"sn2.5:2.3":	"กามานํ วิปฺปหาเนน, ",
"sn2.5:2.4":	"น เตนาสีสเต ภวนฺ”ติฯ ",
"sn2.5:3.1":	"“นตฺถิ กิจฺจํ พฺราหฺมณสฺส, ",
"sn2.5:3.2":	"(ทามลีติ ภควา) ",
"sn2.5:3.3":	"กตกิจฺโจ หิ พฺราหฺมโณ; ",
"sn2.5:3.4":	"ยาว น คาธํ ลภติ นทีสุ, ",
"sn2.5:3.5":	"อายูหติ สพฺพคตฺเตภิ ชนฺตุ; ",
"sn2.5:3.6":	"คาธญฺจ ลทฺธาน ถเล ฐิโต โย, ",
"sn2.5:3.7":	"นายูหตี ปารคโต หิ โสวฯ ",
"sn2.5:4.1":	"เอสูปมา ทามลิ พฺราหฺมณสฺส, ",
"sn2.5:4.2":	"ขีณาสวสฺส นิปกสฺส ฌายิโน; ",
"sn2.5:4.3":	"ปปฺปุยฺย ชาติมรณสฺส อนฺตํ, ",
"sn2.5:4.4":	"นายูหตี ปารคโต หิ โส”ติฯ "
}	
