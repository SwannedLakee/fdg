{	
"sn54.11:0.1":	"สํยุตฺต นิกาย ๕๔ฯ๑๑ ",
"sn54.11:0.2":	"๒ฯ ทุติยวคฺค ",
"sn54.11:0.3":	"อิจฺฉานงฺคลสุตฺต ",
"sn54.11:1.1":	"เอกํ สมยํ ภควา อิจฺฉานงฺคเล วิหรติ อิจฺฉานงฺคลวนสณฺเฑฯ ",
"sn54.11:1.2":	"ตตฺร โข ภควา ภิกฺขู อามนฺเตสิ",
"sn54.11:1.3":	"“อิจฺฉามหํ, ภิกฺขเว, เตมาสํ ปฏิสลฺลียิตุํฯ ",
"sn54.11:1.4":	"นามฺหิ เกนจิ อุปสงฺกมิตพฺโพ, อญฺญตฺร เอเกน ปิณฺฑปาตนีหารเกนา”ติฯ ",
"sn54.11:1.5":	"“เอวํ, ภนฺเต”ติ โข เต ภิกฺขู ภควโต ปฏิสฺสุตฺวา นาสฺสุธ โกจิ ภควนฺตํ อุปสงฺกมติ, อญฺญตฺร เอเกน ปิณฺฑปาตนีหารเกนฯ ",
"sn54.11:2.1":	"อถ โข ภควา ตสฺส เตมาสสฺส อจฺจเยน ปฏิสลฺลานา วุฏฺฐิโต ภิกฺขู อามนฺเตสิ",
"sn54.11:2.2":	"“สเจ โข, ภิกฺขเว, อญฺญติตฺถิยา ปริพฺพาชกา เอวํ ปุจฺเฉยฺยุํ",
"sn54.11:2.3":	"‘กตเมนาวุโส, วิหาเรน สมโณ โคตโม วสฺสาวาสํ พหุลํ วิหาสี’ติ, เอวํ ปุฏฺฐา ตุเมฺห, ภิกฺขเว, เตสํ อญฺญติตฺถิยานํ ปริพฺพาชกานํ เอวํ พฺยากเรยฺยาถ",
"sn54.11:2.4":	"‘อานาปานสฺสติสมาธินา โข, อาวุโส, ภควา วสฺสาวาสํ พหุลํ วิหาสี’ติฯ ",
"sn54.11:2.5":	"อิธาหํ, ภิกฺขเว, สโต อสฺสสามิ, สโต ปสฺสสามิฯ ",
"sn54.11:2.6":	"ทีฆํ อสฺสสนฺโต ‘ทีฆํ อสฺสสามี’ติ ปชานามิ, ทีฆํ ปสฺสสนฺโต ‘ทีฆํ ปสฺสสามี’ติ ปชานามิ; ",
"sn54.11:2.7":	"รสฺสํ อสฺสสนฺโต ‘รสฺสํ อสฺสสามี’ติ ปชานามิ, รสฺสํ ปสฺสสนฺโต ‘รสฺสํ ปสฺสสามี’ติ ปชานามิ; ",
"sn54.11:2.8":	"‘สพฺพกายปฺปฏิสํเวที อสฺสสิสฺสามี’ติ ปชานามิ …เป… ",
"sn54.11:2.9":	"‘ปฏินิสฺสคฺคานุปสฺสี อสฺสสิสฺสามี’ติ ปชานามิ, ‘ปฏินิสฺสคฺคานุปสฺสี ปสฺสสิสฺสามี’ติ ปชานามิฯ ",
"sn54.11:3.1":	"ยญฺหิ ตํ, ภิกฺขเว, สมฺมา วทมาโน วเทยฺย",
"sn54.11:3.2":	"‘อริยวิหาโร’ อิติปิ, ‘พฺรหฺมวิหาโร’ อิติปิ, ‘ตถาคตวิหาโร’ อิติปิฯ ",
"sn54.11:3.3":	"อานาปานสฺสติสมาธึ สมฺมา วทมาโน วเทยฺย",
"sn54.11:3.4":	"‘อริยวิหาโร’ อิติปิ, ‘พฺรหฺมวิหาโร’ อิติปิ, ‘ตถาคตวิหาโร’ อิติปิฯ ",
"sn54.11:3.5":	"เย เต, ภิกฺขเว, ภิกฺขู เสขา อปฺปตฺตมานสา อนุตฺตรํ โยคกฺเขมํ ปตฺถยมานา วิหรนฺติ เตสํ อานาปานสฺสติสมาธิ ภาวิโต พหุลีกโต อาสวานํ ขยาย สํวตฺตติฯ ",
"sn54.11:3.6":	"เย จ โข เต, ภิกฺขเว, ภิกฺขู อรหนฺโต ขีณาสวา วุสิตวนฺโต กตกรณียา โอหิตภารา อนุปฺปตฺตสทตฺถา ปริกฺขีณภวสํโยชนา สมฺมทญฺญาวิมุตฺตา, เตสํ อานาปานสฺสติสมาธิ ภาวิโต พหุลีกโต ทิฏฺฐธมฺมสุขวิหาราย เจว สํวตฺตติ สติสมฺปชญฺญาย จฯ ",
"sn54.11:4.1":	"ยญฺหิ ตํ, ภิกฺขเว, สมฺมา วทมาโน วเทยฺย",
"sn54.11:4.2":	"‘อริยวิหาโร’ อิติปิ, ‘พฺรหฺมวิหาโร’ อิติปิ, ‘ตถาคตวิหาโร’ อิติปิฯ ",
"sn54.11:4.3":	"อานาปานสฺสติสมาธึ สมฺมา วทมาโน วเทยฺย",
"sn54.11:4.4":	"‘อริยวิหาโร’ อิติปิ, ‘พฺรหฺมวิหาโร’ อิติปิ, ‘ตถาคตวิหาโร’ อิติปี”ติฯ ",
"sn54.11:4.5":	"ปฐมํฯ "
}	
