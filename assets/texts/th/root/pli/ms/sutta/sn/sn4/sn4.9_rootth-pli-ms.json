{	
"sn4.9:0.1":	"สํยุตฺต นิกาย ๔ฯ๙ ",
"sn4.9:0.2":	"๑ฯ ปฐมวคฺค ",
"sn4.9:0.3":	"ปฐมอายุสุตฺต ",
"sn4.9:1.1":	"เอวํ เม สุตํ—",
"sn4.9:1.2":	"เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ",
"sn4.9:1.3":	"ตตฺร โข ภควา ภิกฺขู อามนฺเตสิ",
"sn4.9:1.4":	"“ภิกฺขโว”ติฯ ",
"sn4.9:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"sn4.9:1.6":	"ภควา เอตทโวจ",
"sn4.9:2.1":	"“อปฺปมิทํ, ภิกฺขเว, มนุสฺสานํ อายุฯ ",
"sn4.9:2.2":	"คมนีโย สมฺปราโย, กตฺตพฺพํ กุสลํ, จริตพฺพํ พฺรหฺมจริยํฯ ",
"sn4.9:2.3":	"นตฺถิ ชาตสฺส อมรณํฯ ",
"sn4.9:2.4":	"โย, ภิกฺขเว, จิรํ ชีวติ, โส วสฺสสตํ อปฺปํ วา ภิโยฺย”ติฯ ",
"sn4.9:3.1":	"อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ",
"sn4.9:4.1":	"“ทีฆมายุ มนุสฺสานํ, ",
"sn4.9:4.2":	"น นํ หีเฬ สุโปริโส; ",
"sn4.9:4.3":	"จเรยฺย ขีรมตฺโตว, ",
"sn4.9:4.4":	"นตฺถิ มจฺจุสฺส อาคโม”ติฯ ",
"sn4.9:5.1":	"“อปฺปมายุ มนุสฺสานํ, ",
"sn4.9:5.2":	"หีเฬยฺย นํ สุโปริโส; ",
"sn4.9:5.3":	"จเรยฺยาทิตฺตสีโสว, ",
"sn4.9:5.4":	"นตฺถิ มจฺจุสฺส นาคโม”ติฯ ",
"sn4.9:6.1":	"อถ โข มาโร …เป… ตตฺเถวนฺตรธายีติฯ "
}	
