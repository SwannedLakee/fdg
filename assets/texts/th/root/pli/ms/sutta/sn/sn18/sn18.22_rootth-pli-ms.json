{	
"sn18.22:0.1":	"สํยุตฺต นิกาย ๑๘ฯ๒๒ ",
"sn18.22:0.2":	"๒ฯ ทุติยวคฺค ",
"sn18.22:0.3":	"อปคตสุตฺต ",
"sn18.22:1.1":	"สาวตฺถินิทานํฯ ",
"sn18.22:1.2":	"อถ โข อายสฺมา ราหุโล เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา ราหุโล ภควนฺตํ เอตทโวจ",
"sn18.22:1.3":	"“กถํ นุ โข, ภนฺเต, ชานโต กถํ ปสฺสโต อิมสฺมึ จ สวิญฺญาณเก กาเย พหิทฺธา จ สพฺพนิมิตฺเตสุ อหงฺการมมงฺการมานาปคตํ มานสํ โหติ วิธา สมติกฺกนฺตํ สนฺตํ สุวิมุตฺตนฺ”ติ? ",
"sn18.22:1.4":	"“ยํ กิญฺจิ, ราหุล, รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา สพฺพํ รูปํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ทิสฺวา อนุปาทา วิมุตฺโต โหติฯ ",
"sn18.22:2.1":	"ยา กาจิ เวทนา …เป… ",
"sn18.22:2.2":	"ยา กาจิ สญฺญา … ",
"sn18.22:2.3":	"เย เกจิ สงฺขารา … ",
"sn18.22:2.4":	"ยํ กิญฺจิ วิญฺญาณํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, สพฺพํ วิญฺญาณํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ทิสฺวา อนุปาทา วิมุตฺโต โหติฯ ",
"sn18.22:2.5":	"เอวํ โข, ราหุล, ชานโต เอวํ ปสฺสโต อิมสฺมิญฺจ สวิญฺญาณเก กาเย พหิทฺธา จ สพฺพนิมิตฺเตสุ อหงฺการมมงฺการมานาปคตํ มานสํ โหติ วิธา สมติกฺกนฺตํ สนฺตํ สุวิมุตฺตนฺ”ติฯ ",
"sn18.22:2.6":	"ทฺวาทสมํฯ ",
"sn18.22:2.7":	"ทุติโย วคฺโคฯ ",
"sn18.22:3.0":	"ตสฺสุทฺทานํ ",
"sn18.22:3.1":	"จกฺขุ รูปญฺจ วิญฺญาณํ, ",
"sn18.22:3.2":	"สมฺผโสฺส เวทนาย จ; ",
"sn18.22:3.3":	"สญฺญา สญฺเจตนา ตณฺหา, ",
"sn18.22:3.4":	"ธาตุ ขนฺเธน เต ทส; ",
"sn18.22:3.5":	"อนุสยํ อปคตญฺเจว, ",
"sn18.22:3.6":	"วคฺโค เตน ปวุจฺจตีติฯ ",
"sn18.22:3.7":	"ราหุลสํยุตฺตํ สมตฺตํฯ "
}	
