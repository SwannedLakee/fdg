{	
"sn12.58:0.1":	"สํยุตฺต นิกาย ๑๒ฯ๕๘ ",
"sn12.58:0.2":	"๖ฯ ทุกฺขวคฺค ",
"sn12.58:0.3":	"นามรูปสุตฺต ",
"sn12.58:1.1":	"สาวตฺถิยํ วิหรติฯ ",
"sn12.58:1.2":	"“สํโยชนิเยสุ, ภิกฺขเว, ธมฺเมสุ อสฺสาทานุปสฺสิโน วิหรโต นามรูปสฺส อวกฺกนฺติ โหติฯ ",
"sn12.58:1.3":	"นามรูปปจฺจยา สฬายตนํ …เป… ",
"sn12.58:1.4":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.58:2.1":	"เสยฺยถาปิ, ภิกฺขเว, มหารุกฺโขฯ ",
"sn12.58:2.2":	"ตสฺส ยานิ เจว มูลานิ อโธคมานิ, ยานิ จ ติริยงฺคมานิ, สพฺพานิ ตานิ อุทฺธํ โอชํ อภิหรนฺติฯ ",
"sn12.58:2.3":	"เอวญฺหิ โส, ภิกฺขเว, มหารุกฺโข ตทาหาโร ตทุปาทาโน จิรํ ทีฆมทฺธานํ ติฏฺเฐยฺยฯ ",
"sn12.58:2.4":	"เอวเมว โข, ภิกฺขเว, สํโยชนิเยสุ ธมฺเมสุ อสฺสาทานุปสฺสิโน วิหรโต นามรูปสฺส อวกฺกนฺติ โหติ …เป…ฯ ",
"sn12.58:3.1":	"สํโยชนิเยสุ, ภิกฺขเว, ธมฺเมสุ อาทีนวานุปสฺสิโน วิหรโต นามรูปสฺส อวกฺกนฺติ น โหติฯ ",
"sn12.58:3.2":	"นามรูปนิโรธา สฬายตนนิโรโธ …เป… ",
"sn12.58:3.3":	"เอวเมตสฺส เกวลสฺส ทุกฺขกฺขนฺธสฺส นิโรโธ โหติฯ ",
"sn12.58:4.1":	"เสยฺยถาปิ, ภิกฺขเว, มหารุกฺโขฯ ",
"sn12.58:4.2":	"อถ ปุริโส อาคจฺเฉยฺย กุทฺทาลปิฏกํ อาทาย …เป… ",
"sn12.58:4.3":	"อายตึ อนุปฺปาทธมฺโมฯ ",
"sn12.58:4.4":	"เอวเมว โข, ภิกฺขเว, สํโยชนิเยสุ ธมฺเมสุ อาทีนวานุปสฺสิโน วิหรโต นามรูปสฺส อวกฺกนฺติ น โหติฯ ",
"sn12.58:4.5":	"นามรูปนิโรธา สฬายตนนิโรโธ …เป… ",
"sn12.58:4.6":	"เอวเมตสฺส เกวลสฺส ทุกฺขกฺขนฺธสฺส นิโรโธ โหตี”ติฯ ",
"sn12.58:4.7":	"อฏฺฐมํฯ "
}	
