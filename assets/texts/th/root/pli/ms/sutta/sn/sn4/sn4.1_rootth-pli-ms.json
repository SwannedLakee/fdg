{	
"sn4.1:0.1":	"สํยุตฺต นิกาย ๔ฯ๑ ",
"sn4.1:0.2":	"๑ฯ ปฐมวคฺค ",
"sn4.1:0.3":	"ตโปกมฺมสุตฺต ",
"sn4.1:1.1":	"เอวํ เม สุตํ—",
"sn4.1:1.2":	"เอกํ สมยํ ภควา อุรุเวลายํ วิหรติ นชฺชา เนรญฺชราย ตีเร อชปาลนิโคฺรธมูเล ปฐมาภิสมฺพุทฺโธฯ ",
"sn4.1:1.3":	"อถ โข ภควโต รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ",
"sn4.1:1.4":	"“มุตฺโต วตมฺหิ ตาย ทุกฺกรการิกายฯ ",
"sn4.1:1.5":	"สาธุ มุตฺโต วตมฺหิ ตาย อนตฺถสํหิตาย ทุกฺกรการิกายฯ ",
"sn4.1:1.6":	"สาธุ วตมฺหิ มุตฺโต โพธึ สมชฺฌคนฺ”ติฯ ",
"sn4.1:2.1":	"อถ โข มาโร ปาปิมา ภควโต เจตสา เจโตปริวิตกฺกมญฺญาย เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ",
"sn4.1:3.1":	"“ตโปกมฺมา อปกฺกมฺม, ",
"sn4.1:3.2":	"เย น สุชฺฌนฺติ มาณวา; ",
"sn4.1:3.3":	"อสุทฺโธ มญฺญสิ สุทฺโธ, ",
"sn4.1:3.4":	"สุทฺธิมคฺคา อปรทฺโธ”ติฯ ",
"sn4.1:4.1":	"อถ โข ภควา “มาโร อยํ ปาปิมา” อิติ วิทิตฺวา มารํ ปาปิมนฺตํ คาถาหิ อชฺฌภาสิ",
"sn4.1:5.1":	"“อนตฺถสํหิตํ ญตฺวา, ",
"sn4.1:5.2":	"ยํ กิญฺจิ อมรํ ตปํ; ",
"sn4.1:5.3":	"สพฺพํ นตฺถาวหํ โหติ, ",
"sn4.1:5.4":	"ผิยาริตฺตํว ธมฺมนิฯ ",
"sn4.1:6.1":	"สีลํ สมาธิ ปญฺญญฺจ, ",
"sn4.1:6.2":	"มคฺคํ โพธาย ภาวยํ; ",
"sn4.1:6.3":	"ปตฺโตสฺมิ ปรมํ สุทฺธึ, ",
"sn4.1:6.4":	"นิหโต ตฺวมสิ อนฺตกา”ติฯ ",
"sn4.1:7.1":	"อถ โข มาโร ปาปิมา “ชานาติ มํ ภควา, ชานาติ มํ สุคโต”ติ, ทุกฺขี ทุมฺมโน ตตฺเถวนฺตรธายีติฯ "
}	
