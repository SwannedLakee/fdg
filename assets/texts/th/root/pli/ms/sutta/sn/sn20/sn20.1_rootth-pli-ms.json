{	
"sn20.1:0.1":	"สํยุตฺต นิกาย ๒๐ฯ๑ ",
"sn20.1:0.2":	"๑ฯ โอปมฺมวคฺค ",
"sn20.1:0.3":	"กูฏสุตฺต ",
"sn20.1:1.1":	"เอวํ เม สุตํ—",
"sn20.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn20.1:1.3":	"ตตฺร โข ภควา …เป… เอตทโวจ",
"sn20.1:1.4":	"“เสยฺยถาปิ, ภิกฺขเว, กูฏาคารสฺส ยา กาจิ โคปานสิโย สพฺพา ตา กูฏงฺคมา กูฏสโมสรณา กูฏสมุคฺฆาตา สพฺพา ตา สมุคฺฆาตํ คจฺฉนฺติ; ",
"sn20.1:1.5":	"เอวเมว โข, ภิกฺขเว, เย เกจิ อกุสลา ธมฺมา สพฺเพ เต อวิชฺชามูลกา อวิชฺชาสโมสรณา อวิชฺชาสมุคฺฆาตา, สพฺเพ เต สมุคฺฆาตํ คจฺฉนฺติฯ ",
"sn20.1:1.6":	"ตสฺมาติห, ภิกฺขเว, เอวํ สิกฺขิตพฺพํ",
"sn20.1:1.7":	"‘อปฺปมตฺตา วิหริสฺสามา’ติฯ ",
"sn20.1:1.8":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"sn20.1:1.9":	"ปฐมํฯ "
}	
