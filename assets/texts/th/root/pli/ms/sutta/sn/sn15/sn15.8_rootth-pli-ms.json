{	
"sn15.8:0.1":	"สํยุตฺต นิกาย ๑๕ฯ๘ ",
"sn15.8:0.2":	"๑ฯ ปฐมวคฺค ",
"sn15.8:0.3":	"คงฺคาสุตฺต ",
"sn15.8:1.1":	"ราชคเห วิหรติ เวฬุวเนฯ ",
"sn15.8:1.2":	"อถ โข อญฺญตโร พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"sn15.8:1.3":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข โส พฺราหฺมโณ ภควนฺตํ เอตทโวจ",
"sn15.8:1.4":	"“กีวพหุกา นุ โข, โภ โคตม, กปฺปา อพฺภตีตา อติกฺกนฺตา”ติ? ",
"sn15.8:1.5":	"“พหุกา โข, พฺราหฺมณ, กปฺปา อพฺภตีตา อติกฺกนฺตาฯ ",
"sn15.8:1.6":	"เต น สุกรา สงฺขาตุํ",
"sn15.8:1.7":	"‘เอตฺตกา กปฺปา อิติ วา, เอตฺตกานิ กปฺปสตานิ อิติ วา, เอตฺตกานิ กปฺปสหสฺสานิ อิติ วา, เอตฺตกานิ กปฺปสตสหสฺสานิ อิติ วา’”ติฯ ",
"sn15.8:2.1":	"“สกฺกา ปน, โภ โคตม, อุปมํ กาตุนฺ”ติ? ",
"sn15.8:2.2":	"“สกฺกา, พฺราหฺมณา”ติ ภควา อโวจฯ ",
"sn15.8:2.3":	"“เสยฺยถาปิ, พฺราหฺมณ, ยโต จายํ คงฺคา นที ปภวติ ยตฺถ จ มหาสมุทฺทํ อปฺเปติ, ยา เอตสฺมึ อนฺตเร วาลิกา สา น สุกรา สงฺขาตุํ",
"sn15.8:2.4":	"‘เอตฺตกา วาลิกา อิติ วา, เอตฺตกานิ วาลิกสตานิ อิติ วา, เอตฺตกานิ วาลิกสหสฺสานิ อิติ วา, เอตฺตกานิ วาลิกสตสหสฺสานิ อิติ วา’ติฯ ",
"sn15.8:2.5":	"ตโต พหุตรา โข, พฺราหฺมณ, กปฺปา อพฺภตีตา อติกฺกนฺตาฯ ",
"sn15.8:2.6":	"เต น สุกรา สงฺขาตุํ",
"sn15.8:2.7":	"‘เอตฺตกา กปฺปา อิติ วา, เอตฺตกานิ กปฺปสตานิ อิติ วา, เอตฺตกานิ กปฺปสหสฺสานิ อิติ วา, เอตฺตกานิ กปฺปสตสหสฺสานิ อิติ วา’ติฯ ",
"sn15.8:2.8":	"ตํ กิสฺส เหตุ? ",
"sn15.8:2.9":	"อนมตคฺโคยํ, พฺราหฺมณ, สํสาโรฯ ",
"sn15.8:2.10":	"ปุพฺพา โกฏิ น ปญฺญายติ อวิชฺชานีวรณานํ สตฺตานํ ตณฺหาสํโยชนานํ สนฺธาวตํ สํสรตํฯ ",
"sn15.8:2.11":	"เอวํ ทีฆรตฺตํ โข, พฺราหฺมณ, ทุกฺขํ ปจฺจนุภูตํ ติพฺพํ ปจฺจนุภูตํ พฺยสนํ ปจฺจนุภูตํ, กฏสี วฑฺฒิตาฯ ",
"sn15.8:2.12":	"ยาวญฺจิทํ, พฺราหฺมณ, อลเมว สพฺพสงฺขาเรสุ นิพฺพินฺทิตุํ, อลํ วิรชฺชิตุํ, อลํ วิมุจฺจิตุนฺ”ติฯ ",
"sn15.8:3.1":	"เอวํ วุตฺเต, โส พฺราหฺมโณ ภควนฺตํ เอตทโวจ",
"sn15.8:3.2":	"“อภิกฺกนฺตํ, โภ โคตม, อภิกฺกนฺตํ, โภ โคตม …เป… ",
"sn15.8:3.3":	"อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺ”ติฯ ",
"sn15.8:3.4":	"อฏฺฐมํฯ "
}	
