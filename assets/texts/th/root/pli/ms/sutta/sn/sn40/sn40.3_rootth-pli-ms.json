{	
"sn40.3:0.1":	"สํยุตฺต นิกาย ๔๐ฯ๓ ",
"sn40.3:0.2":	"๑ฯ โมคฺคลฺลานวคฺค ",
"sn40.3:0.3":	"ตติยฌานปญฺหาสุตฺต ",
"sn40.3:1.1":	"“‘ตติยํ ฌานํ, ตติยํ ฌานนฺ’ติ วุจฺจติฯ ",
"sn40.3:1.2":	"กตมํ นุ โข ตติยํ ฌานนฺติ? ",
"sn40.3:1.3":	"ตสฺส มยฺหํ, อาวุโส, เอตทโหสิ—",
"sn40.3:1.4":	"อิธ ภิกฺขุ ปีติยา จ วิราคา อุเปกฺขโก จ วิหรติ สโต จ สมฺปชาโน สุขญฺจ กาเยน ปฏิสํเวเทติ, ยํ ตํ อริยา อาจิกฺขนฺติ",
"sn40.3:1.5":	"อิทํ วุจฺจติ ตติยํ ฌานนฺติฯ ",
"sn40.3:1.6":	"โส ขฺวาหํ, อาวุโส, ปีติยา จ วิราคา อุเปกฺขโก จ วิหรามิ สโต จ สมฺปชาโน สุขญฺจ กาเยน ปฏิสํเวเทมิฯ ยํ ตํ อริยา อาจิกฺขนฺติ",
"sn40.3:1.7":	"ตสฺส มยฺหํ, อาวุโส, อิมินา วิหาเรน วิหรโต ปีติสหคตา สญฺญามนสิการา สมุทาจรนฺติฯ ",
"sn40.3:2.1":	"อถ โข มํ, อาวุโส, ภควา อิทฺธิยา อุปสงฺกมิตฺวา เอตทโวจ",
"sn40.3:2.2":	"‘โมคฺคลฺลาน, โมคฺคลฺลานฯ ",
"sn40.3:2.3":	"มา, พฺราหฺมณ, ตติยํ ฌานํ ปมาโท, ตติเย ฌาเน จิตฺตํ สณฺฐเปหิ, ตติเย ฌาเน จิตฺตํ เอโกทึ กโรหิ, ตติเย ฌาเน จิตฺตํ สมาทหา’ติฯ ",
"sn40.3:2.4":	"โส ขฺวาหํ, อาวุโส, อปเรน สมเยน ปีติยา จ วิราคา อุเปกฺขโก จ วิหรามิ สโต จ สมฺปชาโน สุขญฺจ กาเยน ปฏิสํเวเทมิ, ยํ ตํ อริยา อาจิกฺขนฺติ",
"sn40.3:2.5":	"ยญฺหิ ตํ อาวุโส สมฺมา วทมาโน วเทยฺย …เป… มหาภิญฺญตํ ปตฺโต”ติฯ ",
"sn40.3:2.6":	"ตติยํฯ "
}	
