{	
"sn56.38:0.1":	"สํยุตฺต นิกาย ๕๖ฯ๓๘ ",
"sn56.38:0.2":	"๔ฯ สีสปาวนวคฺค ",
"sn56.38:0.3":	"ทุติยสูริยสุตฺต ",
"sn56.38:1.1":	"“ยาวกีวญฺจ, ภิกฺขเว, จนฺทิมสูริยา โลเก นุปฺปชฺชนฺติ, เนว ตาว มหโต อาโลกสฺส ปาตุภาโว โหติ มหโต โอภาสสฺสฯ ",
"sn56.38:1.2":	"อนฺธตมํ ตทา โหติ อนฺธการติมิสาฯ ",
"sn56.38:1.3":	"เนว ตาว รตฺตินฺทิวา ปญฺญายนฺติ, น มาสทฺธมาสา ปญฺญายนฺติ, น อุตุสํวจฺฉรา ปญฺญายนฺติฯ ",
"sn56.38:2.1":	"ยโต จ โข, ภิกฺขเว, จนฺทิมสูริยา โลเก อุปฺปชฺชนฺติ, อถ มหโต อาโลกสฺส ปาตุภาโว โหติ มหโต โอภาสสฺสฯ ",
"sn56.38:2.2":	"เนว อนฺธการตมํ ตทา โหติ น อนฺธการติมิสาฯ ",
"sn56.38:2.3":	"อถ รตฺตินฺทิวา ปญฺญายนฺติ, มาสทฺธมาสา ปญฺญายนฺติ, อุตุสํวจฺฉรา ปญฺญายนฺติฯ ",
"sn56.38:2.4":	"เอวเมว โข, ภิกฺขเว, ยาวกีวญฺจ ตถาคโต โลเก นุปฺปชฺชติ อรหํ สมฺมาสมฺพุทฺโธ, เนว ตาว มหโต อาโลกสฺส ปาตุภาโว โหติ มหโต โอภาสสฺสฯ ",
"sn56.38:2.5":	"อนฺธตมํ ตทา โหติ อนฺธการติมิสาฯ ",
"sn56.38:2.6":	"เนว ตาว จตุนฺนํ อริยสจฺจานํ อาจิกฺขณา โหติ เทสนา ปญฺญาปนา ปฏฺฐปนา วิวรณา วิภชนา อุตฺตานีกมฺมํฯ ",
"sn56.38:3.1":	"ยโต จ โข, ภิกฺขเว, ตถาคโต โลเก อุปฺปชฺชติ อรหํ สมฺมาสมฺพุทฺโธ, อถ มหโต อาโลกสฺส ปาตุภาโว โหติ มหโต โอภาสสฺสฯ ",
"sn56.38:3.2":	"เนว อนฺธตมํ ตทา โหติ น อนฺธการติมิสาฯ ",
"sn56.38:3.3":	"อถ โข จตุนฺนํ อริยสจฺจานํ อาจิกฺขณา โหติ เทสนา ปญฺญาปนา ปฏฺฐปนา วิวรณา วิภชนา อุตฺตานีกมฺมํฯ ",
"sn56.38:3.4":	"กตเมสํ จตุนฺนํ? ",
"sn56.38:3.5":	"ทุกฺขสฺส อริยสจฺจสฺส …เป… ทุกฺขนิโรธคามินิยา ปฏิปทาย อริยสจฺจสฺสฯ ",
"sn56.38:4.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.38:4.2":	"อฏฺฐมํฯ "
}	
