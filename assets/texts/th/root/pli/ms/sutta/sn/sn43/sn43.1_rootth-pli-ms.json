{	
"sn43.1:0.1":	"สํยุตฺต นิกาย ๔๓ฯ๑ ",
"sn43.1:0.2":	"๑ฯ ปฐมวคฺค ",
"sn43.1:0.3":	"กายคตาสติสุตฺต ",
"sn43.1:1.1":	"สาวตฺถินิทานํฯ ",
"sn43.1:1.2":	"“อสงฺขตญฺจ โว, ภิกฺขเว, เทเสสฺสามิ อสงฺขตคามิญฺจ มคฺคํฯ ",
"sn43.1:1.3":	"ตํ สุณาถฯ ",
"sn43.1:1.4":	"กตมญฺจ, ภิกฺขเว, อสงฺขตํ? ",
"sn43.1:1.5":	"โย, ภิกฺขเว, ราคกฺขโย โทสกฺขโย โมหกฺขโย—",
"sn43.1:1.6":	"อิทํ วุจฺจติ, ภิกฺขเว, อสงฺขตํฯ ",
"sn43.1:1.7":	"กตโม จ, ภิกฺขเว, อสงฺขตคามิมคฺโค? ",
"sn43.1:1.8":	"กายคตาสติฯ ",
"sn43.1:1.9":	"อยํ วุจฺจติ, ภิกฺขเว, อสงฺขตคามิมคฺโคฯ ",
"sn43.1:2.1":	"อิติ โข, ภิกฺขเว, เทสิตํ โว มยา อสงฺขตํ, เทสิโต อสงฺขตคามิมคฺโคฯ ",
"sn43.1:2.2":	"ยํ, ภิกฺขเว, สตฺถารา กรณียํ สาวกานํ หิเตสินา อนุกมฺปเกน อนุกมฺปํ อุปาทาย, กตํ โว ตํ มยาฯ ",
"sn43.1:2.3":	"เอตานิ, ภิกฺขเว, รุกฺขมูลานิ, เอตานิ สุญฺญาคารานิฯ ฌายถ, ภิกฺขเว, มา ปมาทตฺถ; มา ปจฺฉา วิปฺปฏิสาริโน อหุวตฺถฯ อยํ โว อมฺหากํ อนุสาสนี”ติฯ ",
"sn43.1:2.4":	"ปฐมํฯ "
}	
