{	
"sn33.1:0.1":	"สํยุตฺต นิกาย ๓๓ฯ๑ ",
"sn33.1:0.2":	"๑ฯ วจฺฉโคตฺตวคฺค ",
"sn33.1:0.3":	"รูปอญฺญาณสุตฺต ",
"sn33.1:1.1":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn33.1:1.2":	"อถ โข วจฺฉโคตฺโต ปริพฺพาชโก เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"sn33.1:1.3":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข วจฺฉโคตฺโต ปริพฺพาชโก ภควนฺตํ เอตทโวจ",
"sn33.1:1.4":	"“โก นุ โข, โภ โคตม, เหตุ, โก ปจฺจโย, ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ—",
"sn33.1:1.5":	"สสฺสโต โลโกติ วา, อสสฺสโต โลโกติ วา, อนฺตวา โลโกติ วา, อนนฺตวา โลโกติ วา, ตํ ชีวํ ตํ สรีรนฺติ วา, อญฺญํ ชีวํ อญฺญํ สรีรนฺติ วา, โหติ ตถาคโต ปรํ มรณาติ วา, น โหติ ตถาคโต ปรํ มรณาติ วา, โหติ จ น จ โหติ ตถาคโต ปรํ มรณาติ วา, เนว โหติ น น โหติ ตถาคโต ปรํ มรณาติ วา”ติ? ",
"sn33.1:1.6":	"“รูเป โข, วจฺฉ, อญฺญาณา, รูปสมุทเย อญฺญาณา, รูปนิโรเธ อญฺญาณา, รูปนิโรธคามินิยา ปฏิปทาย อญฺญาณา; ",
"sn33.1:1.7":	"เอวมิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ—",
"sn33.1:1.8":	"สสฺสโต โลโกติ วา …เป… ",
"sn33.1:1.9":	"เนว โหติ น น โหติ ตถาคโต ปรํ มรณาติ วาติฯ ",
"sn33.1:1.10":	"อยํ โข, วจฺฉ, เหตุ, อยํ ปจฺจโย, ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ—",
"sn33.1:1.11":	"สสฺสโต โลโกติ วา, อสสฺสโต โลโกติ วา …เป… ",
"sn33.1:1.12":	"เนว โหติ น น โหติ ตถาคโต ปรํ มรณาติ วา”ติฯ ",
"sn33.1:1.13":	"ปฐมํฯ "
}	
