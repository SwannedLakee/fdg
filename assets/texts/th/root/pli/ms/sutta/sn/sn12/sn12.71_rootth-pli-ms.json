{	
"sn12.71:0.1":	"สํยุตฺต นิกาย ๑๒ฯ๗๑ ",
"sn12.71:0.2":	"๘ฯ สมณพฺราหฺมณวคฺค ",
"sn12.71:0.3":	"ชรามรณสุตฺต ",
"sn12.71:1.1":	"เอวํ เม สุตํ—",
"sn12.71:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn12.71:1.3":	"ตตฺร โข ภควา …เป… ",
"sn12.71:1.4":	"“เย หิ เกจิ, ภิกฺขเว, สมณา วา พฺราหฺมณา วา ชรามรณํ นปฺปชานนฺติ, ชรามรณสมุทยํ นปฺปชานนฺติ, ชรามรณนิโรธํ นปฺปชานนฺติ, ชรามรณนิโรธคามินึ ปฏิปทํ นปฺปชานนฺติ, ",
"sn12.71:1.5":	"น เม เต, ภิกฺขเว, สมณา วา พฺราหฺมณา วา สมเณสุ วา สมณสมฺมตา พฺราหฺมเณสุ วา พฺราหฺมณสมฺมตา, น จ ปน เต อายสฺมนฺโต สามญฺญตฺถํ วา พฺรหฺมญฺญตฺถํ วา ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺติฯ ",
"sn12.71:2.1":	"เย จ โข เกจิ, ภิกฺขเว, สมณา วา พฺราหฺมณา วา ชรามรณํ ปชานนฺติ …เป… ปฏิปทํ ปชานนฺติ, ",
"sn12.71:2.2":	"เต โข เม, ภิกฺขเว, สมณา วา พฺราหฺมณา วา สมเณสุ เจว สมณสมฺมตา พฺราหฺมเณสุ จ พฺราหฺมณสมฺมตา, เต จ ปนายสฺมนฺโต สามญฺญตฺถญฺจ พฺรหฺมญฺญตฺถญฺจ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺตี”ติฯ ",
"sn12.71:2.3":	"(สุตฺตนฺโต เอโกฯ) ",
"sn12.71:2.4":	"ปฐมํฯ "
}	
