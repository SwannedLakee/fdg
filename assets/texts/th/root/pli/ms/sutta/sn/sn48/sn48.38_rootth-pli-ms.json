{	
"sn48.38:0.1":	"สํยุตฺต นิกาย ๔๘ฯ๓๘ ",
"sn48.38:0.2":	"๔ฯ สุขินฺทฺริยวคฺค ",
"sn48.38:0.3":	"ตติยวิภงฺคสุตฺต ",
"sn48.38:1.1":	"“ปญฺจิมานิ, ภิกฺขเว, อินฺทฺริยานิฯ ",
"sn48.38:1.2":	"กตมานิ ปญฺจ? ",
"sn48.38:1.3":	"สุขินฺทฺริยํ, ทุกฺขินฺทฺริยํ, โสมนสฺสินฺทฺริยํ, โทมนสฺสินฺทฺริยํ, อุเปกฺขินฺทฺริยํฯ ",
"sn48.38:2.1":	"กตมญฺจ, ภิกฺขเว, สุขินฺทฺริยํ? ",
"sn48.38:2.2":	"ยํ โข, ภิกฺขเว, กายิกํ สุขํ, กายิกํ สาตํ, กายสมฺผสฺสชํ สุขํ สาตํ เวทยิตํ—",
"sn48.38:2.3":	"อิทํ วุจฺจติ, ภิกฺขเว, สุขินฺทฺริยํฯ ",
"sn48.38:3.1":	"กตมญฺจ, ภิกฺขเว, ทุกฺขินฺทฺริยํ? ",
"sn48.38:3.2":	"ยํ โข, ภิกฺขเว, กายิกํ ทุกฺขํ, กายิกํ อสาตํ, กายสมฺผสฺสชํ ทุกฺขํ อสาตํ เวทยิตํ—",
"sn48.38:3.3":	"อิทํ วุจฺจติ, ภิกฺขเว, ทุกฺขินฺทฺริยํฯ ",
"sn48.38:4.1":	"กตมญฺจ, ภิกฺขเว, โสมนสฺสินฺทฺริยํ? ",
"sn48.38:4.2":	"ยํ โข, ภิกฺขเว, เจตสิกํ สุขํ, เจตสิกํ สาตํ, มโนสมฺผสฺสชํ สุขํ สาตํ เวทยิตํ—",
"sn48.38:4.3":	"อิทํ วุจฺจติ, ภิกฺขเว, โสมนสฺสินฺทฺริยํฯ ",
"sn48.38:5.1":	"กตมญฺจ, ภิกฺขเว, โทมนสฺสินฺทฺริยํ? ",
"sn48.38:5.2":	"ยํ โข, ภิกฺขเว, เจตสิกํ ทุกฺขํ, เจตสิกํ อสาตํ, มโนสมฺผสฺสชํ ทุกฺขํ อสาตํ เวทยิตํ—",
"sn48.38:5.3":	"อิทํ วุจฺจติ, ภิกฺขเว, โทมนสฺสินฺทฺริยํฯ ",
"sn48.38:6.1":	"กตมญฺจ, ภิกฺขเว, อุเปกฺขินฺทฺริยํ? ",
"sn48.38:6.2":	"ยํ โข, ภิกฺขเว, กายิกํ วา เจตสิกํ วา เนว สาตํ นาสาตํ เวทยิตํ—",
"sn48.38:6.3":	"อิทํ วุจฺจติ, ภิกฺขเว, อุเปกฺขินฺทฺริยํฯ ",
"sn48.38:7.1":	"ตตฺร, ภิกฺขเว, ยญฺจ สุขินฺทฺริยํ ยญฺจ โสมนสฺสินฺทฺริยํ, สุขา สา เวทนา ทฏฺฐพฺพาฯ ",
"sn48.38:7.2":	"ตตฺร, ภิกฺขเว, ยญฺจ ทุกฺขินฺทฺริยํ ยญฺจ โทมนสฺสินฺทฺริยํ, ทุกฺขา สา เวทนา ทฏฺฐพฺพาฯ ",
"sn48.38:7.3":	"ตตฺร, ภิกฺขเว, ยทิทํ อุเปกฺขินฺทฺริยํ, อทุกฺขมสุขา สา เวทนา ทฏฺฐพฺพาฯ ",
"sn48.38:7.4":	"อิติ โข, ภิกฺขเว, อิมานิ ปญฺจินฺทฺริยานิ ปญฺจ หุตฺวา ตีณิ โหนฺติ, ตีณิ หุตฺวา ปญฺจ โหนฺติ ปริยาเยนา”ติฯ ",
"sn48.38:7.5":	"อฏฺฐมํฯ "
}	
