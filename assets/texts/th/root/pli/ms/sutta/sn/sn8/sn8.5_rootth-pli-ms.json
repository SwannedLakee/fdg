{	
"sn8.5:0.1":	"สํยุตฺต นิกาย ๘ฯ๕ ",
"sn8.5:0.2":	"๑ฯ วงฺคีสวคฺค ",
"sn8.5:0.3":	"สุภาสิตสุตฺต ",
"sn8.5:1.1":	"สาวตฺถินิทานํฯ ",
"sn8.5:1.2":	"ตตฺร โข ภควา ภิกฺขู อามนฺเตสิ",
"sn8.5:1.3":	"“ภิกฺขโว”ติฯ ",
"sn8.5:1.4":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"sn8.5:1.5":	"ภควา เอตทโวจ",
"sn8.5:2.1":	"“จตูหิ, ภิกฺขเว, องฺเคหิ สมนฺนาคตา วาจา สุภาสิตา โหติ, โน ทุพฺภาสิตา; อนวชฺชา จ อนนุวชฺชา จ วิญฺญูนํฯ ",
"sn8.5:2.2":	"กตเมหิ จตูหิ? ",
"sn8.5:2.3":	"อิธ, ภิกฺขเว, ภิกฺขุ สุภาสิตํเยว ภาสติ โน ทุพฺภาสิตํ, ธมฺมํเยว ภาสติ โน อธมฺมํ, ปิยํเยว ภาสติ โน อปฺปิยํ, สจฺจํเยว ภาสติ โน อลิกํฯ ",
"sn8.5:2.4":	"อิเมหิ โข, ภิกฺขเว, จตูหิ องฺเคหิ สมนฺนาคตา วาจา สุภาสิตา โหติ, โน ทุพฺภาสิตา, อนวชฺชา จ อนนุวชฺชา จ วิญฺญูนนฺ”ติฯ ",
"sn8.5:2.5":	"อิทมโวจ ภควาฯ ",
"sn8.5:2.6":	"อิทํ วตฺวาน สุคโต อถาปรํ เอตทโวจ สตฺถา",
"sn8.5:3.1":	"“สุภาสิตํ อุตฺตมมาหุ สนฺโต, ",
"sn8.5:3.2":	"ธมฺมํ ภเณ นาธมฺมํ ตํ ทุติยํ; ",
"sn8.5:3.3":	"ปิยํ ภเณ นาปฺปิยํ ตํ ตติยํ, ",
"sn8.5:3.4":	"สจฺจํ ภเณ นาลิกํ ตํ จตุตฺถนฺ”ติฯ ",
"sn8.5:4.1":	"อถ โข อายสฺมา วงฺคีโส อุฏฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลึ ปณาเมตฺวา ภควนฺตํ เอตทโวจ",
"sn8.5:4.2":	"“ปฏิภาติ มํ, ภควา, ปฏิภาติ มํ, สุคตา”ติฯ ",
"sn8.5:4.3":	"“ปฏิภาตุ ตํ, วงฺคีสา”ติ ภควา อโวจฯ ",
"sn8.5:4.4":	"อถ โข อายสฺมา วงฺคีโส ภควนฺตํ สมฺมุขา สารุปฺปาหิ คาถาหิ อภิตฺถวิ",
"sn8.5:5.1":	"“ตเมว วาจํ ภาเสยฺย, ",
"sn8.5:5.2":	"ยายตฺตานํ น ตาปเย; ",
"sn8.5:5.3":	"ปเร จ น วิหึเสยฺย, ",
"sn8.5:5.4":	"สา เว วาจา สุภาสิตาฯ ",
"sn8.5:6.1":	"ปิยวาจํว ภาเสยฺย, ",
"sn8.5:6.2":	"ยา วาจา ปฏินนฺทิตา; ",
"sn8.5:6.3":	"ยํ อนาทาย ปาปานิ, ",
"sn8.5:6.4":	"ปเรสํ ภาสเต ปิยํฯ ",
"sn8.5:7.1":	"สจฺจํ เว อมตา วาจา, ",
"sn8.5:7.2":	"เอส ธมฺโม สนนฺตโน; ",
"sn8.5:7.3":	"สจฺเจ อตฺเถ จ ธมฺเม จ, ",
"sn8.5:7.4":	"อาหุ สนฺโต ปติฏฺฐิตาฯ ",
"sn8.5:8.1":	"ยํ พุทฺโธ ภาสเต วาจํ, ",
"sn8.5:8.2":	"เขมํ นิพฺพานปตฺติยา; ",
"sn8.5:8.3":	"ทุกฺขสฺสนฺตกิริยาย, ",
"sn8.5:8.4":	"สา เว วาจานมุตฺตมา”ติฯ "
}	
