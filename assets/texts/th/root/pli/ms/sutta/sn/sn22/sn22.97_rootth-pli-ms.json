{	
"sn22.97:0.1":	"สํยุตฺต นิกาย ๒๒ฯ๙๗ ",
"sn22.97:0.2":	"๑๐ฯ ปุปฺผวคฺค ",
"sn22.97:0.3":	"นขสิขาสุตฺต ",
"sn22.97:1.1":	"สาวตฺถินิทานํฯ ",
"sn22.97:1.2":	"เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn22.97:1.3":	"“อตฺถิ นุ โข, ภนฺเต, กิญฺจิ รูปํ ยํ รูปํ นิจฺจํ ธุวํ สสฺสตํ อวิปริณามธมฺมํ สสฺสติสมํ ตเถว ฐสฺสติ? ",
"sn22.97:1.4":	"อตฺถิ นุ โข, ภนฺเต, กาจิ เวทนา ยา เวทนา นิจฺจา ธุวา สสฺสตา อวิปริณามธมฺมา สสฺสติสมํ ตเถว ฐสฺสติ? ",
"sn22.97:1.5":	"อตฺถิ นุ โข, ภนฺเต, กาจิ สญฺญา …เป… ",
"sn22.97:1.6":	"เกจิ สงฺขารา, เย สงฺขารา นิจฺจา ธุวา สสฺสตา อวิปริณามธมฺมา สสฺสติสมํ ตเถว ฐสฺสนฺติ? ",
"sn22.97:1.7":	"อตฺถิ นุ โข, ภนฺเต, กิญฺจิ วิญฺญาณํ, ยํ วิญฺญาณํ นิจฺจํ ธุวํ สสฺสตํ อวิปริณามธมฺมํ สสฺสติสมํ ตเถว ฐสฺสตี”ติ? ",
"sn22.97:1.8":	"“นตฺถิ โข, ภิกฺขุ, กิญฺจิ รูปํ, ยํ รูปํ นิจฺจํ ธุวํ สสฺสตํ อวิปริณามธมฺมํ สสฺสติสมํ ตเถว ฐสฺสติฯ ",
"sn22.97:1.9":	"นตฺถิ โข, ภิกฺขุ, กาจิ เวทนา … ",
"sn22.97:1.10":	"กาจิ สญฺญา … ",
"sn22.97:1.11":	"เกจิ สงฺขารา …เป… ",
"sn22.97:1.12":	"กิญฺจิ วิญฺญาณํ, ยํ วิญฺญาณํ นิจฺจํ ธุวํ สสฺสตํ อวิปริณามธมฺมํ สสฺสติสมํ ตเถว ฐสฺสตี”ติฯ ",
"sn22.97:2.1":	"อถ โข ภควา ปริตฺตํ นขสิขายํ ปํสุํ อาโรเปตฺวา ตํ ภิกฺขุํ เอตทโวจ",
"sn22.97:2.2":	"“เอตฺตกมฺปิ โข, ภิกฺขุ, รูปํ นตฺถิ นิจฺจํ ธุวํ สสฺสตํ อวิปริณามธมฺมํ สสฺสติสมํ ตเถว ฐสฺสติฯ ",
"sn22.97:2.3":	"เอตฺตกญฺเจปิ, ภิกฺขุ, รูปํ อภวิสฺส นิจฺจํ ธุวํ สสฺสตํ อวิปริณามธมฺมํ, นยิทํ พฺรหฺมจริยวาโส ปญฺญาเยถ สมฺมา ทุกฺขกฺขยายฯ ",
"sn22.97:2.4":	"ยสฺมา จ โข, ภิกฺขุ, เอตฺตกมฺปิ รูปํ นตฺถิ นิจฺจํ ธุวํ สสฺสตํ อวิปริณามธมฺมํ, ตสฺมา พฺรหฺมจริยวาโส ปญฺญายติ สมฺมา ทุกฺขกฺขยาย”ฯ ",
"sn22.97:3.1":	"เอตฺตกาปิ โข, ภิกฺขุ, เวทนา นตฺถิ นิจฺจา ธุวา สสฺสตา อวิปริณามธมฺมา สสฺสติสมํ ตเถว ฐสฺสติฯ ",
"sn22.97:3.2":	"เอตฺตกา เจปิ, ภิกฺขุ, เวทนา อภวิสฺส นิจฺจา ธุวา สสฺสตา อวิปริณามธมฺมา, น ยิทํ พฺรหฺมจริยวาโส ปญฺญาเยถ สมฺมา ทุกฺขกฺขยายฯ ",
"sn22.97:3.3":	"ยสฺมา จ โข, ภิกฺขุ, เอตฺตกาปิ เวทนา นตฺถิ นิจฺจา ธุวา สสฺสตา อวิปริณามธมฺมา, ตสฺมา พฺรหฺมจริยวาโส ปญฺญายติ สมฺมา ทุกฺขกฺขยายฯ ",
"sn22.97:4.1":	"เอตฺตกาปิ โข, ภิกฺขุ, สญฺญา นตฺถิ …เป… ",
"sn22.97:4.2":	"เอตฺตกาปิ โข, ภิกฺขุ, สงฺขารา นตฺถิ นิจฺจา ธุวา สสฺสตา อวิปริณามธมฺมา สสฺสติสมํ ตเถว ฐสฺสนฺติฯ ",
"sn22.97:4.3":	"เอตฺตกา เจปิ, ภิกฺขุ, สงฺขารา อภวิสฺสํสุ นิจฺจา ธุวา สสฺสตา อวิปริณามธมฺมา, น ยิทํ พฺรหฺมจริยวาโส ปญฺญาเยถ สมฺมา ทุกฺขกฺขยายฯ ",
"sn22.97:4.4":	"ยสฺมา จ โข, ภิกฺขุ, เอตฺตกาปิ สงฺขารา นตฺถิ นิจฺจา ธุวา สสฺสตา อวิปริณามธมฺมา, ตสฺมา พฺรหฺมจริยวาโส ปญฺญายติ สมฺมา ทุกฺขกฺขยายฯ ",
"sn22.97:5.1":	"เอตฺตกมฺปิ โข, ภิกฺขุ, วิญฺญาณํ นตฺถิ นิจฺจํ ธุวํ สสฺสตํ อวิปริณามธมฺมํ สสฺสติสมํ ตเถว ฐสฺสติฯ ",
"sn22.97:5.2":	"เอตฺตกมฺปิ โข, ภิกฺขุ, วิญฺญาณํ อภวิสฺส นิจฺจํ ธุวํ สสฺสตํ อวิปริณามธมฺมํ, น ยิทํ พฺรหฺมจริยวาโส ปญฺญาเยถ สมฺมา ทุกฺขกฺขยายฯ ",
"sn22.97:5.3":	"ยสฺมา จ โข, ภิกฺขุ, เอตฺตกมฺปิ วิญฺญาณํ นตฺถิ นิจฺจํ ธุวํ สสฺสตํ อวิปริณามธมฺมํ, ตสฺมา พฺรหฺมจริยวาโส ปญฺญายติ สมฺมา ทุกฺขกฺขยายฯ ",
"sn22.97:6.1":	"ตํ กึ มญฺญสิ, ภิกฺขุ, ",
"sn22.97:6.2":	"รูปํ นิจฺจํ วา อนิจฺจํ วา”ติ? ",
"sn22.97:6.3":	"“อนิจฺจํ, ภนฺเต”ฯ ",
"sn22.97:6.4":	"“เวทนา … ",
"sn22.97:6.5":	"สญฺญา … ",
"sn22.97:6.6":	"สงฺขารา … ",
"sn22.97:6.7":	"วิญฺญาณํ นิจฺจํ วา อนิจฺจํ วา”ติ? ",
"sn22.97:6.8":	"“อนิจฺจํ, ภนฺเต” …เป… ",
"sn22.97:6.9":	"“ตสฺมาติห …เป… ",
"sn22.97:6.10":	"เอวํ ปสฺสํ …เป… ",
"sn22.97:6.11":	"นาปรํ อิตฺถตฺตายาติ ปชานาตี”ติฯ ",
"sn22.97:6.12":	"ปญฺจมํฯ "
}	
