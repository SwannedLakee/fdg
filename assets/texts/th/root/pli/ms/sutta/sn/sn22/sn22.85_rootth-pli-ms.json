{	
"sn22.85:0.1":	"สํยุตฺต นิกาย ๒๒ฯ๘๕ ",
"sn22.85:0.2":	"๙ฯ เถรวคฺค ",
"sn22.85:0.3":	"ยมกสุตฺต ",
"sn22.85:1.1":	"เอกํ สมยํ อายสฺมา สาริปุตฺโต สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn22.85:1.2":	"เตน โข ปน สมเยน ยมกสฺส นาม ภิกฺขุโน เอวรูปํ ปาปกํ ทิฏฺฐิคตํ อุปฺปนฺนํ โหติ",
"sn22.85:1.3":	"“ตถาหํ ภควตา ธมฺมํ เทสิตํ อาชานามิ, ยถา ขีณาสโว ภิกฺขุ กายสฺส เภทา อุจฺฉิชฺชติ วินสฺสติ, น โหติ ปรํ มรณา”ติฯ ",
"sn22.85:2.1":	"อโสฺสสุํ โข สมฺพหุลา ภิกฺขู ยมกสฺส กิร นาม ภิกฺขุโน เอวรูปํ ปาปกํ ทิฏฺฐิคตํ อุปฺปนฺนํ โหติ",
"sn22.85:2.2":	"“ตถาหํ ภควตา ธมฺมํ เทสิตํ อาชานามิ, ยถา ขีณาสโว ภิกฺขุ กายสฺส เภทา อุจฺฉิชฺชติ วินสฺสติ, น โหติ ปรํ มรณา”ติฯ ",
"sn22.85:2.3":	"อถ โข เต ภิกฺขู เยนายสฺมา ยมโก เตนุปสงฺกมึสุ; อุปสงฺกมิตฺวา อายสฺมตา ยมเกน สทฺธึ สมฺโมทึสุฯ ",
"sn22.85:2.4":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทึสุฯ เอกมนฺตํ นิสินฺนา โข เต ภิกฺขู อายสฺมนฺตํ ยมกํ เอตทโวจุํ",
"sn22.85:3.1":	"“สจฺจํ กิร เต, อาวุโส ยมก, เอวรูปํ ปาปกํ ทิฏฺฐิคตํ อุปฺปนฺนํ",
"sn22.85:3.2":	"‘ตถาหํ ภควตา ธมฺมํ เทสิตํ อาชานามิ, ยถา ขีณาสโว ภิกฺขุ กายสฺส เภทา อุจฺฉิชฺชติ วินสฺสติ, น โหติ ปรํ มรณา’”ติ? ",
"sn22.85:3.3":	"“เอวํ ขฺวาหํ, อาวุโส, ภควตา ธมฺมํ เทสิตํ อาชานามิ",
"sn22.85:3.4":	"‘ขีณาสโว ภิกฺขุ กายสฺส เภทา อุจฺฉิชฺชติ วินสฺสติ, น โหติ ปรํ มรณา’”ติฯ ",
"sn22.85:4.1":	"“มา, อาวุโส ยมก, เอวํ อวจ, มา ภควนฺตํ อพฺภาจิกฺขิฯ น หิ สาธุ ภควโต อพฺภาจิกฺขนํฯ น หิ ภควา เอวํ วเทยฺย",
"sn22.85:4.2":	"‘ขีณาสโว ภิกฺขุ กายสฺส เภทา อุจฺฉิชฺชติ วินสฺสติ, น โหติ ปรํ มรณา’”ติฯ ",
"sn22.85:4.3":	"เอวมฺปิ โข อายสฺมา ยมโก เตหิ ภิกฺขูหิ วุจฺจมาโน ตเถว ตํ ปาปกํ ทิฏฺฐิคตํ ถามสา ปรามาสา อภินิวิสฺส โวหรติ",
"sn22.85:4.4":	"“ตถาหํ ภควตา ธมฺมํ เทสิตํ อาชานามิ, ยถา ขีณาสโว ภิกฺขุ กายสฺส เภทา อุจฺฉิชฺชติ วินสฺสติ, น โหติ ปรํ มรณา”ติฯ ",
"sn22.85:5.1":	"ยโต โข เต ภิกฺขู นาสกฺขึสุ อายสฺมนฺตํ ยมกํ เอตสฺมา ปาปกา ทิฏฺฐิคตา วิเวเจตุํ, อถ โข เต ภิกฺขู อุฏฺฐายาสนา เยนายสฺมา สาริปุตฺโต เตนุปสงฺกมึสุ; อุปสงฺกมิตฺวา อายสฺมนฺตํ สาริปุตฺตํ เอตทโวจุํ",
"sn22.85:5.2":	"“ยมกสฺส นาม, อาวุโส สาริปุตฺต, ภิกฺขุโน เอวรูปํ ปาปกํ ทิฏฺฐิคตํ อุปฺปนฺนํ",
"sn22.85:5.3":	"‘ตถาหํ ภควตา ธมฺมํ เทสิตํ อาชานามิ ยถา ขีณาสโว ภิกฺขุ กายสฺส เภทา อุจฺฉิชฺชติ วินสฺสติ, น โหติ ปรํ มรณา’ติฯ ",
"sn22.85:5.4":	"สาธายสฺมา สาริปุตฺโต เยน ยมโก ภิกฺขุ เตนุปสงฺกมตุ อนุกมฺปํ อุปาทายา”ติฯ ",
"sn22.85:5.5":	"อธิวาเสสิ โข อายสฺมา สาริปุตฺโต ตุณฺหีภาเวนฯ ",
"sn22.85:5.6":	"อถ โข อายสฺมา สาริปุตฺโต สายนฺหสมยํ ปฏิสลฺลานา วุฏฺฐิโต เยนายสฺมา ยมโก เตนุปสงฺกมิ; อุปสงฺกมิตฺวา อายสฺมตา ยมเกน สทฺธึ สมฺโมทิ …เป… เอกมนฺตํ นิสินฺโน โข อายสฺมา สาริปุตฺโต อายสฺมนฺตํ ยมกํ เอตทโวจ",
"sn22.85:6.1":	"“สจฺจํ กิร เต, อาวุโส ยมก, เอวรูปํ ปาปกํ ทิฏฺฐิคตํ อุปฺปนฺนํ",
"sn22.85:6.2":	"‘ตถาหํ ภควตา ธมฺมํ เทสิตํ อาชานามิ, ยถา ขีณาสโว ภิกฺขุ กายสฺส เภทา อุจฺฉิชฺชติ วินสฺสติ, น โหติ ปรํ มรณา’”ติ? ",
"sn22.85:6.3":	"“เอวํ ขฺวาหํ, อาวุโส, ภควตา ธมฺมํ เทสิตํ อาชานามิ, ยถา ขีณาสโว ภิกฺขุ กายสฺส เภทา อุจฺฉิชฺชติ วินสฺสติ, น โหติ ปรํ มรณา”ติฯ ",
"sn22.85:7.1":	"“ตํ กึ มญฺญสิ, อาวุโส ยมก, ",
"sn22.85:7.2":	"รูปํ นิจฺจํ วา อนิจฺจํ วา”ติ? ",
"sn22.85:7.3":	"“อนิจฺจํ, อาวุโส”ฯ ",
"sn22.85:7.4":	"“เวทนา นิจฺจา … ",
"sn22.85:7.5":	"สญฺญา … ",
"sn22.85:7.6":	"สงฺขารา … ",
"sn22.85:7.7":	"วิญฺญาณํ นิจฺจํ วา อนิจฺจํ วา”ติ? ",
"sn22.85:7.8":	"“อนิจฺจํ, อาวุโส”ฯ ",
"sn22.85:7.9":	"“ตสฺมาติห …เป… ",
"sn22.85:7.10":	"เอวํ ปสฺสํ …เป… ",
"sn22.85:7.11":	"นาปรํ อิตฺถตฺตายาติ ปชานาติฯ ",
"sn22.85:8.1":	"ตํ กึ มญฺญสิ, อาวุโส ยมก, ",
"sn22.85:8.2":	"รูปํ ตถาคโตติ สมนุปสฺสสี”ติ? ",
"sn22.85:8.3":	"“โน เหตํ, อาวุโส” … ",
"sn22.85:8.4":	"“เวทนํ ตถาคโตติ สมนุปสฺสสี”ติ? ",
"sn22.85:8.5":	"“โน เหตํ, อาวุโส” … ",
"sn22.85:8.6":	"“สญฺญํ … ",
"sn22.85:8.7":	"สงฺขาเร … ",
"sn22.85:8.8":	"วิญฺญาณํ ตถาคโตติ สมนุปสฺสสี”ติ? ",
"sn22.85:8.9":	"“โน เหตํ, อาวุโส”ฯ ",
"sn22.85:9.1":	"“ตํ กึ มญฺญสิ, อาวุโส ยมก, ",
"sn22.85:9.2":	"รูปสฺมึ ตถาคโตติ สมนุปสฺสสี”ติ? ",
"sn22.85:9.3":	"“โน เหตํ, อาวุโส”ฯ ",
"sn22.85:9.4":	"“อญฺญตฺร รูปา ตถาคโตติ สมนุปสฺสสี”ติ? ",
"sn22.85:9.5":	"“โน เหตํ, อาวุโส”ฯ ",
"sn22.85:9.6":	"“เวทนาย … ",
"sn22.85:9.7":	"อญฺญตฺร เวทนาย …เป… ",
"sn22.85:9.8":	"สญฺญาย … ",
"sn22.85:9.9":	"อญฺญตฺร สญฺญาย … ",
"sn22.85:9.10":	"สงฺขาเรสุ … ",
"sn22.85:9.11":	"อญฺญตฺร สงฺขาเรหิ … ",
"sn22.85:9.12":	"วิญฺญาณสฺมึ ตถาคโตติ สมนุปสฺสสี”ติ? ",
"sn22.85:9.13":	"“โน เหตํ, อาวุโส”ฯ ",
"sn22.85:9.14":	"“อญฺญตฺร วิญฺญาณา ตถาคโตติ สมนุปสฺสสี”ติ? ",
"sn22.85:9.15":	"“โน เหตํ, อาวุโส”ฯ ",
"sn22.85:10.1":	"“ตํ กึ มญฺญสิ, อาวุโส ยมก, ",
"sn22.85:10.2":	"รูปํ … เวทนํ … สญฺญํ … สงฺขาเร … วิญฺญาณํ ตถาคโตติ สมนุปสฺสสี”ติ? ",
"sn22.85:10.3":	"“โน เหตํ, อาวุโส”ฯ ",
"sn22.85:11.1":	"“ตํ กึ มญฺญสิ, อาวุโส ยมก, ",
"sn22.85:11.2":	"อยํ โส อรูปี … อเวทโน … อสญฺญี … อสงฺขาโร … อวิญฺญาโณ ตถาคโตติ สมนุปสฺสสี”ติ? ",
"sn22.85:11.3":	"“โน เหตํ, อาวุโส”ฯ ",
"sn22.85:11.4":	"“เอตฺถ จ เต, อาวุโส ยมก, ทิฏฺเฐว ธมฺเม สจฺจโต เถตโต ตถาคเต อนุปลพฺภิยมาเน, กลฺลํ นุ เต ตํ เวยฺยากรณํ",
"sn22.85:11.5":	"‘ตถาหํ ภควตา ธมฺมํ เทสิตํ อาชานามิ, ยถา ขีณาสโว ภิกฺขุ กายสฺส เภทา อุจฺฉิชฺชติ วินสฺสติ, น โหติ ปรํ มรณา’”ติ? ",
"sn22.85:12.1":	"“อหุ โข เม ตํ, อาวุโส สาริปุตฺต, ปุพฺเพ อวิทฺทสุโน ปาปกํ ทิฏฺฐิคตํ; ",
"sn22.85:12.2":	"อิทญฺจ ปนายสฺมโต สาริปุตฺตสฺส ธมฺมเทสนํ สุตฺวา ตญฺเจว ปาปกํ ทิฏฺฐิคตํ ปหีนํ, ธมฺโม จ เม อภิสมิโต”ติฯ ",
"sn22.85:13.1":	"“สเจ ตํ, อาวุโส ยมก, เอวํ ปุจฺเฉยฺยุํ",
"sn22.85:13.2":	"‘โย โส, อาวุโส ยมก, ภิกฺขุ อรหํ ขีณาสโว โส กายสฺส เภทา ปรํ มรณา กึ โหตี’ติ? ",
"sn22.85:13.3":	"เอวํ ปุฏฺโฐ ตฺวํ, อาวุโส ยมก, กินฺติ พฺยากเรยฺยาสี”ติ? ",
"sn22.85:13.4":	"“สเจ มํ, อาวุโส, เอวํ ปุจฺเฉยฺยุํ",
"sn22.85:13.5":	"‘โย โส, อาวุโส ยมก, ภิกฺขุ อรหํ ขีณาสโว โส กายสฺส เภทา ปรํ มรณา กึ โหตี’ติ? ",
"sn22.85:13.6":	"เอวํ ปุฏฺโฐหํ, อาวุโส, เอวํ พฺยากเรยฺยํ",
"sn22.85:13.7":	"‘รูปํ โข, อาวุโส, อนิจฺจํฯ ",
"sn22.85:13.8":	"ยทนิจฺจํ ตํ ทุกฺขํ; ",
"sn22.85:13.9":	"ยํ ทุกฺขํ ตํ นิรุทฺธํ ตทตฺถงฺคตํฯ ",
"sn22.85:13.10":	"เวทนา … ",
"sn22.85:13.11":	"สญฺญา … ",
"sn22.85:13.12":	"สงฺขารา … ",
"sn22.85:13.13":	"วิญฺญาณํ อนิจฺจํฯ ",
"sn22.85:13.14":	"ยทนิจฺจํ ตํ ทุกฺขํ; ",
"sn22.85:13.15":	"ยํ ทุกฺขํ ตํ นิรุทฺธํ ตทตฺถงฺคตนฺ’ติฯ ",
"sn22.85:13.16":	"เอวํ ปุฏฺโฐหํ, อาวุโส, เอวํ พฺยากเรยฺยนฺ”ติฯ ",
"sn22.85:14.1":	"“สาธุ สาธุ, อาวุโส ยมกฯ ",
"sn22.85:14.2":	"เตน หาวุโส ยมก, อุปมํ เต กริสฺสามิ เอตเสฺสว อตฺถสฺส ภิโยฺยโส มตฺตาย ญาณายฯ ",
"sn22.85:14.3":	"เสยฺยถาปิ, อาวุโส ยมก, คหปติ วา คหปติปุตฺโต วา อฑฺโฒ มหทฺธโน มหาโภโค; ",
"sn22.85:14.4":	"โส จ อารกฺขสมฺปนฺโนฯ ",
"sn22.85:14.5":	"ตสฺส โกจิเทว ปุริโส อุปฺปชฺเชยฺย อนตฺถกาโม อหิตกาโม อโยคกฺเขมกาโม ชีวิตา โวโรเปตุกาโมฯ ",
"sn22.85:14.6":	"ตสฺส เอวมสฺส",
"sn22.85:14.7":	"‘อยํ โข คหปติ วา คหปติปุตฺโต วา อฑฺโฒ มหทฺธโน มหาโภโค; ",
"sn22.85:14.8":	"โส จ อารกฺขสมฺปนฺโน; ",
"sn22.85:14.9":	"นายํ สุกโร ปสยฺห ชีวิตา โวโรเปตุํฯ ",
"sn22.85:14.10":	"ยนฺนูนาหํ อนุปขชฺช ชีวิตา โวโรเปยฺยนฺ’ติฯ ",
"sn22.85:14.11":	"โส ตํ คหปตึ วา คหปติปุตฺตํ วา อุปสงฺกมิตฺวา เอวํ วเทยฺย",
"sn22.85:14.12":	"‘อุปฏฺฐเหยฺยํ ตํ, ภนฺเต’ติฯ ",
"sn22.85:14.13":	"ตเมนํ โส คหปติ วา คหปติปุตฺโต วา อุปฏฺฐาเปยฺยฯ ",
"sn22.85:14.14":	"โส อุปฏฺฐเหยฺย ปุพฺพุฏฺฐายี ปจฺฉานิปาตี กิงฺการปฏิสฺสาวี มนาปจารี ปิยวาทีฯ ",
"sn22.85:14.15":	"ตสฺส โส คหปติ วา คหปติปุตฺโต วา มิตฺตโตปิ นํ สทฺทเหยฺย; ",
"sn22.85:14.16":	"สุหชฺชโตปิ นํ สทฺทเหยฺย; ",
"sn22.85:14.17":	"ตสฺมิญฺจ วิสฺสาสํ อาปชฺเชยฺยฯ ",
"sn22.85:14.18":	"ยทา โข, อาวุโส, ตสฺส ปุริสสฺส เอวมสฺส",
"sn22.85:14.19":	"‘สํวิสฺสตฺโถ โข มฺยายํ คหปติ วา คหปติปุตฺโต วา’ติ, อถ นํ รโหคตํ วิทิตฺวา ติเณฺหน สตฺเถน ชีวิตา โวโรเปยฺยฯ ",
"sn22.85:15.1":	"ตํ กึ มญฺญสิ, อาวุโส ยมก, ",
"sn22.85:15.2":	"ยทา หิ โส ปุริโส อมุํ คหปตึ วา คหปติปุตฺตํ วา อุปสงฺกมิตฺวา เอวํ อาห",
"sn22.85:15.3":	"‘อุปฏฺฐเหยฺยํ ตํ, ภนฺเต’ติ, ตทาปิ โส วธโกวฯ ",
"sn22.85:15.4":	"วธกญฺจ ปน สนฺตํ น อญฺญาสิ",
"sn22.85:15.5":	"‘วธโก เม’ติฯ ",
"sn22.85:15.6":	"ยทาปิ โส อุปฏฺฐหติ ปุพฺพุฏฺฐายี ปจฺฉานิปาตี กิงฺการปฏิสฺสาวี มนาปจารี ปิยวาที, ตทาปิ โส วธโกวฯ ",
"sn22.85:15.7":	"วธกญฺจ ปน สนฺตํ น อญฺญาสิ",
"sn22.85:15.8":	"‘วธโก เม’ติฯ ",
"sn22.85:15.9":	"ยทาปิ นํ รโหคตํ วิทิตฺวา ติเณฺหน สตฺเถน ชีวิตา โวโรเปติ, ตทาปิ โส วธโกวฯ ",
"sn22.85:15.10":	"วธกญฺจ ปน สนฺตํ น อญฺญาสิ",
"sn22.85:15.11":	"‘วธโก เม’”ติฯ ",
"sn22.85:15.12":	"“เอวมาวุโส”ติฯ ",
"sn22.85:15.13":	"“เอวเมว โข, อาวุโส, อสฺสุตวา ปุถุชฺชโน อริยานํ อทสฺสาวี อริยธมฺมสฺส อโกวิโท อริยธมฺเม อวินีโต, สปฺปุริสานํ อทสฺสาวี สปฺปุริสธมฺมสฺส อโกวิโท สปฺปุริสธมฺเม อวินีโต ",
"sn22.85:15.14":	"รูปํ อตฺตโต สมนุปสฺสติ, รูปวนฺตํ วา อตฺตานํ; อตฺตนิ วา รูปํ, รูปสฺมึ วา อตฺตานํฯ ",
"sn22.85:15.15":	"เวทนํ … ",
"sn22.85:15.16":	"สญฺญํ … ",
"sn22.85:15.17":	"สงฺขาเร … ",
"sn22.85:15.18":	"วิญฺญาณํ อตฺตโต สมนุปสฺสติ, วิญฺญาณวนฺตํ วา อตฺตานํ; อตฺตนิ วา วิญฺญาณํ, วิญฺญาณสฺมึ วา อตฺตานํฯ ",
"sn22.85:16.1":	"โส อนิจฺจํ รูปํ ‘อนิจฺจํ รูปนฺ’ติ ยถาภูตํ นปฺปชานาติฯ ",
"sn22.85:16.2":	"อนิจฺจํ เวทนํ ‘อนิจฺจา เวทนา’ติ ยถาภูตํ นปฺปชานาติฯ ",
"sn22.85:16.3":	"อนิจฺจํ สญฺญํ ‘อนิจฺจา สญฺญา’ติ ยถาภูตํ นปฺปชานาติฯ ",
"sn22.85:16.4":	"อนิจฺเจ สงฺขาเร ‘อนิจฺจา สงฺขารา’ติ ยถาภูตํ นปฺปชานาติฯ ",
"sn22.85:16.5":	"อนิจฺจํ วิญฺญาณํ ‘อนิจฺจํ วิญฺญาณนฺ’ติ ยถาภูตํ นปฺปชานาติฯ ",
"sn22.85:17.1":	"ทุกฺขํ รูปํ ‘ทุกฺขํ รูปนฺ’ติ ยถาภูตํ นปฺปชานาติฯ ",
"sn22.85:17.2":	"ทุกฺขํ เวทนํ … ",
"sn22.85:17.3":	"ทุกฺขํ สญฺญํ … ",
"sn22.85:17.4":	"ทุกฺเข สงฺขาเร … ",
"sn22.85:17.5":	"ทุกฺขํ วิญฺญาณํ ‘ทุกฺขํ วิญฺญาณนฺ’ติ ยถาภูตํ นปฺปชานาติฯ ",
"sn22.85:18.1":	"อนตฺตํ รูปํ ‘อนตฺตา รูปนฺ’ติ ยถาภูตํ นปฺปชานาติฯ ",
"sn22.85:18.2":	"อนตฺตํ เวทนํ … ",
"sn22.85:18.3":	"อนตฺตํ สญฺญํ … ",
"sn22.85:18.4":	"อนตฺเต สงฺขาเร … ",
"sn22.85:18.5":	"อนตฺตํ วิญฺญาณํ ‘อนตฺตํ วิญฺญาณนฺ’ติ ยถาภูตํ นปฺปชานาติฯ ",
"sn22.85:19.1":	"สงฺขตํ รูปํ ‘สงฺขตํ รูปนฺ’ติ ยถาภูตํ นปฺปชานาติฯ ",
"sn22.85:19.2":	"สงฺขตํ เวทนํ … ",
"sn22.85:19.3":	"สงฺขตํ สญฺญํ … ",
"sn22.85:19.4":	"สงฺขเต สงฺขาเร … ",
"sn22.85:19.5":	"สงฺขตํ วิญฺญาณํ ‘สงฺขตํ วิญฺญาณนฺ’ติ ยถาภูตํ นปฺปชานาติฯ ",
"sn22.85:20.1":	"วธกํ รูปํ ‘วธกํ รูปนฺ’ติ ยถาภูตํ นปฺปชานาติฯ ",
"sn22.85:20.2":	"วธกํ เวทนํ ‘วธกา เวทนา’ติ … ",
"sn22.85:20.3":	"วธกํ สญฺญํ ‘วธกา สญฺญา’ติ … ",
"sn22.85:20.4":	"วธเก สงฺขาเร ‘วธกา สงฺขารา’ติ ยถาภูตํ นปฺปชานาติฯ ",
"sn22.85:20.5":	"วธกํ วิญฺญาณํ ‘วธกํ วิญฺญาณนฺ’ติ ยถาภูตํ นปฺปชานาติฯ ",
"sn22.85:21.1":	"โส รูปํ อุเปติ อุปาทิยติ อธิฏฺฐาติ ‘อตฺตา เม’ติฯ ",
"sn22.85:21.2":	"เวทนํ … ",
"sn22.85:21.3":	"สญฺญํ … ",
"sn22.85:21.4":	"สงฺขาเร … ",
"sn22.85:21.5":	"วิญฺญาณํ อุเปติ อุปาทิยติ อธิฏฺฐาติ ‘อตฺตา เม’ติฯ ",
"sn22.85:21.6":	"ตสฺสิเม ปญฺจุปาทานกฺขนฺธา อุเปตา อุปาทินฺนา ทีฆรตฺตํ อหิตาย ทุกฺขาย สํวตฺตนฺติฯ ",
"sn22.85:22.1":	"สุตวา จ โข, อาวุโส, อริยสาวโก อริยานํ ทสฺสาวี …เป… สปฺปุริสธมฺเม สุวินีโต ",
"sn22.85:22.2":	"น รูปํ อตฺตโต สมนุปสฺสติ, น รูปวนฺตํ อตฺตานํ; น อตฺตนิ รูปํ, น รูปสฺมึ อตฺตานํฯ ",
"sn22.85:22.3":	"น เวทนํ … ",
"sn22.85:22.4":	"น สญฺญํ … ",
"sn22.85:22.5":	"น สงฺขาเร … ",
"sn22.85:22.6":	"น วิญฺญาณํ อตฺตโต สมนุปสฺสติ, น วิญฺญาณวนฺตํ อตฺตานํ; ",
"sn22.85:22.7":	"น อตฺตนิ วิญฺญาณํ, น วิญฺญาณสฺมึ อตฺตานํฯ ",
"sn22.85:23.1":	"โส อนิจฺจํ รูปํ ‘อนิจฺจํ รูปนฺ’ติ ยถาภูตํ ปชานาติฯ ",
"sn22.85:23.2":	"อนิจฺจํ เวทนํ … ",
"sn22.85:23.3":	"อนิจฺจํ สญฺญํ … ",
"sn22.85:23.4":	"อนิจฺเจ สงฺขาเร … ",
"sn22.85:23.5":	"อนิจฺจํ วิญฺญาณํ ‘อนิจฺจํ วิญฺญาณนฺ’ติ ยถาภูตํ ปชานาติฯ ",
"sn22.85:24.1":	"ทุกฺขํ รูปํ ‘ทุกฺขํ รูปนฺ’ติ ยถาภูตํ ปชานาติฯ ",
"sn22.85:24.2":	"ทุกฺขํ เวทนํ … ",
"sn22.85:24.3":	"ทุกฺขํ สญฺญํ … ",
"sn22.85:24.4":	"ทุกฺเข สงฺขาเร … ",
"sn22.85:24.5":	"ทุกฺขํ วิญฺญาณํ ‘ทุกฺขํ วิญฺญาณนฺ’ติ ยถาภูตํ ปชานาติฯ ",
"sn22.85:25.1":	"อนตฺตํ รูปํ ‘อนตฺตา รูปนฺ’ติ ยถาภูตํ ปชานาติฯ ",
"sn22.85:25.2":	"อนตฺตํ เวทนํ … ",
"sn22.85:25.3":	"อนตฺตํ สญฺญํ … ",
"sn22.85:25.4":	"อนตฺเต สงฺขาเร … ",
"sn22.85:25.5":	"อนตฺตํ วิญฺญาณํ ‘อนตฺตา วิญฺญาณนฺ’ติ ยถาภูตํ ปชานาติฯ ",
"sn22.85:26.1":	"สงฺขตํ รูปํ ‘สงฺขตํ รูปนฺ’ติ ยถาภูตํ ปชานาติฯ ",
"sn22.85:26.2":	"สงฺขตํ เวทนํ … ",
"sn22.85:26.3":	"สงฺขตํ สญฺญํ … ",
"sn22.85:26.4":	"สงฺขเต สงฺขาเร … ",
"sn22.85:26.5":	"สงฺขตํ วิญฺญาณํ ‘สงฺขตํ วิญฺญาณนฺ’ติ ยถาภูตํ ปชานาติฯ ",
"sn22.85:27.1":	"วธกํ รูปํ ‘วธกํ รูปนฺ’ติ ยถาภูตํ ปชานาติฯ ",
"sn22.85:27.2":	"วธกํ เวทนํ … ",
"sn22.85:27.3":	"วธกํ สญฺญํ … ",
"sn22.85:27.4":	"วธเก สงฺขาเร ‘วธกา สงฺขารา’ติ ยถาภูตํ ปชานาติฯ ",
"sn22.85:27.5":	"วธกํ วิญฺญาณํ ‘วธกํ วิญฺญาณนฺ’ติ ยถาภูตํ ปชานาติฯ ",
"sn22.85:28.1":	"โส รูปํ น อุเปติ, น อุปาทิยติ, นาธิฏฺฐาติ",
"sn22.85:28.2":	"เวทนํ … ",
"sn22.85:28.3":	"สญฺญํ … ",
"sn22.85:28.4":	"สงฺขาเร … ",
"sn22.85:28.5":	"วิญฺญาณํ น อุเปติ, น อุปาทิยติ, นาธิฏฺฐาติ",
"sn22.85:28.6":	"ตสฺสิเม ปญฺจุปาทานกฺขนฺธา อนุเปตา อนุปาทินฺนา ทีฆรตฺตํ หิตาย สุขาย สํวตฺตนฺตี”ติฯ ",
"sn22.85:28.7":	"“เอวเมตํ, อาวุโส สาริปุตฺต, โหติ เยสํ อายสฺมนฺตานํ ตาทิสา สพฺรหฺมจาริโน อนุกมฺปกา อตฺถกามา โอวาทกา อนุสาสกาฯ ",
"sn22.85:28.8":	"อิทญฺจ ปน เม อายสฺมโต สาริปุตฺตสฺส ธมฺมเทสนํ สุตฺวา อนุปาทาย อาสเวหิ จิตฺตํ วิมุตฺตนฺ”ติฯ ",
"sn22.85:28.9":	"ตติยํฯ "
}	
