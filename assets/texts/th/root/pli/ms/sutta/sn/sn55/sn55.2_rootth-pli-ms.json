{	
"sn55.2:0.1":	"สํยุตฺต นิกาย ๕๕ฯ๒ ",
"sn55.2:0.2":	"๑ฯ เวฬุทฺวารวคฺค ",
"sn55.2:0.3":	"พฺรหฺมจริโยคธสุตฺต ",
"sn55.2:1.1":	"“จตูหิ, ภิกฺขเว, ธมฺเมหิ สมนฺนาคโต อริยสาวโก โสตาปนฺโน โหติ อวินิปาตธมฺโม นิยโต สมฺโพธิปรายโณฯ ",
"sn55.2:2.1":	"กตเมหิ จตูหิ? ",
"sn55.2:2.2":	"อิธ, ภิกฺขเว, อริยสาวโก พุทฺเธ อเวจฺจปฺปสาเทน สมนฺนาคโต โหติ",
"sn55.2:2.3":	"‘อิติปิ โส ภควา อรหํ สมฺมาสมฺพุทฺโธ วิชฺชาจรณสมฺปนฺโน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ พุทฺโธ ภควา’ติฯ ",
"sn55.2:2.4":	"ธมฺเม …เป… ",
"sn55.2:2.5":	"สงฺเฆ …เป… ",
"sn55.2:2.6":	"อริยกนฺเตหิ สีเลหิ สมนฺนาคโต โหติ อขณฺเฑหิ …เป… สมาธิสํวตฺตนิเกหิฯ ",
"sn55.2:2.7":	"อิเมหิ โข, ภิกฺขเว, จตูหิ ธมฺเมหิ สมนฺนาคโต อริยสาวโก โสตาปนฺโน โหติ อวินิปาตธมฺโม นิยโต สมฺโพธิปรายโณ”ติฯ ",
"sn55.2:3.1":	"อิทมโวจ ภควาฯ ",
"sn55.2:3.2":	"อิทํ วตฺวาน สุคโต อถาปรํ เอตทโวจ สตฺถา",
"sn55.2:4.1":	"“เยสํ สทฺธา จ สีลญฺจ, ",
"sn55.2:4.2":	"ปสาโท ธมฺมทสฺสนํ; ",
"sn55.2:4.3":	"เต เว กาเลน ปจฺเจนฺติ, ",
"sn55.2:4.4":	"พฺรหฺมจริโยคธํ สุขนฺ”ติฯ ",
"sn55.2:4.5":	"ทุติยํฯ "
}	
