{	
"sn35.150:0.1":	"สํยุตฺต นิกาย ๓๕ฯ๑๕๐ ",
"sn35.150:0.2":	"๑๕ฯ นวปุราณวคฺค ",
"sn35.150:0.3":	"นิพฺพานสปฺปายปฏิปทาสุตฺต ",
"sn35.150:1.1":	"“นิพฺพานสปฺปายํ โว, ภิกฺขเว, ปฏิปทํ เทเสสฺสามิฯ ",
"sn35.150:1.2":	"ตํ สุณาถ …เป… ",
"sn35.150:1.3":	"กตมา จ สา, ภิกฺขเว, นิพฺพานสปฺปายา ปฏิปทา? ",
"sn35.150:1.4":	"ตํ กึ มญฺญถ, ภิกฺขเว, ",
"sn35.150:1.5":	"จกฺขุ นิจฺจํ วา อนิจฺจํ วา”ติ? ",
"sn35.150:2.1":	"“อนิจฺจํ, ภนฺเต”ฯ ",
"sn35.150:3.1":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn35.150:4.1":	"“ทุกฺขํ, ภนฺเต”ฯ ",
"sn35.150:5.1":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn35.150:5.2":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn35.150:6.1":	"“โน เหตํ, ภนฺเต”ฯ ",
"sn35.150:7.1":	"“รูปา นิจฺจา วา อนิจฺจา วา”ติ? ",
"sn35.150:8.1":	"“อนิจฺจา, ภนฺเต”ฯ ",
"sn35.150:9.1":	"“จกฺขุวิญฺญาณํ … ",
"sn35.150:9.2":	"จกฺขุสมฺผโสฺส …เป… ",
"sn35.150:9.3":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ นิจฺจํ วา อนิจฺจํ วา”ติ? ",
"sn35.150:10.1":	"“อนิจฺจํ, ภนฺเต”ฯ ",
"sn35.150:11.1":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn35.150:12.1":	"“ทุกฺขํ, ภนฺเต”ฯ ",
"sn35.150:13.1":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn35.150:13.2":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn35.150:14.1":	"“โน เหตํ, ภนฺเต”ฯ ",
"sn35.150:15.1":	"“เอวํ ปสฺสํ, ภิกฺขเว, สุตวา อริยสาวโก จกฺขุสฺมิมฺปิ นิพฺพินฺทติ, รูเปสุปิ นิพฺพินฺทติ, จกฺขุวิญฺญาเณปิ นิพฺพินฺทติ, จกฺขุสมฺผเสฺสปิ นิพฺพินฺทติ …เป… ",
"sn35.150:15.2":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตสฺมิมฺปิ นิพฺพินฺทติฯ ",
"sn35.150:15.3":	"นิพฺพินฺทํ วิรชฺชติ; วิราคา วิมุจฺจติ …เป… ",
"sn35.150:15.4":	"นาปรํ อิตฺถตฺตายาติ ปชานาติฯ ",
"sn35.150:15.5":	"อยํ โข สา, ภิกฺขเว, นิพฺพานสปฺปายา ปฏิปทา”ติฯ ",
"sn35.150:15.6":	"ปญฺจมํฯ "
}	
