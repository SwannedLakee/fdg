{	
"sn35.101:0.1":	"สํยุตฺต นิกาย ๓๕ฯ๑๐๑ ",
"sn35.101:0.2":	"๑๐ฯ สฬวคฺค ",
"sn35.101:0.3":	"ปฐมนตุมฺหากสุตฺต ",
"sn35.101:1.1":	"“ยํ, ภิกฺขเว, น ตุมฺหากํ, ตํ ปชหถฯ ",
"sn35.101:1.2":	"ตํ โว ปหีนํ หิตาย สุขาย ภวิสฺสติฯ ",
"sn35.101:1.3":	"กิญฺจ, ภิกฺขเว, น ตุมฺหากํ? ",
"sn35.101:1.4":	"จกฺขุ, ภิกฺขเว, น ตุมฺหากํฯ ",
"sn35.101:1.5":	"ตํ ปชหถฯ ",
"sn35.101:1.6":	"ตํ โว ปหีนํ หิตาย สุขาย ภวิสฺสติฯ ",
"sn35.101:1.7":	"รูปา น ตุมฺหากํฯ ",
"sn35.101:1.8":	"เต ปชหถฯ ",
"sn35.101:1.9":	"เต โว ปหีนา หิตาย สุขาย ภวิสฺสนฺติฯ ",
"sn35.101:1.10":	"จกฺขุวิญฺญาณํ น ตุมฺหากํฯ ",
"sn35.101:1.11":	"ตํ ปชหถฯ ",
"sn35.101:1.12":	"ตํ โว ปหีนํ หิตาย สุขาย ภวิสฺสติฯ ",
"sn35.101:1.13":	"จกฺขุสมฺผโสฺส น ตุมฺหากํฯ ",
"sn35.101:1.14":	"ตํ ปชหถฯ ",
"sn35.101:1.15":	"โส โว ปหีโน หิตาย สุขาย ภวิสฺสติฯ ",
"sn35.101:1.16":	"ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ น ตุมฺหากํฯ ",
"sn35.101:1.17":	"ตํ ปชหถฯ ",
"sn35.101:1.18":	"ตํ โว ปหีนํ หิตาย สุขาย ภวิสฺสติฯ ",
"sn35.101:1.19":	"…เป… ",
"sn35.101:2.1":	"ชิวฺหา น ตุมฺหากํฯ ",
"sn35.101:2.2":	"ตํ ปชหถฯ ",
"sn35.101:2.3":	"สา โว ปหีนา หิตาย สุขาย ภวิสฺสติฯ ",
"sn35.101:2.4":	"รสา น ตุมฺหากํฯ ",
"sn35.101:2.5":	"เต ปชหถฯ ",
"sn35.101:2.6":	"เต โว ปหีนา หิตาย สุขาย ภวิสฺสนฺติฯ ",
"sn35.101:2.7":	"ชิวฺหาวิญฺญาณํ น ตุมฺหากํฯ ",
"sn35.101:2.8":	"ตํ ปชหถฯ ",
"sn35.101:2.9":	"ตํ โว ปหีนํ หิตาย สุขาย ภวิสฺสติฯ ",
"sn35.101:2.10":	"ชิวฺหาสมฺผโสฺส น ตุมฺหากํฯ ",
"sn35.101:2.11":	"ตํ ปชหถฯ ",
"sn35.101:2.12":	"โส โว ปหีโน หิตาย สุขาย ภวิสฺสติฯ ",
"sn35.101:2.13":	"ยมฺปิทํ ชิวฺหาสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ น ตุมฺหากํฯ ",
"sn35.101:2.14":	"ตํ ปชหถฯ ตํ โว ปหีนํ หิตาย สุขาย ภวิสฺสติ …เป…ฯ ",
"sn35.101:3.1":	"มโน น ตุมฺหากํฯ ",
"sn35.101:3.2":	"ตํ ปชหถฯ ",
"sn35.101:3.3":	"โส โว ปหีโน หิตาย สุขาย ภวิสฺสติฯ ",
"sn35.101:3.4":	"ธมฺมา น ตุมฺหากํฯ ",
"sn35.101:3.5":	"เต ปชหถฯ ",
"sn35.101:3.6":	"เต โว ปหีนา หิตาย สุขาย ภวิสฺสนฺติฯ ",
"sn35.101:3.7":	"มโนวิญฺญาณํ น ตุมฺหากํฯ ",
"sn35.101:3.8":	"ตํ ปชหถฯ ",
"sn35.101:3.9":	"ตํ โว ปหีนํ หิตาย สุขาย ภวิสฺสติฯ ",
"sn35.101:3.10":	"มโนสมฺผโสฺส น ตุมฺหากํฯ ",
"sn35.101:3.11":	"ตํ ปชหถฯ ",
"sn35.101:3.12":	"โส โว ปหีโน หิตาย สุขาย ภวิสฺสติฯ ",
"sn35.101:3.13":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ น ตุมฺหากํฯ ",
"sn35.101:3.14":	"ตํ ปชหถฯ ",
"sn35.101:3.15":	"ตํ โว ปหีนํ หิตาย สุขาย ภวิสฺสติฯ ",
"sn35.101:4.1":	"เสยฺยถาปิ, ภิกฺขเว, ยํ อิมสฺมึ เชตวเน ติณกฏฺฐสาขาปลาสํ ตํ ชโน หเรยฺย วา ฑเหยฺย วา ยถาปจฺจยํ วา กเรยฺย, ",
"sn35.101:4.2":	"อปิ นุ ตุมฺหากํ เอวมสฺส",
"sn35.101:4.3":	"‘อเมฺห ชโน หรติ วา ฑหติ วา ยถาปจฺจยํ วา กโรตี’”ติ? ",
"sn35.101:5.1":	"“โน เหตํ, ภนฺเต”ฯ ",
"sn35.101:6.1":	"“ตํ กิสฺส เหตุ”? ",
"sn35.101:7.1":	"“น หิ โน เอตํ, ภนฺเต, อตฺตา วา อตฺตนิยํ วา”ติฯ ",
"sn35.101:8.1":	"“เอวเมว โข, ภิกฺขเว, จกฺขุ น ตุมฺหากํฯ ",
"sn35.101:8.2":	"ตํ ปชหถฯ ",
"sn35.101:8.3":	"ตํ โว ปหีนํ หิตาย สุขาย ภวิสฺสติฯ ",
"sn35.101:8.4":	"รูปา น ตุมฺหากํ … ",
"sn35.101:8.5":	"จกฺขุวิญฺญาณํ … ",
"sn35.101:8.6":	"จกฺขุสมฺผโสฺส …เป… ",
"sn35.101:8.7":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ น ตุมฺหากํฯ ",
"sn35.101:8.8":	"ตํ ปชหถฯ ",
"sn35.101:8.9":	"ตํ โว ปหีนํ หิตาย สุขาย ภวิสฺสตี”ติฯ ",
"sn35.101:8.10":	"อฏฺฐมํฯ "
}	
