{	
"sn35.62:0.1":	"สํยุตฺต นิกาย ๓๕ฯ๖๒ ",
"sn35.62:0.2":	"๖ฯ อวิชฺชาวคฺค ",
"sn35.62:0.3":	"ทุติยสพฺพุปาทานปริยาทานสุตฺต ",
"sn35.62:1.1":	"“สพฺพุปาทานปริยาทานาย โว, ภิกฺขเว, ธมฺมํ เทเสสฺสามิฯ ",
"sn35.62:1.2":	"ตํ สุณาถฯ ",
"sn35.62:1.3":	"กตโม จ, ภิกฺขเว, สพฺพุปาทานปริยาทานาย ธมฺโม? ",
"sn35.62:2.1":	"ตํ กึ มญฺญถ, ภิกฺขเว, ",
"sn35.62:2.2":	"จกฺขุ นิจฺจํ วา อนิจฺจํ วา”ติ? ",
"sn35.62:3.1":	"“อนิจฺจํ, ภนฺเต”ฯ ",
"sn35.62:4.1":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn35.62:5.1":	"“ทุกฺขํ, ภนฺเต”ฯ ",
"sn35.62:6.1":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn35.62:6.2":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn35.62:7.1":	"“โน เหตํ, ภนฺเต”ฯ ",
"sn35.62:8.1":	"“รูปา …เป… ",
"sn35.62:8.2":	"จกฺขุวิญฺญาณํ นิจฺจํ วา อนิจฺจํ วา”ติ? ",
"sn35.62:9.1":	"“อนิจฺจํ, ภนฺเต” …เป…ฯ ",
"sn35.62:10.1":	"“จกฺขุสมฺผโสฺส นิจฺโจ วา อนิจฺโจ วา”ติ? ",
"sn35.62:11.1":	"“อนิจฺโจ, ภนฺเต” …เป…ฯ ",
"sn35.62:12.1":	"“ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ นิจฺจํ วา อนิจฺจํ วา”ติ? ",
"sn35.62:13.1":	"“อนิจฺจํ, ภนฺเต” …เป…ฯ ",
"sn35.62:14.1":	"“โสตํ … ",
"sn35.62:14.2":	"ฆานํ … ",
"sn35.62:14.3":	"ชิวฺหา … ",
"sn35.62:14.4":	"กาโย … ",
"sn35.62:14.5":	"มโน … ",
"sn35.62:14.6":	"ธมฺมา … ",
"sn35.62:14.7":	"มโนวิญฺญาณํ … ",
"sn35.62:14.8":	"มโนสมฺผโสฺส … ",
"sn35.62:14.9":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา, ตมฺปิ นิจฺจํ วา อนิจฺจํ วา”ติ? ",
"sn35.62:15.1":	"“อนิจฺจํ, ภนฺเต”ฯ ",
"sn35.62:16.1":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn35.62:17.1":	"“ทุกฺขํ, ภนฺเต”ฯ ",
"sn35.62:18.1":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn35.62:18.2":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn35.62:19.1":	"“โน เหตํ, ภนฺเต”ฯ ",
"sn35.62:20.1":	"“เอวํ ปสฺสํ, ภิกฺขเว, สุตวา อริยสาวโก จกฺขุสฺมิมฺปิ นิพฺพินฺทติ, รูเปสุปิ นิพฺพินฺทติ, จกฺขุวิญฺญาเณปิ นิพฺพินฺทติ, จกฺขุสมฺผเสฺสปิ นิพฺพินฺทติฯ ",
"sn35.62:20.2":	"ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตสฺมิมฺปิ นิพฺพินฺทติ …เป… ",
"sn35.62:20.3":	"ชิวฺหายปิ นิพฺพินฺทติ, รเสสุปิ นิพฺพินฺทติ, ชิวฺหาวิญฺญาเณปิ นิพฺพินฺทติ, ชิวฺหาสมฺผเสฺสปิ นิพฺพินฺทติ, ยมฺปิทํ ชิวฺหาสมฺผสฺสปจฺจยา อุปฺปชฺชติ …เป… ",
"sn35.62:20.4":	"มนสฺมิมฺปิ นิพฺพินฺทติ, ธมฺเมสุปิ นิพฺพินฺทติ, มโนวิญฺญาเณปิ นิพฺพินฺทติ, มโนสมฺผเสฺสปิ นิพฺพินฺทติฯ ",
"sn35.62:20.5":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตสฺมิมฺปิ นิพฺพินฺทติฯ ",
"sn35.62:20.6":	"นิพฺพินฺทํ วิรชฺชติ; วิราคา วิมุจฺจติ; วิมุตฺตสฺมึ วิมุตฺตมิติ ญาณํ โหติฯ ",
"sn35.62:20.7":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาติฯ ",
"sn35.62:20.8":	"อยํ โข, ภิกฺขเว, สพฺพุปาทานปริยาทานาย ธมฺโม”ติฯ ",
"sn35.62:20.9":	"ทสมํฯ ",
"sn35.62:20.10":	"อวิชฺชาวคฺโค ปฐโมฯ ",
"sn35.62:21.0":	"ตสฺสุทฺทานํ ",
"sn35.62:21.1":	"อวิชฺชา สํโยชนา เทฺว, ",
"sn35.62:21.2":	"อาสเวน ทุเว วุตฺตา; ",
"sn35.62:21.3":	"อนุสยา อปเร เทฺว, ",
"sn35.62:21.4":	"ปริญฺญา เทฺว ปริยาทินฺนํ; ",
"sn35.62:21.5":	"วคฺโค เตน ปวุจฺจตีติฯ "
}	
