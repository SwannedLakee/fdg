{	
"sn5.6:0.1":	"สํยุตฺต นิกาย ๕ฯ๖ ",
"sn5.6:0.2":	"๑ฯ ภิกฺขุนีวคฺค ",
"sn5.6:0.3":	"จาลาสุตฺต ",
"sn5.6:1.1":	"สาวตฺถินิทานํฯ ",
"sn5.6:1.2":	"อถ โข จาลา ภิกฺขุนี ปุพฺพณฺหสมยํ นิวาเสตฺวา …เป… ",
"sn5.6:1.3":	"อญฺญตรสฺมึ รุกฺขมูเล ทิวาวิหารํ นิสีทิฯ ",
"sn5.6:1.4":	"อถ โข มาโร ปาปิมา เยน จาลา ภิกฺขุนี เตนุปสงฺกมิ; อุปสงฺกมิตฺวา จาลํ ภิกฺขุนึ เอตทโวจ",
"sn5.6:1.5":	"“กึ นุ ตฺวํ, ภิกฺขุนิ, น โรเจสี”ติ? ",
"sn5.6:1.6":	"“ชาตึ ขฺวาหํ, อาวุโส, น โรเจมี”ติฯ ",
"sn5.6:2.1":	"“กึ นุ ชาตึ น โรเจสิ, ",
"sn5.6:2.2":	"ชาโต กามานิ ภุญฺชติ; ",
"sn5.6:2.3":	"โก นุ ตํ อิทมาทปยิ, ",
"sn5.6:2.4":	"ชาตึ มา โรจ ภิกฺขุนี”ติฯ ",
"sn5.6:3.1":	"“ชาตสฺส มรณํ โหติ, ",
"sn5.6:3.2":	"ชาโต ทุกฺขานิ ผุสฺสติ; ",
"sn5.6:3.3":	"พนฺธํ วธํ ปริเกฺลสํ, ",
"sn5.6:3.4":	"ตสฺมา ชาตึ น โรจเยฯ ",
"sn5.6:4.1":	"พุทฺโธ ธมฺมมเทเสสิ, ",
"sn5.6:4.2":	"ชาติยา สมติกฺกมํ; ",
"sn5.6:4.3":	"สพฺพทุกฺขปฺปหานาย, ",
"sn5.6:4.4":	"โส มํ สจฺเจ นิเวสยิฯ ",
"sn5.6:5.1":	"เย จ รูปูปคา สตฺตา, ",
"sn5.6:5.2":	"เย จ อรูปฏฺฐายิโน; ",
"sn5.6:5.3":	"นิโรธํ อปฺปชานนฺตา, ",
"sn5.6:5.4":	"อาคนฺตาโร ปุนพฺภวนฺ”ติฯ ",
"sn5.6:6.1":	"อถ โข มาโร ปาปิมา “ชานาติ มํ จาลา ภิกฺขุนี”ติ ทุกฺขี ทุมฺมโน ตตฺเถวนฺตรธายีติฯ "
}	
