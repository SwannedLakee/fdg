{	
"sn23.4:0.1":	"สํยุตฺต นิกาย ๒๓ฯ๔ ",
"sn23.4:0.2":	"๑ฯ ปฐมมารวคฺค ",
"sn23.4:0.3":	"ปริญฺเญยฺยสุตฺต ",
"sn23.4:1.1":	"สาวตฺถินิทานํฯ ",
"sn23.4:1.2":	"อายสฺมา ราโธ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ",
"sn23.4:2.1":	"“ปริญฺเญเยฺย จ, ราธ, ธมฺเม เทเสสฺสามิ ปริญฺญญฺจ ปริญฺญาตาวึ ปุคฺคลญฺจฯ ",
"sn23.4:2.2":	"ตํ สุณาหิ, สาธุกํ มนสิ กโรหิ; ภาสิสฺสามี”ติฯ ",
"sn23.4:2.3":	"“เอวํ, ภนฺเต”ติ โข อายสฺมา ราโธ ภควโต ปจฺจโสฺสสิฯ ",
"sn23.4:2.4":	"ภควา เอตทโวจ",
"sn23.4:2.5":	"“กตเม จ, ราธ, ปริญฺเญยฺยา ธมฺมา? ",
"sn23.4:2.6":	"รูปํ โข, ราธ, ปริญฺเญโยฺย ธมฺโม, เวทนา ปริญฺเญโยฺย ธมฺโม, สญฺญา ปริญฺเญโยฺย ธมฺโม, สงฺขารา ปริญฺเญโยฺย ธมฺโม, วิญฺญาณํ ปริญฺเญโยฺย ธมฺโมฯ ",
"sn23.4:2.7":	"อิเม วุจฺจนฺติ, ราธ, ปริญฺเญยฺยา ธมฺมาฯ ",
"sn23.4:2.8":	"กตมา จ, ราธ, ปริญฺญา? ",
"sn23.4:2.9":	"โย โข, ราธ, ราคกฺขโย โทสกฺขโย โมหกฺขโย—",
"sn23.4:2.10":	"อยํ วุจฺจติ, ราธ, ปริญฺญาฯ ",
"sn23.4:2.11":	"กตโม จ, ราธ, ปริญฺญาตาวี ปุคฺคโล? ",
"sn23.4:2.12":	"‘อรหา’ติสฺส วจนียํฯ ",
"sn23.4:2.13":	"ยฺวายํ อายสฺมา เอวํนาโม เอวงฺโคตฺโต—",
"sn23.4:2.14":	"อยํ วุจฺจติ, ราธ, ปริญฺญาตาวี ปุคฺคโล”ติฯ ",
"sn23.4:2.15":	"จตุตฺถํฯ "
}	
