{	
"sn35.228:0.1":	"สํยุตฺต นิกาย ๓๕ฯ๒๒๘ ",
"sn35.228:0.2":	"๑๘ฯ สมุทฺทวคฺค ",
"sn35.228:0.3":	"ปฐมสมุทฺทสุตฺต ",
"sn35.228:1.1":	"“‘สมุทฺโท, สมุทฺโท’ติ, ภิกฺขเว, อสฺสุตวา ปุถุชฺชโน ภาสติฯ ",
"sn35.228:1.2":	"เนโส, ภิกฺขเว, อริยสฺส วินเย สมุทฺโทฯ ",
"sn35.228:1.3":	"มหา เอโส, ภิกฺขเว, อุทกราสิ มหาอุทกณฺณโวฯ ",
"sn35.228:1.4":	"จกฺขุ, ภิกฺขเว, ปุริสสฺส สมุทฺโท; ",
"sn35.228:1.5":	"ตสฺส รูปมโย เวโคฯ ",
"sn35.228:2.1":	"โย ตํ รูปมยํ เวคํ สหติ, อยํ วุจฺจติ, ภิกฺขเว, อตริ จกฺขุสมุทฺทํ สอูมึ สาวฏฺฏํ สคาหํ สรกฺขสํ; ",
"sn35.228:2.2":	"ติณฺโณ ปารงฺคโต ถเล ติฏฺฐติ พฺราหฺมโณ …เป… ",
"sn35.228:2.3":	"ชิวฺหา, ภิกฺขเว, ปุริสสฺส สมุทฺโท; ",
"sn35.228:2.4":	"ตสฺส รสมโย เวโคฯ ",
"sn35.228:2.5":	"โย ตํ รสมยํ เวคํ สหติ, อยํ วุจฺจติ, ภิกฺขเว, อตริ ชิวฺหาสมุทฺทํ สอูมึ สาวฏฺฏํ สคาหํ สรกฺขสํ; ",
"sn35.228:2.6":	"ติณฺโณ ปารงฺคโต ถเล ติฏฺฐติ พฺราหฺมโณ …เป… ",
"sn35.228:2.7":	"มโน, ภิกฺขเว, ปุริสสฺส สมุทฺโท; ",
"sn35.228:2.8":	"ตสฺส ธมฺมมโย เวโคฯ ",
"sn35.228:2.9":	"โย ตํ ธมฺมมยํ เวคํ สหติ, อยํ วุจฺจติ, ภิกฺขเว, อตริ มโนสมุทฺทํ สอูมึ สาวฏฺฏํ สคาหํ สรกฺขสํ; ",
"sn35.228:2.10":	"ติณฺโณ ปารงฺคโต ถเล ติฏฺฐติ พฺราหฺมโณ”ติฯ ",
"sn35.228:2.11":	"อิทมโวจ …เป… ",
"sn35.228:2.12":	"สตฺถา",
"sn35.228:3.1":	"“โย อิมํ สมุทฺทํ สคาหํ สรกฺขสํ, ",
"sn35.228:3.2":	"สอูมึ สาวฏฺฏํ สภยํ ทุตฺตรํ อจฺจตริ; ",
"sn35.228:3.3":	"ส เวทคู วุสิตพฺรหฺมจริโย, ",
"sn35.228:3.4":	"โลกนฺตคู ปารคโตติ วุจฺจตี”ติฯ ",
"sn35.228:3.5":	"ปฐมํฯ "
}	
