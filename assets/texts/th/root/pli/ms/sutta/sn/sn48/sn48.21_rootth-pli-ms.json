{	
"sn48.21:0.1":	"สํยุตฺต นิกาย ๔๘ฯ๒๑ ",
"sn48.21:0.2":	"๓ฯ ฉฬินฺทฺริยวคฺค ",
"sn48.21:0.3":	"ปุนพฺภวสุตฺต ",
"sn48.21:1.1":	"“ปญฺจิมานิ, ภิกฺขเว, อินฺทฺริยานิฯ ",
"sn48.21:1.2":	"กตมานิ ปญฺจ? ",
"sn48.21:1.3":	"สทฺธินฺทฺริยํ …เป… ปญฺญินฺทฺริยํฯ ",
"sn48.21:1.4":	"ยาวกีวญฺจาหํ, ภิกฺขเว, อิเมสํ ปญฺจนฺนํ อินฺทฺริยานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นาพฺภญฺญาสึ, เนว ตาวาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ‘อนุตฺตรํ สมฺมาสมฺโพธึ อภิสมฺพุทฺโธ’ติ ปจฺจญฺญาสึฯ ",
"sn48.21:1.5":	"ยโต จ ขฺวาหํ, ภิกฺขเว, อิเมสํ ปญฺจนฺนํ อินฺทฺริยานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ อพฺภญฺญาสึ, อถาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ‘อนุตฺตรํ สมฺมาสมฺโพธึ อภิสมฺพุทฺโธ’ติ ปจฺจญฺญาสึฯ ",
"sn48.21:1.6":	"ญาณญฺจ ปน เม ทสฺสนํ อุทปาทิ",
"sn48.21:1.7":	"‘อกุปฺปา เม วิมุตฺติ, อยมนฺติมา ชาติ, นตฺถิ ทานิ ปุนพฺภโว’”ติฯ ",
"sn48.21:1.8":	"ปฐมํฯ "
}	
