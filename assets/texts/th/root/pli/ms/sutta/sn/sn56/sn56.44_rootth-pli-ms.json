{	
"sn56.44:0.1":	"สํยุตฺต นิกาย ๕๖ฯ๔๔ ",
"sn56.44:0.2":	"๕ฯ ปปาตวคฺค ",
"sn56.44:0.3":	"กูฏาคารสุตฺต ",
"sn56.44:1.1":	"“โย หิ, ภิกฺขเว, เอวํ วเทยฺย",
"sn56.44:1.2":	"‘อหํ ทุกฺขํ อริยสจฺจํ ยถาภูตํ อนภิสเมจฺจ …เป… ทุกฺขนิโรธคามินึ ปฏิปทํ อริยสจฺจํ ยถาภูตํ อนภิสเมจฺจ สมฺมา ทุกฺขสฺสนฺตํ กริสฺสามี’ติ—",
"sn56.44:1.3":	"เนตํ ฐานํ วิชฺชติฯ ",
"sn56.44:2.1":	"เสยฺยถาปิ, ภิกฺขเว, โย เอวํ วเทยฺย",
"sn56.44:2.2":	"‘อหํ กูฏาคารสฺส เหฏฺฐิมํ ฆรํ อกริตฺวา อุปริมํ ฆรํ อาโรเปสฺสามี’ติ—",
"sn56.44:2.3":	"เนตํ ฐานํ วิชฺชติ; ",
"sn56.44:2.4":	"เอวเมว โข, ภิกฺขเว, โย เอวํ วเทยฺย",
"sn56.44:2.5":	"‘อหํ ทุกฺขํ อริยสจฺจํ ยถาภูตํ อนภิสเมจฺจ …เป… ทุกฺขนิโรธคามินึ ปฏิปทํ อริยสจฺจํ ยถาภูตํ อนภิสเมจฺจ สมฺมา ทุกฺขสฺสนฺตํ กริสฺสามี’ติ—",
"sn56.44:2.6":	"เนตํ ฐานํ วิชฺชติฯ ",
"sn56.44:3.1":	"โย จ โข, ภิกฺขเว, เอวํ วเทยฺย",
"sn56.44:3.2":	"‘อหํ ทุกฺขํ อริยสจฺจํ ยถาภูตํ อภิสเมจฺจ …เป… ทุกฺขนิโรธคามินึ ปฏิปทํ อริยสจฺจํ ยถาภูตํ อภิสเมจฺจ สมฺมา ทุกฺขสฺสนฺตํ กริสฺสามี’ติ—",
"sn56.44:3.3":	"ฐานเมตํ วิชฺชติฯ ",
"sn56.44:4.1":	"เสยฺยถาปิ, ภิกฺขเว, โย เอวํ วเทยฺย",
"sn56.44:4.2":	"‘อหํ กูฏาคารสฺส เหฏฺฐิมํ ฆรํ กริตฺวา อุปริมํ ฆรํ อาโรเปสฺสามี’ติ—",
"sn56.44:4.3":	"ฐานเมตํ วิชฺชติ; ",
"sn56.44:4.4":	"เอวเมว โข, ภิกฺขเว, โย เอวํ วเทยฺย",
"sn56.44:4.5":	"‘อหํ ทุกฺขํ อริยสจฺจํ ยถาภูตํ อภิสเมจฺจ …เป… ทุกฺขนิโรธคามินึ ปฏิปทํ อริยสจฺจํ ยถาภูตํ อภิสเมจฺจ สมฺมา ทุกฺขสฺสนฺตํ กริสฺสามี’ติ—",
"sn56.44:4.6":	"ฐานเมตํ วิชฺชติฯ ",
"sn56.44:5.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.44:5.2":	"จตุตฺถํฯ "
}	
