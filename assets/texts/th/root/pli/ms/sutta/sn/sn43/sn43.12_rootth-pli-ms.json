{	
"sn43.12:0.1":	"สํยุตฺต นิกาย ๔๓ฯ๑๒ ",
"sn43.12:0.2":	"๒ฯ ทุติยวคฺค ",
"sn43.12:0.3":	"อสงฺขตสุตฺต ",
"sn43.12:1.1":	"“อสงฺขตญฺจ โว, ภิกฺขเว, เทเสสฺสามิ อสงฺขตคามิญฺจ มคฺคํฯ ",
"sn43.12:1.2":	"ตํ สุณาถฯ ",
"sn43.12:1.3":	"กตมญฺจ, ภิกฺขเว, อสงฺขตํ? ",
"sn43.12:1.4":	"โย, ภิกฺขเว, ราคกฺขโย โทสกฺขโย โมหกฺขโย—",
"sn43.12:1.5":	"อิทํ วุจฺจติ, ภิกฺขเว, อสงฺขตํฯ ",
"sn43.12:1.6":	"กตโม จ, ภิกฺขเว, อสงฺขตคามิมคฺโค? ",
"sn43.12:1.7":	"สมโถฯ ",
"sn43.12:1.8":	"อยํ วุจฺจติ, ภิกฺขเว, อสงฺขตคามิมคฺโคฯ ",
"sn43.12:1.9":	"อิติ โข, ภิกฺขเว, เทสิตํ โว มยา อสงฺขตํ, เทสิโต อสงฺขตคามิมคฺโคฯ ",
"sn43.12:1.10":	"ยํ, ภิกฺขเว, สตฺถารา กรณียํ สาวกานํ หิเตสินา อนุกมฺปเกน อนุกมฺปํ อุปาทาย, กตํ โว ตํ มยาฯ ",
"sn43.12:1.11":	"เอตานิ, ภิกฺขเว, รุกฺขมูลานิ, เอตานิ สุญฺญาคารานิฯ ฌายถ, ภิกฺขเว, มา ปมาทตฺถ; มา ปจฺฉา วิปฺปฏิสาริโน อหุวตฺถฯ อยํ โว อมฺหากํ อนุสาสนีติฯ ",
"sn43.12:2.1":	"อสงฺขตญฺจ โว, ภิกฺขเว, เทเสสฺสามิ อสงฺขตคามิญฺจ มคฺคํฯ ",
"sn43.12:2.2":	"ตํ สุณาถฯ ",
"sn43.12:2.3":	"กตมญฺจ, ภิกฺขเว, อสงฺขตํ? ",
"sn43.12:2.4":	"โย, ภิกฺขเว, ราคกฺขโย โทสกฺขโย โมหกฺขโย—",
"sn43.12:2.5":	"อิทํ วุจฺจติ, ภิกฺขเว, อสงฺขตํฯ ",
"sn43.12:2.6":	"กตโม จ, ภิกฺขเว, อสงฺขตคามิมคฺโค? ",
"sn43.12:2.7":	"วิปสฺสนาฯ ",
"sn43.12:2.8":	"อยํ วุจฺจติ, ภิกฺขเว, อสงฺขตคามิมคฺโคฯ ",
"sn43.12:2.9":	"อิติ โข, ภิกฺขเว, เทสิตํ โว มยา อสงฺขตํ …เป… ",
"sn43.12:2.10":	"อยํ โว อมฺหากํ อนุสาสนีติฯ ",
"sn43.12:3.1":	"กตโม จ, ภิกฺขเว, อสงฺขตคามิมคฺโค? ",
"sn43.12:3.2":	"สวิตกฺโก สวิจาโร สมาธิฯ ",
"sn43.12:3.3":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:3.4":	"กตโม จ, ภิกฺขเว, อสงฺขตคามิมคฺโค? ",
"sn43.12:3.5":	"อวิตกฺโก วิจารมตฺโต สมาธิฯ ",
"sn43.12:3.6":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:3.7":	"กตโม จ, ภิกฺขเว, อสงฺขตคามิมคฺโค? ",
"sn43.12:3.8":	"อวิตกฺโก อวิจาโร สมาธิฯ อยํ วุจฺจติ, ภิกฺขเว, อสงฺขตคามิมคฺโค …เป…ฯ ",
"sn43.12:4.1":	"กตโม จ, ภิกฺขเว, อสงฺขตคามิมคฺโค? ",
"sn43.12:4.2":	"สุญฺญโต สมาธิฯ ",
"sn43.12:4.3":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:4.4":	"กตโม จ, ภิกฺขเว, อสงฺขตคามิมคฺโค? ",
"sn43.12:4.5":	"อนิมิตฺโต สมาธิฯ ",
"sn43.12:4.6":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:4.7":	"กตโม จ, ภิกฺขเว, อสงฺขตคามิมคฺโค? ",
"sn43.12:4.8":	"อปฺปณิหิโต สมาธิฯ อยํ วุจฺจติ, ภิกฺขเว, อสงฺขตคามิมคฺโค …เป…ฯ ",
"sn43.12:5.1":	"กตโม จ, ภิกฺขเว, อสงฺขตคามิมคฺโค? ",
"sn43.12:5.2":	"อิธ, ภิกฺขเว, ภิกฺขุ กาเย กายานุปสฺสี วิหรติ อาตาปี สมฺปชาโน สติมา วิเนยฺย โลเก อภิชฺฌาโทมนสฺสํฯ ",
"sn43.12:5.3":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:5.4":	"กตโม จ, ภิกฺขเว, อสงฺขตคามิมคฺโค? ",
"sn43.12:5.5":	"อิธ, ภิกฺขเว, ภิกฺขุ เวทนาสุ เวทนานุปสฺสี วิหรติ …เป… ",
"sn43.12:5.6":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:5.7":	"กตโม จ, ภิกฺขเว, อสงฺขตคามิมคฺโค? ",
"sn43.12:5.8":	"อิธ, ภิกฺขเว, ภิกฺขุ จิตฺเต จิตฺตานุปสฺสี วิหรติ …เป… ",
"sn43.12:5.9":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:5.10":	"กตโม จ, ภิกฺขเว, อสงฺขตคามิมคฺโค? ",
"sn43.12:5.11":	"อิธ, ภิกฺขเว, ภิกฺขุ ธมฺเมสุ ธมฺมานุปสฺสี วิหรติ …เป… อยํ วุจฺจติ, ภิกฺขเว, อสงฺขตคามิมคฺโค …เป…ฯ ",
"sn43.12:6.1":	"กตโม จ, ภิกฺขเว, อสงฺขตคามิมคฺโค? ",
"sn43.12:6.2":	"อิธ, ภิกฺขเว, ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn43.12:6.3":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:6.4":	"กตโม จ, ภิกฺขเว, อสงฺขตคามิมคฺโค? ",
"sn43.12:6.5":	"อิธ, ภิกฺขเว, ภิกฺขุ อุปฺปนฺนานํ ปาปกานํ อกุสลานํ ธมฺมานํ ปหานาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn43.12:6.6":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:6.7":	"กตโม จ, ภิกฺขเว, อสงฺขตคามิมคฺโค? ",
"sn43.12:6.8":	"อิธ, ภิกฺขเว, ภิกฺขุ อนุปฺปนฺนานํ กุสลานํ ธมฺมานํ อุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn43.12:6.9":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:6.10":	"กตโม จ, ภิกฺขเว, อสงฺขตคามิมคฺโค? ",
"sn43.12:6.11":	"อิธ, ภิกฺขเว, ภิกฺขุ อุปฺปนฺนานํ กุสลานํ ธมฺมานํ ฐิติยา อสมฺโมสาย ภิโยฺยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อยํ วุจฺจติ, ภิกฺขเว, อสงฺขตคามิมคฺโค …เป…ฯ ",
"sn43.12:7.1":	"กตโม จ, ภิกฺขเว, อสงฺขตคามิมคฺโค? ",
"sn43.12:7.2":	"อิธ, ภิกฺขเว, ภิกฺขุ ฉนฺทสมาธิปธานสงฺขารสมนฺนาคตํ อิทฺธิปาทํ ภาเวติฯ ",
"sn43.12:7.3":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:7.4":	"กตโม จ, ภิกฺขเว, อสงฺขตคามิมคฺโค? ",
"sn43.12:7.5":	"อิธ, ภิกฺขเว, ภิกฺขุ วีริยสมาธิปธานสงฺขารสมนฺนาคตํ อิทฺธิปาทํ ภาเวติฯ ",
"sn43.12:7.6":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:7.7":	"กตโม จ, ภิกฺขเว, อสงฺขตคามิมคฺโค? ",
"sn43.12:7.8":	"อิธ, ภิกฺขเว, ภิกฺขุ จิตฺตสมาธิปธานสงฺขารสมนฺนาคตํ อิทฺธิปาทํ ภาเวติฯ ",
"sn43.12:7.9":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:7.10":	"กตโม จ, ภิกฺขเว, อสงฺขตคามิมคฺโค? ",
"sn43.12:7.11":	"อิธ, ภิกฺขเว, ภิกฺขุ วีมํสสมาธิปธานสงฺขารสมนฺนาคตํ อิทฺธิปาทํ ภาเวติฯ อยํ วุจฺจติ, ภิกฺขเว, อสงฺขตคามิมคฺโค …เป…ฯ ",
"sn43.12:8.1":	"กตโม จ, ภิกฺขเว, อสงฺขตคามิมคฺโค? ",
"sn43.12:8.2":	"อิธ, ภิกฺขเว, ภิกฺขุ สทฺธินฺทฺริยํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึฯ ",
"sn43.12:8.3":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:8.4":	"กตโม จ, ภิกฺขเว, อสงฺขตคามิมคฺโค? ",
"sn43.12:8.5":	"อิธ, ภิกฺขเว, ภิกฺขุ วีริยินฺทฺริยํ ภาเวติ วิเวกนิสฺสิตํ …เป… ",
"sn43.12:8.6":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:8.7":	"กตโม จ, ภิกฺขเว, อสงฺขตคามิมคฺโค? ",
"sn43.12:8.8":	"อิธ, ภิกฺขเว, ภิกฺขุ สตินฺทฺริยํ ภาเวติ …เป… ",
"sn43.12:8.9":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:8.10":	"กตโม จ, ภิกฺขเว, อสงฺขตคามิมคฺโค? ",
"sn43.12:8.11":	"อิธ, ภิกฺขเว, ภิกฺขุ สมาธินฺทฺริยํ ภาเวติ …เป… ",
"sn43.12:8.12":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:8.13":	"กตโม จ, ภิกฺขเว, อสงฺขตคามิมคฺโค? ",
"sn43.12:8.14":	"อิธ, ภิกฺขเว, ภิกฺขุ ปญฺญินฺทฺริยํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึฯ อยํ วุจฺจติ, ภิกฺขเว, อสงฺขตคามิมคฺโค …เป…ฯ ",
"sn43.12:9.1":	"กตโม จ, ภิกฺขเว, อสงฺขตคามิมคฺโค? ",
"sn43.12:9.2":	"อิธ, ภิกฺขเว, ภิกฺขุ สทฺธาพลํ ภาเวติ วิเวกนิสฺสิตํ …เป… ",
"sn43.12:9.3":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:9.4":	"กตโม จ, ภิกฺขเว, อสงฺขตคามิมคฺโค? ",
"sn43.12:9.5":	"อิธ, ภิกฺขเว, ภิกฺขุ วีริยพลํ ภาเวติ …เป… ",
"sn43.12:9.6":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:9.7":	"กตโม จ, ภิกฺขเว, อสงฺขตคามิมคฺโค? ",
"sn43.12:9.8":	"อิธ, ภิกฺขเว, ภิกฺขุ สติพลํ ภาเวติ …เป… ",
"sn43.12:9.9":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:9.10":	"กตโม จ, ภิกฺขเว, อสงฺขตคามิมคฺโค? ",
"sn43.12:9.11":	"อิธ, ภิกฺขเว, ภิกฺขุ สมาธิพลํ ภาเวติ …เป… ",
"sn43.12:9.12":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:9.13":	"กตโม จ, ภิกฺขเว, อสงฺขตคามิมคฺโค? ",
"sn43.12:9.14":	"อิธ, ภิกฺขเว, ภิกฺขุ ปญฺญาพลํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึฯ อยํ วุจฺจติ, ภิกฺขเว, อสงฺขตคามิมคฺโค …เป…ฯ ",
"sn43.12:10.1":	"กตโม จ, ภิกฺขเว, อสงฺขตคามิมคฺโค? ",
"sn43.12:10.2":	"อิธ, ภิกฺขเว, ภิกฺขุ สติสมฺโพชฺฌงฺคํ ภาเวติ วิเวกนิสฺสิตํ …เป… ",
"sn43.12:10.3":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:10.4":	"กตโม จ, ภิกฺขเว, อสงฺขตคามิมคฺโค? ",
"sn43.12:10.5":	"อิธ, ภิกฺขเว, ภิกฺขุ ธมฺมวิจยสมฺโพชฺฌงฺคํ ภาเวติ …เป… ",
"sn43.12:10.6":	"วีริยสมฺโพชฺฌงฺคํ ภาเวติ …เป… ",
"sn43.12:10.7":	"ปีติสมฺโพชฺฌงฺคํ ภาเวติ …เป… ",
"sn43.12:10.8":	"ปสฺสทฺธิสมฺโพชฺฌงฺคํ ภาเวติ …เป… ",
"sn43.12:10.9":	"สมาธิสมฺโพชฺฌงฺคํ ภาเวติ …เป… ",
"sn43.12:10.10":	"อุเปกฺขาสมฺโพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึฯ อยํ วุจฺจติ, ภิกฺขเว, อสงฺขตคามิมคฺโค …เป…ฯ ",
"sn43.12:11.1":	"กตโม จ, ภิกฺขเว, อสงฺขตคามิมคฺโค? ",
"sn43.12:11.2":	"อิธ, ภิกฺขเว, ภิกฺขุ สมฺมาทิฏฺฐึ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึฯ ",
"sn43.12:11.3":	"อยํ วุจฺจติ, ภิกฺขเว, อสงฺขตคามิมคฺโค …เป… ",
"sn43.12:11.4":	"กตโม จ, ภิกฺขเว, อสงฺขตคามิมคฺโค? ",
"sn43.12:11.5":	"อิธ, ภิกฺขเว, ภิกฺขุ สมฺมาสงฺกปฺปํ ภาเวติ …เป… ",
"sn43.12:11.6":	"สมฺมาวาจํ ภาเวติ …เป… ",
"sn43.12:11.7":	"สมฺมากมฺมนฺตํ ภาเวติ …เป… ",
"sn43.12:11.8":	"สมฺมาอาชีวํ ภาเวติ …เป… ",
"sn43.12:11.9":	"สมฺมาวายามํ ภาเวติ …เป… ",
"sn43.12:11.10":	"สมฺมาสตึ ภาเวติ …เป… ",
"sn43.12:11.11":	"อสงฺขตญฺจ โว, ภิกฺขเว, เทเสสฺสามิ อสงฺขตคามิญฺจ มคฺคํฯ ",
"sn43.12:11.12":	"ตํ สุณาถฯ ",
"sn43.12:11.13":	"กตมญฺจ, ภิกฺขเว, อสงฺขตํ …เป…? ",
"sn43.12:11.14":	"กตโม จ, ภิกฺขเว, อสงฺขตคามิมคฺโค? ",
"sn43.12:11.15":	"อิธ, ภิกฺขเว, ภิกฺขุ สมฺมาสมาธึ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึฯ ",
"sn43.12:11.16":	"อยํ วุจฺจติ, ภิกฺขเว, อสงฺขตคามิมคฺโคฯ ",
"sn43.12:11.17":	"อิติ โข, ภิกฺขเว, เทสิตํ โว มยา อสงฺขตํ, เทสิโต อสงฺขตคามิมคฺโคฯ ",
"sn43.12:11.18":	"ยํ, ภิกฺขเว, สตฺถารา กรณียํ สาวกานํ หิเตสินา อนุกมฺปเกน อนุกมฺปํ อุปาทาย, กตํ โว ตํ มยาฯ ",
"sn43.12:11.19":	"เอตานิ, ภิกฺขเว, รุกฺขมูลานิ, เอตานิ สุญฺญาคารานิฯ ฌายถ, ภิกฺขเว, มา ปมาทตฺถ; มา ปจฺฉา วิปฺปฏิสาริโน อหุวตฺถฯ อยํ โว อมฺหากํ อนุสาสนี”ติฯ ",
"sn43.12:11.20":	"ปฐมํฯ "
}	
