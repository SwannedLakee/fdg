{	
"sn23.11:0.1":	"สํยุตฺต นิกาย ๒๓ฯ๑๑ ",
"sn23.11:0.2":	"๒ฯ ทุติยมารวคฺค ",
"sn23.11:0.3":	"มารสุตฺต ",
"sn23.11:1.1":	"สาวตฺถินิทานํฯ ",
"sn23.11:1.2":	"เอกมนฺตํ นิสินฺโน โข อายสฺมา ราโธ ภควนฺตํ เอตทโวจ",
"sn23.11:1.3":	"“‘มาโร, มาโร’ติ, ภนฺเต, วุจฺจติฯ ",
"sn23.11:1.4":	"กตโม นุ โข, ภนฺเต, มาโร”ติ? ",
"sn23.11:1.5":	"“รูปํ โข, ราธ, มาโร, เวทนา มาโร, สญฺญา มาโร, สงฺขารา มาโร, วิญฺญาณํ มาโรฯ ",
"sn23.11:1.6":	"เอวํ ปสฺสํ, ราธ, สุตวา อริยสาวโก รูปสฺมิมฺปิ นิพฺพินฺทติ, เวทนายปิ นิพฺพินฺทติ, สญฺญายปิ นิพฺพินฺทติ, สงฺขาเรสุปิ นิพฺพินฺทติ, วิญฺญาณสฺมิมฺปิ นิพฺพินฺทติฯ ",
"sn23.11:1.7":	"นิพฺพินฺทํ วิรชฺชติ; วิราคา วิมุจฺจติฯ วิมุตฺตสฺมึ วิมุตฺตมิติ ญาณํ โหติฯ ",
"sn23.11:1.8":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn23.11:1.9":	"ปฐมํฯ "
}	
