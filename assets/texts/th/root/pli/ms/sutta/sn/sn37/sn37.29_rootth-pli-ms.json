{	
"sn37.29:0.1":	"สํยุตฺต นิกาย ๓๗ฯ๒๙ ",
"sn37.29:0.2":	"๓ฯ พลวคฺค ",
"sn37.29:0.3":	"องฺคสุตฺต ",
"sn37.29:1.1":	"“ปญฺจิมานิ, ภิกฺขเว, มาตุคามสฺส พลานิฯ ",
"sn37.29:1.2":	"กตมานิ ปญฺจ? ",
"sn37.29:1.3":	"รูปพลํ, โภคพลํ, ญาติพลํ, ปุตฺตพลํ, สีลพลํฯ ",
"sn37.29:1.4":	"รูปพเลน จ, ภิกฺขเว, มาตุคาโม สมนฺนาคโต โหติ, น จ โภคพเลน—",
"sn37.29:1.5":	"เอวํ โส เตนงฺเคน อปริปูโร โหติฯ ",
"sn37.29:1.6":	"ยโต จ โข, ภิกฺขเว, มาตุคาโม รูปพเลน จ สมนฺนาคโต โหติ, โภคพเลน จ—",
"sn37.29:1.7":	"เอวํ โส เตนงฺเคน ปริปูโร โหติฯ ",
"sn37.29:1.8":	"รูปพเลน จ, ภิกฺขเว, มาตุคาโม สมนฺนาคโต โหติ, โภคพเลน จ, น จ ญาติพเลน—",
"sn37.29:1.9":	"เอวํ โส เตนงฺเคน อปริปูโร โหติฯ ",
"sn37.29:1.10":	"ยโต จ โข, ภิกฺขเว, มาตุคาโม รูปพเลน จ สมนฺนาคโต โหติ, โภคพเลน จ, ญาติพเลน จ—",
"sn37.29:1.11":	"เอวํ โส เตนงฺเคน ปริปูโร โหติฯ ",
"sn37.29:1.12":	"รูปพเลน จ, ภิกฺขเว, มาตุคาโม สมนฺนาคโต โหติ, โภคพเลน จ, ญาติพเลน จ, น จ ปุตฺตพเลน—",
"sn37.29:1.13":	"เอวํ โส เตนงฺเคน อปริปูโร โหติฯ ",
"sn37.29:1.14":	"ยโต จ โข, ภิกฺขเว, มาตุคาโม รูปพเลน จ สมนฺนาคโต โหติ, โภคพเลน จ, ญาติพเลน จ, ปุตฺตพเลน จ—",
"sn37.29:1.15":	"เอวํ โส เตนงฺเคน ปริปูโร โหติฯ ",
"sn37.29:1.16":	"รูปพเลน จ, ภิกฺขเว, มาตุคาโม สมนฺนาคโต โหติ, โภคพเลน จ, ญาติพเลน จ, ปุตฺตพเลน จ, น จ สีลพเลน—",
"sn37.29:1.17":	"เอวํ โส เตนงฺเคน อปริปูโร โหติฯ ",
"sn37.29:1.18":	"ยโต จ โข, ภิกฺขเว, มาตุคาโม รูปพเลน จ สมนฺนาคโต โหติ, โภคพเลน จ, ญาติพเลน จ, ปุตฺตพเลน จ, สีลพเลน จ—",
"sn37.29:1.19":	"เอวํ โส เตนงฺเคน ปริปูโร โหติฯ ",
"sn37.29:1.20":	"อิมานิ โข, ภิกฺขเว, ปญฺจ มาตุคามสฺส พลานี”ติฯ ",
"sn37.29:1.21":	"ปญฺจมํฯ "
}	
