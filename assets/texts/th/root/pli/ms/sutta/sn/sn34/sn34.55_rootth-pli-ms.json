{	
"sn34.55:0.1":	"สํยุตฺต นิกาย ๓๔ฯ๕๕ ",
"sn34.55:0.2":	"๑ฯ ฌานวคฺค ",
"sn34.55:0.3":	"สาตจฺจมูลกสปฺปายการีสุตฺต ",
"sn34.55:1.1":	"สาวตฺถินิทานํฯ ",
"sn34.55:1.2":	"“จตฺตาโรเม, ภิกฺขเว, ฌายีฯ ",
"sn34.55:1.3":	"กตเม จตฺตาโร? ",
"sn34.55:1.4":	"อิธ, ภิกฺขเว, เอกจฺโจ ฌายี สมาธิสฺมึ สาตจฺจการี โหติ, น สมาธิสฺมึ สปฺปายการีฯ ",
"sn34.55:1.5":	"อิธ ปน, ภิกฺขเว, เอกจฺโจ ฌายี สมาธิสฺมึ สปฺปายการี โหติ, น สมาธิสฺมึ สาตจฺจการีฯ ",
"sn34.55:1.6":	"อิธ ปน, ภิกฺขเว, เอกจฺโจ ฌายี เนว สมาธิสฺมึ สาตจฺจการี โหติ, น จ สมาธิสฺมึ สปฺปายการีฯ ",
"sn34.55:1.7":	"อิธ ปน, ภิกฺขเว, เอกจฺโจ ฌายี สมาธิสฺมึ สาตจฺจการี จ โหติ, สมาธิสฺมึ สปฺปายการี จฯ ",
"sn34.55:1.8":	"ตตฺร, ภิกฺขเว, ยฺวายํ ฌายี สมาธิสฺมึ สาตจฺจการี จ โหติ สมาธิสฺมึ สปฺปายการี จ อยํ อิเมสํ จตุนฺนํ ฌายีนํ อคฺโค จ เสฏฺโฐ จ โมกฺโข จ อุตฺตโม จ ปวโร จฯ ",
"sn34.55:1.9":	"เสยฺยถาปิ, ภิกฺขเว, ควา ขีรํ, ขีรมฺหา ทธิ, ทธิมฺหา นวนีตํ, นวนีตมฺหา สปฺปิ, สปฺปิมฺหา สปฺปิมณฺโฑ ตตฺร อคฺคมกฺขายติ; ",
"sn34.55:1.10":	"เอวเมว โข, ภิกฺขเว, ยฺวายํ ฌายี สมาธิสฺมึ สาตจฺจการี จ โหติ, สมาธิสฺมึ สปฺปายการี จ อยํ อิเมสํ จตุนฺนํ ฌายีนํ อคฺโค จ เสฏฺโฐ จ โมกฺโข จ อุตฺตโม จ ปวโร จา”ติฯ ",
"sn34.55:1.11":	"อิทมโวจ ภควาฯ ",
"sn34.55:1.12":	"อตฺตมนา เต ภิกฺขู ภควโต ภาสิตํ อภินนฺทุนฺติฯ ",
"sn34.55:1.13":	"ปญฺจปญฺญาสมํฯ ",
"sn34.55:1.14":	"(ยถา ปญฺจปญฺญาสํ เวยฺยากรณานิ โหนฺติ ตถา วิตฺถาเรตพฺพานิฯ) ",
"sn34.55:1.15":	"ขนฺธวคฺโค ตติโยฯ ",
"sn34.55:2.0":	"ตสฺสุทฺทานํ ",
"sn34.55:2.1":	"สมาธิ สมาปตฺติ ฐิติ จ, ",
"sn34.55:2.2":	"วุฏฺฐานํ กลฺลิตารมฺมเณน จ; ",
"sn34.55:2.3":	"โคจรา อภินีหาโร สกฺกจฺจ, ",
"sn34.55:2.4":	"สาตจฺจ อโถปิ สปฺปายนฺติฯ ",
"sn34.55:2.5":	"ฌานสํยุตฺตํ สมตฺตํฯ ",
"sn34.55:3.0":	"ตสฺสุทฺทานํ ",
"sn34.55:3.1":	"ขนฺธ ราธสํยุตฺตญฺจ, ",
"sn34.55:3.2":	"ทิฏฺฐิโอกฺกนฺต อุปฺปาทา; ",
"sn34.55:3.3":	"กิเลส สาริปุตฺตา จ, ",
"sn34.55:3.4":	"นาคา สุปณฺณ คนฺธพฺพา; ",
"sn34.55:3.5":	"วลาห วจฺฉฌานนฺติ, ",
"sn34.55:3.6":	"ขนฺธวคฺคมฺหิ เตรสาติฯ ",
"sn34.55:3.7":	"ขนฺธวคฺคสํยุตฺตปาฬิ นิฏฺฐิตาฯ "
}	
