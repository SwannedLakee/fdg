{	
"sn8.7:0.1":	"สํยุตฺต นิกาย ๘ฯ๗ ",
"sn8.7:0.2":	"๑ฯ วงฺคีสวคฺค ",
"sn8.7:0.3":	"ปวารณาสุตฺต ",
"sn8.7:1.1":	"เอกํ สมยํ ภควา สาวตฺถิยํ วิหรติ ปุพฺพาราเม มิคารมาตุปาสาเท มหตา ภิกฺขุสงฺเฆน สทฺธึ ปญฺจมตฺเตหิ ภิกฺขุสเตหิ สพฺเพเหว อรหนฺเตหิฯ ",
"sn8.7:1.2":	"เตน โข ปน สมเยน ภควา ตทหุโปสเถ ปนฺนรเส ปวารณาย ภิกฺขุสงฺฆปริวุโต อพฺโภกาเส นิสินฺโน โหติฯ ",
"sn8.7:1.3":	"อถ โข ภควา ตุณฺหีภูตํ ภิกฺขุสงฺฆํ อนุวิโลเกตฺวา ภิกฺขู อามนฺเตสิ",
"sn8.7:1.4":	"“หนฺท ทานิ, ภิกฺขเว, ปวาเรมิ โวฯ ",
"sn8.7:1.5":	"น จ เม กิญฺจิ ครหถ กายิกํ วา วาจสิกํ วา”ติฯ ",
"sn8.7:2.1":	"เอวํ วุตฺเต, อายสฺมา สาริปุตฺโต อุฏฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลึ ปณาเมตฺวา ภควนฺตํ เอตทโวจ",
"sn8.7:2.2":	"“น โข มยํ, ภนฺเต, ภควโต กิญฺจิ ครหาม กายิกํ วา วาจสิกํ วาฯ ",
"sn8.7:2.3":	"ภควา หิ, ภนฺเต, อนุปฺปนฺนสฺส มคฺคสฺส อุปฺปาเทตา, อสญฺชาตสฺส มคฺคสฺส สญฺชเนตา, อนกฺขาตสฺส มคฺคสฺส อกฺขาตา, มคฺคญฺญู มคฺควิทู มคฺคโกวิโทฯ ",
"sn8.7:2.4":	"มคฺคานุคา จ, ภนฺเต, เอตรหิ สาวกา วิหรนฺติ ปจฺฉา สมนฺนาคตา; ",
"sn8.7:2.5":	"อหญฺจ โข, ภนฺเต, ภควนฺตํ ปวาเรมิฯ ",
"sn8.7:2.6":	"น จ เม ภควา กิญฺจิ ครหติ กายิกํ วา วาจสิกํ วา”ติฯ ",
"sn8.7:3.1":	"“น ขฺวาหํ เต, สาริปุตฺต, กิญฺจิ ครหามิ กายิกํ วา วาจสิกํ วาฯ ",
"sn8.7:3.2":	"ปณฺฑิโต ตฺวํ, สาริปุตฺต, มหาปญฺโญ ตฺวํ, สาริปุตฺต, ปุถุปญฺโญ ตฺวํ, สาริปุตฺต, หาสปญฺโญ ตฺวํ, สาริปุตฺต, ชวนปญฺโญ ตฺวํ, สาริปุตฺต, ติกฺขปญฺโญ ตฺวํ, สาริปุตฺต, นิพฺเพธิกปญฺโญ ตฺวํ, สาริปุตฺตฯ ",
"sn8.7:3.3":	"เสยฺยถาปิ, สาริปุตฺต, รญฺโญ จกฺกวตฺติสฺส เชฏฺฐปุตฺโต ปิตรา ปวตฺติตํ จกฺกํ สมฺมเทว อนุปฺปวตฺเตติ; ",
"sn8.7:3.4":	"เอวเมว โข ตฺวํ, สาริปุตฺต, มยา อนุตฺตรํ ธมฺมจกฺกํ ปวตฺติตํ สมฺมเทว อนุปฺปวตฺเตสี”ติฯ ",
"sn8.7:4.1":	"“โน เจ กิร เม, ภนฺเต, ภควา กิญฺจิ ครหติ กายิกํ วา วาจสิกํ วาฯ ",
"sn8.7:4.2":	"อิเมสํ ปน, ภนฺเต, ภควา ปญฺจนฺนํ ภิกฺขุสตานํ น กิญฺจิ ครหติ กายิกํ วา วาจสิกํ วา”ติฯ ",
"sn8.7:4.3":	"“อิเมสมฺปิ ขฺวาหํ, สาริปุตฺต, ปญฺจนฺนํ ภิกฺขุสตานํ น กิญฺจิ ครหามิ กายิกํ วา วาจสิกํ วาฯ ",
"sn8.7:4.4":	"อิเมสญฺหิ, สาริปุตฺต, ปญฺจนฺนํ ภิกฺขุสตานํ สฏฺฐิ ภิกฺขู เตวิชฺชา, สฏฺฐิ ภิกฺขู ฉฬภิญฺญา, สฏฺฐิ ภิกฺขู อุภโตภาควิมุตฺตา, อถ อิตเร ปญฺญาวิมุตฺตา”ติฯ ",
"sn8.7:5.1":	"อถ โข อายสฺมา วงฺคีโส อุฏฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลึ ปณาเมตฺวา ภควนฺตํ เอตทโวจ",
"sn8.7:5.2":	"“ปฏิภาติ มํ, ภควา, ปฏิภาติ มํ, สุคตา”ติฯ ",
"sn8.7:5.3":	"“ปฏิภาตุ ตํ, วงฺคีสา”ติ ภควา อโวจฯ ",
"sn8.7:5.4":	"อถ โข อายสฺมา วงฺคีโส ภควนฺตํ สมฺมุขา สารุปฺปาหิ คาถาหิ อภิตฺถวิ",
"sn8.7:6.1":	"“อชฺช ปนฺนรเส วิสุทฺธิยา, ",
"sn8.7:6.2":	"ภิกฺขู ปญฺจสตา สมาคตา; ",
"sn8.7:6.3":	"สํโยชนพนฺธนจฺฉิทา, ",
"sn8.7:6.4":	"อนีฆา ขีณปุนพฺภวา อิสีฯ ",
"sn8.7:7.1":	"จกฺกวตฺตี ยถา ราชา, ",
"sn8.7:7.2":	"อมจฺจปริวาริโต; ",
"sn8.7:7.3":	"สมนฺตา อนุปริเยติ, ",
"sn8.7:7.4":	"สาครนฺตํ มหึ อิมํฯ ",
"sn8.7:8.1":	"เอวํ วิชิตสงฺคามํ, ",
"sn8.7:8.2":	"สตฺถวาหํ อนุตฺตรํ; ",
"sn8.7:8.3":	"สาวกา ปยิรุปาสนฺติ, ",
"sn8.7:8.4":	"เตวิชฺชา มจฺจุหายิโนฯ ",
"sn8.7:9.1":	"สพฺเพ ภควโต ปุตฺตา, ",
"sn8.7:9.2":	"ปลาเปตฺถ น วิชฺชติ; ",
"sn8.7:9.3":	"ตณฺหาสลฺลสฺส หนฺตารํ, ",
"sn8.7:9.4":	"วนฺเท อาทิจฺจพนฺธุนนฺ”ติฯ "
}	
