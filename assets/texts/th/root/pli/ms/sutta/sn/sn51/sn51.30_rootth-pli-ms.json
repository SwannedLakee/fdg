{	
"sn51.30:0.1":	"สํยุตฺต นิกาย ๕๑ฯ๓๐ ",
"sn51.30:0.2":	"๓ฯ อโยคุฬวคฺค ",
"sn51.30:0.3":	"ทุติยภิกฺขุสุตฺต ",
"sn51.30:1.1":	"อถ โข สมฺพหุลา ภิกฺขู เยน ภควา เตนุปสงฺกมึสุ …เป… ",
"sn51.30:1.2":	"เอกมนฺตํ นิสินฺเน โข เต ภิกฺขู ภควา เอตทโวจ",
"sn51.30:1.3":	"“กตมา นุ โข, ภิกฺขเว, อิทฺธิ, กตโม อิทฺธิปาโท, กตมา อิทฺธิปาทภาวนา, กตมา อิทฺธิปาทภาวนาคามินี ปฏิปทา”ติ? ",
"sn51.30:1.4":	"“ภควํมูลกา โน, ภนฺเต, ธมฺมา ภควํเนตฺติกา …เป…ฯ ",
"sn51.30:2.1":	"“กตมา จ, ภิกฺขเว, อิทฺธิ? ",
"sn51.30:2.2":	"อิธ, ภิกฺขเว, ภิกฺขุ อเนกวิหิตํ อิทฺธิวิธํ ปจฺจนุโภติ—เอโกปิ หุตฺวา พหุธา โหติ …เป… ยาว พฺรหฺมโลกาปิ กาเยน วสํ วตฺเตติ—",
"sn51.30:2.3":	"อยํ วุจฺจติ, ภิกฺขเว, อิทฺธิฯ ",
"sn51.30:3.1":	"กตโม จ, ภิกฺขเว, อิทฺธิปาโท? ",
"sn51.30:3.2":	"โย, ภิกฺขเว, มคฺโค, ยา ปฏิปทา อิทฺธิลาภาย อิทฺธิปฏิลาภาย สํวตฺตติ—",
"sn51.30:3.3":	"อยํ วุจฺจติ, ภิกฺขเว, อิทฺธิปาโทฯ ",
"sn51.30:4.1":	"กตมา จ, ภิกฺขเว, อิทฺธิปาทภาวนา? ",
"sn51.30:4.2":	"อิธ, ภิกฺขเว, ภิกฺขุ ฉนฺทสมาธิปฺปธานสงฺขารสมนฺนาคตํ อิทฺธิปาทํ ภาเวติ, ",
"sn51.30:4.3":	"วีริยสมาธิ …เป… ",
"sn51.30:4.4":	"จิตฺตสมาธิ … ",
"sn51.30:4.5":	"วีมํสาสมาธิปฺปธานสงฺขารสมนฺนาคตํ อิทฺธิปาทํ ภาเวติ—",
"sn51.30:4.6":	"อยํ วุจฺจติ, ภิกฺขเว, อิทฺธิปาทภาวนาฯ ",
"sn51.30:5.1":	"กตมา จ, ภิกฺขเว, อิทฺธิปาทภาวนาคามินี ปฏิปทา? ",
"sn51.30:5.2":	"อยเมว อริโย อฏฺฐงฺคิโก มคฺโค, เสยฺยถิทํ—",
"sn51.30:5.3":	"สมฺมาทิฏฺฐิ …เป… สมฺมาสมาธิ—",
"sn51.30:5.4":	"อยํ วุจฺจติ, ภิกฺขเว, อิทฺธิปาทภาวนาคามินี ปฏิปทา”ติฯ ",
"sn51.30:5.5":	"ทสมํฯ "
}	
