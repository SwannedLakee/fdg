{	
"sn12.57:0.1":	"สํยุตฺต นิกาย ๑๒ฯ๕๗ ",
"sn12.57:0.2":	"๖ฯ ทุกฺขวคฺค ",
"sn12.57:0.3":	"ตรุณรุกฺขสุตฺต ",
"sn12.57:1.1":	"สาวตฺถิยํ วิหรติฯ ",
"sn12.57:1.2":	"“สํโยชนิเยสุ, ภิกฺขเว, ธมฺเมสุ อสฺสาทานุปสฺสิโน วิหรโต ตณฺหา ปวฑฺฒติฯ ",
"sn12.57:1.3":	"ตณฺหาปจฺจยา อุปาทานํ …เป… ",
"sn12.57:1.4":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.57:2.1":	"เสยฺยถาปิ, ภิกฺขเว, ตรุโณ รุกฺโขฯ ",
"sn12.57:2.2":	"ตสฺส ปุริโส กาเลน กาลํ มูลานิ ปลิมชฺเชยฺย กาเลน กาลํ ปํสุํ ทเทยฺย, กาเลน กาลํ อุทกํ ทเทยฺยฯ ",
"sn12.57:2.3":	"เอวญฺหิ โส, ภิกฺขเว, ตรุโณ รุกฺโข ตทาหาโร ตทุปาทาโน วุทฺธึ วิรูฬฺหึ เวปุลฺลํ อาปชฺเชยฺยฯ ",
"sn12.57:2.4":	"เอวเมว โข, ภิกฺขเว, สํโยชนิเยสุ ธมฺเมสุ อสฺสาทานุปสฺสิโน วิหรโต ตณฺหา ปวฑฺฒติฯ ",
"sn12.57:2.5":	"ตณฺหาปจฺจยา อุปาทานํ …เป… ",
"sn12.57:2.6":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.57:3.1":	"สํโยชนิเยสุ, ภิกฺขเว, ธมฺเมสุ อาทีนวานุปสฺสิโน วิหรโต ตณฺหา นิรุชฺฌติฯ ",
"sn12.57:3.2":	"ตณฺหานิโรธา อุปาทานนิโรโธ …เป… ",
"sn12.57:3.3":	"เอวเมตสฺส เกวลสฺส ทุกฺขกฺขนฺธสฺส นิโรโธ โหติฯ ",
"sn12.57:4.1":	"เสยฺยถาปิ, ภิกฺขเว, ตรุโณ รุกฺโขฯ ",
"sn12.57:4.2":	"อถ ปุริโส อาคจฺเฉยฺย กุทฺทาลปิฏกํ อาทาย …เป… ",
"sn12.57:4.3":	"นทิยา วา สีฆโสตาย ปวาเหยฺยฯ ",
"sn12.57:4.4":	"เอวญฺหิ โส, ภิกฺขเว, ตรุโณ รุกฺโข อุจฺฉินฺนมูโล อสฺส ตาลาวตฺถุกโต อนภาวงฺกโต อายตึ อนุปฺปาทธมฺโมฯ ",
"sn12.57:4.5":	"เอวเมว โข, ภิกฺขเว, สํโยชนิเยสุ ธมฺเมสุ อาทีนวานุปสฺสิโน วิหรโต ตณฺหา นิรุชฺฌติฯ ",
"sn12.57:4.6":	"ตณฺหานิโรธา อุปาทานนิโรโธ …เป… ",
"sn12.57:4.7":	"เอวเมตสฺส เกวลสฺส ทุกฺขกฺขนฺธสฺส นิโรโธ โหตี”ติฯ ",
"sn12.57:4.8":	"สตฺตมํฯ "
}	
