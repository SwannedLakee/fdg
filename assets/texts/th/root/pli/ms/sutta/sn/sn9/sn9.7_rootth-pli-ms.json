{	
"sn9.7:0.1":	"สํยุตฺต นิกาย ๙ฯ๗ ",
"sn9.7:0.2":	"๑ฯ วนวคฺค ",
"sn9.7:0.3":	"นาคทตฺตสุตฺต ",
"sn9.7:1.1":	"เอกํ สมยํ อายสฺมา นาคทตฺโต โกสเลสุ วิหรติ อญฺญตรสฺมึ วนสณฺเฑฯ ",
"sn9.7:1.2":	"เตน โข ปน สมเยน อายสฺมา นาคทตฺโต อติกาเลน คามํ ปวิสติ, อติทิวา ปฏิกฺกมติฯ ",
"sn9.7:1.3":	"อถ โข ยา ตสฺมึ วนสณฺเฑ อธิวตฺถา เทวตา อายสฺมโต นาคทตฺตสฺส อนุกมฺปิกา อตฺถกามา อายสฺมนฺตํ นาคทตฺตํ สํเวเชตุกามา เยนายสฺมา นาคทตฺโต เตนุปสงฺกมิ; อุปสงฺกมิตฺวา อายสฺมนฺตํ นาคทตฺตํ คาถาหิ อชฺฌภาสิ",
"sn9.7:2.1":	"“กาเล ปวิส นาคทตฺต, ",
"sn9.7:2.2":	"ทิวา จ อาคนฺตฺวา อติเวลจารี; ",
"sn9.7:2.3":	"สํสฏฺโฐ คหฏฺเฐหิ, ",
"sn9.7:2.4":	"สมานสุขทุกฺโขฯ ",
"sn9.7:3.1":	"ภายามิ นาคทตฺตํ สุปฺปคพฺภํ, ",
"sn9.7:3.2":	"กุเลสุ วินิพทฺธํ; ",
"sn9.7:3.3":	"มา เหว มจฺจุรญฺโญ พลวโต, ",
"sn9.7:3.4":	"อนฺตกสฺส วสํ อุเปสี”ติฯ ",
"sn9.7:4.1":	"อถ โข อายสฺมา นาคทตฺโต ตาย เทวตาย สํเวชิโต สํเวคมาปาทีติฯ "
}	
