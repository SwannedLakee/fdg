{	
"sn52.3:0.1":	"สํยุตฺต นิกาย ๕๒ฯ๓ ",
"sn52.3:0.2":	"๑ฯ รโหคตวคฺค ",
"sn52.3:0.3":	"สุตนุสุตฺต ",
"sn52.3:1.1":	"เอกํ สมยํ อายสฺมา อนุรุทฺโธ สาวตฺถิยํ วิหรติ สุตนุตีเรฯ ",
"sn52.3:1.2":	"อถ โข สมฺพหุลา ภิกฺขู เยนายสฺมา อนุรุทฺโธ เตนุปสงฺกมึสุ; อุปสงฺกมิตฺวา อายสฺมตา อนุรุทฺเธน สทฺธึ สมฺโมทึสุฯ ",
"sn52.3:1.3":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทึสุฯ เอกมนฺตํ นิสินฺนา โข เต ภิกฺขู อายสฺมนฺตํ อนุรุทฺธํ เอตทโวจุํ",
"sn52.3:1.4":	"“กตเมสํ อายสฺมา อนุรุทฺโธ ธมฺมานํ ภาวิตตฺตา พหุลีกตตฺตา มหาภิญฺญตํ ปตฺโต”ติ? ",
"sn52.3:2.1":	"“จตุนฺนํ ขฺวาหํ, อาวุโส, สติปฏฺฐานานํ ภาวิตตฺตา พหุลีกตตฺตา มหาภิญฺญตํ ปตฺโตฯ ",
"sn52.3:2.2":	"กตเมสํ จตุนฺนํ? ",
"sn52.3:2.3":	"อิธาหํ, อาวุโส, กาเย กายานุปสฺสี วิหรามิ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ; ",
"sn52.3:2.4":	"เวทนาสุ …เป… ",
"sn52.3:2.5":	"จิตฺเต …เป… ",
"sn52.3:2.6":	"ธมฺเมสุ ธมฺมานุปสฺสี วิหรามิ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ—",
"sn52.3:2.7":	"อิเมสํ ขฺวาหํ, อาวุโส, จตุนฺนํ สติปฏฺฐานานํ ภาวิตตฺตา พหุลีกตตฺตา มหาภิญฺญตํ ปตฺโตฯ ",
"sn52.3:2.8":	"อิเมสญฺจ ปนาหํ, อาวุโส, จตุนฺนํ สติปฏฺฐานานํ ภาวิตตฺตา พหุลีกตตฺตา หีนํ ธมฺมํ หีนโต อพฺภญฺญาสึ, มชฺฌิมํ ธมฺมํ มชฺฌิมโต อพฺภญฺญาสึ, ปณีตํ ธมฺมํ ปณีตโต อพฺภญฺญาสินฺ”ติฯ ",
"sn52.3:2.9":	"ตติยํฯ "
}	
