{	
"sn40.10:0.1":	"สํยุตฺต นิกาย ๔๐ฯ๑๐ ",
"sn40.10:0.2":	"๑ฯ โมคฺคลฺลานวคฺค ",
"sn40.10:0.3":	"สกฺกสุตฺต ",
"sn40.10:1.1":	"อถ โข อายสฺมา มหาโมคฺคลฺลาโน—เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิญฺเชยฺย; เอวเมว—เชตวเน อนฺตรหิโต เทเวสุ ตาวตึเสสุ ปาตุรโหสิฯ ",
"sn40.10:1.2":	"อถ โข สกฺโก เทวานมินฺโท ปญฺจหิ เทวตาสเตหิ สทฺธึ เยนายสฺมา มหาโมคฺคลฺลาโน เตนุปสงฺกมิ; อุปสงฺกมิตฺวา อายสฺมนฺตํ มหาโมคฺคลฺลานํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิตํ โข สกฺกํ เทวานมินฺทํ อายสฺมา มหาโมคฺคลฺลาโน เอตทโวจ",
"sn40.10:2.1":	"“สาธุ โข, เทวานมินฺท, พุทฺธสรณคมนํ โหติฯ ",
"sn40.10:2.2":	"พุทฺธสรณคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:2.3":	"สาธุ โข, เทวานมินฺท, ธมฺมสรณคมนํ โหติฯ ",
"sn40.10:2.4":	"ธมฺมสรณคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:2.5":	"สาธุ โข, เทวานมินฺท, สงฺฆสรณคมนํ โหติฯ ",
"sn40.10:2.6":	"สงฺฆสรณคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺตี”ติฯ ",
"sn40.10:3.1":	"“สาธุ โข, มาริส โมคฺคลฺลาน, พุทฺธสรณคมนํ โหติฯ ",
"sn40.10:3.2":	"พุทฺธสรณคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:3.3":	"สาธุ โข, มาริส โมคฺคลฺลาน, ธมฺมสรณคมนํ โหติฯ ",
"sn40.10:3.4":	"ธมฺมสรณคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:3.5":	"สาธุ โข, มาริส โมคฺคลฺลาน, สงฺฆ …เป… ",
"sn40.10:3.6":	"สุคตึ สคฺคํ โลกํ อุปปชฺชนฺตี”ติฯ ",
"sn40.10:4.1":	"อถ โข สกฺโก เทวานมินฺโท ฉหิ เทวตาสเตหิ สทฺธึ …เป… ",
"sn40.10:4.2":	"อถ โข สกฺโก เทวานมินฺโท สตฺตหิ เทวตาสเตหิ สทฺธึ …เป… ",
"sn40.10:4.3":	"อถ โข สกฺโก เทวานมินฺโท อฏฺฐหิ เทวตาสเตหิ สทฺธึ …เป… ",
"sn40.10:4.4":	"อถ โข สกฺโก เทวานมินฺโท อสีติยา เทวตาสหเสฺสหิ สทฺธึ เยนายสฺมา มหาโมคฺคลฺลาโน เตนุปสงฺกมิ; อุปสงฺกมิตฺวา อายสฺมนฺตํ มหาโมคฺคลฺลานํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิตํ โข สกฺกํ เทวานมินฺทํ อายสฺมา มหาโมคฺคลฺลาโน เอตทโวจ",
"sn40.10:5.1":	"“สาธุ โข, เทวานมินฺท, พุทฺธสรณคมนํ โหติฯ ",
"sn40.10:5.2":	"พุทฺธสรณคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:5.3":	"สาธุ โข, เทวานมินฺท, ธมฺมสรณคมนํ โหติฯ ",
"sn40.10:5.4":	"ธมฺมสรณคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:5.5":	"สาธุ โข, เทวานมินฺท, สงฺฆสรณคมนํ โหติฯ ",
"sn40.10:5.6":	"สงฺฆสรณคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺตี”ติฯ ",
"sn40.10:6.1":	"“สาธุ โข, มาริส โมคฺคลฺลาน, พุทฺธสรณคมนํ โหติฯ ",
"sn40.10:6.2":	"พุทฺธสรณคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:6.3":	"สาธุ โข, มาริส โมคฺคลฺลาน, ธมฺมสรณคมนํ โหติ …เป… ",
"sn40.10:6.4":	"สาธุ โข, มาริส โมคฺคลฺลาน, สงฺฆสรณคมนํ โหติฯ ",
"sn40.10:6.5":	"สงฺฆสรณคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺตี”ติฯ ",
"sn40.10:7.1":	"อถ โข สกฺโก เทวานมินฺโท ปญฺจหิ เทวตาสเตหิ สทฺธึ เยนายสฺมา มหาโมคฺคลฺลาโน เตนุปสงฺกมิ; อุปสงฺกมิตฺวา อายสฺมนฺตํ มหาโมคฺคลฺลานํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิตํ โข สกฺกํ เทวานมินฺทํ อายสฺมา มหาโมคฺคลฺลาโน เอตทโวจ",
"sn40.10:8.1":	"“สาธุ โข, เทวานมินฺท, พุทฺเธ อเวจฺจปฺปสาเทน สมนฺนาคมนํ โหติ",
"sn40.10:8.2":	"‘อิติปิ โส ภควา อรหํ สมฺมาสมฺพุทฺโธ วิชฺชาจรณสมฺปนฺโน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ พุทฺโธ ภควา’ติฯ ",
"sn40.10:8.3":	"พุทฺเธ อเวจฺจปฺปสาเทน สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:9.1":	"สาธุ โข, เทวานมินฺท, ธมฺเม อเวจฺจปฺปสาเทน สมนฺนาคมนํ โหติ",
"sn40.10:9.2":	"‘สฺวากฺขาโต ภควตา ธมฺโม สนฺทิฏฺฐิโก อกาลิโก เอหิปสฺสิโก โอปเนยฺยิโก ปจฺจตฺตํ เวทิตพฺโพ วิญฺญูหี’ติฯ ",
"sn40.10:9.3":	"ธมฺเม อเวจฺจปฺปสาเทน สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:10.1":	"สาธุ โข, เทวานมินฺท, สงฺเฆ อเวจฺจปฺปสาเทน สมนฺนาคมนํ โหติ",
"sn40.10:10.2":	"‘สุปฺปฏิปนฺโน ภควโต สาวกสงฺโฆ, อุชุปฺปฏิปนฺโน ภควโต สาวกสงฺโฆ, ญายปฺปฏิปนฺโน ภควโต สาวกสงฺโฆ, สามีจิปฺปฏิปนฺโน ภควโต สาวกสงฺโฆ, ยทิทํ จตฺตาริ ปุริสยุคานิ อฏฺฐ ปุริสปุคฺคลา เอส ภควโต สาวกสงฺโฆ อาหุเนโยฺย ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญกฺเขตฺตํ โลกสฺสา’ติฯ ",
"sn40.10:10.3":	"สงฺเฆ อเวจฺจปฺปสาเทน สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:11.1":	"สาธุ โข, เทวานมินฺท, อริยกนฺเตหิ สีเลหิ สมนฺนาคมนํ โหติ อขณฺเฑหิ อจฺฉิทฺเทหิ อสพเลหิ อกมฺมาเสหิ ภุชิเสฺสหิ วิญฺญุปฺปสตฺเถหิ อปรามฏฺเฐหิ สมาธิสํวตฺตนิเกหิฯ ",
"sn40.10:11.2":	"อริยกนฺเตหิ สีเลหิ สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺตี”ติฯ ",
"sn40.10:12.1":	"“สาธุ โข, มาริส โมคฺคลฺลาน, พุทฺเธ อเวจฺจปฺปสาเทน สมนฺนาคมนํ โหติ",
"sn40.10:12.2":	"‘อิติปิ โส …เป… สตฺถา เทวมนุสฺสานํ พุทฺโธ ภควา’ติฯ ",
"sn40.10:12.3":	"พุทฺเธ อเวจฺจปฺปสาเทน สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:13.1":	"สาธุ โข, มาริส โมคฺคลฺลาน, ธมฺเม อเวจฺจปฺปสาเทน สมนฺนาคมนํ โหติ",
"sn40.10:13.2":	"‘สฺวากฺขาโต ภควตา ธมฺโม …เป… ปจฺจตฺตํ เวทิตพฺโพ วิญฺญูหี’ติฯ ",
"sn40.10:13.3":	"ธมฺเม อเวจฺจปฺปสาเทน สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:14.1":	"สาธุ โข, มาริส โมคฺคลฺลาน, สงฺเฆ อเวจฺจปฺปสาเทน สมนฺนาคมนํ โหติ",
"sn40.10:14.2":	"‘สุปฺปฏิปนฺโน ภควโต สาวกสงฺโฆ …เป… อนุตฺตรํ ปุญฺญกฺเขตฺตํ โลกสฺสา’ติฯ ",
"sn40.10:14.3":	"สงฺเฆ อเวจฺจปฺปสาเทน สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:15.1":	"สาธุ โข, มาริส โมคฺคลฺลาน, อริยกนฺเตหิ สีเลหิ สมนฺนาคมนํ โหติ อขณฺเฑหิ …เป… สมาธิสํวตฺตนิเกหิฯ ",
"sn40.10:15.2":	"อริยกนฺเตหิ สีเลหิ สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺตี”ติฯ ",
"sn40.10:16.1":	"อถ โข สกฺโก เทวานมินฺโท ฉหิ เทวตาสเตหิ สทฺธึ …เป…ฯ ",
"sn40.10:16.2":	"อถ โข สกฺโก เทวานมินฺโท สตฺตหิ เทวตาสเตหิ สทฺธึ …เป…ฯ ",
"sn40.10:16.3":	"อถ โข สกฺโก เทวานมินฺโท อฏฺฐหิ เทวตาสเตหิ สทฺธึ …เป…ฯ ",
"sn40.10:16.4":	"อถ โข สกฺโก เทวานมินฺโท อสีติยา เทวตาสหเสฺสหิ สทฺธึ เยนายสฺมา มหาโมคฺคลฺลาโน เตนุปสงฺกมิ; อุปสงฺกมิตฺวา อายสฺมนฺตํ มหาโมคฺคลฺลานํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิตํ โข สกฺกํ เทวานมินฺทํ อายสฺมา มหาโมคฺคลฺลาโน เอตทโวจ",
"sn40.10:17.1":	"“สาธุ โข, เทวานมินฺท, พุทฺเธ อเวจฺจปฺปสาเทน สมนฺนาคมนํ โหติ",
"sn40.10:17.2":	"‘อิติปิ โส ภควา …เป… สตฺถา เทวมนุสฺสานํ พุทฺโธ ภควา’ติฯ ",
"sn40.10:17.3":	"พุทฺเธ อเวจฺจปฺปสาเทน สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:18.1":	"สาธุ โข, เทวานมินฺท, ธมฺเม อเวจฺจปฺปสาเทน สมนฺนาคมนํ โหติ",
"sn40.10:18.2":	"‘สฺวากฺขาโต ภควตา ธมฺโม …เป… ปจฺจตฺตํ เวทิตพฺโพ วิญฺญูหี’ติฯ ",
"sn40.10:18.3":	"ธมฺเม อเวจฺจปฺปสาเทน สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:19.1":	"สาธุ โข, เทวานมินฺท, สงฺเฆ อเวจฺจปฺปสาเทน สมนฺนาคมนํ โหติ",
"sn40.10:19.2":	"‘สุปฺปฏิปนฺโน ภควโต สาวกสงฺโฆ …เป… อนุตฺตรํ ปุญฺญกฺเขตฺตํ โลกสฺสา’ติฯ ",
"sn40.10:19.3":	"สงฺเฆ อเวจฺจปฺปสาเทน สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:20.1":	"สาธุ โข, เทวานมินฺท, อริยกนฺเตหิ สีเลหิ สมนฺนาคมนํ โหติ อขณฺเฑหิ …เป… สมาธิสํวตฺตนิเกหิฯ ",
"sn40.10:20.2":	"อริยกนฺเตหิ สีเลหิ สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺตี”ติฯ ",
"sn40.10:21.1":	"“สาธุ โข, มาริส โมคฺคลฺลาน, พุทฺเธ อเวจฺจปฺปสาเทน สมนฺนาคมนํ โหติ",
"sn40.10:21.2":	"‘อิติปิ โส ภควา …เป… สตฺถา เทวมนุสฺสานํ พุทฺโธ ภควา’ติฯ ",
"sn40.10:21.3":	"พุทฺเธ อเวจฺจปฺปสาเทน สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:22.1":	"สาธุ โข, มาริส โมคฺคลฺลาน, ธมฺเม อเวจฺจปฺปสาเทน สมนฺนาคมนํ โหติ",
"sn40.10:22.2":	"‘สฺวากฺขาโต ภควตา ธมฺโม …เป… ปจฺจตฺตํ เวทิตพฺโพ วิญฺญูหี’ติฯ ",
"sn40.10:22.3":	"ธมฺเม อเวจฺจปฺปสาเทน สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:23.1":	"สาธุ โข, มาริส โมคฺคลฺลาน, สงฺเฆ อเวจฺจปฺปสาเทน สมนฺนาคมนํ โหติ",
"sn40.10:23.2":	"‘สุปฺปฏิปนฺโน ภควโต สาวกสงฺโฆ …เป… อนุตฺตรํ ปุญฺญกฺเขตฺตํ โลกสฺสา’ติฯ ",
"sn40.10:23.3":	"สงฺเฆ อเวจฺจปฺปสาเทน สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:24.1":	"สาธุ โข, มาริส โมคฺคลฺลาน, อริยกนฺเตหิ สีเลหิ สมนฺนาคมนํ โหติ อขณฺเฑหิ …เป… สมาธิสํวตฺตนิเกหิฯ ",
"sn40.10:24.2":	"อริยกนฺเตหิ สีเลหิ สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺตี”ติฯ ",
"sn40.10:25.1":	"อถ โข สกฺโก เทวานมินฺโท ปญฺจหิ เทวตาสเตหิ สทฺธึ เยนายสฺมา มหาโมคฺคลฺลาโน เตนุปสงฺกมิ …เป… ",
"sn40.10:25.2":	"เอกมนฺตํ ฐิตํ โข สกฺกํ เทวานมินฺทํ อายสฺมา มหาโมคฺคลฺลาโน เอตทโวจ",
"sn40.10:26.1":	"“สาธุ โข, เทวานมินฺท, พุทฺธสรณคมนํ โหติฯ ",
"sn40.10:26.2":	"พุทฺธสรณคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:26.3":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:26.4":	"ทิพฺเพน อายุนา, ทิพฺเพน วณฺเณน, ทิพฺเพน สุเขน, ทิพฺเพน ยเสน, ทิพฺเพน อาธิปเตเยฺยน, ทิพฺเพหิ รูเปหิ, ทิพฺเพหิ สทฺเทหิ, ทิพฺเพหิ คนฺเธหิ, ทิพฺเพหิ รเสหิ, ทิพฺเพหิ โผฏฺฐพฺเพหิฯ ",
"sn40.10:27.1":	"สาธุ โข, เทวานมินฺท, ธมฺมสรณคมนํ โหติฯ ",
"sn40.10:27.2":	"ธมฺมสรณคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:27.3":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:27.4":	"ทิพฺเพน อายุนา, ทิพฺเพน วณฺเณน, ทิพฺเพน สุเขน, ทิพฺเพน ยเสน, ทิพฺเพน อาธิปเตเยฺยน, ทิพฺเพหิ รูเปหิ, ทิพฺเพหิ สทฺเทหิ, ทิพฺเพหิ คนฺเธหิ, ทิพฺเพหิ รเสหิ, ทิพฺเพหิ โผฏฺฐพฺเพหิฯ ",
"sn40.10:28.1":	"สาธุ โข, เทวานมินฺท, สงฺฆสรณคมนํ โหติฯ ",
"sn40.10:28.2":	"สงฺฆสรณคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:28.3":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:28.4":	"ทิพฺเพน อายุนา, ทิพฺเพน วณฺเณน, ทิพฺเพน สุเขน, ทิพฺเพน ยเสน, ทิพฺเพน อาธิปเตเยฺยน, ทิพฺเพหิ รูเปหิ, ทิพฺเพหิ สทฺเทหิ, ทิพฺเพหิ คนฺเธหิ, ทิพฺเพหิ รเสหิ, ทิพฺเพหิ โผฏฺฐพฺเพหี”ติฯ ",
"sn40.10:29.1":	"“สาธุ โข, มาริส โมคฺคลฺลาน, พุทฺธสรณคมนํ โหติฯ ",
"sn40.10:29.2":	"พุทฺธสรณคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:29.3":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:29.4":	"ทิพฺเพน อายุนา …เป… ทิพฺเพหิ โผฏฺฐพฺเพหิฯ ",
"sn40.10:30.1":	"สาธุ โข, มาริส โมคฺคลฺลาน, ธมฺมสรณคมนํ โหติ …เป…ฯ ",
"sn40.10:31.1":	"สาธุ โข, มาริส โมคฺคลฺลาน, สงฺฆสรณคมนํ โหติฯ ",
"sn40.10:31.2":	"สงฺฆสรณคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:31.3":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:31.4":	"ทิพฺเพน อายุนา, ทิพฺเพน วณฺเณน, ทิพฺเพน สุเขน, ทิพฺเพน ยเสน, ทิพฺเพน อาธิปเตเยฺยน, ทิพฺเพหิ รูเปหิ, ทิพฺเพหิ สทฺเทหิ, ทิพฺเพหิ คนฺเธหิ, ทิพฺเพหิ รเสหิ, ทิพฺเพหิ โผฏฺฐพฺเพหี”ติฯ ",
"sn40.10:32.1":	"อถ โข สกฺโก เทวานมินฺโท ฉหิ เทวตาสเตหิ สทฺธึ …เป… ",
"sn40.10:32.2":	"อถ โข สกฺโก เทวานมินฺโท สตฺตหิ เทวตาสเตหิ สทฺธึ …เป… ",
"sn40.10:32.3":	"อถ โข สกฺโก เทวานมินฺโท อฏฺฐหิ เทวตาสเตหิ สทฺธึ …เป… ",
"sn40.10:32.4":	"อถ โข สกฺโก เทวานมินฺโท อสีติยา เทวตาสหเสฺสหิ สทฺธึ เยนายสฺมา มหาโมคฺคลฺลาโน เตนุปสงฺกมิ; อุปสงฺกมิตฺวา อายสฺมนฺตํ มหาโมคฺคลฺลานํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิตํ โข สกฺกํ เทวานมินฺทํ อายสฺมา มหาโมคฺคลฺลาโน เอตทโวจ",
"sn40.10:33.1":	"“สาธุ โข, เทวานมินฺท, พุทฺธสรณคมนํ โหติฯ ",
"sn40.10:33.2":	"พุทฺธสรณคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:33.3":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:33.4":	"ทิพฺเพน อายุนา …เป… ทิพฺเพหิ โผฏฺฐพฺเพหิฯ ",
"sn40.10:34.1":	"สาธุ โข, เทวานมินฺท, ธมฺมสรณคมนํ โหติ …เป…ฯ ",
"sn40.10:35.1":	"สาธุ โข, เทวานมินฺท, สงฺฆสรณคมนํ โหติฯ ",
"sn40.10:35.2":	"สงฺฆสรณคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:35.3":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:35.4":	"ทิพฺเพน อายุนา, ทิพฺเพน วณฺเณน, ทิพฺเพน สุเขน, ทิพฺเพน ยเสน, ทิพฺเพน อาธิปเตเยฺยน, ทิพฺเพหิ รูเปหิ, ทิพฺเพหิ สทฺเทหิ, ทิพฺเพหิ คนฺเธหิ, ทิพฺเพหิ รเสหิ, ทิพฺเพหิ โผฏฺฐพฺเพหี”ติฯ ",
"sn40.10:36.1":	"“สาธุ โข, มาริส โมคฺคลฺลาน, พุทฺธสรณคมนํ โหติ …เป… ",
"sn40.10:36.2":	"สาธุ โข, มาริส โมคฺคลฺลาน, ธมฺมสรณคมนํ โหติ …เป… ",
"sn40.10:36.3":	"สาธุ โข, มาริส โมคฺคลฺลาน, สงฺฆสรณคมนํ โหติฯ ",
"sn40.10:36.4":	"สงฺฆสรณคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:36.5":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:36.6":	"ทิพฺเพน อายุนา, ทิพฺเพน วณฺเณน, ทิพฺเพน สุเขน, ทิพฺเพน ยเสน, ทิพฺเพน อาธิปเตเยฺยน, ทิพฺเพหิ รูเปหิ, ทิพฺเพหิ สทฺเทหิ, ทิพฺเพหิ คนฺเธหิ, ทิพฺเพหิ รเสหิ, ทิพฺเพหิ โผฏฺฐพฺเพหี”ติฯ ",
"sn40.10:37.1":	"อถ โข สกฺโก เทวานมินฺโท ปญฺจหิ เทวตาสเตหิ สทฺธึ เยนายสฺมา มหาโมคฺคลฺลาโน เตนุปสงฺกมิ; อุปสงฺกมิตฺวา อายสฺมนฺตํ มหาโมคฺคลฺลานํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิตํ โข สกฺกํ เทวานมินฺทํ อายสฺมา มหาโมคฺคลฺลาโน เอตทโวจ",
"sn40.10:38.1":	"“สาธุ โข, เทวานมินฺท, พุทฺเธ อเวจฺจปฺปสาเทน สมนฺนาคมนํ โหติ",
"sn40.10:38.2":	"‘อิติปิ โส ภควา …เป… สตฺถา เทวมนุสฺสานํ พุทฺโธ ภควา’ติฯ ",
"sn40.10:38.3":	"พุทฺเธ อเวจฺจปฺปสาเทน สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:38.4":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:38.5":	"ทิพฺเพน อายุนา …เป… ทิพฺเพหิ โผฏฺฐพฺเพหิฯ ",
"sn40.10:39.1":	"สาธุ โข, เทวานมินฺท, ธมฺเม อเวจฺจปฺปสาเทน สมนฺนาคมนํ โหติ",
"sn40.10:39.2":	"‘สฺวากฺขาโต ภควตา ธมฺโม …เป… ปจฺจตฺตํ เวทิตพฺโพ วิญฺญูหี’ติฯ ",
"sn40.10:39.3":	"ธมฺเม อเวจฺจปฺปสาเทน สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติ …เป…ฯ ",
"sn40.10:40.1":	"สาธุ โข, เทวานมินฺท, สงฺเฆ อเวจฺจปฺปสาเทน สมนฺนาคมนํ โหติ",
"sn40.10:40.2":	"‘สุปฺปฏิปนฺโน ภควโต สาวกสงฺโฆ …เป… โลกสฺสา’ติฯ ",
"sn40.10:40.3":	"สงฺเฆ อเวจฺจปฺปสาเทน สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติ …เป…ฯ ",
"sn40.10:41.1":	"สาธุ โข, เทวานมินฺท, อริยกนฺเตหิ สีเลหิ สมนฺนาคมนํ โหติ อขณฺเฑหิ …เป… สมาธิสํวตฺตนิเกหิฯ ",
"sn40.10:41.2":	"อริยกนฺเตหิ สีเลหิ สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:41.3":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:41.4":	"ทิพฺเพน อายุนา …เป… ทิพฺเพหิ โผฏฺฐพฺเพหี”ติฯ ",
"sn40.10:42.1":	"“สาธุ โข, มาริส โมคฺคลฺลาน, พุทฺเธ อเวจฺจปฺปสาเทน สมนฺนาคมนํ โหติ",
"sn40.10:42.2":	"‘อิติปิ โส ภควา …เป… สตฺถา เทวมนุสฺสานํ พุทฺโธ ภควา’ติฯ ",
"sn40.10:42.3":	"พุทฺเธ อเวจฺจปฺปสาเทน สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:42.4":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:42.5":	"ทิพฺเพน อายุนา …เป… ทิพฺเพหิ โผฏฺฐพฺเพหิฯ ",
"sn40.10:43.1":	"สาธุ โข, มาริส โมคฺคลฺลาน, ธมฺเม อเวจฺจปฺปสาเทน สมนฺนาคมนํ โหติ",
"sn40.10:43.2":	"‘สฺวากฺขาโต ภควตา ธมฺโม …เป… ปจฺจตฺตํ เวทิตพฺโพ วิญฺญูหี’ติฯ ",
"sn40.10:43.3":	"ธมฺเม อเวจฺจปฺปสาเทน สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:43.4":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:43.5":	"ทิพฺเพน อายุนา …เป… ทิพฺเพหิ โผฏฺฐพฺเพหิฯ ",
"sn40.10:44.1":	"สาธุ โข, มาริส โมคฺคลฺลาน, สงฺเฆ อเวจฺจปฺปสาเทน สมนฺนาคมนํ โหติ",
"sn40.10:44.2":	"‘สุปฺปฏิปนฺโน ภควโต สาวกสงฺโฆ …เป… โลกสฺสา’ติฯ ",
"sn40.10:44.3":	"สงฺเฆ อเวจฺจปฺปสาเทน สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติ …เป…ฯ ",
"sn40.10:45.1":	"สาธุ โข, มาริส โมคฺคลฺลาน, อริยกนฺเตหิ สีเลหิ สมนฺนาคมนํ โหติ อขณฺเฑหิ …เป… สมาธิสํวตฺตนิเกหิฯ ",
"sn40.10:45.2":	"อริยกนฺเตหิ สีเลหิ สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:45.3":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:45.4":	"ทิพฺเพน อายุนา …เป… ทิพฺเพหิ โผฏฺฐพฺเพหี”ติฯ ",
"sn40.10:46.1":	"อถ โข สกฺโก เทวานมินฺโท ฉหิ เทวตาสเตหิ สทฺธึ …เป… ",
"sn40.10:46.2":	"อถ โข สกฺโก เทวานมินฺโท สตฺตหิ เทวตาสเตหิ สทฺธึ …เป… ",
"sn40.10:46.3":	"อถ โข สกฺโก เทวานมินฺโท อฏฺฐหิ เทวตาสเตหิ สทฺธึ …เป… ",
"sn40.10:46.4":	"อถ โข สกฺโก เทวานมินฺโท อสีติยา เทวตาสหเสฺสหิ สทฺธึ เยนายสฺมา มหาโมคฺคลฺลาโน เตนุปสงฺกมิ; อุปสงฺกมิตฺวา อายสฺมนฺตํ มหาโมคฺคลฺลานํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิตํ โข สกฺกํ เทวานมินฺทํ อายสฺมา มหาโมคฺคลฺลาโน เอตทโวจ",
"sn40.10:47.1":	"“สาธุ โข, เทวานมินฺท, พุทฺเธ อเวจฺจปฺปสาเทน สมนฺนาคมนํ โหติ",
"sn40.10:47.2":	"‘อิติปิ โส ภควา อรหํ สมฺมาสมฺพุทฺโธ วิชฺชาจรณสมฺปนฺโน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ พุทฺโธ ภควา’ติฯ ",
"sn40.10:47.3":	"พุทฺเธ อเวจฺจปฺปสาเทน สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:47.4":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:47.5":	"ทิพฺเพน อายุนา, ทิพฺเพน วณฺเณน, ทิพฺเพน สุเขน, ทิพฺเพน ยเสน, ทิพฺเพน อาธิปเตเยฺยน, ทิพฺเพหิ รูเปหิ, ทิพฺเพหิ สทฺเทหิ, ทิพฺเพหิ คนฺเธหิ, ทิพฺเพหิ รเสหิ, ทิพฺเพหิ โผฏฺฐพฺเพหิฯ ",
"sn40.10:48.1":	"สาธุ โข, เทวานมินฺท, ธมฺเม อเวจฺจปฺปสาเทน สมนฺนาคมนํ โหติ",
"sn40.10:48.2":	"‘สฺวากฺขาโต ภควตา ธมฺโม สนฺทิฏฺฐิโก อกาลิโก เอหิปสฺสิโก โอปเนยฺยิโก ปจฺจตฺตํ เวทิตพฺโพ วิญฺญูหี’ติฯ ",
"sn40.10:48.3":	"ธมฺเม อเวจฺจปฺปสาเทน สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:48.4":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:48.5":	"ทิพฺเพน อายุนา …เป… ทิพฺเพหิ โผฏฺฐพฺเพหิฯ ",
"sn40.10:49.1":	"สาธุ โข, เทวานมินฺท, สงฺเฆ อเวจฺจปฺปสาเทน สมนฺนาคมนํ โหติ",
"sn40.10:49.2":	"‘สุปฺปฏิปนฺโน ภควโต สาวกสงฺโฆ, อุชุปฺปฏิปนฺโน ภควโต สาวกสงฺโฆ, ญายปฺปฏิปนฺโน ภควโต สาวกสงฺโฆ, สามีจิปฺปฏิปนฺโน ภควโต สาวกสงฺโฆ, ยทิทํ จตฺตาริ ปุริสยุคานิ อฏฺฐ ปุริสปุคฺคลา เอส ภควโต สาวกสงฺโฆ อาหุเนโยฺย ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญกฺเขตฺตํ โลกสฺสา’ติฯ ",
"sn40.10:49.3":	"สงฺเฆ อเวจฺจปฺปสาเทน สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:49.4":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:49.5":	"ทิพฺเพน อายุนา …เป… ทิพฺเพหิ โผฏฺฐพฺเพหิฯ ",
"sn40.10:50.1":	"สาธุ โข, เทวานมินฺท, อริยกนฺเตหิ สีเลหิ สมนฺนาคมนํ โหติ อขณฺเฑหิ อจฺฉิทฺเทหิ อสพเลหิ อกมฺมาเสหิ ภุชิเสฺสหิ วิญฺญุปฺปสตฺเถหิ อปรามฏฺเฐหิ สมาธิสํวตฺตนิเกหิฯ ",
"sn40.10:50.2":	"อริยกนฺเตหิ สีเลหิ สมนฺนาคมนเหตุ โข, เทวานมินฺท, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:50.3":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:50.4":	"ทิพฺเพน อายุนา, ทิพฺเพน วณฺเณน, ทิพฺเพน สุเขน, ทิพฺเพน ยเสน, ทิพฺเพน อาธิปเตเยฺยน, ทิพฺเพหิ รูเปหิ, ทิพฺเพหิ สทฺเทหิ, ทิพฺเพหิ คนฺเธหิ, ทิพฺเพหิ รเสหิ, ทิพฺเพหิ โผฏฺฐพฺเพหี”ติฯ ",
"sn40.10:51.1":	"“สาธุ โข, มาริส โมคฺคลฺลาน, พุทฺเธ อเวจฺจปฺปสาเทน สมนฺนาคมนํ โหติ",
"sn40.10:51.2":	"‘อิติปิ โส ภควา …เป… สตฺถา เทวมนุสฺสานํ พุทฺโธ ภควา’ติฯ ",
"sn40.10:51.3":	"พุทฺเธ อเวจฺจปฺปสาเทน สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:51.4":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:51.5":	"ทิพฺเพน อายุนา …เป… ทิพฺเพหิ โผฏฺฐพฺเพหิฯ ",
"sn40.10:52.1":	"สาธุ โข, มาริส โมคฺคลฺลาน, ธมฺเม อเวจฺจปฺปสาเทน สมนฺนาคมนํ โหติ",
"sn40.10:52.2":	"‘สฺวากฺขาโต ภควตา ธมฺโม …เป… ปจฺจตฺตํ เวทิตพฺโพ วิญฺญูหี’ติฯ ",
"sn40.10:52.3":	"ธมฺเม อเวจฺจปฺปสาเทน สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:52.4":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:52.5":	"ทิพฺเพน อายุนา …เป… ทิพฺเพหิ โผฏฺฐพฺเพหิฯ ",
"sn40.10:53.1":	"สาธุ โข, มาริส โมคฺคลฺลาน, สงฺเฆ อเวจฺจปฺปสาเทน สมนฺนาคมนํ โหติ",
"sn40.10:53.2":	"‘สุปฺปฏิปนฺโน ภควโต สาวกสงฺโฆ …เป… อนุตฺตรํ ปุญฺญกฺเขตฺตํ โลกสฺสา’ติฯ ",
"sn40.10:53.3":	"สงฺเฆ อเวจฺจปฺปสาเทน สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:53.4":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:53.5":	"ทิพฺเพน อายุนา …เป… ทิพฺเพหิ โผฏฺฐพฺเพหิฯ ",
"sn40.10:54.1":	"สาธุ โข, มาริส โมคฺคลฺลาน, อริยกนฺเตหิ สีเลหิ สมนฺนาคมนํ โหติ อขณฺเฑหิ …เป… สมาธิสํวตฺตนิเกหิฯ ",
"sn40.10:54.2":	"อริยกนฺเตหิ สีเลหิ สมนฺนาคมนเหตุ โข, มาริส โมคฺคลฺลาน, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺติฯ ",
"sn40.10:54.3":	"เต อญฺเญ เทเว ทสหิ ฐาเนหิ อธิคณฺหนฺติ—",
"sn40.10:54.4":	"ทิพฺเพน อายุนา, ทิพฺเพน วณฺเณน, ทิพฺเพน สุเขน, ทิพฺเพน ยเสน, ทิพฺเพน อาธิปเตเยฺยน, ทิพฺเพหิ รูเปหิ, ทิพฺเพหิ สทฺเทหิ, ทิพฺเพหิ คนฺเธหิ, ทิพฺเพหิ รเสหิ, ทิพฺเพหิ โผฏฺฐพฺเพหี”ติฯ ",
"sn40.10:54.5":	"ทสมํฯ "
}	
