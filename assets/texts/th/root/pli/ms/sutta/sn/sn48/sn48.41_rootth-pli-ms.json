{	
"sn48.41:0.1":	"สํยุตฺต นิกาย ๔๘ฯ๔๑ ",
"sn48.41:0.2":	"๕ฯ ชราวคฺค ",
"sn48.41:0.3":	"ชราธมฺมสุตฺต ",
"sn48.41:1.1":	"เอวํ เม สุตํ—",
"sn48.41:1.2":	"เอกํ สมยํ ภควา สาวตฺถิยํ วิหรติ ปุพฺพาราเม มิคารมาตุปาสาเทฯ ",
"sn48.41:1.3":	"เตน โข ปน สมเยน ภควา สายนฺหสมยํ ปฏิสลฺลานา วุฏฺฐิโต ปจฺฉาตเป นิสินฺโน โหติ ปิฏฺฐึ โอตาปยมาโนฯ ",
"sn48.41:2.1":	"อถ โข อายสฺมา อานนฺโท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา ภควโต คตฺตานิ ปาณินา อโนมชฺชนฺโต ภควนฺตํ เอตทโวจ",
"sn48.41:2.2":	"“อจฺฉริยํ, ภนฺเต, อพฺภุตํ, ภนฺเตฯ ",
"sn48.41:2.3":	"น เจวํ ทานิ, ภนฺเต, ภควโต ตาว ปริสุทฺโธ ฉวิวณฺโณ ปริโยทาโต, สิถิลานิ จ คตฺตานิ สพฺพานิ วลิยชาตานิ, ปุรโต ปพฺภาโร จ กาโย, ทิสฺสติ จ อินฺทฺริยานํ อญฺญถตฺตํ—",
"sn48.41:2.4":	"จกฺขุนฺทฺริยสฺส โสตินฺทฺริยสฺส ฆานินฺทฺริยสฺส ชิวฺหินฺทฺริยสฺส กายินฺทฺริยสฺสา”ติฯ ",
"sn48.41:3.1":	"“เอวเญฺหตํ, อานนฺท, โหติ—",
"sn48.41:3.2":	"ชราธมฺโม โยพฺพญฺเญ, พฺยาธิธมฺโม อาโรเคฺย, มรณธมฺโม ชีวิเตฯ ",
"sn48.41:3.3":	"น เจว ตาว ปริสุทฺโธ โหติ ฉวิวณฺโณ ปริโยทาโต, สิถิลานิ จ โหนฺติ คตฺตานิ สพฺพานิ วลิยชาตานิ, ปุรโต ปพฺภาโร จ กาโย, ทิสฺสติ จ อินฺทฺริยานํ อญฺญถตฺตํ—",
"sn48.41:3.4":	"จกฺขุนฺทฺริยสฺส โสตินฺทฺริยสฺส ฆานินฺทฺริยสฺส ชิวฺหินฺทฺริยสฺส กายินฺทฺริยสฺสา”ติฯ ",
"sn48.41:4.1":	"อิทมโวจ ภควาฯ ",
"sn48.41:4.2":	"อิทํ วตฺวา จ สุคโต อถาปรํ เอตทโวจ สตฺถา",
"sn48.41:5.1":	"“ธี ตํ ชมฺมิ ชเร อตฺถุ, ",
"sn48.41:5.2":	"ทุพฺพณฺณกรณี ชเร; ",
"sn48.41:5.3":	"ตาว มโนรมํ พิมฺพํ, ",
"sn48.41:5.4":	"ชราย อภิมทฺทิตํฯ ",
"sn48.41:6.1":	"โยปิ วสฺสสตํ ชีเว, ",
"sn48.41:6.2":	"โสปิ มจฺจุปรายโณ; ",
"sn48.41:6.3":	"น กิญฺจิ ปริวชฺเชติ, ",
"sn48.41:6.4":	"สพฺพเมวาภิมทฺทตี”ติฯ ",
"sn48.41:6.5":	"ปฐมํฯ "
}	
