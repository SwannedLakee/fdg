{	
"sn12.38:0.1":	"สํยุตฺต นิกาย ๑๒ฯ๓๘ ",
"sn12.38:0.2":	"๔ฯ กฬารขตฺติยวคฺค ",
"sn12.38:0.3":	"เจตนาสุตฺต ",
"sn12.38:1.1":	"สาวตฺถิยํ วิหรติฯ ",
"sn12.38:1.2":	"“ยญฺจ, ภิกฺขเว, เจเตติ ยญฺจ ปกปฺเปติ ยญฺจ อนุเสติ, อารมฺมณเมตํ โหติ วิญฺญาณสฺส ฐิติยาฯ ",
"sn12.38:1.3":	"อารมฺมเณ สติ ปติฏฺฐา วิญฺญาณสฺส โหติฯ ",
"sn12.38:1.4":	"ตสฺมึ ปติฏฺฐิเต วิญฺญาเณ วิรูเฬฺห อายตึ ปุนพฺภวาภินิพฺพตฺติ โหติฯ ",
"sn12.38:1.5":	"อายตึ ปุนพฺภวาภินิพฺพตฺติยา สติ อายตึ ชาติ ชรามรณํ โสกปริเทวทุกฺขโทมนสฺสุปายาสา สมฺภวนฺติฯ ",
"sn12.38:1.6":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.38:2.1":	"โน เจ, ภิกฺขเว, เจเตติ โน เจ ปกปฺเปติ, อถ เจ อนุเสติ, อารมฺมณเมตํ โหติ วิญฺญาณสฺส ฐิติยาฯ ",
"sn12.38:2.2":	"อารมฺมเณ สติ ปติฏฺฐา วิญฺญาณสฺส โหติฯ ",
"sn12.38:2.3":	"ตสฺมึ ปติฏฺฐิเต วิญฺญาเณ วิรูเฬฺห อายตึ ปุนพฺภวาภินิพฺพตฺติ โหติฯ ",
"sn12.38:2.4":	"อายตึ ปุนพฺภวาภินิพฺพตฺติยา สติ อายตึ ชาติ ชรามรณํ โสกปริเทวทุกฺขโทมนสฺสุปายาสา สมฺภวนฺติฯ ",
"sn12.38:2.5":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.38:3.1":	"ยโต จ โข, ภิกฺขเว, โน เจว เจเตติ โน จ ปกปฺเปติ โน จ อนุเสติ, อารมฺมณเมตํ น โหติ วิญฺญาณสฺส ฐิติยาฯ ",
"sn12.38:3.2":	"อารมฺมเณ อสติ ปติฏฺฐา วิญฺญาณสฺส น โหติฯ ",
"sn12.38:3.3":	"ตทปฺปติฏฺฐิเต วิญฺญาเณ อวิรูเฬฺห อายตึ ปุนพฺภวาภินิพฺพตฺติ น โหติฯ ",
"sn12.38:3.4":	"อายตึ ปุนพฺภวาภินิพฺพตฺติยา อสติ อายตึ ชาติ ชรามรณํ โสกปริเทวทุกฺขโทมนสฺสุปายาสา นิรุชฺฌนฺติฯ ",
"sn12.38:3.5":	"เอวเมตสฺส เกวลสฺส ทุกฺขกฺขนฺธสฺส นิโรโธ โหตี”ติฯ ",
"sn12.38:3.6":	"อฏฺฐมํฯ "
}	
