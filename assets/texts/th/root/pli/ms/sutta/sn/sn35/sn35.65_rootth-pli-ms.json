{	
"sn35.65:0.1":	"สํยุตฺต นิกาย ๓๕ฯ๖๕ ",
"sn35.65:0.2":	"๗ฯ มิคชาลวคฺค ",
"sn35.65:0.3":	"ปฐมสมิทฺธิมารปญฺหาสุตฺต ",
"sn35.65:1.1":	"เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ",
"sn35.65:1.2":	"อถ โข อายสฺมา สมิทฺธิ เยน ภควา …เป… ",
"sn35.65:1.3":	"ภควนฺตํ เอตทโวจ",
"sn35.65:1.4":	"“‘มาโร, มาโร’ติ, ภนฺเต, วุจฺจติฯ ",
"sn35.65:1.5":	"กิตฺตาวตา นุ โข, ภนฺเต, มาโร วา อสฺส มารปญฺญตฺติ วา”ติ? ",
"sn35.65:2.1":	"“ยตฺถ โข, สมิทฺธิ, อตฺถิ จกฺขุ, อตฺถิ รูปา, อตฺถิ จกฺขุวิญฺญาณํ, อตฺถิ จกฺขุวิญฺญาณวิญฺญาตพฺพา ธมฺมา, อตฺถิ ตตฺถ มาโร วา มารปญฺญตฺติ วาฯ ",
"sn35.65:2.2":	"อตฺถิ โสตํ, อตฺถิ สทฺทา, อตฺถิ โสตวิญฺญาณํ, อตฺถิ โสตวิญฺญาณวิญฺญาตพฺพา ธมฺมา, อตฺถิ ตตฺถ มาโร วา มารปญฺญตฺติ วาฯ ",
"sn35.65:2.3":	"อตฺถิ ฆานํ, อตฺถิ คนฺธา, อตฺถิ ฆานวิญฺญาณํ, อตฺถิ ฆานวิญฺญาณวิญฺญาตพฺพา ธมฺมา, อตฺถิ ตตฺถ มาโร วา มารปญฺญตฺติ วาฯ ",
"sn35.65:2.4":	"อตฺถิ ชิวฺหา, อตฺถิ รสา, อตฺถิ ชิวฺหาวิญฺญาณํ, อตฺถิ ชิวฺหาวิญฺญาณวิญฺญาตพฺพา ธมฺมา, อตฺถิ ตตฺถ มาโร วา มารปญฺญตฺติ วาฯ ",
"sn35.65:2.5":	"อตฺถิ กาโย, อตฺถิ โผฏฺฐพฺพา, อตฺถิ กายวิญฺญาณํ, อตฺถิ กายวิญฺญาณวิญฺญาตพฺพา ธมฺมา, อตฺถิ ตตฺถ มาโร วา มารปญฺญตฺติ วาฯ ",
"sn35.65:2.6":	"อตฺถิ มโน, อตฺถิ ธมฺมา, อตฺถิ มโนวิญฺญาณํ, อตฺถิ มโนวิญฺญาณวิญฺญาตพฺพา ธมฺมา, อตฺถิ ตตฺถ มาโร วา มารปญฺญตฺติ วาฯ ",
"sn35.65:3.1":	"ยตฺถ จ โข, สมิทฺธิ, นตฺถิ จกฺขุ, นตฺถิ รูปา, นตฺถิ จกฺขุวิญฺญาณํ, นตฺถิ จกฺขุวิญฺญาณวิญฺญาตพฺพา ธมฺมา, นตฺถิ ตตฺถ มาโร วา มารปญฺญตฺติ วาฯ ",
"sn35.65:3.2":	"นตฺถิ โสตํ …เป… ",
"sn35.65:3.3":	"นตฺถิ ฆานํ …เป… ",
"sn35.65:3.4":	"นตฺถิ ชิวฺหา, นตฺถิ รสา, นตฺถิ ชิวฺหาวิญฺญาณํ, นตฺถิ ชิวฺหาวิญฺญาณวิญฺญาตพฺพา ธมฺมา, นตฺถิ ตตฺถ มาโร วา มารปญฺญตฺติ วาฯ ",
"sn35.65:3.5":	"นตฺถิ กาโย …เป…ฯ ",
"sn35.65:3.6":	"นตฺถิ มโน, นตฺถิ ธมฺมา, นตฺถิ มโนวิญฺญาณํ, นตฺถิ มโนวิญฺญาณวิญฺญาตพฺพา ธมฺมา, นตฺถิ ตตฺถ มาโร วา มารปญฺญตฺติ วา”ติฯ ",
"sn35.65:3.7":	"ตติยํฯ "
}	
