{	
"sn45.11:0.1":	"สํยุตฺต นิกาย ๔๕ฯ๑๑ ",
"sn45.11:0.2":	"๒ฯ วิหารวคฺค ",
"sn45.11:0.3":	"ปฐมวิหารสุตฺต ",
"sn45.11:1.1":	"สาวตฺถินิทานํฯ ",
"sn45.11:1.2":	"“อิจฺฉามหํ, ภิกฺขเว, อฑฺฒมาสํ ปฏิสลฺลียิตุํฯ ",
"sn45.11:1.3":	"นมฺหิ เกนจิ อุปสงฺกมิตพฺโพ, อญฺญตฺร เอเกน ปิณฺฑปาตนีหารเกนา”ติฯ ",
"sn45.11:1.4":	"“เอวํ, ภนฺเต”ติ โข เต ภิกฺขู ภควโต ปฏิสฺสุตฺวา นาสฺสุธ โกจิ ภควนฺตํ อุปสงฺกมติ, อญฺญตฺร เอเกน ปิณฺฑปาตนีหารเกนฯ ",
"sn45.11:2.1":	"อถ โข ภควา ตสฺส อฑฺฒมาสสฺส อจฺจเยน ปฏิสลฺลานา วุฏฺฐิโต ภิกฺขู อามนฺเตสิ",
"sn45.11:2.2":	"“เยน สฺวาหํ, ภิกฺขเว, วิหาเรน ปฐมาภิสมฺพุทฺโธ วิหรามิ, ตสฺส ปเทเสน วิหาสึฯ ",
"sn45.11:2.3":	"โส เอวํ ปชานามิ",
"sn45.11:2.4":	"‘มิจฺฉาทิฏฺฐิปจฺจยาปิ เวทยิตํ; ",
"sn45.11:2.5":	"สมฺมาทิฏฺฐิปจฺจยาปิ เวทยิตํ …เป… ",
"sn45.11:2.6":	"มิจฺฉาสมาธิปจฺจยาปิ เวทยิตํ; ",
"sn45.11:2.7":	"สมฺมาสมาธิปจฺจยาปิ เวทยิตํ; ",
"sn45.11:2.8":	"ฉนฺทปจฺจยาปิ เวทยิตํ; ",
"sn45.11:2.9":	"วิตกฺกปจฺจยาปิ เวทยิตํ; ",
"sn45.11:2.10":	"สญฺญาปจฺจยาปิ เวทยิตํ; ",
"sn45.11:2.11":	"ฉนฺโท จ อวูปสนฺโต โหติ, วิตกฺโก จ อวูปสนฺโต โหติ, สญฺญา จ อวูปสนฺตา โหติ, ตปฺปจฺจยาปิ เวทยิตํ; ",
"sn45.11:2.12":	"ฉนฺโท จ วูปสนฺโต โหติ, วิตกฺโก จ วูปสนฺโต โหติ, สญฺญา จ วูปสนฺตา โหติ, ตปฺปจฺจยาปิ เวทยิตํ; ",
"sn45.11:2.13":	"อปฺปตฺตสฺส ปตฺติยา อตฺถิ อายามํ, ตสฺมิมฺปิ ฐาเน อนุปฺปตฺเต ตปฺปจฺจยาปิ เวทยิตนฺ’”ติฯ ",
"sn45.11:2.14":	"ปฐมํฯ "
}	
