{	
"sn20.2:0.1":	"สํยุตฺต นิกาย ๒๐ฯ๒ ",
"sn20.2:0.2":	"๑ฯ โอปมฺมวคฺค ",
"sn20.2:0.3":	"นขสิขสุตฺต ",
"sn20.2:1.1":	"สาวตฺถิยํ วิหรติฯ ",
"sn20.2:1.2":	"อถ โข ภควา ปริตฺตํ นขสิขายํ ปํสุํ อาโรเปตฺวา ภิกฺขู อามนฺเตสิ",
"sn20.2:1.3":	"“ตํ กึ มญฺญถ, ภิกฺขเว, ",
"sn20.2:1.4":	"กตมํ นุ โข พหุตรํ, โย จายํ มยา ปริตฺโต นขสิขายํ ปํสุ อาโรปิโต ยา จายํ มหาปถวี”ติ? ",
"sn20.2:1.5":	"“เอตเทว, ภนฺเต, พหุตรํ ยทิทํ มหาปถวีฯ ",
"sn20.2:1.6":	"อปฺปมตฺตโกยํ ภควตา ปริตฺโต นขสิขายํ ปํสุ อาโรปิโตฯ ",
"sn20.2:1.7":	"สงฺขมฺปิ น อุเปติ อุปนิธิมฺปิ น อุเปติ กลภาคมฺปิ น อุเปติ มหาปถวึ อุปนิธาย ภควตา ปริตฺโต นขสิขายํ ปํสุ อาโรปิโต”ติฯ ",
"sn20.2:1.8":	"“เอวเมว โข, ภิกฺขเว, อปฺปกา เต สตฺตา เย มนุเสฺสสุ ปจฺจาชายนฺติ; ",
"sn20.2:1.9":	"อถ โข เอเตเยว พหุตรา สตฺตา เย อญฺญตฺร มนุเสฺสหิ ปจฺจาชายนฺติฯ ",
"sn20.2:1.10":	"ตสฺมาติห, ภิกฺขเว, เอวํ สิกฺขิตพฺพํ",
"sn20.2:1.11":	"‘อปฺปมตฺตา วิหริสฺสามา’ติฯ ",
"sn20.2:1.12":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"sn20.2:1.13":	"ทุติยํฯ "
}	
