{	
"sn12.10:0.1":	"สํยุตฺต นิกาย ๑๒ฯ๑๐ ",
"sn12.10:0.2":	"๑ฯ พุทฺธวคฺค ",
"sn12.10:0.3":	"โคตมสุตฺต ",
"sn12.10:1.1":	"“ปุพฺเพว เม, ภิกฺขเว, สมฺโพธา อนภิสมฺพุทฺธสฺส โพธิสตฺตเสฺสว สโต เอตทโหสิ",
"sn12.10:1.2":	"‘กิจฺฉํ วตายํ โลโก อาปนฺโน ชายติ จ ชียติ จ มียติ จ จวติ จ อุปปชฺชติ จฯ ",
"sn12.10:1.3":	"อถ จ ปนิมสฺส ทุกฺขสฺส นิสฺสรณํ นปฺปชานาติ ชรามรณสฺสฯ ",
"sn12.10:1.4":	"กุทาสฺสุ นาม อิมสฺส ทุกฺขสฺส นิสฺสรณํ ปญฺญายิสฺสติ ชรามรณสฺสา’ติ? ",
"sn12.10:2.1":	"ตสฺส มยฺหํ, ภิกฺขเว, เอตทโหสิ",
"sn12.10:2.2":	"‘กิมฺหิ นุ โข สติ ชรามรณํ โหติ, กึปจฺจยา ชรามรณนฺ’ติ? ",
"sn12.10:2.3":	"ตสฺส มยฺหํ, ภิกฺขเว, โยนิโส มนสิการา อหุ ปญฺญาย อภิสมโย",
"sn12.10:2.4":	"‘ชาติยา โข สติ ชรามรณํ โหติ, ชาติปจฺจยา ชรามรณนฺ’ติฯ ",
"sn12.10:3.1":	"ตสฺส มยฺหํ, ภิกฺขเว, เอตทโหสิ",
"sn12.10:3.2":	"‘กิมฺหิ นุ โข สติ ชาติ โหติ …เป… ",
"sn12.10:3.3":	"ภโว … ",
"sn12.10:3.4":	"อุปาทานํ … ",
"sn12.10:3.5":	"ตณฺหา … ",
"sn12.10:3.6":	"เวทนา … ",
"sn12.10:3.7":	"ผโสฺส … ",
"sn12.10:3.8":	"สฬายตนํ … ",
"sn12.10:3.9":	"นามรูปํ … ",
"sn12.10:3.10":	"วิญฺญาณํ … ",
"sn12.10:3.11":	"สงฺขารา โหนฺติ, กึปจฺจยา สงฺขารา’ติ? ",
"sn12.10:3.12":	"ตสฺส มยฺหํ, ภิกฺขเว, โยนิโส มนสิการา อหุ ปญฺญาย อภิสมโย",
"sn12.10:3.13":	"‘อวิชฺชาย โข สติ สงฺขารา โหนฺติ, อวิชฺชาปจฺจยา สงฺขารา’ติฯ ",
"sn12.10:4.1":	"อิติ หิทํ อวิชฺชาปจฺจยา สงฺขารา; ",
"sn12.10:4.2":	"สงฺขารปจฺจยา วิญฺญาณํ …เป… ",
"sn12.10:4.3":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.10:4.4":	"‘สมุทโย, สมุทโย’ติ โข เม, ภิกฺขเว, ปุพฺเพ อนนุสฺสุเตสุ ธมฺเมสุ จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิฯ ",
"sn12.10:5.1":	"ตสฺส มยฺหํ, ภิกฺขเว, เอตทโหสิ",
"sn12.10:5.2":	"‘กิมฺหิ นุ โข อสติ ชรามรณํ น โหติ, กิสฺส นิโรธา ชรามรณนิโรโธ’ติ? ",
"sn12.10:5.3":	"ตสฺส มยฺหํ, ภิกฺขเว, โยนิโส มนสิการา อหุ ปญฺญาย อภิสมโย",
"sn12.10:5.4":	"‘ชาติยา โข อสติ ชรามรณํ น โหติ, ชาตินิโรธา ชรามรณนิโรโธ’ติฯ ",
"sn12.10:6.1":	"ตสฺส มยฺหํ, ภิกฺขเว, เอตทโหสิ",
"sn12.10:6.2":	"‘กิมฺหิ นุ โข อสติ ชาติ น โหติ …เป… ",
"sn12.10:6.3":	"ภโว … ",
"sn12.10:6.4":	"อุปาทานํ … ",
"sn12.10:6.5":	"ตณฺหา … ",
"sn12.10:6.6":	"เวทนา … ",
"sn12.10:6.7":	"ผโสฺส … ",
"sn12.10:6.8":	"สฬายตนํ … ",
"sn12.10:6.9":	"นามรูปํ … ",
"sn12.10:6.10":	"วิญฺญาณํ … ",
"sn12.10:6.11":	"สงฺขารา น โหนฺติ, กิสฺส นิโรธา สงฺขารนิโรโธ’ติ? ",
"sn12.10:6.12":	"ตสฺส มยฺหํ, ภิกฺขเว, โยนิโส มนสิการา อหุ ปญฺญาย อภิสมโย",
"sn12.10:6.13":	"‘อวิชฺชาย โข อสติ สงฺขารา น โหนฺติ, อวิชฺชานิโรธา สงฺขารนิโรโธ’ติฯ ",
"sn12.10:7.1":	"อิติ หิทํ อวิชฺชานิโรธา สงฺขารนิโรโธ; ",
"sn12.10:7.2":	"สงฺขารนิโรธา วิญฺญาณนิโรโธ …เป… ",
"sn12.10:7.3":	"เอวเมตสฺส เกวลสฺส ทุกฺขกฺขนฺธสฺส นิโรโธ โหติฯ ",
"sn12.10:7.4":	"‘นิโรโธ, นิโรโธ’ติ โข เม, ภิกฺขเว, ปุพฺเพ อนนุสฺสุเตสุ ธมฺเมสุ จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาที”ติฯ ",
"sn12.10:7.5":	"ทสโมฯ ",
"sn12.10:7.6":	"พุทฺธวคฺโค ปฐโมฯ ",
"sn12.10:8.0":	"ตสฺสุทฺทานํ ",
"sn12.10:8.1":	"เทสนา วิภงฺคปฏิปทา จ, ",
"sn12.10:8.2":	"วิปสฺสี สิขี จ เวสฺสภู; ",
"sn12.10:8.3":	"กกุสนฺโธ โกณาคมโน กสฺสโป, ",
"sn12.10:8.4":	"มหาสกฺยมุนิ จ โคตโมติฯ "
}	
