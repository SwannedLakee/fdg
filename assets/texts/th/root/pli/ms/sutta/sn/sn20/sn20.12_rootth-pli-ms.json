{	
"sn20.12:0.1":	"สํยุตฺต นิกาย ๒๐ฯ๑๒ ",
"sn20.12:0.2":	"๑ฯ โอปมฺมวคฺค ",
"sn20.12:0.3":	"ทุติยสิงฺคาลสุตฺต ",
"sn20.12:1.1":	"สาวตฺถิยํ วิหรติฯ ",
"sn20.12:1.2":	"“อสฺสุตฺถ โน ตุเมฺห, ภิกฺขเว, รตฺติยา ปจฺจูสสมยํ ชรสิงฺคาลสฺส วสฺสมานสฺสา”ติ? ",
"sn20.12:1.3":	"“เอวํ, ภนฺเต”ฯ ",
"sn20.12:1.4":	"“สิยา โข, ภิกฺขเว, ตสฺมึ ชรสิงฺคาเล ยา กาจิ กตญฺญุตา กตเวทิตา, น เตฺวว อิเธกจฺเจ สกฺยปุตฺติยปฏิญฺเญ สิยา ยา กาจิ กตญฺญุตา กตเวทิตาฯ ",
"sn20.12:1.5":	"ตสฺมาติห, ภิกฺขเว, เอวํ สิกฺขิตพฺพํ",
"sn20.12:1.6":	"‘กตญฺญุโน ภวิสฺสาม กตเวทิโน; ",
"sn20.12:1.7":	"น จ โน อเมฺหสุ อปฺปกมฺปิ กตํ นสฺสิสฺสตี’ติฯ ",
"sn20.12:1.8":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"sn20.12:1.9":	"ทฺวาทสมํฯ ",
"sn20.12:1.10":	"โอปมฺมวคฺโค ปฐโมฯ ",
"sn20.12:2.0":	"ตสฺสุทฺทานํ ",
"sn20.12:2.1":	"กูฏํ นขสิขํ กุลํ, ",
"sn20.12:2.2":	"โอกฺขา สตฺติ ธนุคฺคโห; ",
"sn20.12:2.3":	"อาณิ กลิงฺคโร นาโค, ",
"sn20.12:2.4":	"พิฬาโร เทฺว สิงฺคาลกาติฯ ",
"sn20.12:2.5":	"โอปมฺมสํยุตฺตํ สมตฺตํฯ "
}	
