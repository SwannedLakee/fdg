{	
"sn56.35:0.1":	"สํยุตฺต นิกาย ๕๖ฯ๓๕ ",
"sn56.35:0.2":	"๔ฯ สีสปาวนวคฺค ",
"sn56.35:0.3":	"สตฺติสตสุตฺต ",
"sn56.35:1.1":	"“เสยฺยถาปิ, ภิกฺขเว, ปุริโส วสฺสสตายุโก วสฺสสตชีวีฯ ",
"sn56.35:1.2":	"ตเมนํ เอวํ วเทยฺย",
"sn56.35:1.3":	"‘เอหมฺโภ ปุริส, ปุพฺพณฺหสมยํ ตํ สตฺติสเตน หนิสฺสนฺติ, มชฺฌนฺหิกสมยํ สตฺติสเตน หนิสฺสนฺติ, สายนฺหสมยํ สตฺติสเตน หนิสฺสนฺติฯ ",
"sn56.35:1.4":	"โส โข ตฺวํ, อมฺโภ ปุริส, ทิวเส ทิวเส ตีหิ ตีหิ สตฺติสเตหิ หญฺญมาโน วสฺสสตายุโก วสฺสสตชีวี วสฺสสตสฺส อจฺจเยน อนภิสเมตานิ จตฺตาริ อริยสจฺจานิ อภิสเมสฺสสี’ติฯ ",
"sn56.35:2.1":	"อตฺถวสิเกน, ภิกฺขเว, กุลปุตฺเตน อลํ อุปคนฺตุํฯ ",
"sn56.35:2.2":	"ตํ กิสฺส เหตุ? ",
"sn56.35:2.3":	"อนมตคฺโคยํ, ภิกฺขเว, สํสาโร; ",
"sn56.35:2.4":	"ปุพฺพา โกฏิ นปฺปญฺญายติ สตฺติปฺปหารานํ อสิปฺปหารานํ อุสุปฺปหารานํ ผรสุปฺปหารานํฯ ",
"sn56.35:2.5":	"เอวญฺเจตํ, ภิกฺขเว, อสฺสฯ ",
"sn56.35:2.6":	"น โข ปนาหํ, ภิกฺขเว, สห ทุกฺเขน, สห โทมนเสฺสน จตุนฺนํ อริยสจฺจานํ อภิสมยํ วทามิ; ",
"sn56.35:2.7":	"อปิ จาหํ, ภิกฺขเว, สหาว สุเขน, สหาว โสมนเสฺสน จตุนฺนํ อริยสจฺจานํ อภิสมยํ วทามิฯ ",
"sn56.35:2.8":	"กตเมสํ จตุนฺนํ? ",
"sn56.35:2.9":	"ทุกฺขสฺส อริยสจฺจสฺส …เป… ทุกฺขนิโรธคามินิยา ปฏิปทาย อริยสจฺจสฺสฯ ",
"sn56.35:3.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.35:3.2":	"ปญฺจมํฯ "
}	
