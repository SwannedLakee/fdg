{	
"sn45.34:0.1":	"สํยุตฺต นิกาย ๔๕ฯ๓๔ ",
"sn45.34:0.2":	"๔ฯ ปฏิปตฺติวคฺค ",
"sn45.34:0.3":	"ปารงฺคมสุตฺต ",
"sn45.34:1.1":	"สาวตฺถินิทานํฯ ",
"sn45.34:1.2":	"“อฏฺฐิเม, ภิกฺขเว, ธมฺมา ภาวิตา พหุลีกตา อปารา ปารํ คมนาย สํวตฺตนฺติฯ ",
"sn45.34:1.3":	"กตเม อฏฺฐ? ",
"sn45.34:1.4":	"เสยฺยถิทํ—สมฺมาทิฏฺฐิ …เป… สมฺมาสมาธิฯ ",
"sn45.34:1.5":	"อิเม โข, ภิกฺขเว, อฏฺฐ ธมฺมา ภาวิตา พหุลีกตา อปารา ปารํ คมนาย สํวตฺตนฺตี”ติฯ ",
"sn45.34:2.1":	"อิทมโวจ ภควาฯ ",
"sn45.34:2.2":	"อิทํ วตฺวาน สุคโต อถาปรํ เอตทโวจ สตฺถา",
"sn45.34:3.1":	"“อปฺปกา เต มนุเสฺสสุ, ",
"sn45.34:3.2":	"เย ชนา ปารคามิโน; ",
"sn45.34:3.3":	"อถายํ อิตรา ปชา, ",
"sn45.34:3.4":	"ตีรเมวานุธาวติฯ ",
"sn45.34:4.1":	"เย จ โข สมฺมทกฺขาเต, ",
"sn45.34:4.2":	"ธมฺเม ธมฺมานุวตฺติโน; ",
"sn45.34:4.3":	"เต ชนา ปารเมสฺสนฺติ, ",
"sn45.34:4.4":	"มจฺจุเธยฺยํ สุทุตฺตรํฯ ",
"sn45.34:5.1":	"กณฺหํ ธมฺมํ วิปฺปหาย, ",
"sn45.34:5.2":	"สุกฺกํ ภาเวถ ปณฺฑิโต; ",
"sn45.34:5.3":	"โอกา อโนกมาคมฺม, ",
"sn45.34:5.4":	"วิเวเก ยตฺถ ทูรมํฯ ",
"sn45.34:6.1":	"ตตฺราภิรติมิจฺเฉยฺย, ",
"sn45.34:6.2":	"หิตฺวา กาเม อกิญฺจโน; ",
"sn45.34:6.3":	"ปริโยทเปยฺย อตฺตานํ, ",
"sn45.34:6.4":	"จิตฺตเกฺลเสหิ ปณฺฑิโตฯ ",
"sn45.34:7.1":	"เยสํ สมฺโพธิยงฺเคสุ, ",
"sn45.34:7.2":	"สมฺมา จิตฺตํ สุภาวิตํ; ",
"sn45.34:7.3":	"อาทานปฏินิสฺสคฺเค, ",
"sn45.34:7.4":	"อนุปาทาย เย รตา; ",
"sn45.34:7.5":	"ขีณาสวา ชุติมนฺโต, ",
"sn45.34:7.6":	"เต โลเก ปรินิพฺพุตา”ติฯ ",
"sn45.34:7.7":	"จตุตฺถํฯ "
}	
