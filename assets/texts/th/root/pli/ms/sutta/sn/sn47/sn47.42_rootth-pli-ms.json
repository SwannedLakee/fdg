{	
"sn47.42:0.1":	"สํยุตฺต นิกาย ๔๗ฯ๔๒ ",
"sn47.42:0.2":	"๕ฯ อมตวคฺค ",
"sn47.42:0.3":	"สมุทยสุตฺต ",
"sn47.42:1.1":	"“จตุนฺนํ, ภิกฺขเว, สติปฏฺฐานานํ สมุทยญฺจ อตฺถงฺคมญฺจ เทเสสฺสามิฯ ",
"sn47.42:1.2":	"ตํ สุณาถฯ ",
"sn47.42:1.3":	"โก จ, ภิกฺขเว, กายสฺส สมุทโย? ",
"sn47.42:1.4":	"อาหารสมุทยา กายสฺส สมุทโย; ",
"sn47.42:1.5":	"อาหารนิโรธา กายสฺส อตฺถงฺคโมฯ ",
"sn47.42:1.6":	"ผสฺสสมุทยา เวทนานํ สมุทโย; ",
"sn47.42:1.7":	"ผสฺสนิโรธา เวทนานํ อตฺถงฺคโมฯ ",
"sn47.42:1.8":	"นามรูปสมุทยา จิตฺตสฺส สมุทโย; ",
"sn47.42:1.9":	"นามรูปนิโรธา จิตฺตสฺส อตฺถงฺคโมฯ ",
"sn47.42:1.10":	"มนสิการสมุทยา ธมฺมานํ สมุทโย; ",
"sn47.42:1.11":	"มนสิการนิโรธา ธมฺมานํ อตฺถงฺคโม”ติฯ ",
"sn47.42:1.12":	"ทุติยํฯ "
}	
