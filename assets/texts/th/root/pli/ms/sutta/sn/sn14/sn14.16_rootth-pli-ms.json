{	
"sn14.16:0.1":	"สํยุตฺต นิกาย ๑๔ฯ๑๖ ",
"sn14.16:0.2":	"๒ฯ ทุติยวคฺค ",
"sn14.16:0.3":	"สคาถาสุตฺต ",
"sn14.16:1.1":	"สาวตฺถิยํ วิหรติฯ ",
"sn14.16:1.2":	"“ธาตุโสว, ภิกฺขเว, สตฺตา สํสนฺทนฺติ สเมนฺติฯ ",
"sn14.16:1.3":	"หีนาธิมุตฺติกา หีนาธิมุตฺติเกหิ สทฺธึ สํสนฺทนฺติ สเมนฺติฯ ",
"sn14.16:1.4":	"อตีตมฺปิ โข, ภิกฺขเว, อทฺธานํ ธาตุโสว สตฺตา สํสนฺทึสุ สมึสุฯ ",
"sn14.16:1.5":	"หีนาธิมุตฺติกา หีนาธิมุตฺติเกหิ สทฺธึ สํสนฺทึสุ สมึสุฯ ",
"sn14.16:2.1":	"อนาคตมฺปิ โข, ภิกฺขเว, อทฺธานํ ธาตุโสว สตฺตา สํสนฺทิสฺสนฺติ สเมสฺสนฺติฯ ",
"sn14.16:2.2":	"หีนาธิมุตฺติกา หีนาธิมุตฺติเกหิ สทฺธึ สํสนฺทิสฺสนฺติ สเมสฺสนฺติฯ ",
"sn14.16:3.1":	"เอตรหิปิ โข, ภิกฺขเว, ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ ",
"sn14.16:3.2":	"หีนาธิมุตฺติกา หีนาธิมุตฺติเกหิ สทฺธึ สํสนฺทนฺติ สเมนฺติฯ ",
"sn14.16:4.1":	"เสยฺยถาปิ, ภิกฺขเว, คูโถ คูเถน สํสนฺทติ สเมติ; ",
"sn14.16:4.2":	"มุตฺตํ มุตฺเตน สํสนฺทติ สเมติ; ",
"sn14.16:4.3":	"เขโฬ เขเฬน สํสนฺทติ สเมติ; ",
"sn14.16:4.4":	"ปุพฺโพ ปุพฺเพน สํสนฺทติ สเมติ; ",
"sn14.16:4.5":	"โลหิตํ โลหิเตน สํสนฺทติ สเมติ; ",
"sn14.16:4.6":	"เอวเมว โข, ภิกฺขเว, ธาตุโสว สตฺตา สํสนฺทนฺติ สเมนฺติฯ ",
"sn14.16:4.7":	"หีนาธิมุตฺติกา หีนาธิมุตฺติเกหิ สทฺธึ สํสนฺทนฺติ สเมนฺติฯ ",
"sn14.16:4.8":	"อตีตมฺปิ โข อทฺธานํ …เป… ",
"sn14.16:4.9":	"อนาคตมฺปิ โข อทฺธานํ …เป… ",
"sn14.16:4.10":	"เอตรหิปิ โข ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ ",
"sn14.16:4.11":	"หีนาธิมุตฺติกา หีนาธิมุตฺติเกหิ สทฺธึ สํสนฺทนฺติ สเมนฺติฯ ",
"sn14.16:5.1":	"ธาตุโสว, ภิกฺขเว, สตฺตา สํสนฺทนฺติ สเมนฺติฯ ",
"sn14.16:5.2":	"กลฺยาณาธิมุตฺติกา กลฺยาณาธิมุตฺติเกหิ สทฺธึ สํสนฺทนฺติ สเมนฺติฯ ",
"sn14.16:5.3":	"อตีตมฺปิ โข, ภิกฺขเว, อทฺธานํ ธาตุโสว สตฺตา สํสนฺทึสุ สมึสุฯ ",
"sn14.16:5.4":	"กลฺยาณาธิมุตฺติกา กลฺยาณาธิมุตฺติเกหิ สทฺธึ สํสนฺทึสุ สมึสุฯ ",
"sn14.16:6.1":	"อนาคตมฺปิ โข, ภิกฺขเว, อทฺธานํ …เป… ",
"sn14.16:6.2":	"เอตรหิปิ โข, ภิกฺขเว, ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ ",
"sn14.16:6.3":	"กลฺยาณาธิมุตฺติกา กลฺยาณาธิมุตฺติเกหิ สทฺธึ สํสนฺทนฺติ สเมนฺติฯ ",
"sn14.16:7.1":	"เสยฺยถาปิ, ภิกฺขเว, ขีรํ ขีเรน สํสนฺทติ สเมติ; ",
"sn14.16:7.2":	"เตลํ เตเลน สํสนฺทติ สเมติ; ",
"sn14.16:7.3":	"สปฺปิ สปฺปินา สํสนฺทติ สเมติ; ",
"sn14.16:7.4":	"มธุ มธุนา สํสนฺทติ สเมติ; ",
"sn14.16:7.5":	"ผาณิตํ ผาณิเตน สํสนฺทติ สเมติ; ",
"sn14.16:7.6":	"เอวเมว โข, ภิกฺขเว, ธาตุโสว สตฺตา สํสนฺทนฺติ สเมนฺติฯ ",
"sn14.16:7.7":	"กลฺยาณาธิมุตฺติกา กลฺยาณาธิมุตฺติเกหิ สทฺธึ สํสนฺทนฺติ สเมนฺติฯ ",
"sn14.16:7.8":	"อตีตมฺปิ โข อทฺธานํ … ",
"sn14.16:7.9":	"อนาคตมฺปิ โข อทฺธานํ … ",
"sn14.16:7.10":	"เอตรหิปิ โข ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ ",
"sn14.16:7.11":	"กลฺยาณาธิมุตฺติกา กลฺยาณาธิมุตฺติเกหิ สทฺธึ สํสนฺทนฺติ สเมนฺตี”ติฯ ",
"sn14.16:8.1":	"อิทมโวจ ภควาฯ ",
"sn14.16:8.2":	"อิทํ วตฺวาน สุคโต อถาปรํ เอตทโวจ สตฺถา",
"sn14.16:9.1":	"“สํสคฺคา วนโถ ชาโต, ",
"sn14.16:9.2":	"อสํสคฺเคน ฉิชฺชติ; ",
"sn14.16:9.3":	"ปริตฺตํ ทารุมารุยฺห, ",
"sn14.16:9.4":	"ยถา สีเท มหณฺณเวฯ ",
"sn14.16:10.1":	"เอวํ กุสีตมาคมฺม, ",
"sn14.16:10.2":	"สาธุชีวิปิ สีทติ; ",
"sn14.16:10.3":	"ตสฺมา ตํ ปริวชฺเชยฺย, ",
"sn14.16:10.4":	"กุสีตํ หีนวีริยํฯ ",
"sn14.16:11.1":	"ปวิวิตฺเตหิ อริเยหิ, ",
"sn14.16:11.2":	"ปหิตตฺเตหิ ฌายีหิ; ",
"sn14.16:11.3":	"นิจฺจํ อารทฺธวีริเยหิ, ",
"sn14.16:11.4":	"ปณฺฑิเตหิ สหาวเส”ติฯ ",
"sn14.16:11.5":	"ฉฏฺฐํฯ "
}	
