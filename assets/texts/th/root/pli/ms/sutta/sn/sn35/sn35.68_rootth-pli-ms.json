{	
"sn35.68:0.1":	"สํยุตฺต นิกาย ๓๕ฯ๖๘ ",
"sn35.68:0.2":	"๗ฯ มิคชาลวคฺค ",
"sn35.68:0.3":	"สมิทฺธิโลกปญฺหาสุตฺต ",
"sn35.68:1.1":	"“‘โลโก, โลโก’ติ, ภนฺเต, วุจฺจติฯ ",
"sn35.68:1.2":	"กิตฺตาวตา นุ โข, ภนฺเต, โลโก วา อสฺส โลกปญฺญตฺติ วา”ติ? ",
"sn35.68:1.3":	"“ยตฺถ โข, สมิทฺธิ, อตฺถิ จกฺขุ, อตฺถิ รูปา, อตฺถิ จกฺขุวิญฺญาณํ, อตฺถิ จกฺขุวิญฺญาณวิญฺญาตพฺพา ธมฺมา, อตฺถิ ตตฺถ โลโก วา โลกปญฺญตฺติ วาติ …เป… ",
"sn35.68:1.4":	"อตฺถิ ชิวฺหา …เป… ",
"sn35.68:1.5":	"อตฺถิ มโน, อตฺถิ ธมฺมา, อตฺถิ มโนวิญฺญาณํ, อตฺถิ มโนวิญฺญาณวิญฺญาตพฺพา ธมฺมา, อตฺถิ ตตฺถ โลโก วา โลกปญฺญตฺติ วาฯ ",
"sn35.68:2.1":	"ยตฺถ จ โข, สมิทฺธิ, นตฺถิ จกฺขุ, นตฺถิ รูปา, นตฺถิ จกฺขุวิญฺญาณํ, นตฺถิ จกฺขุวิญฺญาณวิญฺญาตพฺพา ธมฺมา, นตฺถิ ตตฺถ โลโก วา โลกปญฺญตฺติ วา …เป… ",
"sn35.68:2.2":	"นตฺถิ ชิวฺหา …เป… ",
"sn35.68:2.3":	"นตฺถิ มโน, นตฺถิ ธมฺมา, นตฺถิ มโนวิญฺญาณํ, นตฺถิ มโนวิญฺญาณวิญฺญาตพฺพา ธมฺมา, นตฺถิ ตตฺถ โลโก วา โลกปญฺญตฺติ วา”ติฯ ",
"sn35.68:2.4":	"ฉฏฺฐํฯ "
}	
