{	
"sn2.11:0.1":	"สํยุตฺต นิกาย ๒ฯ๑๑ ",
"sn2.11:0.2":	"๒ฯ อนาถปิณฺฑิกวคฺค ",
"sn2.11:0.3":	"จนฺทิมสสุตฺต ",
"sn2.11:1.1":	"สาวตฺถินิทานํฯ ",
"sn2.11:1.2":	"อถ โข จนฺทิมโส เทวปุตฺโต อภิกฺกนฺตาย รตฺติยา อภิกฺกนฺตวณฺโณ เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ ",
"sn2.11:1.3":	"เอกมนฺตํ ฐิโต โข จนฺทิมโส เทวปุตฺโต ภควโต สนฺติเก อิมํ คาถํ อภาสิ",
"sn2.11:2.1":	"“เต หิ โสตฺถึ คมิสฺสนฺติ, ",
"sn2.11:2.2":	"กจฺเฉวามกเส มคา; ",
"sn2.11:2.3":	"ฌานานิ อุปสมฺปชฺช, ",
"sn2.11:2.4":	"เอโกทิ นิปกา สตา”ติฯ ",
"sn2.11:3.1":	"“เต หิ ปารํ คมิสฺสนฺติ, ",
"sn2.11:3.2":	"เฉตฺวา ชาลํว อมฺพุโช; ",
"sn2.11:3.3":	"ฌานานิ อุปสมฺปชฺช, ",
"sn2.11:3.4":	"อปฺปมตฺตา รณญฺชหา”ติฯ "
}	
