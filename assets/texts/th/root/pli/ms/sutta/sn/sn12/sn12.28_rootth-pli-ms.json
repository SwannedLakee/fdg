{	
"sn12.28:0.1":	"สํยุตฺต นิกาย ๑๒ฯ๒๘ ",
"sn12.28:0.2":	"๓ฯ ทสพลวคฺค ",
"sn12.28:0.3":	"ภิกฺขุสุตฺต ",
"sn12.28:1.1":	"สาวตฺถิยํ วิหรติฯ ",
"sn12.28:1.2":	"“ตตฺร โข …เป… ",
"sn12.28:1.3":	"อิธ, ภิกฺขเว, ภิกฺขุ ชรามรณํ ปชานาติ, ชรามรณสมุทยํ ปชานาติ, ชรามรณนิโรธํ ปชานาติ, ชรามรณนิโรธคามินึ ปฏิปทํ ปชานาติ, ชาตึ ปชานาติ …เป… ",
"sn12.28:1.4":	"ภวํ ปชานาติ … ",
"sn12.28:1.5":	"อุปาทานํ ปชานาติ … ",
"sn12.28:1.6":	"ตณฺหํ ปชานาติ … ",
"sn12.28:1.7":	"เวทนํ ปชานาติ … ",
"sn12.28:1.8":	"ผสฺสํ ปชานาติ … ",
"sn12.28:1.9":	"สฬายตนํ ปชานาติ … ",
"sn12.28:1.10":	"นามรูปํ ปชานาติ … ",
"sn12.28:1.11":	"วิญฺญาณํ ปชานาติ … ",
"sn12.28:1.12":	"สงฺขาเร ปชานาติ, สงฺขารสมุทยํ ปชานาติ, สงฺขารนิโรธํ ปชานาติ, สงฺขารนิโรธคามินึ ปฏิปทํ ปชานาติฯ ",
"sn12.28:2.1":	"กตมญฺจ, ภิกฺขเว, ชรามรณํ? ",
"sn12.28:2.2":	"ยา เตสํ เตสํ สตฺตานํ ตมฺหิ ตมฺหิ สตฺตนิกาเย ชรา ชีรณตา ขณฺฑิจฺจํ ปาลิจฺจํ วลิตฺตจตา อายุโน สํหานิ อินฺทฺริยานํ ปริปาโก—",
"sn12.28:2.3":	"อยํ วุจฺจติ ชราฯ ",
"sn12.28:2.4":	"ยา เตสํ เตสํ สตฺตานํ ตมฺหา ตมฺหา สตฺตนิกายา จุติ จวนตา เภโท อนฺตรธานํ มจฺจุ มรณํ กาลกิริยา ขนฺธานํ เภโท กเฬวรสฺส นิกฺเขโป; ",
"sn12.28:2.5":	"อิทํ วุจฺจติ มรณํฯ ",
"sn12.28:2.6":	"อิติ อยญฺจ ชรา อิทญฺจ มรณํฯ ",
"sn12.28:2.7":	"อิทํ วุจฺจติ, ภิกฺขเว, ชรามรณํฯ ",
"sn12.28:2.8":	"ชาติสมุทยา ชรามรณสมุทโย; ",
"sn12.28:2.9":	"ชาตินิโรธา ชรามรณนิโรโธฯ ",
"sn12.28:2.10":	"อยเมว อริโย อฏฺฐงฺคิโก มคฺโค ชรามรณนิโรธคามินี ปฏิปทาฯ ",
"sn12.28:2.11":	"เสยฺยถิทํ—สมฺมาทิฏฺฐิ …เป… สมฺมาสมาธิฯ ",
"sn12.28:3.1":	"กตมา จ, ภิกฺขเว, ชาติ …เป… ",
"sn12.28:3.2":	"กตโม จ, ภิกฺขเว, ภโว … ",
"sn12.28:3.3":	"กตมญฺจ, ภิกฺขเว, อุปาทานํ … ",
"sn12.28:3.4":	"กตมา จ, ภิกฺขเว, ตณฺหา … ",
"sn12.28:3.5":	"เวทนา … ",
"sn12.28:3.6":	"ผโสฺส … ",
"sn12.28:3.7":	"สฬายตนํ … ",
"sn12.28:3.8":	"นามรูปํ … ",
"sn12.28:3.9":	"วิญฺญาณํ …ฯ ",
"sn12.28:4.1":	"กตเม จ, ภิกฺขเว, สงฺขารา? ",
"sn12.28:4.2":	"ตโยเม, ภิกฺขเว, สงฺขารา—",
"sn12.28:4.3":	"กายสงฺขาโร, วจีสงฺขาโร, จิตฺตสงฺขาโรฯ ",
"sn12.28:4.4":	"อิเม วุจฺจนฺติ, ภิกฺขเว, สงฺขาราฯ ",
"sn12.28:4.5":	"อวิชฺชาสมุทยา สงฺขารสมุทโย; ",
"sn12.28:4.6":	"อวิชฺชานิโรธา สงฺขารนิโรโธฯ ",
"sn12.28:4.7":	"อยเมว อริโย อฏฺฐงฺคิโก มคฺโค สงฺขารนิโรธคามินี ปฏิปทาฯ ",
"sn12.28:4.8":	"เสยฺยถิทํ—สมฺมาทิฏฺฐิ …เป… สมฺมาสมาธิฯ ",
"sn12.28:5.1":	"ยโต โข, ภิกฺขเว, ภิกฺขุ เอวํ ชรามรณํ ปชานาติ, เอวํ ชรามรณสมุทยํ ปชานาติ, เอวํ ชรามรณนิโรธํ ปชานาติ, เอวํ ชรามรณนิโรธคามินึ ปฏิปทํ ปชานาติ, เอวํ ชาตึ ปชานาติ …เป… ",
"sn12.28:5.2":	"ภวํ … ",
"sn12.28:5.3":	"อุปาทานํ … ",
"sn12.28:5.4":	"ตณฺหํ … ",
"sn12.28:5.5":	"เวทนํ … ",
"sn12.28:5.6":	"ผสฺสํ … ",
"sn12.28:5.7":	"สฬายตนํ … ",
"sn12.28:5.8":	"นามรูปํ … ",
"sn12.28:5.9":	"วิญฺญาณํ … ",
"sn12.28:5.10":	"สงฺขาเร … ",
"sn12.28:5.11":	"สงฺขารสมุทยํ … ",
"sn12.28:5.12":	"สงฺขารนิโรธํ … ",
"sn12.28:5.13":	"เอวํ สงฺขารนิโรธคามินึ ปฏิปทํ ปชานาติฯ ",
"sn12.28:5.14":	"อยํ วุจฺจติ, ภิกฺขเว, ภิกฺขุ ทิฏฺฐิสมฺปนฺโน อิติปิ, ทสฺสนสมฺปนฺโน อิติปิ, อาคโต อิมํ สทฺธมฺมํ อิติปิ, ปสฺสติ อิมํ สทฺธมฺมํ อิติปิ, เสกฺเขน ญาเณน สมนฺนาคโต อิติปิ, เสกฺขาย วิชฺชาย สมนฺนาคโต อิติปิ, ธมฺมโสตํ สมาปนฺโน อิติปิ, อริโย นิพฺเพธิกปญฺโญ อิติปิ, อมตทฺวารํ อาหจฺจ ติฏฺฐติ อิติปี”ติฯ ",
"sn12.28:5.15":	"อฏฺฐมํฯ "
}	
