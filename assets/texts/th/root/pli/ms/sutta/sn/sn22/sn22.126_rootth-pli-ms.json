{	
"sn22.126:0.1":	"สํยุตฺต นิกาย ๒๒ฯ๑๒๖ ",
"sn22.126:0.2":	"๑๓ฯ อวิชฺชาวคฺค ",
"sn22.126:0.3":	"สมุทยธมฺมสุตฺต ",
"sn22.126:1.1":	"สาวตฺถินิทานํฯ ",
"sn22.126:1.2":	"อถ โข อญฺญตโร ภิกฺขุ เยน ภควา เตนุปสงฺกมิ; อุปสงฺกมิตฺวา …เป… เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn22.126:1.3":	"“‘อวิชฺชา, อวิชฺชา’ติ, ภนฺเต, วุจฺจติฯ ",
"sn22.126:1.4":	"กตมา นุ โข, ภนฺเต, อวิชฺชา; ",
"sn22.126:1.5":	"กิตฺตาวตา จ อวิชฺชาคโต โหตี”ติ? ",
"sn22.126:2.1":	"“อิธ, ภิกฺขุ, อสฺสุตวา ปุถุชฺชโน สมุทยธมฺมํ รูปํ ‘สมุทยธมฺมํ รูปนฺ’ติ ยถาภูตํ นปฺปชานาติ; ",
"sn22.126:2.2":	"วยธมฺมํ รูปํ ‘วยธมฺมํ รูปนฺ’ติ ยถาภูตํ นปฺปชานาติ; ",
"sn22.126:2.3":	"สมุทยวยธมฺมํ รูปํ ‘สมุทยวยธมฺมํ รูปนฺ’ติ ยถาภูตํ นปฺปชานาติฯ ",
"sn22.126:2.4":	"สมุทยธมฺมํ เวทนํ ‘สมุทยธมฺมา เวทนา’ติ ยถาภูตํ นปฺปชานาติ; ",
"sn22.126:2.5":	"วยธมฺมํ เวทนํ ‘วยธมฺมา เวทนา’ติ ยถาภูตํ นปฺปชานาติ; ",
"sn22.126:2.6":	"สมุทยวยธมฺมํ เวทนํ ‘สมุทยวยธมฺมา เวทนา’ติ ยถาภูตํ นปฺปชานาติฯ ",
"sn22.126:2.7":	"สมุทยธมฺมํ สญฺญํ …เป… ",
"sn22.126:2.8":	"สมุทยธมฺเม สงฺขาเร ‘สมุทยธมฺมา สงฺขารา’ติ ยถาภูตํ นปฺปชานาติ; ",
"sn22.126:2.9":	"วยธมฺเม สงฺขาเร ‘วยธมฺมา สงฺขารา’ติ ยถาภูตํ นปฺปชานาติ; ",
"sn22.126:2.10":	"สมุทยวยธมฺเม สงฺขาเร ‘สมุทยวยธมฺมา สงฺขารา’ติ ยถาภูตํ นปฺปชานาติฯ ",
"sn22.126:2.11":	"สมุทยธมฺมํ วิญฺญาณํ ‘สมุทยธมฺมํ วิญฺญาณนฺ’ติ ยถาภูตํ นปฺปชานาติ; ",
"sn22.126:2.12":	"วยธมฺมํ วิญฺญาณํ ‘วยธมฺมํ วิญฺญาณนฺ’ติ ยถาภูตํ นปฺปชานาติ; ",
"sn22.126:2.13":	"สมุทยวยธมฺมํ วิญฺญาณํ ‘สมุทยวยธมฺมํ วิญฺญาณนฺ’ติ ยถาภูตํ นปฺปชานาติฯ ",
"sn22.126:2.14":	"อยํ วุจฺจติ, ภิกฺขุ, อวิชฺชา; ",
"sn22.126:2.15":	"เอตฺตาวตา จ อวิชฺชาคโต โหตี”ติฯ ",
"sn22.126:3.1":	"เอวํ วุตฺเต, โส ภิกฺขุ ภควนฺตํ เอตทโวจ",
"sn22.126:3.2":	"“‘วิชฺชา, วิชฺชา’ติ, ภนฺเต, วุจฺจติฯ ",
"sn22.126:3.3":	"กตมา นุ โข, ภนฺเต, วิชฺชา; ",
"sn22.126:3.4":	"กิตฺตาวตา จ วิชฺชาคโต โหตี”ติ? ",
"sn22.126:4.1":	"“อิธ, ภิกฺขุ, สุตวา อริยสาวโก สมุทยธมฺมํ รูปํ ‘สมุทยธมฺมํ รูปนฺ’ติ ยถาภูตํ ปชานาติ; ",
"sn22.126:4.2":	"วยธมฺมํ รูปํ ‘วยธมฺมํ รูปนฺ’ติ ยถาภูตํ ปชานาติ; ",
"sn22.126:4.3":	"สมุทยวยธมฺมํ รูปํ ‘สมุทยวยธมฺมํ รูปนฺ’ติ ยถาภูตํ ปชานาติฯ ",
"sn22.126:4.4":	"สมุทยธมฺมํ เวทนํ ‘สมุทยธมฺมา เวทนา’ติ ยถาภูตํ ปชานาติ; ",
"sn22.126:4.5":	"วยธมฺมํ เวทนํ ‘วยธมฺมา เวทนา’ติ ยถาภูตํ ปชานาติ; ",
"sn22.126:4.6":	"สมุทยวยธมฺมํ เวทนํ ‘สมุทยวยธมฺมา เวทนา’ติ ยถาภูตํ ปชานาติฯ ",
"sn22.126:4.7":	"สมุทยธมฺมํ สญฺญํ … ",
"sn22.126:4.8":	"สมุทยธมฺเม สงฺขาเร ‘สมุทยธมฺมา สงฺขารา’ติ ยถาภูตํ ปชานาติ; ",
"sn22.126:4.9":	"วยธมฺเม สงฺขาเร ‘วยธมฺมา สงฺขารา’ติ ยถาภูตํ ปชานาติ; ",
"sn22.126:4.10":	"สมุทยวยธมฺเม สงฺขาเร ‘สมุทยวยธมฺมา สงฺขารา’ติ ยถาภูตํ ปชานาติฯ ",
"sn22.126:4.11":	"สมุทยธมฺมํ วิญฺญาณํ ‘สมุทยธมฺมํ วิญฺญาณนฺ’ติ ยถาภูตํ ปชานาติ; ",
"sn22.126:4.12":	"วยธมฺมํ วิญฺญาณํ ‘วยธมฺมํ วิญฺญาณนฺ’ติ ยถาภูตํ ปชานาติ; ",
"sn22.126:4.13":	"สมุทยวยธมฺมํ วิญฺญาณํ ‘สมุทยวยธมฺมํ วิญฺญาณนฺ’ติ ยถาภูตํ ปชานาติฯ ",
"sn22.126:4.14":	"อยํ วุจฺจติ, ภิกฺขุ, วิชฺชา; ",
"sn22.126:4.15":	"เอตฺตาวตา จ วิชฺชาคโต โหตี”ติฯ ",
"sn22.126:4.16":	"ปฐมํฯ "
}	
