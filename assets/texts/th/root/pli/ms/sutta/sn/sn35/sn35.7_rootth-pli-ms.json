{	
"sn35.7:0.1":	"สํยุตฺต นิกาย ๓๕ฯ๗ ",
"sn35.7:0.2":	"๑ฯ อนิจฺจวคฺค ",
"sn35.7:0.3":	"อชฺฌตฺตานิจฺจาตีตานาคตสุตฺต ",
"sn35.7:1.1":	"“จกฺขุํ, ภิกฺขเว, อนิจฺจํ อตีตานาคตํ; ",
"sn35.7:1.2":	"โก ปน วาโท ปจฺจุปฺปนฺนสฺสฯ ",
"sn35.7:1.3":	"เอวํ ปสฺสํ, ภิกฺขเว, สุตวา อริยสาวโก อตีตสฺมึ จกฺขุสฺมึ อนเปกฺโข โหติ; ",
"sn35.7:1.4":	"อนาคตํ จกฺขุํ นาภินนฺทติ; ",
"sn35.7:1.5":	"ปจฺจุปฺปนฺนสฺส จกฺขุสฺส นิพฺพิทาย วิราคาย นิโรธาย ปฏิปนฺโน โหติฯ ",
"sn35.7:1.6":	"โสตํ อนิจฺจํ … ",
"sn35.7:1.7":	"ฆานํ อนิจฺจํ … ",
"sn35.7:1.8":	"ชิวฺหา อนิจฺจา อตีตานาคตา; ",
"sn35.7:1.9":	"โก ปน วาโท ปจฺจุปฺปนฺนายฯ ",
"sn35.7:1.10":	"เอวํ ปสฺสํ, ภิกฺขเว, สุตวา อริยสาวโก อตีตาย ชิวฺหาย อนเปกฺโข โหติ; ",
"sn35.7:1.11":	"อนาคตํ ชิวฺหํ นาภินนฺทติ; ",
"sn35.7:1.12":	"ปจฺจุปฺปนฺนาย ชิวฺหาย นิพฺพิทาย วิราคาย นิโรธาย ปฏิปนฺโน โหติฯ ",
"sn35.7:1.13":	"กาโย อนิจฺโจ …เป… ",
"sn35.7:1.14":	"มโน อนิจฺโจ อตีตานาคโต; ",
"sn35.7:1.15":	"โก ปน วาโท ปจฺจุปฺปนฺนสฺสฯ ",
"sn35.7:1.16":	"เอวํ ปสฺสํ, ภิกฺขเว, สุตวา อริยสาวโก อตีตสฺมึ มนสฺมึ อนเปกฺโข โหติ; ",
"sn35.7:1.17":	"อนาคตํ มนํ นาภินนฺทติ; ",
"sn35.7:1.18":	"ปจฺจุปฺปนฺนสฺส มนสฺส นิพฺพิทาย วิราคาย นิโรธาย ปฏิปนฺโน โหตี”ติฯ ",
"sn35.7:1.19":	"สตฺตมํฯ "
}	
