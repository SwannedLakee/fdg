{	
"sn12.48:0.1":	"สํยุตฺต นิกาย ๑๒ฯ๔๘ ",
"sn12.48:0.2":	"๕ฯ คหปติวคฺค ",
"sn12.48:0.3":	"โลกายติกสุตฺต ",
"sn12.48:1.1":	"สาวตฺถิยํ วิหรติฯ ",
"sn12.48:1.2":	"อถ โข โลกายติโก พฺราหฺมโณ เยน ภควา …เป… ",
"sn12.48:1.3":	"เอกมนฺตํ นิสินฺโน โข โลกายติโก พฺราหฺมโณ ภควนฺตํ เอตทโวจ",
"sn12.48:2.1":	"“กึ นุ โข, โภ โคตม, สพฺพมตฺถี”ติ? ",
"sn12.48:2.2":	"“‘สพฺพมตฺถี’ติ โข, พฺราหฺมณ, เชฏฺฐเมตํ โลกายตํ”ฯ ",
"sn12.48:3.1":	"“กึ ปน, โภ โคตม, สพฺพํ นตฺถี”ติ? ",
"sn12.48:3.2":	"“‘สพฺพํ นตฺถี’ติ โข, พฺราหฺมณ, ทุติยเมตํ โลกายตํ”ฯ ",
"sn12.48:4.1":	"“กึ นุ โข, โภ โคตม, สพฺพเมกตฺตนฺ”ติ? ",
"sn12.48:4.2":	"“‘สพฺพเมกตฺตนฺ’ติ โข, พฺราหฺมณ, ตติยเมตํ โลกายตํ”ฯ ",
"sn12.48:5.1":	"“กึ ปน, โภ โคตม, สพฺพํ ปุถุตฺตนฺ”ติ? ",
"sn12.48:5.2":	"“‘สพฺพํ ปุถุตฺตนฺ’ติ โข, พฺราหฺมณ, จตุตฺถเมตํ โลกายตํฯ ",
"sn12.48:6.1":	"เอเต เต, พฺราหฺมณ, อุโภ อนฺเต อนุปคมฺม มชฺเฌน ตถาคโต ธมฺมํ เทเสติ",
"sn12.48:6.2":	"‘อวิชฺชาปจฺจยา สงฺขารา; ",
"sn12.48:6.3":	"สงฺขารปจฺจยา วิญฺญาณํ …เป… ",
"sn12.48:6.4":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.48:6.5":	"อวิชฺชาย เตฺวว อเสสวิราคนิโรธา สงฺขารนิโรโธ; ",
"sn12.48:6.6":	"สงฺขารนิโรธา วิญฺญาณนิโรโธ …เป… ",
"sn12.48:6.7":	"เอวเมตสฺส เกวลสฺส ทุกฺขกฺขนฺธสฺส นิโรโธ โหตี’”ติฯ ",
"sn12.48:7.1":	"เอวํ วุตฺเต, โลกายติโก พฺราหฺมโณ ภควนฺตํ เอตทโวจ",
"sn12.48:7.2":	"“อภิกฺกนฺตํ, โภ โคตม …เป… ",
"sn12.48:7.3":	"อชฺชตคฺเค ปาณุเปตํ สรณํ คตนฺ”ติฯ ",
"sn12.48:7.4":	"อฏฺฐมํฯ "
}	
