{	
"sn35.119:0.1":	"สํยุตฺต นิกาย ๓๕ฯ๑๑๙ ",
"sn35.119:0.2":	"๑๒ฯ โลกกามคุณวคฺค ",
"sn35.119:0.3":	"ปญฺจสิขสุตฺต ",
"sn35.119:1.1":	"เอกํ สมยํ ภควา ราชคเห วิหรติ คิชฺฌกูเฏ ปพฺพเตฯ ",
"sn35.119:1.2":	"อถ โข ปญฺจสิโข คนฺธพฺพเทวปุตฺโต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิโต โข ปญฺจสิโข คนฺธพฺพเทวปุตฺโต ภควนฺตํ เอตทโวจ",
"sn35.119:1.3":	"“โก นุ โข, ภนฺเต, เหตุ, โก ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม โน ปรินิพฺพายนฺติ? ",
"sn35.119:1.4":	"โก ปน, ภนฺเต, เหตุ, โก ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม ปรินิพฺพายนฺตี”ติ? ",
"sn35.119:1.5":	"“สนฺติ โข, ปญฺจสิข, จกฺขุวิญฺเญยฺยา รูปา …เป… ",
"sn35.119:1.6":	"สนฺติ โข, ปญฺจสิข, มโนวิญฺเญยฺยา ธมฺมา, อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.119:1.7":	"ตญฺเจ ภิกฺขุ อภินนฺทติ อภิวทติ อชฺโฌสาย ติฏฺฐติฯ ",
"sn35.119:1.8":	"ตสฺส ตํ อภินนฺทโต อภิวทโต อชฺโฌสาย ติฏฺฐโต ตนฺนิสฺสิตํ วิญฺญาณํ โหติ ตทุปาทานํฯ ",
"sn35.119:1.9":	"เสาปาทาโน, ปญฺจสิข, ภิกฺขุ โน ปรินิพฺพายติฯ ",
"sn35.119:1.10":	"อยํ โข, ปญฺจสิข, เหตุ, อยํ ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม โน ปรินิพฺพายนฺติฯ ",
"sn35.119:2.1":	"สนฺติ จ โข, ปญฺจสิข, จกฺขุวิญฺเญยฺยา รูปา อิฏฺฐา กนฺตา มนาปา …เป… ",
"sn35.119:2.2":	"สนฺติ โข, ปญฺจสิข, มโนวิญฺเญยฺยา ธมฺมา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.119:2.3":	"ตญฺเจ ภิกฺขุ นาภินนฺทติ นาภิวทติ นาชฺโฌสาย ติฏฺฐติ, ตสฺส ตํ อนภินนฺทโต อนภิวทโต อนชฺโฌสาย ติฏฺฐโต น ตนฺนิสฺสิตํ วิญฺญาณํ โหติ, น ตทุปาทานํฯ ",
"sn35.119:2.4":	"อนุปาทาโน, ปญฺจสิข, ภิกฺขุ ปรินิพฺพายติฯ ",
"sn35.119:2.5":	"อยํ โข, ปญฺจสิข, เหตุ, อยํ ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม ปรินิพฺพายนฺตี”ติฯ ",
"sn35.119:2.6":	"ฉฏฺฐํฯ "
}	
