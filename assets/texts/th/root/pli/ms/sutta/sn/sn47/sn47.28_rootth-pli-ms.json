{	
"sn47.28:0.1":	"สํยุตฺต นิกาย ๔๗ฯ๒๘ ",
"sn47.28:0.2":	"๓ฯ สีลฏฺฐิติวคฺค ",
"sn47.28:0.3":	"โลกสุตฺต ",
"sn47.28:1.1":	"ตํเยว นิทานํฯ ",
"sn47.28:1.2":	"เอกมนฺตํ นิสินฺโน โข อายสฺมา สาริปุตฺโต อายสฺมนฺตํ อนุรุทฺธํ เอตทโวจ",
"sn47.28:1.3":	"“กตเมสํ, อาวุโส อนุรุทฺธ, ธมฺมานํ ภาวิตตฺตา พหุลีกตตฺตา มหาภิญฺญตํ ปตฺโต”ติ? ",
"sn47.28:1.4":	"“จตุนฺนํ, อาวุโส, สติปฏฺฐานานํ ภาวิตตฺตา พหุลีกตตฺตา มหาภิญฺญตํ ปตฺโตฯ ",
"sn47.28:2.1":	"กตเมสํ จตุนฺนํ? ",
"sn47.28:2.2":	"อิธาหํ, อาวุโส, กาเย กายานุปสฺสี วิหรามิ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ; ",
"sn47.28:2.3":	"เวทนาสุ …เป… ",
"sn47.28:2.4":	"จิตฺเต …เป… ",
"sn47.28:2.5":	"ธมฺเมสุ ธมฺมานุปสฺสี วิหรามิ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.28:2.6":	"อิเมสํ ขฺวาหํ, อาวุโส, จตุนฺนํ สติปฏฺฐานานํ ภาวิตตฺตา พหุลีกตตฺตา มหาภิญฺญตํ ปตฺโตฯ ",
"sn47.28:2.7":	"อิเมสญฺจ ปนาหํ, อาวุโส, จตุนฺนํ สติปฏฺฐานานํ ภาวิตตฺตา พหุลีกตตฺตา สหสฺสํ โลกํ อภิชานามี”ติฯ ",
"sn47.28:2.8":	"อฏฺฐมํฯ "
}	
