{	
"sn22.53:0.1":	"สํยุตฺต นิกาย ๒๒ฯ๕๓ ",
"sn22.53:0.2":	"๖ฯ อุปยวคฺค ",
"sn22.53:0.3":	"อุปยสุตฺต ",
"sn22.53:1.1":	"สาวตฺถินิทานํฯ ",
"sn22.53:1.2":	"“อุปโย, ภิกฺขเว, อวิมุตฺโต, อนุปโย วิมุตฺโตฯ ",
"sn22.53:1.3":	"รูปุปยํ วา, ภิกฺขเว, วิญฺญาณํ ติฏฺฐมานํ ติฏฺเฐยฺย, รูปารมฺมณํ รูปปฺปติฏฺฐํ นนฺทูปเสจนํ วุทฺธึ วิรูฬฺหึ เวปุลฺลํ อาปชฺเชยฺยฯ ",
"sn22.53:1.4":	"เวทนุปยํ วา …เป… ",
"sn22.53:1.5":	"สญฺญุปยํ วา …เป… ",
"sn22.53:1.6":	"สงฺขารุปยํ วา, ภิกฺขเว, วิญฺญาณํ ติฏฺฐมานํ ติฏฺเฐยฺย, สงฺขารารมฺมณํ สงฺขารปฺปติฏฺฐํ นนฺทูปเสจนํ วุทฺธึ วิรูฬฺหึ เวปุลฺลํ อาปชฺเชยฺยฯ ",
"sn22.53:2.1":	"โย, ภิกฺขเว, เอวํ วเทยฺย",
"sn22.53:2.2":	"‘อหมญฺญตฺร รูปา อญฺญตฺร เวทนาย อญฺญตฺร สญฺญาย อญฺญตฺร สงฺขาเรหิ วิญฺญาณสฺส อาคตึ วา คตึ วา จุตึ วา อุปปตฺตึ วา วุทฺธึ วา วิรูฬฺหึ วา เวปุลฺลํ วา ปญฺญาเปสฺสามี’ติ, เนตํ ฐานํ วิชฺชติฯ ",
"sn22.53:3.1":	"รูปธาตุยา เจ, ภิกฺขเว, ภิกฺขุโน ราโค ปหีโน โหติฯ ",
"sn22.53:3.2":	"ราคสฺส ปหานา โวจฺฉิชฺชตารมฺมณํ ปติฏฺฐา วิญฺญาณสฺส น โหติฯ ",
"sn22.53:3.3":	"เวทนาธาตุยา เจ, ภิกฺขเว … ",
"sn22.53:3.4":	"สญฺญาธาตุยา เจ, ภิกฺขเว … ",
"sn22.53:3.5":	"สงฺขารธาตุยา เจ, ภิกฺขเว … ",
"sn22.53:3.6":	"วิญฺญาณธาตุยา เจ, ภิกฺขเว, ภิกฺขุโน ราโค ปหีโน โหติฯ ",
"sn22.53:3.7":	"ราคสฺส ปหานา โวจฺฉิชฺชตารมฺมณํ ปติฏฺฐา วิญฺญาณสฺส น โหติฯ ",
"sn22.53:3.8":	"ตทปฺปติฏฺฐิตํ วิญฺญาณํ อวิรูฬฺหํ อนภิสงฺขจฺจ วิมุตฺตํฯ ",
"sn22.53:3.9":	"วิมุตฺตตฺตา ฐิตํฯ ฐิตตฺตา สนฺตุสิตํฯ สนฺตุสิตตฺตา น ปริตสฺสติฯ อปริตสฺสํ ปจฺจตฺตญฺเญว ปรินิพฺพายติฯ ",
"sn22.53:3.10":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn22.53:3.11":	"ปฐมํฯ "
}	
