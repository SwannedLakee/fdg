{	
"sn21.1:0.1":	"สํยุตฺต นิกาย ๒๑ฯ๑ ",
"sn21.1:0.2":	"๑ฯ ภิกฺขุวคฺค ",
"sn21.1:0.3":	"โกลิตสุตฺต ",
"sn21.1:1.1":	"เอวํ เม สุตํ—",
"sn21.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn21.1:1.3":	"ตตฺร โข อายสฺมา มหาโมคฺคลฺลาโน ภิกฺขู อามนฺเตสิ",
"sn21.1:1.4":	"“อาวุโส ภิกฺขเว”ติฯ ",
"sn21.1:1.5":	"“อาวุโส”ติ โข เต ภิกฺขู อายสฺมโต มหาโมคฺคลฺลานสฺส ปจฺจโสฺสสุํฯ ",
"sn21.1:2.1":	"อายสฺมา มหาโมคฺคลฺลาโน เอตทโวจ",
"sn21.1:2.2":	"“อิธ มยฺหํ, อาวุโส, รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ",
"sn21.1:2.3":	"‘อริโย ตุณฺหีภาโว, อริโย ตุณฺหีภาโวติ วุจฺจติฯ ",
"sn21.1:2.4":	"กตโม นุ โข อริโย ตุณฺหีภาโว’ติ? ",
"sn21.1:2.5":	"ตสฺส มยฺหํ อาวุโส, เอตทโหสิ",
"sn21.1:2.6":	"‘อิธ ภิกฺขุ วิตกฺกวิจารานํ วูปสมา อชฺฌตฺตํ สมฺปสาทนํ เจตโส เอโกทิภาวํ อวิตกฺกํ อวิจารํ สมาธิชํ ปีติสุขํ ทุติยํ ฌานํ อุปสมฺปชฺช วิหรติฯ ",
"sn21.1:2.7":	"อยํ วุจฺจติ อริโย ตุณฺหีภาโว’ติฯ ",
"sn21.1:2.8":	"โส ขฺวาหํ, อาวุโส, วิตกฺกวิจารานํ วูปสมา อชฺฌตฺตํ สมฺปสาทนํ เจตโส เอโกทิภาวํ อวิตกฺกํ อวิจารํ สมาธิชํ ปีติสุขํ ทุติยํ ฌานํ อุปสมฺปชฺช วิหรึฯ ",
"sn21.1:2.9":	"ตสฺส มยฺหํ, อาวุโส, อิมินา วิหาเรน วิหรโต วิตกฺกสหคตา สญฺญามนสิการา สมุทาจรนฺติฯ ",
"sn21.1:3.1":	"อถ โข มํ, อาวุโส, ภควา อิทฺธิยา อุปสงฺกมิตฺวา เอตทโวจ",
"sn21.1:3.2":	"‘โมคฺคลฺลาน โมคฺคลฺลาน, มา, พฺราหฺมณ, อริยํ ตุณฺหีภาวํ ปมาโท, อริเย ตุณฺหีภาเว จิตฺตํ สณฺฐเปหิ, อริเย ตุณฺหีภาเว จิตฺตํ เอโกทิภาวํ กโรหิ, อริเย ตุณฺหีภาเว จิตฺตํ สมาทหา’ติฯ ",
"sn21.1:3.3":	"โส ขฺวาหํ, อาวุโส, อปเรน สมเยน วิตกฺกวิจารานํ วูปสมา อชฺฌตฺตํ สมฺปสาทนํ เจตโส เอโกทิภาวํ อวิตกฺกํ อวิจารํ สมาธิชํ ปีติสุขํ ทุติยํ ฌานํ อุปสมฺปชฺช วิหรามิฯ ",
"sn21.1:3.4":	"ยญฺหิ ตํ, อาวุโส, สมฺมา วทมาโน วเทยฺย",
"sn21.1:3.5":	"‘สตฺถารา อนุคฺคหิโต สาวโก มหาภิญฺญตํ ปตฺโต’ติ, มมํ ตํ สมฺมา วทมาโน วเทยฺย",
"sn21.1:3.6":	"‘สตฺถารา อนุคฺคหิโต สาวโก มหาภิญฺญตํ ปตฺโต’”ติฯ ",
"sn21.1:3.7":	"ปฐมํฯ "
}	
