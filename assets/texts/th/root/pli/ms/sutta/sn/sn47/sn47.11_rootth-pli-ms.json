{	
"sn47.11:0.1":	"สํยุตฺต นิกาย ๔๗ฯ๑๑ ",
"sn47.11:0.2":	"๒ฯ นาลนฺทวคฺค ",
"sn47.11:0.3":	"มหาปุริสสุตฺต ",
"sn47.11:1.1":	"สาวตฺถินิทานํฯ ",
"sn47.11:1.2":	"อถ โข อายสฺมา สาริปุตฺโต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา สาริปุตฺโต ภควนฺตํ เอตทโวจ",
"sn47.11:1.3":	"“‘มหาปุริโส, มหาปุริโส’ติ, ภนฺเต, วุจฺจติฯ ",
"sn47.11:1.4":	"กิตฺตาวตา นุ โข, ภนฺเต, มหาปุริโส โหตี”ติ? ",
"sn47.11:1.5":	"“วิมุตฺตจิตฺตตฺตา ขฺวาหํ, สาริปุตฺต, ‘มหาปุริโส’ติ วทามิฯ ",
"sn47.11:1.6":	"อวิมุตฺตจิตฺตตฺตา ‘โน มหาปุริโส’ติ วทามิฯ ",
"sn47.11:2.1":	"กถญฺจ, สาริปุตฺต, วิมุตฺตจิตฺโต โหติ? ",
"sn47.11:2.2":	"อิธ, สาริปุตฺต, ภิกฺขุ กาเย กายานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.11:2.3":	"ตสฺส กาเย กายานุปสฺสิโน วิหรโต จิตฺตํ วิรชฺชติ, วิมุจฺจติ อนุปาทาย อาสเวหิฯ ",
"sn47.11:2.4":	"เวทนาสุ …เป… ",
"sn47.11:2.5":	"จิตฺเต …เป… ",
"sn47.11:2.6":	"ธมฺเมสุ ธมฺมานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.11:2.7":	"ตสฺส ธมฺเมสุ ธมฺมานุปสฺสิโน วิหรโต จิตฺตํ วิรชฺชติ, วิมุจฺจติ อนุปาทาย อาสเวหิฯ ",
"sn47.11:2.8":	"เอวํ โข, สาริปุตฺต, วิมุตฺตจิตฺโต โหติฯ ",
"sn47.11:2.9":	"วิมุตฺตจิตฺตตฺตา ขฺวาหํ, สาริปุตฺต, ‘มหาปุริโส’ติ วทามิฯ ",
"sn47.11:2.10":	"อวิมุตฺตจิตฺตตฺตา ‘โน มหาปุริโส’ติ วทามี”ติฯ ",
"sn47.11:2.11":	"ปฐมํฯ "
}	
