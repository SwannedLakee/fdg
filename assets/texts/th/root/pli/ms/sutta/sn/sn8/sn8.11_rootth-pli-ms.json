{	
"sn8.11:0.1":	"สํยุตฺต นิกาย ๘ฯ๑๑ ",
"sn8.11:0.2":	"๑ฯ วงฺคีสวคฺค ",
"sn8.11:0.3":	"คคฺคราสุตฺต ",
"sn8.11:1.1":	"เอกํ สมยํ ภควา จมฺปายํ วิหรติ คคฺคราย โปกฺขรณิยา ตีเร มหตา ภิกฺขุสงฺเฆน สทฺธึ ปญฺจมตฺเตหิ ภิกฺขุสเตหิ สตฺตหิ จ อุปาสกสเตหิ สตฺตหิ จ อุปาสิกาสเตหิ อเนเกหิ จ เทวตาสหเสฺสหิฯ ",
"sn8.11:1.2":	"ตฺยาสฺสุทํ ภควา อติโรจติ วณฺเณน เจว ยสสา จฯ ",
"sn8.11:1.3":	"อถ โข อายสฺมโต วงฺคีสสฺส เอตทโหสิ",
"sn8.11:1.4":	"“อยํ โข ภควา จมฺปายํ วิหรติ คคฺคราย โปกฺขรณิยา ตีเร มหตา ภิกฺขุสงฺเฆน สทฺธึ ปญฺจมตฺเตหิ ภิกฺขุสเตหิ สตฺตหิ จ อุปาสกสเตหิ สตฺตหิ จ อุปาสิกาสเตหิ อเนเกหิ จ เทวตาสหเสฺสหิฯ ",
"sn8.11:1.5":	"ตฺยาสฺสุทํ ภควา อติโรจติ วณฺเณน เจว ยสสา จฯ ",
"sn8.11:1.6":	"ยนฺนูนาหํ ภควนฺตํ สมฺมุขา สารุปฺปาย คาถาย อภิตฺถเวยฺยนฺ”ติฯ ",
"sn8.11:2.1":	"อถ โข อายสฺมา วงฺคีโส อุฏฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลึ ปณาเมตฺวา ภควนฺตํ เอตทโวจ",
"sn8.11:2.2":	"“ปฏิภาติ มํ, ภควา, ปฏิภาติ มํ, สุคตา”ติฯ ",
"sn8.11:2.3":	"“ปฏิภาตุ ตํ, วงฺคีสา”ติ ภควา อโวจฯ ",
"sn8.11:2.4":	"อถ โข อายสฺมา วงฺคีโส ภควนฺตํ สมฺมุขา สารุปฺปาย คาถาย อภิตฺถวิ",
"sn8.11:3.1":	"“จนฺโท ยถา วิคตวลาหเก นเภ, ",
"sn8.11:3.2":	"วิโรจติ วิคตมโลว ภาณุมา; ",
"sn8.11:3.3":	"เอวมฺปิ องฺคีรส ตฺวํ มหามุนิ, ",
"sn8.11:3.4":	"อติโรจสิ ยสสา สพฺพโลกนฺ”ติฯ "
}	
