{	
"sn5.8:0.1":	"สํยุตฺต นิกาย ๕ฯ๘ ",
"sn5.8:0.2":	"๑ฯ ภิกฺขุนีวคฺค ",
"sn5.8:0.3":	"สีสุปจาลาสุตฺต ",
"sn5.8:1.1":	"สาวตฺถินิทานํฯ ",
"sn5.8:1.2":	"อถ โข สีสุปจาลา ภิกฺขุนี ปุพฺพณฺหสมยํ นิวาเสตฺวา …เป… ",
"sn5.8:1.3":	"อญฺญตรสฺมึ รุกฺขมูเล ทิวาวิหารํ นิสีทิฯ ",
"sn5.8:1.4":	"อถ โข มาโร ปาปิมา เยน สีสุปจาลา ภิกฺขุนี เตนุปสงฺกมิ; อุปสงฺกมิตฺวา สีสุปจาลํ ภิกฺขุนึ เอตทโวจ",
"sn5.8:1.5":	"“กสฺส นุ ตฺวํ, ภิกฺขุนิ, ปาสณฺฑํ โรเจสี”ติ? ",
"sn5.8:1.6":	"“น ขฺวาหํ, อาวุโส, กสฺสจิ ปาสณฺฑํ โรเจมี”ติฯ ",
"sn5.8:2.1":	"“กํ นุ อุทฺทิสฺส มุณฺฑาสิ, ",
"sn5.8:2.2":	"สมณี วิย ทิสฺสสิ; ",
"sn5.8:2.3":	"น จ โรเจสิ ปาสณฺฑํ, ",
"sn5.8:2.4":	"กิมิว จรสิ โมมูหา”ติฯ ",
"sn5.8:3.1":	"“อิโต พหิทฺธา ปาสณฺฑา, ",
"sn5.8:3.2":	"ทิฏฺฐีสุ ปสีทนฺติ เต; ",
"sn5.8:3.3":	"น เตสํ ธมฺมํ โรเจมิ, ",
"sn5.8:3.4":	"เต ธมฺมสฺส อโกวิทาฯ ",
"sn5.8:4.1":	"อตฺถิ สกฺยกุเล ชาโต, ",
"sn5.8:4.2":	"พุทฺโธ อปฺปฏิปุคฺคโล; ",
"sn5.8:4.3":	"สพฺพาภิภู มารนุโท, ",
"sn5.8:4.4":	"สพฺพตฺถมปราชิโตฯ ",
"sn5.8:5.1":	"สพฺพตฺถ มุตฺโต อสิโต, ",
"sn5.8:5.2":	"สพฺพํ ปสฺสติ จกฺขุมา; ",
"sn5.8:5.3":	"สพฺพกมฺมกฺขยํ ปตฺโต, ",
"sn5.8:5.4":	"วิมุตฺโต อุปธิสงฺขเย; ",
"sn5.8:5.5":	"โส มยฺหํ ภควา สตฺถา, ",
"sn5.8:5.6":	"ตสฺส โรเจมิ สาสนนฺ”ติฯ ",
"sn5.8:6.1":	"อถ โข มาโร ปาปิมา “ชานาติ มํ สีสุปจาลา ภิกฺขุนี”ติ ทุกฺขี ทุมฺมโน ตตฺเถวนฺตรธายีติฯ "
}	
