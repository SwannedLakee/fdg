{	
"sn35.146:0.1":	"สํยุตฺต นิกาย ๓๕ฯ๑๔๖ ",
"sn35.146:0.2":	"๑๕ฯ นวปุราณวคฺค ",
"sn35.146:0.3":	"กมฺมนิโรธสุตฺต ",
"sn35.146:1.1":	"“นวปุราณานิ, ภิกฺขเว, กมฺมานิ เทเสสฺสามิ กมฺมนิโรธํ กมฺมนิโรธคามินิญฺจ ปฏิปทํฯ ",
"sn35.146:1.2":	"ตํ สุณาถ, สาธุกํ มนสิ กโรถ, ภาสิสฺสามีติฯ ",
"sn35.146:1.3":	"กตมญฺจ, ภิกฺขเว, ปุราณกมฺมํ? ",
"sn35.146:1.4":	"จกฺขุ, ภิกฺขเว, ปุราณกมฺมํ อภิสงฺขตํ อภิสญฺเจตยิตํ เวทนิยํ ทฏฺฐพฺพํ …เป… ",
"sn35.146:1.5":	"ชิวฺหา ปุราณกมฺมา อภิสงฺขตา อภิสญฺเจตยิตา เวทนิยา ทฏฺฐพฺพา …เป… ",
"sn35.146:1.6":	"มโน ปุราณกมฺโม อภิสงฺขโต อภิสญฺเจตยิโต เวทนิโย ทฏฺฐพฺโพฯ ",
"sn35.146:1.7":	"อิทํ วุจฺจติ, ภิกฺขเว, ปุราณกมฺมํฯ ",
"sn35.146:1.8":	"กตมญฺจ, ภิกฺขเว, นวกมฺมํ? ",
"sn35.146:1.9":	"ยํ โข, ภิกฺขเว, เอตรหิ กมฺมํ กโรติ กาเยน วาจาย มนสา, ",
"sn35.146:1.10":	"อิทํ วุจฺจติ, ภิกฺขเว, นวกมฺมํฯ ",
"sn35.146:1.11":	"กตโม จ, ภิกฺขเว, กมฺมนิโรโธ? ",
"sn35.146:1.12":	"โย โข, ภิกฺขเว, กายกมฺมวจีกมฺมมโนกมฺมสฺส นิโรธา วิมุตฺตึ ผุสติ, ",
"sn35.146:1.13":	"อยํ วุจฺจติ, ภิกฺขเว, กมฺมนิโรโธฯ ",
"sn35.146:1.14":	"กตมา จ, ภิกฺขเว, กมฺมนิโรธคามินี ปฏิปทา? ",
"sn35.146:1.15":	"อยเมว อริโย อฏฺฐงฺคิโก มคฺโค, เสยฺยถิทํ—",
"sn35.146:1.16":	"สมฺมาทิฏฺฐิ, สมฺมาสงฺกปฺโป, สมฺมาวาจา, สมฺมากมฺมนฺโต, สมฺมาอาชีโว, สมฺมาวายาโม, สมฺมาสติ, สมฺมาสมาธิ—",
"sn35.146:1.17":	"อยํ วุจฺจติ, ภิกฺขเว, กมฺมนิโรธคามินี ปฏิปทาฯ ",
"sn35.146:1.18":	"อิติ โข, ภิกฺขเว, เทสิตํ มยา ปุราณกมฺมํ, เทสิตํ นวกมฺมํ, เทสิโต กมฺมนิโรโธ, เทสิตา กมฺมนิโรธคามินี ปฏิปทาฯ ",
"sn35.146:1.19":	"ยํ โข, ภิกฺขเว, สตฺถารา กรณียํ สาวกานํ หิเตสินา อนุกมฺปเกน อนุกมฺปํ อุปาทาย, กตํ โว ตํ มยาฯ ",
"sn35.146:1.20":	"เอตานิ, ภิกฺขเว, รุกฺขมูลานิ, เอตานิ สุญฺญาคารานิฯ ฌายถ, ภิกฺขเว, มา ปมาทตฺถ; มา ปจฺฉาวิปฺปฏิสาริโน อหุวตฺถฯ อยํ โว อมฺหากํ อนุสาสนี”ติฯ ",
"sn35.146:1.21":	"ปฐมํฯ "
}	
