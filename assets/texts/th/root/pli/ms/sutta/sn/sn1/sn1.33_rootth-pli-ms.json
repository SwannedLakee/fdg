{	
"sn1.33:0.1":	"สํยุตฺต นิกาย ๑ฯ๓๓ ",
"sn1.33:0.2":	"๔ฯ สตุลฺลปกายิกวคฺค ",
"sn1.33:0.3":	"สาธุสุตฺต ",
"sn1.33:1.1":	"สาวตฺถินิทานํฯ ",
"sn1.33:1.2":	"อถ โข สมฺพหุลา สตุลฺลปกายิกา เทวตาโย อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐํสุฯ ",
"sn1.33:1.3":	"เอกมนฺตํ ฐิตา โข เอกา เทวตา ภควโต สนฺติเก อิมํ อุทานํ อุทาเนสิ",
"sn1.33:2.1":	"“สาธุ โข มาริส ทานํ, ",
"sn1.33:2.2":	"มจฺเฉรา จ ปมาทา จ; ",
"sn1.33:2.3":	"เอวํ ทานํ น ทียติ, ",
"sn1.33:2.4":	"ปุญฺญํ อากงฺขมาเนน; ",
"sn1.33:2.5":	"เทยฺยํ โหติ วิชานตา”ติฯ ",
"sn1.33:3.1":	"อถ โข อปรา เทวตา ภควโต สนฺติเก อิมํ อุทานํ อุทาเนสิ",
"sn1.33:4.1":	"“สาธุ โข มาริส ทานํ, ",
"sn1.33:4.2":	"อปิ จ อปฺปกสฺมิมฺปิ สาหุ ทานํฯ ",
"sn1.33:5.1":	"อปฺปเสฺมเก ปเวจฺฉนฺติ, ",
"sn1.33:5.2":	"พหุเนเก น ทิจฺฉเร; ",
"sn1.33:5.3":	"อปฺปสฺมา ทกฺขิณา ทินฺนา, ",
"sn1.33:5.4":	"สหเสฺสน สมํ มิตา”ติฯ ",
"sn1.33:6.1":	"อถ โข อปรา เทวตา ภควโต สนฺติเก อิมํ อุทานํ อุทาเนสิ",
"sn1.33:7.1":	"“สาธุ โข มาริส ทานํ, ",
"sn1.33:7.2":	"อปฺปกสฺมิมฺปิ สาหุ ทานํ; ",
"sn1.33:7.3":	"อปิ จ สทฺธายปิ สาหุ ทานํ, ",
"sn1.33:7.4":	"ทานญฺจ ยุทฺธญฺจ สมานมาหุ; ",
"sn1.33:7.5":	"อปฺปาปิ สนฺตา พหุเก ชินนฺติ, ",
"sn1.33:7.6":	"อปฺปมฺปิ เจ สทฺทหาโน ททาติ; ",
"sn1.33:7.7":	"เตเนว โส โหติ สุขี ปรตฺถา”ติฯ ",
"sn1.33:8.1":	"อถ โข อปรา เทวตา ภควโต สนฺติเก อิมํ อุทานํ อุทาเนสิ",
"sn1.33:9.1":	"“สาธุ โข มาริส ทานํ, ",
"sn1.33:9.2":	"อปฺปกสฺมิมฺปิ สาหุ ทานํ; ",
"sn1.33:9.3":	"สทฺธายปิ สาหุ ทานํ, ",
"sn1.33:9.4":	"อปิ จ ธมฺมลทฺธสฺสาปิ สาหุ ทานํฯ ",
"sn1.33:10.1":	"โย ธมฺมลทฺธสฺส ททาติ ทานํ, ",
"sn1.33:10.2":	"อุฏฺฐานวีริยาธิคตสฺส ชนฺตุ; ",
"sn1.33:10.3":	"อติกฺกมฺม โส เวตรณึ ยมสฺส, ",
"sn1.33:10.4":	"ทิพฺพานิ ฐานานิ อุเปติ มจฺโจ”ติฯ ",
"sn1.33:11.1":	"อถ โข อปรา เทวตา ภควโต สนฺติเก อิมํ อุทานํ อุทาเนสิ",
"sn1.33:12.1":	"“สาธุ โข มาริส ทานํ, ",
"sn1.33:12.2":	"อปฺปกสฺมิมฺปิ สาหุ ทานํ; ",
"sn1.33:12.3":	"สทฺธายปิ สาหุ ทานํ, ",
"sn1.33:12.4":	"ธมฺมลทฺธสฺสาปิ สาหุ ทานํ; ",
"sn1.33:12.5":	"อปิ จ วิเจยฺย ทานมฺปิ สาหุ ทานํฯ ",
"sn1.33:13.1":	"วิเจยฺย ทานํ สุคตปฺปสตฺถํ, ",
"sn1.33:13.2":	"เย ทกฺขิเณยฺยา อิธ ชีวโลเก; ",
"sn1.33:13.3":	"เอเตสุ ทินฺนานิ มหปฺผลานิ, ",
"sn1.33:13.4":	"พีชานิ วุตฺตานิ ยถา สุเขตฺเต”ติฯ ",
"sn1.33:14.1":	"อถ โข อปรา เทวตา ภควโต สนฺติเก อิมํ อุทานํ อุทาเนสิ",
"sn1.33:15.1":	"“สาธุ โข มาริส ทานํ, ",
"sn1.33:15.2":	"อปฺปกสฺมิมฺปิ สาหุ ทานํ; ",
"sn1.33:15.3":	"สทฺธายปิ สาหุ ทานํ, ",
"sn1.33:15.4":	"ธมฺมลทฺธสฺสาปิ สาหุ ทานํ; ",
"sn1.33:15.5":	"วิเจยฺย ทานมฺปิ สาหุ ทานํ, ",
"sn1.33:15.6":	"อปิ จ ปาเณสุปิ สาธุ สํยโมฯ ",
"sn1.33:16.1":	"โย ปาณภูตานิ อเหฐยํ จรํ, ",
"sn1.33:16.2":	"ปรูปวาทา น กโรนฺติ ปาปํ; ",
"sn1.33:16.3":	"ภีรุํ ปสํสนฺติ น หิ ตตฺถ สูรํ, ",
"sn1.33:16.4":	"ภยา หิ สนฺโต น กโรนฺติ ปาปนฺ”ติฯ ",
"sn1.33:17.1":	"อถ โข อปรา เทวตา ภควนฺตํ เอตทโวจ",
"sn1.33:17.2":	"“กสฺส นุ โข, ภควา, สุภาสิตนฺ”ติ? ",
"sn1.33:18.1":	"“สพฺพาสํ โว สุภาสิตํ ปริยาเยน, อปิ จ มมปิ สุณาถ—",
"sn1.33:19.1":	"สทฺธา หิ ทานํ พหุธา ปสตฺถํ, ",
"sn1.33:19.2":	"ทานา จ โข ธมฺมปทํว เสโยฺย; ",
"sn1.33:19.3":	"ปุพฺเพ จ หิ ปุพฺพตเร จ สนฺโต, ",
"sn1.33:19.4":	"นิพฺพานเมวชฺฌคมุํ สปญฺญา”ติฯ "
}	
