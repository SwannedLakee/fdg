{	
"sn11.22:0.1":	"สํยุตฺต นิกาย ๑๑ฯ๒๒ ",
"sn11.22:0.2":	"๓ฯ ตติยวคฺค ",
"sn11.22:0.3":	"ทุพฺพณฺณิยสุตฺต ",
"sn11.22:1.1":	"สาวตฺถิยํ เชตวเนฯ ",
"sn11.22:1.2":	"ตตฺร โข …เป… เอตทโวจ",
"sn11.22:1.3":	"“ภูตปุพฺพํ, ภิกฺขเว, อญฺญตโร ยกฺโข ทุพฺพณฺโณ โอโกฏิมโก สกฺกสฺส เทวานมินฺทสฺส อาสเน นิสินฺโน อโหสิฯ ",
"sn11.22:1.4":	"ตตฺร สุทํ, ภิกฺขเว, เทวา ตาวตึสา อุชฺฌายนฺติ ขิยฺยนฺติ วิปาเจนฺติ",
"sn11.22:1.5":	"‘อจฺฉริยํ วต โภ, อพฺภุตํ วต โภฯ ",
"sn11.22:1.6":	"อยํ ยกฺโข ทุพฺพณฺโณ โอโกฏิมโก สกฺกสฺส เทวานมินฺทสฺส อาสเน นิสินฺโน’ติฯ ",
"sn11.22:1.7":	"ยถา ยถา โข, ภิกฺขเว, เทวา ตาวตึสา อุชฺฌายนฺติ ขิยฺยนฺติ วิปาเจนฺติ ตถา ตถา โส ยกฺโข อภิรูปตโร เจว โหติ ทสฺสนียตโร จ ปาสาทิกตโร จฯ ",
"sn11.22:2.1":	"อถ โข, ภิกฺขเว, เทวา ตาวตึสา เยน สกฺโก เทวานมินฺโท เตนุปสงฺกมึสุ; อุปสงฺกมิตฺวา สกฺกํ เทวานมินฺทํ เอตทโวจุํ",
"sn11.22:2.2":	"‘อิธ เต, มาริส, อญฺญตโร ยกฺโข ทุพฺพณฺโณ โอโกฏิมโก สกฺกสฺส เทวานมินฺทสฺส อาสเน นิสินฺโนฯ ",
"sn11.22:2.3":	"ตตฺร สุทํ, มาริส, เทวา ตาวตึสา อุชฺฌายนฺติ ขิยฺยนฺติ วิปาเจนฺติ",
"sn11.22:2.4":	"“อจฺฉริยํ วต โภ, อพฺภุตํ วต โภฯ ",
"sn11.22:2.5":	"อยํ ยกฺโข ทุพฺพณฺโณ โอโกฏิมโก สกฺกสฺส เทวานมินฺทสฺส อาสเน นิสินฺโน”ติฯ ",
"sn11.22:2.6":	"ยถา ยถา โข, มาริส, เทวา อุชฺฌายนฺติ ขิยฺยนฺติ วิปาเจนฺติ ตถา ตถา โส ยกฺโข อภิรูปตโร เจว โหติ ทสฺสนียตโร จ ปาสาทิกตโร จาติฯ ",
"sn11.22:2.7":	"โส หิ นูน, มาริส, โกธภกฺโข ยกฺโข ภวิสฺสตี’ติฯ ",
"sn11.22:3.1":	"อถ โข, ภิกฺขเว, สกฺโก เทวานมินฺโท เยน โส โกธภกฺโข ยกฺโข เตนุปสงฺกมิ; อุปสงฺกมิตฺวา เอกํสํ อุตฺตราสงฺคํ กริตฺวา ทกฺขิณชาณุมณฺฑลํ ปถวิยํ นิหนฺตฺวา เยน โส โกธภกฺโข ยกฺโข เตนญฺชลึ ปณาเมตฺวา ติกฺขตฺตุํ นามํ สาเวติ",
"sn11.22:3.2":	"‘สกฺโกหํ, มาริส, เทวานมินฺโท, สกฺโกหํ, มาริส, เทวานมินฺโท’ติฯ ",
"sn11.22:3.3":	"ยถา ยถา โข, ภิกฺขเว, สกฺโก เทวานมินฺโท นามํ สาเวสิ ตถา ตถา โส ยกฺโข ทุพฺพณฺณตโร เจว อโหสิ โอโกฏิมกตโร จฯ ",
"sn11.22:3.4":	"ทุพฺพณฺณตโร เจว หุตฺวา โอโกฏิมกตโร จ ตตฺเถวนฺตรธายีติฯ ",
"sn11.22:3.5":	"อถ โข, ภิกฺขเว, สกฺโก เทวานมินฺโท สเก อาสเน นิสีทิตฺวา เทเว ตาวตึเส อนุนยมาโน ตายํ เวลายํ อิมา คาถาโย อภาสิ",
"sn11.22:4.1":	"‘น สูปหตจิตฺโตมฺหิ, ",
"sn11.22:4.2":	"นาวตฺเตน สุวานโย; ",
"sn11.22:4.3":	"น โว จิราหํ กุชฺฌามิ, ",
"sn11.22:4.4":	"โกโธ มยิ นาวติฏฺฐติฯ ",
"sn11.22:5.1":	"กุทฺธาหํ น ผรุสํ พฺรูมิ, ",
"sn11.22:5.2":	"น จ ธมฺมานิ กิตฺตเย; ",
"sn11.22:5.3":	"สนฺนิคฺคณฺหามิ อตฺตานํ, ",
"sn11.22:5.4":	"สมฺปสฺสํ อตฺถมตฺตโน’”ติฯ "
}	
