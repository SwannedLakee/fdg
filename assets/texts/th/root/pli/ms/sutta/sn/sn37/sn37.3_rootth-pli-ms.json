{	
"sn37.3:0.1":	"สํยุตฺต นิกาย ๓๗ฯ๓ ",
"sn37.3:0.2":	"๑ฯ ปฐมเปยฺยาลวคฺค ",
"sn37.3:0.3":	"อาเวณิกทุกฺขสุตฺต ",
"sn37.3:1.1":	"“ปญฺจิมานิ, ภิกฺขเว, มาตุคามสฺส อาเวณิกานิ ทุกฺขานิ, ยานิ มาตุคาโม ปจฺจนุโภติ, อญฺญเตฺรว ปุริเสหิฯ ",
"sn37.3:1.2":	"กตมานิ ปญฺจ? ",
"sn37.3:1.3":	"อิธ, ภิกฺขเว, มาตุคาโม ทหโรว สมาโน ปติกุลํ คจฺฉติ, ญาตเกหิ วินา โหติฯ ",
"sn37.3:1.4":	"อิทํ, ภิกฺขเว, มาตุคามสฺส ปฐมํ อาเวณิกํ ทุกฺขํ, ยํ มาตุคาโม ปจฺจนุโภติ, อญฺญเตฺรว ปุริเสหิฯ ",
"sn37.3:1.5":	"ปุน จปรํ, ภิกฺขเว, มาตุคาโม อุตุนี โหติฯ ",
"sn37.3:1.6":	"อิทํ, ภิกฺขเว, มาตุคามสฺส ทุติยํ อาเวณิกํ ทุกฺขํ, ยํ มาตุคาโม ปจฺจนุโภติ, อญฺญเตฺรว ปุริเสหิฯ ",
"sn37.3:1.7":	"ปุน จปรํ, ภิกฺขเว, มาตุคาโม คพฺภินี โหติฯ ",
"sn37.3:1.8":	"อิทํ, ภิกฺขเว, มาตุคามสฺส ตติยํ อาเวณิกํ ทุกฺขํ, ยํ มาตุคาโม ปจฺจนุโภติ, อญฺญเตฺรว ปุริเสหิฯ ",
"sn37.3:1.9":	"ปุน จปรํ, ภิกฺขเว, มาตุคาโม วิชายติฯ ",
"sn37.3:1.10":	"อิทํ, ภิกฺขเว, มาตุคามสฺส จตุตฺถํ อาเวณิกํ ทุกฺขํ, ยํ มาตุคาโม ปจฺจนุโภติ, อญฺญเตฺรว ปุริเสหิฯ ",
"sn37.3:1.11":	"ปุน จปรํ, ภิกฺขเว, มาตุคาโม ปุริสสฺส ปาริจริยํ อุเปติฯ ",
"sn37.3:1.12":	"อิทํ โข, ภิกฺขเว, มาตุคามสฺส ปญฺจมํ อาเวณิกํ ทุกฺขํ, ยํ มาตุคาโม ปจฺจนุโภติ, อญฺญเตฺรว ปุริเสหิฯ ",
"sn37.3:1.13":	"อิมานิ โข, ภิกฺขเว, ปญฺจ มาตุคามสฺส อาเวณิกานิ ทุกฺขานิ, ยานิ มาตุคาโม ปจฺจนุโภติ, อญฺญเตฺรว ปุริเสหี”ติฯ ",
"sn37.3:1.14":	"ตติยํฯ "
}	
