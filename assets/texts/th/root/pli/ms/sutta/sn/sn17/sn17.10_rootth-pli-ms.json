{	
"sn17.10:0.1":	"สํยุตฺต นิกาย ๑๗ฯ๑๐ ",
"sn17.10:0.2":	"๑ฯ ปฐมวคฺค ",
"sn17.10:0.3":	"สคาถกสุตฺต ",
"sn17.10:1.1":	"สาวตฺถิยํ วิหรติฯ ",
"sn17.10:1.2":	"“ทารุโณ, ภิกฺขเว, ลาภสกฺการสิโลโก …เป… อธิคมายฯ ",
"sn17.10:1.3":	"อิธาหํ, ภิกฺขเว, เอกจฺจํ ปุคฺคลํ ปสฺสามิ สกฺกาเรน อภิภูตํ ปริยาทิณฺณจิตฺตํ, กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปนฺนํฯ ",
"sn17.10:1.4":	"อิธ ปนาหํ, ภิกฺขเว, เอกจฺจํ ปุคฺคลํ ปสฺสามิ อสกฺกาเรน อภิภูตํ ปริยาทิณฺณจิตฺตํ, กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปนฺนํฯ ",
"sn17.10:1.5":	"อิธ ปนาหํ, ภิกฺขเว, เอกจฺจํ ปุคฺคลํ ปสฺสามิ สกฺกาเรน จ อสกฺกาเรน จ ตทุภเยน อภิภูตํ ปริยาทิณฺณจิตฺตํ, กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปนฺนํฯ ",
"sn17.10:1.6":	"เอวํ ทารุโณ โข, ภิกฺขเว, ลาภสกฺการสิโลโก …เป… ",
"sn17.10:1.7":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"sn17.10:2.1":	"อิทมโวจ ภควาฯ ",
"sn17.10:2.2":	"อิทํ วตฺวาน สุคโต อถาปรํ เอตทโวจ สตฺถา",
"sn17.10:3.1":	"“ยสฺส สกฺกริยมานสฺส, ",
"sn17.10:3.2":	"อสกฺกาเรน จูภยํ; ",
"sn17.10:3.3":	"สมาธิ น วิกมฺปติ, ",
"sn17.10:3.4":	"อปฺปมาณวิหาริโนฯ ",
"sn17.10:4.1":	"ตํ ฌายินํ สาตติกํ, ",
"sn17.10:4.2":	"สุขุมํ ทิฏฺฐิวิปสฺสกํ; ",
"sn17.10:4.3":	"อุปาทานกฺขยารามํ, ",
"sn17.10:4.4":	"อาหุ สปฺปุริโส อิตี”ติฯ ",
"sn17.10:4.5":	"ทสมํฯ ",
"sn17.10:4.6":	"ปฐโม วคฺโคฯ ",
"sn17.10:5.0":	"ตสฺสุทฺทานํ ",
"sn17.10:5.1":	"ทารุโณ พฬิสํ กุมฺมํ, ",
"sn17.10:5.2":	"ทีฆโลมิ จ มีฬฺหกํ; ",
"sn17.10:5.3":	"อสนิ ทิทฺธํ สิงฺคาลํ, ",
"sn17.10:5.4":	"เวรมฺเภน สคาถกนฺติฯ "
}	
