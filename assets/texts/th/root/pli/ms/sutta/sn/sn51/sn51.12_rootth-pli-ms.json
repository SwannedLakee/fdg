{	
"sn51.12:0.1":	"สํยุตฺต นิกาย ๕๑ฯ๑๒ ",
"sn51.12:0.2":	"๒ฯ ปาสาทกมฺปนวคฺค ",
"sn51.12:0.3":	"มหปฺผลสุตฺต ",
"sn51.12:1.1":	"“จตฺตาโรเม, ภิกฺขเว, อิทฺธิปาทา ภาวิตา พหุลีกตา มหปฺผลา โหนฺติ มหานิสํสาฯ ",
"sn51.12:1.2":	"กถํ ภาวิตา จ, ภิกฺขเว, จตฺตาโร อิทฺธิปาทา กถํ พหุลีกตา มหปฺผลา โหนฺติ มหานิสํสา? ",
"sn51.12:1.3":	"อิธ, ภิกฺขเว, ภิกฺขุ ฉนฺทสมาธิปฺปธานสงฺขารสมนฺนาคตํ อิทฺธิปาทํ ภาเวติ—",
"sn51.12:1.4":	"อิติ เม ฉนฺโท น จ อติลีโน ภวิสฺสติ, น จ อติปฺปคฺคหิโต ภวิสฺสติ, น จ อชฺฌตฺตํ สงฺขิตฺโต ภวิสฺสติ, น จ พหิทฺธา วิกฺขิตฺโต ภวิสฺสติฯ ",
"sn51.12:1.5":	"ปจฺฉาปุเรสญฺญี จ วิหรติ—",
"sn51.12:1.6":	"ยถา ปุเร ตถา ปจฺฉา, ยถา ปจฺฉา ตถา ปุเร; ",
"sn51.12:1.7":	"ยถา อโธ ตถา อุทฺธํ, ยถา อุทฺธํ ตถา อโธ; ",
"sn51.12:1.8":	"ยถา ทิวา ตถา รตฺตึ, ยถา รตฺตึ ตถา ทิวาฯ ",
"sn51.12:1.9":	"อิติ วิวเฏน เจตสา อปริโยนทฺเธน สปฺปภาสํ จิตฺตํ ภาเวติฯ ",
"sn51.12:2.1":	"วีริยสมาธิ …เป… ",
"sn51.12:2.2":	"จิตฺตสมาธิ … ",
"sn51.12:2.3":	"วีมํสาสมาธิปฺปธานสงฺขารสมนฺนาคตํ อิทฺธิปาทํ ภาเวติ—",
"sn51.12:2.4":	"อิติ เม วีมํสา น จ อติลีนา ภวิสฺสติ, น จ อติปฺปคฺคหิตา ภวิสฺสติ, น จ อชฺฌตฺตํ สงฺขิตฺตา ภวิสฺสติ, น จ พหิทฺธา วิกฺขิตฺตา ภวิสฺสติฯ ",
"sn51.12:2.5":	"ปจฺฉาปุเรสญฺญี จ วิหรติ—",
"sn51.12:2.6":	"ยถา ปุเร ตถา ปจฺฉา, ยถา ปจฺฉา ตถา ปุเร; ",
"sn51.12:2.7":	"ยถา อโธ ตถา อุทฺธํ, ยถา อุทฺธํ ตถา อโธ; ",
"sn51.12:2.8":	"ยถา ทิวา ตถา รตฺตึ, ยถา รตฺตึ ตถา ทิวาฯ ",
"sn51.12:2.9":	"อิติ วิวเฏน เจตสา อปริโยนทฺเธน สปฺปภาสํ จิตฺตํ ภาเวติฯ ",
"sn51.12:2.10":	"เอวํ ภาวิตา โข, ภิกฺขเว, จตฺตาโร อิทฺธิปาทา เอวํ พหุลีกตา มหปฺผลา โหนฺติ มหานิสํสาฯ ",
"sn51.12:3.1":	"เอวํ ภาวิเตสุ โข, ภิกฺขเว, ภิกฺขุ จตูสุ อิทฺธิปาเทสุ เอวํ พหุลีกเตสุ อเนกวิหิตํ อิทฺธิวิธํ ปจฺจนุโภติ—เอโกปิ หุตฺวา พหุธา โหติ …เป… ยาว พฺรหฺมโลกาปิ กาเยน วสํ วตฺเตติ …เป…ฯ ",
"sn51.12:4.1":	"เอวํ ภาวิเตสุ โข, ภิกฺขเว, ภิกฺขุ จตูสุ อิทฺธิปาเทสุ เอวํ พหุลีกเตสุ, อาสวานํ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรตี”ติฯ ",
"sn51.12:4.2":	"ทุติยํฯ "
}	
