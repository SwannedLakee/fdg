{	
"sn15.4:0.1":	"สํยุตฺต นิกาย ๑๕ฯ๔ ",
"sn15.4:0.2":	"๑ฯ ปฐมวคฺค ",
"sn15.4:0.3":	"ขีรสุตฺต ",
"sn15.4:1.1":	"สาวตฺถิยํ วิหรติฯ ",
"sn15.4:1.2":	"“อนมตคฺโคยํ, ภิกฺขเว, สํสาโรฯ ",
"sn15.4:1.3":	"ปุพฺพา โกฏิ น ปญฺญายติ อวิชฺชานีวรณานํ สตฺตานํ ตณฺหาสํโยชนานํ สนฺธาวตํ สํสรตํฯ ",
"sn15.4:1.4":	"ตํ กึ มญฺญถ, ภิกฺขเว, กตมํ นุ โข พหุตรํ, ยํ วา โว อิมินา ทีเฆน อทฺธุนา สนฺธาวตํ สํสรตํ มาตุถญฺญํ ปีตํ, ยํ วา จตูสุ มหาสมุทฺเทสุ อุทกนฺ”ติ? ",
"sn15.4:1.5":	"“ยถา โข มยํ, ภนฺเต, ภควตา ธมฺมํ เทสิตํ อาชานาม, เอตเทว, ภนฺเต, พหุตรํ ยํ โน อิมินา ทีเฆน อทฺธุนา สนฺธาวตํ สํสรตํ มาตุถญฺญํ ปีตํ, น เตฺวว จตูสุ มหาสมุทฺเทสุ อุทกนฺ”ติฯ ",
"sn15.4:2.1":	"“สาธุ สาธุ, ภิกฺขเว, สาธุ โข เม ตุเมฺห, ภิกฺขเว, เอวํ ธมฺมํ เทสิตํ อาชานาถฯ ",
"sn15.4:2.2":	"เอตเทว, ภิกฺขเว, พหุตรํ ยํ โว อิมินา ทีเฆน อทฺธุนา สนฺธาวตํ สํสรตํ มาตุถญฺญํ ปีตํ, น เตฺวว จตูสุ มหาสมุทฺเทสุ อุทกํฯ ",
"sn15.4:2.3":	"ตํ กิสฺส เหตุ? ",
"sn15.4:2.4":	"อนมตคฺโคยํ, ภิกฺขเว, สํสาโร …เป… ",
"sn15.4:2.5":	"อลํ วิมุจฺจิตุนฺ”ติฯ ",
"sn15.4:2.6":	"จตุตฺถํฯ "
}	
