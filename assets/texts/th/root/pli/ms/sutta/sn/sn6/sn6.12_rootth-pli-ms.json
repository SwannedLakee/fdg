{	
"sn6.12:0.1":	"สํยุตฺต นิกาย ๖ฯ๑๒ ",
"sn6.12:0.2":	"๒ฯ ทุติยวคฺค ",
"sn6.12:0.3":	"เทวทตฺตสุตฺต ",
"sn6.12:1.1":	"เอวํ เม สุตํ—",
"sn6.12:1.2":	"เอกํ สมยํ ภควา ราชคเห วิหรติ คิชฺฌกูเฏ ปพฺพเต อจิรปกฺกนฺเต เทวทตฺเตฯ ",
"sn6.12:1.3":	"อถ โข พฺรหฺมา สหมฺปติ อภิกฺกนฺตาย รตฺติยา อภิกฺกนฺตวณฺโณ เกวลกปฺปํ คิชฺฌกูฏํ ปพฺพตํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ ",
"sn6.12:1.4":	"เอกมนฺตํ ฐิโต โข พฺรหฺมา สหมฺปติ เทวทตฺตํ อารพฺภ ภควโต สนฺติเก อิมํ คาถํ อภาสิ",
"sn6.12:2.1":	"“ผลํ เว กทลึ หนฺติ, ",
"sn6.12:2.2":	"ผลํ เวฬุํ ผลํ นฬํ; ",
"sn6.12:2.3":	"สกฺกาโร กาปุริสํ หนฺติ, ",
"sn6.12:2.4":	"คพฺโภ อสฺสตรึ ยถา”ติฯ "
}	
