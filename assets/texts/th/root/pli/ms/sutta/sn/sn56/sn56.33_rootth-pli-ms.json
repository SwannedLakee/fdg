{	
"sn56.33:0.1":	"สํยุตฺต นิกาย ๕๖ฯ๓๓ ",
"sn56.33:0.2":	"๔ฯ สีสปาวนวคฺค ",
"sn56.33:0.3":	"ทณฺฑสุตฺต ",
"sn56.33:1.1":	"“เสยฺยถาปิ, ภิกฺขเว, ทณฺโฑ อุปริเวหาสํ ขิตฺโต สกิมฺปิ มูเลน นิปตติ, สกิมฺปิ อคฺเคน นิปตติ; ",
"sn56.33:1.2":	"เอวเมว โข, ภิกฺขเว, อวิชฺชานีวรณา สตฺตา ตณฺหาสํโยชนา สนฺธาวนฺตา สํสรนฺตา สกิมฺปิ อสฺมา โลกา ปรํ โลกํ คจฺฉนฺติ, สกิมฺปิ ปรสฺมา โลกา อิมํ โลกํ อาคจฺฉนฺติฯ ",
"sn56.33:1.3":	"ตํ กิสฺส เหตุ? ",
"sn56.33:1.4":	"อทิฏฺฐตฺตา, ภิกฺขเว, จตุนฺนํ อริยสจฺจานํฯ ",
"sn56.33:1.5":	"กตเมสํ จตุนฺนํ? ",
"sn56.33:1.6":	"ทุกฺขสฺส อริยสจฺจสฺส …เป… ทุกฺขนิโรธคามินิยา ปฏิปทาย อริยสจฺจสฺสฯ ",
"sn56.33:2.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.33:2.2":	"ตติยํฯ "
}	
