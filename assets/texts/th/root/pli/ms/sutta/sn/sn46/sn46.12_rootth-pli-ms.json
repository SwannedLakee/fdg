{	
"sn46.12:0.1":	"สํยุตฺต นิกาย ๔๖ฯ๑๒ ",
"sn46.12:0.2":	"๒ฯ คิลานวคฺค ",
"sn46.12:0.3":	"ปฐมสูริยูปมสุตฺต ",
"sn46.12:1.1":	"“สูริยสฺส, ภิกฺขเว, อุทยโต เอตํ ปุพฺพงฺคมํ เอตํ ปุพฺพนิมิตฺตํ, ยทิทํ—อรุณุคฺคํ; ",
"sn46.12:1.2":	"เอวเมว โข, ภิกฺขเว, ภิกฺขุโน สตฺตนฺนํ โพชฺฌงฺคานํ อุปฺปาทาย เอตํ ปุพฺพงฺคมํ เอตํ นิมิตฺตํ, ยทิทํ—กลฺยาณมิตฺตตาฯ ",
"sn46.12:1.3":	"กลฺยาณมิตฺตเสฺสตํ, ภิกฺขเว, ภิกฺขุโน ปาฏิกงฺขํ—สตฺต โพชฺฌงฺเค ภาเวสฺสติ, สตฺต โพชฺฌงฺเค พหุลีกริสฺสติฯ ",
"sn46.12:2.1":	"กถญฺจ, ภิกฺขเว, ภิกฺขุ กลฺยาณมิตฺโต สตฺต โพชฺฌงฺเค ภาเวติ สตฺต โพชฺฌงฺเค พหุลีกโรติ? ",
"sn46.12:2.2":	"อิธ, ภิกฺขเว, ภิกฺขุ สติสมฺโพชฺฌงฺคํ ภาเวติ วิเวกนิสฺสิตํ …เป… ",
"sn46.12:2.3":	"อุเปกฺขาสมฺโพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึฯ ",
"sn46.12:2.4":	"เอวํ โข, ภิกฺขเว, ภิกฺขุ กลฺยาณมิตฺโต สตฺต โพชฺฌงฺเค ภาเวติ, สตฺต โพชฺฌงฺเค พหุลีกโรตี”ติฯ ",
"sn46.12:2.5":	"ทุติยํฯ "
}	
