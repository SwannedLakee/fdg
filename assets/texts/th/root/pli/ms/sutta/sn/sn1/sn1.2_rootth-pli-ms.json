{	
"sn1.2:0.1":	"สํยุตฺต นิกาย ๑ฯ๒ ",
"sn1.2:0.2":	"๑ฯ นฬวคฺค ",
"sn1.2:0.3":	"นิโมกฺขสุตฺต ",
"sn1.2:1.1":	"สาวตฺถินิทานํฯ ",
"sn1.2:1.2":	"อถ โข อญฺญตรา เทวตา อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิตา โข สา เทวตา ภควนฺตํ เอตทโวจ",
"sn1.2:2.1":	"“ชานาสิ โน ตฺวํ, มาริส, สตฺตานํ นิโมกฺขํ ปโมกฺขํ วิเวกนฺ”ติ? ",
"sn1.2:3.1":	"“ชานามิ ขฺวาหํ, อาวุโส, สตฺตานํ นิโมกฺขํ ปโมกฺขํ วิเวกนฺ”ติฯ ",
"sn1.2:4.1":	"“ยถากถํ ปน ตฺวํ, มาริส, ชานาสิ สตฺตานํ นิโมกฺขํ ปโมกฺขํ วิเวกนฺ”ติ? ",
"sn1.2:5.1":	"“นนฺทีภวปริกฺขยา, ",
"sn1.2:5.2":	"สญฺญาวิญฺญาณสงฺขยา; ",
"sn1.2:5.3":	"เวทนานํ นิโรธา อุปสมา, ",
"sn1.2:5.4":	"เอวํ ขฺวาหํ อาวุโส ชานามิ; ",
"sn1.2:5.5":	"สตฺตานํ นิโมกฺขํ ปโมกฺขํ วิเวกนฺ”ติฯ "
}	
