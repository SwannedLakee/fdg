{	
"sn2.6:0.1":	"สํยุตฺต นิกาย ๒ฯ๖ ",
"sn2.6:0.2":	"๑ฯ ปฐมวคฺค ",
"sn2.6:0.3":	"กามทสุตฺต ",
"sn2.6:1.1":	"สาวตฺถินิทานํฯ ",
"sn2.6:1.2":	"เอกมนฺตํ ฐิโต โข กามโท เทวปุตฺโต ภควนฺตํ เอตทโวจ",
"sn2.6:1.3":	"“ทุกฺกรํ, ภควา, สุทุกฺกรํ, ภควา”ติฯ ",
"sn2.6:2.1":	"“ทุกฺกรํ วาปิ กโรนฺติ, ",
"sn2.6:2.2":	"(กามทาติ ภควา) ",
"sn2.6:2.3":	"เสขา สีลสมาหิตา; ",
"sn2.6:2.4":	"ฐิตตฺตา อนคาริยุเปตสฺส, ",
"sn2.6:2.5":	"ตุฏฺฐิ โหติ สุขาวหา”ติฯ ",
"sn2.6:3.1":	"“ทุลฺลภา, ภควา, ยทิทํ ตุฏฺฐี”ติฯ ",
"sn2.6:4.1":	"“ทุลฺลภํ วาปิ ลภนฺติ, ",
"sn2.6:4.2":	"(กามทาติ ภควา) ",
"sn2.6:4.3":	"จิตฺตวูปสเม รตา; ",
"sn2.6:4.4":	"เยสํ ทิวา จ รตฺโต จ, ",
"sn2.6:4.5":	"ภาวนาย รโต มโน”ติฯ ",
"sn2.6:5.1":	"“ทุสฺสมาทหํ, ภควา, ยทิทํ จิตฺตนฺ”ติฯ ",
"sn2.6:6.1":	"“ทุสฺสมาทหํ วาปิ สมาทหนฺติ, ",
"sn2.6:6.2":	"(กามทาติ ภควา) ",
"sn2.6:6.3":	"อินฺทฺริยูปสเม รตา; ",
"sn2.6:6.4":	"เต เฉตฺวา มจฺจุโน ชาลํ, ",
"sn2.6:6.5":	"อริยา คจฺฉนฺติ กามทา”ติฯ ",
"sn2.6:7.1":	"“ทุคฺคโม, ภควา, วิสโม มคฺโค”ติฯ ",
"sn2.6:8.1":	"“ทุคฺคเม วิสเม วาปิ, ",
"sn2.6:8.2":	"อริยา คจฺฉนฺติ กามท; ",
"sn2.6:8.3":	"อนริยา วิสเม มคฺเค, ",
"sn2.6:8.4":	"ปปตนฺติ อวํสิรา; ",
"sn2.6:8.5":	"อริยานํ สโม มคฺโค, ",
"sn2.6:8.6":	"อริยา หิ วิสเม สมา”ติฯ "
}	
