{	
"sn1.25:0.1":	"สํยุตฺต นิกาย ๑ฯ๒๕ ",
"sn1.25:0.2":	"๓ฯ สตฺติวคฺค ",
"sn1.25:0.3":	"อรหนฺตสุตฺต ",
"sn1.25:1.1":	"“โย โหติ ภิกฺขุ อรหํ กตาวี, ",
"sn1.25:1.2":	"ขีณาสโว อนฺติมเทหธารี; ",
"sn1.25:1.3":	"อหํ วทามีติปิ โส วเทยฺย, ",
"sn1.25:1.4":	"มมํ วทนฺตีติปิ โส วเทยฺยา”ติฯ ",
"sn1.25:2.1":	"“โย โหติ ภิกฺขุ อรหํ กตาวี, ",
"sn1.25:2.2":	"ขีณาสโว อนฺติมเทหธารี; ",
"sn1.25:2.3":	"อหํ วทามีติปิ โส วเทยฺย, ",
"sn1.25:2.4":	"มมํ วทนฺตีติปิ โส วเทยฺย; ",
"sn1.25:2.5":	"โลเก สมญฺญํ กุสโล วิทิตฺวา, ",
"sn1.25:2.6":	"โวหารมตฺเตน โส โวหเรยฺยา”ติฯ ",
"sn1.25:3.1":	"“โย โหติ ภิกฺขุ อรหํ กตาวี, ",
"sn1.25:3.2":	"ขีณาสโว อนฺติมเทหธารี; ",
"sn1.25:3.3":	"มานํ นุ โข โส อุปคมฺม ภิกฺขุ, ",
"sn1.25:3.4":	"อหํ วทามีติปิ โส วเทยฺย; ",
"sn1.25:3.5":	"มมํ วทนฺตีติปิ โส วเทยฺยา”ติฯ ",
"sn1.25:4.1":	"“ปหีนมานสฺส น สนฺติ คนฺถา, ",
"sn1.25:4.2":	"วิธูปิตา มานคนฺถสฺส สพฺเพ; ",
"sn1.25:4.3":	"ส วีติวตฺโต มญฺญตํ สุเมโธ, ",
"sn1.25:4.4":	"อหํ วทามีติปิ โส วเทยฺยฯ ",
"sn1.25:5.1":	"มมํ วทนฺตีติปิ โส วเทยฺย, ",
"sn1.25:5.2":	"โลเก สมญฺญํ กุสโล วิทิตฺวา; ",
"sn1.25:5.3":	"โวหารมตฺเตน โส โวหเรยฺยา”ติฯ "
}	
