{	
"sn7.12:0.1":	"สํยุตฺต นิกาย ๗ฯ๑๒ ",
"sn7.12:0.2":	"๒ฯ อุปาสกวคฺค ",
"sn7.12:0.3":	"อุทยสุตฺต ",
"sn7.12:1.1":	"สาวตฺถินิทานํฯ ",
"sn7.12:1.2":	"อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน อุทยสฺส พฺราหฺมณสฺส นิเวสนํ เตนุปสงฺกมิฯ ",
"sn7.12:1.3":	"อถ โข อุทโย พฺราหฺมโณ ภควโต ปตฺตํ โอทเนน ปูเรสิฯ ",
"sn7.12:1.4":	"ทุติยมฺปิ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน อุทยสฺส พฺราหฺมณสฺส นิเวสนํ เตนุปสงฺกมิ …เป… ",
"sn7.12:1.5":	"ตติยมฺปิ โข อุทโย พฺราหฺมโณ ภควโต ปตฺตํ โอทเนน ปูเรตฺวา ภควนฺตํ เอตทโวจ",
"sn7.12:1.6":	"“ปกฏฺฐโกยํ สมโณ โคตโม ปุนปฺปุนํ อาคจฺฉตี”ติฯ ",
"sn7.12:2.1":	"“ปุนปฺปุนญฺเจว วปนฺติ พีชํ, ",
"sn7.12:2.2":	"ปุนปฺปุนํ วสฺสติ เทวราชา; ",
"sn7.12:2.3":	"ปุนปฺปุนํ เขตฺตํ กสนฺติ กสฺสกา, ",
"sn7.12:2.4":	"ปุนปฺปุนํ ธญฺญมุเปติ รฏฺฐํฯ ",
"sn7.12:3.1":	"ปุนปฺปุนํ ยาจกา ยาจยนฺติ, ",
"sn7.12:3.2":	"ปุนปฺปุนํ ทานปตี ททนฺติ; ",
"sn7.12:3.3":	"ปุนปฺปุนํ ทานปตี ททิตฺวา, ",
"sn7.12:3.4":	"ปุนปฺปุนํ สคฺคมุเปนฺติ ฐานํฯ ",
"sn7.12:4.1":	"ปุนปฺปุนํ ขีรนิกา ทุหนฺติ, ",
"sn7.12:4.2":	"ปุนปฺปุนํ วจฺโฉ อุเปติ มาตรํ; ",
"sn7.12:4.3":	"ปุนปฺปุนํ กิลมติ ผนฺทติ จ, ",
"sn7.12:4.4":	"ปุนปฺปุนํ คพฺภมุเปติ มนฺโทฯ ",
"sn7.12:5.1":	"ปุนปฺปุนํ ชายติ มียติ จ, ",
"sn7.12:5.2":	"ปุนปฺปุนํ สิวถิกํ หรนฺติ; ",
"sn7.12:5.3":	"มคฺคญฺจ ลทฺธา อปุนพฺภวาย, ",
"sn7.12:5.4":	"น ปุนปฺปุนํ ชายติ ภูริปญฺโญ”ติฯ ",
"sn7.12:6.1":	"เอวํ วุตฺเต, อุทโย พฺราหฺมโณ ภควนฺตํ เอตทโวจ",
"sn7.12:6.2":	"“อภิกฺกนฺตํ, โภ โคตม …เป… ",
"sn7.12:6.3":	"อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺ”ติฯ "
}	
