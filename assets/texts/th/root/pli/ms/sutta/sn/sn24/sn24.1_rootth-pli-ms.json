{	
"sn24.1:0.1":	"สํยุตฺต นิกาย ๒๔ฯ๑ ",
"sn24.1:0.2":	"๑ฯ โสตาปตฺติวคฺค ",
"sn24.1:0.3":	"วาตสุตฺต ",
"sn24.1:1.1":	"เอกํ สมยํ ภควา สาวตฺถิยํ วิหรติ เชตวเนฯ ",
"sn24.1:1.2":	"ภควา เอตทโวจ",
"sn24.1:1.3":	"“กิสฺมึ นุ โข, ภิกฺขเว, สติ, กึ อุปาทาย, กึ อภินิวิสฺส เอวํ ทิฏฺฐิ อุปฺปชฺชติ",
"sn24.1:1.4":	"‘น วาตา วายนฺติ, น นชฺโช สนฺทนฺติ, น คพฺภินิโย วิชายนฺติ, น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตา’”ติ? ",
"sn24.1:2.1":	"“ภควํมูลกา โน, ภนฺเต, ธมฺมา ภควํเนตฺติกา ภควํปฏิสรณาฯ สาธุ วต, ภนฺเต, ภควนฺตญฺเญว ปฏิภาตุ เอตสฺส ภาสิตสฺส อตฺโถฯ ภควโต สุตฺวา ภิกฺขู ธาเรสฺสนฺตี”ติฯ ",
"sn24.1:2.2":	"“เตน หิ, ภิกฺขเว, สุณาถ, สาธุกํ มนสิ กโรถ, ภาสิสฺสามี”ติฯ ",
"sn24.1:2.3":	"“เอวํ, ภนฺเต”ติ โข เต ภิกฺขู ภควโต ปจฺจโสฺสสุํฯ ",
"sn24.1:2.4":	"ภควา เอตทโวจ",
"sn24.1:3.1":	"“รูเป โข, ภิกฺขเว, สติ, รูปํ อุปาทาย, รูปํ อภินิวิสฺส เอวํ ทิฏฺฐิ อุปฺปชฺชติ",
"sn24.1:3.2":	"‘น วาตา วายนฺติ, น นชฺโช สนฺทนฺติ, น คพฺภินิโย วิชายนฺติ, น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตา’ติฯ ",
"sn24.1:3.3":	"เวทนาย สติ …เป… ",
"sn24.1:3.4":	"สญฺญาย สติ … ",
"sn24.1:3.5":	"สงฺขาเรสุ สติ … ",
"sn24.1:3.6":	"วิญฺญาเณ สติ, วิญฺญาณํ อุปาทาย, วิญฺญาณํ อภินิวิสฺส เอวํ ทิฏฺฐิ อุปฺปชฺชติ",
"sn24.1:3.7":	"‘น วาตา วายนฺติ, น นชฺโช สนฺทนฺติ, น คพฺภินิโย วิชายนฺติ, น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตา’ติฯ ",
"sn24.1:3.8":	"ตํ กึ มญฺญถ, ภิกฺขเว, ",
"sn24.1:3.9":	"รูปํ นิจฺจํ วา อนิจฺจํ วา”ติ? ",
"sn24.1:3.10":	"“อนิจฺจํ, ภนฺเต”ฯ ",
"sn24.1:3.11":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn24.1:3.12":	"“ทุกฺขํ, ภนฺเต”ฯ ",
"sn24.1:3.13":	"“ยํ ปนานิจฺจํ ทุกฺขํ วิปริณามธมฺมํ, อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.1:3.14":	"‘น วาตา วายนฺติ, น นชฺโช สนฺทนฺติ, น คพฺภินิโย วิชายนฺติ, น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตา’”ติ? ",
"sn24.1:3.15":	"“โน เหตํ, ภนฺเต”ฯ ",
"sn24.1:4.1":	"“เวทนา นิจฺจา วา อนิจฺจา วา”ติ … ",
"sn24.1:4.2":	"“สญฺญา … ",
"sn24.1:4.3":	"สงฺขารา … ",
"sn24.1:4.4":	"วิญฺญาณํ นิจฺจํ วา อนิจฺจํ วา”ติ? ",
"sn24.1:4.5":	"“อนิจฺจํ, ภนฺเต”ฯ ",
"sn24.1:4.6":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn24.1:4.7":	"“ทุกฺขํ, ภนฺเต”ฯ ",
"sn24.1:4.8":	"“ยํ ปนานิจฺจํ ทุกฺขํ วิปริณามธมฺมํ, อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.1:4.9":	"‘น วาตา วายนฺติ, น นชฺโช สนฺทนฺติ, น คพฺภินิโย วิชายนฺติ, น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตา’”ติ? ",
"sn24.1:4.10":	"“โน เหตํ, ภนฺเต”ฯ ",
"sn24.1:4.11":	"“ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วา”ติ? ",
"sn24.1:4.12":	"“อนิจฺจํ, ภนฺเต”ฯ ",
"sn24.1:4.13":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn24.1:4.14":	"“ทุกฺขํ, ภนฺเต”ฯ ",
"sn24.1:4.15":	"“ยํ ปนานิจฺจํ ทุกฺขํ วิปริณามธมฺมํ, อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.1:4.16":	"‘น วาตา วายนฺติ, น นชฺโช สนฺทนฺติ, น คพฺภินิโย วิชายนฺติ, น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตา’”ติ? ",
"sn24.1:4.17":	"“โน เหตํ, ภนฺเต”ฯ ",
"sn24.1:5.1":	"“ยโต โข, ภิกฺขเว, อริยสาวกสฺส อิเมสุ จ ฐาเนสุ กงฺขา ปหีนา โหติ, ทุกฺเขปิสฺส กงฺขา ปหีนา โหติ, ทุกฺขสมุทเยปิสฺส กงฺขา ปหีนา โหติ, ทุกฺขนิโรเธปิสฺส กงฺขา ปหีนา โหติ, ทุกฺขนิโรธคามินิยา ปฏิปทายปิสฺส กงฺขา ปหีนา โหติ—",
"sn24.1:5.2":	"อยํ วุจฺจติ, ภิกฺขเว, อริยสาวโก โสตาปนฺโน อวินิปาตธมฺโม นิยโต สมฺโพธิปรายโน”ติฯ ",
"sn24.1:5.3":	"ปฐมํฯ "
}	
