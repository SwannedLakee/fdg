{	
"sn11.15:0.1":	"สํยุตฺต นิกาย ๑๑ฯ๑๕ ",
"sn11.15:0.2":	"๒ฯ ทุติยวคฺค ",
"sn11.15:0.3":	"รามเณยฺยกสุตฺต ",
"sn11.15:1.1":	"สาวตฺถิยํ เชตวเนฯ ",
"sn11.15:1.2":	"อถ โข สกฺโก เทวานมินฺโท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิโต โข สกฺโก เทวานมินฺโท ภควนฺตํ เอตทโวจ",
"sn11.15:1.3":	"“กึ นุ โข, ภนฺเต, ภูมิรามเณยฺยกนฺ”ติ? ",
"sn11.15:2.1":	"“อารามเจตฺยา วนเจตฺยา, ",
"sn11.15:2.2":	"โปกฺขรญฺโญ สุนิมฺมิตา; ",
"sn11.15:2.3":	"มนุสฺสรามเณยฺยสฺส, ",
"sn11.15:2.4":	"กลํ นาคฺฆนฺติ โสฬสึฯ ",
"sn11.15:3.1":	"คาเม วา ยทิ วารญฺเญ, ",
"sn11.15:3.2":	"นินฺเน วา ยทิ วา ถเล; ",
"sn11.15:3.3":	"ยตฺถ อรหนฺโต วิหรนฺติ, ",
"sn11.15:3.4":	"ตํ ภูมิรามเณยฺยกนฺ”ติฯ "
}	
