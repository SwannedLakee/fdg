{	
"sn44.8:0.1":	"สํยุตฺต นิกาย ๔๔ฯ๘ ",
"sn44.8:0.2":	"๑ฯ อพฺยากตวคฺค ",
"sn44.8:0.3":	"วจฺฉโคตฺตสุตฺต ",
"sn44.8:1.1":	"อถ โข วจฺฉโคตฺโต ปริพฺพาชโก เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"sn44.8:1.2":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข วจฺฉโคตฺโต ปริพฺพาชโก ภควนฺตํ เอตทโวจ",
"sn44.8:1.3":	"“กึ นุ โข, โภ โคตม, สสฺสโต โลโก”ติ? ",
"sn44.8:1.4":	"“อพฺยากตํ โข เอตํ, วจฺฉ, มยา",
"sn44.8:1.5":	"“กึ ปน, โภ โคตม, ‘เนว โหติ น น โหติ ตถาคโต ปรํ มรณา’”ติ? ",
"sn44.8:1.6":	"“เอตมฺปิ โข, วจฺฉ, อพฺยากตํ มยา",
"sn44.8:1.7":	"‘เนว โหติ น น โหติ ตถาคโต ปรํ มรณา’”ติฯ ",
"sn44.8:2.1":	"“โก นุ โข, โภ โคตม, เหตุ, โก ปจฺจโย, เยน อญฺญติตฺถิยานํ ปริพฺพาชกานํ เอวํ ปุฏฺฐานํ เอวํ เวยฺยากรณํ โหติ",
"sn44.8:2.2":	"‘สสฺสโต โลโก’ติ วา …เป… ",
"sn44.8:2.3":	"‘เนว โหติ น น โหติ ตถาคโต ปรํ มรณา’ติ วา? ",
"sn44.8:2.4":	"โก ปน, โภ โคตม, เหตุ, โก ปจฺจโย, เยน โภโต โคตมสฺส เอวํ ปุฏฺฐสฺส น เอวํ เวยฺยากรณํ โหติ",
"sn44.8:2.5":	"‘สสฺสโต โลโก’ติปิ …เป… ",
"sn44.8:2.6":	"‘เนว โหติ น น โหติ ตถาคโต ปรํ มรณา’ติปี”ติ? ",
"sn44.8:3.1":	"“อญฺญติตฺถิยา โข, วจฺฉ, ปริพฺพาชกา รูปํ อตฺตโต สมนุปสฺสนฺติ, รูปวนฺตํ วา อตฺตานํ, อตฺตนิ วา รูปํ, รูปสฺมึ วา อตฺตานํฯ ",
"sn44.8:3.2":	"เวทนํ อตฺตโต สมนุปสฺสนฺติ …เป… ",
"sn44.8:3.3":	"สญฺญํ …เป… ",
"sn44.8:3.4":	"สงฺขาเร …เป… ",
"sn44.8:3.5":	"วิญฺญาณํ อตฺตโต สมนุปสฺสนฺติ, วิญฺญาณวนฺตํ วา อตฺตานํ, อตฺตนิ วา วิญฺญาณํ, วิญฺญาณสฺมึ วา อตฺตานํฯ ",
"sn44.8:3.6":	"ตสฺมา อญฺญติตฺถิยานํ ปริพฺพาชกานํ เอวํ ปุฏฺฐานํ เอวํ เวยฺยากรณํ โหติ",
"sn44.8:3.7":	"‘สสฺสโต โลโก’ติ วา …เป… ",
"sn44.8:3.8":	"‘เนว โหติ น น โหติ ตถาคโต ปรํ มรณา’ติ วาฯ ",
"sn44.8:3.9":	"ตถาคโต จ โข, วจฺฉ, อรหํ สมฺมาสมฺพุทฺโธ น รูปํ อตฺตโต สมนุปสฺสติ, น รูปวนฺตํ วา อตฺตานํ, น อตฺตนิ วา รูปํ, น รูปสฺมึ วา อตฺตานํฯ ",
"sn44.8:3.10":	"น เวทนํ อตฺตโต สมนุปสฺสติ …เป… ",
"sn44.8:3.11":	"น สญฺญํ …เป… ",
"sn44.8:3.12":	"น สงฺขาเร …เป… ",
"sn44.8:3.13":	"น วิญฺญาณํ อตฺตโต สมนุปสฺสติ, น วิญฺญาณวนฺตํ วา อตฺตานํ, น อตฺตนิ วา วิญฺญาณํ, น วิญฺญาณสฺมึ วา อตฺตานํฯ ",
"sn44.8:3.14":	"ตสฺมา ตถาคตสฺส เอวํ ปุฏฺฐสฺส น เอวํ เวยฺยากรณํ โหติ",
"sn44.8:3.15":	"‘สสฺสโต โลโก’ติปิ …เป… ",
"sn44.8:3.16":	"‘เนว โหติ น น โหติ ตถาคโต ปรํ มรณา’ติปี”ติฯ ",
"sn44.8:4.1":	"อถ โข วจฺฉโคตฺโต ปริพฺพาชโก อุฏฺฐายาสนา เยนายสฺมา มหาโมคฺคลฺลาโน เตนุปสงฺกมิ; อุปสงฺกมิตฺวา อายสฺมตา มหาโมคฺคลฺลาเนน สทฺธึ สมฺโมทิฯ ",
"sn44.8:4.2":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข วจฺฉโคตฺโต ปริพฺพาชโก อายสฺมนฺตํ มหาโมคฺคลฺลานํ เอตทโวจ",
"sn44.8:4.3":	"“กึ นุ โข, โภ โมคฺคลฺลาน, สสฺสโต โลโก”ติ? ",
"sn44.8:4.4":	"“อพฺยากตํ โข เอตํ, วจฺฉ, ภควตา",
"sn44.8:4.5":	"“กึ ปน, โภ โมคฺคลฺลาน, ‘เนว โหติ น น โหติ ตถาคโต ปรํ มรณา’”ติ? ",
"sn44.8:4.6":	"“เอตมฺปิ โข, วจฺฉ, อพฺยากตํ ภควตา",
"sn44.8:4.7":	"‘เนว โหติ น น โหติ ตถาคโต ปรํ มรณา’”ติฯ ",
"sn44.8:5.1":	"“โก นุ โข, โภ โมคฺคลฺลาน, เหตุ, โก ปจฺจโย, เยน อญฺญติตฺถิยานํ ปริพฺพาชกานํ เอวํ ปุฏฺฐานํ เอวํ เวยฺยากรณํ โหติ",
"sn44.8:5.2":	"‘สสฺสโต โลโก’ติ วา …เป… ",
"sn44.8:5.3":	"‘เนว โหติ น น โหติ ตถาคโต ปรํ มรณา’ติ วา? ",
"sn44.8:5.4":	"โก ปน, โภ โมคฺคลฺลาน, เหตุ, โก ปจฺจโย เยน สมณสฺส โคตมสฺส เอวํ ปุฏฺฐสฺส น เอวํ เวยฺยากรณํ โหติ",
"sn44.8:5.5":	"‘สสฺสโต โลโก’ติปิ …เป… ",
"sn44.8:5.6":	"‘เนว โหติ น น โหติ ตถาคโต ปรํ มรณา’ติปี”ติ? ",
"sn44.8:6.1":	"“อญฺญติตฺถิยา โข, วจฺฉ, ปริพฺพาชกา รูปํ อตฺตโต สมนุปสฺสนฺติ, รูปวนฺตํ วา อตฺตานํ, อตฺตนิ วา รูปํ, รูปสฺมึ วา อตฺตานํฯ ",
"sn44.8:6.2":	"เวทนํ อตฺตโต สมนุปสฺสนฺติ …เป… ",
"sn44.8:6.3":	"สญฺญํ …เป… ",
"sn44.8:6.4":	"สงฺขาเร …เป… ",
"sn44.8:6.5":	"วิญฺญาณํ อตฺตโต สมนุปสฺสนฺติ, วิญฺญาณวนฺตํ วา อตฺตานํ, อตฺตนิ วา วิญฺญาณํ, วิญฺญาณสฺมึ วา อตฺตานํฯ ",
"sn44.8:6.6":	"ตสฺมา อญฺญติตฺถิยานํ ปริพฺพาชกานํ เอวํ ปุฏฺฐานํ เอวํ เวยฺยากรณํ โหติ",
"sn44.8:6.7":	"‘สสฺสโต โลโก’ติ วา …เป… ",
"sn44.8:6.8":	"‘เนว โหติ น น โหติ ตถาคโต ปรํ มรณา’ติ วาฯ ",
"sn44.8:6.9":	"ตถาคโต จ โข, วจฺฉ, อรหํ สมฺมาสมฺพุทฺโธ น รูปํ อตฺตโต สมนุปสฺสติ, น รูปวนฺตํ วา อตฺตานํ, น อตฺตนิ วา รูปํ, น รูปสฺมึ วา อตฺตานํฯ ",
"sn44.8:6.10":	"น เวทนํ อตฺตโต สมนุปสฺสติ …เป… ",
"sn44.8:6.11":	"น สญฺญํ …เป… ",
"sn44.8:6.12":	"น สงฺขาเร …เป… ",
"sn44.8:6.13":	"น วิญฺญาณํ อตฺตโต สมนุปสฺสติ, น วิญฺญาณวนฺตํ วา อตฺตานํ, น อตฺตนิ วา วิญฺญาณํ, น วิญฺญาณสฺมึ วา อตฺตานํฯ ",
"sn44.8:6.14":	"ตสฺมา ตถาคตสฺส เอวํ ปุฏฺฐสฺส น เอวํ เวยฺยากรณํ โหติ",
"sn44.8:6.15":	"‘สสฺสโต โลโก’ติปิ, ‘อสสฺสโต โลโก’ติปิ, ‘อนฺตวา โลโก’ติปิ, ‘อนนฺตวา โลโก’ติปิ, ‘ตํ ชีวํ ตํ สรีรนฺ’ติปิ, ‘อญฺญํ ชีวํ อญฺญํ สรีรนฺ’ติปิ, ‘โหติ ตถาคโต ปรํ มรณา’ติปิ, ‘น โหติ ตถาคโต ปรํ มรณา’ติปิ, ‘โหติ จ น จ โหติ ตถาคโต ปรํ มรณา’ติปิ, ‘เนว โหติ น น โหติ ตถาคโต ปรํ มรณา’ติปี”ติฯ ",
"sn44.8:7.1":	"“อจฺฉริยํ, โภ โมคฺคลฺลาน, อพฺภุตํ, โภ โมคฺคลฺลานฯ ",
"sn44.8:7.2":	"ยตฺร หิ นาม สตฺถุ จ สาวกสฺส จ อตฺเถน อตฺโถ พฺยญฺชเนน พฺยญฺชนํ สํสนฺทิสฺสติ, สเมสฺสติ, น วิโรธยิสฺสติ, ยทิทํ อคฺคปทสฺมึฯ ",
"sn44.8:7.3":	"อิทานาหํ, โภ โมคฺคลฺลาน, สมณํ โคตมํ อุปสงฺกมิตฺวา เอตมตฺถํ อปุจฺฉึฯ ",
"sn44.8:7.4":	"สมโณปิ เม โคตโม เอเตหิ ปเทหิ เอเตหิ พฺยญฺชเนหิ เอตมตฺถํ พฺยากาสิ, เสยฺยถาปิ ภวํ โมคฺคลฺลาโนฯ ",
"sn44.8:7.5":	"อจฺฉริยํ, โภ โมคฺคลฺลาน, อพฺภุตํ, โภ โมคฺคลฺลานฯ ",
"sn44.8:7.6":	"ยตฺร หิ นาม สตฺถุ จ สาวกสฺส จ อตฺเถน อตฺโถ พฺยญฺชเนน พฺยญฺชนํ สํสนฺทิสฺสติ สเมสฺสติ น วิโรธยิสฺสติ, ยทิทํ อคฺคปทสฺมินฺ”ติฯ ",
"sn44.8:7.7":	"อฏฺฐมํฯ "
}	
