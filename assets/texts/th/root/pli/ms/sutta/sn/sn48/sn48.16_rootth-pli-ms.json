{	
"sn48.16:0.1":	"สํยุตฺต นิกาย ๔๘ฯ๑๖ ",
"sn48.16:0.2":	"๒ฯ มุทุตรวคฺค ",
"sn48.16:0.3":	"ทุติยวิตฺถารสุตฺต ",
"sn48.16:1.1":	"“ปญฺจิมานิ, ภิกฺขเว, อินฺทฺริยานิฯ ",
"sn48.16:1.2":	"กตมานิ ปญฺจ? ",
"sn48.16:1.3":	"สทฺธินฺทฺริยํ …เป… ปญฺญินฺทฺริยํ—",
"sn48.16:1.4":	"อิมานิ โข, ภิกฺขเว, ปญฺจินฺทฺริยานิฯ ",
"sn48.16:1.5":	"อิเมสํ โข, ภิกฺขเว, ปญฺจนฺนํ อินฺทฺริยานํ สมตฺตา ปริปูรตฺตา อรหํ โหติ, ตโต มุทุตเรหิ อนฺตราปรินิพฺพายี โหติ, ตโต มุทุตเรหิ อุปหจฺจปรินิพฺพายี โหติ, ตโต มุทุตเรหิ อสงฺขารปรินิพฺพายี โหติ, ตโต มุทุตเรหิ สสงฺขารปรินิพฺพายี โหติ, ตโต มุทุตเรหิ อุทฺธํโสโต โหติ อกนิฏฺฐคามี, ตโต มุทุตเรหิ สกทาคามี โหติ, ตโต มุทุตเรหิ โสตาปนฺโน โหติ, ตโต มุทุตเรหิ ธมฺมานุสารี โหติ, ตโต มุทุตเรหิ สทฺธานุสารี โหติฯ ",
"sn48.16:1.6":	"อิติ โข, ภิกฺขเว, อินฺทฺริยเวมตฺตตา ผลเวมตฺตตา โหติ, ผลเวมตฺตตา ปุคฺคลเวมตฺตตา โหตี”ติฯ ",
"sn48.16:1.7":	"ฉฏฺฐํฯ "
}	
