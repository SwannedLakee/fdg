{	
"sn48.27:0.1":	"สํยุตฺต นิกาย ๔๘ฯ๒๗ ",
"sn48.27:0.2":	"๓ฯ ฉฬินฺทฺริยวคฺค ",
"sn48.27:0.3":	"อรหนฺตสุตฺต ",
"sn48.27:1.1":	"“ฉยิมานิ, ภิกฺขเว, อินฺทฺริยานิฯ ",
"sn48.27:1.2":	"กตมานิ ฉ? ",
"sn48.27:1.3":	"จกฺขุนฺทฺริยํ, โสตินฺทฺริยํ, ฆานินฺทฺริยํ, ชิวฺหินฺทฺริยํ, กายินฺทฺริยํ, มนินฺทฺริยํฯ ",
"sn48.27:1.4":	"ยโต โข, ภิกฺขเว, ภิกฺขุ อิเมสํ ฉนฺนํ อินฺทฺริยานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ วิทิตฺวา อนุปาทาวิมุตฺโต โหติ—",
"sn48.27:1.5":	"อยํ วุจฺจติ, ภิกฺขเว, ‘ภิกฺขุ อรหํ ขีณาสโว วุสิตวา กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโต’”ติฯ ",
"sn48.27:1.6":	"สตฺตมํฯ "
}	
