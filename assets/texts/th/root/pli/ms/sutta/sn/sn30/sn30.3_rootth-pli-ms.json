{	
"sn30.3:0.1":	"สํยุตฺต นิกาย ๓๐ฯ๓ ",
"sn30.3:0.2":	"๑ฯ สุปณฺณวคฺค ",
"sn30.3:0.3":	"ทฺวยการีสุตฺต ",
"sn30.3:1.1":	"สาวตฺถินิทานํฯ ",
"sn30.3:1.2":	"อญฺญตโร ภิกฺขุ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn30.3:1.3":	"“โก นุ โข, ภนฺเต, เหตุ, โก ปจฺจโย, เยน มิเธกจฺโจ กายสฺส เภทา ปรํ มรณา อณฺฑชานํ สุปณฺณานํ สหพฺยตํ อุปปชฺชตี”ติ? ",
"sn30.3:1.4":	"“อิธ, ภิกฺขุ, เอกจฺโจ กาเยน ทฺวยการี โหติ, วาจาย ทฺวยการี, มนสา ทฺวยการีฯ ",
"sn30.3:1.5":	"ตสฺส สุตํ โหติ",
"sn30.3:1.6":	"‘อณฺฑชา สุปณฺณา ทีฆายุกา วณฺณวนฺโต สุขพหุลา’ติฯ ",
"sn30.3:1.7":	"ตสฺส เอวํ โหติ",
"sn30.3:1.8":	"‘อโห วตาหํ กายสฺส เภทา ปรํ มรณา อณฺฑชานํ สุปณฺณานํ สหพฺยตํ อุปปชฺเชยฺยนฺ’ติฯ ",
"sn30.3:1.9":	"โส กายสฺส เภทา ปรํ มรณา อณฺฑชานํ สุปณฺณานํ สหพฺยตํ อุปปชฺชติฯ ",
"sn30.3:1.10":	"อยํ โข, ภิกฺขุ, เหตุ, อยํ ปจฺจโย, เยน มิเธกจฺโจ กายสฺส เภทา ปรํ มรณา อณฺฑชานํ สุปณฺณานํ สหพฺยตํ อุปปชฺชตี”ติฯ ",
"sn30.3:1.11":	"ตติยํฯ "
}	
