{	
"sn35.9:0.1":	"สํยุตฺต นิกาย ๓๕ฯ๙ ",
"sn35.9:0.2":	"๑ฯ อนิจฺจวคฺค ",
"sn35.9:0.3":	"อชฺฌตฺตานตฺตาตีตานาคตสุตฺต ",
"sn35.9:1.1":	"“จกฺขุํ, ภิกฺขเว, อนตฺตา อตีตานาคตํ; ",
"sn35.9:1.2":	"โก ปน วาโท ปจฺจุปฺปนฺนสฺสฯ ",
"sn35.9:1.3":	"เอวํ ปสฺสํ, ภิกฺขเว, สุตวา อริยสาวโก อตีตสฺมึ จกฺขุสฺมึ อนเปกฺโข โหติ; ",
"sn35.9:1.4":	"อนาคตํ จกฺขุํ นาภินนฺทติ; ",
"sn35.9:1.5":	"ปจฺจุปฺปนฺนสฺส จกฺขุสฺส นิพฺพิทาย วิราคาย นิโรธาย ปฏิปนฺโน โหติฯ ",
"sn35.9:1.6":	"โสตํ อนตฺตา …เป… ",
"sn35.9:1.7":	"ฆานํ อนตฺตา …เป… ",
"sn35.9:1.8":	"ชิวฺหา อนตฺตา อตีตานาคตา; ",
"sn35.9:1.9":	"โก ปน วาโท ปจฺจุปฺปนฺนายฯ ",
"sn35.9:1.10":	"เอวํ ปสฺสํ, ภิกฺขเว, สุตวา อริยสาวโก อตีตาย ชิวฺหาย อนเปกฺโข โหติ; ",
"sn35.9:1.11":	"อนาคตํ ชิวฺหํ นาภินนฺทติ; ",
"sn35.9:1.12":	"ปจฺจุปฺปนฺนาย ชิวฺหาย นิพฺพิทาย วิราคาย นิโรธาย ปฏิปนฺโน โหติฯ ",
"sn35.9:1.13":	"กาโย อนตฺตา …เป… ",
"sn35.9:1.14":	"มโน อนตฺตา อตีตานาคโต; ",
"sn35.9:1.15":	"โก ปน วาโท ปจฺจุปฺปนฺนสฺสฯ ",
"sn35.9:1.16":	"เอวํ ปสฺสํ, ภิกฺขเว, สุตวา อริยสาวโก อตีตสฺมึ มนสฺมึ อนเปกฺโข โหติ; ",
"sn35.9:1.17":	"อนาคตํ มนํ นาภินนฺทติ; ",
"sn35.9:1.18":	"ปจฺจุปฺปนฺนสฺส มนสฺส นิพฺพิทาย วิราคาย นิโรธาย ปฏิปนฺโน โหตี”ติฯ ",
"sn35.9:1.19":	"นวมํฯ "
}	
