{	
"sn48.35:0.1":	"สํยุตฺต นิกาย ๔๘ฯ๓๕ ",
"sn48.35:0.2":	"๔ฯ สุขินฺทฺริยวคฺค ",
"sn48.35:0.3":	"ทุติยสมณพฺราหฺมณสุตฺต ",
"sn48.35:1.1":	"“ปญฺจิมานิ, ภิกฺขเว, อินฺทฺริยานิฯ ",
"sn48.35:1.2":	"กตมานิ ปญฺจ? ",
"sn48.35:1.3":	"สุขินฺทฺริยํ, ทุกฺขินฺทฺริยํ, โสมนสฺสินฺทฺริยํ, โทมนสฺสินฺทฺริยํ, อุเปกฺขินฺทฺริยํฯ ",
"sn48.35:1.4":	"เย หิ เกจิ, ภิกฺขเว, สมณา วา พฺราหฺมณา วา สุขินฺทฺริยํ นปฺปชานนฺติ, สุขินฺทฺริยสมุทยํ นปฺปชานนฺติ, สุขินฺทฺริยนิโรธํ นปฺปชานนฺติ, สุขินฺทฺริยนิโรธคามินึ ปฏิปทํ นปฺปชานนฺติ; ",
"sn48.35:1.5":	"ทุกฺขินฺทฺริยํ นปฺปชานนฺติ …เป… ",
"sn48.35:1.6":	"โสมนสฺสินฺทฺริยํ นปฺปชานนฺติ …เป… ",
"sn48.35:1.7":	"โทมนสฺสินฺทฺริยํ นปฺปชานนฺติ …เป… ",
"sn48.35:1.8":	"อุเปกฺขินฺทฺริยํ นปฺปชานนฺติ, อุเปกฺขินฺทฺริยสมุทยํ นปฺปชานนฺติ, อุเปกฺขินฺทฺริยนิโรธํ นปฺปชานนฺติ, อุเปกฺขินฺทฺริยนิโรธคามินึ ปฏิปทํ นปฺปชานนฺติ; ",
"sn48.35:1.9":	"น เม เต, ภิกฺขเว, สมณา วา พฺราหฺมณา วา สมเณสุ วา สมณสมฺมตา พฺราหฺมเณสุ วา พฺราหฺมณสมฺมตา, น จ ปเนเต อายสฺมนฺโต สามญฺญตฺถํ วา พฺรหฺมญฺญตฺถํ วา ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺติฯ ",
"sn48.35:2.1":	"เย จ โข เกจิ, ภิกฺขเว, สมณา วา พฺราหฺมณา วา สุขินฺทฺริยํ ปชานนฺติ, สุขินฺทฺริยสมุทยํ ปชานนฺติ, สุขินฺทฺริยนิโรธํ ปชานนฺติ, สุขินฺทฺริยนิโรธคามินึ ปฏิปทํ ปชานนฺติ; ",
"sn48.35:2.2":	"ทุกฺขินฺทฺริยํ ปชานนฺติ …เป… ",
"sn48.35:2.3":	"โสมนสฺสินฺทฺริยํ ปชานนฺติ …เป… ",
"sn48.35:2.4":	"โทมนสฺสินฺทฺริยํ ปชานนฺติ …เป… ",
"sn48.35:2.5":	"อุเปกฺขินฺทฺริยํ ปชานนฺติ, อุเปกฺขินฺทฺริยสมุทยํ ปชานนฺติ, อุเปกฺขินฺทฺริยนิโรธํ ปชานนฺติ, อุเปกฺขินฺทฺริยนิโรธคามินึ ปฏิปทํ ปชานนฺติ, ",
"sn48.35:2.6":	"เต จ โข เม, ภิกฺขเว, สมณา วา พฺราหฺมณา วา สมเณสุ เจว สมณสมฺมตา พฺราหฺมเณสุ จ พฺราหฺมณสมฺมตา, เต จ ปนายสฺมนฺโต สามญฺญตฺถญฺจ พฺรหฺมญฺญตฺถญฺจ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺตี”ติฯ ",
"sn48.35:2.7":	"ปญฺจมํฯ "
}	
