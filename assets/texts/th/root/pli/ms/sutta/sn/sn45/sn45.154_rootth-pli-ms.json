{	
"sn45.154:0.1":	"สํยุตฺต นิกาย ๔๕ฯ๑๕๔ ",
"sn45.154:0.2":	"๑๒ฯ พลกรณียวคฺค ",
"sn45.154:0.3":	"สูกสุตฺต ",
"sn45.154:1.1":	"“เสยฺยถาปิ, ภิกฺขเว, สาลิสูกํ วา ยวสูกํ วา สมฺมาปณิหิตํ หตฺเถน วา ปาเทน วา อกฺกนฺตํ หตฺถํ วา ปาทํ วา ภินฺทิสฺสติ โลหิตํ วา อุปฺปาเทสฺสตีติ—ฐานเมตํ วิชฺชติฯ ",
"sn45.154:1.2":	"ตํ กิสฺส เหตุ? ",
"sn45.154:1.3":	"สมฺมาปณิหิตตฺตา, ภิกฺขเว, สูกสฺสฯ ",
"sn45.154:1.4":	"เอวเมว โข, ภิกฺขเว, ภิกฺขุ สมฺมาปณิหิตาย ทิฏฺฐิยา สมฺมาปณิหิตาย มคฺคภาวนาย อวิชฺชํ ภินฺทิสฺสติ, วิชฺชํ อุปฺปาเทสฺสติ, นิพฺพานํ สจฺฉิกริสฺสตีติ—ฐานเมตํ วิชฺชติฯ ",
"sn45.154:1.5":	"ตํ กิสฺส เหตุ? ",
"sn45.154:1.6":	"สมฺมาปณิหิตตฺตา, ภิกฺขเว, ทิฏฺฐิยาฯ ",
"sn45.154:1.7":	"กถญฺจ, ภิกฺขเว, ภิกฺขุ สมฺมาปณิหิตาย ทิฏฺฐิยา สมฺมาปณิหิตาย มคฺคภาวนาย อวิชฺชํ ภินฺทติ, วิชฺชํ อุปฺปาเทติ, นิพฺพานํ สจฺฉิกโรติ? ",
"sn45.154:1.8":	"อิธ, ภิกฺขเว, ภิกฺขุ สมฺมาทิฏฺฐึ ภาเวติ วิเวกนิสฺสิตํ …เป… สมฺมาสมาธึ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึ … ",
"sn45.154:1.9":	"เอวํ โข, ภิกฺขเว, ภิกฺขุ สมฺมาปณิหิตาย ทิฏฺฐิยา สมฺมาปณิหิตาย มคฺคภาวนาย อวิชฺชํ ภินฺทติ, วิชฺชํ อุปฺปาเทติ, นิพฺพานํ สจฺฉิกโรตี”ติฯ ",
"sn45.154:1.10":	"ฉฏฺฐํฯ "
}	
