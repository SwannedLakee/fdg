{	
"sn46.76:0.1":	"สํยุตฺต นิกาย ๔๖ฯ๗๖ ",
"sn46.76:0.2":	"๘ฯ นิโรธวคฺค ",
"sn46.76:0.3":	"นิโรธสุตฺต ",
"sn46.76:1.1":	"“นิโรธสญฺญา, ภิกฺขเว, ภาวิตา พหุลีกตา มหปฺผลา โหติ มหานิสํสาฯ ",
"sn46.76:1.2":	"กถํ ภาวิตา จ, ภิกฺขเว, นิโรธสญฺญา กถํ พหุลีกตา มหปฺผลา โหติ มหานิสํสา? ",
"sn46.76:1.3":	"อิธ, ภิกฺขเว, ภิกฺขุ นิโรธสญฺญาสหคตํ สติสมฺโพชฺฌงฺคํ ภาเวติ …เป… ",
"sn46.76:1.4":	"นิโรธสญฺญาสหคตํ อุเปกฺขาสมฺโพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึฯ ",
"sn46.76:1.5":	"เอวํ ภาวิตา โข, ภิกฺขเว, นิโรธสญฺญา เอวํ พหุลีกตา มหปฺผลา โหติ มหานิสํสาติฯ ",
"sn46.76:2.1":	"นิโรธสญฺญาย, ภิกฺขเว, ภาวิตาย พหุลีกตาย ทฺวินฺนํ ผลานํ อญฺญตรํ ผลํ ปาฏิกงฺขํ—",
"sn46.76:2.2":	"ทิฏฺเฐว ธมฺเม อญฺญา, สติ วา อุปาทิเสเส อนาคามิตาฯ ",
"sn46.76:2.3":	"กถํ ภาวิตาย, ภิกฺขเว, นิโรธสญฺญาย กถํ พหุลีกตาย ทฺวินฺนํ ผลานํ อญฺญตรํ ผลํ ปาฏิกงฺขํ—",
"sn46.76:2.4":	"ทิฏฺเฐว ธมฺเม อญฺญา, สติ วา อุปาทิเสเส อนาคามิตา? ",
"sn46.76:2.5":	"อิธ, ภิกฺขเว, ภิกฺขุ นิโรธสญฺญาสหคตํ สติสมฺโพชฺฌงฺคํ ภาเวติ …เป… ",
"sn46.76:2.6":	"นิโรธสญฺญาสหคตํ อุเปกฺขาสมฺโพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึฯ ",
"sn46.76:2.7":	"เอวํ ภาวิตาย โข, ภิกฺขเว, นิโรธสญฺญาย เอวํ พหุลีกตาย ทฺวินฺนํ ผลานํ อญฺญตรํ ผลํ ปาฏิกงฺขํ—",
"sn46.76:2.8":	"ทิฏฺเฐว ธมฺเม อญฺญา, สติ วา อุปาทิเสเส อนาคามิตาติฯ ",
"sn46.76:3.1":	"นิโรธสญฺญา, ภิกฺขเว, ภาวิตา พหุลีกตา มหโต อตฺถาย สํวตฺตติ, มหโต โยคกฺเขมาย สํวตฺตติ, มหโต สํเวคาย สํวตฺตติ, มหโต ผาสุวิหาราย สํวตฺตติฯ ",
"sn46.76:3.2":	"กถํ ภาวิตา จ, ภิกฺขเว, นิโรธสญฺญา กถํ พหุลีกตา มหโต อตฺถาย สํวตฺตติ, มหโต โยคกฺเขมาย สํวตฺตติ, มหโต สํเวคาย สํวตฺตติ, มหโต ผาสุวิหาราย สํวตฺตติ? ",
"sn46.76:3.3":	"อิธ, ภิกฺขเว, ภิกฺขุ นิโรธสญฺญาสหคตํ สติสมฺโพชฺฌงฺคํ ภาเวติ …เป… ",
"sn46.76:3.4":	"นิโรธสญฺญาสหคตํ อุเปกฺขาสมฺโพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึฯ ",
"sn46.76:3.5":	"เอวํ ภาวิตา โข, ภิกฺขเว, นิโรธสญฺญา เอวํ พหุลีกตา มหโต อตฺถาย สํวตฺตติ, มหโต โยคกฺเขมาย สํวตฺตติ, มหโต สํเวคาย สํวตฺตติ, มหโต ผาสุวิหาราย สํวตฺตตี”ติฯ ",
"sn46.76:3.6":	"ทสมํฯ ",
"sn46.76:3.7":	"นิโรธวคฺโค อฏฺฐโมฯ ",
"sn46.76:4.0":	"ตสฺสุทฺทานํ ",
"sn46.76:4.1":	"อสุภมรณอาหาเร, ",
"sn46.76:4.2":	"ปฏิกูลอนภิรเตน; ",
"sn46.76:4.3":	"อนิจฺจทุกฺขอนตฺตปหานํ, ",
"sn46.76:4.4":	"วิราคนิโรเธน เต ทสาติฯ "
}	
