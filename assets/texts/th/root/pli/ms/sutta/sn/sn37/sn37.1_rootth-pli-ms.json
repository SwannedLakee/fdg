{	
"sn37.1:0.1":	"สํยุตฺต นิกาย ๓๗ฯ๑ ",
"sn37.1:0.2":	"๑ฯ ปฐมเปยฺยาลวคฺค ",
"sn37.1:0.3":	"มาตุคามสุตฺต ",
"sn37.1:1.1":	"“ปญฺจหิ, ภิกฺขเว, องฺเคหิ สมนฺนาคโต มาตุคาโม เอกนฺตอมนาโป โหติ ปุริสสฺสฯ ",
"sn37.1:1.2":	"กตเมหิ ปญฺจหิ? ",
"sn37.1:1.3":	"น จ รูปวา โหติ, น จ โภควา โหติ, น จ สีลวา โหติ, อลโส จ โหติ, ปชญฺจสฺส น ลภติ—",
"sn37.1:1.4":	"อิเมหิ โข, ภิกฺขเว, ปญฺจหิ องฺเคหิ สมนฺนาคโต มาตุคาโม เอกนฺตอมนาโป โหติ ปุริสสฺสฯ ",
"sn37.1:1.5":	"ปญฺจหิ, ภิกฺขเว, องฺเคหิ สมนฺนาคโต มาตุคาโม เอกนฺตมนาโป โหติ ปุริสสฺสฯ ",
"sn37.1:1.6":	"กตเมหิ ปญฺจหิ? ",
"sn37.1:1.7":	"รูปวา จ โหติ, โภควา จ โหติ, สีลวา จ โหติ, ทกฺโข จ โหติ อนลโส, ปชญฺจสฺส ลภติ—",
"sn37.1:1.8":	"อิเมหิ โข, ภิกฺขเว, ปญฺจหิ องฺเคหิ สมนฺนาคโต มาตุคาโม เอกนฺตมนาโป โหติ ปุริสสฺสา”ติฯ ",
"sn37.1:1.9":	"ปฐมํฯ "
}	
