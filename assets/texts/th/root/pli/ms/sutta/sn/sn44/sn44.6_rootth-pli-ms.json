{	
"sn44.6:0.1":	"สํยุตฺต นิกาย ๔๔ฯ๖ ",
"sn44.6:0.2":	"๑ฯ อพฺยากตวคฺค ",
"sn44.6:0.3":	"จตุตฺถสาริปุตฺตโกฏฺฐิกสุตฺต ",
"sn44.6:1.1":	"เอกํ สมยํ อายสฺมา จ สาริปุตฺโต, อายสฺมา จ มหาโกฏฺฐิโก พาราณสิยํ วิหรนฺติ อิสิปตเน มิคทาเยฯ ",
"sn44.6:1.2":	"อถ โข อายสฺมา สาริปุตฺโต สายนฺหสมยํ ปฏิสลฺลานา วุฏฺฐิโต เยนายสฺมา มหาโกฏฺฐิโก เตนุปสงฺกมิ; อุปสงฺกมิตฺวา อายสฺมตา มหาโกฏฺฐิเกน สทฺธึ สมฺโมทิฯ ",
"sn44.6:1.3":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา สาริปุตฺโต อายสฺมนฺตํ มหาโกฏฺฐิกํ เอตทโวจ",
"sn44.6:1.4":	"“‘กึ นุ โข, อาวุโส โกฏฺฐิก, โหติ ตถาคโต ปรํ มรณา’ติ …เป… ",
"sn44.6:1.5":	"‘กึ ปนาวุโส, เนว โหติ น น โหติ ตถาคโต ปรํ มรณา’ติ อิติ ปุฏฺโฐ สมาโน",
"sn44.6:1.6":	"‘เอตมฺปิ โข, อาวุโส, อพฺยากตํ ภควตา—",
"sn44.6:1.7":	"เนว โหติ น น โหติ ตถาคโต ปรํ มรณา’ติ วเทสิฯ ",
"sn44.6:1.8":	"โก นุ โข, อาวุโส, เหตุ, โก ปจฺจโย, เยเนตํ อพฺยากตํ ภควตา”ติ? ",
"sn44.6:2.1":	"“รูปารามสฺส โข, อาวุโส, รูปรตสฺส รูปสมฺมุทิตสฺส รูปนิโรธํ อชานโต อปสฺสโต ยถาภูตํ, ‘โหติ ตถาคโต ปรํ มรณา’ติปิสฺส โหติ; ",
"sn44.6:2.2":	"‘น โหติ ตถาคโต ปรํ มรณา’ติปิสฺส โหติ; ",
"sn44.6:2.3":	"‘โหติ จ น จ โหติ ตถาคโต ปรํ มรณา’ติปิสฺส โหติ; ",
"sn44.6:2.4":	"‘เนว โหติ น น โหติ ตถาคโต ปรํ มรณา’ติปิสฺส โหติฯ ",
"sn44.6:2.5":	"เวทนารามสฺส โข, อาวุโส, เวทนารตสฺส เวทนาสมฺมุทิตสฺส, เวทนานิโรธํ อชานโต อปสฺสโต ยถาภูตํ, ‘โหติ ตถาคโต ปรํ มรณา’ติปิสฺส โหติ …เป… ",
"sn44.6:2.6":	"สญฺญารามสฺส โข, อาวุโส …เป… ",
"sn44.6:2.7":	"สงฺขารารามสฺส โข อาวุโส …เป… ",
"sn44.6:2.8":	"วิญฺญาณารามสฺส โข, อาวุโส, วิญฺญาณรตสฺส วิญฺญาณสมฺมุทิตสฺส วิญฺญาณนิโรธํ อชานโต อปสฺสโต ยถาภูตํ, ‘โหติ ตถาคโต ปรํ มรณา’ติปิสฺส โหติ …เป… ",
"sn44.6:2.9":	"‘เนว โหติ น น โหติ ตถาคโต ปรํ มรณา’ติปิสฺส โหติฯ ",
"sn44.6:3.1":	"น รูปารามสฺส โข, อาวุโส, น รูปรตสฺส น รูปสมฺมุทิตสฺส, รูปนิโรธํ ชานโต ปสฺสโต ยถาภูตํ, ‘โหติ ตถาคโต ปรํ มรณา’ติปิสฺส น โหติ …เป… ",
"sn44.6:3.2":	"‘เนว โหติ น น โหติ ตถาคโต ปรํ มรณา’ติปิสฺส น โหติฯ ",
"sn44.6:3.3":	"น เวทนารามสฺส โข, อาวุโส …เป… ",
"sn44.6:3.4":	"น สญฺญารามสฺส โข, อาวุโส …เป… ",
"sn44.6:3.5":	"น สงฺขารารามสฺส โข, อาวุโส …เป… ",
"sn44.6:3.6":	"น วิญฺญาณารามสฺส โข, อาวุโส, น วิญฺญาณรตสฺส น วิญฺญาณสมฺมุทิตสฺส, วิญฺญาณนิโรธํ ชานโต ปสฺสโต ยถาภูตํ, ‘โหติ ตถาคโต ปรํ มรณา’ติปิสฺส น โหติ …เป… ",
"sn44.6:3.7":	"‘เนว โหติ น น โหติ ตถาคโต ปรํ มรณา’ติปิสฺส น โหติฯ ",
"sn44.6:3.8":	"อยํ โข, อาวุโส, เหตุ, อยํ ปจฺจโย, เยเนตํ อพฺยากตํ ภควตา”ติฯ ",
"sn44.6:4.1":	"“สิยา ปนาวุโส, อญฺโญปิ ปริยาโย, เยเนตํ อพฺยากตํ ภควตา”ติ? ",
"sn44.6:4.2":	"“สิยา, อาวุโสฯ ",
"sn44.6:4.3":	"ภวารามสฺส โข, อาวุโส, ภวรตสฺส ภวสมฺมุทิตสฺส, ภวนิโรธํ อชานโต อปสฺสโต ยถาภูตํ, ‘โหติ ตถาคโต ปรํ มรณา’ติปิสฺส โหติ …เป… ",
"sn44.6:4.4":	"‘เนว โหติ น น โหติ ตถาคโต ปรํ มรณา’ติปิสฺส โหติฯ ",
"sn44.6:4.5":	"น ภวารามสฺส โข, อาวุโส, น ภวรตสฺส น ภวสมฺมุทิตสฺส, ภวนิโรธํ ชานโต ปสฺสโต ยถาภูตํ, ‘โหติ ตถาคโต ปรํ มรณา’ติปิสฺส น โหติ …เป… ",
"sn44.6:4.6":	"‘เนว โหติ น น โหติ ตถาคโต ปรํ มรณา’ติปิสฺส น โหติฯ ",
"sn44.6:4.7":	"อยมฺปิ โข, อาวุโส, ปริยาโย, เยเนตํ อพฺยากตํ ภควตา”ติฯ ",
"sn44.6:5.1":	"“สิยา ปนาวุโส, อญฺโญปิ ปริยาโย, เยเนตํ อพฺยากตํ ภควตา”ติ? ",
"sn44.6:5.2":	"“สิยา, อาวุโสฯ ",
"sn44.6:5.3":	"อุปาทานารามสฺส โข, อาวุโส, อุปาทานรตสฺส อุปาทานสมฺมุทิตสฺส, อุปาทานนิโรธํ อชานโต อปสฺสโต ยถาภูตํ, ‘โหติ ตถาคโต ปรํ มรณา’ติปิสฺส โหติ …เป… ",
"sn44.6:5.4":	"‘เนว โหติ น น โหติ ตถาคโต ปรํ มรณา’ติปิสฺส โหติฯ ",
"sn44.6:5.5":	"น อุปาทานารามสฺส โข, อาวุโส, น อุปาทานรตสฺส น อุปาทานสมฺมุทิตสฺส, อุปาทานนิโรธํ ชานโต ปสฺสโต ยถาภูตํ, ‘โหติ ตถาคโต ปรํ มรณา’ติปิสฺส น โหติ …เป… ",
"sn44.6:5.6":	"‘เนว, โหติ น น โหติ ตถาคโต ปรํ มรณา’ติปิสฺส น โหติฯ ",
"sn44.6:5.7":	"อยมฺปิ โข, อาวุโส, ปริยาโย, เยเนตํ อพฺยากตํ ภควตา”ติฯ ",
"sn44.6:6.1":	"“สิยา ปนาวุโส, อญฺโญปิ ปริยาโย, เยเนตํ อพฺยากตํ ภควตา”ติ? ",
"sn44.6:6.2":	"“สิยา, อาวุโสฯ ",
"sn44.6:6.3":	"ตณฺหารามสฺส โข, อาวุโส, ตณฺหารตสฺส ตณฺหาสมฺมุทิตสฺส, ตณฺหานิโรธํ อชานโต อปสฺสโต ยถาภูตํ, ‘โหติ ตถาคโต ปรํ มรณา’ติปิสฺส โหติ …เป… ",
"sn44.6:6.4":	"‘เนว โหติ น น โหติ ตถาคโต ปรํ มรณา’ติปิสฺส โหติฯ ",
"sn44.6:6.5":	"น ตณฺหารามสฺส โข, อาวุโส, น ตณฺหารตสฺส น ตณฺหาสมฺมุทิตสฺส, ตณฺหานิโรธํ ชานโต ปสฺสโต ยถาภูตํ, ‘โหติ ตถาคโต ปรํ มรณา’ติปิสฺส น โหติ …เป… ",
"sn44.6:6.6":	"‘เนว โหติ น น โหติ ตถาคโต ปรํ มรณา’ติปิสฺส น โหติฯ ",
"sn44.6:6.7":	"อยมฺปิ โข, อาวุโส, ปริยาโย, เยเนตํ อพฺยากตํ ภควตา”ติฯ ",
"sn44.6:7.1":	"“สิยา ปนาวุโส, อญฺโญปิ ปริยาโย, เยเนตํ อพฺยากตํ ภควตา”ติ? ",
"sn44.6:7.2":	"“เอตฺถ ทานิ, อาวุโส สาริปุตฺต, อิโต อุตฺตริ กึ อิจฺฉสิ? ",
"sn44.6:7.3":	"ตณฺหาสงฺขยวิมุตฺตสฺส, อาวุโส สาริปุตฺต, ภิกฺขุโน วฏฺฏํ นตฺถิ ปญฺญาปนายา”ติฯ ",
"sn44.6:7.4":	"ฉฏฺฐํฯ "
}	
