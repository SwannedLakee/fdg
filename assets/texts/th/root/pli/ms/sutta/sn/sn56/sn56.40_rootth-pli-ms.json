{	
"sn56.40:0.1":	"สํยุตฺต นิกาย ๕๖ฯ๔๐ ",
"sn56.40:0.2":	"๔ฯ สีสปาวนวคฺค ",
"sn56.40:0.3":	"วาทตฺถิกสุตฺต ",
"sn56.40:1.1":	"“โย หิ โกจิ, ภิกฺขเว, ภิกฺขุ ‘อิทํ ทุกฺขนฺ’ติ ยถาภูตํ ปชานาติ …เป… ",
"sn56.40:1.2":	"‘อยํ ทุกฺขนิโรธคามินี ปฏิปทา’ติ ยถาภูตํ ปชานาติ, ปุรตฺถิมาย เจปิ ทิสาย อาคจฺเฉยฺย สมโณ วา พฺราหฺมโณ วา วาทตฺถิโก วาทคเวสี",
"sn56.40:1.3":	"‘วาทมสฺส อาโรเปสฺสามี’ติ, ตํ วต สหธมฺเมน สงฺกมฺเปสฺสติ วา สมฺปกมฺเปสฺสติ วา สมฺปจาเลสฺสติ วาติ—เนตํ ฐานํ วิชฺชติฯ ",
"sn56.40:1.4":	"ปจฺฉิมาย เจปิ ทิสาย …เป… ",
"sn56.40:1.5":	"อุตฺตราย เจปิ ทิสาย …เป… ",
"sn56.40:1.6":	"ทกฺขิณาย เจปิ ทิสาย อาคจฺเฉยฺย สมโณ วา พฺราหฺมโณ วา วาทตฺถิโก วาทคเวสี",
"sn56.40:1.7":	"‘วาทมสฺส อาโรเปสฺสามี’ติ, ตํ วต สหธมฺเมน สงฺกมฺเปสฺสติ วา สมฺปกมฺเปสฺสติ วา สมฺปจาเลสฺสติ วาติ—เนตํ ฐานํ วิชฺชติฯ ",
"sn56.40:2.1":	"เสยฺยถาปิ, ภิกฺขเว, สิลายูโป โสฬส กุกฺกุโกฯ ",
"sn56.40:2.2":	"ตสฺสสฺสุ อฏฺฐ กุกฺกุ เหฏฺฐา เนมงฺคมา, อฏฺฐ กุกฺกุ อุปริเนมสฺสฯ ",
"sn56.40:2.3":	"ปุรตฺถิมาย เจปิ ทิสาย อาคจฺเฉยฺย ภุสา วาตวุฏฺฐิ, เนว สงฺกมฺเปยฺย น สมฺปกมฺเปยฺย น สมฺปจาเลยฺย; ปจฺฉิมาย เจปิ ทิสาย …เป… อุตฺตราย เจปิ ทิสาย …เป… ทกฺขิณาย เจปิ ทิสาย อาคจฺเฉยฺย ภุสา วาตวุฏฺฐิ, เนว สงฺกมฺเปยฺย น สมฺปกมฺเปยฺย น สมฺปจาเลยฺยฯ ",
"sn56.40:2.4":	"ตํ กิสฺส เหตุ? ",
"sn56.40:2.5":	"คมฺภีรตฺตา, ภิกฺขเว, เนมสฺส สุนิขาตตฺตา สิลายูปสฺสฯ ",
"sn56.40:2.6":	"เอวเมว โข, ภิกฺขเว, โย หิ โกจิ ภิกฺขุ ‘อิทํ ทุกฺขนฺ’ติ ยถาภูตํ ปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติ; ",
"sn56.40:2.7":	"ปุรตฺถิมาย เจปิ ทิสาย อาคจฺเฉยฺย สมโณ วา พฺราหฺมโณ วา วาทตฺถิโก วาทคเวสี ‘วาทมสฺส อาโรเปสฺสามี’ติ, ตํ วต สหธมฺเมน สงฺกมฺเปสฺสติ วา สมฺปกมฺเปสฺสติ วา สมฺปจาเลสฺสติ วาติ—เนตํ ฐานํ วิชฺชติฯ ",
"sn56.40:2.8":	"ปจฺฉิมาย เจปิ ทิสาย …เป… ",
"sn56.40:2.9":	"อุตฺตราย เจปิ ทิสาย …เป… ",
"sn56.40:2.10":	"ทกฺขิณาย เจปิ ทิสาย อาคจฺเฉยฺย สมโณ วา พฺราหฺมโณ วา วาทตฺถิโก วาทคเวสี",
"sn56.40:2.11":	"ตํ กิสฺส เหตุ? ",
"sn56.40:2.12":	"สุทิฏฺฐตฺตา, ภิกฺขเว, จตุนฺนํ อริยสจฺจานํฯ ",
"sn56.40:2.13":	"กตเมสํ จตุนฺนํ? ",
"sn56.40:2.14":	"ทุกฺขสฺส อริยสจฺจสฺส …เป… ทุกฺขนิโรธคามินิยา ปฏิปทาย อริยสจฺจสฺสฯ ",
"sn56.40:3.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.40:3.2":	"ทสมํฯ ",
"sn56.40:3.3":	"สีสปาวนวคฺโค จตุตฺโถฯ ",
"sn56.40:4.0":	"ตสฺสุทฺทานํ ",
"sn56.40:4.1":	"สีสปา ขทิโร ทณฺโฑ, ",
"sn56.40:4.2":	"เจลา สตฺติสเตน จ; ",
"sn56.40:4.3":	"ปาณา สูริยูปมา เทฺวธา, ",
"sn56.40:4.4":	"อินฺทขีโล จ วาทิโนติฯ "
}	
