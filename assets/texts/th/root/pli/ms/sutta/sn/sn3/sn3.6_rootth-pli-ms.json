{	
"sn3.6:0.1":	"สํยุตฺต นิกาย ๓ฯ๖ ",
"sn3.6:0.2":	"๑ฯ ปฐมวคฺค ",
"sn3.6:0.3":	"อปฺปกสุตฺต ",
"sn3.6:1.1":	"สาวตฺถินิทานํฯ ",
"sn3.6:1.2":	"เอกมนฺตํ นิสินฺโน โข ราชา ปเสนทิ โกสโล ภควนฺตํ เอตทโวจ",
"sn3.6:1.3":	"“อิธ มยฺหํ, ภนฺเต, รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ",
"sn3.6:1.4":	"‘อปฺปกา เต สตฺตา โลกสฺมึ เย อุฬาเร อุฬาเร โภเค ลภิตฺวา น เจว มชฺชนฺติ, น จ ปมชฺชนฺติ, น จ กาเมสุ เคธํ อาปชฺชนฺติ, น จ สตฺเตสุ วิปฺปฏิปชฺชนฺติฯ ",
"sn3.6:1.5":	"อถ โข เอเตว พหุตรา สตฺตา โลกสฺมึ เย อุฬาเร อุฬาเร โภเค ลภิตฺวา มชฺชนฺติ เจว ปมชฺชนฺติ จ กาเมสุ จ เคธํ อาปชฺชนฺติ, สตฺเตสุ จ วิปฺปฏิปชฺชนฺตี’”ติฯ ",
"sn3.6:2.1":	"“เอวเมตํ, มหาราช, เอวเมตํ, มหาราชฯ ",
"sn3.6:2.2":	"อปฺปกา เต, มหาราช, สตฺตา โลกสฺมึ, เย อุฬาเร อุฬาเร โภเค ลภิตฺวา น เจว มชฺชนฺติ, น จ ปมชฺชนฺติ, น จ กาเมสุ เคธํ อาปชฺชนฺติ, น จ สตฺเตสุ วิปฺปฏิปชฺชนฺติฯ ",
"sn3.6:2.3":	"อถ โข เอเตว พหุตรา สตฺตา โลกสฺมึ, เย อุฬาเร อุฬาเร โภเค ลภิตฺวา มชฺชนฺติ เจว ปมชฺชนฺติ จ กาเมสุ จ เคธํ อาปชฺชนฺติ, สตฺเตสุ จ วิปฺปฏิปชฺชนฺตี”ติฯ ",
"sn3.6:2.4":	"อิทมโวจ …เป… ",
"sn3.6:3.1":	"“สารตฺตา กามโภเคสุ, ",
"sn3.6:3.2":	"คิทฺธา กาเมสุ มุจฺฉิตา; ",
"sn3.6:3.3":	"อติสารํ น พุชฺฌนฺติ, ",
"sn3.6:3.4":	"มิคา กูฏํว โอฑฺฑิตํ; ",
"sn3.6:3.5":	"ปจฺฉาสํ กฏุกํ โหติ, ",
"sn3.6:3.6":	"วิปาโก หิสฺส ปาปโก”ติฯ "
}	
