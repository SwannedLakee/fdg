{	
"sn12.39:0.1":	"สํยุตฺต นิกาย ๑๒ฯ๓๙ ",
"sn12.39:0.2":	"๔ฯ กฬารขตฺติยวคฺค ",
"sn12.39:0.3":	"ทุติยเจตนาสุตฺต ",
"sn12.39:1.1":	"สาวตฺถิยํ วิหรติฯ ",
"sn12.39:1.2":	"“ยญฺจ, ภิกฺขเว, เจเตติ ยญฺจ ปกปฺเปติ ยญฺจ อนุเสติ, อารมฺมณเมตํ โหติ วิญฺญาณสฺส ฐิติยาฯ ",
"sn12.39:1.3":	"อารมฺมเณ สติ ปติฏฺฐา วิญฺญาณสฺส โหติฯ ",
"sn12.39:1.4":	"ตสฺมึ ปติฏฺฐิเต วิญฺญาเณ วิรูเฬฺห นามรูปสฺส อวกฺกนฺติ โหติฯ ",
"sn12.39:1.5":	"นามรูปปจฺจยา สฬายตนํ; ",
"sn12.39:1.6":	"สฬายตนปจฺจยา ผโสฺส; ",
"sn12.39:1.7":	"ผสฺสปจฺจยา เวทนา …เป… ",
"sn12.39:1.8":	"ตณฺหา … ",
"sn12.39:1.9":	"อุปาทานํ … ",
"sn12.39:1.10":	"ภโว … ",
"sn12.39:1.11":	"ชาติ … ",
"sn12.39:1.12":	"ชรามรณํ … ",
"sn12.39:1.13":	"โสกปริเทวทุกฺขโทมนสฺสุปายาสา สมฺภวนฺติฯ ",
"sn12.39:1.14":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.39:2.1":	"โน เจ, ภิกฺขเว, เจเตติ โน เจ ปกปฺเปติ, อถ เจ อนุเสติ, อารมฺมณเมตํ โหติ วิญฺญาณสฺส ฐิติยาฯ ",
"sn12.39:2.2":	"อารมฺมเณ สติ ปติฏฺฐา วิญฺญาณสฺส โหติฯ ",
"sn12.39:2.3":	"ตสฺมึ ปติฏฺฐิเต วิญฺญาเณ วิรูเฬฺห นามรูปสฺส อวกฺกนฺติ โหติฯ ",
"sn12.39:2.4":	"นามรูปปจฺจยา สฬายตนํ …เป… ",
"sn12.39:2.5":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.39:3.1":	"ยโต จ โข, ภิกฺขเว, โน เจว เจเตติ โน จ ปกปฺเปติ โน จ อนุเสติ, อารมฺมณเมตํ น โหติ วิญฺญาณสฺส ฐิติยาฯ ",
"sn12.39:3.2":	"อารมฺมเณ อสติ ปติฏฺฐา วิญฺญาณสฺส น โหติฯ ",
"sn12.39:3.3":	"ตทปฺปติฏฺฐิเต วิญฺญาเณ อวิรูเฬฺห นามรูปสฺส อวกฺกนฺติ น โหติฯ ",
"sn12.39:3.4":	"นามรูปนิโรธา สฬายตนนิโรโธ …เป… ",
"sn12.39:3.5":	"เอวเมตสฺส เกวลสฺส ทุกฺขกฺขนฺธสฺส นิโรโธ โหตี”ติฯ ",
"sn12.39:3.6":	"นวมํฯ "
}	
