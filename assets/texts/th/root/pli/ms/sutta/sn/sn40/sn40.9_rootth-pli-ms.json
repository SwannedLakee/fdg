{	
"sn40.9:0.1":	"สํยุตฺต นิกาย ๔๐ฯ๙ ",
"sn40.9:0.2":	"๑ฯ โมคฺคลฺลานวคฺค ",
"sn40.9:0.3":	"อนิมิตฺตปญฺหาสุตฺต ",
"sn40.9:1.1":	"“‘อนิมิตฺโต เจโตสมาธิ, อนิมิตฺโต เจโตสมาธี’ติ วุจฺจติฯ ",
"sn40.9:1.2":	"กตโม นุ โข อนิมิตฺโต เจโตสมาธีติ? ",
"sn40.9:1.3":	"ตสฺส มยฺหํ, อาวุโส, เอตทโหสิ",
"sn40.9:1.4":	"‘อิธ ภิกฺขุ สพฺพนิมิตฺตานํ อมนสิการา อนิมิตฺตํ เจโตสมาธึ อุปสมฺปชฺช วิหรติฯ ",
"sn40.9:1.5":	"อยํ วุจฺจติ อนิมิตฺโต เจโตสมาธี’ติฯ ",
"sn40.9:1.6":	"โส ขฺวาหํ, อาวุโส, สพฺพนิมิตฺตานํ อมนสิการา อนิมิตฺตํ เจโตสมาธึ อุปสมฺปชฺช วิหรามิฯ ",
"sn40.9:1.7":	"ตสฺส มยฺหํ, อาวุโส, อิมินา วิหาเรน วิหรโต นิมิตฺตานุสาริ วิญฺญาณํ โหติฯ ",
"sn40.9:2.1":	"อถ โข มํ, อาวุโส, ภควา อิทฺธิยา อุปสงฺกมิตฺวา เอตทโวจ",
"sn40.9:2.2":	"‘โมคฺคลฺลาน, โมคฺคลฺลานฯ ",
"sn40.9:2.3":	"มา, พฺราหฺมณ, อนิมิตฺตํ เจโตสมาธึ ปมาโท, อนิมิตฺเต เจโตสมาธิสฺมึ จิตฺตํ สณฺฐเปหิ, อนิมิตฺเต เจโตสมาธิสฺมึ จิตฺตํ เอโกทึ กโรหิ, อนิมิตฺเต เจโตสมาธิสฺมึ จิตฺตํ สมาทหา’ติฯ ",
"sn40.9:2.4":	"โส ขฺวาหํ, อาวุโส, อปเรน สมเยน สพฺพนิมิตฺตานํ อมนสิการา อนิมิตฺตํ เจโตสมาธึ อุปสมฺปชฺช วิหาสึฯ ",
"sn40.9:2.5":	"ยญฺหิ ตํ, อาวุโส, สมฺมา วทมาโน วเทยฺย",
"sn40.9:2.6":	"‘สตฺถารานุคฺคหิโต สาวโก มหาภิญฺญตํ ปตฺโต’ติ, มมํ ตํ สมฺมา วทมาโน วเทยฺย",
"sn40.9:2.7":	"‘สตฺถารานุคฺคหิโต สาวโก มหาภิญฺญตํ ปตฺโต’”ติฯ ",
"sn40.9:2.8":	"นวมํฯ "
}	
