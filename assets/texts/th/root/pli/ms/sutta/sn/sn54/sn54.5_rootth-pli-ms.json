{	
"sn54.5:0.1":	"สํยุตฺต นิกาย ๕๔ฯ๕ ",
"sn54.5:0.2":	"๑ฯ เอกธมฺมวคฺค ",
"sn54.5:0.3":	"ทุติยผลสุตฺต ",
"sn54.5:1.1":	"“อานาปานสฺสติ, ภิกฺขเว, ภาวิตา พหุลีกตา มหปฺผลา โหติ มหานิสํสาฯ ",
"sn54.5:1.2":	"กถํ ภาวิตา จ, ภิกฺขเว, อานาปานสฺสติ กถํ พหุลีกตา มหปฺผลา โหติ มหานิสํสา? ",
"sn54.5:1.3":	"อิธ, ภิกฺขเว, ภิกฺขุ อรญฺญคโต วา รุกฺขมูลคโต วา สุญฺญาคารคโต วา นิสีทติ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สตึ อุปฏฺฐเปตฺวาฯ ",
"sn54.5:1.4":	"โส สโตว อสฺสสติ, สโตว ปสฺสสติ …เป… ",
"sn54.5:1.5":	"‘ปฏินิสฺสคฺคานุปสฺสี อสฺสสิสฺสามี’ติ สิกฺขติ, ‘ปฏินิสฺสคฺคานุปสฺสี ปสฺสสิสฺสามี’ติ สิกฺขติฯ ",
"sn54.5:1.6":	"เอวํ ภาวิตา โข, ภิกฺขเว, อานาปานสฺสติ เอวํ พหุลีกตา มหปฺผลา โหติ มหานิสํสาฯ ",
"sn54.5:2.1":	"เอวํ ภาวิตาย โข, ภิกฺขเว, อานาปานสฺสติยา เอวํ พหุลีกตาย สตฺต ผลา สตฺตานิสํสา ปาฏิกงฺขาฯ ",
"sn54.5:2.2":	"กตเม สตฺต ผลา สตฺตานิสํสา? ",
"sn54.5:2.3":	"ทิฏฺเฐว ธมฺเม ปฏิกจฺจ อญฺญํ อาราเธติ; ",
"sn54.5:2.4":	"โน เจ ทิฏฺเฐว ธมฺเม ปฏิกจฺจ อญฺญํ อาราเธติฯ ",
"sn54.5:2.5":	"อถ มรณกาเล อญฺญํ อาราเธติ; ",
"sn54.5:2.6":	"โน เจ ทิฏฺเฐว ธมฺเม ปฏิกจฺจ อญฺญํ อาราเธติ, โน เจ มรณกาเล อญฺญํ อาราเธติฯ ",
"sn54.5:2.7":	"อถ ปญฺจนฺนํ โอรมฺภาคิยานํ สํโยชนานํ ปริกฺขยา อนฺตราปรินิพฺพายี โหติ … ",
"sn54.5:2.8":	"อุปหจฺจปรินิพฺพายี โหติ … ",
"sn54.5:2.9":	"อสงฺขารปรินิพฺพายี โหติ … ",
"sn54.5:2.10":	"สสงฺขารปรินิพฺพายี โหติ … ",
"sn54.5:2.11":	"อุทฺธํโสโต โหติ อกนิฏฺฐคามี—",
"sn54.5:2.12":	"เอวํ ภาวิตาย โข, ภิกฺขเว, อานาปานสฺสติยา เอวํ พหุลีกตาย อิเม สตฺต ผลา สตฺตานิสํสา ปาฏิกงฺขา”ติฯ ",
"sn54.5:2.13":	"ปญฺจมํฯ "
}	
