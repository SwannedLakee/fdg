{	
"sn17.30:0.1":	"สํยุตฺต นิกาย ๑๗ฯ๓๐ ",
"sn17.30:0.2":	"๓ฯ ตติยวคฺค ",
"sn17.30:0.3":	"ภิกฺขุสุตฺต ",
"sn17.30:1.1":	"สาวตฺถิยํ วิหรติฯ ",
"sn17.30:1.2":	"“โยปิ โส, ภิกฺขเว, ภิกฺขุ อรหํ ขีณาสโว ตสฺสปาหํ ลาภสกฺการสิโลโก อนฺตรายาย วทามี”ติฯ ",
"sn17.30:1.3":	"เอวํ วุตฺเต, อายสฺมา อานนฺโท ภควนฺตํ เอตทโวจ",
"sn17.30:1.4":	"“กิสฺส ปน, ภนฺเต, ขีณาสวสฺส ภิกฺขุโน ลาภสกฺการสิโลโก อนฺตรายายา”ติ? ",
"sn17.30:1.5":	"“ยา หิสฺส สา, อานนฺท, อกุปฺปา เจโตวิมุตฺติ นาหํ ตสฺสา ลาภสกฺการสิโลกํ อนฺตรายาย วทามิฯ ",
"sn17.30:1.6":	"เย จ ขฺวสฺส, อานนฺท, อปฺปมตฺตสฺส อาตาปิโน ปหิตตฺตสฺส วิหรโต ทิฏฺฐธมฺมสุขวิหารา อธิคตา เตสาหมสฺส ลาภสกฺการสิโลกํ อนฺตรายาย วทามิฯ ",
"sn17.30:1.7":	"เอวํ ทารุโณ โข, อานนฺท, ลาภสกฺการสิโลโก กฏุโก ผรุโส อนฺตรายิโก อนุตฺตรสฺส โยคกฺเขมสฺส อธิคมายฯ ",
"sn17.30:1.8":	"ตสฺมาติหานนฺท, เอวํ สิกฺขิตพฺพํ",
"sn17.30:1.9":	"‘อุปฺปนฺนํ ลาภสกฺการสิโลกํ ปชหิสฺสาม, น จ โน อุปฺปนฺโน ลาภสกฺการสิโลโก จิตฺตํ ปริยาทาย ฐสฺสตี’ติฯ ",
"sn17.30:1.10":	"เอวญฺหิ โว, อานนฺท, สิกฺขิตพฺพนฺ”ติฯ ",
"sn17.30:1.11":	"ทสมํฯ ",
"sn17.30:1.12":	"ตติโย วคฺโคฯ ",
"sn17.30:2.0":	"ตสฺสุทฺทานํ ",
"sn17.30:2.1":	"มาตุคาโม จ กลฺยาณี, ",
"sn17.30:2.2":	"ปุตฺโต จ เอกธีตุ จ; ",
"sn17.30:2.3":	"สมณพฺราหฺมณา ตีณิ, ",
"sn17.30:2.4":	"ฉวิ รชฺชุ จ ภิกฺขุนาติฯ "
}	
