{	
"sn15.6:0.1":	"สํยุตฺต นิกาย ๑๕ฯ๖ ",
"sn15.6:0.2":	"๑ฯ ปฐมวคฺค ",
"sn15.6:0.3":	"สาสปสุตฺต ",
"sn15.6:1.1":	"สาวตฺถิยํ วิหรติฯ ",
"sn15.6:1.2":	"อถ โข อญฺญตโร ภิกฺขุ เยน ภควา …เป… เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn15.6:1.3":	"“กีวทีโฆ นุ โข, ภนฺเต, กปฺโป”ติ? ",
"sn15.6:1.4":	"“ทีโฆ โข, ภิกฺขุ, กปฺโปฯ ",
"sn15.6:1.5":	"โส น สุกโร สงฺขาตุํ เอตฺตกานิ วสฺสานิ อิติ วา …เป… เอตฺตกานิ วสฺสสตสหสฺสานิ อิติ วา”ติฯ ",
"sn15.6:2.1":	"“สกฺกา ปน, ภนฺเต, อุปมํ กาตุนฺ”ติ? ",
"sn15.6:2.2":	"“สกฺกา, ภิกฺขู”ติ ภควา อโวจฯ ",
"sn15.6:2.3":	"“เสยฺยถาปิ, ภิกฺขุ, อายสํ นครํ โยชนํ อายาเมน โยชนํ วิตฺถาเรน โยชนํ อุพฺเพเธน, ปุณฺณํ สาสปานํ คุฬิกาพทฺธํฯ ",
"sn15.6:2.4":	"ตโต ปุริโส วสฺสสตสฺส วสฺสสตสฺส อจฺจเยน เอกเมกํ สาสปํ อุทฺธเรยฺยฯ ",
"sn15.6:2.5":	"ขิปฺปตรํ โข โส, ภิกฺขุ, มหาสาสปราสิ อิมินา อุปกฺกเมน ปริกฺขยํ ปริยาทานํ คจฺเฉยฺย, น เตฺวว กปฺโปฯ ",
"sn15.6:2.6":	"เอวํ ทีโฆ โข, ภิกฺขุ, กปฺโปฯ ",
"sn15.6:2.7":	"เอวํ ทีฆานํ โข, ภิกฺขุ, กปฺปานํ เนโก กปฺโป สํสิโต, เนกํ กปฺปสตํ สํสิตํ, เนกํ กปฺปสหสฺสํ สํสิตํ, เนกํ กปฺปสตสหสฺสํ สํสิตํฯ ",
"sn15.6:2.8":	"ตํ กิสฺส เหตุ? ",
"sn15.6:2.9":	"อนมตคฺโคยํ, ภิกฺขุ, สํสาโร …เป… ",
"sn15.6:2.10":	"อลํ วิมุจฺจิตุนฺ”ติฯ ",
"sn15.6:2.11":	"ฉฏฺฐํฯ "
}	
