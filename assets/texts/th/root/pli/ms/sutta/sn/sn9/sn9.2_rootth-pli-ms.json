{	
"sn9.2:0.1":	"สํยุตฺต นิกาย ๙ฯ๒ ",
"sn9.2:0.2":	"๑ฯ วนวคฺค ",
"sn9.2:0.3":	"อุปฏฺฐานสุตฺต ",
"sn9.2:1.1":	"เอกํ สมยํ อญฺญตโร ภิกฺขุ โกสเลสุ วิหรติ อญฺญตรสฺมึ วนสณฺเฑฯ ",
"sn9.2:1.2":	"เตน โข ปน สมเยน โส ภิกฺขุ ทิวาวิหารคโต สุปติฯ ",
"sn9.2:1.3":	"อถ โข ยา ตสฺมึ วนสณฺเฑ อธิวตฺถา เทวตา ตสฺส ภิกฺขุโน อนุกมฺปิกา อตฺถกามา ตํ ภิกฺขุํ สํเวเชตุกามา เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ คาถาหิ อชฺฌภาสิ",
"sn9.2:2.1":	"“อุฏฺเฐหิ ภิกฺขุ กึ เสสิ, ",
"sn9.2:2.2":	"โก อตฺโถ สุปิเตน เต; ",
"sn9.2:2.3":	"อาตุรสฺส หิ กา นิทฺทา, ",
"sn9.2:2.4":	"สลฺลวิทฺธสฺส รุปฺปโตฯ ",
"sn9.2:3.1":	"ยาย สทฺธาย ปพฺพชิโต, ",
"sn9.2:3.2":	"อคารสฺมานคาริยํ; ",
"sn9.2:3.3":	"ตเมว สทฺธํ พฺรูเหหิ, ",
"sn9.2:3.4":	"มา นิทฺทาย วสํ คมี”ติฯ ",
"sn9.2:4.1":	"“อนิจฺจา อทฺธุวา กามา, ",
"sn9.2:4.2":	"เยสุ มนฺโทว มุจฺฉิโต; ",
"sn9.2:4.3":	"พทฺเธสุ มุตฺตํ อสิตํ, ",
"sn9.2:4.4":	"กสฺมา ปพฺพชิตํ ตเปฯ ",
"sn9.2:5.1":	"ฉนฺทราคสฺส วินยา, ",
"sn9.2:5.2":	"อวิชฺชาสมติกฺกมา; ",
"sn9.2:5.3":	"ตํ ญาณํ ปรโมทานํ, ",
"sn9.2:5.4":	"กสฺมา ปพฺพชิตํ ตเปฯ ",
"sn9.2:6.1":	"เฉตฺวา อวิชฺชํ วิชฺชาย, ",
"sn9.2:6.2":	"อาสวานํ ปริกฺขยา; ",
"sn9.2:6.3":	"อโสกํ อนุปายาสํ, ",
"sn9.2:6.4":	"กสฺมา ปพฺพชิตํ ตเปฯ ",
"sn9.2:7.1":	"อารทฺธวีริยํ ปหิตตฺตํ, ",
"sn9.2:7.2":	"นิจฺจํ ทฬฺหปรกฺกมํ; ",
"sn9.2:7.3":	"นิพฺพานํ อภิกงฺขนฺตํ, ",
"sn9.2:7.4":	"กสฺมา ปพฺพชิตํ ตเป”ติฯ "
}	
