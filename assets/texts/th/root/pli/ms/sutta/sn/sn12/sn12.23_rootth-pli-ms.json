{	
"sn12.23:0.1":	"สํยุตฺต นิกาย ๑๒ฯ๒๓ ",
"sn12.23:0.2":	"๓ฯ ทสพลวคฺค ",
"sn12.23:0.3":	"อุปนิสสุตฺต ",
"sn12.23:1.1":	"สาวตฺถิยํ วิหรติฯ ",
"sn12.23:1.2":	"“ชานโต อหํ, ภิกฺขเว, ปสฺสโต อาสวานํ ขยํ วทามิ, โน อชานโต โน อปสฺสโตฯ ",
"sn12.23:1.3":	"กิญฺจ, ภิกฺขเว, ชานโต กึ ปสฺสโต อาสวานํ ขโย โหติ? ",
"sn12.23:1.4":	"อิติ รูปํ อิติ รูปสฺส สมุทโย อิติ รูปสฺส อตฺถงฺคโม, ",
"sn12.23:1.5":	"อิติ เวทนา …เป… ",
"sn12.23:1.6":	"อิติ สญฺญา … ",
"sn12.23:1.7":	"อิติ สงฺขารา … ",
"sn12.23:1.8":	"อิติ วิญฺญาณํ อิติ วิญฺญาณสฺส สมุทโย อิติ วิญฺญาณสฺส อตฺถงฺคโมติฯ ",
"sn12.23:1.9":	"เอวํ โข, ภิกฺขเว, ชานโต เอวํ ปสฺสโต อาสวานํ ขโย โหติฯ ",
"sn12.23:2.1":	"ยมฺปิสฺส ตํ, ภิกฺขเว, ขยสฺมึ ขเย ญาณํ, ตมฺปิ เสาปนิสํ วทามิ, โน อนุปนิสํฯ ",
"sn12.23:2.2":	"กา จ, ภิกฺขเว, ขเย ญาณสฺส อุปนิสา? ",
"sn12.23:2.3":	"‘วิมุตฺตี’ติสฺส วจนียํฯ ",
"sn12.23:2.4":	"วิมุตฺติมฺปาหํ, ภิกฺขเว, เสาปนิสํ วทามิ, โน อนุปนิสํฯ ",
"sn12.23:2.5":	"กา จ, ภิกฺขเว, วิมุตฺติยา อุปนิสา? ",
"sn12.23:2.6":	"‘วิราโค’ติสฺส วจนียํฯ ",
"sn12.23:2.7":	"วิราคมฺปาหํ, ภิกฺขเว, เสาปนิสํ วทามิ, โน อนุปนิสํฯ ",
"sn12.23:2.8":	"กา จ, ภิกฺขเว, วิราคสฺส อุปนิสา? ",
"sn12.23:2.9":	"‘นิพฺพิทา’ติสฺส วจนียํฯ ",
"sn12.23:2.10":	"นิพฺพิทมฺปาหํ, ภิกฺขเว, เสาปนิสํ วทามิ, โน อนุปนิสํฯ ",
"sn12.23:2.11":	"กา จ, ภิกฺขเว, นิพฺพิทาย อุปนิสา? ",
"sn12.23:2.12":	"‘ยถาภูตญาณทสฺสนนฺ’ติสฺส วจนียํฯ ",
"sn12.23:2.13":	"ยถาภูตญาณทสฺสนมฺปาหํ, ภิกฺขเว, เสาปนิสํ วทามิ, โน อนุปนิสํฯ ",
"sn12.23:2.14":	"กา จ, ภิกฺขเว, ยถาภูตญาณทสฺสนสฺส อุปนิสา? ",
"sn12.23:2.15":	"‘สมาธี’ติสฺส วจนียํฯ ",
"sn12.23:2.16":	"สมาธิมฺปาหํ, ภิกฺขเว, เสาปนิสํ วทามิ, โน อนุปนิสํฯ ",
"sn12.23:3.1":	"กา จ, ภิกฺขเว, สมาธิสฺส อุปนิสา? ",
"sn12.23:3.2":	"‘สุขนฺ’ติสฺส วจนียํฯ ",
"sn12.23:3.3":	"สุขมฺปาหํ, ภิกฺขเว, เสาปนิสํ วทามิ, โน อนุปนิสํฯ ",
"sn12.23:3.4":	"กา จ, ภิกฺขเว, สุขสฺส อุปนิสา? ",
"sn12.23:3.5":	"‘ปสฺสทฺธี’ติสฺส วจนียํฯ ",
"sn12.23:3.6":	"ปสฺสทฺธิมฺปาหํ, ภิกฺขเว, เสาปนิสํ วทามิ, โน อนุปนิสํฯ ",
"sn12.23:3.7":	"กา จ, ภิกฺขเว, ปสฺสทฺธิยา อุปนิสา? ",
"sn12.23:3.8":	"‘ปีตี’ติสฺส วจนียํฯ ",
"sn12.23:3.9":	"ปีติมฺปาหํ, ภิกฺขเว, เสาปนิสํ วทามิ, โน อนุปนิสํฯ ",
"sn12.23:3.10":	"กา จ, ภิกฺขเว, ปีติยา อุปนิสา? ",
"sn12.23:3.11":	"‘ปาโมชฺชนฺ’ติสฺส วจนียํฯ ",
"sn12.23:3.12":	"ปาโมชฺชมฺปาหํ, ภิกฺขเว, เสาปนิสํ วทามิ, โน อนุปนิสํฯ ",
"sn12.23:3.13":	"กา จ, ภิกฺขเว, ปาโมชฺชสฺส อุปนิสา? ",
"sn12.23:3.14":	"‘สทฺธา’ติสฺส วจนียํฯ ",
"sn12.23:3.15":	"สทฺธมฺปาหํ, ภิกฺขเว, เสาปนิสํ วทามิ, โน อนุปนิสํฯ ",
"sn12.23:4.1":	"กา จ, ภิกฺขเว, สทฺธาย อุปนิสา? ",
"sn12.23:4.2":	"‘ทุกฺขนฺ’ติสฺส วจนียํฯ ",
"sn12.23:4.3":	"ทุกฺขมฺปาหํ, ภิกฺขเว, เสาปนิสํ วทามิ, โน อนุปนิสํฯ ",
"sn12.23:4.4":	"กา จ, ภิกฺขเว, ทุกฺขสฺส อุปนิสา? ",
"sn12.23:4.5":	"‘ชาตี’ติสฺส วจนียํฯ ",
"sn12.23:4.6":	"ชาติมฺปาหํ, ภิกฺขเว, เสาปนิสํ วทามิ, โน อนุปนิสํฯ ",
"sn12.23:4.7":	"กา จ, ภิกฺขเว, ชาติยา อุปนิสา? ",
"sn12.23:4.8":	"‘ภโว’ติสฺส วจนียํฯ ",
"sn12.23:4.9":	"ภวมฺปาหํ, ภิกฺขเว, เสาปนิสํ วทามิ, โน อนุปนิสํฯ ",
"sn12.23:4.10":	"กา จ, ภิกฺขเว, ภวสฺส อุปนิสา? ",
"sn12.23:4.11":	"‘อุปาทานนฺ’ติสฺส วจนียํฯ ",
"sn12.23:4.12":	"อุปาทานมฺปาหํ, ภิกฺขเว, เสาปนิสํ วทามิ, โน อนุปนิสํฯ ",
"sn12.23:4.13":	"กา จ, ภิกฺขเว, อุปาทานสฺส อุปนิสา? ",
"sn12.23:4.14":	"‘ตณฺหา’ติสฺส วจนียํฯ ",
"sn12.23:4.15":	"ตณฺหมฺปาหํ, ภิกฺขเว, เสาปนิสํ วทามิ, โน อนุปนิสํฯ ",
"sn12.23:5.1":	"กา จ, ภิกฺขเว, ตณฺหาย อุปนิสา? ",
"sn12.23:5.2":	"‘เวทนา’ติสฺส วจนียํ …เป… ",
"sn12.23:5.3":	"‘ผโสฺส’ติสฺส วจนียํ … ",
"sn12.23:5.4":	"‘สฬายตนนฺ’ติสฺส วจนียํ … ",
"sn12.23:5.5":	"‘นามรูปนฺ’ติสฺส วจนียํ … ",
"sn12.23:5.6":	"‘วิญฺญาณนฺ’ติสฺส วจนียํ … ",
"sn12.23:5.7":	"‘สงฺขารา’ติสฺส วจนียํฯ ",
"sn12.23:5.8":	"สงฺขาเรปาหํ, ภิกฺขเว, เสาปนิเส วทามิ, โน อนุปนิเสฯ ",
"sn12.23:5.9":	"กา จ, ภิกฺขเว, สงฺขารานํ อุปนิสา? ",
"sn12.23:5.10":	"‘อวิชฺชา’ติสฺส วจนียํฯ ",
"sn12.23:6.1":	"อิติ โข, ภิกฺขเว, อวิชฺชูปนิสา สงฺขารา, ",
"sn12.23:6.2":	"สงฺขารูปนิสํ วิญฺญาณํ, ",
"sn12.23:6.3":	"วิญฺญาณูปนิสํ นามรูปํ, ",
"sn12.23:6.4":	"นามรูปูปนิสํ สฬายตนํ, ",
"sn12.23:6.5":	"สฬายตนูปนิโส ผโสฺส, ",
"sn12.23:6.6":	"ผสฺสูปนิสา เวทนา, ",
"sn12.23:6.7":	"เวทนูปนิสา ตณฺหา, ",
"sn12.23:6.8":	"ตณฺหูปนิสํ อุปาทานํ, ",
"sn12.23:6.9":	"อุปาทานูปนิโส ภโว, ",
"sn12.23:6.10":	"ภวูปนิสา ชาติ, ",
"sn12.23:6.11":	"ชาตูปนิสํ ทุกฺขํ, ",
"sn12.23:6.12":	"ทุกฺขูปนิสา สทฺธา, ",
"sn12.23:6.13":	"สทฺธูปนิสํ ปาโมชฺชํ, ",
"sn12.23:6.14":	"ปาโมชฺชูปนิสา ปีติ, ",
"sn12.23:6.15":	"ปีตูปนิสา ปสฺสทฺธิ, ",
"sn12.23:6.16":	"ปสฺสทฺธูปนิสํ สุขํ, ",
"sn12.23:6.17":	"สุขูปนิโส สมาธิ, ",
"sn12.23:6.18":	"สมาธูปนิสํ ยถาภูตญาณทสฺสนํ, ",
"sn12.23:6.19":	"ยถาภูตญาณทสฺสนูปนิสา นิพฺพิทา, ",
"sn12.23:6.20":	"นิพฺพิทูปนิโส วิราโค, ",
"sn12.23:6.21":	"วิราคูปนิสา วิมุตฺติ, ",
"sn12.23:6.22":	"วิมุตฺตูปนิสํ ขเย ญาณํฯ ",
"sn12.23:7.1":	"เสยฺยถาปิ, ภิกฺขเว, อุปริปพฺพเต ถุลฺลผุสิตเก เทเว วสฺสนฺเต ตํ อุทกํ ยถานินฺนํ ปวตฺตมานํ ปพฺพตกนฺทรปทรสาขา ปริปูเรติฯ ปพฺพตกนฺทรปทรสาขาปริปูรา กุโสพฺเภ ปริปูเรนฺติฯ กุโสพฺภา ปริปูรา มหาโสพฺเภ ปริปูเรนฺติฯ มหาโสพฺภา ปริปูรา กุนฺนทิโย ปริปูเรนฺติฯ กุนฺนทิโย ปริปูรา มหานทิโย ปริปูเรนฺติฯ มหานทิโย ปริปูรา มหาสมุทฺทํ ปริปูเรนฺติฯ ",
"sn12.23:8.1":	"เอวเมว โข, ภิกฺขเว, อวิชฺชูปนิสา สงฺขารา, สงฺขารูปนิสํ วิญฺญาณํ, วิญฺญาณูปนิสํ นามรูปํ, นามรูปูปนิสํ สฬายตนํ, สฬายตนูปนิโส ผโสฺส, ผสฺสูปนิสา เวทนา, เวทนูปนิสา ตณฺหา, ตณฺหูปนิสํ อุปาทานํ, อุปาทานูปนิโส ภโว, ภวูปนิสา ชาติ, ชาตูปนิสํ ทุกฺขํ, ทุกฺขูปนิสา สทฺธา, สทฺธูปนิสํ ปาโมชฺชํ, ปาโมชฺชูปนิสา ปีติ, ปีตูปนิสา ปสฺสทฺธิ, ปสฺสทฺธูปนิสํ สุขํ, สุขูปนิโส สมาธิ, สมาธูปนิสํ ยถาภูตญาณทสฺสนํ, ยถาภูตญาณทสฺสนูปนิสา นิพฺพิทา, นิพฺพิทูปนิโส วิราโค, วิราคูปนิสา วิมุตฺติ, วิมุตฺตูปนิสํ ขเย ญาณนฺ”ติฯ ",
"sn12.23:8.2":	"ตติยํฯ "
}	
