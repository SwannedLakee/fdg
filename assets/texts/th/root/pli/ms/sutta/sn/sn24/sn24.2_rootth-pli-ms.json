{	
"sn24.2:0.1":	"สํยุตฺต นิกาย ๒๔ฯ๒ ",
"sn24.2:0.2":	"๑ฯ โสตาปตฺติวคฺค ",
"sn24.2:0.3":	"เอตํมมสุตฺต ",
"sn24.2:1.1":	"สาวตฺถินิทานํฯ ",
"sn24.2:1.2":	"“กิสฺมึ นุ โข, ภิกฺขเว, สติ, กึ อุปาทาย, กึ อภินิวิสฺส เอวํ ทิฏฺฐิ อุปฺปชฺชติ",
"sn24.2:1.3":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn24.2:1.4":	"“ภควํมูลกา โน, ภนฺเต, ธมฺมา …เป… ",
"sn24.2:1.5":	"“รูเป โข, ภิกฺขเว, สติ, รูปํ อุปาทาย, รูปํ อภินิวิสฺส เอวํ ทิฏฺฐิ อุปฺปชฺชติ",
"sn24.2:1.6":	"‘เอตํ มม, เอโสหมสฺมิ, เอโส เม อตฺตา’ติฯ ",
"sn24.2:1.7":	"เวทนาย สติ …เป… ",
"sn24.2:1.8":	"สญฺญาย สติ … ",
"sn24.2:1.9":	"สงฺขาเรสุ สติ … ",
"sn24.2:1.10":	"วิญฺญาเณ สติ, วิญฺญาณํ อุปาทาย, วิญฺญาณํ อภินิวิสฺส เอวํ ทิฏฺฐิ อุปฺปชฺชติ",
"sn24.2:1.11":	"‘เอตํ มม, เอโสหมสฺมิ, เอโส เม อตฺตา’ติฯ ",
"sn24.2:2.1":	"ตํ กึ มญฺญถ, ภิกฺขเว, ",
"sn24.2:2.2":	"รูปํ นิจฺจํ วา อนิจฺจํ วา”ติ? ",
"sn24.2:2.3":	"“อนิจฺจํ, ภนฺเต” …เป… ",
"sn24.2:2.4":	"“เวทนา … ",
"sn24.2:2.5":	"สญฺญา … ",
"sn24.2:2.6":	"สงฺขารา … ",
"sn24.2:2.7":	"วิญฺญาณํ นิจฺจํ วา อนิจฺจํ วา”ติ? ",
"sn24.2:2.8":	"“อนิจฺจํ, ภนฺเต” …เป… ",
"sn24.2:2.9":	"อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.2:2.10":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn24.2:2.11":	"“โน เหตํ, ภนฺเต”ฯ ",
"sn24.2:2.12":	"“ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วา”ติ? ",
"sn24.2:2.13":	"“อนิจฺจํ, ภนฺเต”ฯ ",
"sn24.2:2.14":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn24.2:2.15":	"“ทุกฺขํ, ภนฺเต”ฯ ",
"sn24.2:2.16":	"“ยํ ปนานิจฺจํ ทุกฺขํ วิปริณามธมฺมํ, อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.2:2.17":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn24.2:2.18":	"“โน เหตํ, ภนฺเต”ฯ ",
"sn24.2:3.1":	"“ยโต โข, ภิกฺขเว, อริยสาวกสฺส อิเมสุ จ ฐาเนสุ กงฺขา ปหีนา โหติ, ทุกฺเขปิสฺส กงฺขา ปหีนา โหติ …เป… ทุกฺขนิโรธคามินิยา ปฏิปทายปิสฺส กงฺขา ปหีนา โหติ—",
"sn24.2:3.2":	"อยํ วุจฺจติ, ภิกฺขเว, อริยสาวโก โสตาปนฺโน อวินิปาตธมฺโม นิยโต สมฺโพธิปรายโน”ติฯ ",
"sn24.2:3.3":	"ทุติยํฯ "
}	
