{	
"sn56.16:0.1":	"สํยุตฺต นิกาย ๕๖ฯ๑๖ ",
"sn56.16:0.2":	"๒ฯ ธมฺมจกฺกปฺปวตฺตนวคฺค ",
"sn56.16:0.3":	"ทุติยธารณสุตฺต ",
"sn56.16:1.1":	"“ธาเรถ โน ตุเมฺห, ภิกฺขเว, มยา จตฺตาริ อริยสจฺจานิ เทสิตานี”ติ? ",
"sn56.16:1.2":	"เอวํ วุตฺเต, อญฺญตโร ภิกฺขุ ภควนฺตํ เอตทโวจ",
"sn56.16:1.3":	"“อหํ โข, ภนฺเต, ธาเรมิ ภควตา จตฺตาริ อริยสจฺจานิ เทสิตานี”ติฯ ",
"sn56.16:2.1":	"“ยถา กถํ ปน ตฺวํ, ภิกฺขุ, ธาเรสิ มยา จตฺตาริ อริยสจฺจานิ เทสิตานี”ติ? ",
"sn56.16:2.2":	"“ทุกฺขํ ขฺวาหํ, ภนฺเต, ภควตา ปฐมํ อริยสจฺจํ เทสิตํ ธาเรมิฯ ",
"sn56.16:2.3":	"โย หิ โกจิ, ภนฺเต, สมโณ วา พฺราหฺมโณ วา เอวํ วเทยฺย",
"sn56.16:2.4":	"‘เนตํ ทุกฺขํ ปฐมํ อริยสจฺจํ ยํ สมเณน โคตเมน เทสิตํฯ ",
"sn56.16:2.5":	"อหเมตํ ทุกฺขํ ปฐมํ อริยสจฺจํ ปจฺจกฺขาย อญฺญํ ทุกฺขํ ปฐมํ อริยสจฺจํ ปญฺญเปสฺสามี’ติ—",
"sn56.16:2.6":	"เนตํ ฐานํ วิชฺชติฯ ",
"sn56.16:2.7":	"ทุกฺขสมุทยํ ขฺวาหํ, ภนฺเต, ภควตา …เป… ",
"sn56.16:2.8":	"ทุกฺขนิโรธคามินึ ปฏิปทํ ขฺวาหํ, ภนฺเต, ภควตา จตุตฺถํ อริยสจฺจํ เทสิตํ ธาเรมิฯ ",
"sn56.16:2.9":	"โย หิ โกจิ, ภนฺเต, สมโณ วา พฺราหฺมโณ วา เอวํ วเทยฺย",
"sn56.16:2.10":	"‘เนตํ ทุกฺขนิโรธคามินี ปฏิปทา จตุตฺถํ อริยสจฺจํ ยํ สมเณน โคตเมน เทสิตํฯ ",
"sn56.16:2.11":	"อหเมตํ ทุกฺขนิโรธคามินึ ปฏิปทํ จตุตฺถํ อริยสจฺจํ ปจฺจกฺขาย อญฺญํ ทุกฺขนิโรธคามินึ ปฏิปทํ จตุตฺถํ อริยสจฺจํ ปญฺญเปสฺสามี’ติ—",
"sn56.16:2.12":	"เนตํ ฐานํ วิชฺชติฯ ",
"sn56.16:2.13":	"เอวํ ขฺวาหํ, ภนฺเต, ธาเรมิ ภควตา จตฺตาริ อริยสจฺจานิ เทสิตานี”ติฯ ",
"sn56.16:3.1":	"“สาธุ สาธุ, ภิกฺขุฯ ",
"sn56.16:3.2":	"สาธุ โข ตฺวํ, ภิกฺขุ, ธาเรสิ มยา จตฺตาริ อริยสจฺจานิ เทสิตานีติฯ ",
"sn56.16:3.3":	"ทุกฺขํ โข, ภิกฺขุ, มยา ปฐมํ อริยสจฺจํ เทสิตํ, ตถา นํ ธาเรหิฯ ",
"sn56.16:3.4":	"โย หิ โกจิ, ภิกฺขุ, สมโณ วา พฺราหฺมโณ วา เอวํ วเทยฺย",
"sn56.16:3.5":	"‘เนตํ ทุกฺขํ ปฐมํ อริยสจฺจํ ยํ สมเณน โคตเมน เทสิตํฯ ",
"sn56.16:3.6":	"อหเมตํ ทุกฺขํ ปฐมํ อริยสจฺจํ ปจฺจกฺขาย อญฺญํ ทุกฺขํ ปฐมํ อริยสจฺจํ ปญฺญเปสฺสามี’ติ—",
"sn56.16:3.7":	"เนตํ ฐานํ วิชฺชติฯ ",
"sn56.16:3.8":	"ทุกฺขสมุทยํ โข, ภิกฺขุ …เป… ",
"sn56.16:3.9":	"ทุกฺขนิโรธํ โข, ภิกฺขุ …เป… ",
"sn56.16:3.10":	"ทุกฺขนิโรธคามินี ปฏิปทา โข, ภิกฺขุ, มยา จตุตฺถํ อริยสจฺจํ เทสิตํ, ตถา นํ ธาเรหิฯ ",
"sn56.16:3.11":	"โย หิ โกจิ, ภิกฺขุ, สมโณ วา พฺราหฺมโณ วา เอวํ วเทยฺย",
"sn56.16:3.12":	"‘เนตํ ทุกฺขนิโรธคามินี ปฏิปทา จตุตฺถํ อริยสจฺจํ ยํ สมเณน โคตเมน เทสิตํฯ ",
"sn56.16:3.13":	"อหเมตํ ทุกฺขนิโรธคามินึ ปฏิปทํ จตุตฺถํ อริยสจฺจํ ปจฺจกฺขาย อญฺญํ ทุกฺขนิโรธคามินึ ปฏิปทํ จตุตฺถํ อริยสจฺจํ ปญฺญเปสฺสามี’ติ—",
"sn56.16:3.14":	"เนตํ ฐานํ วิชฺชติฯ ",
"sn56.16:3.15":	"เอวํ โข ตฺวํ, ภิกฺขุ, ธาเรหิ มยา จตฺตาริ อริยสจฺจานิ เทสิตานีติฯ ",
"sn56.16:4.1":	"ตสฺมาติห, ภิกฺขุ, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.16:4.2":	"ฉฏฺฐํฯ "
}	
