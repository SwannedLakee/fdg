{	
"sn55.12:0.1":	"สํยุตฺต นิกาย ๕๕ฯ๑๒ ",
"sn55.12:0.2":	"๒ฯ ราชการามวคฺค ",
"sn55.12:0.3":	"พฺราหฺมณสุตฺต ",
"sn55.12:1.1":	"สาวตฺถินิทานํฯ ",
"sn55.12:1.2":	"“พฺราหฺมณา, ภิกฺขเว, อุทยคามินึ นาม ปฏิปทํ ปญฺญเปนฺติฯ ",
"sn55.12:1.3":	"เต สาวกํ เอวํ สมาทเปนฺติ",
"sn55.12:1.4":	"‘เอหิ ตฺวํ, อมฺโภ ปุริส, กาลเสฺสว อุฏฺฐาย ปาจีนมุโข ยาหิฯ ",
"sn55.12:1.5":	"โส ตฺวํ มา โสพฺภํ ปริวชฺเชหิ, มา ปปาตํ, มา ขาณุํ, มา กณฺฑกฐานํ, มา จนฺทนิยํ, มา โอฬิคลฺลํฯ ",
"sn55.12:1.6":	"ยตฺถ ปปเตยฺยาสิ ตตฺเถว มรณํ อาคเมยฺยาสิฯ ",
"sn55.12:1.7":	"เอวํ ตฺวํ, อมฺโภ ปุริส, กายสฺส เภทา ปรํ มรณา สุคตึ สคฺคํ โลกํ อุปปชฺชิสฺสสี’ติฯ ",
"sn55.12:2.1":	"ตํ โข ปเนตํ, ภิกฺขเว, พฺราหฺมณานํ พาลคมนเมตํ มูฬฺหคมนเมตํ น นิพฺพิทาย น วิราคาย น นิโรธาย น อุปสมาย น อภิญฺญาย น สมฺโพธาย น นิพฺพานาย สํวตฺตติฯ ",
"sn55.12:2.2":	"อหญฺจ โข, ภิกฺขเว, อริยสฺส วินเย อุทยคามินึ ปฏิปทํ ปญฺญาเปมิ; ",
"sn55.12:2.3":	"ยา เอกนฺตนิพฺพิทาย วิราคาย นิโรธาย อุปสมาย อภิญฺญาย สมฺโพธาย นิพฺพานาย สํวตฺตติฯ ",
"sn55.12:3.1":	"กตมา จ สา, ภิกฺขเว, อุทยคามินี ปฏิปทา; ",
"sn55.12:3.2":	"ยา เอกนฺตนิพฺพิทาย …เป… นิพฺพานาย สํวตฺตติ? ",
"sn55.12:3.3":	"อิธ, ภิกฺขเว, อริยสาวโก พุทฺเธ อเวจฺจปฺปสาเทน สมนฺนาคโต โหติ—",
"sn55.12:3.4":	"อิติปิ โส ภควา อรหํ สมฺมาสมฺพุทฺโธ …เป… สตฺถา เทวมนุสฺสานํ พุทฺโธ ภควาติ; ",
"sn55.12:3.5":	"ธมฺเม …เป… ",
"sn55.12:3.6":	"สงฺเฆ …เป… ",
"sn55.12:3.7":	"อริยกนฺเตหิ สีเลหิ สมนฺนาคโต โหติ อขณฺเฑหิ …เป… สมาธิสํวตฺตนิเกหิฯ ",
"sn55.12:3.8":	"อยํ โข สา, ภิกฺขเว, อุทยคามินี ปฏิปทา เอกนฺตนิพฺพิทาย …เป… ",
"sn55.12:3.9":	"นิพฺพานาย สํวตฺตตี”ติฯ ",
"sn55.12:3.10":	"ทุติยํฯ "
}	
