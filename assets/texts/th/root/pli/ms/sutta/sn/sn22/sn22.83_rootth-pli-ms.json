{	
"sn22.83:0.1":	"สํยุตฺต นิกาย ๒๒ฯ๘๓ ",
"sn22.83:0.2":	"๙ฯ เถรวคฺค ",
"sn22.83:0.3":	"อานนฺทสุตฺต ",
"sn22.83:1.1":	"สาวตฺถินิทานํฯ ",
"sn22.83:1.2":	"ตตฺร โข อายสฺมา อานนฺโท ภิกฺขู อามนฺเตสิ",
"sn22.83:1.3":	"“อาวุโส ภิกฺขเว”ติฯ ",
"sn22.83:1.4":	"“อาวุโส”ติ โข เต ภิกฺขู อายสฺมโต อานนฺทสฺส ปจฺจโสฺสสุํฯ ",
"sn22.83:1.5":	"อายสฺมา อานนฺโท เอตทโวจ",
"sn22.83:2.1":	"“ปุณฺโณ นาม, อาวุโส, อายสฺมา มนฺตาณิปุตฺโต อมฺหากํ นวกานํ สตํ พหูปกาโร โหติฯ ",
"sn22.83:2.2":	"โส อเมฺห อิมินา โอวาเทน โอวทติ",
"sn22.83:2.3":	"‘อุปาทาย, อาวุโส อานนฺท, อสฺมีติ โหติ, โน อนุปาทายฯ ",
"sn22.83:2.4":	"กิญฺจ อุปาทาย อสฺมีติ โหติ, โน อนุปาทาย? ",
"sn22.83:2.5":	"รูปํ อุปาทาย อสฺมีติ โหติ, โน อนุปาทายฯ ",
"sn22.83:2.6":	"เวทนํ … ",
"sn22.83:2.7":	"สญฺญํ … ",
"sn22.83:2.8":	"สงฺขาเร … ",
"sn22.83:2.9":	"วิญฺญาณํ อุปาทาย อสฺมีติ โหติ, โน อนุปาทายฯ ",
"sn22.83:3.1":	"เสยฺยถาปิ, อาวุโส อานนฺท, อิตฺถี วา ปุริโส วา ทหโร ยุวา มณฺฑนกชาติโก อาทาเส วา ปริสุทฺเธ ปริโยทาเต อจฺเฉ วา อุทกปตฺเต สกํ มุขนิมิตฺตํ ปจฺจเวกฺขมาโน อุปาทาย ปเสฺสยฺย, โน อนุปาทาย; ",
"sn22.83:3.2":	"เอวเมว โข, อาวุโส อานนฺท, รูปํ อุปาทาย อสฺมีติ โหติ, โน อนุปาทายฯ ",
"sn22.83:3.3":	"เวทนํ … ",
"sn22.83:3.4":	"สญฺญํ … ",
"sn22.83:3.5":	"สงฺขาเร … ",
"sn22.83:3.6":	"วิญฺญาณํ อุปาทาย อสฺมีติ โหติ, โน อนุปาทายฯ ",
"sn22.83:4.1":	"ตํ กึ มญฺญสิ, อาวุโส อานนฺท, ",
"sn22.83:4.2":	"รูปํ นิจฺจํ วา อนิจฺจํ วา’ติ? ",
"sn22.83:4.3":	"‘อนิจฺจํ, อาวุโส’ฯ ",
"sn22.83:4.4":	"‘เวทนา … ",
"sn22.83:4.5":	"สญฺญา … ",
"sn22.83:4.6":	"สงฺขารา … ",
"sn22.83:4.7":	"วิญฺญาณํ นิจฺจํ วา อนิจฺจํ วา’ติ? ",
"sn22.83:4.8":	"‘อนิจฺจํ, อาวุโส’ …เป…ฯ ",
"sn22.83:4.9":	"ตสฺมาติห …เป… ",
"sn22.83:4.10":	"เอวํ ปสฺสํ …เป… ",
"sn22.83:4.11":	"นาปรํ อิตฺถตฺตายาติ ปชานาตีติฯ ",
"sn22.83:4.12":	"ปุณฺโณ นาม, อาวุโส, อายสฺมา มนฺตาณิปุตฺโต อมฺหากํ นวกานํ สตํ พหูปกาโร โหติฯ ",
"sn22.83:4.13":	"โส อเมฺห อิมินา โอวาเทน โอวทติฯ ",
"sn22.83:4.14":	"อิทญฺจ ปน เม อายสฺมโต ปุณฺณสฺส มนฺตาณิปุตฺตสฺส ธมฺมเทสนํ สุตฺวา ธมฺโม อภิสมิโต”ติฯ ",
"sn22.83:4.15":	"ปฐมํฯ "
}	
