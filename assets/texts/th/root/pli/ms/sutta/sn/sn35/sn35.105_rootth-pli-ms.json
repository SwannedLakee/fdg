{	
"sn35.105:0.1":	"สํยุตฺต นิกาย ๓๕ฯ๑๐๕ ",
"sn35.105:0.2":	"๑๑ฯ โยคกฺเขมิวคฺค ",
"sn35.105:0.3":	"อุปาทายสุตฺต ",
"sn35.105:1.1":	"“กิสฺมึ นุ โข, ภิกฺขเว, สติ กึ อุปาทาย อุปฺปชฺชติ อชฺฌตฺตํ สุขํ ทุกฺขนฺ”ติ? ",
"sn35.105:2.1":	"“ภควํมูลกา โน, ภนฺเต, ธมฺมา …เป…ฯ ",
"sn35.105:3.1":	"“จกฺขุสฺมึ โข, ภิกฺขเว, สติ จกฺขุํ อุปาทาย อุปฺปชฺชติ อชฺฌตฺตํ สุขํ ทุกฺขํ …เป… ",
"sn35.105:3.2":	"มนสฺมึ สติ มนํ อุปาทาย อุปฺปชฺชติ อชฺฌตฺตํ สุขํ ทุกฺขํฯ ",
"sn35.105:3.3":	"ตํ กึ มญฺญถ, ภิกฺขเว, ",
"sn35.105:3.4":	"จกฺขุ นิจฺจํ วา อนิจฺจํ วา”ติ? ",
"sn35.105:4.1":	"“อนิจฺจํ, ภนฺเต”ฯ ",
"sn35.105:5.1":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn35.105:6.1":	"“ทุกฺขํ, ภนฺเต”ฯ ",
"sn35.105:7.1":	"“ยํ ปนานิจฺจํ ทุกฺขํ วิปริณามธมฺมํ, อปิ นุ ตํ อนุปาทาย อุปฺปชฺเชยฺย อชฺฌตฺตํ สุขํ ทุกฺขนฺ”ติ? ",
"sn35.105:8.1":	"“โน เหตํ, ภนฺเต” …เป…ฯ ",
"sn35.105:9.1":	"“ชิวฺหา นิจฺจา วา อนิจฺจา วา”ติ? ",
"sn35.105:10.1":	"“อนิจฺจา, ภนฺเต”ฯ ",
"sn35.105:11.1":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn35.105:12.1":	"“ทุกฺขํ, ภนฺเต”ฯ ",
"sn35.105:13.1":	"“ยํ ปนานิจฺจํ ทุกฺขํ วิปริณามธมฺมํ, อปิ นุ ตํ อนุปาทาย อุปฺปชฺเชยฺย อชฺฌตฺตํ สุขํ ทุกฺขนฺ”ติ? ",
"sn35.105:14.1":	"“โน เหตํ, ภนฺเต” …เป…ฯ ",
"sn35.105:15.1":	"“มโน นิจฺโจ วา อนิจฺโจ วา”ติ? ",
"sn35.105:16.1":	"“อนิจฺโจ, ภนฺเต”ฯ ",
"sn35.105:17.1":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn35.105:18.1":	"“ทุกฺขํ, ภนฺเต”ฯ ",
"sn35.105:19.1":	"“ยํ ปนานิจฺจํ ทุกฺขํ วิปริณามธมฺมํ, อปิ นุ ตํ อนุปาทาย อุปฺปชฺเชยฺย อชฺฌตฺตํ สุขํ ทุกฺขนฺ”ติ? ",
"sn35.105:20.1":	"“โน เหตํ, ภนฺเต”ฯ ",
"sn35.105:21.1":	"“เอวํ ปสฺสํ, ภิกฺขเว, สุตวา อริยสาวโก จกฺขุสฺมิมฺปิ นิพฺพินฺทติ …เป… มนสฺมิมฺปิ นิพฺพินฺทติฯ ",
"sn35.105:21.2":	"นิพฺพินฺทํ วิรชฺชติ; วิราคา วิมุจฺจติ; วิมุตฺตสฺมึ วิมุตฺตมิติ ญาณํ โหติฯ ",
"sn35.105:21.3":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn35.105:21.4":	"ทุติยํฯ "
}	
