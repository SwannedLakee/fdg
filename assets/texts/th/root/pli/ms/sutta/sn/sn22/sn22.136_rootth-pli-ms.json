{	
"sn22.136:0.1":	"สํยุตฺต นิกาย ๒๒ฯ๑๓๖ ",
"sn22.136:0.2":	"๑๔ฯ กุกฺกุฬวคฺค ",
"sn22.136:0.3":	"กุกฺกุฬสุตฺต ",
"sn22.136:1.1":	"สาวตฺถินิทานํฯ ",
"sn22.136:1.2":	"“รูปํ, ภิกฺขเว, กุกฺกุฬํ, เวทนา กุกฺกุฬา, สญฺญา กุกฺกุฬา, สงฺขารา กุกฺกุฬา, วิญฺญาณํ กุกฺกุฬํฯ ",
"sn22.136:1.3":	"เอวํ ปสฺสํ, ภิกฺขเว, สุตวา อริยสาวโก รูปสฺมิมฺปิ นิพฺพินฺทติ, เวทนายปิ นิพฺพินฺทติ, สญฺญายปิ นิพฺพินฺทติ, สงฺขาเรสุปิ นิพฺพินฺทติ, วิญฺญาณสฺมิมฺปิ นิพฺพินฺทติฯ ",
"sn22.136:1.4":	"นิพฺพินฺทํ วิรชฺชติ; วิราคา วิมุจฺจติฯ วิมุตฺตสฺมึ วิมุตฺตมิติ ญาณํ โหติฯ ",
"sn22.136:1.5":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn22.136:1.6":	"ปฐมํฯ "
}	
