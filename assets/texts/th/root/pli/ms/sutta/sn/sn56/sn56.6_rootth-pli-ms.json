{	
"sn56.6:0.1":	"สํยุตฺต นิกาย ๕๖ฯ๖ ",
"sn56.6:0.2":	"๑ฯ สมาธิวคฺค ",
"sn56.6:0.3":	"ทุติยสมณพฺราหฺมณสุตฺต ",
"sn56.6:1.1":	"“เย หิ เกจิ, ภิกฺขเว, อตีตมทฺธานํ สมณา วา พฺราหฺมณา วา ยถาภูตํ อภิสมฺพุทฺธํ ปกาเสสุํ, สพฺเพ เต จตฺตาริ อริยสจฺจานิ ยถาภูตํ อภิสมฺพุทฺธํ ปกาเสสุํฯ ",
"sn56.6:1.2":	"เย หิ เกจิ, ภิกฺขเว, อนาคตมทฺธานํ สมณา วา พฺราหฺมณา วา ยถาภูตํ อภิสมฺพุทฺธํ ปกาเสสฺสนฺติ, สพฺเพ เต จตฺตาริ อริยสจฺจานิ ยถาภูตํ อภิสมฺพุทฺธํ ปกาเสสฺสนฺติฯ ",
"sn56.6:1.3":	"เย หิ เกจิ, ภิกฺขเว, เอตรหิ สมณา วา พฺราหฺมณา วา ยถาภูตํ อภิสมฺพุทฺธํ ปกาเสนฺติ, สพฺเพ เต จตฺตาริ อริยสจฺจานิ ยถาภูตํ อภิสมฺพุทฺธํ ปกาเสนฺติฯ ",
"sn56.6:2.1":	"กตมานิ จตฺตาริ? ",
"sn56.6:2.2":	"ทุกฺขํ อริยสจฺจํ …เป… ทุกฺขนิโรธคามินี ปฏิปทา อริยสจฺจํฯ ",
"sn56.6:2.3":	"เย หิ เกจิ, ภิกฺขเว, อตีตมทฺธานํ สมณา วา พฺราหฺมณา วา ยถาภูตํ อภิสมฺพุทฺธํ ปกาเสสุํ …เป… ",
"sn56.6:2.4":	"ปกาเสสฺสนฺติ …เป… ",
"sn56.6:2.5":	"ปกาเสนฺติ, สพฺเพ เต อิมานิ จตฺตาริ อริยสจฺจานิ ยถาภูตํ อภิสมฺพุทฺธํ ปกาเสนฺติฯ ",
"sn56.6:3.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.6:3.2":	"ฉฏฺฐํฯ "
}	
