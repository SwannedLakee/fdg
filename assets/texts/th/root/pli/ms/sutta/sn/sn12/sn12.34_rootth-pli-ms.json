{	
"sn12.34:0.1":	"สํยุตฺต นิกาย ๑๒ฯ๓๔ ",
"sn12.34:0.2":	"๔ฯ กฬารขตฺติยวคฺค ",
"sn12.34:0.3":	"ทุติยญาณวตฺถุสุตฺต ",
"sn12.34:1.1":	"สาวตฺถิยํ วิหรติฯ ",
"sn12.34:1.2":	"“สตฺตสตฺตริ โว, ภิกฺขเว, ญาณวตฺถูนิ เทเสสฺสามิฯ ",
"sn12.34:1.3":	"ตํ สุณาถ, สาธุกํ มนสิ กโรถ, ภาสิสฺสามี”ติฯ ",
"sn12.34:1.4":	"“เอวํ, ภนฺเต”ติ โข เต ภิกฺขู ภควโต ปจฺจโสฺสสุํฯ ",
"sn12.34:1.5":	"ภควา เอตทโวจ",
"sn12.34:2.1":	"“กตมานิ, ภิกฺขเว, สตฺตสตฺตริ ญาณวตฺถูนิ? ",
"sn12.34:2.2":	"ชาติปจฺจยา ชรามรณนฺติ ญาณํ; ",
"sn12.34:2.3":	"อสติ ชาติยา นตฺถิ ชรามรณนฺติ ญาณํ; ",
"sn12.34:2.4":	"อตีตมฺปิ อทฺธานํ ชาติปจฺจยา ชรามรณนฺติ ญาณํ, อสติ ชาติยา นตฺถิ ชรามรณนฺติ ญาณํ; ",
"sn12.34:2.5":	"อนาคตมฺปิ อทฺธานํ ชาติปจฺจยา ชรามรณนฺติ ญาณํ, อสติ ชาติยา นตฺถิ ชรามรณนฺติ ญาณํ; ",
"sn12.34:2.6":	"ยมฺปิสฺส ตํ ธมฺมฏฺฐิติญาณํ ตมฺปิ ขยธมฺมํ วยธมฺมํ วิราคธมฺมํ นิโรธธมฺมนฺติ ญาณํฯ ",
"sn12.34:3.1":	"ภวปจฺจยา ชาตีติ ญาณํ …เป… ",
"sn12.34:3.2":	"อุปาทานปจฺจยา ภโวติ ญาณํ … ",
"sn12.34:3.3":	"ตณฺหาปจฺจยา อุปาทานนฺติ ญาณํ … ",
"sn12.34:3.4":	"เวทนาปจฺจยา ตณฺหาติ ญาณํ … ",
"sn12.34:3.5":	"ผสฺสปจฺจยา เวทนาติ ญาณํ … ",
"sn12.34:3.6":	"สฬายตนปจฺจยา ผโสฺสติ ญาณํ … ",
"sn12.34:3.7":	"นามรูปปจฺจยา สฬายตนนฺติ ญาณํ … ",
"sn12.34:3.8":	"วิญฺญาณปจฺจยา นามรูปนฺติ ญาณํ … ",
"sn12.34:3.9":	"สงฺขารปจฺจยา วิญฺญาณนฺติ ญาณํ; ",
"sn12.34:3.10":	"อวิชฺชาปจฺจยา สงฺขาราติ ญาณํ, อสติ อวิชฺชาย นตฺถิ สงฺขาราติ ญาณํ; ",
"sn12.34:3.11":	"อตีตมฺปิ อทฺธานํ อวิชฺชาปจฺจยา สงฺขาราติ ญาณํ, อสติ อวิชฺชาย นตฺถิ สงฺขาราติ ญาณํ; ",
"sn12.34:3.12":	"อนาคตมฺปิ อทฺธานํ อวิชฺชาปจฺจยา สงฺขาราติ ญาณํ, อสติ อวิชฺชาย นตฺถิ สงฺขาราติ ญาณํ; ",
"sn12.34:3.13":	"ยมฺปิสฺส ตํ ธมฺมฏฺฐิติญาณํ ตมฺปิ ขยธมฺมํ วยธมฺมํ วิราคธมฺมํ นิโรธธมฺมนฺติ ญาณํฯ ",
"sn12.34:3.14":	"อิมานิ วุจฺจนฺติ, ภิกฺขเว, สตฺตสตฺตริ ญาณวตฺถูนี”ติฯ ",
"sn12.34:3.15":	"จตุตฺถํฯ "
}	
