{	
"sn35.73:0.1":	"สํยุตฺต นิกาย ๓๕ฯ๗๓ ",
"sn35.73:0.2":	"๗ฯ มิคชาลวคฺค ",
"sn35.73:0.3":	"ตติยฉผสฺสายตนสุตฺต ",
"sn35.73:1.1":	"“โย หิ โกจิ, ภิกฺขเว, ภิกฺขุ ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานาติฯ ",
"sn35.73:1.2":	"อวุสิตํ เตน พฺรหฺมจริยํ, อารกา โส อิมสฺมา ธมฺมวินยา”ติฯ ",
"sn35.73:2.1":	"เอวํ วุตฺเต, อญฺญตโร ภิกฺขุ ภควนฺตํ เอตทโวจ",
"sn35.73:2.2":	"“เอตฺถาหํ, ภนฺเต, อนสฺสสํ ปนสฺสสํฯ ",
"sn35.73:2.3":	"อหญฺหิ, ภนฺเต, ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานามี”ติฯ ",
"sn35.73:3.1":	"“ตํ กึ มญฺญสิ, ภิกฺขุ, ",
"sn35.73:3.2":	"จกฺขุ นิจฺจํ วา อนิจฺจํ วา”ติ? ",
"sn35.73:4.1":	"“อนิจฺจํ, ภนฺเต”ฯ ",
"sn35.73:5.1":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn35.73:6.1":	"“ทุกฺขํ, ภนฺเต”ฯ ",
"sn35.73:7.1":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn35.73:7.2":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn35.73:8.1":	"“โน เหตํ, ภนฺเต”ฯ ",
"sn35.73:9.1":	"“โสตํ … ",
"sn35.73:9.2":	"ฆานํ … ",
"sn35.73:9.3":	"ชิวฺหา … ",
"sn35.73:9.4":	"กาโย … ",
"sn35.73:9.5":	"มโน นิจฺโจ วา อนิจฺโจ วา”ติ? ",
"sn35.73:10.1":	"“อนิจฺโจ, ภนฺเต”ฯ ",
"sn35.73:11.1":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn35.73:12.1":	"“ทุกฺขํ, ภนฺเต”ฯ ",
"sn35.73:13.1":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn35.73:13.2":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn35.73:14.1":	"“โน เหตํ, ภนฺเต”ฯ ",
"sn35.73:15.1":	"“เอวํ ปสฺสํ, ภิกฺขุ, สุตวา อริยสาวโก จกฺขุสฺมิมฺปิ นิพฺพินฺทติ, โสตสฺมิมฺปิ นิพฺพินฺทติ, ฆานสฺมิมฺปิ นิพฺพินฺทติ, ชิวฺหายปิ นิพฺพินฺทติ, กายสฺมิมฺปิ นิพฺพินฺทติ, มนสฺมิมฺปิ นิพฺพินฺทติฯ ",
"sn35.73:15.2":	"นิพฺพินฺทํ วิรชฺชติ; วิราคา วิมุจฺจติ; วิมุตฺตสฺมึ วิมุตฺตมิติ ญาณํ โหติฯ ",
"sn35.73:15.3":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn35.73:15.4":	"เอกาทสมํฯ ",
"sn35.73:15.5":	"มิคชาลวคฺโค ทุติโยฯ ",
"sn35.73:16.0":	"ตสฺสุทฺทานํ ",
"sn35.73:16.1":	"มิคชาเลน เทฺว วุตฺตา, ",
"sn35.73:16.2":	"จตฺตาโร จ สมิทฺธินา; ",
"sn35.73:16.3":	"อุปเสโน อุปวาโณ, ",
"sn35.73:16.4":	"ฉผสฺสายตนิกา ตโยติฯ "
}	
