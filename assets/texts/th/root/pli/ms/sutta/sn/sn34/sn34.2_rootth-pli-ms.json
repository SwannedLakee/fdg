{	
"sn34.2:0.1":	"สํยุตฺต นิกาย ๓๔ฯ๒ ",
"sn34.2:0.2":	"๑ฯ ฌานวคฺค ",
"sn34.2:0.3":	"สมาธิมูลกฐิติสุตฺต ",
"sn34.2:1.1":	"สาวตฺถินิทานํฯ ",
"sn34.2:1.2":	"“จตฺตาโรเม, ภิกฺขเว, ฌายีฯ ",
"sn34.2:1.3":	"กตเม จตฺตาโร? ",
"sn34.2:1.4":	"อิธ, ภิกฺขเว, เอกจฺโจ ฌายี สมาธิสฺมึ สมาธิกุสโล โหติ, น สมาธิสฺมึ ฐิติกุสโลฯ ",
"sn34.2:1.5":	"อิธ ปน, ภิกฺขเว, เอกจฺโจ ฌายี สมาธิสฺมึ ฐิติกุสโล โหติ, น สมาธิสฺมึ สมาธิกุสโลฯ ",
"sn34.2:1.6":	"อิธ ปน, ภิกฺขเว, เอกจฺโจ ฌายี เนว สมาธิสฺมึ สมาธิกุสโล โหติ, น จ สมาธิสฺมึ ฐิติกุสโลฯ ",
"sn34.2:1.7":	"อิธ ปน, ภิกฺขเว, เอกจฺโจ ฌายี สมาธิสฺมึ สมาธิกุสโล จ โหติ, สมาธิสฺมึ ฐิติกุสโล จฯ ",
"sn34.2:1.8":	"ตตฺร, ภิกฺขเว, ยฺวายํ ฌายี สมาธิสฺมึ สมาธิกุสโล จ โหติ สมาธิสฺมึ ฐิติกุสโล จ อยํ อิเมสํ จตุนฺนํ ฌายีนํ อคฺโค จ เสฏฺโฐ จ โมกฺโข จ อุตฺตโม จ ปวโร จฯ ",
"sn34.2:1.9":	"เสยฺยถาปิ, ภิกฺขเว, ควา ขีรํ, ขีรมฺหา ทธิ, ทธิมฺหา นวนีตํ, นวนีตมฺหา สปฺปิ, สปฺปิมฺหา สปฺปิมณฺโฑ ตตฺร อคฺคมกฺขายติ; ",
"sn34.2:1.10":	"เอวเมว โข, ภิกฺขเว, ยฺวายํ ฌายี สมาธิสฺมึ สมาธิกุสโล จ โหติ สมาธิสฺมึ ฐิติกุสโล จ อยํ อิเมสํ จตุนฺนํ ฌายีนํ อคฺโค จ เสฏฺโฐ จ โมกฺโข จ อุตฺตโม จ ปวโร จา”ติฯ ",
"sn34.2:1.11":	"ทุติยํฯ "
}	
