{	
"sn36.20:0.1":	"สํยุตฺต นิกาย ๓๖ฯ๒๐ ",
"sn36.20:0.2":	"๒ฯ รโหคตวคฺค ",
"sn36.20:0.3":	"ภิกฺขุสุตฺต ",
"sn36.20:1.1":	"“เทฺวปิ มยา, ภิกฺขเว, เวทนา วุตฺตา ปริยาเยน, ติโสฺสปิ มยา เวทนา วุตฺตา ปริยาเยน, ปญฺจปิ มยา เวทนา วุตฺตา ปริยาเยน, ฉปิ มยา เวทนา วุตฺตา ปริยาเยน, อฏฺฐารสาปิ มยา เวทนา วุตฺตา ปริยาเยน, ฉตฺตึสาปิ มยา เวทนา วุตฺตา ปริยาเยน, อฏฺฐสตมฺปิ มยา เวทนา วุตฺตา ปริยาเยนฯ ",
"sn36.20:1.2":	"เอวํ ปริยายเทสิโต, ภิกฺขเว, มยา ธมฺโมฯ ",
"sn36.20:1.3":	"เอวํ ปริยายเทสิเต โข, ภิกฺขเว, มยา ธมฺเม เย อญฺญมญฺญสฺส สุภาสิตํ สุลปิตํ น สมนุมญฺญิสฺสนฺติ, น สมนุชานิสฺสนฺติ, น สมนุโมทิสฺสนฺติ, เตสํ เอตํ ปาฏิกงฺขํ—ภณฺฑนชาตา กลหชาตา วิวาทาปนฺนา อญฺญมญฺญํ มุขสตฺตีหิ วิตุทนฺตา วิหริสฺสนฺตีติฯ ",
"sn36.20:1.4":	"เอวํ ปริยายเทสิโต, ภิกฺขเว, มยา ธมฺโมฯ ",
"sn36.20:1.5":	"เอวํ ปริยายเทสิเต โข, ภิกฺขเว, มยา ธมฺเม เย อญฺญมญฺญสฺส สุภาสิตํ สุลปิตํ สมนุมญฺญิสฺสนฺติ สมนุชานิสฺสนฺติ สมนุโมทิสฺสนฺติ, เตสํ เอตํ ปาฏิกงฺขํ—สมคฺคา สมฺโมทมานา อวิวทมานา ขีโรทกีภูตา อญฺญมญฺญํ ปิยจกฺขูหิ สมฺปสฺสนฺตา วิหริสฺสนฺตีติฯ ",
"sn36.20:2.1":	"ปญฺจิเม, ภิกฺขเว, กามคุณา …เป… ",
"sn36.20:2.2":	"ฐานํ โข ปเนตํ, ภิกฺขเว, วิชฺชติ ยํ อญฺญติตฺถิยา ปริพฺพาชกา เอวํ วเทยฺยุํ",
"sn36.20:2.3":	"‘สญฺญาเวทยิตนิโรธํ สมโณ โคตโม อาห, ตญฺจ สุขสฺมึ ปญฺญเปติฯ ",
"sn36.20:2.4":	"ตยิทํ กึสุ, ตยิทํ กถํสู’ติ? ",
"sn36.20:2.5":	"เอวํวาทิโน, ภิกฺขเว, อญฺญติตฺถิยา ปริพฺพาชกา เอวมสฺสุ วจนียา",
"sn36.20:2.6":	"‘น โข, อาวุโส, ภควา สุขญฺเญว เวทนํ สนฺธาย สุขสฺมึ ปญฺญเปติฯ ",
"sn36.20:2.7":	"ยตฺถ ยตฺถ, อาวุโส, สุขํ อุปลพฺภติ ยหึ ยหึ, ตํ ตํ ตถาคโต สุขสฺมึ ปญฺญเปตี’”ติฯ ",
"sn36.20:2.8":	"ทสมํฯ ",
"sn36.20:2.9":	"รโหคตวคฺโค ทุติโยฯ ",
"sn36.20:3.0":	"ตสฺสุทฺทานํ ",
"sn36.20:3.1":	"รโหคตํ เทฺว อากาสํ, ",
"sn36.20:3.2":	"อคารํ เทฺว จ อานนฺทา; ",
"sn36.20:3.3":	"สมฺพหุลา ทุเว วุตฺตา, ",
"sn36.20:3.4":	"ปญฺจกงฺโค จ ภิกฺขุนาติฯ "
}	
