{	
"sn22.21:0.1":	"สํยุตฺต นิกาย ๒๒ฯ๒๑ ",
"sn22.21:0.2":	"๒ฯ อนิจฺจวคฺค ",
"sn22.21:0.3":	"อานนฺทสุตฺต ",
"sn22.21:1.1":	"สาวตฺถิยํ … อาราเมฯ ",
"sn22.21:1.2":	"อถ โข อายสฺมา อานนฺโท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา อานนฺโท ภควนฺตํ เอตทโวจ",
"sn22.21:1.3":	"“‘นิโรโธ นิโรโธ’ติ, ภนฺเต, วุจฺจติฯ ",
"sn22.21:1.4":	"กตเมสานํ โข, ภนฺเต, ธมฺมานํ นิโรโธ ‘นิโรโธ’ติ วุจฺจตี”ติ? ",
"sn22.21:1.5":	"“รูปํ โข, อานนฺท, อนิจฺจํ สงฺขตํ ปฏิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมํฯ ",
"sn22.21:1.6":	"ตสฺส นิโรโธ ‘นิโรโธ’ติ วุจฺจติฯ ",
"sn22.21:1.7":	"เวทนา อนิจฺจา สงฺขตา ปฏิจฺจสมุปฺปนฺนา ขยธมฺมา วยธมฺมา วิราคธมฺมา นิโรธธมฺมาฯ ",
"sn22.21:1.8":	"ตสฺสา นิโรโธ ‘นิโรโธ’ติ วุจฺจติฯ ",
"sn22.21:1.9":	"สญฺญา … ",
"sn22.21:1.10":	"สงฺขารา อนิจฺจา สงฺขตา ปฏิจฺจสมุปฺปนฺนา ขยธมฺมา วยธมฺมา วิราคธมฺมา นิโรธธมฺมาฯ ",
"sn22.21:1.11":	"เตสํ นิโรโธ ‘นิโรโธ’ติ วุจฺจติฯ ",
"sn22.21:1.12":	"วิญฺญาณํ อนิจฺจํ สงฺขตํ ปฏิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมํฯ ",
"sn22.21:1.13":	"ตสฺส นิโรโธ ‘นิโรโธ’ติ วุจฺจติฯ ",
"sn22.21:1.14":	"อิเมสํ โข, อานนฺท, ธมฺมานํ นิโรโธ ‘นิโรโธ’ติ วุจฺจตี”ติฯ ",
"sn22.21:1.15":	"ทสมํฯ ",
"sn22.21:1.16":	"อนิจฺจวคฺโค ทุติโยฯ ",
"sn22.21:2.0":	"ตสฺสุทฺทานํ ",
"sn22.21:2.1":	"อนิจฺจํ ทุกฺขํ อนตฺตา, ",
"sn22.21:2.2":	"ยทนิจฺจาปเร ตโย; ",
"sn22.21:2.3":	"เหตุนาปิ ตโย วุตฺตา, ",
"sn22.21:2.4":	"อานนฺเทน จ เต ทสาติฯ "
}	
