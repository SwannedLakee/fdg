{	
"sn5.9:0.1":	"สํยุตฺต นิกาย ๕ฯ๙ ",
"sn5.9:0.2":	"๑ฯ ภิกฺขุนีวคฺค ",
"sn5.9:0.3":	"เสลาสุตฺต ",
"sn5.9:1.1":	"สาวตฺถินิทานํฯ ",
"sn5.9:1.2":	"อถ โข เสลา ภิกฺขุนี ปุพฺพณฺหสมยํ นิวาเสตฺวา …เป… ",
"sn5.9:1.3":	"อญฺญตรสฺมึ รุกฺขมูเล ทิวาวิหารํ นิสีทิฯ ",
"sn5.9:1.4":	"อถ โข มาโร ปาปิมา เสลาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม …เป… ",
"sn5.9:1.5":	"เสลํ ภิกฺขุนึ คาถาย อชฺฌภาสิ",
"sn5.9:2.1":	"“เกนิทํ ปกตํ พิมฺพํ, ",
"sn5.9:2.2":	"กฺวนุ พิมฺพสฺส การโก; ",
"sn5.9:2.3":	"กฺวนุ พิมฺพํ สมุปฺปนฺนํ, ",
"sn5.9:2.4":	"กฺวนุ พิมฺพํ นิรุชฺฌตี”ติฯ ",
"sn5.9:3.1":	"อถ โข เสลาย ภิกฺขุนิยา เอตทโหสิ",
"sn5.9:3.2":	"“โก นุ ขฺวายํ มนุโสฺส วา อมนุโสฺส วา คาถํ ภาสตี”ติ? ",
"sn5.9:3.3":	"อถ โข เสลาย ภิกฺขุนิยา เอตทโหสิ",
"sn5.9:3.4":	"“มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม คาถํ ภาสตี”ติฯ ",
"sn5.9:3.5":	"อถ โข เสลา ภิกฺขุนี “มาโร อยํ ปาปิมา” อิติ วิทิตฺวา มารํ ปาปิมนฺตํ คาถาหิ ปจฺจภาสิ",
"sn5.9:4.1":	"“นยิทํ อตฺตกตํ พิมฺพํ, ",
"sn5.9:4.2":	"นยิทํ ปรกตํ อฆํ; ",
"sn5.9:4.3":	"เหตุํ ปฏิจฺจ สมฺภูตํ, ",
"sn5.9:4.4":	"เหตุภงฺคา นิรุชฺฌติฯ ",
"sn5.9:5.1":	"ยถา อญฺญตรํ พีชํ, ",
"sn5.9:5.2":	"เขตฺเต วุตฺตํ วิรูหติ; ",
"sn5.9:5.3":	"ปถวีรสญฺจาคมฺม, ",
"sn5.9:5.4":	"สิเนหญฺจ ตทูภยํฯ ",
"sn5.9:6.1":	"เอวํ ขนฺธา จ ธาตุโย, ",
"sn5.9:6.2":	"ฉ จ อายตนา อิเม; ",
"sn5.9:6.3":	"เหตุํ ปฏิจฺจ สมฺภูตา, ",
"sn5.9:6.4":	"เหตุภงฺคา นิรุชฺฌเร”ติฯ ",
"sn5.9:7.1":	"อถ โข มาโร ปาปิมา “ชานาติ มํ เสลา ภิกฺขุนี”ติ ทุกฺขี ทุมฺมโน ตตฺเถวนฺตรธายีติฯ "
}	
