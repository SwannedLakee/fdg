{	
"sn48.49:0.1":	"สํยุตฺต นิกาย ๔๘ฯ๔๙ ",
"sn48.49:0.2":	"๕ฯ ชราวคฺค ",
"sn48.49:0.3":	"ปิณฺโฑลภารทฺวาชสุตฺต ",
"sn48.49:1.1":	"เอวํ เม สุตํ—",
"sn48.49:1.2":	"เอกํ สมยํ ภควา โกสมฺพิยํ วิหรติ โฆสิตาราเมฯ ",
"sn48.49:1.3":	"เตน โข ปน สมเยน อายสฺมตา ปิณฺโฑลภารทฺวาเชน อญฺญา พฺยากตา โหติ",
"sn48.49:1.4":	"“ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายาติ ปชานามี”ติฯ ",
"sn48.49:1.5":	"อถ โข สมฺพหุลา ภิกฺขู เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ เอกมนฺตํ นิสินฺนา โข เต ภิกฺขู ภควนฺตํ เอตทโวจุํ",
"sn48.49:2.1":	"“อายสฺมตา, ภนฺเต, ปิณฺโฑลภารทฺวาเชน อญฺญา พฺยากตา",
"sn48.49:2.2":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานามีติฯ ",
"sn48.49:2.3":	"กึ นุ โข, ภนฺเต, อตฺถวสํ สมฺปสฺสมาเนน อายสฺมตา ปิณฺโฑลภารทฺวาเชน อญฺญา พฺยากตา",
"sn48.49:2.4":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานามี”ติ? ",
"sn48.49:3.1":	"“ติณฺณนฺนํ โข, ภิกฺขเว, อินฺทฺริยานํ ภาวิตตฺตา พหุลีกตตฺตา ปิณฺโฑลภารทฺวาเชน ภิกฺขุนา อญฺญา พฺยากตา",
"sn48.49:3.2":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานามีติฯ ",
"sn48.49:3.3":	"กตเมสํ ติณฺณนฺนํ? ",
"sn48.49:3.4":	"สตินฺทฺริยสฺส, สมาธินฺทฺริยสฺส, ปญฺญินฺทฺริยสฺส—",
"sn48.49:3.5":	"อิเมสํ โข, ภิกฺขเว, ติณฺณนฺนํ อินฺทฺริยานํ ภาวิตตฺตา พหุลีกตตฺตา ปิณฺโฑลภารทฺวาเชน ภิกฺขุนา อญฺญา พฺยากตา",
"sn48.49:3.6":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานามีติฯ ",
"sn48.49:3.7":	"อิมานิ จ, ภิกฺขเว, ตีณินฺทฺริยานิ กิมนฺตานิ? ",
"sn48.49:3.8":	"ขยนฺตานิฯ ",
"sn48.49:3.9":	"กิสฺส ขยนฺตานิ? ",
"sn48.49:3.10":	"ชาติชรามรณสฺสฯ ",
"sn48.49:3.11":	"‘ชาติชรามรณํ ขยนฺ’ติ โข, ภิกฺขเว, สมฺปสฺสมาเนน ปิณฺโฑลภารทฺวาเชน ภิกฺขุนา อญฺญา พฺยากตา",
"sn48.49:3.12":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานามี”ติฯ ",
"sn48.49:3.13":	"นวมํฯ "
}	
