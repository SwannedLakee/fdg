{	
"sn3.23:0.1":	"สํยุตฺต นิกาย ๓ฯ๒๓ ",
"sn3.23:0.2":	"๓ฯ ตติยวคฺค ",
"sn3.23:0.3":	"โลกสุตฺต ",
"sn3.23:1.1":	"สาวตฺถินิทานํฯ ",
"sn3.23:1.2":	"เอกมนฺตํ นิสินฺโน โข ราชา ปเสนทิ โกสโล ภควนฺตํ เอตทโวจ",
"sn3.23:1.3":	"“กติ นุ โข, ภนฺเต, โลกสฺส ธมฺมา อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายา”ติ? ",
"sn3.23:1.4":	"“ตโย โข, มหาราช, โลกสฺส ธมฺมา อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายฯ ",
"sn3.23:1.5":	"กตเม ตโย? ",
"sn3.23:1.6":	"โลโภ โข, มหาราช, โลกสฺส ธมฺโม, อุปฺปชฺชมาโน อุปฺปชฺชติ อหิตาย ทุกฺขาย อผาสุวิหารายฯ ",
"sn3.23:1.7":	"โทโส โข, มหาราช, โลกสฺส ธมฺโม, อุปฺปชฺชมาโน อุปฺปชฺชติ อหิตาย ทุกฺขาย อผาสุวิหารายฯ ",
"sn3.23:1.8":	"โมโห โข, มหาราช, โลกสฺส ธมฺโม, อุปฺปชฺชมาโน อุปฺปชฺชติ อหิตาย ทุกฺขาย อผาสุวิหารายฯ ",
"sn3.23:1.9":	"อิเม โข, มหาราช, ตโย โลกสฺส ธมฺมา อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายา”ติฯ ",
"sn3.23:1.10":	"อิทมโวจ …เป… ",
"sn3.23:2.1":	"“โลโภ โทโส จ โมโห จ, ",
"sn3.23:2.2":	"ปุริสํ ปาปเจตสํ; ",
"sn3.23:2.3":	"หึสนฺติ อตฺตสมฺภูตา, ",
"sn3.23:2.4":	"ตจสารํว สมฺผลนฺ”ติฯ "
}	
