{	
"sn52.10:0.1":	"สํยุตฺต นิกาย ๕๒ฯ๑๐ ",
"sn52.10:0.2":	"๑ฯ รโหคตวคฺค ",
"sn52.10:0.3":	"พาฬฺหคิลานสุตฺต ",
"sn52.10:1.1":	"เอกํ สมยํ อายสฺมา อนุรุทฺโธ สาวตฺถิยํ วิหรติ อนฺธวนสฺมึ อาพาธิโก ทุกฺขิโต พาฬฺหคิลาโนฯ ",
"sn52.10:1.2":	"อถ โข สมฺพหุลา ภิกฺขู เยนายสฺมา อนุรุทฺโธ เตนุปสงฺกมึสุ; อุปสงฺกมิตฺวา อายสฺมนฺตํ อนุรุทฺธํ เอตทโวจุํ",
"sn52.10:2.1":	"“กตเมนายสฺมโต อนุรุทฺธสฺส วิหาเรน วิหรโต อุปฺปนฺนา สารีริกา ทุกฺขา เวทนา จิตฺตํ น ปริยาทาย ติฏฺฐนฺตี”ติ? ",
"sn52.10:2.2":	"“จตูสุ โข เม, อาวุโส, สติปฏฺฐาเนสุ สุปฺปติฏฺฐิตจิตฺตสฺส วิหรโต อุปฺปนฺนา สารีริกา ทุกฺขา เวทนา จิตฺตํ น ปริยาทาย ติฏฺฐนฺติฯ ",
"sn52.10:2.3":	"กตเมสุ จตูสุ? ",
"sn52.10:2.4":	"อิธาหํ, อาวุโส, กาเย กายานุปสฺสี วิหรามิ …เป… ",
"sn52.10:2.5":	"เวทนาสุ …เป… ",
"sn52.10:2.6":	"จิตฺเต …เป… ",
"sn52.10:2.7":	"ธมฺเมสุ ธมฺมานุปสฺสี วิหรามิ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ—",
"sn52.10:2.8":	"อิเมสุ โข เม, อาวุโส, จตูสุ สติปฏฺฐาเนสุ สุปฺปติฏฺฐิตจิตฺตสฺส วิหรโต อุปฺปนฺนา สารีริกา ทุกฺขา เวทนา จิตฺตํ น ปริยาทาย ติฏฺฐนฺตี”ติฯ ",
"sn52.10:2.9":	"ทสมํฯ ",
"sn52.10:2.10":	"รโหคตวคฺโค ปฐโมฯ ",
"sn52.10:3.0":	"ตสฺสุทฺทานํ ",
"sn52.10:3.1":	"รโหคเตน เทฺว วุตฺตา, ",
"sn52.10:3.2":	"สุตนุ กณฺฑกี ตโย; ",
"sn52.10:3.3":	"ตณฺหากฺขยสลฬาคารํ, ",
"sn52.10:3.4":	"อมฺพปาลิ จ คิลานนฺติฯ "
}	
