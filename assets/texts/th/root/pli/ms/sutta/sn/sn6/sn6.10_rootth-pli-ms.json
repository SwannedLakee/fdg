{	
"sn6.10:0.1":	"สํยุตฺต นิกาย ๖ฯ๑๐ ",
"sn6.10:0.2":	"๑ฯ ปฐมวคฺค ",
"sn6.10:0.3":	"โกกาลิกสุตฺต ",
"sn6.10:1.1":	"สาวตฺถินิทานํฯ ",
"sn6.10:1.2":	"อถ โข โกกาลิโก ภิกฺขุ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข โกกาลิโก ภิกฺขุ ภควนฺตํ เอตทโวจ",
"sn6.10:1.3":	"“ปาปิจฺฉา, ภนฺเต, สาริปุตฺตโมคฺคลฺลานา ปาปิกานํ อิจฺฉานํ วสํ คตา”ติฯ ",
"sn6.10:1.4":	"เอวํ วุตฺเต, ภควา โกกาลิกํ ภิกฺขุํ เอตทโวจ",
"sn6.10:1.5":	"“มา เหวํ, โกกาลิก, อวจ; มา เหวํ, โกกาลิก, อวจฯ ",
"sn6.10:1.6":	"ปสาเทหิ, โกกาลิก, สาริปุตฺตโมคฺคลฺลาเนสุ จิตฺตํฯ เปสลา สาริปุตฺตโมคฺคลฺลานา”ติฯ ",
"sn6.10:1.7":	"ทุติยมฺปิ โข โกกาลิโก ภิกฺขุ ภควนฺตํ เอตทโวจ",
"sn6.10:1.8":	"“กิญฺจาปิ เม, ภนฺเต, ภควา สทฺธายิโก ปจฺจยิโก; อถ โข ปาปิจฺฉาว ภนฺเต, สาริปุตฺตโมคฺคลฺลานา ปาปิกานํ อิจฺฉานํ วสํ คตา”ติฯ ",
"sn6.10:1.9":	"ทุติยมฺปิ โข ภควา โกกาลิกํ ภิกฺขุํ เอตทโวจ",
"sn6.10:1.10":	"“มา เหวํ, โกกาลิก, อวจ; มา เหวํ, โกกาลิก, อวจฯ ",
"sn6.10:1.11":	"ปสาเทหิ, โกกาลิก, สาริปุตฺตโมคฺคลฺลาเนสุ จิตฺตํฯ เปสลา สาริปุตฺตโมคฺคลฺลานา”ติฯ ",
"sn6.10:1.12":	"ตติยมฺปิ โข โกกาลิโก ภิกฺขุ ภควนฺตํ เอตทโวจ",
"sn6.10:1.13":	"“กิญฺจาปิ …เป… อิจฺฉานํ วสํ คตา”ติฯ ",
"sn6.10:1.14":	"ตติยมฺปิ โข ภควา โกกาลิกํ ภิกฺขุํ เอตทโวจ",
"sn6.10:1.15":	"“มา เหวํ …เป… ",
"sn6.10:1.16":	"เปสลา สาริปุตฺตโมคฺคลฺลานา”ติฯ ",
"sn6.10:2.1":	"อถ โข โกกาลิโก ภิกฺขุ อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
"sn6.10:2.2":	"อจิรปกฺกนฺตสฺส จ โกกาลิกสฺส ภิกฺขุโน สาสปมตฺตีหิ ปีฬกาหิ สพฺโพ กาโย ผุโฏ อโหสิฯ ",
"sn6.10:2.3":	"สาสปมตฺติโย หุตฺวา มุคฺคมตฺติโย อเหสุํ, มุคฺคมตฺติโย หุตฺวา กลายมตฺติโย อเหสุํ, กลายมตฺติโย หุตฺวา โกลฏฺฐิมตฺติโย อเหสุํ, โกลฏฺฐิมตฺติโย หุตฺวา โกลมตฺติโย อเหสุํ, โกลมตฺติโย หุตฺวา อามลกมตฺติโย อเหสุํ, อามลกมตฺติโย หุตฺวา เพลุวสลาฏุกมตฺติโย อเหสุํ, เพลุวสลาฏุกมตฺติโย หุตฺวา พิลฺลมตฺติโย อเหสุํ, พิลฺลมตฺติโย หุตฺวา ปภิชฺชึสุฯ ปุพฺพญฺจ โลหิตญฺจ ปคฺฆรึสุฯ ",
"sn6.10:2.4":	"อถ โข โกกาลิโก ภิกฺขุ เตเนว อาพาเธน กาลมกาสิฯ ",
"sn6.10:2.5":	"กาลงฺกโต จ โกกาลิโก ภิกฺขุ ปทุมํ นิรยํ อุปปชฺชิ สาริปุตฺตโมคฺคลฺลาเนสุ จิตฺตํ อาฆาเตตฺวาฯ ",
"sn6.10:3.1":	"อถ โข พฺรหฺมา สหมฺปติ อภิกฺกนฺตาย รตฺติยา อภิกฺกนฺตวณฺโณ เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิโต โข พฺรหฺมา สหมฺปติ ภควนฺตํ เอตทโวจ",
"sn6.10:3.2":	"“โกกาลิโก, ภนฺเต, ภิกฺขุ กาลงฺกโตฯ ",
"sn6.10:3.3":	"กาลงฺกโต จ, ภนฺเต, โกกาลิโก ภิกฺขุ ปทุมํ นิรยํ อุปปนฺโน สาริปุตฺตโมคฺคลฺลาเนสุ จิตฺตํ อาฆาเตตฺวา”ติฯ ",
"sn6.10:3.4":	"อิทมโวจ พฺรหฺมา สหมฺปติฯ ",
"sn6.10:3.5":	"อิทํ วตฺวา ภควนฺตํ อภิวาเทตฺวา ปทกฺขิณํ กตฺวา ตตฺเถวนฺตรธายีติฯ ",
"sn6.10:4.1":	"อถ โข ภควา ตสฺสา รตฺติยา อจฺจเยน ภิกฺขู อามนฺเตสิ",
"sn6.10:4.2":	"“อิมํ, ภิกฺขเว, รตฺตึ พฺรหฺมา สหมฺปติ อภิกฺกนฺตาย รตฺติยา อภิกฺกนฺตวณฺโณ เกวลกปฺปํ เชตวนํ โอภาเสตฺวา เยนาหํ เตนุปสงฺกมิ; อุปสงฺกมิตฺวา มํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิโต โข, ภิกฺขเว, พฺรหฺมา สหมฺปติ มํ เอตทโวจ",
"sn6.10:4.3":	"‘โกกาลิโก, ภนฺเต, ภิกฺขุ กาลงฺกโตฯ ",
"sn6.10:4.4":	"กาลงฺกโต จ, ภนฺเต, โกกาลิโก ภิกฺขุ ปทุมํ นิรยํ อุปปนฺโน สาริปุตฺตโมคฺคลฺลาเนสุ จิตฺตํ อาฆาเตตฺวา’ติฯ ",
"sn6.10:4.5":	"อิทมโวจ, ภิกฺขเว, พฺรหฺมา สหมฺปติ, อิทํ วตฺวา มํ อภิวาเทตฺวา ปทกฺขิณํ กตฺวา ตตฺเถวนฺตรธายี”ติฯ ",
"sn6.10:5.1":	"เอวํ วุตฺเต, อญฺญตโร ภิกฺขุ ภควนฺตํ เอตทโวจ",
"sn6.10:5.2":	"“กีวทีฆํ นุ โข, ภนฺเต, ปทุเม นิรเย อายุปฺปมาณนฺ”ติ? ",
"sn6.10:5.3":	"“ทีฆํ โข, ภิกฺขุ, ปทุเม นิรเย อายุปฺปมาณํฯ ",
"sn6.10:5.4":	"ตํ น สุกรํ สงฺขาตุํ",
"sn6.10:5.5":	"‘เอตฺตกานิ วสฺสานิ อิติ วา, เอตฺตกานิ วสฺสสตานิ อิติ วา, เอตฺตกานิ วสฺสสหสฺสานิ อิติ วา, เอตฺตกานิ วสฺสสตสหสฺสานิ อิติ วา’”ติฯ ",
"sn6.10:5.6":	"“สกฺกา ปน, ภนฺเต, อุปมํ กาตุนฺ”ติ? ",
"sn6.10:5.7":	"“สกฺกา, ภิกฺขู”ติ ภควา อโวจ",
"sn6.10:6.1":	"“เสยฺยถาปิ, ภิกฺขุ วีสติขาริโก โกสลโก ติลวาโหฯ ตโต ปุริโส วสฺสสตสฺส วสฺสสตสฺส อจฺจเยน เอกเมกํ ติลํ อุทฺธเรยฺย; ",
"sn6.10:6.2":	"ขิปฺปตรํ โข โส, ภิกฺขุ, วีสติขาริโก โกสลโก ติลวาโห อิมินา อุปกฺกเมน ปริกฺขยํ ปริยาทานํ คจฺเฉยฺย, น เตฺวว เอโก อพฺพุโท นิรโยฯ ",
"sn6.10:6.3":	"เสยฺยถาปิ, ภิกฺขุ, วีสติ อพฺพุทา นิรยา, เอวเมโก นิรพฺพุทนิรโยฯ ",
"sn6.10:6.4":	"เสยฺยถาปิ, ภิกฺขุ, วีสติ นิรพฺพุทา นิรยา, เอวเมโก อพโพ นิรโยฯ ",
"sn6.10:6.5":	"เสยฺยถาปิ, ภิกฺขุ, วีสติ อพพา นิรยา, เอวเมโก อฏโฏ นิรโยฯ ",
"sn6.10:6.6":	"เสยฺยถาปิ, ภิกฺขุ, วีสติ อฏฏา นิรยา, เอวเมโก อหโห นิรโยฯ ",
"sn6.10:6.7":	"เสยฺยถาปิ, ภิกฺขุ, วีสติ อหหา นิรยา, เอวเมโก กุมุโท นิรโยฯ ",
"sn6.10:6.8":	"เสยฺยถาปิ, ภิกฺขุ, วีสติ กุมุทา นิรยา, เอวเมโก โสคนฺธิโก นิรโยฯ ",
"sn6.10:6.9":	"เสยฺยถาปิ, ภิกฺขุ, วีสติ โสคนฺธิกา นิรยา, เอวเมโก อุปฺปลนิรโยฯ ",
"sn6.10:6.10":	"เสยฺยถาปิ, ภิกฺขุ, วีสติ อุปฺปลา นิรยา, เอวเมโก ปุณฺฑริโก นิรโยฯ ",
"sn6.10:6.11":	"เสยฺยถาปิ, ภิกฺขุ, วีสติ ปุณฺฑริกา นิรยา, เอวเมโก ปทุโม นิรโยฯ ",
"sn6.10:6.12":	"ปทุเม ปน, ภิกฺขุ, นิรเย โกกาลิโก ภิกฺขุ อุปปนฺโน สาริปุตฺตโมคฺคลฺลาเนสุ จิตฺตํ อาฆาเตตฺวา”ติฯ ",
"sn6.10:6.13":	"อิทมโวจ ภควาฯ ",
"sn6.10:6.14":	"อิทํ วตฺวาน สุคโต อถาปรํ เอตทโวจ สตฺถา",
"sn6.10:7.1":	"“ปุริสสฺส หิ ชาตสฺส, ",
"sn6.10:7.2":	"กุฐารี ชายเต มุเข; ",
"sn6.10:7.3":	"ยาย ฉินฺทติ อตฺตานํ, ",
"sn6.10:7.4":	"พาโล ทุพฺภาสิตํ ภณํฯ ",
"sn6.10:8.1":	"โย นินฺทิยํ ปสํสติ, ",
"sn6.10:8.2":	"ตํ วา นินฺทติ โย ปสํสิโย; ",
"sn6.10:8.3":	"วิจินาติ มุเขน โส กลึ, ",
"sn6.10:8.4":	"กลินา เตน สุขํ น วินฺทติฯ ",
"sn6.10:9.1":	"อปฺปมตฺตโก อยํ กลิ, ",
"sn6.10:9.2":	"โย อกฺเขสุ ธนปราชโย; ",
"sn6.10:9.3":	"สพฺพสฺสาปิ สหาปิ อตฺตนา, ",
"sn6.10:9.4":	"อยเมว มหนฺตโร กลิ; ",
"sn6.10:9.5":	"โย สุคเตสุ มนํ ปโทสเยฯ ",
"sn6.10:10.1":	"สตํ สหสฺสานํ นิรพฺพุทานํ, ",
"sn6.10:10.2":	"ฉตฺตึสติ ปญฺจ จ อพฺพุทานิ; ",
"sn6.10:10.3":	"ยมริยครหี นิรยํ อุเปติ, ",
"sn6.10:10.4":	"วาจํ มนญฺจ ปณิธาย ปาปกนฺ”ติฯ ",
"sn6.10:10.5":	"ปฐโม วคฺโคฯ ",
"sn6.10:11.0":	"ตสฺสุทฺทานํ ",
"sn6.10:11.1":	"อายาจนํ คารโว พฺรหฺมเทโว, ",
"sn6.10:11.2":	"พโก จ พฺรหฺมา อปรา จ ทิฏฺฐิ; ",
"sn6.10:11.3":	"ปมาทโกกาลิกติสฺสโก จ, ",
"sn6.10:11.4":	"ตุรู จ พฺรหฺมา อปโร จ โกกาลิโกติฯ "
}	
