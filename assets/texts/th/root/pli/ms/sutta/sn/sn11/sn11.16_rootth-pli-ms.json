{	
"sn11.16:0.1":	"สํยุตฺต นิกาย ๑๑ฯ๑๖ ",
"sn11.16:0.2":	"๒ฯ ทุติยวคฺค ",
"sn11.16:0.3":	"ยชมานสุตฺต ",
"sn11.16:1.1":	"เอกํ สมยํ ภควา ราชคเห วิหรติ คิชฺฌกูเฏ ปพฺพเตฯ ",
"sn11.16:1.2":	"อถ โข สกฺโก เทวานมินฺโท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ ",
"sn11.16:1.3":	"เอกมนฺตํ ฐิโต โข สกฺโก เทวานมินฺโท ภควนฺตํ คาถาย อชฺฌภาสิ",
"sn11.16:2.1":	"“ยชมานานํ มนุสฺสานํ, ",
"sn11.16:2.2":	"ปุญฺญเปกฺขาน ปาณินํ; ",
"sn11.16:2.3":	"กโรตํ โอปธิกํ ปุญฺญํ, ",
"sn11.16:2.4":	"กตฺถ ทินฺนํ มหปฺผลนฺ”ติฯ ",
"sn11.16:3.1":	"“จตฺตาโร จ ปฏิปนฺนา, ",
"sn11.16:3.2":	"จตฺตาโร จ ผเล ฐิตา; ",
"sn11.16:3.3":	"เอส สงฺโฆ อุชุภูโต, ",
"sn11.16:3.4":	"ปญฺญาสีลสมาหิโตฯ ",
"sn11.16:4.1":	"ยชมานานํ มนุสฺสานํ, ",
"sn11.16:4.2":	"ปุญฺญเปกฺขาน ปาณินํ; ",
"sn11.16:4.3":	"กโรตํ โอปธิกํ ปุญฺญํ, ",
"sn11.16:4.4":	"สงฺเฆ ทินฺนํ มหปฺผลนฺ”ติฯ "
}	
