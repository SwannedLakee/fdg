{	
"sn2.20:0.1":	"สํยุตฺต นิกาย ๒ฯ๒๐ ",
"sn2.20:0.2":	"๒ฯ อนาถปิณฺฑิกวคฺค ",
"sn2.20:0.3":	"อนาถปิณฺฑิกสุตฺต ",
"sn2.20:1.1":	"เอกมนฺตํ ฐิโต โข อนาถปิณฺฑิโก เทวปุตฺโต ภควโต สนฺติเก อิมา คาถาโย อภาสิ",
"sn2.20:2.1":	"“อิทญฺหิ ตํ เชตวนํ, ",
"sn2.20:2.2":	"อิสิสงฺฆนิเสวิตํ; ",
"sn2.20:2.3":	"อาวุตฺถํ ธมฺมราเชน, ",
"sn2.20:2.4":	"ปีติสญฺชนนํ มมฯ ",
"sn2.20:3.1":	"กมฺมํ วิชฺชา จ ธมฺโม จ, ",
"sn2.20:3.2":	"สีลํ ชีวิตมุตฺตมํ; ",
"sn2.20:3.3":	"เอเตน มจฺจา สุชฺฌนฺติ, ",
"sn2.20:3.4":	"น โคตฺเตน ธเนน วาฯ ",
"sn2.20:4.1":	"ตสฺมา หิ ปณฺฑิโต โปโส, ",
"sn2.20:4.2":	"สมฺปสฺสํ อตฺถมตฺตโน; ",
"sn2.20:4.3":	"โยนิโส วิจิเน ธมฺมํ, ",
"sn2.20:4.4":	"เอวํ ตตฺถ วิสุชฺฌติฯ ",
"sn2.20:5.1":	"สาริปุตฺโตว ปญฺญาย, ",
"sn2.20:5.2":	"สีเลน อุปสเมน จ; ",
"sn2.20:5.3":	"โยปิ ปารงฺคโต ภิกฺขุ, ",
"sn2.20:5.4":	"เอตาวปรโม สิยา”ติฯ ",
"sn2.20:6.1":	"อิทมโวจ อนาถปิณฺฑิโก เทวปุตฺโตฯ ",
"sn2.20:6.2":	"อิทํ วตฺวา ภควนฺตํ อภิวาเทตฺวา ปทกฺขิณํ กตฺวา ตตฺเถวนฺตรธายิฯ ",
"sn2.20:7.1":	"อถ โข ภควา ตสฺสา รตฺติยา อจฺจเยน ภิกฺขู อามนฺเตสิ",
"sn2.20:7.2":	"“อิมํ, ภิกฺขเว, รตฺตึ อญฺญตโร เทวปุตฺโต อภิกฺกนฺตาย รตฺติยา อภิกฺกนฺตวณฺโณ เกวลกปฺปํ เชตวนํ โอภาเสตฺวา เยนาหํ เตนุปสงฺกมิ; อุปสงฺกมิตฺวา มํ อภิวาเทตฺวา เอกมนฺตํ อฏฺฐาสิฯ ",
"sn2.20:7.3":	"เอกมนฺตํ ฐิโต โข, ภิกฺขเว, โส เทวปุตฺโต มม สนฺติเก อิมา คาถาโย อภาสิ",
"sn2.20:8.1":	"‘อิทญฺหิ ตํ เชตวนํ, ",
"sn2.20:8.2":	"อิสิสงฺฆนิเสวิตํ; ",
"sn2.20:8.3":	"อาวุตฺถํ ธมฺมราเชน, ",
"sn2.20:8.4":	"ปีติสญฺชนนํ มมฯ ",
"sn2.20:9.1":	"กมฺมํ วิชฺชา จ ธมฺโม จ, ",
"sn2.20:9.2":	"สีลํ ชีวิตมุตฺตมํ; ",
"sn2.20:9.3":	"เอเตน มจฺจา สุชฺฌนฺติ, ",
"sn2.20:9.4":	"น โคตฺเตน ธเนน วาฯ ",
"sn2.20:10.1":	"ตสฺมา หิ ปณฺฑิโต โปโส, ",
"sn2.20:10.2":	"สมฺปสฺสํ อตฺถมตฺตโน; ",
"sn2.20:10.3":	"โยนิโส วิจิเน ธมฺมํ, ",
"sn2.20:10.4":	"เอวํ ตตฺถ วิสุชฺฌติฯ ",
"sn2.20:11.1":	"สาริปุตฺโตว ปญฺญาย, ",
"sn2.20:11.2":	"สีเลน อุปสเมน จ; ",
"sn2.20:11.3":	"โยปิ ปารงฺคโต ภิกฺขุ, ",
"sn2.20:11.4":	"เอตาวปรโม สิยา’ติฯ ",
"sn2.20:12.1":	"อิทมโวจ, ภิกฺขเว, โส เทวปุตฺโตฯ ",
"sn2.20:12.2":	"อิทํ วตฺวา มํ อภิวาเทตฺวา ปทกฺขิณํ กตฺวา ตตฺเถวนฺตรธายี”ติฯ ",
"sn2.20:13.1":	"เอวํ วุตฺเต, อายสฺมา อานนฺโท ภควนฺตํ เอตทโวจ",
"sn2.20:13.2":	"“โส หิ นูน, ภนฺเต, อนาถปิณฺฑิโก เทวปุตฺโต ภวิสฺสติฯ ",
"sn2.20:13.3":	"อนาถปิณฺฑิโก คหปติ อายสฺมนฺเต สาริปุตฺเต อภิปฺปสนฺโน อโหสี”ติฯ ",
"sn2.20:13.4":	"“สาธุ สาธุ, อานนฺท, ยาวตกํ โข, อานนฺท, ตกฺกาย ปตฺตพฺพํ อนุปฺปตฺตํ ตํ ตยาฯ ",
"sn2.20:13.5":	"อนาถปิณฺฑิโก หิ โส, อานนฺท, เทวปุตฺโต”ติฯ ",
"sn2.20:13.6":	"อนาถปิณฺฑิกวคฺโค ทุติโยฯ ",
"sn2.20:14.0":	"ตสฺสุทฺทานํ ",
"sn2.20:14.1":	"จนฺทิมโส จ เวณฺฑุ จ, ",
"sn2.20:14.2":	"ทีฆลฏฺฐิ จ นนฺทโน; ",
"sn2.20:14.3":	"จนฺทโน วาสุทตฺโต จ, ",
"sn2.20:14.4":	"สุพฺรหฺมา กกุเธน จ; ",
"sn2.20:14.5":	"อุตฺตโร นวโม วุตฺโต, ",
"sn2.20:14.6":	"ทสโม อนาถปิณฺฑิโกติฯ "
}	
