{	
"sn5.1:0.1":	"สํยุตฺต นิกาย ๕ฯ๑ ",
"sn5.1:0.2":	"๑ฯ ภิกฺขุนีวคฺค ",
"sn5.1:0.3":	"อาฬวิกาสุตฺต ",
"sn5.1:1.1":	"เอวํ เม สุตํ—",
"sn5.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn5.1:1.3":	"อถ โข อาฬวิกา ภิกฺขุนี ปุพฺพณฺหสมยํ นิวาเสตฺวา ปตฺตจีวรมาทาย สาวตฺถึ ปิณฺฑาย ปาวิสิฯ ",
"sn5.1:1.4":	"สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฏิกฺกนฺตา เยน อนฺธวนํ เตนุปสงฺกมิ วิเวกตฺถินีฯ ",
"sn5.1:1.5":	"อถ โข มาโร ปาปิมา อาฬวิกาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม วิเวกมฺหา จาเวตุกาโม เยน อาฬวิกา ภิกฺขุนี เตนุปสงฺกมิ; อุปสงฺกมิตฺวา อาฬวิกํ ภิกฺขุนึ คาถาย อชฺฌภาสิ",
"sn5.1:2.1":	"“นตฺถิ นิสฺสรณํ โลเก, ",
"sn5.1:2.2":	"กึ วิเวเกน กาหสิ; ",
"sn5.1:2.3":	"ภุญฺชสฺสุ กามรติโย, ",
"sn5.1:2.4":	"มาหุ ปจฺฉานุตาปินี”ติฯ ",
"sn5.1:3.1":	"อถ โข อาฬวิกาย ภิกฺขุนิยา เอตทโหสิ",
"sn5.1:3.2":	"“โก นุ ขฺวายํ มนุโสฺส วา อมนุโสฺส วา คาถํ ภาสตี”ติ? ",
"sn5.1:3.3":	"อถ โข อาฬวิกาย ภิกฺขุนิยา เอตทโหสิ",
"sn5.1:3.4":	"“มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม วิเวกมฺหา จาเวตุกาโม คาถํ ภาสตี”ติฯ ",
"sn5.1:3.5":	"อถ โข อาฬวิกา ภิกฺขุนี “มาโร อยํ ปาปิมา” อิติ วิทิตฺวา มารํ ปาปิมนฺตํ คาถาหิ ปจฺจภาสิ",
"sn5.1:4.1":	"“อตฺถิ นิสฺสรณํ โลเก, ",
"sn5.1:4.2":	"ปญฺญาย เม สุผุสฺสิตํ; ",
"sn5.1:4.3":	"ปมตฺตพนฺธุ ปาปิม, ",
"sn5.1:4.4":	"น ตฺวํ ชานาสิ ตํ ปทํฯ ",
"sn5.1:5.1":	"สตฺติสูลูปมา กามา, ",
"sn5.1:5.2":	"ขนฺธาสํ อธิกุฏฺฏนา; ",
"sn5.1:5.3":	"ยํ ตฺวํ กามรตึ พฺรูสิ, ",
"sn5.1:5.4":	"อรติ มยฺห สา อหู”ติฯ ",
"sn5.1:6.1":	"อถ โข มาโร ปาปิมา “ชานาติ มํ อาฬวิกา ภิกฺขุนี”ติ ทุกฺขี ทุมฺมโน ตตฺเถวนฺตรธายีติฯ "
}	
