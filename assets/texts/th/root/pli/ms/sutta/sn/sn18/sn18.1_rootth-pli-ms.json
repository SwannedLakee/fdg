{	
"sn18.1:0.1":	"สํยุตฺต นิกาย ๑๘ฯ๑ ",
"sn18.1:0.2":	"๑ฯ ปฐมวคฺค ",
"sn18.1:0.3":	"จกฺขุสุตฺต ",
"sn18.1:1.1":	"เอวํ เม สุตํ—",
"sn18.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn18.1:1.3":	"อถ โข อายสฺมา ราหุโล เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา ราหุโล ภควนฺตํ เอตทโวจ",
"sn18.1:1.4":	"“สาธุ เม, ภนฺเต, ภควา สงฺขิตฺเตน ธมฺมํ เทเสตุ, ยมหํ ภควโต ธมฺมํ สุตฺวา เอโก วูปกฏฺโฐ อปฺปมตฺโต อาตาปี ปหิตตฺโต วิหเรยฺยนฺ”ติฯ ",
"sn18.1:2.1":	"“ตํ กึ มญฺญสิ, ราหุล, ",
"sn18.1:2.2":	"จกฺขุํ นิจฺจํ วา อนิจฺจํ วา”ติ? ",
"sn18.1:2.3":	"“อนิจฺจํ, ภนฺเต”ฯ ",
"sn18.1:2.4":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn18.1:2.5":	"“ทุกฺขํ, ภนฺเต”ฯ ",
"sn18.1:2.6":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn18.1:2.7":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn18.1:2.8":	"“โน เหตํ, ภนฺเต”ฯ ",
"sn18.1:3.1":	"“โสตํ นิจฺจํ วา อนิจฺจํ วา”ติ? ",
"sn18.1:3.2":	"“อนิจฺจํ, ภนฺเต” …เป…ฯ ",
"sn18.1:3.3":	"“ฆานํ นิจฺจํ วา อนิจฺจํ วา”ติ? ",
"sn18.1:3.4":	"“อนิจฺจํ, ภนฺเต” … ",
"sn18.1:3.5":	"“ชิวฺหา นิจฺจา วา อนิจฺจา วา”ติ? ",
"sn18.1:3.6":	"“อนิจฺจา, ภนฺเต” … ",
"sn18.1:3.7":	"“กาโย นิจฺโจ วา อนิจฺโจ วา”ติ? ",
"sn18.1:3.8":	"“อนิจฺโจ, ภนฺเต” … ",
"sn18.1:3.9":	"“มโน นิจฺโจ วา อนิจฺโจ วา”ติ? ",
"sn18.1:3.10":	"“อนิจฺโจ, ภนฺเต”ฯ ",
"sn18.1:3.11":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn18.1:3.12":	"“ทุกฺขํ, ภนฺเต”ฯ ",
"sn18.1:3.13":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn18.1:3.14":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn18.1:3.15":	"“โน เหตํ, ภนฺเต”ฯ ",
"sn18.1:4.1":	"“เอวํ ปสฺสํ, ราหุล, สุตวา อริยสาวโก จกฺขุสฺมิมฺปิ นิพฺพินฺทติ …เป… โสตสฺมิมฺปิ นิพฺพินฺทติ … ฆานสฺมิมฺปิ นิพฺพินฺทติ … ชิวฺหายปิ นิพฺพินฺทติ … กายสฺมิมฺปิ นิพฺพินฺทติ … มนสฺมิมฺปิ นิพฺพินฺทติ; ",
"sn18.1:4.2":	"นิพฺพินฺทํ วิรชฺชติ; วิราคา วิมุจฺจติ; วิมุตฺตสฺมึ วิมุตฺตมิติ ญาณํ โหติฯ ",
"sn18.1:4.3":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn18.1:4.4":	"(เอเตน เปยฺยาเลน ทส สุตฺตนฺตา กาตพฺพาฯ) ",
"sn18.1:4.5":	"ปฐมํฯ "
}	
