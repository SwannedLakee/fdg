{	
"sn14.18:0.1":	"สํยุตฺต นิกาย ๑๔ฯ๑๘ ",
"sn14.18:0.2":	"๒ฯ ทุติยวคฺค ",
"sn14.18:0.3":	"อสฺสทฺธมูลกสุตฺต ",
"sn14.18:1.1":	"สาวตฺถิยํ วิหรติฯ ",
"sn14.18:1.2":	"“ธาตุโสว, ภิกฺขเว, สตฺตา สํสนฺทนฺติ สเมนฺติฯ ",
"sn14.18:1.3":	"อสฺสทฺธา อสฺสทฺเธหิ สทฺธึ สํสนฺทนฺติ สเมนฺติ; ",
"sn14.18:1.4":	"อหิริกา อหิริเกหิ สทฺธึ สํสนฺทนฺติ สเมนฺติ; ",
"sn14.18:1.5":	"ทุปฺปญฺญา ทุปฺปญฺเญหิ สทฺธึ สํสนฺทนฺติ สเมนฺติ; ",
"sn14.18:1.6":	"สทฺธา สทฺเธหิ สทฺธึ สํสนฺทนฺติ สเมนฺติ; ",
"sn14.18:1.7":	"หิริมนา หิริมเนหิ สทฺธึ สํสนฺทนฺติ สเมนฺติ; ",
"sn14.18:1.8":	"ปญฺญวนฺโต ปญฺญวนฺเตหิ สทฺธึ สํสนฺทนฺติ สเมนฺติฯ ",
"sn14.18:1.9":	"อตีตมฺปิ โข, ภิกฺขเว, อทฺธานํ ธาตุโสว สตฺตา สํสนฺทึสุ สมึสุ …เป… ",
"sn14.18:1.10":	"อนาคตมฺปิ โข, ภิกฺขเว, อทฺธานํ ธาตุโสว สตฺตา สํสนฺทิสฺสนฺติ สเมสฺสนฺติ …เป…ฯ ",
"sn14.18:2.1":	"เอตรหิปิ โข, ภิกฺขเว, ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ ",
"sn14.18:2.2":	"อสฺสทฺธา อสฺสทฺเธหิ สทฺธึ สํสนฺทนฺติ สเมนฺติ; ",
"sn14.18:2.3":	"อหิริกา อหิริเกหิ สทฺธึ สํสนฺทนฺติ สเมนฺติ, ทุปฺปญฺญา ทุปฺปญฺเญหิ สทฺธึ สํสนฺทนฺติ สเมนฺติ; ",
"sn14.18:2.4":	"สทฺธา สทฺเธหิ สทฺธึ สํสนฺทนฺติ สเมนฺติ; ",
"sn14.18:2.5":	"หิริมนา หิริมเนหิ สทฺธึ สํสนฺทนฺติ สเมนฺติ; ",
"sn14.18:2.6":	"ปญฺญวนฺโต ปญฺญวนฺเตหิ สทฺธึ สํสนฺทนฺติ สเมนฺตีติฯ ",
"sn14.18:3.1":	"ธาตุโสว, ภิกฺขเว, สตฺตา สํสนฺทนฺติ สเมนฺติฯ ",
"sn14.18:3.2":	"อสฺสทฺธา อสฺสทฺเธหิ สทฺธึ สํสนฺทนฺติ สเมนฺติ; ",
"sn14.18:3.3":	"อโนตฺตปฺปิโน อโนตฺตปฺปีหิ สทฺธึ สํสนฺทนฺติ สเมนฺติ; ",
"sn14.18:3.4":	"ทุปฺปญฺญา ทุปฺปญฺเญหิ สทฺธึ สํสนฺทนฺติ สเมนฺติ; ",
"sn14.18:3.5":	"สทฺธา สทฺเธหิ สทฺธึ สํสนฺทนฺติ สเมนฺติ; ",
"sn14.18:3.6":	"โอตฺตปฺปิโน โอตฺตปฺปีหิ สทฺธึ สํสนฺทนฺติ สเมนฺติ; ",
"sn14.18:3.7":	"ปญฺญวนฺโต ปญฺญวนฺเตหิ สทฺธึ สํสนฺทนฺติ สเมนฺติ …เป… ",
"sn14.18:3.8":	"ปฐมวาโร วิย วิตฺถาเรตพฺโพฯ ",
"sn14.18:4.1":	"ธาตุโสว, ภิกฺขเว …เป… ",
"sn14.18:4.2":	"อสฺสทฺธา อสฺสทฺเธหิ สทฺธึ สํสนฺทนฺติ สเมนฺติ; ",
"sn14.18:4.3":	"อปฺปสฺสุตา อปฺปสฺสุเตหิ สทฺธึ สํสนฺทนฺติ สเมนฺติ; ",
"sn14.18:4.4":	"ทุปฺปญฺญา ทุปฺปญฺเญหิ สทฺธึ สํสนฺทนฺติ สเมนฺติ; ",
"sn14.18:4.5":	"สทฺธา สทฺเธหิ สทฺธึ สํสนฺทนฺติ สเมนฺติ; พหุสฺสุตา พหุสฺสุเตหิ สทฺธึ สํสนฺทนฺติ สเมนฺติ, ปญฺญวนฺโต ปญฺญวนฺเตหิ สทฺธึ สํสนฺทนฺติ สเมนฺติ …เป…ฯ ",
"sn14.18:5.1":	"ธาตุโสว, ภิกฺขเว …เป… ",
"sn14.18:5.2":	"อสฺสทฺธา อสฺสทฺเธหิ สทฺธึ สํสนฺทนฺติ สเมนฺติ; ",
"sn14.18:5.3":	"กุสีตา กุสีเตหิ สทฺธึ สํสนฺทนฺติ สเมนฺติ; ",
"sn14.18:5.4":	"ทุปฺปญฺญา ทุปฺปญฺเญหิ สทฺธึ สํสนฺทนฺติ สเมนฺติ; ",
"sn14.18:5.5":	"สทฺธา สทฺเธหิ สทฺธึ สํสนฺทนฺติ สเมนฺติ; ",
"sn14.18:5.6":	"อารทฺธวีริยา อารทฺธวีริเยหิ สทฺธึ สํสนฺทนฺติ สเมนฺติ; ปญฺญวนฺโต ปญฺญวนฺเตหิ สทฺธึ สํสนฺทนฺติ สเมนฺติ …เป…ฯ ",
"sn14.18:6.1":	"ธาตุโสว, ภิกฺขเว …เป… ",
"sn14.18:6.2":	"อสฺสทฺธา อสฺสทฺเธหิ สทฺธึ สํสนฺทนฺติ สเมนฺติ; ",
"sn14.18:6.3":	"มุฏฺฐสฺสติโน มุฏฺฐสฺสตีหิ สทฺธึ สํสนฺทนฺติ สเมนฺติ; ",
"sn14.18:6.4":	"ทุปฺปญฺญา ทุปฺปญฺเญหิ สทฺธึ สํสนฺทนฺติ สเมนฺติ; ",
"sn14.18:6.5":	"สทฺธา สทฺเธหิ สทฺธึ สํสนฺทนฺติ สเมนฺติ; ",
"sn14.18:6.6":	"อุปฏฺฐิตสฺสติโน อุปฏฺฐิตสฺสตีหิ สทฺธึ สํสนฺทนฺติ สเมนฺติ; ปญฺญวนฺโต ปญฺญวนฺเตหิ สทฺธึ สํสนฺทนฺติ สเมนฺตี”ติ …เป…ฯ ",
"sn14.18:6.7":	"อฏฺฐมํฯ "
}	
