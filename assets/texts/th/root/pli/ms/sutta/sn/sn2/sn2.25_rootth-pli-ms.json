{	
"sn2.25:0.1":	"สํยุตฺต นิกาย ๒ฯ๒๕ ",
"sn2.25:0.2":	"๓ฯ นานาติตฺถิยวคฺค ",
"sn2.25:0.3":	"ชนฺตุสุตฺต ",
"sn2.25:1.1":	"เอวํ เม สุตํ—",
"sn2.25:1.2":	"เอกํ สมยํ สมฺพหุลา ภิกฺขู, โกสเลสุ วิหรนฺติ หิมวนฺตปเสฺส อรญฺญกุฏิกาย อุทฺธตา อุนฺนฬา จปลา มุขรา วิกิณฺณวาจา มุฏฺฐสฺสติโน อสมฺปชานา อสมาหิตา วิพฺภนฺตจิตฺตา ปากตินฺทฺริยาฯ ",
"sn2.25:2.1":	"อถ โข ชนฺตุ เทวปุตฺโต ตทหุโปสเถ ปนฺนรเส เยน เต ภิกฺขู เตนุปสงฺกมิ; อุปสงฺกมิตฺวา เต ภิกฺขู คาถาหิ อชฺฌภาสิ",
"sn2.25:3.1":	"“สุขชีวิโน ปุเร อาสุํ, ",
"sn2.25:3.2":	"ภิกฺขู โคตมสาวกา; ",
"sn2.25:3.3":	"อนิจฺฉา ปิณฺฑเมสนา, ",
"sn2.25:3.4":	"อนิจฺฉา สยนาสนํ; ",
"sn2.25:3.5":	"โลเก อนิจฺจตํ ญตฺวา, ",
"sn2.25:3.6":	"ทุกฺขสฺสนฺตํ อกํสุ เตฯ ",
"sn2.25:4.1":	"ทุปฺโปสํ กตฺวา อตฺตานํ, ",
"sn2.25:4.2":	"คาเม คามณิกา วิย; ",
"sn2.25:4.3":	"ภุตฺวา ภุตฺวา นิปชฺชนฺติ, ",
"sn2.25:4.4":	"ปราคาเรสุ มุจฺฉิตาฯ ",
"sn2.25:5.1":	"สงฺฆสฺส อญฺชลึ กตฺวา, ",
"sn2.25:5.2":	"อิเธกจฺเจ วทามหํ; ",
"sn2.25:5.3":	"อปวิทฺธา อนาถา เต, ",
"sn2.25:5.4":	"ยถา เปตา ตเถว เตฯ ",
"sn2.25:6.1":	"เย โข ปมตฺตา วิหรนฺติ, ",
"sn2.25:6.2":	"เต เม สนฺธาย ภาสิตํ; ",
"sn2.25:6.3":	"เย อปฺปมตฺตา วิหรนฺติ, ",
"sn2.25:6.4":	"นโม เตสํ กโรมหนฺ”ติฯ "
}	
