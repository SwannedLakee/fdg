{	
"sn48.56:0.1":	"สํยุตฺต นิกาย ๔๘ฯ๕๖ ",
"sn48.56:0.2":	"๖ฯ สูกรขตวคฺค ",
"sn48.56:0.3":	"ปติฏฺฐิตสุตฺต ",
"sn48.56:1.1":	"“เอกธมฺเม ปติฏฺฐิตสฺส, ภิกฺขเว, ภิกฺขุโน ปญฺจินฺทฺริยานิ ภาวิตานิ โหนฺติ สุภาวิตานิฯ ",
"sn48.56:1.2":	"กตมสฺมึ เอกธมฺเม? ",
"sn48.56:1.3":	"อปฺปมาเทฯ ",
"sn48.56:1.4":	"กตโม จ ภิกฺขเว, อปฺปมาโท? ",
"sn48.56:1.5":	"อิธ, ภิกฺขเว, ภิกฺขุ จิตฺตํ รกฺขติ อาสเวสุ จ สาสเวสุ จ ธมฺเมสุฯ ",
"sn48.56:1.6":	"ตสฺส จิตฺตํ รกฺขโต อาสเวสุ จ สาสเวสุ จ ธมฺเมสุ สทฺธินฺทฺริยมฺปิ ภาวนาปาริปูรึ คจฺฉติฯ ",
"sn48.56:1.7":	"วีริยินฺทฺริยมฺปิ ภาวนาปาริปูรึ คจฺฉติฯ ",
"sn48.56:1.8":	"สตินฺทฺริยมฺปิ ภาวนาปาริปูรึ คจฺฉติฯ ",
"sn48.56:1.9":	"สมาธินฺทฺริยมฺปิ ภาวนาปาริปูรึ คจฺฉติฯ ",
"sn48.56:1.10":	"ปญฺญินฺทฺริยมฺปิ ภาวนาปาริปูรึ คจฺฉติฯ ",
"sn48.56:1.11":	"เอวมฺปิ โข, ภิกฺขเว, เอกธมฺเม ปติฏฺฐิตสฺส ภิกฺขุโน ปญฺจินฺทฺริยานิ ภาวิตานิ โหนฺติ สุภาวิตานี”ติฯ ",
"sn48.56:1.12":	"ฉฏฺฐํฯ "
}	
