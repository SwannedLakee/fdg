{	
"sn35.106:0.1":	"สํยุตฺต นิกาย ๓๕ฯ๑๐๖ ",
"sn35.106:0.2":	"๑๑ฯ โยคกฺเขมิวคฺค ",
"sn35.106:0.3":	"ทุกฺขสมุทยสุตฺต ",
"sn35.106:1.1":	"“ทุกฺขสฺส, ภิกฺขเว, สมุทยญฺจ อตฺถงฺคมญฺจ เทเสสฺสามิฯ ",
"sn35.106:1.2":	"ตํ สุณาถฯ ",
"sn35.106:1.3":	"กตโม จ, ภิกฺขเว, ทุกฺขสฺส สมุทโย? ",
"sn35.106:1.4":	"จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณํฯ ติณฺณํ สงฺคติ ผโสฺสฯ ",
"sn35.106:1.5":	"ผสฺสปจฺจยา เวทนา; ",
"sn35.106:1.6":	"เวทนาปจฺจยา ตณฺหาฯ ",
"sn35.106:1.7":	"อยํ ทุกฺขสฺส สมุทโย …เป… ",
"sn35.106:1.8":	"ชิวฺหญฺจ ปฏิจฺจ รเส จ อุปฺปชฺชติ ชิวฺหาวิญฺญาณํฯ ติณฺณํ สงฺคติ ผโสฺสฯ ",
"sn35.106:1.9":	"ผสฺสปจฺจยา เวทนา; ",
"sn35.106:1.10":	"เวทนาปจฺจยา ตณฺหาฯ ",
"sn35.106:1.11":	"อยํ ทุกฺขสฺส สมุทโย …เป… มนญฺจ ปฏิจฺจ ธมฺเม จ อุปฺปชฺชติ มโนวิญฺญาณํฯ ",
"sn35.106:1.12":	"ติณฺณํ สงฺคติ ผโสฺสฯ ",
"sn35.106:1.13":	"ผสฺสปจฺจยา เวทนา; ",
"sn35.106:1.14":	"เวทนาปจฺจยา ตณฺหาฯ ",
"sn35.106:1.15":	"อยํ โข, ภิกฺขเว, ทุกฺขสฺส สมุทโยฯ ",
"sn35.106:2.1":	"กตโม จ, ภิกฺขเว, ทุกฺขสฺส อตฺถงฺคโม? ",
"sn35.106:2.2":	"จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณํฯ ติณฺณํ สงฺคติ ผโสฺสฯ ",
"sn35.106:2.3":	"ผสฺสปจฺจยา เวทนา; ",
"sn35.106:2.4":	"เวทนาปจฺจยา ตณฺหาฯ ",
"sn35.106:2.5":	"ตสฺสาเยว ตณฺหาย อเสสวิราคนิโรธา อุปาทานนิโรโธ; ",
"sn35.106:2.6":	"อุปาทานนิโรธา ภวนิโรโธ; ",
"sn35.106:2.7":	"ภวนิโรธา ชาตินิโรโธ; ",
"sn35.106:2.8":	"ชาตินิโรธา ชรามรณํ โสกปริเทวทุกฺขโทมนสฺสุปายาสา นิรุชฺฌนฺติฯ ",
"sn35.106:2.9":	"เอวเมตสฺส เกวลสฺส ทุกฺขกฺขนฺธสฺส นิโรโธ โหติฯ ",
"sn35.106:2.10":	"อยํ ทุกฺขสฺส อตฺถงฺคโม …เป… ",
"sn35.106:2.11":	"ชิวฺหญฺจ ปฏิจฺจ รเส จ อุปฺปชฺชติ ชิวฺหาวิญฺญาณํ …เป… ",
"sn35.106:2.12":	"มนญฺจ ปฏิจฺจ ธมฺเม จ อุปฺปชฺชติ มโนวิญฺญาณํฯ ติณฺณํ สงฺคติ ผโสฺสฯ ",
"sn35.106:2.13":	"ผสฺสปจฺจยา เวทนา; ",
"sn35.106:2.14":	"เวทนาปจฺจยา ตณฺหาฯ ",
"sn35.106:2.15":	"ตสฺสาเยว ตณฺหาย อเสสวิราคนิโรธา อุปาทานนิโรโธ; ",
"sn35.106:2.16":	"อุปาทานนิโรธา ภวนิโรโธ; ",
"sn35.106:2.17":	"ภวนิโรธา ชาตินิโรโธ; ",
"sn35.106:2.18":	"ชาตินิโรธา ชรามรณํ โสกปริเทวทุกฺขโทมนสฺสุปายาสา นิรุชฺฌนฺติฯ ",
"sn35.106:2.19":	"เอวเมตสฺส เกวลสฺส ทุกฺขกฺขนฺธสฺส นิโรโธ โหติฯ ",
"sn35.106:2.20":	"อยํ โข, ภิกฺขเว, ทุกฺขสฺส อตฺถงฺคโม”ติฯ ",
"sn35.106:2.21":	"ตติยํฯ "
}	
