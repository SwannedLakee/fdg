{	
"sn56.61:0.1":	"สํยุตฺต นิกาย ๕๖ฯ๖๑ ",
"sn56.61:0.2":	"๗ฯ ปฐมอามกธญฺญเปยฺยาลวคฺค ",
"sn56.61:0.3":	"อญฺญตฺรสุตฺต ",
"sn56.61:1.1":	"อถ โข ภควา ปริตฺตํ นขสิขายํ ปํสุํ อาโรเปตฺวา ภิกฺขู อามนฺเตสิ",
"sn56.61:1.2":	"“ตํ กึ มญฺญถ, ภิกฺขเว, ",
"sn56.61:1.3":	"กตมํ นุ โข พหุตรํ—โย วายํ มยา ปริตฺโต นขสิขายํ ปํสุ อาโรปิโต, อยํ วา มหาปถวี”ติ? ",
"sn56.61:1.4":	"“เอตเทว, ภนฺเต, พหุตรํ, ยทิทํ—มหาปถวี; อปฺปมตฺตกายํ ภควตา ปริตฺโต นขสิขายํ ปํสุ อาโรปิโตฯ ",
"sn56.61:1.5":	"สงฺขมฺปิ น อุเปติ, อุปนิธมฺปิ น อุเปติ, กลภาคมฺปิ น อุเปติ มหาปถวึ อุปนิธาย ภควตา ปริตฺโต นขสิขายํ ปํสุ อาโรปิโต”ติฯ ",
"sn56.61:2.1":	"“เอวเมว โข, ภิกฺขเว, อปฺปมตฺตกา เต สตฺตา เย มนุเสฺสสุ ปจฺจาชายนฺติ; อถ โข เอเตว พหุตรา สตฺตา เย อญฺญตฺร มนุเสฺสหิ ปจฺจาชายนฺติฯ ",
"sn56.61:2.2":	"ตํ กิสฺส เหตุ? ",
"sn56.61:2.3":	"อทิฏฺฐตฺตา, ภิกฺขเว, จตุนฺนํ อริยสจฺจานํฯ ",
"sn56.61:2.4":	"กตเมสํ จตุนฺนํ? ",
"sn56.61:2.5":	"ทุกฺขสฺส อริยสจฺจสฺส …เป… ทุกฺขนิโรธคามินิยา ปฏิปทาย อริยสจฺจสฺสฯ ",
"sn56.61:3.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.61:3.2":	"ปฐมํฯ "
}	
