{	
"sn55.35:0.1":	"สํยุตฺต นิกาย ๕๕ฯ๓๕ ",
"sn55.35:0.2":	"๔ฯ ปุญฺญาภิสนฺทวคฺค ",
"sn55.35:0.3":	"ทุติยเทวปทสุตฺต ",
"sn55.35:1.1":	"“จตฺตาริมานิ, ภิกฺขเว, เทวานํ เทวปทานิ อวิสุทฺธานํ สตฺตานํ วิสุทฺธิยา อปริโยทาตานํ สตฺตานํ ปริโยทปนายฯ ",
"sn55.35:2.1":	"กตมานิ จตฺตาริ? ",
"sn55.35:2.2":	"อิธ, ภิกฺขเว, อริยสาวโก พุทฺเธ อเวจฺจปฺปสาเทน สมนฺนาคโต โหติ—",
"sn55.35:2.3":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.35:2.4":	"โส อิติ ปฏิสญฺจิกฺขติ",
"sn55.35:2.5":	"‘กึ นุ โข เทวานํ เทวปทนฺ’ติ? ",
"sn55.35:2.6":	"โส เอวํ ปชานาติ",
"sn55.35:2.7":	"‘อพฺยาพชฺฌปรเม ขฺวาหํ เอตรหิ เทเว สุณามิฯ ",
"sn55.35:2.8":	"น จ โข ปนาหํ กิญฺจิ พฺยาพาเธมิ ตสํ วา ถาวรํ วาฯ ",
"sn55.35:2.9":	"อทฺธาหํ เทวปทธมฺมสมนฺนาคโต วิหรามี’ติฯ ",
"sn55.35:2.10":	"อิทํ ปฐมํ เทวานํ เทวปทํ อวิสุทฺธานํ สตฺตานํ วิสุทฺธิยา อปริโยทาตานํ สตฺตานํ ปริโยทปนายฯ ",
"sn55.35:3.1":	"ปุน จปรํ, ภิกฺขเว, อริยสาวโก ธมฺเม …เป… ",
"sn55.35:3.2":	"สงฺเฆ …เป…ฯ ",
"sn55.35:4.1":	"ปุน จปรํ, ภิกฺขเว, อริยสาวโก อริยกนฺเตหิ สีเลหิ สมนฺนาคโต โหติ อขณฺเฑหิ …เป… สมาธิสํวตฺตนิเกหิฯ ",
"sn55.35:4.2":	"โส อิติ ปฏิสญฺจิกฺขติ",
"sn55.35:4.3":	"‘กึ นุ โข เทวานํ เทวปทนฺ’ติ? ",
"sn55.35:4.4":	"โส เอวํ ปชานาติ",
"sn55.35:4.5":	"‘อพฺยาพชฺฌปรเม ขฺวาหํ เอตรหิ เทเว สุณามิฯ ",
"sn55.35:4.6":	"น โข ปนาหํ กิญฺจิ พฺยาพาเธมิ ตสํ วา ถาวรํ วาฯ ",
"sn55.35:4.7":	"อทฺธาหํ เทวปทธมฺมสมนฺนาคโต วิหรามี’ติฯ ",
"sn55.35:4.8":	"อิทํ จตุตฺถํ เทวานํ เทวปทํ อวิสุทฺธานํ สตฺตานํ วิสุทฺธิยา อปริโยทาตานํ สตฺตานํ ปริโยทปนายฯ ",
"sn55.35:4.9":	"อิมานิ โข, ภิกฺขเว, จตฺตาริ เทวานํ เทวปทานิ อวิสุทฺธานํ สตฺตานํ วิสุทฺธิยา อปริโยทาตานํ สตฺตานํ ปริโยทปนายา”ติฯ ",
"sn55.35:4.10":	"ปญฺจมํฯ "
}	
