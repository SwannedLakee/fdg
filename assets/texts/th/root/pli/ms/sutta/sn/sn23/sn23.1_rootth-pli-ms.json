{	
"sn23.1:0.1":	"สํยุตฺต นิกาย ๒๓ฯ๑ ",
"sn23.1:0.2":	"๑ฯ ปฐมมารวคฺค ",
"sn23.1:0.3":	"มารสุตฺต ",
"sn23.1:1.1":	"สาวตฺถินิทานํฯ ",
"sn23.1:1.2":	"อถ โข อายสฺมา ราโธ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ",
"sn23.1:2.1":	"“‘มาโร, มาโร’ติ, ภนฺเต, วุจฺจติฯ ",
"sn23.1:2.2":	"กิตฺตาวตา นุ โข, ภนฺเต, มาโร”ติ? ",
"sn23.1:2.3":	"“รูเป โข, ราธ, สติ มาโร วา อสฺส มาเรตา วา โย วา ปน มียติฯ ",
"sn23.1:2.4":	"ตสฺมาติห ตฺวํ, ราธ, รูปํ มาโรติ ปสฺส, มาเรตาติ ปสฺส, มียตีติ ปสฺส, โรโคติ ปสฺส, คณฺโฑติ ปสฺส, สลฺลนฺติ ปสฺส, อฆนฺติ ปสฺส, อฆภูตนฺติ ปสฺสฯ ",
"sn23.1:2.5":	"เย นํ เอวํ ปสฺสนฺติ เต สมฺมา ปสฺสนฺติฯ ",
"sn23.1:2.6":	"เวทนาย สติ … ",
"sn23.1:2.7":	"สญฺญาย สติ … ",
"sn23.1:2.8":	"สงฺขาเรสุ สติ … ",
"sn23.1:2.9":	"วิญฺญาเณ สติ มาโร วา อสฺส มาเรตา วา โย วา ปน มียติฯ ",
"sn23.1:2.10":	"ตสฺมาติห ตฺวํ, ราธ, วิญฺญาณํ มาโรติ ปสฺส, มาเรตาติ ปสฺส, มียตีติ ปสฺส, โรโคติ ปสฺส, คณฺโฑติ ปสฺส, สลฺลนฺติ ปสฺส, อฆนฺติ ปสฺส, อฆภูตนฺติ ปสฺสฯ ",
"sn23.1:2.11":	"เย นํ เอวํ ปสฺสนฺติ, เต สมฺมา ปสฺสนฺตี”ติฯ ",
"sn23.1:3.1":	"“สมฺมาทสฺสนํ ปน, ภนฺเต, กิมตฺถิยนฺ”ติ? ",
"sn23.1:3.2":	"“สมฺมาทสฺสนํ โข, ราธ, นิพฺพิทตฺถํ”ฯ ",
"sn23.1:3.3":	"“นิพฺพิทา ปน, ภนฺเต, กิมตฺถิยา”ติ? ",
"sn23.1:3.4":	"“นิพฺพิทา โข, ราธ, วิราคตฺถา”ฯ ",
"sn23.1:3.5":	"“วิราโค ปน, ภนฺเต, กิมตฺถิโย”ติ? ",
"sn23.1:3.6":	"“วิราโค โข, ราธ, วิมุตฺตตฺโถ”ฯ ",
"sn23.1:3.7":	"“วิมุตฺติ ปน, ภนฺเต, กิมตฺถิยา”ติ? ",
"sn23.1:3.8":	"“วิมุตฺติ โข, ราธ, นิพฺพานตฺถา”ฯ ",
"sn23.1:3.9":	"“นิพฺพานํ ปน, ภนฺเต, กิมตฺถิยนฺ”ติ? ",
"sn23.1:3.10":	"“อจฺจยาสิ, ราธ, ปญฺหํ, นาสกฺขิ ปญฺหสฺส ปริยนฺตํ คเหตุํฯ ",
"sn23.1:3.11":	"นิพฺพาโนคธญฺหิ, ราธ, พฺรหฺมจริยํ วุสฺสติ, นิพฺพานปรายนํ นิพฺพานปริโยสานนฺ”ติฯ ",
"sn23.1:3.12":	"ปฐมํฯ "
}	
