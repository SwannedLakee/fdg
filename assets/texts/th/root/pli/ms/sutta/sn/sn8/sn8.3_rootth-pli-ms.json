{	
"sn8.3:0.1":	"สํยุตฺต นิกาย ๘ฯ๓ ",
"sn8.3:0.2":	"๑ฯ วงฺคีสวคฺค ",
"sn8.3:0.3":	"เปสลสุตฺต ",
"sn8.3:1.1":	"เอกํ สมยํ อายสฺมา วงฺคีโส อาฬวิยํ วิหรติ อคฺคาฬเว เจติเย อายสฺมตา นิโคฺรธกปฺเปน อุปชฺฌาเยน สทฺธึฯ ",
"sn8.3:1.2":	"เตน โข ปน สมเยน อายสฺมา วงฺคีโส อตฺตโน ปฏิภาเนน อญฺเญ เปสเล ภิกฺขู อติมญฺญติฯ ",
"sn8.3:1.3":	"อถ โข อายสฺมโต วงฺคีสสฺส เอตทโหสิ",
"sn8.3:1.4":	"“อลาภา วต เม, น วต เม ลาภา; ทุลฺลทฺธํ วต เม, น วต เม สุลทฺธํ; ",
"sn8.3:1.5":	"ยฺวาหํ อตฺตโน ปฏิภาเนน อญฺเญ เปสเล ภิกฺขู อติมญฺญามี”ติฯ ",
"sn8.3:1.6":	"อถ โข อายสฺมา วงฺคีโส อตฺตนาว อตฺตโน วิปฺปฏิสารํ อุปฺปาเทตฺวา ตายํ เวลายํ อิมา คาถาโย อภาสิ",
"sn8.3:2.1":	"“มานํ ปชหสฺสุ โคตม, ",
"sn8.3:2.2":	"มานปถญฺจ ปชหสฺสุ; ",
"sn8.3:2.3":	"อเสสํ มานปถสฺมึ, ",
"sn8.3:2.4":	"สมุจฺฉิโต วิปฺปฏิสารีหุวา จิรรตฺตํฯ ",
"sn8.3:3.1":	"มกฺเขน มกฺขิตา ปชา, ",
"sn8.3:3.2":	"มานหตา นิรยํ ปปตนฺติ; ",
"sn8.3:3.3":	"โสจนฺติ ชนา จิรรตฺตํ, ",
"sn8.3:3.4":	"มานหตา นิรยํ อุปปนฺนาฯ ",
"sn8.3:4.1":	"น หิ โสจติ ภิกฺขุ กทาจิ, ",
"sn8.3:4.2":	"มคฺคชิโน สมฺมาปฏิปนฺโน; ",
"sn8.3:4.3":	"กิตฺติญฺจ สุขญฺจ อนุโภติ, ",
"sn8.3:4.4":	"ธมฺมทโสติ ตมาหุ ปหิตตฺตํฯ ",
"sn8.3:5.1":	"ตสฺมา อขิโลธ ปธานวา, ",
"sn8.3:5.2":	"นีวรณานิ ปหาย วิสุทฺโธ; ",
"sn8.3:5.3":	"มานญฺจ ปหาย อเสสํ, ",
"sn8.3:5.4":	"วิชฺชายนฺตกโร สมิตาวี”ติฯ "
}	
