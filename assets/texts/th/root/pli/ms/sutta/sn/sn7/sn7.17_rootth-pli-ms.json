{	
"sn7.17:0.1":	"สํยุตฺต นิกาย ๗ฯ๑๗ ",
"sn7.17:0.2":	"๒ฯ อุปาสกวคฺค ",
"sn7.17:0.3":	"นวกมฺมิกสุตฺต ",
"sn7.17:1.1":	"เอกํ สมยํ ภควา โกสเลสุ วิหรติ อญฺญตรสฺมึ วนสณฺเฑฯ ",
"sn7.17:1.2":	"เตน โข ปน สมเยน นวกมฺมิกภารทฺวาโช พฺราหฺมโณ ตสฺมึ วนสณฺเฑ กมฺมนฺตํ การาเปติฯ ",
"sn7.17:1.3":	"อทฺทสา โข นวกมฺมิกภารทฺวาโช พฺราหฺมโณ ภควนฺตํ อญฺญตรสฺมึ สาลรุกฺขมูเล นิสินฺนํ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สตึ อุปฏฺฐเปตฺวาฯ ",
"sn7.17:1.4":	"ทิสฺวานสฺส เอตทโหสิ",
"sn7.17:1.5":	"“อหํ โข อิมสฺมึ วนสณฺเฑ กมฺมนฺตํ การาเปนฺโต รมามิฯ ",
"sn7.17:1.6":	"อยํ สมโณ โคตโม กึ การาเปนฺโต รมตี”ติ? ",
"sn7.17:1.7":	"อถ โข นวกมฺมิกภารทฺวาโช พฺราหฺมโณ เยน ภควา เตนุปสงฺกมิฯ อุปสงฺกมิตฺวา ภควนฺตํ คาถาย อชฺฌภาสิ",
"sn7.17:2.1":	"“เก นุ กมฺมนฺตา กรียนฺติ, ",
"sn7.17:2.2":	"ภิกฺขุ สาลวเน ตว; ",
"sn7.17:2.3":	"ยเทกโก อรญฺญสฺมึ, ",
"sn7.17:2.4":	"รตึ วินฺทติ โคตโม”ติฯ ",
"sn7.17:3.1":	"“น เม วนสฺมึ กรณียมตฺถิ, ",
"sn7.17:3.2":	"อุจฺฉินฺนมูลํ เม วนํ วิสูกํ; ",
"sn7.17:3.3":	"สฺวาหํ วเน นิพฺพนโถ วิสโลฺล, ",
"sn7.17:3.4":	"เอโก รเม อรตึ วิปฺปหายา”ติฯ ",
"sn7.17:4.1":	"เอวํ วุตฺเต, นวกมฺมิกภารทฺวาโช พฺราหฺมโณ ภควนฺตํ เอตทโวจ",
"sn7.17:4.2":	"“อภิกฺกนฺตํ, โภ โคตม …เป… ",
"sn7.17:4.3":	"อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺ”ติฯ "
}	
