{	
"sn7.3:0.1":	"สํยุตฺต นิกาย ๗ฯ๓ ",
"sn7.3:0.2":	"๑ฯ อรหนฺตวคฺค ",
"sn7.3:0.3":	"อสุรินฺทกสุตฺต ",
"sn7.3:1.1":	"เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ",
"sn7.3:1.2":	"อโสฺสสิ โข อสุรินฺทกภารทฺวาโช พฺราหฺมโณ",
"sn7.3:1.3":	"“ภารทฺวาชโคตฺโต พฺราหฺมโณ กิร สมณสฺส โคตมสฺส สนฺติเก อคารสฺมา อนคาริยํ ปพฺพชิโต”ติ กุปิโต อนตฺตมโน เยน ภควา เตนุปสงฺกมิ; อุปสงฺกมิตฺวา ภควนฺตํ อสพฺภาหิ ผรุสาหิ วาจาหิ อกฺโกสติ ปริภาสติฯ ",
"sn7.3:1.4":	"เอวํ วุตฺเต, ภควา ตุณฺหี อโหสิฯ ",
"sn7.3:1.5":	"อถ โข อสุรินฺทกภารทฺวาโช พฺราหฺมโณ ภควนฺตํ เอตทโวจ",
"sn7.3:1.6":	"“ชิโตสิ, สมณ, ชิโตสิ, สมณา”ติฯ ",
"sn7.3:2.1":	"“ชยํ เว มญฺญติ พาโล, ",
"sn7.3:2.2":	"วาจาย ผรุสํ ภณํ; ",
"sn7.3:2.3":	"ชยญฺเจวสฺส ตํ โหติ, ",
"sn7.3:2.4":	"ยา ติติกฺขา วิชานโตฯ ",
"sn7.3:3.1":	"ตเสฺสว เตน ปาปิโย, ",
"sn7.3:3.2":	"โย กุทฺธํ ปฏิกุชฺฌติ; ",
"sn7.3:3.3":	"กุทฺธํ อปฺปฏิกุชฺฌนฺโต, ",
"sn7.3:3.4":	"สงฺคามํ เชติ ทุชฺชยํฯ ",
"sn7.3:4.1":	"อุภินฺนมตฺถํ จรติ, ",
"sn7.3:4.2":	"อตฺตโน จ ปรสฺส จ; ",
"sn7.3:4.3":	"ปรํ สงฺกุปิตํ ญตฺวา, ",
"sn7.3:4.4":	"โย สโต อุปสมฺมติฯ ",
"sn7.3:5.1":	"อุภินฺนํ ติกิจฺฉนฺตานํ, ",
"sn7.3:5.2":	"อตฺตโน จ ปรสฺส จ; ",
"sn7.3:5.3":	"ชนา มญฺญนฺติ พาโลติ, ",
"sn7.3:5.4":	"เย ธมฺมสฺส อโกวิทา”ติฯ ",
"sn7.3:6.1":	"เอวํ วุตฺเต, อสุรินฺทกภารทฺวาโช พฺราหฺมโณ ภควนฺตํ เอตทโวจ",
"sn7.3:6.2":	"“อภิกฺกนฺตํ, โภ โคตม …เป… ",
"sn7.3:6.3":	"อพฺภญฺญาสิฯ ",
"sn7.3:6.4":	"อญฺญตโร จ ปนายสฺมา ภารทฺวาโช อรหตํ อโหสีติฯ "
}	
