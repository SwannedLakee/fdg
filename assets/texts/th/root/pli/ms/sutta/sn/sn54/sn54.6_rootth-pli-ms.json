{	
"sn54.6:0.1":	"สํยุตฺต นิกาย ๕๔ฯ๖ ",
"sn54.6:0.2":	"๑ฯ เอกธมฺมวคฺค ",
"sn54.6:0.3":	"อริฏฺฐสุตฺต ",
"sn54.6:1.1":	"สาวตฺถินิทานํฯ ",
"sn54.6:1.2":	"ตตฺร โข ภควา …เป… เอตทโวจ",
"sn54.6:1.3":	"“ภาเวถ โน ตุเมฺห ภิกฺขเว, อานาปานสฺสตินฺ”ติ? ",
"sn54.6:1.4":	"เอวํ วุตฺเต, อายสฺมา อริฏฺโฐ ภควนฺตํ เอตทโวจ",
"sn54.6:1.5":	"“อหํ โข, ภนฺเต, ภาเวมิ อานาปานสฺสตินฺ”ติฯ ",
"sn54.6:1.6":	"“ยถา กถํ ปน ตฺวํ, อริฏฺฐ, ภาเวสิ อานาปานสฺสตินฺ”ติ? ",
"sn54.6:1.7":	"“อตีเตสุ เม, ภนฺเต, กาเมสุ กามจฺฉนฺโท ปหีโน, อนาคเตสุ เม กาเมสุ กามจฺฉนฺโท วิคโต, อชฺฌตฺตพหิทฺธา จ เม ธมฺเมสุ ปฏิฆสญฺญา สุปฺปฏิวินีตาฯ ",
"sn54.6:1.8":	"โส สโตว อสฺสสิสฺสามิ, สโตว ปสฺสสิสฺสามิฯ ",
"sn54.6:1.9":	"เอวํ ขฺวาหํ, ภนฺเต, ภาเวมิ อานาปานสฺสตินฺ”ติฯ ",
"sn54.6:2.1":	"“‘อตฺเถสา, อริฏฺฐ, อานาปานสฺสติ, เนสา นตฺถี’ติ วทามิฯ ",
"sn54.6:2.2":	"อปิ จ, อริฏฺฐ, ยถา อานาปานสฺสติ วิตฺถาเรน ปริปุณฺณา โหติ ",
"sn54.6:2.3":	"ตํ สุณาหิ, สาธุกํ มนสิ กโรหิ; ภาสิสฺสามี”ติฯ ",
"sn54.6:2.4":	"“เอวํ, ภนฺเต”ติ โข อายสฺมา อริฏฺโฐ ภควโต ปจฺจโสฺสสิฯ ",
"sn54.6:2.5":	"ภควา เอตทโวจ",
"sn54.6:3.1":	"“กถญฺจ, อริฏฺฐ, อานาปานสฺสติ วิตฺถาเรน ปริปุณฺณา โหติ? ",
"sn54.6:3.2":	"อิธ, อริฏฺฐ, ภิกฺขุ อรญฺญคโต วา รุกฺขมูลคโต วา สุญฺญาคารคโต วา นิสีทติ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สตึ อุปฏฺฐเปตฺวาฯ ",
"sn54.6:3.3":	"โส สโตว อสฺสสติ, สโตว ปสฺสสติฯ ",
"sn54.6:3.4":	"ทีฆํ วา อสฺสสนฺโต ‘ทีฆํ อสฺสสามี’ติ ปชานาติ …เป… ",
"sn54.6:3.5":	"‘ปฏินิสฺสคฺคานุปสฺสี อสฺสสิสฺสามี’ติ สิกฺขติ, ‘ปฏินิสฺสคฺคานุปสฺสี ปสฺสสิสฺสามี’ติ สิกฺขติฯ ",
"sn54.6:3.6":	"เอวํ โข, อริฏฺฐ, อานาปานสฺสติ วิตฺถาเรน ปริปุณฺณา โหตี”ติฯ ",
"sn54.6:3.7":	"ฉฏฺฐํฯ "
}	
