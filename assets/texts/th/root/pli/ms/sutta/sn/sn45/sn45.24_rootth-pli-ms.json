{	
"sn45.24:0.1":	"สํยุตฺต นิกาย ๔๕ฯ๒๔ ",
"sn45.24:0.2":	"๓ฯ มิจฺฉตฺตวคฺค ",
"sn45.24:0.3":	"ทุติยปฏิปทาสุตฺต ",
"sn45.24:1.1":	"สาวตฺถินิทานํฯ ",
"sn45.24:1.2":	"“คิหิโน วาหํ, ภิกฺขเว, ปพฺพชิตสฺส วา มิจฺฉาปฏิปทํ น วณฺเณมิฯ ",
"sn45.24:1.3":	"คิหิ วา, ภิกฺขเว, ปพฺพชิโต วา มิจฺฉาปฏิปนฺโน มิจฺฉาปฏิปตฺตาธิกรณเหตุ นาราธโก โหติ ญายํ ธมฺมํ กุสลํฯ ",
"sn45.24:2.1":	"กตมา จ, ภิกฺขเว, มิจฺฉาปฏิปทา? ",
"sn45.24:2.2":	"เสยฺยถิทํ—มิจฺฉาทิฏฺฐิ …เป… มิจฺฉาสมาธิฯ ",
"sn45.24:2.3":	"อยํ วุจฺจติ, ภิกฺขเว, มิจฺฉาปฏิปทาฯ ",
"sn45.24:2.4":	"คิหิโน วาหํ, ภิกฺขเว, ปพฺพชิตสฺส วา มิจฺฉาปฏิปทํ น วณฺเณมิฯ ",
"sn45.24:2.5":	"คิหิ วา, ภิกฺขเว, ปพฺพชิโต วา มิจฺฉาปฏิปนฺโน มิจฺฉาปฏิปตฺตาธิกรณเหตุ นาราธโก โหติ ญายํ ธมฺมํ กุสลํฯ ",
"sn45.24:3.1":	"คิหิโน วาหํ, ภิกฺขเว, ปพฺพชิตสฺส วา สมฺมาปฏิปทํ วณฺเณมิฯ ",
"sn45.24:3.2":	"คิหิ วา, ภิกฺขเว, ปพฺพชิโต วา สมฺมาปฏิปนฺโน สมฺมาปฏิปตฺตาธิกรณเหตุ อาราธโก โหติ ญายํ ธมฺมํ กุสลํฯ ",
"sn45.24:3.3":	"กตมา จ, ภิกฺขเว, สมฺมาปฏิปทา? ",
"sn45.24:3.4":	"เสยฺยถิทํ—สมฺมาทิฏฺฐิ …เป… สมฺมาสมาธิฯ ",
"sn45.24:3.5":	"อยํ วุจฺจติ, ภิกฺขเว, สมฺมาปฏิปทาฯ ",
"sn45.24:3.6":	"คิหิโน วาหํ, ภิกฺขเว, ปพฺพชิตสฺส วา สมฺมาปฏิปทํ วณฺเณมิฯ ",
"sn45.24:3.7":	"คิหิ วา, ภิกฺขเว, ปพฺพชิโต วา สมฺมาปฏิปนฺโน สมฺมาปฏิปตฺตาธิกรณเหตุ อาราธโก โหติ ญายํ ธมฺมํ กุสลนฺ”ติฯ ",
"sn45.24:3.8":	"จตุตฺถํฯ "
}	
