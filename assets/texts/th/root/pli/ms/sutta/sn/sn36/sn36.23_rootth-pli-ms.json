{	
"sn36.23:0.1":	"สํยุตฺต นิกาย ๓๖ฯ๒๓ ",
"sn36.23:0.2":	"๓ฯ อฏฺฐสตปริยายวคฺค ",
"sn36.23:0.3":	"อญฺญตรภิกฺขุสุตฺต ",
"sn36.23:1.1":	"อถ โข อญฺญตโร ภิกฺขุ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn36.23:1.2":	"“กตมา นุ โข, ภนฺเต, เวทนา, กตโม เวทนาสมุทโย, กตมา เวทนาสมุทยคามินี ปฏิปทา? ",
"sn36.23:1.3":	"กตโม เวทนานิโรโธ, กตมา เวทนานิโรธคามินี ปฏิปทา? ",
"sn36.23:1.4":	"โก เวทนาย อสฺสาโท, โก อาทีนโว, กึ นิสฺสรณนฺ”ติ? ",
"sn36.23:2.1":	"“ติโสฺส อิมา, ภิกฺขุ, เวทนา—",
"sn36.23:2.2":	"สุขา เวทนา, ทุกฺขา เวทนา, อทุกฺขมสุขา เวทนาฯ ",
"sn36.23:2.3":	"อิมา วุจฺจนฺติ, ภิกฺขุ, เวทนาฯ ",
"sn36.23:2.4":	"ผสฺสสมุทยา เวทนาสมุทโยฯ ",
"sn36.23:2.5":	"ตณฺหา เวทนาสมุทยคามินี ปฏิปทาฯ ",
"sn36.23:2.6":	"ผสฺสนิโรธา เวทนานิโรโธฯ ",
"sn36.23:2.7":	"อยเมว อริโย อฏฺฐงฺคิโก มคฺโค เวทนานิโรธคามินี ปฏิปทา, เสยฺยถิทํ—",
"sn36.23:2.8":	"สมฺมาทิฏฺฐิ …เป… สมฺมาสมาธิฯ ",
"sn36.23:2.9":	"ยํ เวทนํ ปฏิจฺจ อุปฺปชฺชติ สุขํ โสมนสฺสํ, อยํ เวทนาย อสฺสาโท; ",
"sn36.23:2.10":	"ยํ เวทนา อนิจฺจา ทุกฺขา วิปริณามธมฺมา, อยํ เวทนาย อาทีนโว; ",
"sn36.23:2.11":	"โย เวทนาย ฉนฺทราควินโย ฉนฺทราคปฺปหานํ, อิทํ เวทนาย นิสฺสรณนฺ”ติฯ ",
"sn36.23:2.12":	"ตติยํฯ "
}	
