{	
"sn22.132:0.1":	"สํยุตฺต นิกาย ๒๒ฯ๑๓๒ ",
"sn22.132:0.2":	"๑๓ฯ อวิชฺชาวคฺค ",
"sn22.132:0.3":	"ทุติยสมุทยสุตฺต ",
"sn22.132:1.1":	"พาราณสิยํ วิหรนฺติ อิสิปตเน มิคทาเย …เป… ",
"sn22.132:1.2":	"เอกมนฺตํ นิสินฺโน โข อายสฺมา มหาโกฏฺฐิโก อายสฺมนฺตํ สาริปุตฺตํ เอตทโวจ",
"sn22.132:1.3":	"“‘วิชฺชา, วิชฺชา’ติ, อาวุโส สาริปุตฺต, วุจฺจติฯ ",
"sn22.132:1.4":	"กตมา นุ โข, อาวุโส, วิชฺชา; ",
"sn22.132:1.5":	"กิตฺตาวตา จ วิชฺชาคโต โหตี”ติ? ",
"sn22.132:2.1":	"“อิธาวุโส, สุตวา อริยสาวโก รูปสฺส สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานาติฯ ",
"sn22.132:2.2":	"เวทนาย …เป… ",
"sn22.132:2.3":	"สญฺญาย … ",
"sn22.132:2.4":	"สงฺขารานํ … ",
"sn22.132:2.5":	"วิญฺญาณสฺส สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานาติฯ ",
"sn22.132:2.6":	"อยํ วุจฺจตาวุโส, วิชฺชา; ",
"sn22.132:2.7":	"เอตฺตาวตา จ วิชฺชาคโต โหตี”ติฯ ",
"sn22.132:2.8":	"สตฺตมํฯ "
}	
