{	
"sn8.10:0.1":	"สํยุตฺต นิกาย ๘ฯ๑๐ ",
"sn8.10:0.2":	"๑ฯ วงฺคีสวคฺค ",
"sn8.10:0.3":	"โมคฺคลฺลานสุตฺต ",
"sn8.10:1.1":	"เอกํ สมยํ ภควา ราชคเห วิหรติ อิสิคิลิปเสฺส กาฬสิลายํ มหตา ภิกฺขุสงฺเฆน สทฺธึ ปญฺจมตฺเตหิ ภิกฺขุสเตหิ สพฺเพเหว อรหนฺเตหิฯ ",
"sn8.10:1.2":	"เตสํ สุทํ อายสฺมา มหาโมคฺคลฺลาโน เจตสา จิตฺตํ สมนฺเนสติ วิปฺปมุตฺตํ นิรุปธึฯ ",
"sn8.10:1.3":	"อถ โข อายสฺมโต วงฺคีสสฺส เอตทโหสิ",
"sn8.10:1.4":	"“อยํ โข ภควา ราชคเห วิหรติ อิสิคิลิปเสฺส กาฬสิลายํ มหตา ภิกฺขุสงฺเฆน สทฺธึ ปญฺจมตฺเตหิ ภิกฺขุสเตหิ สพฺเพเหว อรหนฺเตหิฯ ",
"sn8.10:1.5":	"เตสํ สุทํ อายสฺมา มหาโมคฺคลฺลาโน เจตสา จิตฺตํ สมนฺเนสติ วิปฺปมุตฺตํ นิรุปธึฯ ",
"sn8.10:1.6":	"ยนฺนูนาหํ อายสฺมนฺตํ มหาโมคฺคลฺลานํ ภควโต สมฺมุขา สารุปฺปาหิ คาถาหิ อภิตฺถเวยฺยนฺ”ติฯ ",
"sn8.10:2.1":	"อถ โข อายสฺมา วงฺคีโส อุฏฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลึ ปณาเมตฺวา ภควนฺตํ เอตทโวจ",
"sn8.10:2.2":	"“ปฏิภาติ มํ, ภควา, ปฏิภาติ มํ, สุคตา”ติฯ ",
"sn8.10:2.3":	"“ปฏิภาตุ ตํ, วงฺคีสา”ติ ภควา อโวจฯ ",
"sn8.10:2.4":	"อถ โข อายสฺมา วงฺคีโส อายสฺมนฺตํ มหาโมคฺคลฺลานํ ภควโต สมฺมุขา สารุปฺปาหิ คาถาหิ อภิตฺถวิ",
"sn8.10:3.1":	"“นคสฺส ปเสฺส อาสีนํ, ",
"sn8.10:3.2":	"มุนึ ทุกฺขสฺส ปารคุํ; ",
"sn8.10:3.3":	"สาวกา ปยิรุปาสนฺติ, ",
"sn8.10:3.4":	"เตวิชฺชา มจฺจุหายิโนฯ ",
"sn8.10:4.1":	"เต เจตสา อนุปริเยติ, ",
"sn8.10:4.2":	"โมคฺคลฺลาโน มหิทฺธิโก; ",
"sn8.10:4.3":	"จิตฺตํ เนสํ สมนฺเนสํ, ",
"sn8.10:4.4":	"วิปฺปมุตฺตํ นิรูปธึฯ ",
"sn8.10:5.1":	"เอวํ สพฺพงฺคสมฺปนฺนํ, ",
"sn8.10:5.2":	"มุนึ ทุกฺขสฺส ปารคุํ; ",
"sn8.10:5.3":	"อเนกาการสมฺปนฺนํ, ",
"sn8.10:5.4":	"ปยิรุปาสนฺติ โคตมนฺ”ติฯ "
}	
