{	
"sn21.8:0.1":	"สํยุตฺต นิกาย ๒๑ฯ๘ ",
"sn21.8:0.2":	"๑ฯ ภิกฺขุวคฺค ",
"sn21.8:0.3":	"นนฺทสุตฺต ",
"sn21.8:1.1":	"สาวตฺถิยํ วิหรติฯ ",
"sn21.8:1.2":	"อถ โข อายสฺมา นนฺโท ภควโต มาตุจฺฉาปุตฺโต อาโกฏิตปจฺจาโกฏิตานิ จีวรานิ ปารุปิตฺวา อกฺขีนิ อญฺเชตฺวา อจฺฉํ ปตฺตํ คเหตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อายสฺมนฺตํ นนฺทํ ภควา เอตทโวจ",
"sn21.8:1.3":	"“น โข เต ตํ, นนฺท, ปติรูปํ กุลปุตฺตสฺส สทฺธา อคารสฺมา อนคาริยํ ปพฺพชิตสฺส, ยํ ตฺวํ อาโกฏิตปจฺจาโกฏิตานิ จีวรานิ ปารุเปยฺยาสิ, อกฺขีนิ จ อญฺเชยฺยาสิ, อจฺฉญฺจ ปตฺตํ ธาเรยฺยาสิฯ ",
"sn21.8:1.4":	"เอตํ โข เต, นนฺท, ปติรูปํ กุลปุตฺตสฺส สทฺธา อคารสฺมา อนคาริยํ ปพฺพชิตสฺส, ยํ ตฺวํ อารญฺญิโก จ อสฺสสิ, ปิณฺฑปาติโก จ ปํสุกูลิโก จ กาเมสุ จ อนเปกฺโข วิหเรยฺยาสี”ติฯ ",
"sn21.8:1.5":	"อิทมโวจ ภควา …เป… ",
"sn21.8:1.6":	"สตฺถา",
"sn21.8:2.1":	"“กทาหํ นนฺทํ ปเสฺสยฺยํ, ",
"sn21.8:2.2":	"อารญฺญํ ปํสุกูลิกํ; ",
"sn21.8:2.3":	"อญฺญาตุญฺเฉน ยาเปนฺตํ, ",
"sn21.8:2.4":	"กาเมสุ อนเปกฺขินนฺ”ติฯ ",
"sn21.8:3.1":	"อถ โข อายสฺมา นนฺโท อปเรน สมเยน อารญฺญิโก จ ปิณฺฑปาติโก จ ปํสุกูลิโก จ กาเมสุ จ อนเปกฺโข วิหาสีติฯ ",
"sn21.8:3.2":	"อฏฺฐมํฯ "
}	
