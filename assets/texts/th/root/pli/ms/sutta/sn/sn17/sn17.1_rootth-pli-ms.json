{	
"sn17.1:0.1":	"สํยุตฺต นิกาย ๑๗ฯ๑ ",
"sn17.1:0.2":	"๑ฯ ปฐมวคฺค ",
"sn17.1:0.3":	"ทารุณสุตฺต ",
"sn17.1:1.1":	"เอวํ เม สุตํ—",
"sn17.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn17.1:1.3":	"ตตฺร โข ภควา ภิกฺขู อามนฺเตสิ",
"sn17.1:1.4":	"“ภิกฺขโว”ติฯ ",
"sn17.1:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"sn17.1:1.6":	"ภควา เอตทโวจ",
"sn17.1:2.1":	"“ทารุโณ, ภิกฺขเว, ลาภสกฺการสิโลโก กฏุโก ผรุโส อนฺตรายิโก อนุตฺตรสฺส โยคกฺเขมสฺส อธิคมายฯ ",
"sn17.1:2.2":	"ตสฺมาติห, ภิกฺขเว, เอวํ สิกฺขิตพฺพํ",
"sn17.1:2.3":	"‘อุปฺปนฺนํ ลาภสกฺการสิโลกํ ปชหิสฺสาม, น จ โน อุปฺปนฺโน ลาภสกฺการสิโลโก จิตฺตํ ปริยาทาย ฐสฺสตี’ติฯ ",
"sn17.1:2.4":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"sn17.1:2.5":	"ปฐมํฯ "
}	
