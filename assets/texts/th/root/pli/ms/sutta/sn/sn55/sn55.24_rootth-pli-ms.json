{	
"sn55.24:0.1":	"สํยุตฺต นิกาย ๕๕ฯ๒๔ ",
"sn55.24:0.2":	"๓ฯ สรณานิวคฺค ",
"sn55.24:0.3":	"ปฐมสรณานิสกฺกสุตฺต ",
"sn55.24:1.1":	"กปิลวตฺถุนิทานํฯ ",
"sn55.24:1.2":	"เตน โข ปน สมเยน สรณานิ สกฺโก กาลงฺกโต โหติฯ ",
"sn55.24:1.3":	"โส ภควตา พฺยากโต",
"sn55.24:1.4":	"“โสตาปนฺโน อวินิปาตธมฺโม นิยโต สมฺโพธิปรายโณ”ติฯ ",
"sn55.24:1.5":	"ตตฺร สุทํ สมฺพหุลา สกฺกา สงฺคมฺม สมาคมฺม อุชฺฌายนฺติ ขียนฺติ วิปาเจนฺติ",
"sn55.24:1.6":	"“อจฺฉริยํ วต โภ, อพฺภุตํ วต โภฯ ",
"sn55.24:1.7":	"เอตฺถ ทานิ โก น โสตาปนฺโน ภวิสฺสติฯ ",
"sn55.24:1.8":	"ยตฺร หิ นาม สรณานิ สกฺโก กาลงฺกโต; ",
"sn55.24:1.9":	"โส ภควตา พฺยากโต",
"sn55.24:1.10":	"‘โสตาปนฺโน อวินิปาตธมฺโม นิยโต สมฺโพธิปรายโณ’ติฯ ",
"sn55.24:1.11":	"สรณานิ สกฺโก สิกฺขาทุพฺพลฺยมาปาทิ, มชฺชปานํ อปายี”ติฯ ",
"sn55.24:2.1":	"อถ โข มหานาโม สกฺโก เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข มหานาโม สกฺโก ภควนฺตํ เอตทโวจ",
"sn55.24:2.2":	"“อิธ, ภนฺเต, สรณานิ สกฺโก กาลงฺกโตฯ ",
"sn55.24:2.3":	"โส ภควตา พฺยากโต",
"sn55.24:2.4":	"‘โสตาปนฺโน อวินิปาตธมฺโม นิยโต สมฺโพธิปรายโณ’ติฯ ",
"sn55.24:2.5":	"ตตฺร สุทํ, ภนฺเต, สมฺพหุลา สกฺกา สงฺคมฺม สมาคมฺม อุชฺฌายนฺติ ขียนฺติ วิปาเจนฺติ—",
"sn55.24:2.6":	"อจฺฉริยํ วต, โภ, อพฺภุตํ วต, โภฯ ",
"sn55.24:2.7":	"เอตฺถ ทานิ โก น โสตาปนฺโน ภวิสฺสติฯ ",
"sn55.24:2.8":	"ยตฺร หิ นาม สรณานิ สกฺโก กาลงฺกโต; ",
"sn55.24:2.9":	"โส ภควตา พฺยากโต",
"sn55.24:2.10":	"‘โสตาปนฺโน อวินิปาตธมฺโม นิยโต สมฺโพธิปรายโณ’ติฯ ",
"sn55.24:2.11":	"สรณานิ สกฺโก สิกฺขาทุพฺพลฺยมาปาทิ, มชฺชปานํ อปายี”ติฯ ",
"sn55.24:3.1":	"“โย โส, มหานาม, ทีฆรตฺตํ อุปาสโก พุทฺธํ สรณํ คโต ธมฺมํ สรณํ คโต สงฺฆํ สรณํ คโต, โส กถํ วินิปาตํ คจฺเฉยฺยฯ ",
"sn55.24:3.2":	"ยญฺหิ ตํ, มหานาม, สมฺมา วทมาโน วเทยฺย",
"sn55.24:3.3":	"‘ทีฆรตฺตํ อุปาสโก พุทฺธํ สรณํ คโต ธมฺมํ สรณํ คโต สงฺฆํ สรณํ คโต’ติ, สรณานิ สกฺกํ สมฺมา วทมาโน วเทยฺยฯ ",
"sn55.24:3.4":	"สรณานิ, มหานาม, สกฺโก ทีฆรตฺตํ อุปาสโก พุทฺธํ สรณํ คโต ธมฺมํ สรณํ คโต สงฺฆํ สรณํ คโตฯ ",
"sn55.24:3.5":	"โส กถํ วินิปาตํ คจฺเฉยฺยฯ ",
"sn55.24:4.1":	"อิธ, มหานาม, เอกจฺโจ ปุคฺคโล พุทฺเธ อเวจฺจปฺปสาเทน สมนฺนาคโต โหติ—",
"sn55.24:4.2":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.24:4.3":	"ธมฺเม …เป… ",
"sn55.24:4.4":	"สงฺเฆ …เป… ",
"sn55.24:4.5":	"หาสปญฺโญ ชวนปญฺโญ วิมุตฺติยา จ สมนฺนาคโตฯ ",
"sn55.24:4.6":	"โส อาสวานํ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติฯ ",
"sn55.24:4.7":	"อยมฺปิ โข, มหานาม, ปุคฺคโล ปริมุตฺโต นิรยา ปริมุตฺโต ติรจฺฉานโยนิยา ปริมุตฺโต เปตฺติวิสยา ปริมุตฺโต อปายทุคฺคติวินิปาตาฯ ",
"sn55.24:5.1":	"อิธ ปน, มหานาม, เอกจฺโจ ปุคฺคโล พุทฺเธ อเวจฺจปฺปสาเทน สมนฺนาคโต โหติ—",
"sn55.24:5.2":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.24:5.3":	"ธมฺเม …เป… ",
"sn55.24:5.4":	"สงฺเฆ …เป… ",
"sn55.24:5.5":	"หาสปญฺโญ ชวนปญฺโญ น จ วิมุตฺติยา สมนฺนาคโตฯ ",
"sn55.24:5.6":	"โส ปญฺจนฺนํ โอรมฺภาคิยานํ สํโยชนานํ ปริกฺขยา โอปปาติโก โหติ ตตฺถ ปรินิพฺพายี อนาวตฺติธมฺโม ตสฺมา โลกาฯ ",
"sn55.24:5.7":	"อยมฺปิ โข, มหานาม, ปุคฺคโล ปริมุตฺโต นิรยา ปริมุตฺโต ติรจฺฉานโยนิยา ปริมุตฺโต เปตฺติวิสยา ปริมุตฺโต อปายทุคฺคติวินิปาตาฯ ",
"sn55.24:6.1":	"อิธ ปน, มหานาม, เอกจฺโจ ปุคฺคโล พุทฺเธ อเวจฺจปฺปสาเทน สมนฺนาคโต โหติ—",
"sn55.24:6.2":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.24:6.3":	"ธมฺเม …เป… ",
"sn55.24:6.4":	"สงฺเฆ …เป… ",
"sn55.24:6.5":	"น หาสปญฺโญ น ชวนปญฺโญ น จ วิมุตฺติยา สมนฺนาคโตฯ ",
"sn55.24:6.6":	"โส ติณฺณํ สํโยชนานํ ปริกฺขยา ราคโทสโมหานํ ตนุตฺตา สกทาคามี โหติ, สกิเทว อิมํ โลกํ อาคนฺตฺวา ทุกฺขสฺสนฺตํ กโรติฯ ",
"sn55.24:6.7":	"อยมฺปิ โข, มหานาม, ปุคฺคโล ปริมุตฺโต นิรยา ปริมุตฺโต ติรจฺฉานโยนิยา ปริมุตฺโต เปตฺติวิสยา ปริมุตฺโต อปายทุคฺคติวินิปาตาฯ ",
"sn55.24:7.1":	"อิธ ปน, มหานาม, เอกจฺโจ ปุคฺคโล พุทฺเธ อเวจฺจปฺปสาเทน สมนฺนาคโต โหติ—",
"sn55.24:7.2":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติ; ",
"sn55.24:7.3":	"ธมฺเม …เป… ",
"sn55.24:7.4":	"สงฺเฆ …เป… ",
"sn55.24:7.5":	"น หาสปญฺโญ น ชวนปญฺโญ น จ วิมุตฺติยา สมนฺนาคโตฯ ",
"sn55.24:7.6":	"โส ติณฺณํ สํโยชนานํ ปริกฺขยา โสตาปนฺโน โหติ อวินิปาตธมฺโม นิยโต สมฺโพธิปรายโณติฯ ",
"sn55.24:7.7":	"อยมฺปิ โข, มหานาม, ปุคฺคโล ปริมุตฺโต นิรยา ปริมุตฺโต ติรจฺฉานโยนิยา ปริมุตฺโต เปตฺติวิสยา ปริมุตฺโต อปายทุคฺคติวินิปาตาฯ ",
"sn55.24:8.1":	"อิธ ปน, มหานาม, เอกจฺโจ ปุคฺคโล น เหว โข พุทฺเธ อเวจฺจปฺปสาเทน สมนฺนาคโต โหติ … ",
"sn55.24:8.2":	"น ธมฺเม …เป… ",
"sn55.24:8.3":	"น สงฺเฆ …เป… ",
"sn55.24:8.4":	"น หาสปญฺโญ น ชวนปญฺโญ น จ วิมุตฺติยา สมนฺนาคโตฯ ",
"sn55.24:8.5":	"อปิ จสฺส อิเม ธมฺมา โหนฺติ—",
"sn55.24:8.6":	"สทฺธินฺทฺริยํ, วีริยินฺทฺริยํ, สตินฺทฺริยํ, สมาธินฺทฺริยํ, ปญฺญินฺทฺริยํฯ ",
"sn55.24:8.7":	"ตถาคตปฺปเวทิตา จสฺส ธมฺมา ปญฺญาย มตฺตโส นิชฺฌานํ ขมนฺติฯ ",
"sn55.24:8.8":	"อยมฺปิ โข, มหานาม, ปุคฺคโล อคนฺตา นิรยํ อคนฺตา ติรจฺฉานโยนึ อคนฺตา เปตฺติวิสยํ อคนฺตา อปายํ ทุคฺคตึ วินิปาตํฯ ",
"sn55.24:9.1":	"อิธ ปน, มหานาม, เอกจฺโจ ปุคฺคโล น เหว โข พุทฺเธ อเวจฺจปฺปสาเทน สมนฺนาคโต โหติ … ",
"sn55.24:9.2":	"น ธมฺเม …เป… ",
"sn55.24:9.3":	"น สงฺเฆ …เป… ",
"sn55.24:9.4":	"น หาสปญฺโญ น ชวนปญฺโญ น จ วิมุตฺติยา สมนฺนาคโต, ",
"sn55.24:9.5":	"อปิ จสฺส อิเม ธมฺมา โหนฺติ ",
"sn55.24:9.6":	"สทฺธินฺทฺริยํ …เป… ปญฺญินฺทฺริยํฯ ",
"sn55.24:9.7":	"ตถาคเต จสฺส สทฺธามตฺตํ โหติ เปมมตฺตํฯ ",
"sn55.24:9.8":	"อยมฺปิ โข, มหานาม, ปุคฺคโล อคนฺตา นิรยํ อคนฺตา ติรจฺฉานโยนึ อคนฺตา เปตฺติวิสยํ อคนฺตา อปายํ ทุคฺคตึ วินิปาตํฯ ",
"sn55.24:9.9":	"อิเม เจปิ, มหานาม, มหาสาลา สุภาสิตํ ทุพฺภาสิตํ อาชาเนยฺยุํ, อิเม จาหํ มหาสาเล พฺยากเรยฺยํ",
"sn55.24:9.10":	"กิมงฺคํ ปน สรณานึ สกฺกํฯ ",
"sn55.24:9.11":	"สรณานิ, มหานาม, สกฺโก มรณกาเล สิกฺขํ สมาทิยี”ติฯ ",
"sn55.24:9.12":	"จตุตฺถํฯ "
}	
