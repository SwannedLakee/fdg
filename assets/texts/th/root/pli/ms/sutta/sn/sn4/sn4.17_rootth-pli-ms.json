{	
"sn4.17:0.1":	"สํยุตฺต นิกาย ๔ฯ๑๗ ",
"sn4.17:0.2":	"๒ฯ ทุติยวคฺค ",
"sn4.17:0.3":	"ฉผสฺสายตนสุตฺต ",
"sn4.17:1.1":	"เอกํ สมยํ ภควา เวสาลิยํ วิหรติ มหาวเน กูฏาคารสาลายํฯ ",
"sn4.17:1.2":	"เตน โข ปน สมเยน ภควา ฉนฺนํ ผสฺสายตนานํ อุปาทาย ภิกฺขูนํ ธมฺมิยา กถาย สนฺทเสฺสติ สมาทเปติ สมุตฺเตเชติ สมฺปหํเสติฯ ",
"sn4.17:1.3":	"เต จ ภิกฺขู อฏฺฐึ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ ",
"sn4.17:2.1":	"อถ โข มารสฺส ปาปิมโต เอตทโหสิ",
"sn4.17:2.2":	"“อยํ โข สมโณ โคตโม ฉนฺนํ ผสฺสายตนานํ อุปาทาย ภิกฺขูนํ ธมฺมิยา กถาย สนฺทเสฺสติ สมาทเปติ สมุตฺเตเชติ สปฺปหํเสติฯ ",
"sn4.17:2.3":	"เต จ ภิกฺขู อฏฺฐึ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ ",
"sn4.17:2.4":	"ยนฺนูนาหํ เยน สมโณ โคตโม เตนุปสงฺกเมยฺยํ วิจกฺขุกมฺมายา”ติฯ ",
"sn4.17:2.5":	"อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควโต อวิทูเร มหนฺตํ ภยเภรวํ สทฺทมกาสิ, อปิสฺสุทํ ปถวี มญฺเญ อุนฺทฺรียติฯ อถ โข อญฺญตโร ภิกฺขุ อญฺญตรํ ภิกฺขุํ เอตทโวจ",
"sn4.17:2.6":	"“ภิกฺขุ ภิกฺขุ, เอสา ปถวี มญฺเญ อุนฺทฺรียตี”ติฯ ",
"sn4.17:2.7":	"เอวํ วุตฺเต, ภควา ตํ ภิกฺขุํ เอตทโวจ",
"sn4.17:2.8":	"“เนสา, ภิกฺขุ, ปถวี อุนฺทฺรียติฯ ",
"sn4.17:2.9":	"มาโร เอโส ปาปิมา ตุมฺหากํ วิจกฺขุกมฺมาย อาคโต”ติฯ ",
"sn4.17:2.10":	"อถ โข ภควา “มาโร อยํ ปาปิมา” อิติ วิทิตฺวา มารํ ปาปิมนฺตํ คาถาย อชฺฌภาสิ",
"sn4.17:3.1":	"“รูปา สทฺทา รสา คนฺธา, ",
"sn4.17:3.2":	"ผสฺสา ธมฺมา จ เกวลา; ",
"sn4.17:3.3":	"เอตํ โลกามิสํ โฆรํ, ",
"sn4.17:3.4":	"เอตฺถ โลโก วิมุจฺฉิโตฯ ",
"sn4.17:4.1":	"เอตญฺจ สมติกฺกมฺม, ",
"sn4.17:4.2":	"สโต พุทฺธสฺส สาวโก; ",
"sn4.17:4.3":	"มารเธยฺยํ อติกฺกมฺม, ",
"sn4.17:4.4":	"อาทิจฺโจว วิโรจตี”ติฯ ",
"sn4.17:5.1":	"อถ โข มาโร ปาปิมา …เป… ตตฺเถวนฺตรธายีติฯ "
}	
