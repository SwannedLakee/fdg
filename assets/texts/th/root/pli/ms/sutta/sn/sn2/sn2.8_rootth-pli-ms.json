{	
"sn2.8:0.1":	"สํยุตฺต นิกาย ๒ฯ๘ ",
"sn2.8:0.2":	"๑ฯ ปฐมวคฺค ",
"sn2.8:0.3":	"ตายนสุตฺต ",
"sn2.8:1.1":	"สาวตฺถินิทานํฯ ",
"sn2.8:1.2":	"อถ โข ตายโน เทวปุตฺโต ปุราณติตฺถกโร อภิกฺกนฺตาย รตฺติยา อภิกฺกนฺตวณฺโณ เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ ",
"sn2.8:1.3":	"เอกมนฺตํ ฐิโต โข ตายโน เทวปุตฺโต ภควโต สนฺติเก อิมา คาถาโย อภาสิ",
"sn2.8:2.1":	"“ฉินฺท โสตํ ปรกฺกมฺม, ",
"sn2.8:2.2":	"กาเม ปนุท พฺราหฺมณ; ",
"sn2.8:2.3":	"นปฺปหาย มุนี กาเม, ",
"sn2.8:2.4":	"เนกตฺตมุปปชฺชติฯ ",
"sn2.8:3.1":	"กยิรา เจ กยิราเถนํ, ",
"sn2.8:3.2":	"ทฬฺหเมนํ ปรกฺกเม; ",
"sn2.8:3.3":	"สิถิโล หิ ปริพฺพาโช, ",
"sn2.8:3.4":	"ภิโยฺย อากิรเต รชํฯ ",
"sn2.8:4.1":	"อกตํ ทุกฺกฏํ เสโยฺย, ",
"sn2.8:4.2":	"ปจฺฉา ตปติ ทุกฺกฏํ; ",
"sn2.8:4.3":	"กตญฺจ สุกตํ เสโยฺย, ",
"sn2.8:4.4":	"ยํ กตฺวา นานุตปฺปติฯ ",
"sn2.8:5.1":	"กุโส ยถา ทุคฺคหิโต, ",
"sn2.8:5.2":	"หตฺถเมวานุกนฺตติ; ",
"sn2.8:5.3":	"สามญฺญํ ทุปฺปรามฏฺฐํ, ",
"sn2.8:5.4":	"นิรยายูปกฑฺฒติฯ ",
"sn2.8:6.1":	"ยํ กิญฺจิ สิถิลํ กมฺมํ, ",
"sn2.8:6.2":	"สงฺกิลิฏฺฐญฺจ ยํ วตํ; ",
"sn2.8:6.3":	"สงฺกสฺสรํ พฺรหฺมจริยํ, ",
"sn2.8:6.4":	"น ตํ โหติ มหปฺผลนฺ”ติฯ ",
"sn2.8:7.1":	"อิทมโวจ ตายโน เทวปุตฺโต; ",
"sn2.8:7.2":	"อิทํ วตฺวา ภควนฺตํ อภิวาเทตฺวา ปทกฺขิณํ กตฺวา ตตฺเถวนฺตรธายีติฯ ",
"sn2.8:8.1":	"อถ โข ภควา ตสฺสา รตฺติยา อจฺจเยน ภิกฺขู อามนฺเตสิ",
"sn2.8:8.2":	"“อิมํ, ภิกฺขเว, รตฺตึ ตายโน นาม เทวปุตฺโต ปุราณติตฺถกโร อภิกฺกนฺตาย รตฺติยา อภิกฺกนฺตวณฺโณ เกวลกปฺปํ เชตวนํ โอภาเสตฺวา เยนาหํ เตนุปสงฺกมิ; อุปสงฺกมิตฺวา มํ อภิวาเทตฺวา เอกมนฺตํ อฏฺฐาสิฯ ",
"sn2.8:8.3":	"เอกมนฺตํ ฐิโต โข, ภิกฺขเว, ตายโน เทวปุตฺโต มม สนฺติเก อิมา คาถาโย อภาสิ",
"sn2.8:9.1":	"‘ฉินฺท โสตํ ปรกฺกมฺม, ",
"sn2.8:9.2":	"กาเม ปนุท พฺราหฺมณ; ",
"sn2.8:9.3":	"นปฺปหาย มุนี กาเม, ",
"sn2.8:9.4":	"เนกตฺตมุปปชฺชติฯ ",
"sn2.8:10.1":	"กยิรา เจ กยิราเถนํ, ",
"sn2.8:10.2":	"ทฬฺหเมนํ ปรกฺกเม; ",
"sn2.8:10.3":	"สิถิโล หิ ปริพฺพาโช, ",
"sn2.8:10.4":	"ภิโยฺย อากิรเต รชํฯ ",
"sn2.8:11.1":	"อกตํ ทุกฺกฏํ เสโยฺย, ",
"sn2.8:11.2":	"ปจฺฉา ตปติ ทุกฺกฏํ; ",
"sn2.8:11.3":	"กตญฺจ สุกตํ เสโยฺย, ",
"sn2.8:11.4":	"ยํ กตฺวา นานุตปฺปติฯ ",
"sn2.8:12.1":	"กุโส ยถา ทุคฺคหิโต, ",
"sn2.8:12.2":	"หตฺถเมวานุกนฺตติ; ",
"sn2.8:12.3":	"สามญฺญํ ทุปฺปรามฏฺฐํ, ",
"sn2.8:12.4":	"นิรยายูปกฑฺฒติฯ ",
"sn2.8:13.1":	"ยํ กิญฺจิ สิถิลํ กมฺมํ, ",
"sn2.8:13.2":	"สงฺกิลิฏฺฐญฺจ ยํ วตํ; ",
"sn2.8:13.3":	"สงฺกสฺสรํ พฺรหฺมจริยํ, ",
"sn2.8:13.4":	"น ตํ โหติ มหปฺผลนฺ’ติฯ ",
"sn2.8:14.1":	"อิทมโวจ, ภิกฺขเว, ตายโน เทวปุตฺโต, อิทํ วตฺวา มํ อภิวาเทตฺวา ปทกฺขิณํ กตฺวา ตตฺเถวนฺตรธายิฯ ",
"sn2.8:14.2":	"อุคฺคณฺหาถ, ภิกฺขเว, ตายนคาถา; ",
"sn2.8:14.3":	"ปริยาปุณาถ, ภิกฺขเว, ตายนคาถา; ",
"sn2.8:14.4":	"ธาเรถ, ภิกฺขเว, ตายนคาถาฯ ",
"sn2.8:14.5":	"อตฺถสํหิตา, ภิกฺขเว, ตายนคาถา อาทิพฺรหฺมจริยิกา”ติฯ "
}	
