{	
"sn12.15:0.1":	"สํยุตฺต นิกาย ๑๒ฯ๑๕ ",
"sn12.15:0.2":	"๒ฯ อาหารวคฺค ",
"sn12.15:0.3":	"กจฺจานโคตฺตสุตฺต ",
"sn12.15:1.1":	"สาวตฺถิยํ วิหรติฯ ",
"sn12.15:1.2":	"อถ โข อายสฺมา กจฺจานโคตฺโต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา กจฺจานโคตฺโต ภควนฺตํ เอตทโวจ",
"sn12.15:1.3":	"“‘สมฺมาทิฏฺฐิ สมฺมาทิฏฺฐี’ติ, ภนฺเต, วุจฺจติฯ ",
"sn12.15:1.4":	"กิตฺตาวตา นุ โข, ภนฺเต, สมฺมาทิฏฺฐิ โหตี”ติ? ",
"sn12.15:2.1":	"“ทฺวยนิสฺสิโต ขฺวายํ, กจฺจาน, โลโก เยภุเยฺยน—อตฺถิตญฺเจว นตฺถิตญฺจฯ ",
"sn12.15:2.2":	"โลกสมุทยํ โข, กจฺจาน, ยถาภูตํ สมฺมปฺปญฺญาย ปสฺสโต ยา โลเก นตฺถิตา สา น โหติฯ ",
"sn12.15:2.3":	"โลกนิโรธํ โข, กจฺจาน, ยถาภูตํ สมฺมปฺปญฺญาย ปสฺสโต ยา โลเก อตฺถิตา สา น โหติฯ ",
"sn12.15:2.4":	"อุปยุปาทานาภินิเวสวินิพนฺโธ ขฺวายํ, กจฺจาน, โลโก เยภุเยฺยนฯ ",
"sn12.15:2.5":	"ตญฺจายํ อุปยุปาทานํ เจตโส อธิฏฺฐานํ อภินิเวสานุสยํ น อุเปติ น อุปาทิยติ นาธิฏฺฐาติ",
"sn12.15:2.6":	"‘ทุกฺขเมว อุปฺปชฺชมานํ อุปฺปชฺชติ, ทุกฺขํ นิรุชฺฌมานํ นิรุชฺฌตี’ติ น กงฺขติ น วิจิกิจฺฉติ อปรปจฺจยา ญาณเมวสฺส เอตฺถ โหติฯ ",
"sn12.15:2.7":	"เอตฺตาวตา โข, กจฺจาน, สมฺมาทิฏฺฐิ โหติฯ ",
"sn12.15:3.1":	"‘สพฺพมตฺถี’ติ โข, กจฺจาน, อยเมโก อนฺโตฯ ",
"sn12.15:3.2":	"‘สพฺพํ นตฺถี’ติ อยํ ทุติโย อนฺโตฯ ",
"sn12.15:3.3":	"เอเต เต, กจฺจาน, อุโภ อนฺเต อนุปคมฺม มชฺเฌน ตถาคโต ธมฺมํ เทเสติ",
"sn12.15:3.4":	"‘อวิชฺชาปจฺจยา สงฺขารา; ",
"sn12.15:3.5":	"สงฺขารปจฺจยา วิญฺญาณํ …เป… ",
"sn12.15:3.6":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.15:3.7":	"อวิชฺชาย เตฺวว อเสสวิราคนิโรธา สงฺขารนิโรโธ; ",
"sn12.15:3.8":	"สงฺขารนิโรธา วิญฺญาณนิโรโธ …เป… ",
"sn12.15:3.9":	"เอวเมตสฺส เกวลสฺส ทุกฺขกฺขนฺธสฺส นิโรโธ โหตี’”ติฯ ",
"sn12.15:3.10":	"ปญฺจมํฯ "
}	
