{	
"sn47.16:0.1":	"สํยุตฺต นิกาย ๔๗ฯ๑๖ ",
"sn47.16:0.2":	"๒ฯ นาลนฺทวคฺค ",
"sn47.16:0.3":	"อุตฺติยสุตฺต ",
"sn47.16:1.1":	"สาวตฺถินิทานํฯ ",
"sn47.16:1.2":	"อถ โข อายสฺมา อุตฺติโย เยน ภควา เตนุปสงฺกมิ …เป… เอกมนฺตํ นิสินฺโน โข อายสฺมา อุตฺติโย ภควนฺตํ เอตทโวจ",
"sn47.16:1.3":	"“สาธุ เม, ภนฺเต, ภควา สงฺขิตฺเตน ธมฺมํ เทเสตุ, ยมหํ ภควโต ธมฺมํ สุตฺวา เอโก วูปกฏฺโฐ อปฺปมตฺโต อาตาปี ปหิตตฺโต วิหเรยฺยนฺ”ติฯ ",
"sn47.16:1.4":	"“ตสฺมาติห ตฺวํ, อุตฺติย, อาทิเมว วิโสเธหิ กุสเลสุ ธมฺเมสุฯ ",
"sn47.16:1.5":	"โก จาทิ กุสลานํ ธมฺมานํ? ",
"sn47.16:1.6":	"สีลญฺจ สุวิสุทฺธํ, ทิฏฺฐิ จ อุชุกาฯ ",
"sn47.16:1.7":	"ยโต จ โข เต, อุตฺติย, สีลญฺจ สุวิสุทฺธํ ภวิสฺสติ, ทิฏฺฐิ จ อุชุกา, ตโต ตฺวํ, อุตฺติย, สีลํ นิสฺสาย สีเล ปติฏฺฐาย จตฺตาโร สติปฏฺฐาเน ภาเวยฺยาสิฯ ",
"sn47.16:2.1":	"กตเม จตฺตาโร? ",
"sn47.16:2.2":	"อิธ ตฺวํ, อุตฺติย, กาเย กายานุปสฺสี วิหราหิ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ; ",
"sn47.16:2.3":	"เวทนาสุ …เป… ",
"sn47.16:2.4":	"จิตฺเต …เป… ",
"sn47.16:2.5":	"ธมฺเมสุ ธมฺมานุปสฺสี วิหราหิ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.16:2.6":	"ยโต โข ตฺวํ, อุตฺติย, สีลํ นิสฺสาย สีเล ปติฏฺฐาย อิเม จตฺตาโร สติปฏฺฐาเน เอวํ ภาเวสฺสสิ, ตโต ตฺวํ, อุตฺติย, คมิสฺสสิ มจฺจุเธยฺยสฺส ปารนฺ”ติฯ ",
"sn47.16:3.1":	"อถ โข อายสฺมา อุตฺติโย ภควโต ภาสิตํ อภินนฺทิตฺวา อนุโมทิตฺวา อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
"sn47.16:3.2":	"อถ โข อายสฺมา อุตฺติโย เอโก วูปกฏฺโฐ อปฺปมตฺโต อาตาปี ปหิตตฺโต วิหรนฺโต นจิรเสฺสว—ยสฺสตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ, ตทนุตฺตรํ—พฺรหฺมจริยปริโยสานํ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหาสิฯ ",
"sn47.16:3.3":	"“ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา”ติ อพฺภญฺญาสิฯ ",
"sn47.16:3.4":	"อญฺญตโร จ ปนายสฺมา อุตฺติโย อรหตํ อโหสีติฯ ",
"sn47.16:3.5":	"ฉฏฺฐํฯ "
}	
