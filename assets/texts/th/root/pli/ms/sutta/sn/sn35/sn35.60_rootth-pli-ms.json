{	
"sn35.60:0.1":	"สํยุตฺต นิกาย ๓๕ฯ๖๐ ",
"sn35.60:0.2":	"๖ฯ อวิชฺชาวคฺค ",
"sn35.60:0.3":	"สพฺพุปาทานปริญฺญาสุตฺต ",
"sn35.60:1.1":	"“สพฺพุปาทานปริญฺญาย โว, ภิกฺขเว, ธมฺมํ เทเสสฺสามิฯ ",
"sn35.60:1.2":	"ตํ สุณาถฯ ",
"sn35.60:1.3":	"กตโม จ, ภิกฺขเว, สพฺพุปาทานปริญฺญาย ธมฺโม? ",
"sn35.60:1.4":	"จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณํฯ ติณฺณํ สงฺคติ ผโสฺสฯ ",
"sn35.60:1.5":	"ผสฺสปจฺจยา เวทนาฯ ",
"sn35.60:1.6":	"เอวํ ปสฺสํ, ภิกฺขเว, สุตวา อริยสาวโก จกฺขุสฺมิมฺปิ นิพฺพินฺทติ, รูเปสุปิ นิพฺพินฺทติ, จกฺขุวิญฺญาเณปิ นิพฺพินฺทติ, จกฺขุสมฺผเสฺสปิ นิพฺพินฺทติ, เวทนายปิ นิพฺพินฺทติฯ ",
"sn35.60:1.7":	"นิพฺพินฺทํ วิรชฺชติ; วิราคา วิมุจฺจติ; วิโมกฺขา ‘ปริญฺญาตํ เม อุปาทานนฺ’ติ ปชานาติฯ ",
"sn35.60:1.8":	"โสตญฺจ ปฏิจฺจ สทฺเท จ อุปฺปชฺชติ … ",
"sn35.60:1.9":	"ฆานญฺจ ปฏิจฺจ คนฺเธ จ … ",
"sn35.60:1.10":	"ชิวฺหญฺจ ปฏิจฺจ รเส จ … ",
"sn35.60:1.11":	"กายญฺจ ปฏิจฺจ โผฏฺฐพฺเพ จ … ",
"sn35.60:1.12":	"มนญฺจ ปฏิจฺจ ธมฺเม จ อุปฺปชฺชติ มโนวิญฺญาณํฯ ติณฺณํ สงฺคติ ผโสฺสฯ ",
"sn35.60:1.13":	"ผสฺสปจฺจยา เวทนาฯ ",
"sn35.60:1.14":	"เอวํ ปสฺสํ, ภิกฺขเว, สุตวา อริยสาวโก มนสฺมิมฺปิ นิพฺพินฺทติ, ธมฺเมสุปิ นิพฺพินฺทติ, มโนวิญฺญาเณปิ นิพฺพินฺทติ, มโนสมฺผเสฺสปิ นิพฺพินฺทติ, เวทนายปิ นิพฺพินฺทติฯ ",
"sn35.60:1.15":	"นิพฺพินฺทํ วิรชฺชติ; วิราคา วิมุจฺจติ; วิโมกฺขา ‘ปริญฺญาตํ เม อุปาทานนฺ’ติ ปชานาติฯ ",
"sn35.60:1.16":	"อยํ โข, ภิกฺขเว, สพฺพุปาทานปริญฺญาย ธมฺโม”ติฯ ",
"sn35.60:1.17":	"อฏฺฐมํฯ "
}	
