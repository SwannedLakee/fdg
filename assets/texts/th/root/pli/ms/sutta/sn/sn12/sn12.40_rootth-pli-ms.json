{	
"sn12.40:0.1":	"สํยุตฺต นิกาย ๑๒ฯ๔๐ ",
"sn12.40:0.2":	"๔ฯ กฬารขตฺติยวคฺค ",
"sn12.40:0.3":	"ตติยเจตนาสุตฺต ",
"sn12.40:1.1":	"สาวตฺถิยํ วิหรติฯ ",
"sn12.40:1.2":	"“ยญฺจ, ภิกฺขเว, เจเตติ ยญฺจ ปกปฺเปติ ยญฺจ อนุเสติ อารมฺมณเมตํ โหติ วิญฺญาณสฺส ฐิติยาฯ ",
"sn12.40:1.3":	"อารมฺมเณ สติ ปติฏฺฐา วิญฺญาณสฺส โหติฯ ",
"sn12.40:1.4":	"ตสฺมึ ปติฏฺฐิเต วิญฺญาเณ วิรูเฬฺห นติ โหติฯ ",
"sn12.40:1.5":	"นติยา สติ อาคติคติ โหติฯ ",
"sn12.40:1.6":	"อาคติคติยา สติ จุตูปปาโต โหติฯ ",
"sn12.40:1.7":	"จุตูปปาเต สติ อายตึ ชาติ ชรามรณํ โสกปริเทวทุกฺขโทมนสฺสุปายาสา สมฺภวนฺติฯ ",
"sn12.40:1.8":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.40:2.1":	"โน เจ, ภิกฺขเว, เจเตติ โน เจ ปกปฺเปติ อถ เจ อนุเสติ, อารมฺมณเมตํ โหติ วิญฺญาณสฺส ฐิติยาฯ ",
"sn12.40:2.2":	"อารมฺมเณ สติ ปติฏฺฐา วิญฺญาณสฺส โหติฯ ",
"sn12.40:2.3":	"ตสฺมึ ปติฏฺฐิเต วิญฺญาเณ วิรูเฬฺห นติ โหติฯ ",
"sn12.40:2.4":	"นติยา สติ อาคติคติ โหติฯ ",
"sn12.40:2.5":	"อาคติคติยา สติ จุตูปปาโต โหติฯ ",
"sn12.40:2.6":	"จุตูปปาเต สติ อายตึ ชาติ ชรามรณํ โสกปริเทวทุกฺขโทมนสฺสุปายาสา สมฺภวนฺติฯ ",
"sn12.40:2.7":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.40:3.1":	"ยโต จ โข, ภิกฺขเว, โน เจว เจเตติ โน จ ปกปฺเปติ โน จ อนุเสติ, อารมฺมณเมตํ น โหติ วิญฺญาณสฺส ฐิติยาฯ ",
"sn12.40:3.2":	"อารมฺมเณ อสติ ปติฏฺฐา วิญฺญาณสฺส น โหติฯ ",
"sn12.40:3.3":	"ตทปฺปติฏฺฐิเต วิญฺญาเณ อวิรูเฬฺห นติ น โหติฯ ",
"sn12.40:3.4":	"นติยา อสติ อาคติคติ น โหติฯ ",
"sn12.40:3.5":	"อาคติคติยา อสติ จุตูปปาโต น โหติฯ ",
"sn12.40:3.6":	"จุตูปปาเต อสติ อายตึ ชาติ ชรามรณํ โสกปริเทวทุกฺขโทมนสฺสุปายาสา นิรุชฺฌนฺติฯ ",
"sn12.40:3.7":	"เอวเมตสฺส เกวลสฺส ทุกฺขกฺขนฺธสฺส นิโรโธ โหตี”ติฯ ",
"sn12.40:3.8":	"ทสมํฯ ",
"sn12.40:3.9":	"กฬารขตฺติยวคฺโค จตุตฺโถฯ ",
"sn12.40:4.0":	"ตสฺสุทฺทานํ ",
"sn12.40:4.1":	"ภูตมิทํ กฬารญฺจ, ",
"sn12.40:4.2":	"ทุเว จ ญาณวตฺถูนิ; ",
"sn12.40:4.3":	"อวิชฺชาปจฺจยา จ เทฺว, ",
"sn12.40:4.4":	"นตุมฺหา เจตนา ตโยติฯ "
}	
