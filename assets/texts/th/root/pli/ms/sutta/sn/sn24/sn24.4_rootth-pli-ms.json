{	
"sn24.4:0.1":	"สํยุตฺต นิกาย ๒๔ฯ๔ ",
"sn24.4:0.2":	"๑ฯ โสตาปตฺติวคฺค ",
"sn24.4:0.3":	"โนจเมสิยาสุตฺต ",
"sn24.4:1.1":	"สาวตฺถินิทานํฯ ",
"sn24.4:1.2":	"“กิสฺมึ นุ โข, ภิกฺขเว, สติ, กึ อุปาทาย, กึ อภินิวิสฺส เอวํ ทิฏฺฐิ อุปฺปชฺชติ",
"sn24.4:1.3":	"‘โน จสฺสํ, โน จ เม สิยา, นาภวิสฺส, น เม ภวิสฺสตี’”ติ? ",
"sn24.4:1.4":	"“ภควํมูลกา โน, ภนฺเต, ธมฺมา …เป…ฯ ",
"sn24.4:2.1":	"“รูเป โข, ภิกฺขเว, สติ, รูปํ อุปาทาย, รูปํ อภินิวิสฺส เอวํ ทิฏฺฐิ อุปฺปชฺชติ",
"sn24.4:2.2":	"‘โน จสฺสํ, โน จ เม สิยา, นาภวิสฺส, น เม ภวิสฺสตี’ติฯ ",
"sn24.4:2.3":	"เวทนาย สติ … ",
"sn24.4:2.4":	"สญฺญาย สติ … ",
"sn24.4:2.5":	"สงฺขาเรสุ สติ … ",
"sn24.4:2.6":	"วิญฺญาเณ สติ, วิญฺญาณํ อุปาทาย, วิญฺญาณํ อภินิวิสฺส เอวํ ทิฏฺฐิ อุปฺปชฺชติ",
"sn24.4:2.7":	"‘โน จสฺสํ, โน จ เม สิยา, นาภวิสฺส, น เม ภวิสฺสตี’ติฯ ",
"sn24.4:3.1":	"ตํ กึ มญฺญถ, ภิกฺขเว, ",
"sn24.4:3.2":	"รูปํ นิจฺจํ วา อนิจฺจํ วา”ติ? ",
"sn24.4:3.3":	"“อนิจฺจํ, ภนฺเต” …เป… ",
"sn24.4:3.4":	"อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.4:3.5":	"‘โน จสฺสํ, โน จ เม สิยา, นาภวิสฺส, น เม ภวิสฺสตี’”ติ? ",
"sn24.4:3.6":	"“โน เหตํ, ภนฺเต”ฯ ",
"sn24.4:3.7":	"“เวทนา … ",
"sn24.4:3.8":	"สญฺญา … ",
"sn24.4:3.9":	"สงฺขารา … ",
"sn24.4:3.10":	"วิญฺญาณํ นิจฺจํ วา อนิจฺจํ วา”ติ? ",
"sn24.4:3.11":	"“อนิจฺจํ, ภนฺเต …เป… ",
"sn24.4:3.12":	"อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.4:3.13":	"‘โน จสฺสํ, โน จ เม สิยา, นาภวิสฺส, น เม ภวิสฺสตี’”ติ? ",
"sn24.4:3.14":	"“โน เหตํ, ภนฺเต”ฯ ",
"sn24.4:3.15":	"“ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วา”ติ? ",
"sn24.4:3.16":	"“อนิจฺจํ, ภนฺเต …เป… ",
"sn24.4:3.17":	"อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.4:3.18":	"‘โน จสฺสํ, โน จ เม สิยา, นาภวิสฺส, น เม ภวิสฺสตี’”ติ? ",
"sn24.4:3.19":	"“โน เหตํ, ภนฺเต”ฯ ",
"sn24.4:4.1":	"“ยโต โข, ภิกฺขเว, อริยสาวกสฺส อิเมสุ จ ฐาเนสุ กงฺขา ปหีนา โหติ, ทุกฺเขปิสฺส กงฺขา ปหีนา โหติ …เป… ทุกฺขนิโรธคามินิยา ปฏิปทายปิสฺส กงฺขา ปหีนา โหติ—",
"sn24.4:4.2":	"อยํ วุจฺจติ, ภิกฺขเว, อริยสาวโก โสตาปนฺโน อวินิปาตธมฺโม นิยโต สมฺโพธิปรายโน”ติฯ ",
"sn24.4:4.3":	"จตุตฺถํฯ "
}	
