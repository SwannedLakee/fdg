{	
"sn35.138:0.1":	"สํยุตฺต นิกาย ๓๕ฯ๑๓๘ ",
"sn35.138:0.2":	"๑๔ฯ เทวทหวคฺค ",
"sn35.138:0.3":	"ปฐมนตุมฺหากสุตฺต ",
"sn35.138:1.1":	"“ยํ, ภิกฺขเว, น ตุมฺหากํ ตํ ปชหถฯ ",
"sn35.138:1.2":	"ตํ โว ปหีนํ หิตาย สุขาย ภวิสฺสติฯ ",
"sn35.138:1.3":	"กิญฺจ, ภิกฺขเว, น ตุมฺหากํ? ",
"sn35.138:1.4":	"จกฺขุ, ภิกฺขเว, น ตุมฺหากํ; ตํ ปชหถฯ ",
"sn35.138:1.5":	"ตํ โว ปหีนํ หิตาย สุขาย ภวิสฺสติ …เป… ",
"sn35.138:1.6":	"ชิวฺหา น ตุมฺหากํ; ตํ ปชหถฯ ",
"sn35.138:1.7":	"สา โว ปหีนา หิตาย สุขาย ภวิสฺสติ …เป… ",
"sn35.138:1.8":	"มโน น ตุมฺหากํ; ตํ ปชหถฯ ",
"sn35.138:1.9":	"โส โว ปหีโน หิตาย สุขาย ภวิสฺสติฯ ",
"sn35.138:1.10":	"เสยฺยถาปิ, ภิกฺขเว, ยํ อิมสฺมึ เชตวเน ติณกฏฺฐสาขาปลาสํ ตํ ชโน หเรยฺย วา ฑเหยฺย วา ยถาปจฺจยํ วา กเรยฺย, อปิ นุ ตุมฺหากํ เอวมสฺส",
"sn35.138:1.11":	"‘อเมฺห ชโน หรติ วา ฑหติ วา ยถาปจฺจยํ วา กโรตี’”ติ? ",
"sn35.138:1.12":	"“โน เหตํ, ภนฺเต”ฯ ",
"sn35.138:1.13":	"“ตํ กิสฺส เหตุ”? ",
"sn35.138:1.14":	"“น หิ โน เอตํ, ภนฺเต, อตฺตา วา อตฺตนิยํ วา”ติฯ ",
"sn35.138:1.15":	"“เอวเมว โข, ภิกฺขเว, จกฺขุ น ตุมฺหากํ; ตํ ปชหถฯ ",
"sn35.138:1.16":	"ตํ โว ปหีนํ หิตาย สุขาย ภวิสฺสติ …เป… ",
"sn35.138:1.17":	"ชิวฺหา น ตุมฺหากํ; ตํ ปชหถฯ ",
"sn35.138:1.18":	"สา โว ปหีนา หิตาย สุขาย ภวิสฺสติ …เป… ",
"sn35.138:1.19":	"มโน น ตุมฺหากํ; ตํ ปชหถฯ ",
"sn35.138:1.20":	"โส โว ปหีโน หิตาย สุขาย ภวิสฺสตี”ติฯ ",
"sn35.138:1.21":	"ปญฺจมํฯ "
}	
