{	
"sn51.11:0.1":	"สํยุตฺต นิกาย ๕๑ฯ๑๑ ",
"sn51.11:0.2":	"๒ฯ ปาสาทกมฺปนวคฺค ",
"sn51.11:0.3":	"ปุพฺพสุตฺต ",
"sn51.11:1.1":	"สาวตฺถินิทานํฯ ",
"sn51.11:1.2":	"“ปุพฺเพว เม, ภิกฺขเว, สมฺโพธา อนภิสมฺพุทฺธสฺส โพธิสตฺตเสฺสว สโต เอตทโหสิ",
"sn51.11:1.3":	"‘โก นุ โข เหตุ, โก ปจฺจโย อิทฺธิปาทภาวนายา’ติ? ",
"sn51.11:1.4":	"ตสฺส มยฺหํ, ภิกฺขเว, เอตทโหสิ",
"sn51.11:1.5":	"‘อิธ ภิกฺขุ ฉนฺทสมาธิปฺปธานสงฺขารสมนฺนาคตํ อิทฺธิปาทํ ภาเวติ—",
"sn51.11:1.6":	"อิติ เม ฉนฺโท น จ อติลีโน ภวิสฺสติ, น จ อติปฺปคฺคหิโต ภวิสฺสติ, น จ อชฺฌตฺตํ สงฺขิตฺโต ภวิสฺสติ, น จ พหิทฺธา วิกฺขิตฺโต ภวิสฺสติฯ ",
"sn51.11:1.7":	"ปจฺฉาปุเรสญฺญี จ วิหรติ—",
"sn51.11:1.8":	"ยถา ปุเร ตถา ปจฺฉา, ยถา ปจฺฉา ตถา ปุเร; ",
"sn51.11:1.9":	"ยถา อโธ ตถา อุทฺธํ, ยถา อุทฺธํ ตถา อโธ; ",
"sn51.11:1.10":	"ยถา ทิวา ตถา รตฺตึ, ยถา รตฺตึ ตถา ทิวาฯ ",
"sn51.11:1.11":	"อิติ วิวเฏน เจตสา อปริโยนทฺเธน สปฺปภาสํ จิตฺตํ ภาเวติ’ฯ ",
"sn51.11:2.1":	"วีริยสมาธิปฺปธานสงฺขารสมนฺนาคตํ อิทฺธิปาทํ ภาเวติ—",
"sn51.11:2.2":	"อิติ เม วีริยํ น จ อติลีนํ ภวิสฺสติ, น จ อติปฺปคฺคหิตํ ภวิสฺสติ, น จ อชฺฌตฺตํ สงฺขิตฺตํ ภวิสฺสติ, น จ พหิทฺธา วิกฺขิตฺตํ ภวิสฺสติฯ ",
"sn51.11:2.3":	"ปจฺฉาปุเรสญฺญี จ วิหรติ—",
"sn51.11:2.4":	"ยถา ปุเร ตถา ปจฺฉา, ยถา ปจฺฉา ตถา ปุเร; ",
"sn51.11:2.5":	"ยถา อโธ ตถา อุทฺธํ, ยถา อุทฺธํ ตถา อโธ; ",
"sn51.11:2.6":	"ยถา ทิวา ตถา รตฺตึ, ยถา รตฺตึ ตถา ทิวาฯ ",
"sn51.11:2.7":	"อิติ วิวเฏน เจตสา อปริโยนทฺเธน สปฺปภาสํ จิตฺตํ ภาเวติฯ ",
"sn51.11:3.1":	"จิตฺตสมาธิปฺปธานสงฺขารสมนฺนาคตํ อิทฺธิปาทํ ภาเวติ—",
"sn51.11:3.2":	"อิติ เม จิตฺตํ น จ อติลีนํ ภวิสฺสติ, น จ อติปฺปคฺคหิตํ ภวิสฺสติ, น จ อชฺฌตฺตํ สงฺขิตฺตํ ภวิสฺสติ, น จ พหิทฺธา วิกฺขิตฺตํ ภวิสฺสติฯ ",
"sn51.11:3.3":	"ปจฺฉาปุเรสญฺญี จ วิหรติ—",
"sn51.11:3.4":	"ยถา ปุเร ตถา ปจฺฉา, ยถา ปจฺฉา ตถา ปุเร; ",
"sn51.11:3.5":	"ยถา อโธ ตถา อุทฺธํ, ยถา อุทฺธํ ตถา อโธ; ",
"sn51.11:3.6":	"ยถา ทิวา ตถา รตฺตึ, ยถา รตฺตึ ตถา ทิวาฯ ",
"sn51.11:3.7":	"อิติ วิวเฏน เจตสา อปริโยนทฺเธน สปฺปภาสํ จิตฺตํ ภาเวติฯ ",
"sn51.11:4.1":	"วีมํสาสมาธิปฺปธานสงฺขารสมนฺนาคตํ อิทฺธิปาทํ ภาเวติ—",
"sn51.11:4.2":	"อิติ เม วีมํสา น จ อติลีนา ภวิสฺสติ, น จ อติปฺปคฺคหิตา ภวิสฺสติ, น จ อชฺฌตฺตํ สงฺขิตฺตา ภวิสฺสติ, น จ พหิทฺธา วิกฺขิตฺตา ภวิสฺสติฯ ",
"sn51.11:4.3":	"ปจฺฉาปุเรสญฺญี จ วิหรติ—",
"sn51.11:4.4":	"ยถา ปุเร ตถา ปจฺฉา, ยถา ปจฺฉา ตถา ปุเร; ",
"sn51.11:4.5":	"ยถา อโธ ตถา อุทฺธํ, ยถา อุทฺธํ ตถา อโธ; ",
"sn51.11:4.6":	"ยถา ทิวา ตถา รตฺตึ, ยถา รตฺตึ ตถา ทิวาฯ ",
"sn51.11:4.7":	"อิติ วิวเฏน เจตสา อปริโยนทฺเธน สปฺปภาสํ จิตฺตํ ภาเวติฯ ",
"sn51.11:5.1":	"เอวํ ภาวิเตสุ โข, ภิกฺขุ, จตูสุ อิทฺธิปาเทสุ เอวํ พหุลีกเตสุ, อเนกวิหิตํ อิทฺธิวิธํ ปจฺจนุโภติ—เอโกปิ หุตฺวา พหุธา โหติ, พหุธาปิ หุตฺวา เอโก โหติ; อาวิภาวํ, ติโรภาวํ; ติโรกุฏฺฏํ ติโรปาการํ ติโรปพฺพตํ อสชฺชมาโน คจฺฉติ, เสยฺยถาปิ อากาเส; ปถวิยาปิ อุมฺมุชฺชนิมุชฺชํ กโรติ, เสยฺยถาปิ อุทเก; อุทเกปิ อภิชฺชมาเน คจฺฉติ, เสยฺยถาปิ ปถวิยํ; อากาเสปิ ปลฺลงฺเกน กมติ, เสยฺยถาปิ ปกฺขี สกุโณ; อิเมปิ จนฺทิมสูริเย เอวํมหิทฺธิเก เอวํมหานุภาเว ปาณินา ปริมสติ ปริมชฺชติ; ยาว พฺรหฺมโลกาปิ กาเยน วสํ วตฺเตติฯ ",
"sn51.11:6.1":	"เอวํ ภาวิเตสุ โข, ภิกฺขุ, จตูสุ อิทฺธิปาเทสุ เอวํ พหุลีกเตสุ ทิพฺพาย โสตธาตุยา วิสุทฺธาย อติกฺกนฺตมานุสิกาย อุโภ สทฺเท สุณาติ—ทิพฺเพ จ มานุเส จ, ทูเร สนฺติเก จาติฯ ",
"sn51.11:7.1":	"เอวํ ภาวิเตสุ โข, ภิกฺขุ, จตูสุ อิทฺธิปาเทสุ เอวํ พหุลีกเตสุ, ปรสตฺตานํ ปรปุคฺคลานํ เจตสา เจโต ปริจฺจ ปชานาติฯ ",
"sn51.11:7.2":	"สราคํ วา จิตฺตํ ‘สราคํ จิตฺตนฺ’ติ ปชานาติ; ",
"sn51.11:7.3":	"วีตราคํ วา จิตฺตํ ‘วีตราคํ จิตฺตนฺ’ติ ปชานาติ; ",
"sn51.11:7.4":	"สโทสํ วา จิตฺตํ ‘สโทสํ จิตฺตนฺ’ติ ปชานาติ; ",
"sn51.11:7.5":	"วีตโทสํ วา จิตฺตํ ‘วีตโทสํ จิตฺตนฺ’ติ ปชานาติ; ",
"sn51.11:7.6":	"สโมหํ วา จิตฺตํ ‘สโมหํ จิตฺตนฺ’ติ ปชานาติ; ",
"sn51.11:7.7":	"วีตโมหํ วา จิตฺตํ ‘วีตโมหํ จิตฺตนฺ’ติ ปชานาติ; ",
"sn51.11:7.8":	"สงฺขิตฺตํ วา จิตฺตํ ‘สงฺขิตฺตํ จิตฺตนฺ’ติ ปชานาติ; ",
"sn51.11:7.9":	"วิกฺขิตฺตํ วา จิตฺตํ ‘วิกฺขิตฺตํ จิตฺตนฺ’ติ ปชานาติ; ",
"sn51.11:7.10":	"มหคฺคตํ วา จิตฺตํ ‘มหคฺคตํ จิตฺตนฺ’ติ ปชานาติ; ",
"sn51.11:7.11":	"อมหคฺคตํ วา จิตฺตํ ‘อมหคฺคตํ จิตฺตนฺ’ติ ปชานาติ; ",
"sn51.11:7.12":	"เสาตฺตรํ วา จิตฺตํ ‘เสาตฺตรํ จิตฺตนฺ’ติ ปชานาติ; ",
"sn51.11:7.13":	"อนุตฺตรํ วา จิตฺตํ ‘อนุตฺตรํ จิตฺตนฺ’ติ ปชานาติ; ",
"sn51.11:7.14":	"สมาหิตํ วา จิตฺตํ ‘สมาหิตํ จิตฺตนฺ’ติ ปชานาติ; ",
"sn51.11:7.15":	"อสมาหิตํ วา จิตฺตํ ‘อสมาหิตํ จิตฺตนฺ’ติ ปชานาติ; ",
"sn51.11:7.16":	"วิมุตฺตํ วา จิตฺตํ ‘วิมุตฺตํ จิตฺตนฺ’ติ ปชานาติ; ",
"sn51.11:7.17":	"อวิมุตฺตํ วา จิตฺตํ ‘อวิมุตฺตํ จิตฺตนฺ’ติ ปชานาติฯ ",
"sn51.11:8.1":	"เอวํ ภาวิเตสุ โข, ภิกฺขุ, จตูสุ อิทฺธิปาเทสุ เอวํ พหุลีกเตสุ, อเนกวิหิตํ ปุพฺเพนิวาสํ อนุสฺสรติ, เสยฺยถิทํ—เอกมฺปิ ชาตึ เทฺวปิ ชาติโย ติโสฺสปิ ชาติโย จตโสฺสปิ ชาติโย ปญฺจปิ ชาติโย ทสปิ ชาติโย วีสมฺปิ ชาติโย ตึสมฺปิ ชาติโย จตฺตาลีสมฺปิ ชาติโย ปญฺญาสมฺปิ ชาติโย ชาติสตมฺปิ ชาติสหสฺสมฺปิ ชาติสตสหสฺสมฺปิ อเนเกปิ สํวฏฺฏกปฺเป อเนเกปิ วิวฏฺฏกปฺเป อเนเกปิ สํวฏฺฏวิวฏฺฏกปฺเป",
"sn51.11:9.1":	"เอวํ ภาวิเตสุ โข, ภิกฺขุ, จตูสุ อิทฺธิปาเทสุ เอวํ พหุลีกเตสุ, ทิพฺเพน จกฺขุนา วิสุทฺเธน อติกฺกนฺตมานุสเกน สตฺเต ปสฺสติ จวมาเน อุปปชฺชมาเน หีเน ปณีเต สุวณฺเณ ทุพฺพณฺเณ, สุคเต ทุคฺคเต ยถากมฺมูปเค สตฺเต ปชานาติ",
"sn51.11:10.1":	"เอวํ ภาวิเตสุ โข, ภิกฺขุ, จตูสุ อิทฺธิปาเทสุ เอวํ พหุลีกเตสุ, อาสวานํ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรตี”ติฯ ",
"sn51.11:10.2":	"ปฐมํฯ "
}	
