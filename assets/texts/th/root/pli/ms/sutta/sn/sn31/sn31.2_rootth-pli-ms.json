{	
"sn31.2:0.1":	"สํยุตฺต นิกาย ๓๑ฯ๒ ",
"sn31.2:0.2":	"๑ฯ คนฺธพฺพวคฺค ",
"sn31.2:0.3":	"สุจริตสุตฺต ",
"sn31.2:1.1":	"สาวตฺถินิทานํฯ ",
"sn31.2:1.2":	"เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn31.2:1.3":	"“โก นุ โข, ภนฺเต, เหตุ, โก ปจฺจโย, เยน มิเธกจฺโจ กายสฺส เภทา ปรํ มรณา คนฺธพฺพกายิกานํ เทวานํ สหพฺยตํ อุปปชฺชตี”ติ? ",
"sn31.2:1.4":	"“อิธ, ภิกฺขุ, เอกจฺโจ กาเยน สุจริตํ จรติ, วาจาย สุจริตํ จรติ, มนสา สุจริตํ จรติฯ ",
"sn31.2:1.5":	"ตสฺส สุตํ โหติ",
"sn31.2:1.6":	"‘คนฺธพฺพกายิกา เทวา ทีฆายุกา วณฺณวนฺโต สุขพหุลา’ติฯ ",
"sn31.2:1.7":	"ตสฺส เอวํ โหติ",
"sn31.2:1.8":	"‘อโห วตาหํ กายสฺส เภทา ปรํ มรณา คนฺธพฺพกายิกานํ เทวานํ สหพฺยตํ อุปปชฺเชยฺยนฺ’ติฯ ",
"sn31.2:1.9":	"โส กายสฺส เภทา ปรํ มรณา คนฺธพฺพกายิกานํ เทวานํ สหพฺยตํ อุปปชฺชติฯ ",
"sn31.2:1.10":	"อยํ โข, ภิกฺขุ, เหตุ, อยํ ปจฺจโย, เยน มิเธกจฺโจ กายสฺส เภทา ปรํ มรณา คนฺธพฺพกายิกานํ เทวานํ สหพฺยตํ อุปปชฺชตี”ติฯ ",
"sn31.2:1.11":	"ทุติยํฯ "
}	
