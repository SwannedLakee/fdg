{	
"sn5.3:0.1":	"สํยุตฺต นิกาย ๕ฯ๓ ",
"sn5.3:0.2":	"๑ฯ ภิกฺขุนีวคฺค ",
"sn5.3:0.3":	"กิสาโคตมีสุตฺต ",
"sn5.3:1.1":	"สาวตฺถินิทานํฯ ",
"sn5.3:1.2":	"อถ โข กิสาโคตมี ภิกฺขุนี ปุพฺพณฺหสมยํ นิวาเสตฺวา ปตฺตจีวรมาทาย สาวตฺถึ ปิณฺฑาย ปาวิสิฯ ",
"sn5.3:1.3":	"สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฏิกฺกนฺตา เยน อนฺธวนํ เตนุปสงฺกมิ, อุปสงฺกมิตฺวา ทิวาวิหารายฯ ",
"sn5.3:1.4":	"อนฺธวนํ อชฺโฌคาเหตฺวา อญฺญตรสฺมึ รุกฺขมูเล ทิวาวิหารํ นิสีทิฯ ",
"sn5.3:1.5":	"อถ โข มาโร ปาปิมา กิสาโคตมิยา ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม เยน กิสาโคตมี ภิกฺขุนี เตนุปสงฺกมิ; อุปสงฺกมิตฺวา กิสาโคตมึ ภิกฺขุนึ คาถาย อชฺฌภาสิ",
"sn5.3:2.1":	"“กึ นุ ตฺวํ มตปุตฺตาว, ",
"sn5.3:2.2":	"เอกมาสิ รุทมฺมุขี; ",
"sn5.3:2.3":	"วนมชฺฌคตา เอกา, ",
"sn5.3:2.4":	"ปุริสํ นุ คเวสสี”ติฯ ",
"sn5.3:3.1":	"อถ โข กิสาโคตมิยา ภิกฺขุนิยา เอตทโหสิ",
"sn5.3:3.2":	"“โก นุ ขฺวายํ มนุโสฺส วา อมนุโสฺส วา คาถํ ภาสตี”ติ? ",
"sn5.3:3.3":	"อถ โข กิสาโคตมิยา ภิกฺขุนิยา เอตทโหสิ",
"sn5.3:3.4":	"“มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม คาถํ ภาสตี”ติฯ ",
"sn5.3:4.1":	"อถ โข กิสาโคตมี ภิกฺขุนี “มาโร อยํ ปาปิมา” อิติ วิทิตฺวา มารํ ปาปิมนฺตํ คาถาหิ ปจฺจภาสิ",
"sn5.3:5.1":	"“อจฺจนฺตํ มตปุตฺตามฺหิ, ",
"sn5.3:5.2":	"ปุริสา เอตทนฺติกา; ",
"sn5.3:5.3":	"น โสจามิ น โรทามิ, ",
"sn5.3:5.4":	"น ตํ ภายามิ อาวุโสฯ ",
"sn5.3:6.1":	"สพฺพตฺถ วิหตา นนฺที, ",
"sn5.3:6.2":	"ตโมกฺขนฺโธ ปทาลิโต; ",
"sn5.3:6.3":	"เชตฺวาน มจฺจุโน เสนํ, ",
"sn5.3:6.4":	"วิหรามิ อนาสวา”ติฯ ",
"sn5.3:7.1":	"อถ โข มาโร ปาปิมา “ชานาติ มํ กิสาโคตมี ภิกฺขุนี”ติ ทุกฺขี ทุมฺมโน ตตฺเถวนฺตรธายีติฯ "
}	
