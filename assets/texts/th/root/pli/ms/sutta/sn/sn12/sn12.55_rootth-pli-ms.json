{	
"sn12.55:0.1":	"สํยุตฺต นิกาย ๑๒ฯ๕๕ ",
"sn12.55:0.2":	"๖ฯ ทุกฺขวคฺค ",
"sn12.55:0.3":	"มหารุกฺขสุตฺต ",
"sn12.55:1.1":	"สาวตฺถิยํ วิหรติฯ ",
"sn12.55:1.2":	"“อุปาทานิเยสุ, ภิกฺขเว, ธมฺเมสุ อสฺสาทานุปสฺสิโน วิหรโต ตณฺหา ปวฑฺฒติฯ ",
"sn12.55:1.3":	"ตณฺหาปจฺจยา อุปาทานํ; ",
"sn12.55:1.4":	"อุปาทานปจฺจยา ภโว …เป… ",
"sn12.55:1.5":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.55:2.1":	"เสยฺยถาปิ, ภิกฺขเว, มหารุกฺโขฯ ",
"sn12.55:2.2":	"ตสฺส ยานิ เจว มูลานิ อโธคมานิ, ยานิ จ ติริยงฺคมานิ, สพฺพานิ ตานิ อุทฺธํ โอชํ อภิหรนฺติฯ ",
"sn12.55:2.3":	"เอวญฺหิ โส, ภิกฺขเว, มหารุกฺโข ตทาหาโร ตทุปาทาโน จิรํ ทีฆมทฺธานํ ติฏฺเฐยฺยฯ ",
"sn12.55:2.4":	"เอวเมว โข, ภิกฺขเว, อุปาทานิเยสุ ธมฺเมสุ อสฺสาทานุปสฺสิโน วิหรโต ตณฺหา ปวฑฺฒติฯ ",
"sn12.55:2.5":	"ตณฺหาปจฺจยา อุปาทานํ …เป… ",
"sn12.55:2.6":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.55:3.1":	"อุปาทานิเยสุ, ภิกฺขเว, ธมฺเมสุ อาทีนวานุปสฺสิโน วิหรโต ตณฺหา นิรุชฺฌติฯ ",
"sn12.55:3.2":	"ตณฺหานิโรธา อุปาทานนิโรโธ; ",
"sn12.55:3.3":	"อุปาทานนิโรธา ภวนิโรโธ …เป… ",
"sn12.55:3.4":	"เอวเมตสฺส เกวลสฺส ทุกฺขกฺขนฺธสฺส นิโรโธ โหติฯ ",
"sn12.55:4.1":	"เสยฺยถาปิ, ภิกฺขเว, มหารุกฺโขฯ ",
"sn12.55:4.2":	"อถ ปุริโส อาคจฺเฉยฺย กุทฺทาลปิฏกํ อาทายฯ ",
"sn12.55:4.3":	"โส ตํ รุกฺขํ มูเล ฉินฺเทยฺย, มูลํ ฉินฺทิตฺวา ปลิขเณยฺย, ปลิขณิตฺวา มูลานิ อุทฺธเรยฺย อนฺตมโส อุสีรนาฬิมตฺตานิปิฯ ",
"sn12.55:4.4":	"โส ตํ รุกฺขํ ขณฺฑาขณฺฑิกํ ฉินฺเทยฺย, ขณฺฑาขณฺฑิกํ ฉินฺทิตฺวา ผาเลยฺย, ผาเลตฺวา สกลิกํ สกลิกํ กเรยฺย, สกลิกํ สกลิกํ กริตฺวา วาตาตเป วิโสเสยฺย; ",
"sn12.55:4.5":	"วาตาตเป วิโสเสตฺวา อคฺคินา ฑเหยฺย, อคฺคินา ฑเหตฺวา มสึ กเรยฺย, มสึ กริตฺวา มหาวาเต วา โอผุเณยฺย นทิยา วา สีฆโสตาย ปวาเหยฺยฯ ",
"sn12.55:4.6":	"เอวญฺหิ โส, ภิกฺขเว, มหารุกฺโข อุจฺฉินฺนมูโล อสฺส ตาลาวตฺถุกโต อนภาวงฺกโต อายตึ อนุปฺปาทธมฺโมฯ ",
"sn12.55:4.7":	"เอวเมว โข, ภิกฺขเว, อุปาทานิเยสุ ธมฺเมสุ อาทีนวานุปสฺสิโน วิหรโต ตณฺหา นิรุชฺฌติฯ ",
"sn12.55:4.8":	"ตณฺหานิโรธา อุปาทานนิโรโธ; ",
"sn12.55:4.9":	"อุปาทานนิโรธา ภวนิโรโธ …เป… ",
"sn12.55:4.10":	"เอวเมตสฺส เกวลสฺส ทุกฺขกฺขนฺธสฺส นิโรโธ โหตี”ติฯ ",
"sn12.55:4.11":	"ปญฺจมํฯ "
}	
