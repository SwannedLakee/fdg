{	
"sn46.28:0.1":	"สํยุตฺต นิกาย ๔๖ฯ๒๘ ",
"sn46.28:0.2":	"๓ฯ อุทายิวคฺค ",
"sn46.28:0.3":	"นิพฺเพธภาคิยสุตฺต ",
"sn46.28:1.1":	"“นิพฺเพธภาคิยํ โว, ภิกฺขเว, มคฺคํ เทเสสฺสามิ; ",
"sn46.28:1.2":	"ตํ สุณาถฯ ",
"sn46.28:1.3":	"กตโม จ, ภิกฺขเว, นิพฺเพธภาคิโย มคฺโค? ",
"sn46.28:1.4":	"ยทิทํ—",
"sn46.28:1.5":	"สตฺต โพชฺฌงฺคาฯ ",
"sn46.28:1.6":	"กตเม สตฺต? ",
"sn46.28:1.7":	"สติสมฺโพชฺฌงฺโค …เป… อุเปกฺขาสมฺโพชฺฌงฺโค”ติฯ ",
"sn46.28:1.8":	"เอวํ วุตฺเต, อายสฺมา อุทายี ภควนฺตํ เอตทโวจ",
"sn46.28:1.9":	"“กถํ ภาวิตา นุ โข, ภนฺเต, สตฺต โพชฺฌงฺคา กถํ พหุลีกตา นิพฺเพธาย สํวตฺตนฺตี”ติ? ",
"sn46.28:2.1":	"“อิธ, อุทายิ, ภิกฺขุ สติสมฺโพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึ วิปุลํ มหคฺคตํ อปฺปมาณํ อพฺยาปชฺชํฯ ",
"sn46.28:2.2":	"โส สติสมฺโพชฺฌงฺคํ ภาวิเตน จิตฺเตน อนิพฺพิทฺธปุพฺพํ อปฺปทาลิตปุพฺพํ โลภกฺขนฺธํ นิพฺพิชฺฌติ ปทาเลติ; ",
"sn46.28:2.3":	"อนิพฺพิทฺธปุพฺพํ อปฺปทาลิตปุพฺพํ โทสกฺขนฺธํ นิพฺพิชฺฌติ ปทาเลติ; ",
"sn46.28:2.4":	"อนิพฺพิทฺธปุพฺพํ อปฺปทาลิตปุพฺพํ โมหกฺขนฺธํ นิพฺพิชฺฌติ ปทาเลติ …เป… ",
"sn46.28:2.5":	"อุเปกฺขาสมฺโพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึ วิปุลํ มหคฺคตํ อปฺปมาณํ อพฺยาปชฺชํฯ ",
"sn46.28:2.6":	"โส อุเปกฺขาสมฺโพชฺฌงฺคํ ภาวิเตน จิตฺเตน อนิพฺพิทฺธปุพฺพํ อปฺปทาลิตปุพฺพํ โลภกฺขนฺธํ นิพฺพิชฺฌติ ปทาเลติ; ",
"sn46.28:2.7":	"อนิพฺพิทฺธปุพฺพํ อปฺปทาลิตปุพฺพํ โทสกฺขนฺธํ นิพฺพิชฺฌติ ปทาเลติ; ",
"sn46.28:2.8":	"อนิพฺพิทฺธปุพฺพํ อปฺปทาลิตปุพฺพํ โมหกฺขนฺธํ นิพฺพิชฺฌติ ปทาเลติฯ ",
"sn46.28:2.9":	"เอวํ ภาวิตา โข, อุทายิ, สตฺต โพชฺฌงฺคา เอวํ พหุลีกตา นิพฺเพธาย สํวตฺตนฺตี”ติฯ ",
"sn46.28:2.10":	"อฏฺฐมํฯ "
}	
