{	
"sn24.9:0.1":	"สํยุตฺต นิกาย ๒๔ฯ๙ ",
"sn24.9:0.2":	"๑ฯ โสตาปตฺติวคฺค ",
"sn24.9:0.3":	"สสฺสตทิฏฺฐิสุตฺต ",
"sn24.9:1.1":	"สาวตฺถินิทานํฯ ",
"sn24.9:1.2":	"“กิสฺมึ นุ โข, ภิกฺขเว, สติ, กึ อุปาทาย, กึ อภินิวิสฺส เอวํ ทิฏฺฐิ อุปฺปชฺชติ",
"sn24.9:1.3":	"‘สสฺสโต โลโก’”ติ? ",
"sn24.9:1.4":	"“ภควํมูลกา โน, ภนฺเต, ธมฺมา …เป… ",
"sn24.9:2.1":	"“รูเป โข, ภิกฺขเว, สติ, รูปํ อุปาทาย, รูปํ อภินิวิสฺส เอวํ ทิฏฺฐิ อุปฺปชฺชติ",
"sn24.9:2.2":	"‘สสฺสโต โลโก’ติฯ ",
"sn24.9:2.3":	"เวทนาย สติ …เป… ",
"sn24.9:2.4":	"สงฺขาเรสุ สติ … ",
"sn24.9:2.5":	"วิญฺญาเณ สติ, วิญฺญาณํ อุปาทาย, วิญฺญาณํ อภินิวิสฺส เอวํ ทิฏฺฐิ อุปฺปชฺชติ",
"sn24.9:2.6":	"‘สสฺสโต โลโก’ติฯ ",
"sn24.9:3.1":	"ตํ กึ มญฺญถ, ภิกฺขเว, ",
"sn24.9:3.2":	"รูปํ นิจฺจํ วา อนิจฺจํ วา”ติ? ",
"sn24.9:3.3":	"“อนิจฺจํ, ภนฺเต” …เป… ",
"sn24.9:3.4":	"วิปริณามธมฺมํ, อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.9:3.5":	"‘สสฺสโต โลโก’”ติ? ",
"sn24.9:3.6":	"“โน เหตํ, ภนฺเต”ฯ ",
"sn24.9:3.7":	"“เวทนา … ",
"sn24.9:3.8":	"สญฺญา … ",
"sn24.9:3.9":	"สงฺขารา … ",
"sn24.9:3.10":	"วิญฺญาณํ นิจฺจํ วา อนิจฺจํ วา”ติ? ",
"sn24.9:3.11":	"“อนิจฺจํ, ภนฺเต …เป… ",
"sn24.9:3.12":	"อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.9:3.13":	"‘สสฺสโต โลโก’”ติ? ",
"sn24.9:3.14":	"“โน เหตํ, ภนฺเต”ฯ ",
"sn24.9:3.15":	"“ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วา”ติ? ",
"sn24.9:3.16":	"“อนิจฺจํ, ภนฺเต”ฯ ",
"sn24.9:3.17":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn24.9:3.18":	"“ทุกฺขํ, ภนฺเต”ฯ ",
"sn24.9:3.19":	"“ยํ ปนานิจฺจํ ทุกฺขํ วิปริณามธมฺมํ, อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn24.9:3.20":	"‘สสฺสโต โลโก’”ติ? ",
"sn24.9:3.21":	"“โน เหตํ, ภนฺเต”ฯ ",
"sn24.9:4.1":	"“ยโต โข, ภิกฺขเว, อริยสาวกสฺส อิเมสุ จ ฐาเนสุ กงฺขา ปหีนา โหติ, ทุกฺเขปิสฺส กงฺขา ปหีนา โหติ …เป… ทุกฺขนิโรธคามินิยา ปฏิปทายปิสฺส กงฺขา ปหีนา โหติ—",
"sn24.9:4.2":	"อยํ วุจฺจติ, ภิกฺขเว, อริยสาวโก โสตาปนฺโน อวินิปาตธมฺโม นิยโต สมฺโพธิปรายโน”ติฯ ",
"sn24.9:4.3":	"นวมํฯ "
}	
