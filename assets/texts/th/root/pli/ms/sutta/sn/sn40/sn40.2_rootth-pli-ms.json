{	
"sn40.2:0.1":	"สํยุตฺต นิกาย ๔๐ฯ๒ ",
"sn40.2:0.2":	"๑ฯ โมคฺคลฺลานวคฺค ",
"sn40.2:0.3":	"ทุติยฌานปญฺหาสุตฺต ",
"sn40.2:1.1":	"“‘ทุติยํ ฌานํ, ทุติยํ ฌานนฺ’ติ วุจฺจติฯ ",
"sn40.2:1.2":	"กตมํ นุ โข ทุติยํ ฌานนฺติ? ",
"sn40.2:1.3":	"ตสฺส มยฺหํ, อาวุโส, เอตทโหสิ",
"sn40.2:1.4":	"‘อิธ ภิกฺขุ วิตกฺกวิจารานํ วูปสมา อชฺฌตฺตํ สมฺปสาทนํ เจตโส เอโกทิภาวํ อวิตกฺกํ อวิจารํ สมาธิชํ ปีติสุขํ ทุติยํ ฌานํ อุปสมฺปชฺช วิหรติฯ ",
"sn40.2:1.5":	"อิทํ วุจฺจติ ทุติยํ ฌานนฺ’ติฯ ",
"sn40.2:1.6":	"โส ขฺวาหํ, อาวุโส, วิตกฺกวิจารานํ วูปสมา อชฺฌตฺตํ สมฺปสาทนํ เจตโส เอโกทิภาวํ อวิตกฺกํ อวิจารํ สมาธิชํ ปีติสุขํ ทุติยํ ฌานํ อุปสมฺปชฺช วิหรามิฯ ",
"sn40.2:1.7":	"ตสฺส มยฺหํ, อาวุโส, อิมินา วิหาเรน วิหรโต วิตกฺกสหคตา สญฺญามนสิการา สมุทาจรนฺติฯ ",
"sn40.2:2.1":	"อถ โข มํ, อาวุโส, ภควา อิทฺธิยา อุปสงฺกมิตฺวา เอตทโวจ",
"sn40.2:2.2":	"‘โมคฺคลฺลาน, โมคฺคลฺลานฯ ",
"sn40.2:2.3":	"มา, พฺราหฺมณ, ทุติยํ ฌานํ ปมาโท, ทุติเย ฌาเน จิตฺตํ สณฺฐเปหิ, ทุติเย ฌาเน จิตฺตํ เอโกทึ กโรหิ, ทุติเย ฌาเน จิตฺตํ สมาทหา’ติฯ ",
"sn40.2:2.4":	"โส ขฺวาหํ, อาวุโส, อปเรน สมเยน วิตกฺกวิจารานํ วูปสมา อชฺฌตฺตํ สมฺปสาทนํ เจตโส เอโกทิภาวํ อวิตกฺกํ อวิจารํ สมาธิชํ ปีติสุขํ ทุติยํ ฌานํ อุปสมฺปชฺช วิหาสึฯ ",
"sn40.2:2.5":	"ยญฺหิ ตํ, อาวุโส, สมฺมา วทมาโน วเทยฺย",
"sn40.2:2.6":	"‘สตฺถารานุคฺคหิโต สาวโก มหาภิญฺญตํ ปตฺโต’ติ, มมํ ตํ สมฺมา วทมาโน วเทยฺย",
"sn40.2:2.7":	"‘สตฺถารานุคฺคหิโต สาวโก มหาภิญฺญตํ ปตฺโต’”ติฯ ",
"sn40.2:2.8":	"ทุติยํฯ "
}	
