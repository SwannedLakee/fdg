{	
"sn22.44:0.1":	"สํยุตฺต นิกาย ๒๒ฯ๔๔ ",
"sn22.44:0.2":	"๕ฯ อตฺตทีปวคฺค ",
"sn22.44:0.3":	"ปฏิปทาสุตฺต ",
"sn22.44:1.1":	"สาวตฺถินิทานํฯ ",
"sn22.44:1.2":	"“สกฺกายสมุทยคามินิญฺจ โว, ภิกฺขเว, ปฏิปทํ เทเสสฺสามิ, สกฺกายนิโรธคามินิญฺจ ปฏิปทํฯ ",
"sn22.44:1.3":	"ตํ สุณาถฯ ",
"sn22.44:1.4":	"กตมา จ, ภิกฺขเว, สกฺกายสมุทยคามินี ปฏิปทา? ",
"sn22.44:1.5":	"อิธ, ภิกฺขเว, อสฺสุตวา ปุถุชฺชโน อริยานํ อทสฺสาวี อริยธมฺมสฺส อโกวิโท อริยธมฺเม อวินีโต, สปฺปุริสานํ อทสฺสาวี สปฺปุริสธมฺมสฺส อโกวิโท สปฺปุริสธมฺเม อวินีโต, ",
"sn22.44:1.6":	"รูปํ อตฺตโต สมนุปสฺสติ, รูปวนฺตํ วา อตฺตานํ; อตฺตนิ วา รูปํ, รูปสฺมึ วา อตฺตานํฯ ",
"sn22.44:1.7":	"เวทนํ อตฺตโต … ",
"sn22.44:1.8":	"สญฺญํ … ",
"sn22.44:1.9":	"สงฺขาเร … ",
"sn22.44:1.10":	"วิญฺญาณํ อตฺตโต สมนุปสฺสติ, วิญฺญาณวนฺตํ วา อตฺตานํ; อตฺตนิ วา วิญฺญาณํ, วิญฺญาณสฺมึ วา อตฺตานํฯ ",
"sn22.44:1.11":	"อยํ วุจฺจติ, ภิกฺขเว, ‘สกฺกายสมุทยคามินี ปฏิปทา, สกฺกายสมุทยคามินี ปฏิปทา’ติฯ ",
"sn22.44:1.12":	"อิติ หิทํ, ภิกฺขเว, วุจฺจติ ‘ทุกฺขสมุทยคามินี สมนุปสฺสนา’ติฯ ",
"sn22.44:1.13":	"อยเมเวตฺถ อตฺโถฯ ",
"sn22.44:2.1":	"กตมา จ, ภิกฺขเว, สกฺกายนิโรธคามินี ปฏิปทา? ",
"sn22.44:2.2":	"อิธ, ภิกฺขเว, สุตวา อริยสาวโก อริยานํ ทสฺสาวี อริยธมฺมสฺส โกวิโท อริยธมฺเม สุวินีโต, สปฺปุริสานํ ทสฺสาวี สปฺปุริสธมฺมสฺส โกวิโท สปฺปุริสธมฺเม สุวินีโต, ",
"sn22.44:2.3":	"น รูปํ อตฺตโต สมนุปสฺสติ, น รูปวนฺตํ วา อตฺตานํ; น อตฺตนิ วา รูปํ, น รูปสฺมึ วา อตฺตานํฯ ",
"sn22.44:2.4":	"น เวทนํ อตฺตโต … ",
"sn22.44:2.5":	"น สญฺญํ … ",
"sn22.44:2.6":	"น สงฺขาเร … ",
"sn22.44:2.7":	"น วิญฺญาณํ อตฺตโต สมนุปสฺสติ, น วิญฺญาณวนฺตํ วา อตฺตานํ; น อตฺตนิ วา วิญฺญาณํ, น วิญฺญาณสฺมึ วา อตฺตานํฯ ",
"sn22.44:2.8":	"อยํ วุจฺจติ, ภิกฺขเว, ‘สกฺกายนิโรธคามินี ปฏิปทา, สกฺกายนิโรธคามินี ปฏิปทา’ติฯ ",
"sn22.44:2.9":	"อิติ หิทํ, ภิกฺขเว, วุจฺจติ ‘ทุกฺขนิโรธคามินี สมนุปสฺสนา’ติฯ ",
"sn22.44:2.10":	"อยเมเวตฺถ อตฺโถ”ติฯ ",
"sn22.44:2.11":	"ทุติยํฯ "
}	
