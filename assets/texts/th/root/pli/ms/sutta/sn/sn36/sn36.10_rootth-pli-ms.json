{	
"sn36.10:0.1":	"สํยุตฺต นิกาย ๓๖ฯ๑๐ ",
"sn36.10:0.2":	"๑ฯ สคาถาวคฺค ",
"sn36.10:0.3":	"ผสฺสมูลกสุตฺต ",
"sn36.10:1.1":	"“ติโสฺส อิมา, ภิกฺขเว, เวทนา ผสฺสชา ผสฺสมูลกา ผสฺสนิทานา ผสฺสปจฺจยาฯ ",
"sn36.10:1.2":	"กตมา ติโสฺส? ",
"sn36.10:1.3":	"สุขา เวทนา, ทุกฺขา เวทนา, อทุกฺขมสุขา เวทนาฯ ",
"sn36.10:1.4":	"สุขเวทนิยํ, ภิกฺขเว, ผสฺสํ ปฏิจฺจ อุปฺปชฺชติ สุขา เวทนาฯ ",
"sn36.10:1.5":	"ตเสฺสว สุขเวทนิยสฺส ผสฺสสฺส นิโรธา, ยํ ตชฺชํ เวทยิตํ สุขเวทนิยํ ผสฺสํ ปฏิจฺจ อุปฺปนฺนา สุขา เวทนา, สา นิรุชฺฌติ, สา วูปสมฺมติฯ ",
"sn36.10:1.6":	"ทุกฺขเวทนิยํ, ภิกฺขเว, ผสฺสํ ปฏิจฺจ อุปฺปชฺชติ ทุกฺขา เวทนาฯ ",
"sn36.10:1.7":	"ตเสฺสว ทุกฺขเวทนิยสฺส ผสฺสสฺส นิโรธา, ยํ ตชฺชํ เวทยิตํ ทุกฺขเวทนิยํ ผสฺสํ ปฏิจฺจ อุปฺปนฺนา ทุกฺขา เวทนา, สา นิรุชฺฌติ, สา วูปสมฺมติฯ ",
"sn36.10:1.8":	"อทุกฺขมสุขเวทนิยํ, ภิกฺขเว, ผสฺสํ ปฏิจฺจ อุปฺปชฺชติ อทุกฺขมสุขา เวทนาฯ ",
"sn36.10:1.9":	"ตเสฺสว อทุกฺขมสุขเวทนิยสฺส ผสฺสสฺส นิโรธา, ยํ ตชฺชํ เวทยิตํ อทุกฺขมสุขเวทนิยํ ผสฺสํ ปฏิจฺจ อุปฺปนฺนา อทุกฺขมสุขา เวทนา, สา นิรุชฺฌติ, สา วูปสมฺมติฯ ",
"sn36.10:1.10":	"เสยฺยถาปิ, ภิกฺขเว, ทฺวินฺนํ กฏฺฐานํ สงฺฆฏฺฏนสโมธานา อุสฺมา ชายติ, เตโช อภินิพฺพตฺตติฯ เตสํเยว กฏฺฐานํ นานาภาวา วินิกฺเขปา, ยา ตชฺชา อุสฺมา, สา นิรุชฺฌติ, สา วูปสมฺมติฯ ",
"sn36.10:1.11":	"เอวเมว โข, ภิกฺขเว, อิมา ติโสฺส เวทนา ผสฺสชา ผสฺสมูลกา ผสฺสนิทานา ผสฺสปจฺจยาฯ ",
"sn36.10:1.12":	"ตชฺชํ ผสฺสํ ปฏิจฺจ ตชฺชา เวทนา อุปฺปชฺชนฺติฯ ",
"sn36.10:1.13":	"ตชฺชสฺส ผสฺสสฺส นิโรธา ตชฺชา เวทนา นิรุชฺฌนฺตี”ติฯ ",
"sn36.10:1.14":	"ทสมํฯ ",
"sn36.10:1.15":	"เวทนาสํยุตฺตสฺส สคาถาวคฺโค ปฐโมฯ ",
"sn36.10:2.0":	"ตสฺสุทฺทานํ ",
"sn36.10:2.1":	"สมาธิ สุขํ ปหาเนน, ",
"sn36.10:2.2":	"ปาตาลํ ทฏฺฐพฺเพน จ; ",
"sn36.10:2.3":	"สเลฺลน เจว เคลญฺญา, ",
"sn36.10:2.4":	"อนิจฺจ ผสฺสมูลกาติฯ "
}	
