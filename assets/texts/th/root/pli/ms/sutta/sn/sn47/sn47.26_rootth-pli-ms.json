{	
"sn47.26:0.1":	"สํยุตฺต นิกาย ๔๗ฯ๒๖ ",
"sn47.26:0.2":	"๓ฯ สีลฏฺฐิติวคฺค ",
"sn47.26:0.3":	"ปเทสสุตฺต ",
"sn47.26:1.1":	"เอกํ สมยํ อายสฺมา จ สาริปุตฺโต อายสฺมา จ มหาโมคฺคลฺลาโน อายสฺมา จ อนุรุทฺโธ สาเกเต วิหรนฺติ กณฺฑกีวเนฯ ",
"sn47.26:1.2":	"อถ โข อายสฺมา จ สาริปุตฺโต อายสฺมา จ มหาโมคฺคลฺลาโน สายนฺหสมยํ ปฏิสลฺลานา วุฏฺฐิตา เยนายสฺมา อนุรุทฺโธ เตนุปสงฺกมึสุ; อุปสงฺกมิตฺวา อายสฺมตา อนุรุทฺเธน สทฺธึ สมฺโมทึสุฯ ",
"sn47.26:1.3":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทึสุฯ เอกมนฺตํ นิสินฺโน โข อายสฺมา สาริปุตฺโต อายสฺมนฺตํ อนุรุทฺธํ เอตทโวจ",
"sn47.26:1.4":	"“‘เสโข, เสโข’ติ, อาวุโส อนุรุทฺธ, วุจฺจติฯ ",
"sn47.26:1.5":	"กิตฺตาวตา นุ โข, อาวุโส, เสโข โหตี”ติ? ",
"sn47.26:1.6":	"“จตุนฺนํ โข, อาวุโส, สติปฏฺฐานานํ ปเทสํ ภาวิตตฺตา เสโข โหติฯ ",
"sn47.26:2.1":	"กตเมสํ จตุนฺนํ? ",
"sn47.26:2.2":	"อิธาวุโส, ภิกฺขุ กาเย กายานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ; ",
"sn47.26:2.3":	"เวทนาสุ …เป… ",
"sn47.26:2.4":	"จิตฺเต …เป… ",
"sn47.26:2.5":	"ธมฺเมสุ ธมฺมานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.26:2.6":	"อิเมสํ โข, อาวุโส, จตุนฺนํ สติปฏฺฐานานํ ปเทสํ ภาวิตตฺตา เสโข โหตี”ติฯ ",
"sn47.26:2.7":	"ฉฏฺฐํฯ "
}	
