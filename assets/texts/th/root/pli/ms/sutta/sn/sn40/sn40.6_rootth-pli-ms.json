{	
"sn40.6:0.1":	"สํยุตฺต นิกาย ๔๐ฯ๖ ",
"sn40.6:0.2":	"๑ฯ โมคฺคลฺลานวคฺค ",
"sn40.6:0.3":	"วิญฺญาณญฺจายตนปญฺหาสุตฺต ",
"sn40.6:1.1":	"“‘วิญฺญาณญฺจายตนํ, วิญฺญาณญฺจายตนนฺ’ติ วุจฺจติฯ ",
"sn40.6:1.2":	"กตมํ นุ โข วิญฺญาณญฺจายตนนฺติ? ",
"sn40.6:1.3":	"ตสฺส มยฺหํ, อาวุโส, เอตทโหสิ",
"sn40.6:1.4":	"‘อิธ ภิกฺขุ สพฺพโส อากาสานญฺจายตนํ สมติกฺกมฺม อนนฺตํ วิญฺญาณนฺติ วิญฺญาณญฺจายตนํ อุปสมฺปชฺช วิหรติฯ ",
"sn40.6:1.5":	"อิทํ วุจฺจติ วิญฺญาณญฺจายตนนฺ’ติฯ ",
"sn40.6:1.6":	"โส ขฺวาหํ, อาวุโส, สพฺพโส อากาสานญฺจายตนํ สมติกฺกมฺม อนนฺตํ วิญฺญาณนฺติ วิญฺญาณญฺจายตนํ อุปสมฺปชฺช วิหรามิฯ ",
"sn40.6:1.7":	"ตสฺส มยฺหํ, อาวุโส, อิมินา วิหาเรน วิหรโต อากาสานญฺจายตนสหคตา สญฺญามนสิการา สมุทาจรนฺติฯ ",
"sn40.6:2.1":	"อถ โข มํ, อาวุโส, ภควา อิทฺธิยา อุปสงฺกมิตฺวา เอตทโวจ",
"sn40.6:2.2":	"‘โมคฺคลฺลาน, โมคฺคลฺลานฯ ",
"sn40.6:2.3":	"มา, พฺราหฺมณ, วิญฺญาณญฺจายตนํ ปมาโท, วิญฺญาณญฺจายตเน จิตฺตํ สณฺฐเปหิ, วิญฺญาณญฺจายตเน จิตฺตํ เอโกทึ กโรหิ, วิญฺญาณญฺจายตเน จิตฺตํ สมาทหา’ติฯ ",
"sn40.6:2.4":	"โส ขฺวาหํ, อาวุโส, อปเรน สมเยน สพฺพโส อากาสานญฺจายตนํ สมติกฺกมฺม อนนฺตํ วิญฺญาณนฺติ วิญฺญาณญฺจายตนํ อุปสมฺปชฺช วิหาสึฯ ",
"sn40.6:2.5":	"ยญฺหิ ตํ, อาวุโส, สมฺมา วทมาโน วเทยฺย …เป… มหาภิญฺญตํ ปตฺโต”ติฯ ",
"sn40.6:2.6":	"ฉฏฺฐํฯ "
}	
