{	
"sn10.1:0.1":	"สํยุตฺต นิกาย ๑๐ฯ๑ ",
"sn10.1:0.2":	"๑ฯ อินฺทกวคฺค ",
"sn10.1:0.3":	"อินฺทกสุตฺต ",
"sn10.1:1.1":	"เอวํ เม สุตํ—",
"sn10.1:1.2":	"เอกํ สมยํ ภควา ราชคเห วิหรติ อินฺทกูเฏ ปพฺพเต, อินฺทกสฺส ยกฺขสฺส ภวเนฯ ",
"sn10.1:1.3":	"อถ โข อินฺทโก ยกฺโข เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ",
"sn10.1:2.1":	"“รูปํ น ชีวนฺติ วทนฺติ พุทฺธา, ",
"sn10.1:2.2":	"กถํ นฺวยํ วินฺทติมํ สรีรํ; ",
"sn10.1:2.3":	"กุตสฺส อฏฺฐียกปิณฺฑเมติ, ",
"sn10.1:2.4":	"กถํ นฺวยํ สชฺชติ คพฺภรสฺมินฺ”ติฯ ",
"sn10.1:3.1":	"“ปฐมํ กลลํ โหติ, ",
"sn10.1:3.2":	"กลลา โหติ อพฺพุทํ; ",
"sn10.1:3.3":	"อพฺพุทา ชายเต เปสิ, ",
"sn10.1:3.4":	"เปสิ นิพฺพตฺตตี ฆโน; ",
"sn10.1:3.5":	"ฆนา ปสาขา ชายนฺติ, ",
"sn10.1:3.6":	"เกสา โลมา นขาปิ จฯ ",
"sn10.1:4.1":	"ยญฺจสฺส ภุญฺชตี มาตา, ",
"sn10.1:4.2":	"อนฺนํ ปานญฺจ โภชนํ; ",
"sn10.1:4.3":	"เตน โส ตตฺถ ยาเปติ, ",
"sn10.1:4.4":	"มาตุกุจฺฉิคโต นโร”ติฯ "
}	
