{	
"sn3.17:0.1":	"สํยุตฺต นิกาย ๓ฯ๑๗ ",
"sn3.17:0.2":	"๒ฯ ทุติยวคฺค ",
"sn3.17:0.3":	"อปฺปมาทสุตฺต ",
"sn3.17:1.1":	"สาวตฺถินิทานํฯ ",
"sn3.17:1.2":	"เอกมนฺตํ นิสีทิฯ ",
"sn3.17:1.3":	"เอกมนฺตํ นิสินฺโน โข ราชา ปเสนทิ โกสโล ภควนฺตํ เอตทโวจ",
"sn3.17:1.4":	"“อตฺถิ นุ โข, ภนฺเต, เอโก ธมฺโม โย อุโภ อตฺเถ สมธิคฺคยฺห ติฏฺฐติ—",
"sn3.17:1.5":	"ทิฏฺฐธมฺมิกญฺเจว อตฺถํ สมฺปรายิกญฺจา”ติ? ",
"sn3.17:2.1":	"“อตฺถิ โข, มหาราช, เอโก ธมฺโม โย อุโภ อตฺเถ สมธิคฺคยฺห ติฏฺฐติ—",
"sn3.17:2.2":	"ทิฏฺฐธมฺมิกญฺเจว อตฺถํ สมฺปรายิกญฺจา”ติฯ ",
"sn3.17:3.1":	"“กตโม ปน, ภนฺเต, เอโก ธมฺโม, โย อุโภ อตฺเถ สมธิคฺคยฺห ติฏฺฐติ—",
"sn3.17:3.2":	"ทิฏฺฐธมฺมิกญฺเจว อตฺถํ สมฺปรายิกญฺจา”ติ? ",
"sn3.17:4.1":	"“อปฺปมาโท โข, มหาราช, เอโก ธมฺโม, โย อุโภ อตฺเถ สมธิคฺคยฺห ติฏฺฐติ—",
"sn3.17:4.2":	"ทิฏฺฐธมฺมิกญฺเจว อตฺถํ สมฺปรายิกญฺจาติฯ ",
"sn3.17:4.3":	"เสยฺยถาปิ, มหาราช, ยานิ กานิจิ ชงฺคลานํ ปาณานํ ปทชาตานิ, สพฺพานิ ตานิ หตฺถิปเท สโมธานํ คจฺฉนฺติ, หตฺถิปทํ เตสํ อคฺคมกฺขายติ—ยทิทํ มหนฺตตฺเตน; ",
"sn3.17:4.4":	"เอวเมว โข, มหาราช, อปฺปมาโท เอโก ธมฺโม, โย อุโภ อตฺเถ สมธิคฺคยฺห ติฏฺฐติ—",
"sn3.17:4.5":	"ทิฏฺฐธมฺมิกญฺเจว อตฺถํ สมฺปรายิกญฺจา”ติฯ ",
"sn3.17:4.6":	"อิทมโวจ …เป… ",
"sn3.17:5.1":	"“อายุํ อโรคิยํ วณฺณํ, ",
"sn3.17:5.2":	"สคฺคํ อุจฺจากุลีนตํ; ",
"sn3.17:5.3":	"รติโย ปตฺถยนฺเตน, ",
"sn3.17:5.4":	"อุฬารา อปราปราฯ ",
"sn3.17:6.1":	"อปฺปมาทํ ปสํสนฺติ, ",
"sn3.17:6.2":	"ปุญฺญกิริยาสุ ปณฺฑิตา; ",
"sn3.17:6.3":	"อปฺปมตฺโต อุโภ อตฺเถ, ",
"sn3.17:6.4":	"อธิคฺคณฺหาติ ปณฺฑิโตฯ ",
"sn3.17:7.1":	"ทิฏฺเฐ ธมฺเม จ โย อตฺโถ, ",
"sn3.17:7.2":	"โย จตฺโถ สมฺปรายิโก; ",
"sn3.17:7.3":	"อตฺถาภิสมยา ธีโร, ",
"sn3.17:7.4":	"ปณฺฑิโตติ ปวุจฺจตี”ติฯ "
}	
