{	
"sn36.3:0.1":	"สํยุตฺต นิกาย ๓๖ฯ๓ ",
"sn36.3:0.2":	"๑ฯ สคาถาวคฺค ",
"sn36.3:0.3":	"ปหานสุตฺต ",
"sn36.3:1.1":	"“ติโสฺส อิมา, ภิกฺขเว, เวทนาฯ ",
"sn36.3:1.2":	"กตมา ติโสฺส? ",
"sn36.3:1.3":	"สุขา เวทนา, ทุกฺขา เวทนา, อทุกฺขมสุขา เวทนาฯ ",
"sn36.3:1.4":	"สุขาย, ภิกฺขเว, เวทนาย ราคานุสโย ปหาตพฺโพ, ทุกฺขาย เวทนาย ปฏิฆานุสโย ปหาตพฺโพ, อทุกฺขมสุขาย เวทนาย อวิชฺชานุสโย ปหาตพฺโพฯ ",
"sn36.3:1.5":	"ยโต โข, ภิกฺขเว, ภิกฺขุโน สุขาย เวทนาย ราคานุสโย ปหีโน โหติ, ทุกฺขาย เวทนาย ปฏิฆานุสโย ปหีโน โหติ, อทุกฺขมสุขาย เวทนาย อวิชฺชานุสโย ปหีโน โหติ, อยํ วุจฺจติ, ภิกฺขเว, ‘ภิกฺขุ นิรนุสโย สมฺมทฺทโส อจฺเฉจฺฉิ ตณฺหํ, วิวตฺตยิ สํโยชนํ, สมฺมา มานาภิสมยา อนฺตมกาสิ ทุกฺขสฺสา’ติฯ ",
"sn36.3:2.1":	"สุขํ เวทยมานสฺส, ",
"sn36.3:2.2":	"เวทนํ อปฺปชานโต; ",
"sn36.3:2.3":	"โส ราคานุสโย โหติ, ",
"sn36.3:2.4":	"อนิสฺสรณทสฺสิโนฯ ",
"sn36.3:3.1":	"ทุกฺขํ เวทยมานสฺส, ",
"sn36.3:3.2":	"เวทนํ อปฺปชานโต; ",
"sn36.3:3.3":	"ปฏิฆานุสโย โหติ, ",
"sn36.3:3.4":	"อนิสฺสรณทสฺสิโนฯ ",
"sn36.3:4.1":	"อทุกฺขมสุขํ สนฺตํ, ",
"sn36.3:4.2":	"ภูริปญฺเญน เทสิตํ; ",
"sn36.3:4.3":	"ตญฺจาปิ อภินนฺทติ, ",
"sn36.3:4.4":	"เนว ทุกฺขา ปมุจฺจติฯ ",
"sn36.3:5.1":	"ยโต จ ภิกฺขุ อาตาปี, ",
"sn36.3:5.2":	"สมฺปชญฺญํ น ริญฺจติ; ",
"sn36.3:5.3":	"ตโต โส เวทนา สพฺพา, ",
"sn36.3:5.4":	"ปริชานาติ ปณฺฑิโตฯ ",
"sn36.3:6.1":	"โส เวทนา ปริญฺญาย, ",
"sn36.3:6.2":	"ทิฏฺเฐ ธมฺเม อนาสโว; ",
"sn36.3:6.3":	"กายสฺส เภทา ธมฺมฏฺโฐ, ",
"sn36.3:6.4":	"สงฺขฺยํ โนเปติ เวทคู”ติฯ ",
"sn36.3:6.5":	"ตติยํฯ "
}	
