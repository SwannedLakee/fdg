{	
"sn35.135:0.1":	"สํยุตฺต นิกาย ๓๕ฯ๑๓๕ ",
"sn35.135:0.2":	"๑๔ฯ เทวทหวคฺค ",
"sn35.135:0.3":	"ขณสุตฺต ",
"sn35.135:1.1":	"“ลาภา โว, ภิกฺขเว, สุลทฺธํ โว, ภิกฺขเว, ",
"sn35.135:1.2":	"ขโณ โว ปฏิลทฺโธ พฺรหฺมจริยวาสายฯ ",
"sn35.135:1.3":	"ทิฏฺฐา มยา, ภิกฺขเว, ฉผสฺสายตนิกา นาม นิรยาฯ ",
"sn35.135:1.4":	"ตตฺถ ยํ กิญฺจิ จกฺขุนา รูปํ ปสฺสติ อนิฏฺฐรูปํเยว ปสฺสติ, โน อิฏฺฐรูปํ; อกนฺตรูปํเยว ปสฺสติ, โน กนฺตรูปํ; อมนาปรูปํเยว ปสฺสติ, โน มนาปรูปํฯ ",
"sn35.135:1.5":	"ยํ กิญฺจิ โสเตน สทฺทํ สุณาติ …เป… ",
"sn35.135:1.6":	"ยํ กิญฺจิ ฆาเนน คนฺธํ ฆายติ …เป… ",
"sn35.135:1.7":	"ยํ กิญฺจิ ชิวฺหาย รสํ สายติ …เป… ",
"sn35.135:1.8":	"ยํ กิญฺจิ กาเยน โผฏฺฐพฺพํ ผุสติ …เป… ",
"sn35.135:1.9":	"ยํ กิญฺจิ มนสา ธมฺมํ วิชานาติ อนิฏฺฐรูปํเยว วิชานาติ, โน อิฏฺฐรูปํ; อกนฺตรูปํเยว วิชานาติ, โน กนฺตรูปํ; อมนาปรูปํเยว วิชานาติ, โน มนาปรูปํฯ ",
"sn35.135:1.10":	"ลาภา โว, ภิกฺขเว, สุลทฺธํ โว, ภิกฺขเว, ",
"sn35.135:1.11":	"ขโณ โว ปฏิลทฺโธ พฺรหฺมจริยวาสายฯ ",
"sn35.135:1.12":	"ทิฏฺฐา มยา, ภิกฺขเว, ฉผสฺสายตนิกา นาม สคฺคาฯ ",
"sn35.135:1.13":	"ตตฺถ ยํ กิญฺจิ จกฺขุนา รูปํ ปสฺสติ อิฏฺฐรูปํเยว ปสฺสติ, โน อนิฏฺฐรูปํ; กนฺตรูปํเยว ปสฺสติ, โน อกนฺตรูปํ; มนาปรูปํเยว ปสฺสติ, โน อมนาปรูปํ …เป… ",
"sn35.135:1.14":	"ยํ กิญฺจิ ชิวฺหาย รสํ สายติ …เป… ",
"sn35.135:1.15":	"ยํ กิญฺจิ มนสา ธมฺมํ วิชานาติ อิฏฺฐรูปํเยว วิชานาติ, โน อนิฏฺฐรูปํ; กนฺตรูปํเยว วิชานาติ, โน อกนฺตรูปํ; มนาปรูปํเยว วิชานาติ, โน อมนาปรูปํฯ ",
"sn35.135:1.16":	"ลาภา โว, ภิกฺขเว, สุลทฺธํ โว, ภิกฺขเว, ",
"sn35.135:1.17":	"ขโณ โว ปฏิลทฺโธ พฺรหฺมจริยวาสายา”ติฯ ",
"sn35.135:1.18":	"ทุติยํฯ "
}	
