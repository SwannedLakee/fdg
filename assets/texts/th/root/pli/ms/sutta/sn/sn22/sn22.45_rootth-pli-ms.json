{	
"sn22.45:0.1":	"สํยุตฺต นิกาย ๒๒ฯ๔๕ ",
"sn22.45:0.2":	"๕ฯ อตฺตทีปวคฺค ",
"sn22.45:0.3":	"อนิจฺจสุตฺต ",
"sn22.45:1.1":	"สาวตฺถินิทานํฯ ",
"sn22.45:1.2":	"“รูปํ, ภิกฺขเว, อนิจฺจํฯ ",
"sn22.45:1.3":	"ยทนิจฺจํ ตํ ทุกฺขํ; ",
"sn22.45:1.4":	"ยํ ทุกฺขํ ตทนตฺตา; ",
"sn22.45:1.5":	"ยทนตฺตา ตํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ทฏฺฐพฺพํฯ ",
"sn22.45:1.6":	"เอวเมตํ ยถาภูตํ สมฺมปฺปญฺญาย ปสฺสโต จิตฺตํ วิรชฺชติ วิมุจฺจติ อนุปาทาย อาสเวหิฯ ",
"sn22.45:1.7":	"เวทนา อนิจฺจา … ",
"sn22.45:1.8":	"สญฺญา … ",
"sn22.45:1.9":	"สงฺขารา … ",
"sn22.45:1.10":	"วิญฺญาณํ อนิจฺจํฯ ",
"sn22.45:1.11":	"ยทนิจฺจํ ตํ ทุกฺขํ; ",
"sn22.45:1.12":	"ยํ ทุกฺขํ ตทนตฺตา; ",
"sn22.45:1.13":	"ยทนตฺตา ตํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ทฏฺฐพฺพํฯ ",
"sn22.45:1.14":	"เอวเมตํ ยถาภูตํ สมฺมปฺปญฺญาย ปสฺสโต จิตฺตํ วิรชฺชติ วิมุจฺจติ อนุปาทาย อาสเวหิฯ ",
"sn22.45:1.15":	"รูปธาตุยา เจ, ภิกฺขเว, ภิกฺขุโน จิตฺตํ วิรตฺตํ วิมุตฺตํ โหติ อนุปาทาย อาสเวหิ, เวทนาธาตุยา …เป… ",
"sn22.45:1.16":	"สญฺญาธาตุยา … ",
"sn22.45:1.17":	"สงฺขารธาตุยา … ",
"sn22.45:1.18":	"วิญฺญาณธาตุยา เจ, ภิกฺขเว, ภิกฺขุโน จิตฺตํ วิรตฺตํ วิมุตฺตํ โหติ อนุปาทาย อาสเวหิฯ ",
"sn22.45:1.19":	"วิมุตฺตตฺตา ฐิตํฯ ฐิตตฺตา สนฺตุสิตํฯ สนฺตุสิตตฺตา น ปริตสฺสติฯ อปริตสฺสํ ปจฺจตฺตญฺเญว ปรินิพฺพายติฯ ",
"sn22.45:1.20":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn22.45:1.21":	"ตติยํฯ "
}	
