{	
"sn35.152:0.1":	"สํยุตฺต นิกาย ๓๕ฯ๑๕๒ ",
"sn35.152:0.2":	"๑๕ฯ นวปุราณวคฺค ",
"sn35.152:0.3":	"กิมตฺถิยพฺรหฺมจริยสุตฺต ",
"sn35.152:1.1":	"“สเจ โว, ภิกฺขเว, อญฺญติตฺถิยา ปริพฺพาชกา เอวํ ปุจฺเฉยฺยุํ",
"sn35.152:1.2":	"‘กิมตฺถิยํ, อาวุโส, สมเณ โคตเม พฺรหฺมจริยํ วุสฺสตี’ติ? ",
"sn35.152:1.3":	"เอวํ ปุฏฺฐา ตุเมฺห, ภิกฺขเว, เตสํ อญฺญติตฺถิยานํ ปริพฺพาชกานํ เอวํ พฺยากเรยฺยาถ",
"sn35.152:1.4":	"‘ทุกฺขสฺส โข, อาวุโส, ปริญฺญาย ภควติ พฺรหฺมจริยํ วุสฺสตี’ติฯ ",
"sn35.152:1.5":	"สเจ ปน โว, ภิกฺขเว, อญฺญติตฺถิยา ปริพฺพาชกา เอวํ ปุจฺเฉยฺยุํ",
"sn35.152:1.6":	"‘กตมํ ปนาวุโส, ทุกฺขํ, ยสฺส ปริญฺญาย สมเณ โคตเม พฺรหฺมจริยํ วุสฺสตี’ติ? ",
"sn35.152:1.7":	"เอวํ ปุฏฺฐา ตุเมฺห, ภิกฺขเว, เตสํ อญฺญติตฺถิยานํ ปริพฺพาชกานํ เอวํ พฺยากเรยฺยาถ",
"sn35.152:2.1":	"‘จกฺขุ โข, อาวุโส, ทุกฺขํ; ",
"sn35.152:2.2":	"ตสฺส ปริญฺญาย ภควติ พฺรหฺมจริยํ วุสฺสติฯ ",
"sn35.152:2.3":	"รูปา ทุกฺขา; ",
"sn35.152:2.4":	"เตสํ ปริญฺญาย ภควติ พฺรหฺมจริยํ วุสฺสติฯ ",
"sn35.152:2.5":	"จกฺขุวิญฺญาณํ ทุกฺขํ; ",
"sn35.152:2.6":	"ตสฺส ปริญฺญาย ภควติ พฺรหฺมจริยํ วุสฺสติฯ ",
"sn35.152:2.7":	"จกฺขุสมฺผโสฺส ทุกฺโข; ",
"sn35.152:2.8":	"ตสฺส ปริญฺญาย ภควติ พฺรหฺมจริยํ วุสฺสติฯ ",
"sn35.152:2.9":	"ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ ทุกฺขํ; ",
"sn35.152:2.10":	"ตสฺส ปริญฺญาย ภควติ พฺรหฺมจริยํ วุสฺสติ …เป… ",
"sn35.152:2.11":	"ชิวฺหา ทุกฺขา … ",
"sn35.152:2.12":	"มโน ทุกฺโข; ",
"sn35.152:2.13":	"ตสฺส ปริญฺญาย ภควติ พฺรหฺมจริยํ วุสฺสติ … ",
"sn35.152:2.14":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ ทุกฺขํ; ",
"sn35.152:2.15":	"ตสฺส ปริญฺญาย ภควติ พฺรหฺมจริยํ วุสฺสติฯ ",
"sn35.152:2.16":	"อิทํ โข, อาวุโส, ทุกฺขํ; ",
"sn35.152:2.17":	"ยสฺส ปริญฺญาย ภควติ พฺรหฺมจริยํ วุสฺสตี’ติฯ ",
"sn35.152:2.18":	"เอวํ ปุฏฺฐา ตุเมฺห, ภิกฺขเว, เตสํ อญฺญติตฺถิยานํ ปริพฺพาชกานํ เอวํ พฺยากเรยฺยาถา”ติฯ ",
"sn35.152:2.19":	"สตฺตมํฯ "
}	
