{	
"sn22.116:0.1":	"สํยุตฺต นิกาย ๒๒ฯ๑๑๖ ",
"sn22.116:0.2":	"๑๒ฯ ธมฺมกถิกวคฺค ",
"sn22.116:0.3":	"ทุติยธมฺมกถิกสุตฺต ",
"sn22.116:1.1":	"สาวตฺถินิทานํฯ ",
"sn22.116:1.2":	"เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn22.116:1.3":	"“‘ธมฺมกถิโก, ธมฺมกถิโก’ติ, ภนฺเต, วุจฺจติ; ",
"sn22.116:1.4":	"กิตฺตาวตา นุ โข, ภนฺเต, ธมฺมกถิโก โหติ; ",
"sn22.116:1.5":	"กิตฺตาวตา ธมฺมานุธมฺมปฺปฏิปนฺโน โหติ, กิตฺตาวตา ทิฏฺฐธมฺมนิพฺพานปฺปตฺโต โหตี”ติ? ",
"sn22.116:1.6":	"“รูปสฺส เจ, ภิกฺขุ, นิพฺพิทาย วิราคาย นิโรธาย ธมฺมํ เทเสติ, ‘ธมฺมกถิโก ภิกฺขู’ติ อลํวจนายฯ ",
"sn22.116:1.7":	"รูปสฺส เจ, ภิกฺขุ, นิพฺพิทาย วิราคาย นิโรธาย ปฏิปนฺโน โหติ, ‘ธมฺมานุธมฺมปฺปฏิปนฺโน ภิกฺขู’ติ อลํวจนายฯ ",
"sn22.116:1.8":	"รูปสฺส เจ, ภิกฺขุ, นิพฺพิทา วิราคา นิโรธา อนุปาทาวิมุตฺโต โหติ, ‘ทิฏฺฐธมฺมนิพฺพานปฺปตฺโต ภิกฺขู’ติ อลํวจนายฯ ",
"sn22.116:1.9":	"เวทนาย เจ, ภิกฺขุ …เป… ",
"sn22.116:1.10":	"สญฺญาย เจ, ภิกฺขุ … ",
"sn22.116:1.11":	"สงฺขารานญฺเจ, ภิกฺขุ … ",
"sn22.116:1.12":	"วิญฺญาณสฺส เจ, ภิกฺขุ, นิพฺพิทาย วิราคาย นิโรธาย ธมฺมํ เทเสติ, ‘ธมฺมกถิโก ภิกฺขู’ติ อลํวจนายฯ ",
"sn22.116:1.13":	"วิญฺญาณสฺส เจ, ภิกฺขุ, นิพฺพิทาย วิราคาย นิโรธาย ปฏิปนฺโน โหติ, ‘ธมฺมานุธมฺมปฺปฏิปนฺโน ภิกฺขู’ติ อลํวจนายฯ ",
"sn22.116:1.14":	"วิญฺญาณสฺส เจ, ภิกฺขุ, นิพฺพิทา วิราคา นิโรธา อนุปาทาวิมุตฺโต โหติ, ‘ทิฏฺฐธมฺมนิพฺพานปฺปตฺโต ภิกฺขู’ติ อลํวจนายา”ติฯ ",
"sn22.116:1.15":	"จตุตฺถํฯ "
}	
