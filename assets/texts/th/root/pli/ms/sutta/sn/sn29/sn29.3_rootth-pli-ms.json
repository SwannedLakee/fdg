{	
"sn29.3:0.1":	"สํยุตฺต นิกาย ๒๙ฯ๓ ",
"sn29.3:0.2":	"๑ฯ นาควคฺค ",
"sn29.3:0.3":	"อุโปสถสุตฺต ",
"sn29.3:1.1":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn29.3:1.2":	"อถ โข อญฺญตโร ภิกฺขุ เยน ภควา เตนุปสงฺกมิ; อุปสงฺกมิตฺวา เอกมนฺตํ นิสีทิฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn29.3:1.3":	"“โก นุ โข, ภนฺเต, เหตุ, โก ปจฺจโย, เยน มฺ’อิเธกจฺเจ อณฺฑชา นาคา อุโปสถํ อุปวสนฺติ โวสฺสฏฺฐกายา จ ภวนฺตี”ติ? ",
"sn29.3:2.1":	"“อิธ, ภิกฺขุ, เอกจฺจานํ อณฺฑชานํ นาคานํ เอวํ โหติ",
"sn29.3:2.2":	"‘มยํ โข ปุพฺเพ กาเยน ทฺวยการิโน อหุมฺห, วาจาย ทฺวยการิโน, มนสา ทฺวยการิโนฯ ",
"sn29.3:2.3":	"เต มยํ กาเยน ทฺวยการิโน, วาจาย ทฺวยการิโน, มนสา ทฺวยการิโน, กายสฺส เภทา ปรํ มรณา อณฺฑชานํ นาคานํ สหพฺยตํ อุปปนฺนาฯ ",
"sn29.3:2.4":	"สจชฺช มยํ กาเยน สุจริตํ จเรยฺยาม, วาจาย สุจริตํ จเรยฺยาม, มนสา สุจริตํ จเรยฺยาม, เอวํ มยํ กายสฺส เภทา ปรํ มรณา สุคตึ สคฺคํ โลกํ อุปปชฺเชยฺยามฯ ",
"sn29.3:2.5":	"หนฺท มยํ เอตรหิ กาเยน สุจริตํ จราม, วาจาย สุจริตํ จราม, มนสา สุจริตํ จรามา’ติฯ ",
"sn29.3:2.6":	"อยํ โข, ภิกฺขุ, เหตุ, อยํ ปจฺจโย, เยน มฺ’อิเธกจฺเจ อณฺฑชา นาคา อุโปสถํ อุปวสนฺติ โวสฺสฏฺฐกายา จ ภวนฺตี”ติฯ ",
"sn29.3:2.7":	"ตติยํฯ "
}	
