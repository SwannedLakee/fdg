{	
"sn35.96:0.1":	"สํยุตฺต นิกาย ๓๕ฯ๙๖ ",
"sn35.96:0.2":	"๑๐ฯ สฬวคฺค ",
"sn35.96:0.3":	"ปริหานธมฺมสุตฺต ",
"sn35.96:1.1":	"“ปริหานธมฺมญฺจ โว, ภิกฺขเว, เทเสสฺสามิ อปริหานธมฺมญฺจ ฉ จ อภิภายตนานิฯ ",
"sn35.96:1.2":	"ตํ สุณาถฯ ",
"sn35.96:1.3":	"กถญฺจ, ภิกฺขเว, ปริหานธมฺโม โหติ? ",
"sn35.96:1.4":	"อิธ, ภิกฺขเว, ภิกฺขุโน จกฺขุนา รูปํ ทิสฺวา อุปฺปชฺชนฺติ ปาปกา อกุสลา สรสงฺกปฺปา สํโยชนิยาฯ ",
"sn35.96:1.5":	"ตญฺเจ ภิกฺขุ อธิวาเสติ นปฺปชหติ น วิโนเทติ น พฺยนฺตีกโรติ น อนภาวํ คเมติ, เวทิตพฺพเมตํ, ภิกฺขเว, ภิกฺขุนา",
"sn35.96:1.6":	"‘ปริหายามิ กุสเลหิ ธมฺเมหิ’ฯ ",
"sn35.96:1.7":	"ปริหานเญฺหตํ วุตฺตํ ภควตาติ …เป…ฯ ",
"sn35.96:2.1":	"ปุน จปรํ, ภิกฺขเว, ภิกฺขุโน ชิวฺหาย รสํ สายิตฺวา อุปฺปชฺชนฺติ …เป… ",
"sn35.96:2.2":	"ปุน จปรํ, ภิกฺขเว, ภิกฺขุโน มนสา ธมฺมํ วิญฺญาย อุปฺปชฺชนฺติ ปาปกา อกุสลา สรสงฺกปฺปา สํโยชนิยาฯ ",
"sn35.96:2.3":	"ตญฺเจ ภิกฺขุ อธิวาเสติ นปฺปชหติ น วิโนเทติ น พฺยนฺตีกโรติ น อนภาวํ คเมติ, เวทิตพฺพเมตํ, ภิกฺขเว, ภิกฺขุนา",
"sn35.96:2.4":	"‘ปริหายามิ กุสเลหิ ธมฺเมหิ’ฯ ",
"sn35.96:2.5":	"ปริหานเญฺหตํ วุตฺตํ ภควตาติฯ ",
"sn35.96:2.6":	"เอวํ โข, ภิกฺขเว, ปริหานธมฺโม โหติฯ ",
"sn35.96:3.1":	"กถญฺจ, ภิกฺขเว, อปริหานธมฺโม โหติ? ",
"sn35.96:3.2":	"อิธ, ภิกฺขเว, ภิกฺขุโน จกฺขุนา รูปํ ทิสฺวา อุปฺปชฺชนฺติ ปาปกา อกุสลา สรสงฺกปฺปา สํโยชนิยาฯ ",
"sn35.96:3.3":	"ตญฺเจ ภิกฺขุ นาธิวาเสติ ปชหติ วิโนเทติ พฺยนฺตีกโรติ อนภาวํ คเมติ, เวทิตพฺพเมตํ, ภิกฺขเว, ภิกฺขุนา",
"sn35.96:3.4":	"‘น ปริหายามิ กุสเลหิ ธมฺเมหิ’ฯ ",
"sn35.96:3.5":	"อปริหานเญฺหตํ วุตฺตํ ภควตาติ …เป…ฯ ",
"sn35.96:4.1":	"ปุน จปรํ, ภิกฺขเว, ภิกฺขุโน ชิวฺหาย รสํ สายิตฺวา อุปฺปชฺชนฺติ …เป… ",
"sn35.96:4.2":	"ปุน จปรํ, ภิกฺขเว, ภิกฺขุโน มนสา ธมฺมํ วิญฺญาย อุปฺปชฺชนฺติ ปาปกา อกุสลา สรสงฺกปฺปา สํโยชนิยาฯ ",
"sn35.96:4.3":	"ตญฺเจ ภิกฺขุ นาธิวาเสติ ปชหติ วิโนเทติ พฺยนฺตีกโรติ อนภาวํ คเมติ, เวทิตพฺพเมตํ, ภิกฺขเว, ภิกฺขุนา",
"sn35.96:4.4":	"‘น ปริหายามิ กุสเลหิ ธมฺเมหิ’ฯ ",
"sn35.96:4.5":	"อปริหานเญฺหตํ วุตฺตํ ภควตาติฯ ",
"sn35.96:4.6":	"เอวํ โข, ภิกฺขเว, อปริหานธมฺโม โหติฯ ",
"sn35.96:5.1":	"กตมานิ จ, ภิกฺขเว, ฉ อภิภายตนานิ? ",
"sn35.96:5.2":	"อิธ, ภิกฺขเว, ภิกฺขุโน จกฺขุนา รูปํ ทิสฺวา นุปฺปชฺชนฺติ ปาปกา อกุสลา สรสงฺกปฺปา สํโยชนิยาฯ ",
"sn35.96:5.3":	"เวทิตพฺพเมตํ, ภิกฺขเว, ภิกฺขุนา",
"sn35.96:5.4":	"‘อภิภูตเมตํ อายตนํ’ฯ ",
"sn35.96:5.5":	"อภิภายตนเญฺหตํ วุตฺตํ ภควตาติ …เป… ",
"sn35.96:5.6":	"ปุน จปรํ, ภิกฺขเว, ภิกฺขุโน มนสา ธมฺมํ วิญฺญาย นุปฺปชฺชนฺติ ปาปกา อกุสลา ธมฺมา สรสงฺกปฺปา สํโยชนิยาฯ ",
"sn35.96:5.7":	"เวทิตพฺพเมตํ, ภิกฺขเว, ภิกฺขุนา",
"sn35.96:5.8":	"‘อภิภูตเมตํ อายตนํ’ฯ ",
"sn35.96:5.9":	"อภิภายตนเญฺหตํ วุตฺตํ ภควตาติฯ ",
"sn35.96:5.10":	"อิมานิ วุจฺจนฺติ, ภิกฺขเว, ฉ อภิภายตนานี”ติฯ ",
"sn35.96:5.11":	"ตติยํฯ "
}	
