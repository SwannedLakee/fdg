{	
"sn22.123:0.1":	"สํยุตฺต นิกาย ๒๒ฯ๑๒๓ ",
"sn22.123:0.2":	"๑๒ฯ ธมฺมกถิกวคฺค ",
"sn22.123:0.3":	"สุตวนฺตสุตฺต ",
"sn22.123:1.1":	"เอกํ สมยํ อายสฺมา จ สาริปุตฺโต อายสฺมา จ มหาโกฏฺฐิโก พาราณสิยํ วิหรนฺติ อิสิปตเน มิคทาเยฯ ",
"sn22.123:1.2":	"อถ โข อายสฺมา มหาโกฏฺฐิโก สายนฺหสมยํ ปฏิสลฺลานา วุฏฺฐิโต เยนายสฺมา สาริปุตฺโต เตนุปสงฺกมิ; อุปสงฺกมิตฺวา …เป… เอตทโวจ",
"sn22.123:2.1":	"“สุตวตาวุโส สาริปุตฺต, ภิกฺขุนา กตเม ธมฺมา โยนิโส มนสิ กาตพฺพา”ติ? ",
"sn22.123:2.2":	"“สุตวตาวุโส โกฏฺฐิก, ภิกฺขุนา ปญฺจุปาทานกฺขนฺธา อนิจฺจโต …เป… อนตฺตโต โยนิโส มนสิ กาตพฺพาฯ ",
"sn22.123:2.3":	"กตเม ปญฺจ? ",
"sn22.123:2.4":	"เสยฺยถิทํ—รูปุปาทานกฺขนฺโธ …เป… วิญฺญาณุปาทานกฺขนฺโธฯ ",
"sn22.123:2.5":	"สุตวตาวุโส โกฏฺฐิก, ภิกฺขุนา อิเม ปญฺจุปาทานกฺขนฺธา อนิจฺจโต …เป… อนตฺตโต โยนิโส มนสิ กาตพฺพาฯ ",
"sn22.123:2.6":	"ฐานํ โข ปเนตํ, อาวุโส, วิชฺชติ—ยํ สุตวา ภิกฺขุ อิเม ปญฺจุปาทานกฺขนฺเธ อนิจฺจโต …เป… อนตฺตโต โยนิโส มนสิ กโรนฺโต โสตาปตฺติผลํ สจฺฉิกเรยฺยา”ติฯ ",
"sn22.123:3.1":	"“โสตาปนฺเนน ปนาวุโส สาริปุตฺต, ภิกฺขุนา กตเม ธมฺมา โยนิโส มนสิ กาตพฺพา”ติ? ",
"sn22.123:3.2":	"“โสตาปนฺเนนปิ โข อาวุโส โกฏฺฐิก, ภิกฺขุนา อิเม ปญฺจุปาทานกฺขนฺธา อนิจฺจโต …เป… อนตฺตโต โยนิโส มนสิ กาตพฺพาฯ ",
"sn22.123:3.3":	"ฐานํ โข ปเนตํ, อาวุโส, วิชฺชติ—ยํ โสตาปนฺโน ภิกฺขุ อิเม ปญฺจุปาทานกฺขนฺเธ อนิจฺจโต …เป… อนตฺตโต โยนิโส มนสิ กโรนฺโต สกทาคามิผลํ …เป… ",
"sn22.123:3.4":	"อนาคามิผลํ …เป… ",
"sn22.123:3.5":	"อรหตฺตผลํ สจฺฉิกเรยฺยา”ติฯ ",
"sn22.123:4.1":	"“อรหตา ปนาวุโส สาริปุตฺต, กตเม ธมฺมา โยนิโส มนสิ กาตพฺพา”ติ? ",
"sn22.123:4.2":	"“อรหตาปิ ขฺวาวุโส โกฏฺฐิก, อิเม ปญฺจุปาทานกฺขนฺธา อนิจฺจโต ทุกฺขโต โรคโต คณฺฑโต สลฺลโต อฆโต อาพาธโต ปรโต ปโลกโต สุญฺญโต อนตฺตโต โยนิโส มนสิ กาตพฺพาฯ ",
"sn22.123:4.3":	"นตฺถิ, ขฺวาวุโส, อรหโต อุตฺตริ กรณียํ, กตสฺส วา ปติจโย; ",
"sn22.123:4.4":	"อปิ จ โข อิเม ธมฺมา ภาวิตา พหุลีกตา ทิฏฺฐธมฺมสุขวิหาราย เจว สํวตฺตนฺติ สติสมฺปชญฺญาย จา”ติฯ ",
"sn22.123:4.5":	"เอกาทสมํฯ "
}	
