{	
"sn15.3:0.1":	"สํยุตฺต นิกาย ๑๕ฯ๓ ",
"sn15.3:0.2":	"๑ฯ ปฐมวคฺค ",
"sn15.3:0.3":	"อสฺสุสุตฺต ",
"sn15.3:1.1":	"สาวตฺถิยํ วิหรติฯ ",
"sn15.3:1.2":	"“อนมตคฺโคยํ, ภิกฺขเว, สํสาโรฯ ",
"sn15.3:1.3":	"ปุพฺพา โกฏิ น ปญฺญายติ อวิชฺชานีวรณานํ สตฺตานํ ตณฺหาสํโยชนานํ สนฺธาวตํ สํสรตํฯ ",
"sn15.3:1.4":	"ตํ กึ มญฺญถ, ภิกฺขเว, กตมํ นุ โข พหุตรํ, ยํ วา โว อิมินา ทีเฆน อทฺธุนา สนฺธาวตํ สํสรตํ อมนาปสมฺปโยคา มนาปวิปฺปโยคา กนฺทนฺตานํ โรทนฺตานํ อสฺสุ ปสฺสนฺนํ ปคฺฆริตํ, ยํ วา จตูสุ มหาสมุทฺเทสุ อุทกนฺ”ติ? ",
"sn15.3:1.5":	"“ยถา โข มยํ, ภนฺเต, ภควตา ธมฺมํ เทสิตํ อาชานาม, เอตเทว, ภนฺเต, พหุตรํ ยํ โน อิมินา ทีเฆน อทฺธุนา สนฺธาวตํ สํสรตํ อมนาปสมฺปโยคา มนาปวิปฺปโยคา กนฺทนฺตานํ โรทนฺตานํ อสฺสุ ปสฺสนฺนํ ปคฺฆริตํ, น เตฺวว จตูสุ มหาสมุทฺเทสุ อุทกนฺ”ติฯ ",
"sn15.3:2.1":	"“สาธุ สาธุ, ภิกฺขเว, สาธุ โข เม ตุเมฺห, ภิกฺขเว, เอวํ ธมฺมํ เทสิตํ อาชานาถฯ ",
"sn15.3:2.2":	"เอตเทว, ภิกฺขเว, พหุตรํ ยํ โว อิมินา ทีเฆน อทฺธุนา สนฺธาวตํ สํสรตํ อมนาปสมฺปโยคา มนาปวิปฺปโยคา กนฺทนฺตานํ โรทนฺตานํ อสฺสุ ปสฺสนฺนํ ปคฺฆริตํ, น เตฺวว จตูสุ มหาสมุทฺเทสุ อุทกํฯ ",
"sn15.3:2.3":	"ทีฆรตฺตํ โว, ภิกฺขเว, มาตุมรณํ ปจฺจนุภูตํ; ",
"sn15.3:2.4":	"เตสํ โว มาตุมรณํ ปจฺจนุโภนฺตานํ อมนาปสมฺปโยคา มนาปวิปฺปโยคา กนฺทนฺตานํ โรทนฺตานํ อสฺสุ ปสฺสนฺนํ ปคฺฆริตํ, น เตฺวว จตูสุ มหาสมุทฺเทสุ อุทกํฯ ",
"sn15.3:2.5":	"ทีฆรตฺตํ โว, ภิกฺขเว, ปิตุมรณํ ปจฺจนุภูตํ …เป… ",
"sn15.3:2.6":	"ภาตุมรณํ ปจฺจนุภูตํ … ",
"sn15.3:2.7":	"ภคินิมรณํ ปจฺจนุภูตํ … ",
"sn15.3:2.8":	"ปุตฺตมรณํ ปจฺจนุภูตํ … ",
"sn15.3:2.9":	"ธีตุมรณํ ปจฺจนุภูตํ … ",
"sn15.3:2.10":	"ญาติพฺยสนํ ปจฺจนุภูตํ … ",
"sn15.3:2.11":	"โภคพฺยสนํ ปจฺจนุภูตํฯ ",
"sn15.3:2.12":	"ทีฆรตฺตํ โว, ภิกฺขเว, โรคพฺยสนํ ปจฺจนุภูตํ, เตสํ โว โรคพฺยสนํ ปจฺจนุโภนฺตานํ อมนาปสมฺปโยคา มนาปวิปฺปโยคา กนฺทนฺตานํ โรทนฺตานํ อสฺสุ ปสฺสนฺนํ ปคฺฆริตํ, น เตฺวว จตูสุ มหาสมุทฺเทสุ อุทกํฯ ",
"sn15.3:2.13":	"ตํ กิสฺส เหตุ? ",
"sn15.3:2.14":	"อนมตคฺโคยํ, ภิกฺขเว, สํสาโร …เป… ",
"sn15.3:2.15":	"ยาวญฺจิทํ, ภิกฺขเว, อลเมว สพฺพสงฺขาเรสุ นิพฺพินฺทิตุํ, อลํ วิรชฺชิตุํ, อลํ วิมุจฺจิตุนฺ”ติฯ ",
"sn15.3:2.16":	"ตติยํฯ "
}	
