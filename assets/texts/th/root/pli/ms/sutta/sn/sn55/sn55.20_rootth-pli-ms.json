{	
"sn55.20:0.1":	"สํยุตฺต นิกาย ๕๕ฯ๒๐ ",
"sn55.20:0.2":	"๒ฯ ราชการามวคฺค ",
"sn55.20:0.3":	"ตติยเทวจาริกสุตฺต ",
"sn55.20:1.1":	"อถ โข ภควา—เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิญฺเชยฺย; เอวเมว—เชตวเน อนฺตรหิโต เทเวสุ ตาวตึเสสุ ปาตุรโหสิฯ ",
"sn55.20:1.2":	"อถ โข สมฺพหุลา ตาวตึสกายิกา เทวตาโย เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐํสุฯ เอกมนฺตํ ฐิตา โข ตา เทวตาโย ภควา เอตทโวจ",
"sn55.20:2.1":	"“สาธุ โข, อาวุโส, พุทฺเธ อเวจฺจปฺปสาเทน สมนฺนาคมนํ โหติ—",
"sn55.20:2.2":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.20:2.3":	"พุทฺเธ อเวจฺจปฺปสาเทน สมนฺนาคมนเหตุ โข, อาวุโส, เอวมฺ’อิเธกจฺเจ สตฺตา โสตาปนฺนา อวินิปาตธมฺมา นิยตา สมฺโพธิปรายณาฯ ",
"sn55.20:2.4":	"สาธุ โข, อาวุโส, ธมฺเม …เป… ",
"sn55.20:2.5":	"สงฺเฆ …เป… ",
"sn55.20:2.6":	"อริยกนฺเตหิ สีเลหิ สมนฺนาคมนํ โหติ อขณฺเฑหิ …เป… สมาธิสํวตฺตนิเกหิฯ ",
"sn55.20:2.7":	"อริยกนฺเตหิ สีเลหิ สมนฺนาคมนเหตุ โข, อาวุโส, เอวมฺ’อิเธกจฺเจ สตฺตา โสตาปนฺนา อวินิปาตธมฺมา นิยตา สมฺโพธิปรายณา”ติฯ ",
"sn55.20:3.1":	"“สาธุ โข, มาริส, พุทฺเธ อเวจฺจปฺปสาเทน สมนฺนาคมนํ โหติ—",
"sn55.20:3.2":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.20:3.3":	"พุทฺเธ อเวจฺจปฺปสาเทน สมนฺนาคมนเหตุ โข, มาริส, เอวมยํ ปชา โสตาปนฺนา อวินิปาตธมฺมา นิยตา สมฺโพธิปรายณาฯ ",
"sn55.20:3.4":	"สาธุ โข, มาริส, ธมฺเม …เป… ",
"sn55.20:3.5":	"สงฺเฆ …เป… ",
"sn55.20:3.6":	"อริยกนฺเตหิ สีเลหิ สมนฺนาคมนํ โหติ อขณฺเฑหิ …เป… สมาธิสํวตฺตนิเกหิฯ ",
"sn55.20:3.7":	"อริยกนฺเตหิ สีเลหิ สมนฺนาคมนเหตุ โข, มาริส, เอวมยํ ปชา โสตาปนฺนา อวินิปาตธมฺมา นิยตา สมฺโพธิปรายณา”ติฯ ",
"sn55.20:3.8":	"ทสมํฯ ",
"sn55.20:3.9":	"ราชการามวคฺโค ทุติโยฯ ",
"sn55.20:4.0":	"ตสฺสุทฺทานํ ",
"sn55.20:4.1":	"สหสฺสพฺราหฺมณานนฺท, ",
"sn55.20:4.2":	"ทุคฺคติ อปเร ทุเว; ",
"sn55.20:4.3":	"มิตฺตามจฺจา ทุเว วุตฺตา, ",
"sn55.20:4.4":	"ตโย จ เทวจาริกาติฯ "
}	
