{	
"sn35.151:0.1":	"สํยุตฺต นิกาย ๓๕ฯ๑๕๑ ",
"sn35.151:0.2":	"๑๕ฯ นวปุราณวคฺค ",
"sn35.151:0.3":	"อนฺเตวาสิกสุตฺต ",
"sn35.151:1.1":	"“อนนฺเตวาสิกมิทํ, ภิกฺขเว, พฺรหฺมจริยํ วุสฺสติ อนาจริยกํฯ ",
"sn35.151:1.2":	"สนฺเตวาสิโก, ภิกฺขเว, ภิกฺขุ สาจริยโก ทุกฺขํ น ผาสุ วิหรติฯ ",
"sn35.151:1.3":	"อนนฺเตวาสิโก, ภิกฺขเว, ภิกฺขุ อนาจริยโก สุขํ ผาสุ วิหรติฯ ",
"sn35.151:1.4":	"กถญฺจ, ภิกฺขุ, สนฺเตวาสิโก สาจริยโก ทุกฺขํ น ผาสุ วิหรติ? ",
"sn35.151:1.5":	"อิธ, ภิกฺขเว, ภิกฺขุโน จกฺขุนา รูปํ ทิสฺวา อุปฺปชฺชนฺติ ปาปกา อกุสลา ธมฺมา สรสงฺกปฺปา สํโยชนิยาฯ ",
"sn35.151:1.6":	"ตฺยาสฺส อนฺโต วสนฺติ, อนฺตสฺส วสนฺติ ปาปกา อกุสลา ธมฺมาติฯ ",
"sn35.151:1.7":	"ตสฺมา สนฺเตวาสิโกติ วุจฺจติฯ ",
"sn35.151:1.8":	"เต นํ สมุทาจรนฺติ, สมุทาจรนฺติ นํ ปาปกา อกุสลา ธมฺมาติฯ ",
"sn35.151:1.9":	"ตสฺมา สาจริยโกติ วุจฺจติ …เป…ฯ ",
"sn35.151:2.1":	"ปุน จปรํ, ภิกฺขเว, ภิกฺขุโน ชิวฺหาย รสํ สายิตฺวา อุปฺปชฺชนฺติ ปาปกา อกุสลา ธมฺมา สรสงฺกปฺปา สํโยชนิยาฯ ",
"sn35.151:2.2":	"ตฺยาสฺส อนฺโต วสนฺติ, อนฺตสฺส วสนฺติ ปาปกา อกุสลา ธมฺมาติฯ ",
"sn35.151:2.3":	"ตสฺมา สนฺเตวาสิโกติ วุจฺจติฯ ",
"sn35.151:2.4":	"เต นํ สมุทาจรนฺติ, สมุทาจรนฺติ นํ ปาปกา อกุสลา ธมฺมาติฯ ตสฺมา สาจริยโกติ วุจฺจติ …เป…ฯ ",
"sn35.151:3.1":	"ปุน จปรํ, ภิกฺขเว, ภิกฺขุโน มนสา ธมฺมํ วิญฺญาย อุปฺปชฺชนฺติ ปาปกา อกุสลา ธมฺมา สรสงฺกปฺปา สํโยชนิยาฯ ",
"sn35.151:3.2":	"ตฺยาสฺส อนฺโต วสนฺติ, อนฺตสฺส วสนฺติ ปาปกา อกุสลา ธมฺมาติฯ ",
"sn35.151:3.3":	"ตสฺมา สนฺเตวาสิโกติ วุจฺจติฯ ",
"sn35.151:3.4":	"เต นํ สมุทาจรนฺติ, สมุทาจรนฺติ นํ ปาปกา อกุสลา ธมฺมาติฯ ",
"sn35.151:3.5":	"ตสฺมา สาจริยโกติ วุจฺจติฯ ",
"sn35.151:3.6":	"เอวํ โข, ภิกฺขเว, ภิกฺขุ สนฺเตวาสิโก สาจริยโก ทุกฺขํ, น ผาสุ วิหรติฯ ",
"sn35.151:4.1":	"กถญฺจ, ภิกฺขเว, ภิกฺขุ อนนฺเตวาสิโก อนาจริยโก สุขํ ผาสุ วิหรติ? ",
"sn35.151:4.2":	"อิธ, ภิกฺขเว, ภิกฺขุโน จกฺขุนา รูปํ ทิสฺวา น อุปฺปชฺชนฺติ ปาปกา อกุสลา ธมฺมา สรสงฺกปฺปา สํโยชนิยาฯ ",
"sn35.151:4.3":	"ตฺยาสฺส น อนฺโต วสนฺติ, นาสฺส อนฺโต วสนฺติ ปาปกา อกุสลา ธมฺมาติฯ ",
"sn35.151:4.4":	"ตสฺมา อนนฺเตวาสิโกติ วุจฺจติฯ ",
"sn35.151:4.5":	"เต นํ น สมุทาจรนฺติ, น สมุทาจรนฺติ นํ ปาปกา อกุสลา ธมฺมาติฯ ",
"sn35.151:4.6":	"ตสฺมา อนาจริยโกติ วุจฺจติ …เป…ฯ ",
"sn35.151:5.1":	"ปุน จปรํ, ภิกฺขเว, ภิกฺขุโน ชิวฺหาย รสํ สายิตฺวา น อุปฺปชฺชนฺติ ปาปกา อกุสลา ธมฺมา สรสงฺกปฺปา สํโยชนิยาฯ ",
"sn35.151:5.2":	"ตฺยาสฺส น อนฺโต วสนฺติ, นาสฺส อนฺโต วสนฺติ ปาปกา อกุสลา ธมฺมาติฯ ",
"sn35.151:5.3":	"ตสฺมา อนนฺเตวาสิโกติ วุจฺจติฯ ",
"sn35.151:5.4":	"เต นํ น สมุทาจรนฺติ, น สมุทาจรนฺติ นํ ปาปกา อกุสลา ธมฺมาติฯ ตสฺมา อนาจริยโกติ วุจฺจติ …เป…ฯ ",
"sn35.151:6.1":	"ปุน จปรํ, ภิกฺขเว, ภิกฺขุโน มนสา ธมฺมํ วิญฺญาย น อุปฺปชฺชนฺติ ปาปกา อกุสลา ธมฺมา สรสงฺกปฺปา สํโยชนิยาฯ ",
"sn35.151:6.2":	"ตฺยาสฺส น อนฺโต วสนฺติ, นาสฺส อนฺโต วสนฺติ ปาปกา อกุสลา ธมฺมาติฯ ",
"sn35.151:6.3":	"ตสฺมา อนนฺเตวาสิโกติ วุจฺจติฯ ",
"sn35.151:6.4":	"เต นํ น สมุทาจรนฺติ, น สมุทาจรนฺติ นํ ปาปกา อกุสลา ธมฺมาติฯ ",
"sn35.151:6.5":	"ตสฺมา อนาจริยโกติ วุจฺจติฯ ",
"sn35.151:6.6":	"เอวํ โข, ภิกฺขเว, ภิกฺขุ อนนฺเตวาสิโก อนาจริยโก สุขํ ผาสุ วิหรติฯ ",
"sn35.151:6.7":	"อนนฺเตวาสิกมิทํ, ภิกฺขเว, พฺรหฺมจริยํ วุสฺสติฯ ",
"sn35.151:6.8":	"อนาจริยกํ สนฺเตวาสิโก, ภิกฺขเว, ภิกฺขุ สาจริยโก ทุกฺขํ, น ผาสุ วิหรติฯ ",
"sn35.151:6.9":	"อนนฺเตวาสิโก, ภิกฺขเว, ภิกฺขุ อนาจริยโก สุขํ ผาสุ วิหรตี”ติฯ ",
"sn35.151:6.10":	"ฉฏฺฐํฯ "
}	
