{	
"sn45.10:0.1":	"สํยุตฺต นิกาย ๔๕ฯ๑๐ ",
"sn45.10:0.2":	"๑ฯ อวิชฺชาวคฺค ",
"sn45.10:0.3":	"นนฺทิยสุตฺต ",
"sn45.10:1.1":	"สาวตฺถินิทานํฯ ",
"sn45.10:1.2":	"อถ โข นนฺทิโย ปริพฺพาชโก เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"sn45.10:1.3":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข นนฺทิโย ปริพฺพาชโก ภควนฺตํ เอตทโวจ",
"sn45.10:1.4":	"“กติ นุ โข, โภ โคตม, ธมฺมา ภาวิตา พหุลีกตา นิพฺพานงฺคมา โหนฺติ นิพฺพานปรายนา นิพฺพานปริโยสานา”ติ? ",
"sn45.10:2.1":	"“อฏฺฐิเม โข, นนฺทิย, ธมฺมา ภาวิตา พหุลีกตา นิพฺพานงฺคมา โหนฺติ นิพฺพานปรายนา นิพฺพานปริโยสานาฯ ",
"sn45.10:2.2":	"กตเม อฏฺฐ? ",
"sn45.10:2.3":	"เสยฺยถิทํ—สมฺมาทิฏฺฐิ …เป… สมฺมาสมาธิฯ ",
"sn45.10:2.4":	"อิเม โข, นนฺทิย, อฏฺฐ ธมฺมา ภาวิตา พหุลีกตา นิพฺพานงฺคมา โหนฺติ นิพฺพานปรายนา นิพฺพานปริโยสานา”ติฯ ",
"sn45.10:2.5":	"เอวํ วุตฺเต, นนฺทิโย ปริพฺพาชโก ภควนฺตํ เอตทโวจ",
"sn45.10:2.6":	"“อภิกฺกนฺตํ, โภ โคตม, อภิกฺกนฺตํ, โภ โคตม …เป… ",
"sn45.10:2.7":	"อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺ”ติฯ ",
"sn45.10:2.8":	"ทสมํฯ ",
"sn45.10:2.9":	"อวิชฺชาวคฺโค ปฐโมฯ ",
"sn45.10:3.0":	"ตสฺสุทฺทานํ ",
"sn45.10:3.1":	"อวิชฺชญฺจ อุปฑฺฒญฺจ, ",
"sn45.10:3.2":	"สาริปุตฺโต จ พฺราหฺมโณ; ",
"sn45.10:3.3":	"กิมตฺถิโย จ เทฺว ภิกฺขู, ",
"sn45.10:3.4":	"วิภงฺโค สูกนนฺทิยาติฯ "
}	
