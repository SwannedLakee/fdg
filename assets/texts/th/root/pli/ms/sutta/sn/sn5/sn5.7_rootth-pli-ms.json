{	
"sn5.7:0.1":	"สํยุตฺต นิกาย ๕ฯ๗ ",
"sn5.7:0.2":	"๑ฯ ภิกฺขุนีวคฺค ",
"sn5.7:0.3":	"อุปจาลาสุตฺต ",
"sn5.7:1.1":	"สาวตฺถินิทานํฯ ",
"sn5.7:1.2":	"อถ โข อุปจาลา ภิกฺขุนี ปุพฺพณฺหสมยํ นิวาเสตฺวา …เป… ",
"sn5.7:1.3":	"อญฺญตรสฺมึ รุกฺขมูเล ทิวาวิหารํ นิสีทิฯ ",
"sn5.7:1.4":	"อถ โข มาโร ปาปิมา เยน อุปจาลา ภิกฺขุนี เตนุปสงฺกมิ; อุปสงฺกมิตฺวา อุปจาลํ ภิกฺขุนึ เอตทโวจ",
"sn5.7:1.5":	"“กตฺถ นุ ตฺวํ, ภิกฺขุนิ, อุปฺปชฺชิตุกามา”ติ? ",
"sn5.7:1.6":	"“น ขฺวาหํ, อาวุโส, กตฺถจิ อุปฺปชฺชิตุกามา”ติฯ ",
"sn5.7:2.1":	"“ตาวตึสา จ ยามา จ, ",
"sn5.7:2.2":	"ตุสิตา จาปิ เทวตา; ",
"sn5.7:2.3":	"นิมฺมานรติโน เทวา, ",
"sn5.7:2.4":	"เย เทวา วสวตฺติโน; ",
"sn5.7:2.5":	"ตตฺถ จิตฺตํ ปณิเธหิ, ",
"sn5.7:2.6":	"รตึ ปจฺจนุโภสฺสสี”ติฯ ",
"sn5.7:3.1":	"“ตาวตึสา จ ยามา จ, ",
"sn5.7:3.2":	"ตุสิตา จาปิ เทวตา; ",
"sn5.7:3.3":	"นิมฺมานรติโน เทวา, ",
"sn5.7:3.4":	"เย เทวา วสวตฺติโน; ",
"sn5.7:3.5":	"กามพนฺธนพทฺธา เต, ",
"sn5.7:3.6":	"เอนฺติ มารวสํ ปุนฯ ",
"sn5.7:4.1":	"สพฺโพ อาทีปิโต โลโก, ",
"sn5.7:4.2":	"สพฺโพ โลโก ปธูปิโต; ",
"sn5.7:4.3":	"สพฺโพ ปชฺชาลิโต โลโก, ",
"sn5.7:4.4":	"สพฺโพ โลโก ปกมฺปิโตฯ ",
"sn5.7:5.1":	"อกมฺปิตํ อปชฺชลิตํ, ",
"sn5.7:5.2":	"อปุถุชฺชนเสวิตํ; ",
"sn5.7:5.3":	"อคติ ยตฺถ มารสฺส, ",
"sn5.7:5.4":	"ตตฺถ เม นิรโต มโน”ติฯ ",
"sn5.7:6.1":	"อถ โข มาโร ปาปิมา “ชานาติ มํ อุปจาลา ภิกฺขุนี”ติ ทุกฺขี ทุมฺมโน ตตฺเถวนฺตรธายีติฯ "
}	
