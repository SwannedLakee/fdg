{	
"sn35.15:0.1":	"สํยุตฺต นิกาย ๓๕ฯ๑๕ ",
"sn35.15:0.2":	"๒ฯ ยมกวคฺค ",
"sn35.15:0.3":	"ปฐมอสฺสาทปริเยสนสุตฺต ",
"sn35.15:1.1":	"“จกฺขุสฺสาหํ, ภิกฺขเว, อสฺสาทปริเยสนํ อจรึฯ ",
"sn35.15:1.2":	"โย จกฺขุสฺส อสฺสาโท ตทชฺฌคมํฯ ",
"sn35.15:1.3":	"ยาวตา จกฺขุสฺส อสฺสาโท ปญฺญาย เม โส สุทิฏฺโฐฯ ",
"sn35.15:1.4":	"จกฺขุสฺสาหํ, ภิกฺขเว, อาทีนวปริเยสนํ อจรึฯ ",
"sn35.15:1.5":	"โย จกฺขุสฺส อาทีนโว ตทชฺฌคมํฯ ",
"sn35.15:1.6":	"ยาวตา จกฺขุสฺส อาทีนโว ปญฺญาย เม โส สุทิฏฺโฐฯ ",
"sn35.15:1.7":	"จกฺขุสฺสาหํ, ภิกฺขเว, นิสฺสรณปริเยสนํ อจรึฯ ",
"sn35.15:1.8":	"ยํ จกฺขุสฺส นิสฺสรณํ ตทชฺฌคมํฯ ",
"sn35.15:1.9":	"ยาวตา จกฺขุสฺส นิสฺสรณํ, ปญฺญาย เม ตํ สุทิฏฺฐํฯ ",
"sn35.15:1.10":	"โสตสฺสาหํ, ภิกฺขเว … ",
"sn35.15:1.11":	"ฆานสฺสาหํ, ภิกฺขเว … ",
"sn35.15:1.12":	"ชิวฺหายาหํ ภิกฺขเว, อสฺสาทปริเยสนํ อจรึฯ ",
"sn35.15:1.13":	"โย ชิวฺหาย อสฺสาโท ตทชฺฌคมํฯ ",
"sn35.15:1.14":	"ยาวตา ชิวฺหาย อสฺสาโท ปญฺญาย เม โส สุทิฏฺโฐฯ ",
"sn35.15:1.15":	"ชิวฺหายาหํ, ภิกฺขเว, อาทีนวปริเยสนํ อจรึฯ ",
"sn35.15:1.16":	"โย ชิวฺหาย อาทีนโว ตทชฺฌคมํฯ ",
"sn35.15:1.17":	"ยาวตา ชิวฺหาย อาทีนโว ปญฺญาย เม โส สุทิฏฺโฐฯ ",
"sn35.15:1.18":	"ชิวฺหายาหํ, ภิกฺขเว, นิสฺสรณปริเยสนํ อจรึฯ ",
"sn35.15:1.19":	"ยํ ชิวฺหาย นิสฺสรณํ ตทชฺฌคมํฯ ",
"sn35.15:1.20":	"ยาวตา ชิวฺหาย นิสฺสรณํ, ปญฺญาย เม ตํ สุทิฏฺฐํ …เป… ",
"sn35.15:1.21":	"มนสฺสาหํ, ภิกฺขเว, อสฺสาทปริเยสนํ อจรึฯ ",
"sn35.15:1.22":	"โย มนสฺส อสฺสาโท ตทชฺฌคมํฯ ",
"sn35.15:1.23":	"ยาวตา มนสฺส อสฺสาโท ปญฺญาย เม โส สุทิฏฺโฐฯ ",
"sn35.15:1.24":	"มนสฺสาหํ, ภิกฺขเว, อาทีนวปริเยสนํ อจรึฯ ",
"sn35.15:1.25":	"โย มนสฺส อาทีนโว ตทชฺฌคมํฯ ",
"sn35.15:1.26":	"ยาวตา มนสฺส อาทีนโว ปญฺญาย เม โส สุทิฏฺโฐฯ ",
"sn35.15:1.27":	"มนสฺสาหํ, ภิกฺขเว, นิสฺสรณปริเยสนํ อจรึฯ ",
"sn35.15:1.28":	"ยํ มนสฺส นิสฺสรณํ ตทชฺฌคมํฯ ",
"sn35.15:1.29":	"ยาวตา มนสฺส นิสฺสรณํ, ปญฺญาย เม ตํ สุทิฏฺฐํฯ ",
"sn35.15:2.1":	"ยาวกีวญฺจาหํ, ภิกฺขเว, อิเมสํ ฉนฺนํ อชฺฌตฺติกานํ อายตนานํ อสฺสาทญฺจ อสฺสาทโต, อาทีนวญฺจ อาทีนวโต, นิสฺสรณญฺจ นิสฺสรณโต ยถาภูตํ นาพฺภญฺญาสึ …เป… ",
"sn35.15:2.2":	"ปจฺจญฺญาสึฯ ",
"sn35.15:2.3":	"ญาณญฺจ ปน เม ทสฺสนํ อุทปาทิ",
"sn35.15:2.4":	"‘อกุปฺปา เม วิมุตฺติ, อยมนฺติมา ชาติ, นตฺถิ ทานิ ปุนพฺภโว’”ติฯ ",
"sn35.15:2.5":	"ตติยํฯ "
}	
