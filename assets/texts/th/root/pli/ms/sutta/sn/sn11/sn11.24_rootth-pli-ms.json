{	
"sn11.24:0.1":	"สํยุตฺต นิกาย ๑๑ฯ๒๔ ",
"sn11.24:0.2":	"๓ฯ ตติยวคฺค ",
"sn11.24:0.3":	"อจฺจยสุตฺต ",
"sn11.24:1.1":	"สาวตฺถิยํ …เป… อาราเมฯ ",
"sn11.24:1.2":	"เตน โข ปน สมเยน เทฺว ภิกฺขู สมฺปโยเชสุํฯ ",
"sn11.24:1.3":	"ตเตฺรโก ภิกฺขุ อจฺจสราฯ ",
"sn11.24:1.4":	"อถ โข โส ภิกฺขุ ตสฺส ภิกฺขุโน สนฺติเก อจฺจยํ อจฺจยโต เทเสติ; ",
"sn11.24:1.5":	"โส ภิกฺขุ นปฺปฏิคฺคณฺหาติฯ ",
"sn11.24:1.6":	"อถ โข สมฺพหุลา ภิกฺขู เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ เอกมนฺตํ นิสินฺนา โข เต ภิกฺขู ภควนฺตํ เอตทโวจุํ",
"sn11.24:1.7":	"“อิธ, ภนฺเต, เทฺว ภิกฺขู สมฺปโยเชสุํ, ตเตฺรโก ภิกฺขุ อจฺจสราฯ ",
"sn11.24:1.8":	"อถ โข โส, ภนฺเต, ภิกฺขุ ตสฺส ภิกฺขุโน สนฺติเก อจฺจยํ อจฺจยโต เทเสติ, โส ภิกฺขุ นปฺปฏิคฺคณฺหาตี”ติฯ ",
"sn11.24:2.1":	"“เทฺวเม, ภิกฺขเว, พาลาฯ ",
"sn11.24:2.2":	"โย จ อจฺจยํ อจฺจยโต น ปสฺสติ, โย จ อจฺจยํ เทเสนฺตสฺส ยถาธมฺมํ นปฺปฏิคฺคณฺหาติ—",
"sn11.24:2.3":	"อิเม โข, ภิกฺขเว, เทฺว พาลาฯ ",
"sn11.24:2.4":	"เทฺวเม, ภิกฺขเว, ปณฺฑิตาฯ ",
"sn11.24:2.5":	"โย จ อจฺจยํ อจฺจยโต ปสฺสติ, โย จ อจฺจยํ เทเสนฺตสฺส ยถาธมฺมํ ปฏิคฺคณฺหาติ—",
"sn11.24:2.6":	"อิเม โข, ภิกฺขเว, เทฺว ปณฺฑิตาฯ ",
"sn11.24:3.1":	"ภูตปุพฺพํ, ภิกฺขเว, สกฺโก เทวานมินฺโท สุธมฺมายํ สภายํ เทเว ตาวตึเส อนุนยมาโน ตายํ เวลายํ อิมํ คาถํ อภาสิ",
"sn11.24:4.1":	"‘โกโธ โว วสมายาตุ, ",
"sn11.24:4.2":	"มา จ มิตฺเตหิ โว ชรา; ",
"sn11.24:4.3":	"อครหิยํ มา ครหิตฺถ, ",
"sn11.24:4.4":	"มา จ ภาสิตฺถ เปสุณํ; ",
"sn11.24:4.5":	"อถ ปาปชนํ โกโธ, ",
"sn11.24:4.6":	"ปพฺพโตวาภิมทฺทตี’”ติฯ "
}	
