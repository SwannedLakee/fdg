{	
"sn46.16:0.1":	"สํยุตฺต นิกาย ๔๖ฯ๑๖ ",
"sn46.16:0.2":	"๒ฯ คิลานวคฺค ",
"sn46.16:0.3":	"ตติยคิลานสุตฺต ",
"sn46.16:1.1":	"เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ",
"sn46.16:1.2":	"เตน โข ปน สมเยน ภควา อาพาธิโก โหติ ทุกฺขิโต พาฬฺหคิลาโนฯ ",
"sn46.16:1.3":	"อถ โข อายสฺมา มหาจุนฺโท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อายสฺมนฺตํ มหาจุนฺทํ ภควา เอตทโวจ",
"sn46.16:1.4":	"“ปฏิภนฺตุ ตํ, จุนฺท, โพชฺฌงฺคา”ติฯ ",
"sn46.16:2.1":	"“สตฺติเม, ภนฺเต, โพชฺฌงฺคา ภควตา สมฺมทกฺขาตา ภาวิตา พหุลีกตา อภิญฺญาย สมฺโพธาย นิพฺพานาย สํวตฺตนฺติฯ ",
"sn46.16:2.2":	"กตเม สตฺต? ",
"sn46.16:2.3":	"สติสมฺโพชฺฌงฺโค โข, ภนฺเต, ภควตา สมฺมทกฺขาโต ภาวิโต พหุลีกโต อภิญฺญาย สมฺโพธาย นิพฺพานาย สํวตฺตติ …เป… อุเปกฺขาสมฺโพชฺฌงฺโค โข, ภนฺเต, ภควตา สมฺมทกฺขาโต ภาวิโต พหุลีกโต อภิญฺญาย สมฺโพธาย นิพฺพานาย สํวตฺตติฯ ",
"sn46.16:2.4":	"อิเม โข, ภนฺเต, สตฺต โพชฺฌงฺคา ภควตา สมฺมทกฺขาตา ภาวิตา พหุลีกตา อภิญฺญาย สมฺโพธาย นิพฺพานาย สํวตฺตนฺตี”ติฯ ",
"sn46.16:2.5":	"“ตคฺฆ, จุนฺท, โพชฺฌงฺคา; ",
"sn46.16:2.6":	"ตคฺฆ, จุนฺท, โพชฺฌงฺคา”ติฯ ",
"sn46.16:3.1":	"อิทมโวจายสฺมา จุนฺโทฯ ",
"sn46.16:3.2":	"สมนุญฺโญ สตฺถา อโหสิฯ ",
"sn46.16:3.3":	"วุฏฺฐหิ จ ภควา ตมฺหา อาพาธาฯ ",
"sn46.16:3.4":	"ตถาปหีโน จ ภควโต โส อาพาโธ อโหสีติฯ ",
"sn46.16:3.5":	"ฉฏฺฐํฯ "
}	
