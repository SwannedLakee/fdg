{	
"sn2.22:0.1":	"สํยุตฺต นิกาย ๒ฯ๒๒ ",
"sn2.22:0.2":	"๓ฯ นานาติตฺถิยวคฺค ",
"sn2.22:0.3":	"เขมสุตฺต ",
"sn2.22:1.1":	"เอกมนฺตํ ฐิโต โข เขโม เทวปุตฺโต ภควโต สนฺติเก อิมา คาถาโย อภาสิ",
"sn2.22:2.1":	"“จรนฺติ พาลา ทุมฺเมธา, ",
"sn2.22:2.2":	"อมิตฺเตเนว อตฺตนา; ",
"sn2.22:2.3":	"กโรนฺตา ปาปกํ กมฺมํ, ",
"sn2.22:2.4":	"ยํ โหติ กฏุกปฺผลํฯ ",
"sn2.22:3.1":	"น ตํ กมฺมํ กตํ สาธุ, ",
"sn2.22:3.2":	"ยํ กตฺวา อนุตปฺปติ; ",
"sn2.22:3.3":	"ยสฺส อสฺสุมุโข โรทํ, ",
"sn2.22:3.4":	"วิปากํ ปฏิเสวติฯ ",
"sn2.22:4.1":	"ตญฺจ กมฺมํ กตํ สาธุ, ",
"sn2.22:4.2":	"ยํ กตฺวา นานุตปฺปติ; ",
"sn2.22:4.3":	"ยสฺส ปตีโต สุมโน, ",
"sn2.22:4.4":	"วิปากํ ปฏิเสวติฯ ",
"sn2.22:5.1":	"ปฏิกจฺเจว ตํ กยิรา, ",
"sn2.22:5.2":	"ยํ ชญฺญา หิตมตฺตโน; ",
"sn2.22:5.3":	"น สากฏิกจินฺตาย, ",
"sn2.22:5.4":	"มนฺตา ธีโร ปรกฺกเมฯ ",
"sn2.22:6.1":	"ยถา สากฏิโก มฏฺฐํ, ",
"sn2.22:6.2":	"สมํ หิตฺวา มหาปถํ; ",
"sn2.22:6.3":	"วิสมํ มคฺคมารุยฺห, ",
"sn2.22:6.4":	"อกฺขจฺฉินฺโนว ฌายติฯ ",
"sn2.22:7.1":	"เอวํ ธมฺมา อปกฺกมฺม, ",
"sn2.22:7.2":	"อธมฺมมนุวตฺติย; ",
"sn2.22:7.3":	"มนฺโท มจฺจุมุขํ ปตฺโต, ",
"sn2.22:7.4":	"อกฺขจฺฉินฺโนว ฌายตี”ติฯ "
}	
