{	
"sn3.3:0.1":	"สํยุตฺต นิกาย ๓ฯ๓ ",
"sn3.3:0.2":	"๑ฯ ปฐมวคฺค ",
"sn3.3:0.3":	"ชรามรณสุตฺต ",
"sn3.3:1.1":	"สาวตฺถินิทานํฯ ",
"sn3.3:1.2":	"เอกมนฺตํ นิสินฺโน โข ราชา ปเสนทิ โกสโล ภควนฺตํ เอตทโวจ",
"sn3.3:1.3":	"“อตฺถิ นุ โข, ภนฺเต, ชาตสฺส อญฺญตฺร ชรามรณา”ติ? ",
"sn3.3:1.4":	"“นตฺถิ โข, มหาราช, ชาตสฺส อญฺญตฺร ชรามรณาฯ ",
"sn3.3:1.5":	"เยปิ เต, มหาราช, ขตฺติยมหาสาลา อฑฺฒา มหทฺธนา มหาโภคา ปหูตชาตรูปรชตา ปหูตวิตฺตูปกรณา ปหูตธนธญฺญา, เตสมฺปิ ชาตานํ นตฺถิ อญฺญตฺร ชรามรณาฯ ",
"sn3.3:1.6":	"เยปิ เต, มหาราช, พฺราหฺมณมหาสาลา …เป… ",
"sn3.3:1.7":	"คหปติมหาสาลา อฑฺฒา มหทฺธนา มหาโภคา ปหูตชาตรูปรชตา ปหูตวิตฺตูปกรณา ปหูตธนธญฺญา, เตสมฺปิ ชาตานํ นตฺถิ อญฺญตฺร ชรามรณาฯ ",
"sn3.3:1.8":	"เยปิ เต, มหาราช, ภิกฺขู อรหนฺโต ขีณาสวา วุสิตวนฺโต กตกรณียา โอหิตภารา อนุปฺปตฺตสทตฺถา ปริกฺขีณภวสํโยชนา สมฺมทญฺญาวิมุตฺตา, เตสมฺปายํ กาโย เภทนธมฺโม นิกฺเขปนธมฺโม”ติฯ ",
"sn3.3:1.9":	"อิทมโวจ …เป… ",
"sn3.3:2.1":	"“ชีรนฺติ เว ราชรถา สุจิตฺตา, ",
"sn3.3:2.2":	"อโถ สรีรมฺปิ ชรํ อุเปติ; ",
"sn3.3:2.3":	"สตญฺจ ธมฺโม น ชรํ อุเปติ, ",
"sn3.3:2.4":	"สนฺโต หเว สพฺภิ ปเวทยนฺตี”ติฯ "
}	
