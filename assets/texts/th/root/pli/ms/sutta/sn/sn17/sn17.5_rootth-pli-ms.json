{	
"sn17.5:0.1":	"สํยุตฺต นิกาย ๑๗ฯ๕ ",
"sn17.5:0.2":	"๑ฯ ปฐมวคฺค ",
"sn17.5:0.3":	"มีฬฺหกสุตฺต ",
"sn17.5:1.1":	"สาวตฺถิยํ วิหรติฯ ",
"sn17.5:1.2":	"“ทารุโณ, ภิกฺขเว, ลาภสกฺการสิโลโก …เป… อธิคมายฯ ",
"sn17.5:1.3":	"เสยฺยถาปิ, ภิกฺขเว, มีฬฺหกา คูถาที คูถปูรา ปุณฺณา คูถสฺสฯ ปุรโต จสฺส มหาคูถปุญฺโชฯ ",
"sn17.5:1.4":	"สา เตน อญฺญา มีฬฺหกา อติมญฺเญยฺย",
"sn17.5:1.5":	"‘อหมฺหิ คูถาที คูถปูรา ปุณฺณา คูถสฺส, ปุรโต จ มฺยายํ มหาคูถปุญฺโช’ติฯ ",
"sn17.5:1.6":	"เอวเมว โข, ภิกฺขเว, อิเธกจฺโจ ภิกฺขุ ลาภสกฺการสิโลเกน อภิภูโต ปริยาทิณฺณจิตฺโต ปุพฺพณฺหสมยํ นิวาเสตฺวา ปตฺตจีวรมาทาย คามํ วา นิคมํ วา ปิณฺฑาย ปวิสติฯ ",
"sn17.5:1.7":	"โส ตตฺถ ภุตฺตาวี จ โหติ ยาวทตฺโถ, นิมนฺติโต จ สฺวาตนาย, ปิณฺฑปาโต จสฺส ปูโรฯ ",
"sn17.5:1.8":	"โส อารามํ คนฺตฺวา ภิกฺขุคณสฺส มชฺเฌ วิกตฺถติ",
"sn17.5:1.9":	"‘ภุตฺตาวี จมฺหิ ยาวทตฺโถ, นิมนฺติโต จมฺหิ สฺวาตนาย, ปิณฺฑปาโต จ มฺยายํ ปูโร, ลาภี จมฺหิ จีวรปิณฺฑปาตเสนาสนคิลานปฺปจฺจยเภสชฺชปริกฺขารานํ, อิเม ปนญฺเญ ภิกฺขู อปฺปปุญฺญา อปฺเปสกฺขา น ลาภิโน จีวรปิณฺฑปาตเสนาสนคิลานปฺปจฺจยเภสชฺชปริกฺขารานนฺ’ติฯ ",
"sn17.5:1.10":	"โส เตน ลาภสกฺการสิโลเกน อภิภูโต ปริยาทิณฺณจิตฺโต อญฺเญ เปสเล ภิกฺขู อติมญฺญติฯ ",
"sn17.5:1.11":	"ตญฺหิ ตสฺส, ภิกฺขเว, โมฆปุริสสฺส โหติ ทีฆรตฺตํ อหิตาย ทุกฺขายฯ ",
"sn17.5:1.12":	"เอวํ ทารุโณ โข, ภิกฺขเว, ลาภสกฺการสิโลโก …เป… ",
"sn17.5:1.13":	"เอวญฺหิ โว ภิกฺขเว, สิกฺขิตพฺพนฺ”ติฯ ",
"sn17.5:1.14":	"ปญฺจมํฯ "
}	
