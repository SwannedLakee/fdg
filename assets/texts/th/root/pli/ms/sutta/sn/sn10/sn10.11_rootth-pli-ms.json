{	
"sn10.11:0.1":	"สํยุตฺต นิกาย ๑๐ฯ๑๑ ",
"sn10.11:0.2":	"๑ฯ อินฺทกวคฺค ",
"sn10.11:0.3":	"จีราสุตฺต ",
"sn10.11:1.1":	"เอวํ เม สุตํ—",
"sn10.11:1.2":	"เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ",
"sn10.11:1.3":	"เตน โข ปน สมเยน อญฺญตโร อุปาสโก จีราย ภิกฺขุนิยา จีวรํ อทาสิฯ ",
"sn10.11:1.4":	"อถ โข จีราย ภิกฺขุนิยา อภิปฺปสนฺโน ยกฺโข ราชคเห รถิกาย รถิกํ สิงฺฆาฏเกน สิงฺฆาฏกํ อุปสงฺกมิตฺวา ตายํ เวลายํ อิมํ คาถํ อภาสิ",
"sn10.11:2.1":	"“ปุญฺญํ วต ปสวิ พหุํ, ",
"sn10.11:2.2":	"สปฺปญฺโญ วตายํ อุปาสโก; ",
"sn10.11:2.3":	"โย จีราย อทาสิ จีวรํ, ",
"sn10.11:2.4":	"สพฺพโยเคหิ วิปฺปมุตฺติยา”ติฯ "
}	
