{	
"sn35.107:0.1":	"สํยุตฺต นิกาย ๓๕ฯ๑๐๗ ",
"sn35.107:0.2":	"๑๑ฯ โยคกฺเขมิวคฺค ",
"sn35.107:0.3":	"โลกสมุทยสุตฺต ",
"sn35.107:1.1":	"“โลกสฺส, ภิกฺขเว, สมุทยญฺจ อตฺถงฺคมญฺจ เทเสสฺสามิฯ ",
"sn35.107:1.2":	"ตํ สุณาถฯ ",
"sn35.107:1.3":	"กตโม จ, ภิกฺขเว, โลกสฺส สมุทโย? ",
"sn35.107:1.4":	"จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณํฯ ติณฺณํ สงฺคติ ผโสฺสฯ ",
"sn35.107:1.5":	"ผสฺสปจฺจยา เวทนา; ",
"sn35.107:1.6":	"เวทนาปจฺจยา ตณฺหา; ",
"sn35.107:1.7":	"ตณฺหาปจฺจยา อุปาทานํ; ",
"sn35.107:1.8":	"อุปาทานปจฺจยา ภโว; ",
"sn35.107:1.9":	"ภวปจฺจยา ชาติ; ",
"sn35.107:1.10":	"ชาติปจฺจยา ชรามรณํ โสกปริเทวทุกฺขโทมนสฺสุปายาสา สมฺภวนฺติฯ ",
"sn35.107:1.11":	"อยํ โข, ภิกฺขเว, โลกสฺส สมุทโย …เป… ",
"sn35.107:1.12":	"ชิวฺหญฺจ ปฏิจฺจ รเส จ อุปฺปชฺชติ ชิวฺหาวิญฺญาณํ …เป… ",
"sn35.107:1.13":	"มนญฺจ ปฏิจฺจ ธมฺเม จ อุปฺปชฺชติ มโนวิญฺญาณํฯ ติณฺณํ สงฺคติ ผโสฺสฯ ",
"sn35.107:1.14":	"ผสฺสปจฺจยา เวทนา; ",
"sn35.107:1.15":	"เวทนาปจฺจยา ตณฺหา; ",
"sn35.107:1.16":	"ตณฺหาปจฺจยา อุปาทานํ; ",
"sn35.107:1.17":	"อุปาทานปจฺจยา ภโว; ",
"sn35.107:1.18":	"ภวปจฺจยา ชาติ; ",
"sn35.107:1.19":	"ชาติปจฺจยา ชรามรณํ โสกปริเทวทุกฺขโทมนสฺสุปายาสา สมฺภวนฺติฯ ",
"sn35.107:1.20":	"อยํ โข, ภิกฺขเว, โลกสฺส สมุทโยฯ ",
"sn35.107:2.1":	"กตโม จ, ภิกฺขเว, โลกสฺส อตฺถงฺคโม? ",
"sn35.107:2.2":	"จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณํฯ ติณฺณํ สงฺคติ ผโสฺสฯ ",
"sn35.107:2.3":	"ผสฺสปจฺจยา เวทนา; ",
"sn35.107:2.4":	"เวทนาปจฺจยา ตณฺหาฯ ",
"sn35.107:2.5":	"ตสฺสาเยว ตณฺหาย อเสสวิราคนิโรธา อุปาทานนิโรโธ; ",
"sn35.107:2.6":	"อุปาทานนิโรธา ภวนิโรโธ; ",
"sn35.107:2.7":	"ภวนิโรธา ชาตินิโรโธ; ",
"sn35.107:2.8":	"ชาตินิโรธา ชรามรณํ โสกปริเทวทุกฺขโทมนสฺสุปายาสา นิรุชฺฌนฺติฯ ",
"sn35.107:2.9":	"เอวเมตสฺส เกวลสฺส ทุกฺขกฺขนฺธสฺส นิโรโธ โหติฯ ",
"sn35.107:2.10":	"อยํ โข, ภิกฺขเว, โลกสฺส อตฺถงฺคโม …เป… ",
"sn35.107:2.11":	"ชิวฺหญฺจ ปฏิจฺจ รเส จ อุปฺปชฺชติ …เป… ",
"sn35.107:2.12":	"มนญฺจ ปฏิจฺจ ธมฺเม จ อุปฺปชฺชติ มโนวิญฺญาณํฯ ติณฺณํ สงฺคติ ผโสฺสฯ ",
"sn35.107:2.13":	"ผสฺสปจฺจยา เวทนา; ",
"sn35.107:2.14":	"เวทนาปจฺจยา ตณฺหาฯ ",
"sn35.107:2.15":	"ตสฺสาเยว ตณฺหาย อเสสวิราคนิโรธา อุปาทานนิโรโธ; ",
"sn35.107:2.16":	"อุปาทานนิโรธา …เป… ",
"sn35.107:2.17":	"เอวเมตสฺส เกวลสฺส ทุกฺขกฺขนฺธสฺส นิโรโธ โหติฯ ",
"sn35.107:2.18":	"อยํ โข, ภิกฺขเว, โลกสฺส อตฺถงฺคโม”ติฯ ",
"sn35.107:2.19":	"จตุตฺถํฯ "
}	
