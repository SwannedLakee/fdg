{	
"sn4.12:0.1":	"สํยุตฺต นิกาย ๔ฯ๑๒ ",
"sn4.12:0.2":	"๒ฯ ทุติยวคฺค ",
"sn4.12:0.3":	"กินฺนุสีหสุตฺต ",
"sn4.12:1.1":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn4.12:1.2":	"เตน โข ปน สมเยน ภควา มหติยา ปริสาย ปริวุโต ธมฺมํ เทเสติฯ ",
"sn4.12:2.1":	"อถ โข มารสฺส ปาปิมโต เอตทโหสิ",
"sn4.12:2.2":	"“อยํ โข สมโณ โคตโม มหติยา ปริสาย ปริวุโต ธมฺมํ เทเสติฯ ",
"sn4.12:2.3":	"ยนฺนูนาหํ เยน สมโณ โคตโม เตนุปสงฺกเมยฺยํ วิจกฺขุกมฺมายา”ติฯ ",
"sn4.12:2.4":	"อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ",
"sn4.12:3.1":	"“กินฺนุ สีโหว นทสิ, ",
"sn4.12:3.2":	"ปริสายํ วิสารโท; ",
"sn4.12:3.3":	"ปฏิมโลฺล หิ เต อตฺถิ, ",
"sn4.12:3.4":	"วิชิตาวี นุ มญฺญสี”ติฯ ",
"sn4.12:4.1":	"“นทนฺติ เว มหาวีรา, ",
"sn4.12:4.2":	"ปริสาสุ วิสารทา; ",
"sn4.12:4.3":	"ตถาคตา พลปฺปตฺตา, ",
"sn4.12:4.4":	"ติณฺณา โลเก วิสตฺติกนฺ”ติฯ ",
"sn4.12:5.1":	"อถ โข มาโร ปาปิมา “ชานาติ มํ ภควา, ชานาติ มํ สุคโต”ติ ทุกฺขี ทุมฺมโน ตตฺเถวนฺตรธายีติฯ "
}	
