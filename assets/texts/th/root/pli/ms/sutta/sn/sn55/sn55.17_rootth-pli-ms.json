{	
"sn55.17:0.1":	"สํยุตฺต นิกาย ๕๕ฯ๑๗ ",
"sn55.17:0.2":	"๒ฯ ราชการามวคฺค ",
"sn55.17:0.3":	"ทุติยมิตฺตามจฺจสุตฺต ",
"sn55.17:1.1":	"“เย เต, ภิกฺขเว, อนุกมฺเปยฺยาถ, เย จ โสตพฺพํ มญฺเญยฺยุํ—มิตฺตา วา อมจฺจา วา ญาตี วา สาโลหิตา วา—เต, ภิกฺขเว, จตูสุ โสตาปตฺติยงฺเคสุ สมาทเปตพฺพา, นิเวเสตพฺพา, ปติฏฺฐาเปตพฺพาฯ ",
"sn55.17:1.2":	"กตเมสุ จตูสุ? ",
"sn55.17:1.3":	"พุทฺเธ อเวจฺจปฺปสาเท สมาทเปตพฺพา, นิเวเสตพฺพา, ปติฏฺฐาเปตพฺพา—",
"sn55.17:1.4":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.17:2.1":	"สิยา, ภิกฺขเว, จตุนฺนํ มหาภูตานํ อญฺญถตฺตํ—ปถวีธาตุยา, อาโปธาตุยา, เตโชธาตุยา, วาโยธาตุยา—น เตฺวว พุทฺเธ อเวจฺจปฺปสาเทน สมนฺนาคตสฺส อริยสาวกสฺส สิยา อญฺญถตฺตํฯ ",
"sn55.17:2.2":	"ตตฺริทํ อญฺญถตฺตํ—โส วต พุทฺเธ อเวจฺจปฺปสาเทน สมนฺนาคโต อริยสาวโก นิรยํ วา ติรจฺฉานโยนึ วา เปตฺติวิสยํ วา อุปปชฺชิสฺสตี”ติ—เนตํ ฐานํ วิชฺชติฯ ",
"sn55.17:2.3":	"“ธมฺเม …เป… ",
"sn55.17:2.4":	"สงฺเฆ …เป… ",
"sn55.17:2.5":	"อริยกนฺเตสุ สีเลสุ สมาทเปตพฺพา, นิเวเสตพฺพา, ปติฏฺฐาเปตพฺพา อขณฺเฑสุ …เป… สมาธิสํวตฺตนิเกสุฯ ",
"sn55.17:2.6":	"สิยา, ภิกฺขเว, จตุนฺนํ มหาภูตานํ อญฺญถตฺตํ—ปถวีธาตุยา, อาโปธาตุยา, เตโชธาตุยา, วาโยธาตุยา—น เตฺวว อริยกนฺเตหิ สีเลหิ สมนฺนาคตสฺส อริยสาวกสฺส สิยา อญฺญถตฺตํฯ ",
"sn55.17:2.7":	"ตตฺริทํ อญฺญถตฺตํ—โส วต อริยกนฺเตหิ สีเลหิ สมนฺนาคโต อริยสาวโก นิรยํ วา ติรจฺฉานโยนึ วา เปตฺติวิสยํ วา อุปปชฺชิสฺสตีติ—เนตํ ฐานํ วิชฺชติฯ ",
"sn55.17:2.8":	"เย เต, ภิกฺขเว, อนุกมฺเปยฺยาถ, เย จ โสตพฺพํ มญฺเญยฺยุํ—มิตฺตา วา อมจฺจา วา ญาตี วา สาโลหิตา วา—เต, ภิกฺขเว, อิเมสุ จตูสุ โสตาปตฺติยงฺเคสุ สมาทเปตพฺพา, นิเวเสตพฺพา, ปติฏฺฐาเปตพฺพา”ติฯ ",
"sn55.17:2.9":	"สตฺตมํฯ "
}	
