{	
"sn35.114:0.1":	"สํยุตฺต นิกาย ๓๕ฯ๑๑๔ ",
"sn35.114:0.2":	"๑๒ฯ โลกกามคุณวคฺค ",
"sn35.114:0.3":	"ปฐมมารปาสสุตฺต ",
"sn35.114:1.1":	"“สนฺติ, ภิกฺขเว, จกฺขุวิญฺเญยฺยา รูปา, อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.114:1.2":	"ตญฺเจ ภิกฺขุ อภินนฺทติ อภิวทติ อชฺโฌสาย ติฏฺฐติ—",
"sn35.114:1.3":	"อยํ วุจฺจติ, ภิกฺขเว, ภิกฺขุ อาวาสคโต มารสฺส, มารสฺส วสํ คโต, ปฏิมุกฺกสฺส มารปาโสฯ ",
"sn35.114:1.4":	"พทฺโธ โส มารพนฺธเนน ยถากามกรณีโย ปาปิมโต …เป…ฯ ",
"sn35.114:2.1":	"สนฺติ, ภิกฺขเว, ชิวฺหาวิญฺเญยฺยา รสา, อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.114:2.2":	"ตญฺเจ ภิกฺขุ อภินนฺทติ อภิวทติ อชฺโฌสาย ติฏฺฐติ—",
"sn35.114:2.3":	"อยํ วุจฺจติ, ภิกฺขเว, ภิกฺขุ อาวาสคโต มารสฺส, มารสฺส วสํ คโต, ปฏิมุกฺกสฺส มารปาโสฯ พทฺโธ โส มารพนฺธเนน …เป…ฯ ",
"sn35.114:3.1":	"สนฺติ, ภิกฺขเว, มโนวิญฺเญยฺยา ธมฺมา, อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.114:3.2":	"ตญฺเจ ภิกฺขุ อภินนฺทติ อภิวทติ อชฺโฌสาย ติฏฺฐติ—",
"sn35.114:3.3":	"อยํ วุจฺจติ, ภิกฺขเว, ภิกฺขุ อาวาสคโต มารสฺส, มารสฺส วสํ คโต, ปฏิมุกฺกสฺส มารปาโสฯ ",
"sn35.114:3.4":	"พทฺโธ โส มารพนฺธเนน ยถากามกรณีโย ปาปิมโต …เป… ",
"sn35.114:4.1":	"สนฺติ จ โข, ภิกฺขเว, จกฺขุวิญฺเญยฺยา รูปา, อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.114:4.2":	"ตญฺเจ ภิกฺขุ นาภินนฺทติ นาภิวทติ นาชฺโฌสาย ติฏฺฐติ—",
"sn35.114:4.3":	"อยํ วุจฺจติ, ภิกฺขเว, ภิกฺขุ นาวาสคโต มารสฺส, น มารสฺส วสํ คโต, อุมฺมุกฺกสฺส มารปาโสฯ ",
"sn35.114:4.4":	"มุตฺโต โส มารพนฺธเนน น ยถากามกรณีโย ปาปิมโต …เป…ฯ ",
"sn35.114:5.1":	"สนฺติ, ภิกฺขเว, ชิวฺหาวิญฺเญยฺยา รสา, อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.114:5.2":	"ตญฺเจ ภิกฺขุ นาภินนฺทติ นาภิวทติ นาชฺโฌสาย ติฏฺฐติ—",
"sn35.114:5.3":	"อยํ วุจฺจติ, ภิกฺขเว, ภิกฺขุ นาวาสคโต มารสฺส, น มารสฺส วสํ คโต, อุมฺมุกฺกสฺส มารปาโสฯ มุตฺโต โส มารพนฺธเนน น ยถากามกรณีโย ปาปิมโต …เป…ฯ ",
"sn35.114:6.1":	"สนฺติ, ภิกฺขเว, มโนวิญฺเญยฺยา ธมฺมา, อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.114:6.2":	"ตญฺเจ ภิกฺขุ นาภินนฺทติ นาภิวทติ นาชฺโฌสาย ติฏฺฐติ—",
"sn35.114:6.3":	"อยํ วุจฺจติ, ภิกฺขเว, ภิกฺขุ นาวาสคโต มารสฺส, น มารสฺส วสํ คโต, อุมฺมุกฺกสฺส มารปาโสฯ ",
"sn35.114:6.4":	"มุตฺโต โส มารพนฺธเนน น ยถากามกรณีโย ปาปิมโต”ติฯ ",
"sn35.114:6.5":	"ปฐมํฯ "
}	
