{	
"sn22.51:0.1":	"สํยุตฺต นิกาย ๒๒ฯ๕๑ ",
"sn22.51:0.2":	"๕ฯ อตฺตทีปวคฺค ",
"sn22.51:0.3":	"นนฺทิกฺขยสุตฺต ",
"sn22.51:1.1":	"สาวตฺถินิทานํฯ ",
"sn22.51:1.2":	"“อนิจฺจญฺเญว, ภิกฺขเว, ภิกฺขุ รูปํ อนิจฺจนฺติ ปสฺสติฯ สาสฺส โหติ สมฺมาทิฏฺฐิฯ ",
"sn22.51:1.3":	"สมฺมา ปสฺสํ นิพฺพินฺทติฯ ",
"sn22.51:1.4":	"นนฺทิกฺขยา ราคกฺขโย, ราคกฺขยา นนฺทิกฺขโยฯ ",
"sn22.51:1.5":	"นนฺทิราคกฺขยา จิตฺตํ วิมุตฺตํ สุวิมุตฺตนฺติ วุจฺจติฯ ",
"sn22.51:1.6":	"อนิจฺจญฺเญว, ภิกฺขเว, ภิกฺขุ เวทนํ อนิจฺจนฺติ ปสฺสติฯ สาสฺส โหติ สมฺมาทิฏฺฐิฯ ",
"sn22.51:1.7":	"สมฺมา ปสฺสํ นิพฺพินฺทติฯ ",
"sn22.51:1.8":	"นนฺทิกฺขยา ราคกฺขโย, ราคกฺขยา นนฺทิกฺขโยฯ ",
"sn22.51:1.9":	"นนฺทิราคกฺขยา จิตฺตํ วิมุตฺตํ สุวิมุตฺตนฺติ วุจฺจติฯ ",
"sn22.51:1.10":	"อนิจฺจญฺเญว, ภิกฺขเว, ภิกฺขุ สญฺญํ อนิจฺจนฺติ ปสฺสติ …เป… ",
"sn22.51:1.11":	"อนิจฺเจเยว ภิกฺขเว, ภิกฺขุ สงฺขาเร อนิจฺจาติ ปสฺสติฯ สาสฺส โหติ สมฺมาทิฏฺฐิฯ ",
"sn22.51:1.12":	"สมฺมา ปสฺสํ นิพฺพินฺทติฯ ",
"sn22.51:1.13":	"นนฺทิกฺขยา ราคกฺขโย, ราคกฺขยา นนฺทิกฺขโยฯ ",
"sn22.51:1.14":	"นนฺทิราคกฺขยา จิตฺตํ วิมุตฺตํ สุวิมุตฺตนฺติ วุจฺจติฯ ",
"sn22.51:1.15":	"อนิจฺจญฺเญว, ภิกฺขเว, ภิกฺขุ วิญฺญาณํ อนิจฺจนฺติ ปสฺสติฯ สาสฺส โหติ สมฺมาทิฏฺฐิฯ ",
"sn22.51:1.16":	"สมฺมา ปสฺสํ นิพฺพินฺทติฯ ",
"sn22.51:1.17":	"นนฺทิกฺขยา ราคกฺขโย, ราคกฺขยา นนฺทิกฺขโยฯ ",
"sn22.51:1.18":	"นนฺทิราคกฺขยา จิตฺตํ วิมุตฺตํ สุวิมุตฺตนฺติ วุจฺจตี”ติฯ ",
"sn22.51:1.19":	"นวมํฯ "
}	
