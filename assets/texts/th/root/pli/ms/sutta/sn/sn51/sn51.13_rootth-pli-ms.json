{	
"sn51.13:0.1":	"สํยุตฺต นิกาย ๕๑ฯ๑๓ ",
"sn51.13:0.2":	"๒ฯ ปาสาทกมฺปนวคฺค ",
"sn51.13:0.3":	"ฉนฺทสมาธิสุตฺต ",
"sn51.13:1.1":	"“ฉนฺทญฺเจ, ภิกฺขเว, ภิกฺขุ นิสฺสาย ลภติ สมาธึ, ลภติ จิตฺตสฺส เอกคฺคตํ—",
"sn51.13:1.2":	"อยํ วุจฺจติ ฉนฺทสมาธิฯ ",
"sn51.13:1.3":	"โส อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn51.13:1.4":	"อุปฺปนฺนานํ ปาปกานํ อกุสลานํ ธมฺมานํ ปหานาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn51.13:1.5":	"อนุปฺปนฺนานํ กุสลานํ ธมฺมานํ อุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn51.13:1.6":	"อุปฺปนฺนานํ กุสลานํ ธมฺมานํ ฐิติยา อสมฺโมสาย ภิโยฺยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn51.13:1.7":	"อิเม วุจฺจนฺติ ‘ปธานสงฺขารา’ติฯ ",
"sn51.13:1.8":	"อิติ อยญฺจ ฉนฺโท, อยญฺจ ฉนฺทสมาธิ, อิเม จ ปธานสงฺขารา—",
"sn51.13:1.9":	"อยํ วุจฺจติ, ภิกฺขเว, ฉนฺทสมาธิปฺปธานสงฺขารสมนฺนาคโต อิทฺธิปาโทฯ ",
"sn51.13:2.1":	"วีริยญฺเจ, ภิกฺขเว, ภิกฺขุ นิสฺสาย ลภติ สมาธึ, ลภติ จิตฺตสฺส เอกคฺคตํ—",
"sn51.13:2.2":	"อยํ วุจฺจติ ‘วีริยสมาธิ’ฯ ",
"sn51.13:2.3":	"โส อนุปฺปนฺนานํ …เป… ",
"sn51.13:2.4":	"อุปฺปนฺนานํ กุสลานํ ธมฺมานํ ฐิติยา อสมฺโมสาย ภิโยฺยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn51.13:2.5":	"อิเม วุจฺจนฺติ ‘ปธานสงฺขารา’ติฯ ",
"sn51.13:2.6":	"อิติ อิทญฺจ วีริยํ, อยญฺจ วีริยสมาธิ, อิเม จ ปธานสงฺขารา—",
"sn51.13:2.7":	"อยํ วุจฺจติ, ภิกฺขเว, วีริยสมาธิปฺปธานสงฺขารสมนฺนาคโต อิทฺธิปาโทฯ ",
"sn51.13:3.1":	"จิตฺตญฺเจ, ภิกฺขเว, ภิกฺขุ นิสฺสาย ลภติ สมาธึ, ลภติ จิตฺตสฺส เอกคฺคตํ—",
"sn51.13:3.2":	"อยํ วุจฺจติ ‘จิตฺตสมาธิ’ฯ ",
"sn51.13:3.3":	"โส อนุปฺปนฺนานํ ปาปกานํ …เป… ",
"sn51.13:3.4":	"อุปฺปนฺนานํ กุสลานํ ธมฺมานํ ฐิติยา อสมฺโมสาย ภิโยฺยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn51.13:3.5":	"อิเม วุจฺจนฺติ ‘ปธานสงฺขารา’ติฯ ",
"sn51.13:3.6":	"อิติ อิทญฺจ จิตฺตํ, อยญฺจ จิตฺตสมาธิ, อิเม จ ปธานสงฺขารา—",
"sn51.13:3.7":	"อยํ วุจฺจติ, ภิกฺขเว, จิตฺตสมาธิปฺปธานสงฺขารสมนฺนาคโต อิทฺธิปาโทฯ ",
"sn51.13:4.1":	"วีมํสญฺเจ, ภิกฺขเว, ภิกฺขุ นิสฺสาย ลภติ สมาธึ, ลภติ จิตฺตสฺส เอกคฺคตํ—",
"sn51.13:4.2":	"อยํ วุจฺจติ ‘วีมํสาสมาธิ’ฯ ",
"sn51.13:4.3":	"โส อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ …เป… ",
"sn51.13:4.4":	"อุปฺปนฺนานํ กุสลานํ ธมฺมานํ ฐิติยา อสมฺโมสาย ภิโยฺยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ ",
"sn51.13:4.5":	"อิเม วุจฺจนฺติ ‘ปธานสงฺขารา’ติฯ ",
"sn51.13:4.6":	"อิติ อยญฺจ วีมํสา, อยญฺจ วีมํสาสมาธิ, อิเม จ ปธานสงฺขารา—",
"sn51.13:4.7":	"อยํ วุจฺจติ, ภิกฺขเว, วีมํสาสมาธิปฺปธานสงฺขารสมนฺนาคโต อิทฺธิปาโท”ติฯ ",
"sn51.13:4.8":	"ตติยํฯ "
}	
