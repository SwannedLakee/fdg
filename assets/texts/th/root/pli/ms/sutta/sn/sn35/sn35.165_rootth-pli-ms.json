{	
"sn35.165:0.1":	"สํยุตฺต นิกาย ๓๕ฯ๑๖๕ ",
"sn35.165:0.2":	"๑๖ฯ นนฺทิกฺขยวคฺค ",
"sn35.165:0.3":	"มิจฺฉาทิฏฺฐิปหานสุตฺต ",
"sn35.165:1.1":	"อถ โข อญฺญตโร ภิกฺขุ เยน ภควา เตนุปสงฺกมิ …เป… ",
"sn35.165:1.2":	"เอกมนฺตํ นิสินฺโน โส ภิกฺขุ ภควนฺตํ เอตทโวจ",
"sn35.165:1.3":	"“กถํ นุ โข, ภนฺเต, ชานโต กถํ ปสฺสโต มิจฺฉาทิฏฺฐิ ปหียตี”ติ? ",
"sn35.165:2.1":	"“จกฺขุํ โข, ภิกฺขุ, อนิจฺจโต ชานโต ปสฺสโต มิจฺฉาทิฏฺฐิ ปหียติฯ ",
"sn35.165:2.2":	"รูเป อนิจฺจโต ชานโต ปสฺสโต มิจฺฉาทิฏฺฐิ ปหียติฯ ",
"sn35.165:2.3":	"จกฺขุวิญฺญาณํ อนิจฺจโต ชานโต ปสฺสโต มิจฺฉาทิฏฺฐิ ปหียติฯ ",
"sn35.165:2.4":	"จกฺขุสมฺผสฺสํ อนิจฺจโต ชานโต ปสฺสโต มิจฺฉาทิฏฺฐิ ปหียติ …เป… ",
"sn35.165:2.5":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อนิจฺจโต ชานโต ปสฺสโต มิจฺฉาทิฏฺฐิ ปหียติฯ ",
"sn35.165:2.6":	"เอวํ โข, ภิกฺขุ, ชานโต เอวํ ปสฺสโต มิจฺฉาทิฏฺฐิ ปหียตี”ติฯ ",
"sn35.165:2.7":	"ทสมํฯ "
}	
