{	
"sn2.29:0.1":	"สํยุตฺต นิกาย ๒ฯ๒๙ ",
"sn2.29:0.2":	"๓ฯ นานาติตฺถิยวคฺค ",
"sn2.29:0.3":	"สุสิมสุตฺต ",
"sn2.29:1.1":	"สาวตฺถินิทานํฯ ",
"sn2.29:1.2":	"อถ โข อายสฺมา อานนฺโท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อายสฺมนฺตํ อานนฺทํ ภควา เอตทโวจ",
"sn2.29:1.3":	"“ตุยฺหมฺปิ โน, อานนฺท, สาริปุตฺโต รุจฺจตี”ติ? ",
"sn2.29:2.1":	"“กสฺส หิ นาม, ภนฺเต, อพาลสฺส อทุฏฺฐสฺส อมูฬฺหสฺส อวิปลฺลตฺถจิตฺตสฺส อายสฺมา สาริปุตฺโต น รุจฺเจยฺย? ",
"sn2.29:2.2":	"ปณฺฑิโต, ภนฺเต, อายสฺมา สาริปุตฺโตฯ ",
"sn2.29:2.3":	"มหาปญฺโญ, ภนฺเต, อายสฺมา สาริปุตฺโตฯ ",
"sn2.29:2.4":	"ปุถุปญฺโญ, ภนฺเต, อายสฺมา สาริปุตฺโตฯ ",
"sn2.29:2.5":	"หาสปญฺโญ, ภนฺเต, อายสฺมา สาริปุตฺโตฯ ",
"sn2.29:2.6":	"ชวนปญฺโญ, ภนฺเต, อายสฺมา สาริปุตฺโตฯ ",
"sn2.29:2.7":	"ติกฺขปญฺโญ, ภนฺเต, อายสฺมา สาริปุตฺโตฯ ",
"sn2.29:2.8":	"นิพฺเพธิกปญฺโญ, ภนฺเต, อายสฺมา สาริปุตฺโตฯ ",
"sn2.29:2.9":	"อปฺปิจฺโฉ, ภนฺเต, อายสฺมา สาริปุตฺโตฯ ",
"sn2.29:2.10":	"สนฺตุฏฺโฐ, ภนฺเต, อายสฺมา สาริปุตฺโตฯ ",
"sn2.29:2.11":	"ปวิวิตฺโต, ภนฺเต, อายสฺมา สาริปุตฺโตฯ ",
"sn2.29:2.12":	"อสํสฏฺโฐ, ภนฺเต, อายสฺมา สาริปุตฺโตฯ ",
"sn2.29:2.13":	"อารทฺธวีริโย, ภนฺเต, อายสฺมา สาริปุตฺโตฯ ",
"sn2.29:2.14":	"วตฺตา, ภนฺเต, อายสฺมา สาริปุตฺโตฯ ",
"sn2.29:2.15":	"วจนกฺขโม, ภนฺเต, อายสฺมา สาริปุตฺโตฯ ",
"sn2.29:2.16":	"โจทโก, ภนฺเต, อายสฺมา สาริปุตฺโตฯ ",
"sn2.29:2.17":	"ปาปครหี, ภนฺเต, อายสฺมา สาริปุตฺโตฯ ",
"sn2.29:2.18":	"กสฺส หิ นาม, ภนฺเต, อพาลสฺส อทุฏฺฐสฺส อมูฬฺหสฺส อวิปลฺลตฺถจิตฺตสฺส อายสฺมา สาริปุตฺโต น รุจฺเจยฺยา”ติ? ",
"sn2.29:3.1":	"“เอวเมตํ, อานนฺท, เอวเมตํ, อานนฺทฯ ",
"sn2.29:3.2":	"กสฺส หิ นาม, อานนฺท, อพาลสฺส อทุฏฺฐสฺส อมูฬฺหสฺส อวิปลฺลตฺถจิตฺตสฺส สาริปุตฺโต น รุจฺเจยฺย? ",
"sn2.29:3.3":	"ปณฺฑิโต, อานนฺท, สาริปุตฺโตฯ ",
"sn2.29:3.4":	"มหาปญฺโญ, อานนฺท, สาริปุตฺโตฯ ",
"sn2.29:3.5":	"ปุถุปญฺโญ, อานนฺท, สาริปุตฺโตฯ ",
"sn2.29:3.6":	"หาสปญฺโญ, อานนฺท, สาริปุตฺโตฯ ",
"sn2.29:3.7":	"ชวนปญฺโญ, อานนฺท, สาริปุตฺโตฯ ",
"sn2.29:3.8":	"ติกฺขปญฺโญ, อานนฺท, สาริปุตฺโตฯ ",
"sn2.29:3.9":	"นิพฺเพธิกปญฺโญ, อานนฺท, สาริปุตฺโตฯ ",
"sn2.29:3.10":	"อปฺปิจฺโฉ, อานนฺท, สาริปุตฺโตฯ ",
"sn2.29:3.11":	"สนฺตุฏฺโฐ, อานนฺท, สาริปุตฺโตฯ ",
"sn2.29:3.12":	"ปวิวิตฺโต, อานนฺท, สาริปุตฺโตฯ ",
"sn2.29:3.13":	"อสํสฏฺโฐ, อานนฺท, สาริปุตฺโตฯ ",
"sn2.29:3.14":	"อารทฺธวีริโย, อานนฺท, สาริปุตฺโตฯ ",
"sn2.29:3.15":	"วตฺตา, อานนฺท, สาริปุตฺโตฯ ",
"sn2.29:3.16":	"วจนกฺขโม, อานนฺท, สาริปุตฺโตฯ ",
"sn2.29:3.17":	"โจทโก, อานนฺท, สาริปุตฺโตฯ ",
"sn2.29:3.18":	"ปาปครหี, อานนฺท, สาริปุตฺโตฯ ",
"sn2.29:3.19":	"กสฺส หิ นาม, อานนฺท, อพาลสฺส อทุฏฺฐสฺส อมูฬฺหสฺส อวิปลฺลตฺถจิตฺตสฺส สาริปุตฺโต น รุจฺเจยฺยา”ติ? ",
"sn2.29:4.1":	"อถ โข สุสิโม เทวปุตฺโต อายสฺมโต สาริปุตฺตสฺส วณฺเณ ภญฺญมาเน มหติยา เทวปุตฺตปริสาย ปริวุโต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิโต โข สุสิโม เทวปุตฺโต ภควนฺตํ เอตทโวจ",
"sn2.29:5.1":	"“เอวเมตํ, ภควา, เอวเมตํ, สุคตฯ ",
"sn2.29:5.2":	"กสฺส หิ นาม, ภนฺเต, อพาลสฺส อทุฏฺฐสฺส อมูฬฺหสฺส อวิปลฺลตฺถจิตฺตสฺส อายสฺมา สาริปุตฺโต น รุจฺเจยฺย? ",
"sn2.29:5.3":	"ปณฺฑิโต, ภนฺเต, อายสฺมา สาริปุตฺโตฯ ",
"sn2.29:5.4":	"มหาปญฺโญ, ภนฺเต, ปุถุปญฺโญ, ภนฺเต, หาสปญฺโญ, ภนฺเต, ชวนปญฺโญ, ภนฺเต, ติกฺขปญฺโญ, ภนฺเต, นิพฺเพธิกปญฺโญ, ภนฺเต, อปฺปิจฺโฉ, ภนฺเต, สนฺตุฏฺโฐ, ภนฺเต, ปวิวิตฺโต, ภนฺเต, อสํสฏฺโฐ, ภนฺเต, อารทฺธวีริโย, ภนฺเต, วตฺตา, ภนฺเต, วจนกฺขโม, ภนฺเต, โจทโก, ภนฺเต, ปาปครหี, ภนฺเต, อายสฺมา สาริปุตฺโตฯ ",
"sn2.29:5.5":	"กสฺส หิ นาม, ภนฺเต, อพาลสฺส อทุฏฺฐสฺส อมูฬฺหสฺส อวิปลฺลตฺถจิตฺตสฺส อายสฺมา สาริปุตฺโต น รุจฺเจยฺย? ",
"sn2.29:6.1":	"อหมฺปิ หิ, ภนฺเต, ยญฺญเทว เทวปุตฺตปริสํ อุปสงฺกมึ, เอตเทว พหุลํ สทฺทํ สุณามิ",
"sn2.29:6.2":	"‘ปณฺฑิโต อายสฺมา สาริปุตฺโต; ",
"sn2.29:6.3":	"มหาปญฺโญ อายสฺมา, ปุถุปญฺโญ อายสฺมา, หาสปญฺโญ อายสฺมา, ชวนปญฺโญ อายสฺมา, ติกฺขปญฺโญ อายสฺมา, นิพฺเพธิกปญฺโญ อายสฺมา, อปฺปิจฺโฉ อายสฺมา, สนฺตุฏฺโฐ อายสฺมา, ปวิวิตฺโต อายสฺมา, อสํสฏฺโฐ อายสฺมา, อารทฺธวีริโย อายสฺมา, วตฺตา อายสฺมา, วจนกฺขโม อายสฺมา, โจทโก อายสฺมา, ปาปครหี อายสฺมา สาริปุตฺโต’ติฯ ",
"sn2.29:6.4":	"กสฺส หิ นาม, ภนฺเต, อพาลสฺส อทุฏฺฐสฺส อมูฬฺหสฺส อวิปลฺลตฺถจิตฺตสฺส อายสฺมา สาริปุตฺโต น รุจฺเจยฺยา”ติ? ",
"sn2.29:7.1":	"อถ โข สุสิมสฺส เทวปุตฺตสฺส เทวปุตฺตปริสา อายสฺมโต สาริปุตฺตสฺส วณฺเณ ภญฺญมาเน อตฺตมนา ปมุทิตา ปีติโสมนสฺสชาตา อุจฺจาวจา วณฺณนิภา อุปทํเสติฯ ",
"sn2.29:8.1":	"เสยฺยถาปิ นาม มณิ เวฬุริโย สุโภ ชาติมา อฏฺฐํโส สุปริกมฺมกโต ปณฺฑุกมฺพเล นิกฺขิตฺโต ภาสเต จ ตปเต จ วิโรจติ จ; ",
"sn2.29:8.2":	"เอวเมวํ สุสิมสฺส เทวปุตฺตสฺส เทวปุตฺตปริสา อายสฺมโต สาริปุตฺตสฺส วณฺเณ ภญฺญมาเน อตฺตมนา ปมุทิตา ปีติโสมนสฺสชาตา อุจฺจาวจา วณฺณนิภา อุปทํเสติฯ ",
"sn2.29:9.1":	"เสยฺยถาปิ นาม นิกฺขํ ชมฺโพนทํ ทกฺขกมฺมารปุตฺเตากฺกามุขสุกุสลสมฺปหฏฺฐํ ปณฺฑุกมฺพเล นิกฺขิตฺตํ ภาสเต จ ตปเต จ วิโรจติ จ; ",
"sn2.29:9.2":	"เอวเมวํ สุสิมสฺส เทวปุตฺตสฺส เทวปุตฺตปริสา อายสฺมโต สาริปุตฺตสฺส วณฺเณ ภญฺญมาเน อตฺตมนา ปมุทิตา ปีติโสมนสฺสชาตา อุจฺจาวจา วณฺณนิภา อุปทํเสติฯ ",
"sn2.29:10.1":	"เสยฺยถาปิ นาม สรทสมเย วิทฺเธ วิคตวลาหเก เทเว รตฺติยา ปจฺจูสสมยํ โอสธิตารกา ภาสเต จ ตปเต จ วิโรจติ จ; ",
"sn2.29:10.2":	"เอวเมวํ สุสิมสฺส เทวปุตฺตสฺส เทวปุตฺตปริสา อายสฺมโต สาริปุตฺตสฺส วณฺเณ ภญฺญมาเน อตฺตมนา ปมุทิตา ปีติโสมนสฺสชาตา อุจฺจาวจา วณฺณนิภา อุปทํเสติฯ ",
"sn2.29:11.1":	"เสยฺยถาปิ นาม สรทสมเย วิทฺเธ วิคตวลาหเก เทเว อาทิจฺโจ นภํ อพฺภุสฺสกฺกมาโน สพฺพํ อากาสคตํ ตมคตํ อภิวิหจฺจ ภาสเต จ ตปเต จ วิโรจติ จ; ",
"sn2.29:11.2":	"เอวเมวํ สุสิมสฺส เทวปุตฺตสฺส เทวปุตฺตปริสา อายสฺมโต สาริปุตฺตสฺส วณฺเณ ภญฺญมาเน อตฺตมนา ปมุทิตา ปีติโสมนสฺสชาตา อุจฺจาวจา วณฺณนิภา อุปทํเสติฯ ",
"sn2.29:12.1":	"อถ โข สุสิโม เทวปุตฺโต อายสฺมนฺตํ สาริปุตฺตํ อารพฺภ ภควโต สนฺติเก อิมํ คาถํ อภาสิ",
"sn2.29:13.1":	"“ปณฺฑิโตติ สมญฺญาโต, ",
"sn2.29:13.2":	"สาริปุตฺโต อโกธโน; ",
"sn2.29:13.3":	"อปฺปิจฺโฉ โสรโต ทนฺโต, ",
"sn2.29:13.4":	"สตฺถุวณฺณาภโต อิสี”ติฯ ",
"sn2.29:14.1":	"อถ โข ภควา อายสฺมนฺตํ สาริปุตฺตํ อารพฺภ สุสิมํ เทวปุตฺตํ คาถาย ปจฺจภาสิ",
"sn2.29:15.1":	"“ปณฺฑิโตติ สมญฺญาโต, ",
"sn2.29:15.2":	"สาริปุตฺโต อโกธโน; ",
"sn2.29:15.3":	"อปฺปิจฺโฉ โสรโต ทนฺโต, ",
"sn2.29:15.4":	"กาลํ กงฺขติ สุทนฺโต”ติฯ "
}	
