{	
"sn11.6:0.1":	"สํยุตฺต นิกาย ๑๑ฯ๖ ",
"sn11.6:0.2":	"๑ฯ ปฐมวคฺค ",
"sn11.6:0.3":	"กุลาวกสุตฺต ",
"sn11.6:1.1":	"สาวตฺถิยํฯ ",
"sn11.6:1.2":	"“ภูตปุพฺพํ, ภิกฺขเว, เทวาสุรสงฺคาโม สมุปพฺยูโฬฺห อโหสิฯ ",
"sn11.6:1.3":	"ตสฺมึ โข ปน, ภิกฺขเว, สงฺคาเม อสุรา ชินึสุ, เทวา ปราชินึสุฯ ",
"sn11.6:1.4":	"ปราชิตา จ โข, ภิกฺขเว, เทวา อปายํเสฺวว อุตฺตเรนมุขา, อภิยํเสฺวว เน อสุราฯ ",
"sn11.6:1.5":	"อถ โข, ภิกฺขเว, สกฺโก เทวานมินฺโท มาตลิ สงฺคาหกํ คาถาย อชฺฌภาสิ",
"sn11.6:2.1":	"‘กุลาวกา มาตลิ สิมฺพลิสฺมึ, ",
"sn11.6:2.2":	"อีสามุเขน ปริวชฺชยสฺสุ; ",
"sn11.6:2.3":	"กามํ จชาม อสุเรสุ ปาณํ, ",
"sn11.6:2.4":	"มายิเม ทิชา วิกุลาวกา อเหสุนฺ’ติฯ ",
"sn11.6:3.1":	"‘เอวํ, ภทฺทนฺตวา’ติ โข, ภิกฺขเว, มาตลิ สงฺคาหโก สกฺกสฺส เทวานมินฺทสฺส ปฏิสฺสุตฺวา สหสฺสยุตฺตํ อาชญฺญรถํ ปจฺจุทาวตฺเตสิฯ ",
"sn11.6:3.2":	"อถ โข, ภิกฺขเว, อสุรานํ เอตทโหสิ",
"sn11.6:3.3":	"‘ปจฺจุทาวตฺโต โข ทานิ สกฺกสฺส เทวานมินฺทสฺส สหสฺสยุตฺโต อาชญฺญรโถฯ ",
"sn11.6:3.4":	"ทุติยมฺปิ โข เทวา อสุเรหิ สงฺคาเมสฺสนฺตี’ติ ภีตา อสุรปุรเมว ปาวิสึสุฯ ",
"sn11.6:3.5":	"อิติ โข, ภิกฺขเว, สกฺกสฺส เทวานมินฺทสฺส ธมฺเมน ชโย อโหสี”ติฯ "
}	
