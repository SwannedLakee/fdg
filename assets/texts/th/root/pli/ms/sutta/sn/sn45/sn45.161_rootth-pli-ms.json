{	
"sn45.161:0.1":	"สํยุตฺต นิกาย ๔๕ฯ๑๖๑ ",
"sn45.161:0.2":	"๑๓ฯ เอสนาวคฺค ",
"sn45.161:0.3":	"เอสนาสุตฺต ",
"sn45.161:1.1":	"สาวตฺถินิทานํฯ ",
"sn45.161:1.2":	"“ติโสฺส อิมา, ภิกฺขเว, เอสนาฯ ",
"sn45.161:1.3":	"กตมา ติโสฺส? ",
"sn45.161:1.4":	"กาเมสนา, ภเวสนา, พฺรหฺมจริเยสนา—",
"sn45.161:1.5":	"อิมา โข, ภิกฺขเว, ติโสฺส เอสนาฯ ",
"sn45.161:1.6":	"อิมาสํ โข, ภิกฺขเว, ติสฺสนฺนํ เอสนานํ อภิญฺญาย อริโย อฏฺฐงฺคิโก มคฺโค ภาเวตพฺโพฯ ",
"sn45.161:1.7":	"กตโม อริโย อฏฺฐงฺคิโก มคฺโค? ",
"sn45.161:1.8":	"อิธ, ภิกฺขเว, ภิกฺขุ สมฺมาทิฏฺฐึ ภาเวติ วิเวกนิสฺสิตํ …เป… สมฺมาสมาธึ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึฯ ",
"sn45.161:1.9":	"อิมาสํ โข, ภิกฺขเว, ติสฺสนฺนํ เอสนานํ อภิญฺญาย อยํ อริโย อฏฺฐงฺคิโก มคฺโค ภาเวตพฺโพติฯ ",
"sn45.161:2.1":	"ติโสฺส อิมา โข, ภิกฺขเว, เอสนาฯ ",
"sn45.161:2.2":	"กตมา ติโสฺส? ",
"sn45.161:2.3":	"กาเมสนา, ภเวสนา, พฺรหฺมจริเยสนา—",
"sn45.161:2.4":	"อิมา โข, ภิกฺขเว, ติโสฺส เอสนาฯ ",
"sn45.161:2.5":	"อิมาสํ โข, ภิกฺขเว, ติสฺสนฺนํ เอสนานํ อภิญฺญาย อริโย อฏฺฐงฺคิโก มคฺโค ภาเวตพฺโพฯ ",
"sn45.161:2.6":	"กตโม อริโย อฏฺฐงฺคิโก มคฺโค? ",
"sn45.161:2.7":	"อิธ, ภิกฺขเว, ภิกฺขุ สมฺมาทิฏฺฐึ ภาเวติ …เป… สมฺมาสมาธึ ภาเวติ ราควินยปริโยสานํ โทสวินยปริโยสานํ โมหวินยปริโยสานํฯ ",
"sn45.161:2.8":	"อิมาสํ โข, ภิกฺขเว, ติสฺสนฺนํ เอสนานํ อภิญฺญาย อยํ อริโย อฏฺฐงฺคิโก มคฺโค ภาเวตพฺโพติฯ ",
"sn45.161:3.1":	"ติโสฺส อิมา โข, ภิกฺขเว, เอสนาฯ ",
"sn45.161:3.2":	"กตมา ติโสฺส? ",
"sn45.161:3.3":	"กาเมสนา, ภเวสนา, พฺรหฺมจริเยสนา—",
"sn45.161:3.4":	"อิมา โข, ภิกฺขเว, ติโสฺส เอสนาฯ ",
"sn45.161:3.5":	"อิมาสํ โข, ภิกฺขเว, ติสฺสนฺนํ เอสนานํ อภิญฺญาย อริโย อฏฺฐงฺคิโก มคฺโค ภาเวตพฺโพฯ ",
"sn45.161:3.6":	"กตโม อริโย อฏฺฐงฺคิโก มคฺโค? ",
"sn45.161:3.7":	"อิธ, ภิกฺขเว, ภิกฺขุ สมฺมาทิฏฺฐึ ภาเวติ …เป… สมฺมาสมาธึ ภาเวติ อมโตคธํ อมตปรายนํ อมตปริโยสานํฯ ",
"sn45.161:3.8":	"อิมาสํ โข, ภิกฺขเว, ติสฺสนฺนํ เอสนานํ อภิญฺญาย อยํ อริโย อฏฺฐงฺคิโก มคฺโค ภาเวตพฺโพติฯ ",
"sn45.161:4.1":	"ติโสฺส อิมา โข, ภิกฺขเว, เอสนาฯ ",
"sn45.161:4.2":	"กตมา ติโสฺส? ",
"sn45.161:4.3":	"กาเมสนา, ภเวสนา, พฺรหฺมจริเยสนา—",
"sn45.161:4.4":	"อิมา โข, ภิกฺขเว, ติโสฺส เอสนาฯ ",
"sn45.161:4.5":	"อิมาสํ โข, ภิกฺขเว, ติสฺสนฺนํ เอสนานํ อภิญฺญาย อริโย อฏฺฐงฺคิโก มคฺโค ภาเวตพฺโพฯ ",
"sn45.161:4.6":	"กตโม อริโย อฏฺฐงฺคิโก มคฺโค? ",
"sn45.161:4.7":	"อิธ, ภิกฺขเว, ภิกฺขุ สมฺมาทิฏฺฐึ ภาเวติ …เป… สมฺมาสมาธึ ภาเวติ นิพฺพานนินฺนํ นิพฺพานโปณํ นิพฺพานปพฺภารํฯ ",
"sn45.161:4.8":	"อิมาสํ โข, ภิกฺขเว, ติสฺสนฺนํ เอสนานํ อภิญฺญาย อยํ อริโย อฏฺฐงฺคิโก มคฺโค ภาเวตพฺโพติฯ ",
"sn45.161:5.1":	"ติโสฺส อิมา, ภิกฺขเว, เอสนาฯ ",
"sn45.161:5.2":	"กตมา ติโสฺส? ",
"sn45.161:5.3":	"กาเมสนา, ภเวสนา, พฺรหฺมจริเยสนา—",
"sn45.161:5.4":	"อิมา โข, ภิกฺขเว, ติโสฺส เอสนาฯ ",
"sn45.161:5.5":	"อิมาสํ โข, ภิกฺขเว, ติสฺสนฺนํ เอสนานํ ปริญฺญาย …เป… อยํ อริโย อฏฺฐงฺคิโก มคฺโค ภาเวตพฺโพติฯ ",
"sn45.161:5.6":	"(ยทปิ อภิญฺญา, ตทปิ ปริญฺญาย วิตฺถาเรตพฺพํฯ) ",
"sn45.161:6.1":	"ติโสฺส อิมา, ภิกฺขเว, เอสนาฯ ",
"sn45.161:6.2":	"กตมา ติโสฺส? ",
"sn45.161:6.3":	"กาเมสนา, ภเวสนา, พฺรหฺมจริเยสนา—",
"sn45.161:6.4":	"อิมา โข, ภิกฺขเว, ติโสฺส เอสนาฯ ",
"sn45.161:6.5":	"อิมาสํ โข, ภิกฺขเว, ติสฺสนฺนํ เอสนานํ ปริกฺขยาย …เป… อยํ อริโย อฏฺฐงฺคิโก มคฺโค ภาเวตพฺโพติฯ ",
"sn45.161:6.6":	"(ยทปิ อภิญฺญา, ตทปิ ปริกฺขยาย วิตฺถาเรตพฺพํฯ) ",
"sn45.161:7.1":	"ติโสฺส อิมา, ภิกฺขเว, เอสนาฯ ",
"sn45.161:7.2":	"กตมา ติโสฺส? ",
"sn45.161:7.3":	"กาเมสนา, ภเวสนา, พฺรหฺมจริเยสนา—",
"sn45.161:7.4":	"อิมา โข, ภิกฺขเว, ติโสฺส เอสนาฯ ",
"sn45.161:7.5":	"อิมาสํ โข, ภิกฺขเว, ติสฺสนฺนํ เอสนานํ ปหานาย อริโย อฏฺฐงฺคิโก มคฺโค ภาเวตพฺโพฯ ",
"sn45.161:7.6":	"กตโม อริโย อฏฺฐงฺคิโก มคฺโค? ",
"sn45.161:7.7":	"อิธ, ภิกฺขเว, ภิกฺขุ สมฺมาทิฏฺฐึ ภาเวติ …เป… สมฺมาสมาธึ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึ … ",
"sn45.161:7.8":	"อิมาสํ โข, ภิกฺขเว, ติสฺสนฺนํ เอสนานํ ปหานาย อยํ อริโย อฏฺฐงฺคิโก มคฺโค ภาเวตพฺโพ”ติฯ ",
"sn45.161:7.9":	"(ยทปิ อภิญฺญา, ตทปิ ปหานาย วิตฺถาเรตพฺพํฯ) ",
"sn45.161:7.10":	"ปฐมํฯ "
}	
