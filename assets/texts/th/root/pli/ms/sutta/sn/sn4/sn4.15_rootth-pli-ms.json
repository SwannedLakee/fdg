{	
"sn4.15:0.1":	"สํยุตฺต นิกาย ๔ฯ๑๕ ",
"sn4.15:0.2":	"๒ฯ ทุติยวคฺค ",
"sn4.15:0.3":	"มานสสุตฺต ",
"sn4.15:1.1":	"เอวํ เม สุตํ—",
"sn4.15:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn4.15:1.3":	"อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ",
"sn4.15:2.1":	"“อนฺตลิกฺขจโร ปาโส, ",
"sn4.15:2.2":	"ยฺวายํ จรติ มานโส; ",
"sn4.15:2.3":	"เตน ตํ พาธยิสฺสามิ, ",
"sn4.15:2.4":	"น เม สมณ โมกฺขสี”ติฯ ",
"sn4.15:3.1":	"“รูปา สทฺทา รสา คนฺธา, ",
"sn4.15:3.2":	"โผฏฺฐพฺพา จ มโนรมา; ",
"sn4.15:3.3":	"เอตฺถ เม วิคโต ฉนฺโท, ",
"sn4.15:3.4":	"นิหโต ตฺวมสิ อนฺตกา”ติฯ ",
"sn4.15:4.1":	"อถ โข มาโร ปาปิมา “ชานาติ มํ ภควา, ชานาติ มํ สุคโต”ติ ทุกฺขี ทุมฺมโน ตตฺเถวนฺตรธายีติฯ "
}	
