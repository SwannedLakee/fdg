{	
"sn23.2:0.1":	"สํยุตฺต นิกาย ๒๓ฯ๒ ",
"sn23.2:0.2":	"๑ฯ ปฐมมารวคฺค ",
"sn23.2:0.3":	"สตฺตสุตฺต ",
"sn23.2:1.1":	"สาวตฺถินิทานํฯ ",
"sn23.2:1.2":	"เอกมนฺตํ นิสินฺโน โข อายสฺมา ราโธ ภควนฺตํ เอตทโวจ",
"sn23.2:1.3":	"“‘สตฺโต, สตฺโต’ติ, ภนฺเต, วุจฺจติฯ ",
"sn23.2:1.4":	"กิตฺตาวตา นุ โข, ภนฺเต, สตฺโตติ วุจฺจตี”ติ? ",
"sn23.2:1.5":	"“รูเป โข, ราธ, โย ฉนฺโท โย ราโค ยา นนฺที ยา ตณฺหา, ตตฺร สตฺโต, ตตฺร วิสตฺโต, ตสฺมา สตฺโตติ วุจฺจติฯ ",
"sn23.2:1.6":	"เวทนาย … ",
"sn23.2:1.7":	"สญฺญาย … ",
"sn23.2:1.8":	"สงฺขาเรสุ … ",
"sn23.2:1.9":	"วิญฺญาเณ โย ฉนฺโท โย ราโค ยา นนฺที ยา ตณฺหา, ตตฺร สตฺโต, ตตฺร วิสตฺโต, ตสฺมา สตฺโตติ วุจฺจติฯ ",
"sn23.2:2.1":	"เสยฺยถาปิ, ราธ, กุมารกา วา กุมาริกาโย วา ปํสฺวาคารเกหิ กีฬนฺติฯ ",
"sn23.2:2.2":	"ยาวกีวญฺจ เตสุ ปํสฺวาคารเกสุ อวิคตราคา โหนฺติ อวิคตจฺฉนฺทา อวิคตเปมา อวิคตปิปาสา อวิคตปริฬาหา อวิคตตณฺหา, ตาว ตานิ ปํสฺวาคารกานิ อลฺลียนฺติ เกฬายนฺติ ธนายนฺติ มมายนฺติฯ ",
"sn23.2:2.3":	"ยโต จ โข, ราธ, กุมารกา วา กุมาริกาโย วา เตสุ ปํสฺวาคารเกสุ วิคตราคา โหนฺติ วิคตจฺฉนฺทา วิคตเปมา วิคตปิปาสา วิคตปริฬาหา วิคตตณฺหา, อถ โข ตานิ ปํสฺวาคารกานิ หตฺเถหิ จ ปาเทหิ จ วิกิรนฺติ วิธมนฺติ วิทฺธํเสนฺติ วิกีฬนิยํ กโรนฺติฯ ",
"sn23.2:2.4":	"เอวเมว โข, ราธ, ตุเมฺหปิ รูปํ วิกิรถ วิธมถ วิทฺธํเสถ วิกีฬนิยํ กโรถ ตณฺหากฺขยาย ปฏิปชฺชถฯ ",
"sn23.2:2.5":	"เวทนํ วิกิรถ วิธมถ วิทฺธํเสถ วิกีฬนิยํ กโรถ ตณฺหากฺขยาย ปฏิปชฺชถฯ ",
"sn23.2:2.6":	"สญฺญํ … ",
"sn23.2:2.7":	"สงฺขาเร วิกิรถ วิธมถ วิทฺธํเสถ วิกีฬนิยํ กโรถ ตณฺหากฺขยาย ปฏิปชฺชถฯ ",
"sn23.2:2.8":	"วิญฺญาณํ วิกิรถ วิธมถ วิทฺธํเสถ วิกีฬนิยํ กโรถ ตณฺหากฺขยาย ปฏิปชฺชถฯ ",
"sn23.2:2.9":	"ตณฺหากฺขโย หิ, ราธ, นิพฺพานนฺ”ติฯ ",
"sn23.2:2.10":	"ทุติยํฯ "
}	
