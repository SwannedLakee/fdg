{	
"sn22.35:0.1":	"สํยุตฺต นิกาย ๒๒ฯ๓๕ ",
"sn22.35:0.2":	"๔ฯ นตุมฺหากวคฺค ",
"sn22.35:0.3":	"อญฺญตรภิกฺขุสุตฺต ",
"sn22.35:1.1":	"สาวตฺถินิทานํฯ ",
"sn22.35:1.2":	"อถ โข อญฺญตโร ภิกฺขุ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn22.35:1.3":	"“สาธุ เม, ภนฺเต, ภควา สงฺขิตฺเตน ธมฺมํ เทเสตุ; ",
"sn22.35:1.4":	"ยมหํ ภควโต ธมฺมํ สุตฺวา เอโก วูปกฏฺโฐ, อปฺปมตฺโต อาตาปี ปหิตตฺโต วิหเรยฺยนฺ”ติฯ ",
"sn22.35:1.5":	"“ยํ โข, ภิกฺขุ, อนุเสติ, เตน สงฺขํ คจฺฉติ; ",
"sn22.35:1.6":	"ยํ นานุเสติ, น เตน สงฺขํ คจฺฉตี”ติฯ ",
"sn22.35:1.7":	"“อญฺญาตํ, ภควา, อญฺญาตํ, สุคตา”ติฯ ",
"sn22.35:2.1":	"“ยถา กถํ ปน ตฺวํ, ภิกฺขุ, มยา สงฺขิตฺเตน ภาสิตสฺส วิตฺถาเรน อตฺถํ อาชานาสี”ติ? ",
"sn22.35:2.2":	"“รูปญฺเจ, ภนฺเต, อนุเสติ เตน สงฺขํ คจฺฉติฯ ",
"sn22.35:2.3":	"เวทนญฺเจ อนุเสติ เตน สงฺขํ คจฺฉติฯ ",
"sn22.35:2.4":	"สญฺญญฺเจ อนุเสติ เตน สงฺขํ คจฺฉติฯ ",
"sn22.35:2.5":	"สงฺขาเร เจ อนุเสติ เตน สงฺขํ คจฺฉติฯ ",
"sn22.35:2.6":	"วิญฺญาณญฺเจ อนุเสติ เตน สงฺขํ คจฺฉติฯ ",
"sn22.35:2.7":	"รูปญฺเจ, ภนฺเต, นานุเสติ น เตน สงฺขํ คจฺฉติฯ ",
"sn22.35:2.8":	"เวทนญฺเจ … ",
"sn22.35:2.9":	"สญฺญญฺเจ … ",
"sn22.35:2.10":	"สงฺขาเร เจ … ",
"sn22.35:2.11":	"วิญฺญาณญฺเจ นานุเสติ น เตน สงฺขํ คจฺฉติฯ ",
"sn22.35:2.12":	"อิมสฺส ขฺวาหํ, ภนฺเต, ภควตา สงฺขิตฺเตน ภาสิตสฺส เอวํ วิตฺถาเรน อตฺถํ อาชานามี”ติฯ ",
"sn22.35:3.1":	"“สาธุ สาธุ, ภิกฺขุฯ ",
"sn22.35:3.2":	"สาธุ โข ตฺวํ, ภิกฺขุ, มยา สงฺขิตฺเตน ภาสิตสฺส วิตฺถาเรน อตฺถํ อาชานาสิฯ ",
"sn22.35:3.3":	"รูปญฺเจ, ภิกฺขุ, อนุเสติ เตน สงฺขํ คจฺฉติฯ ",
"sn22.35:3.4":	"เวทนญฺเจ … ",
"sn22.35:3.5":	"สญฺญญฺเจ … ",
"sn22.35:3.6":	"สงฺขาเร เจ … ",
"sn22.35:3.7":	"วิญฺญาณญฺเจ อนุเสติ เตน สงฺขํ คจฺฉติฯ ",
"sn22.35:3.8":	"รูปญฺเจ, ภิกฺขุ, นานุเสติ น เตน สงฺขํ คจฺฉติฯ ",
"sn22.35:3.9":	"เวทนญฺเจ … ",
"sn22.35:3.10":	"สญฺญญฺเจ … ",
"sn22.35:3.11":	"สงฺขาเร เจ … ",
"sn22.35:3.12":	"วิญฺญาณญฺเจ นานุเสติ น เตน สงฺขํ คจฺฉติฯ ",
"sn22.35:3.13":	"อิมสฺส โข, ภิกฺขุ, มยา สงฺขิตฺเตน, ภาสิตสฺส เอวํ วิตฺถาเรน อตฺโถ ทฏฺฐพฺโพ”ติฯ ",
"sn22.35:4.1":	"อถ โข โส ภิกฺขุ ภควโต ภาสิตํ อภินนฺทิตฺวา อนุโมทิตฺวา อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
"sn22.35:5.1":	"อถ โข โส ภิกฺขุ เอโก วูปกฏฺโฐ อปฺปมตฺโต อาตาปี ปหิตตฺโต วิหรนฺโต นจิรเสฺสว—ยสฺสตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ, ตทนุตฺตรํ—พฺรหฺมจริยปริโยสานํ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหาสิฯ ",
"sn22.35:5.2":	"“ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา”ติ อพฺภญฺญาสิฯ ",
"sn22.35:5.3":	"อญฺญตโร จ ปน โส ภิกฺขุ อรหตํ อโหสีติฯ ",
"sn22.35:5.4":	"ตติยํฯ "
}	
