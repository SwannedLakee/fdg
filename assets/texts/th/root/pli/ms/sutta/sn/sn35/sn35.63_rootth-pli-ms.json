{	
"sn35.63:0.1":	"สํยุตฺต นิกาย ๓๕ฯ๖๓ ",
"sn35.63:0.2":	"๗ฯ มิคชาลวคฺค ",
"sn35.63:0.3":	"ปฐมมิคชาลสุตฺต ",
"sn35.63:1.1":	"สาวตฺถินิทานํฯ ",
"sn35.63:1.2":	"อถ โข อายสฺมา มิคชาโล เยน ภควา …เป… ",
"sn35.63:1.3":	"เอกมนฺตํ นิสินฺโน โข อายสฺมา มิคชาโล ภควนฺตํ เอตทโวจ",
"sn35.63:1.4":	"“‘เอกวิหารี, เอกวิหารี’ติ, ภนฺเต, วุจฺจติฯ ",
"sn35.63:1.5":	"กิตฺตาวตา นุ โข, ภนฺเต, เอกวิหารี โหติ, กิตฺตาวตา จ ปน สทุติยวิหารี โหตี”ติ? ",
"sn35.63:2.1":	"“สนฺติ โข, มิคชาล, จกฺขุวิญฺเญยฺยา รูปา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.63:2.2":	"ตญฺเจ ภิกฺขุ อภินนฺทติ อภิวทติ อชฺโฌสาย ติฏฺฐติฯ ",
"sn35.63:2.3":	"ตสฺส ตํ อภินนฺทโต อภิวทโต อชฺโฌสาย ติฏฺฐโต อุปฺปชฺชติ นนฺทีฯ ",
"sn35.63:2.4":	"นนฺทิยา สติ สาราโค โหติ; ",
"sn35.63:2.5":	"สาราเค สติ สํโยโค โหติฯ ",
"sn35.63:2.6":	"นนฺทิสํโยชนสํยุตฺโต โข, มิคชาล, ภิกฺขุ สทุติยวิหารีติ วุจฺจติฯ ",
"sn35.63:2.7":	"…เป… ",
"sn35.63:2.8":	"สนฺติ โข, มิคชาล, ชิวฺหาวิญฺเญยฺยา รสา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.63:2.9":	"ตญฺเจ ภิกฺขุ อภินนฺทติ อภิวทติ อชฺโฌสาย ติฏฺฐติฯ ",
"sn35.63:2.10":	"ตสฺส ตํ อภินนฺทโต อภิวทโต อชฺโฌสาย ติฏฺฐโต อุปฺปชฺชติ นนฺทีฯ ",
"sn35.63:2.11":	"นนฺทิยา สติ สาราโค โหติ; ",
"sn35.63:2.12":	"สาราเค สติ สํโยโค โหติฯ ",
"sn35.63:2.13":	"นนฺทิสํโยชนสํยุตฺโต โข, มิคชาล, ภิกฺขุ สทุติยวิหารีติ วุจฺจติฯ ",
"sn35.63:2.14":	"เอวํวิหารี จ, มิคชาล, ภิกฺขุ กิญฺจาปิ อรญฺญวนปตฺถานิ ปนฺตานิ เสนาสนานิ ปฏิเสวติ อปฺปสทฺทานิ อปฺปนิคฺโฆสานิ วิชนวาตานิ มนุสฺสราหเสฺสยฺยกานิ ปฏิสลฺลานสารุปฺปานิ; ",
"sn35.63:2.15":	"อถ โข สทุติยวิหารีติ วุจฺจติฯ ",
"sn35.63:2.16":	"ตํ กิสฺส เหตุ? ",
"sn35.63:2.17":	"ตณฺหา หิสฺส ทุติยา, สาสฺส อปฺปหีนาฯ ",
"sn35.63:2.18":	"ตสฺมา ‘สทุติยวิหารี’ติ วุจฺจติฯ ",
"sn35.63:3.1":	"สนฺติ จ โข, มิคชาล, จกฺขุวิญฺเญยฺยา รูปา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.63:3.2":	"ตญฺเจ ภิกฺขุ นาภินนฺทติ นาภิวทติ นาชฺโฌสาย ติฏฺฐติฯ ",
"sn35.63:3.3":	"ตสฺส ตํ อนภินนฺทโต อนภิวทโต อนชฺโฌสาย ติฏฺฐโต นนฺที นิรุชฺฌติฯ ",
"sn35.63:3.4":	"นนฺทิยา อสติ สาราโค น โหติ; ",
"sn35.63:3.5":	"สาราเค อสติ สํโยโค น โหติฯ ",
"sn35.63:3.6":	"นนฺทิสํโยชนวิสํยุตฺโต โข, มิคชาล, ภิกฺขุ เอกวิหารีติ วุจฺจติ …เป… ",
"sn35.63:3.7":	"สนฺติ จ โข, มิคชาล, ชิวฺหาวิญฺเญยฺยา รสา …เป… ",
"sn35.63:3.8":	"สนฺติ จ โข, มิคชาล, มโนวิญฺเญยฺยา ธมฺมา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.63:3.9":	"ตญฺเจ ภิกฺขุ นาภินนฺทติ นาภิวทติ นาชฺโฌสาย ติฏฺฐติฯ ",
"sn35.63:3.10":	"ตสฺส ตํ อนภินนฺทโต อนภิวทโต อนชฺโฌสาย ติฏฺฐโต นนฺที นิรุชฺฌติฯ ",
"sn35.63:3.11":	"นนฺทิยา อสติ สาราโค น โหติ; ",
"sn35.63:3.12":	"สาราเค อสติ สํโยโค น โหติฯ ",
"sn35.63:3.13":	"นนฺทิสํโยชนวิปฺปยุตฺโต โข, มิคชาล, ภิกฺขุ เอกวิหารีติ วุจฺจติฯ ",
"sn35.63:3.14":	"เอวํวิหารี จ, มิคชาล, ภิกฺขุ กิญฺจาปิ คามนฺเต วิหรติ อากิณฺโณ ภิกฺขูหิ ภิกฺขุนีหิ อุปาสเกหิ อุปาสิกาหิ ราชูหิ ราชมหามตฺเตหิ ติตฺถิเยหิ ติตฺถิยสาวเกหิฯ ",
"sn35.63:3.15":	"อถ โข เอกวิหารีติ วุจฺจติฯ ",
"sn35.63:3.16":	"ตํ กิสฺส เหตุ? ",
"sn35.63:3.17":	"ตณฺหา หิสฺส ทุติยา, สาสฺส ปหีนาฯ ",
"sn35.63:3.18":	"ตสฺมา ‘เอกวิหารี’ติ วุจฺจตี”ติฯ ",
"sn35.63:3.19":	"ปฐมํฯ "
}	
