{	
"sn45.7:0.1":	"สํยุตฺต นิกาย ๔๕ฯ๗ ",
"sn45.7:0.2":	"๑ฯ อวิชฺชาวคฺค ",
"sn45.7:0.3":	"ทุติยอญฺญตรภิกฺขุสุตฺต ",
"sn45.7:1.1":	"สาวตฺถินิทานํฯ ",
"sn45.7:1.2":	"อถ โข อญฺญตโร ภิกฺขุ เยน ภควา เตนุปสงฺกมิ …เป… เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn45.7:2.1":	"“‘ราควินโย โทสวินโย โมหวินโย’ติ, ภนฺเต, วุจฺจติฯ ",
"sn45.7:2.2":	"กิสฺส นุ โข เอตํ, ภนฺเต, อธิวจนํ",
"sn45.7:2.3":	"‘ราควินโย โทสวินโย โมหวินโย’”ติ? ",
"sn45.7:2.4":	"“นิพฺพานธาตุยา โข เอตํ, ภิกฺขุ, อธิวจนํ",
"sn45.7:2.5":	"‘ราควินโย โทสวินโย โมหวินโย’ติฯ ",
"sn45.7:2.6":	"อาสวานํ ขโย เตน วุจฺจตี”ติฯ ",
"sn45.7:3.1":	"เอวํ วุตฺเต, โส ภิกฺขุ ภควนฺตํ เอตทโวจ",
"sn45.7:3.2":	"“‘อมตํ, อมตนฺ’ติ, ภนฺเต, วุจฺจติฯ ",
"sn45.7:3.3":	"กตมํ นุ โข, ภนฺเต, อมตํ, กตโม อมตคามิมคฺโค”ติ? ",
"sn45.7:3.4":	"“โย โข, ภิกฺขุ, ราคกฺขโย โทสกฺขโย โมหกฺขโย—",
"sn45.7:3.5":	"อิทํ วุจฺจติ อมตํฯ ",
"sn45.7:3.6":	"อยเมว อริโย อฏฺฐงฺคิโก มคฺโค อมตคามิมคฺโค, เสยฺยถิทํ—",
"sn45.7:3.7":	"สมฺมาทิฏฺฐิ …เป… สมฺมาสมาธี”ติฯ ",
"sn45.7:3.8":	"สตฺตมํฯ "
}	
