{	
"sn35.131:0.1":	"สํยุตฺต นิกาย ๓๕ฯ๑๓๑ ",
"sn35.131:0.2":	"๑๓ฯ คหปติวคฺค ",
"sn35.131:0.3":	"นกุลปิตุสุตฺต ",
"sn35.131:1.1":	"เอกํ สมยํ ภควา ภคฺเคสุ วิหรติ สุสุมารคิเร เภสกฬาวเน มิคทาเยฯ ",
"sn35.131:1.2":	"อถ โข นกุลปิตา คหปติ เยน ภควา เตนุปสงฺกมิ …เป… เอกมนฺตํ นิสินฺโน โข นกุลปิตา คหปติ ภควนฺตํ เอตทโวจ",
"sn35.131:1.3":	"“โก นุ โข, ภนฺเต, เหตุ, โก ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม โน ปรินิพฺพายนฺติ? ",
"sn35.131:1.4":	"โก ปน, ภนฺเต, เหตุ, โก ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม ปรินิพฺพายนฺตี”ติ? ",
"sn35.131:1.5":	"“สนฺติ โข, คหปติ, จกฺขุวิญฺเญยฺยา รูปา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.131:1.6":	"ตญฺเจ ภิกฺขุ อภินนฺทติ อภิวทติ อชฺโฌสาย ติฏฺฐติฯ ",
"sn35.131:1.7":	"ตสฺส ตํ อภินนฺทโต อภิวทโต อชฺโฌสาย ติฏฺฐโต ตนฺนิสฺสิตํ วิญฺญาณํ โหติ ตทุปาทานํฯ ",
"sn35.131:1.8":	"เสาปาทาโน, คหปติ, ภิกฺขุ โน ปรินิพฺพายติ …เป… ",
"sn35.131:1.9":	"สนฺติ โข, คหปติ, ชิวฺหาวิญฺเญยฺยา รสา …เป… ",
"sn35.131:1.10":	"สนฺติ โข, คหปติ, มโนวิญฺเญยฺยา ธมฺมา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.131:1.11":	"ตญฺเจ ภิกฺขุ อภินนฺทติ อภิวทติ อชฺโฌสาย ติฏฺฐติฯ ",
"sn35.131:1.12":	"ตสฺส ตํ อภินนฺทโต อภิวทโต อชฺโฌสาย ติฏฺฐโต ตนฺนิสฺสิตํ วิญฺญาณํ โหติ ตทุปาทานํฯ ",
"sn35.131:1.13":	"เสาปาทาโน, คหปติ, ภิกฺขุ โน ปรินิพฺพายติฯ ",
"sn35.131:1.14":	"อยํ โข, คหปติ, เหตุ อยํ ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม โน ปรินิพฺพายนฺติฯ ",
"sn35.131:2.1":	"สนฺติ จ โข, คหปติ, จกฺขุวิญฺเญยฺยา รูปา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.131:2.2":	"ตญฺเจ ภิกฺขุ นาภินนฺทติ นาภิวทติ นาชฺโฌสาย ติฏฺฐติฯ ",
"sn35.131:2.3":	"ตสฺส ตํ อนภินนฺทโต อนภิวทโต อนชฺโฌสาย ติฏฺฐโต น ตนฺนิสฺสิตํ วิญฺญาณํ โหติ, น ตทุปาทานํฯ ",
"sn35.131:2.4":	"อนุปาทาโน, คหปติ, ภิกฺขุ ปรินิพฺพายติ …เป… ",
"sn35.131:2.5":	"สนฺติ โข, คหปติ, ชิวฺหาวิญฺเญยฺยา รสา …เป… ",
"sn35.131:2.6":	"สนฺติ โข, คหปติ, มโนวิญฺเญยฺยา ธมฺมา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.131:2.7":	"ตญฺเจ ภิกฺขุ นาภินนฺทติ นาภิวทติ นาชฺโฌสาย ติฏฺฐติฯ ",
"sn35.131:2.8":	"ตสฺส ตํ นาภินนฺทโต นาภิวทโต อนชฺโฌสาย ติฏฺฐโต น ตนฺนิสฺสิตํ วิญฺญาณํ โหติ น ตทุปาทานํฯ ",
"sn35.131:2.9":	"อนุปาทาโน, คหปติ, ภิกฺขุ ปรินิพฺพายติฯ ",
"sn35.131:2.10":	"อยํ โข, คหปติ, เหตุ, อยํ ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม ปรินิพฺพายนฺตี”ติฯ ",
"sn35.131:2.11":	"อฏฺฐมํฯ "
}	
