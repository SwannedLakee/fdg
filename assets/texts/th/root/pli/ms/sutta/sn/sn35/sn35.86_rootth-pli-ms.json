{	
"sn35.86:0.1":	"สํยุตฺต นิกาย ๓๕ฯ๘๖ ",
"sn35.86:0.2":	"๙ฯ ฉนฺนวคฺค ",
"sn35.86:0.3":	"สงฺขิตฺตธมฺมสุตฺต ",
"sn35.86:1.1":	"เอกมนฺตํ นิสินฺโน โข อายสฺมา อานนฺโท ภควนฺตํ เอตทโวจ",
"sn35.86:1.2":	"“สาธุ เม, ภนฺเต, ภควา สงฺขิตฺเตน ธมฺมํ เทเสตุ, ยมหํ ภควโต ธมฺมํ สุตฺวา เอโก วูปกฏฺโฐ อปฺปมตฺโต อาตาปี ปหิตตฺโต วิหเรยฺยนฺ”ติฯ ",
"sn35.86:2.1":	"“ตํ กึ มญฺญสิ, อานนฺท, ",
"sn35.86:2.2":	"จกฺขุ นิจฺจํ วา อนิจฺจํ วา”ติ? ",
"sn35.86:3.1":	"“อนิจฺจํ, ภนฺเต”ฯ ",
"sn35.86:4.1":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn35.86:5.1":	"“ทุกฺขํ, ภนฺเต”ฯ ",
"sn35.86:6.1":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn35.86:6.2":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn35.86:7.1":	"“โน เหตํ, ภนฺเต”ฯ ",
"sn35.86:8.1":	"“รูปา นิจฺจา วา อนิจฺจา วา”ติ? ",
"sn35.86:9.1":	"“อนิจฺจา, ภนฺเต” …เป…ฯ ",
"sn35.86:10.1":	"“จกฺขุวิญฺญาณํ …เป… ",
"sn35.86:10.2":	"ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ นิจฺจํ วา อนิจฺจํ วา”ติ? ",
"sn35.86:11.1":	"“อนิจฺจํ, ภนฺเต”ฯ ",
"sn35.86:12.1":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn35.86:13.1":	"“ทุกฺขํ, ภนฺเต”ฯ ",
"sn35.86:14.1":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn35.86:14.2":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn35.86:15.1":	"“โน เหตํ, ภนฺเต” …เป…ฯ ",
"sn35.86:16.1":	"“ชิวฺหา นิจฺจา วา อนิจฺจา วา”ติ? ",
"sn35.86:17.1":	"“อนิจฺจา, ภนฺเต” …เป…ฯ ",
"sn35.86:18.1":	"“ชิวฺหาวิญฺญาณํ … ",
"sn35.86:18.2":	"ชิวฺหาสมฺผโสฺส …เป… ",
"sn35.86:18.3":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ นิจฺจํ วา อนิจฺจํ วา”ติ? ",
"sn35.86:19.1":	"“อนิจฺจํ, ภนฺเต”ฯ ",
"sn35.86:20.1":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn35.86:21.1":	"“ทุกฺขํ, ภนฺเต”ฯ ",
"sn35.86:22.1":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn35.86:22.2":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn35.86:23.1":	"“โน เหตํ, ภนฺเต”ฯ ",
"sn35.86:24.1":	"“เอวํ ปสฺสํ, อานนฺท, สุตวา อริยสาวโก จกฺขุสฺมิมฺปิ นิพฺพินฺทติ …เป… จกฺขุสมฺผเสฺสปิ นิพฺพินฺทติ …เป… ",
"sn35.86:24.2":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตสฺมิมฺปิ นิพฺพินฺทติฯ ",
"sn35.86:24.3":	"นิพฺพินฺทํ วิรชฺชติ; วิราคา วิมุจฺจติ; วิมุตฺตสฺมึ วิมุตฺตมิติ ญาณํ โหติฯ ",
"sn35.86:24.4":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn35.86:24.5":	"ตติยํฯ "
}	
