{	
"sn47.37:0.1":	"สํยุตฺต นิกาย ๔๗ฯ๓๗ ",
"sn47.37:0.2":	"๔ฯ อนนุสฺสุตวคฺค ",
"sn47.37:0.3":	"ฉนฺทสุตฺต ",
"sn47.37:1.1":	"“จตฺตาโรเม, ภิกฺขเว, สติปฏฺฐานาฯ ",
"sn47.37:1.2":	"กตเม จตฺตาโร? ",
"sn47.37:1.3":	"อิธ, ภิกฺขเว, ภิกฺขุ กาเย กายานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.37:1.4":	"ตสฺส กาเย กายานุปสฺสิโน วิหรโต โย กายสฺมึ ฉนฺโท โส ปหียติฯ ",
"sn47.37:1.5":	"ฉนฺทสฺส ปหานา อมตํ สจฺฉิกตํ โหติฯ ",
"sn47.37:2.1":	"เวทนาสุ เวทนานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.37:2.2":	"ตสฺส เวทนาสุ เวทนานุปสฺสิโน วิหรโต โย เวทนาสุ ฉนฺโท โส ปหียติฯ ",
"sn47.37:2.3":	"ฉนฺทสฺส ปหานา อมตํ สจฺฉิกตํ โหติฯ ",
"sn47.37:3.1":	"จิตฺเต จิตฺตานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.37:3.2":	"ตสฺส จิตฺเต จิตฺตานุปสฺสิโน วิหรโต โย จิตฺตมฺหิ ฉนฺโท โส ปหียติฯ ",
"sn47.37:3.3":	"ฉนฺทสฺส ปหานา อมตํ สจฺฉิกตํ โหติฯ ",
"sn47.37:4.1":	"ธมฺเมสุ ธมฺมานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.37:4.2":	"ตสฺส ธมฺเมสุ ธมฺมานุปสฺสิโน วิหรโต โย ธมฺเมสุ ฉนฺโท โส ปหียติฯ ",
"sn47.37:4.3":	"ฉนฺทสฺส ปหานา อมตํ สจฺฉิกตํ โหตี”ติฯ ",
"sn47.37:4.4":	"สตฺตมํฯ "
}	
