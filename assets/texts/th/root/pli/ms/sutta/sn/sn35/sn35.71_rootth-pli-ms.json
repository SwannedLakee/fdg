{	
"sn35.71:0.1":	"สํยุตฺต นิกาย ๓๕ฯ๗๑ ",
"sn35.71:0.2":	"๗ฯ มิคชาลวคฺค ",
"sn35.71:0.3":	"ปฐมฉผสฺสายตนสุตฺต ",
"sn35.71:1.1":	"“โย หิ โกจิ, ภิกฺขเว, ภิกฺขุ ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานาติฯ ",
"sn35.71:1.2":	"อวุสิตํ เตน พฺรหฺมจริยํ, อารกา โส อิมสฺมา ธมฺมวินยา”ติฯ ",
"sn35.71:2.1":	"เอวํ วุตฺเต, อญฺญตโร ภิกฺขุ ภควนฺตํ เอตทโวจ",
"sn35.71:2.2":	"“เอตฺถาหํ, ภนฺเต, อนสฺสสํฯ ",
"sn35.71:2.3":	"อหญฺหิ, ภนฺเต, ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานามี”ติฯ ",
"sn35.71:3.1":	"“ตํ กึ มญฺญสิ, ภิกฺขุ, ",
"sn35.71:3.2":	"จกฺขุํ ‘เอตํ มม, เอโสหมสฺมิ, เอโส เม อตฺตา’ติ สมนุปสฺสสี”ติ? ",
"sn35.71:4.1":	"“โน เหตํ, ภนฺเต”ฯ ",
"sn35.71:5.1":	"“สาธุ, ภิกฺขุ, เอตฺถ จ เต, ภิกฺขุ, จกฺขุ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย สุทิฏฺฐํ ภวิสฺสติฯ ",
"sn35.71:5.2":	"เอเสวนฺโต ทุกฺขสฺส …เป… ",
"sn35.71:5.3":	"ชิวฺหํ ‘เอตํ มม, เอโสหมสฺมิ, เอโส เม อตฺตา’ติ สมนุปสฺสสี”ติ? ",
"sn35.71:6.1":	"“โน เหตํ, ภนฺเต”ฯ ",
"sn35.71:7.1":	"“สาธุ, ภิกฺขุ, เอตฺถ จ เต, ภิกฺขุ, ชิวฺหา ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย สุทิฏฺฐํ ภวิสฺสติฯ ",
"sn35.71:7.2":	"เอเสวนฺโต ทุกฺขสฺส …เป… ",
"sn35.71:7.3":	"มนํ ‘เอตํ มม, เอโสหมสฺมิ, เอโส เม อตฺตา’ติ สมนุปสฺสสี”ติ? ",
"sn35.71:8.1":	"“โน เหตํ, ภนฺเต”ฯ ",
"sn35.71:9.1":	"“สาธุ, ภิกฺขุ, เอตฺถ จ เต, ภิกฺขุ, มโน ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย สุทิฏฺฐํ ภวิสฺสติฯ ",
"sn35.71:9.2":	"เอเสวนฺโต ทุกฺขสฺสา”ติฯ ",
"sn35.71:9.3":	"นวมํฯ "
}	
