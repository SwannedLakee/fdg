{	
"sn48.7:0.1":	"สํยุตฺต นิกาย ๔๘ฯ๗ ",
"sn48.7:0.2":	"๑ฯ สุทฺธิกวคฺค ",
"sn48.7:0.3":	"ทุติยสมณพฺราหฺมณสุตฺต ",
"sn48.7:1.1":	"“เย หิ เกจิ, ภิกฺขเว, สมณา วา พฺราหฺมณา วา สทฺธินฺทฺริยํ นปฺปชานนฺติ, สทฺธินฺทฺริยสมุทยํ นปฺปชานนฺติ, สทฺธินฺทฺริยนิโรธํ นปฺปชานนฺติ, สทฺธินฺทฺริยนิโรธคามินึ ปฏิปทํ นปฺปชานนฺติ; ",
"sn48.7:1.2":	"วีริยินฺทฺริยํ นปฺปชานนฺติ …เป… ",
"sn48.7:1.3":	"สตินฺทฺริยํ นปฺปชานนฺติ …เป… ",
"sn48.7:1.4":	"สมาธินฺทฺริยํ นปฺปชานนฺติ …เป… ",
"sn48.7:1.5":	"ปญฺญินฺทฺริยํ นปฺปชานนฺติ, ปญฺญินฺทฺริยสมุทยํ นปฺปชานนฺติ, ปญฺญินฺทฺริยนิโรธํ นปฺปชานนฺติ, ปญฺญินฺทฺริยนิโรธคามินึ ปฏิปทํ นปฺปชานนฺติ, ",
"sn48.7:1.6":	"น เม เต, ภิกฺขเว, สมณา วา พฺราหฺมณา วา สมเณสุ วา สมณสมฺมตา พฺราหฺมเณสุ วา พฺราหฺมณสมฺมตา, น จ ปเนเต อายสฺมนฺโต สามญฺญตฺถํ วา พฺรหฺมญฺญตฺถํ วา ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺติฯ ",
"sn48.7:2.1":	"เย จ โข เกจิ, ภิกฺขเว, สมณา วา พฺราหฺมณา วา สทฺธินฺทฺริยํ ปชานนฺติ, สทฺธินฺทฺริยสมุทยํ ปชานนฺติ, สทฺธินฺทฺริยนิโรธํ ปชานนฺติ, สทฺธินฺทฺริยนิโรธคามินึ ปฏิปทํ ปชานนฺติ; ",
"sn48.7:2.2":	"วีริยินฺทฺริยํ ปชานนฺติ, วีริยินฺทฺริยสมุทยํ ปชานนฺติ, วีริยินฺทฺริยนิโรธํ ปชานนฺติ, วีริยินฺทฺริยนิโรธคามินึ ปฏิปทํ ปชานนฺติ; ",
"sn48.7:2.3":	"สตินฺทฺริยํ ปชานนฺติ …เป… ",
"sn48.7:2.4":	"สมาธินฺทฺริยํ ปชานนฺติ …เป… ",
"sn48.7:2.5":	"ปญฺญินฺทฺริยํ ปชานนฺติ, ปญฺญินฺทฺริยสมุทยํ ปชานนฺติ, ปญฺญินฺทฺริยนิโรธํ ปชานนฺติ, ปญฺญินฺทฺริยนิโรธคามินึ ปฏิปทํ ปชานนฺติ, ",
"sn48.7:2.6":	"เต โข เม, ภิกฺขเว, สมณา วา พฺราหฺมณา วา สมเณสุ เจว สมณสมฺมตา พฺราหฺมเณสุ จ พฺราหฺมณสมฺมตา, เต จ ปนายสฺมนฺโต สามญฺญตฺถญฺจ พฺรหฺมญฺญตฺถญฺจ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺตี”ติฯ ",
"sn48.7:2.7":	"สตฺตมํฯ "
}	
