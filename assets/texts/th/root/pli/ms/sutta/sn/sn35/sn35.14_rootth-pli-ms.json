{	
"sn35.14:0.1":	"สํยุตฺต นิกาย ๓๕ฯ๑๔ ",
"sn35.14:0.2":	"๒ฯ ยมกวคฺค ",
"sn35.14:0.3":	"ทุติยปุพฺเพสมฺโพธสุตฺต ",
"sn35.14:1.1":	"“ปุพฺเพว เม, ภิกฺขเว, สมฺโพธา อนภิสมฺพุทฺธสฺส โพธิสตฺตเสฺสว สโต เอตทโหสิ",
"sn35.14:1.2":	"‘โก นุ โข รูปานํ อสฺสาโท, โก อาทีนโว, กึ นิสฺสรณํ? ",
"sn35.14:1.3":	"โก สทฺทานํ …เป… ",
"sn35.14:1.4":	"โก คนฺธานํ … ",
"sn35.14:1.5":	"โก รสานํ … ",
"sn35.14:1.6":	"โก โผฏฺฐพฺพานํ … ",
"sn35.14:1.7":	"โก ธมฺมานํ อสฺสาโท, โก อาทีนโว, กึ นิสฺสรณนฺ’ติ? ",
"sn35.14:1.8":	"ตสฺส มยฺหํ, ภิกฺขเว, เอตทโหสิ",
"sn35.14:1.9":	"‘ยํ โข รูเป ปฏิจฺจ อุปฺปชฺชติ สุขํ โสมนสฺสํ, อยํ รูปานํ อสฺสาโทฯ ",
"sn35.14:1.10":	"ยํ รูปา อนิจฺจา ทุกฺขา วิปริณามธมฺมา, อยํ รูปานํ อาทีนโวฯ ",
"sn35.14:1.11":	"โย รูเปสุ ฉนฺทราควินโย ฉนฺทราคปฺปหานํ, อิทํ รูปานํ นิสฺสรณํฯ ",
"sn35.14:1.12":	"ยํ สทฺเท … ",
"sn35.14:1.13":	"คนฺเธ … ",
"sn35.14:1.14":	"รเส … ",
"sn35.14:1.15":	"โผฏฺฐพฺเพ … ",
"sn35.14:1.16":	"ยํ ธมฺเม ปฏิจฺจ อุปฺปชฺชติ สุขํ โสมนสฺสํ, อยํ ธมฺมานํ อสฺสาโทฯ ",
"sn35.14:1.17":	"ยํ ธมฺมา อนิจฺจา ทุกฺขา วิปริณามธมฺมา, อยํ ธมฺมานํ อาทีนโวฯ ",
"sn35.14:1.18":	"โย ธมฺเมสุ ฉนฺทราควินโย ฉนฺทราคปฺปหานํ, อิทํ ธมฺมานํ นิสฺสรณนฺ’ติฯ ",
"sn35.14:2.1":	"ยาวกีวญฺจาหํ, ภิกฺขเว, อิเมสํ ฉนฺนํ พาหิรานํ อายตนานํ เอวํ อสฺสาทญฺจ อสฺสาทโต, อาทีนวญฺจ อาทีนวโต, นิสฺสรณญฺจ นิสฺสรณโต ยถาภูตํ นาพฺภญฺญาสึ, เนว ตาวาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ‘อนุตฺตรํ สมฺมาสมฺโพธึ อภิสมฺพุทฺโธ’ติ ปจฺจญฺญาสึฯ ",
"sn35.14:2.2":	"ยโต จ ขฺวาหํ, ภิกฺขเว, อิเมสํ ฉนฺนํ พาหิรานํ อายตนานํ เอวํ อสฺสาทญฺจ อสฺสาทโต, อาทีนวญฺจ อาทีนวโต, นิสฺสรณญฺจ นิสฺสรณโต ยถาภูตํ อพฺภญฺญาสึ, อถาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ‘อนุตฺตรํ สมฺมาสมฺโพธึ อภิสมฺพุทฺโธ’ติ ปจฺจญฺญาสึฯ ",
"sn35.14:2.3":	"ญาณญฺจ ปน เม ทสฺสนํ อุทปาทิ",
"sn35.14:2.4":	"‘อกุปฺปา เม วิมุตฺติ, อยมนฺติมา ชาติ, นตฺถิ ทานิ ปุนพฺภโว’”ติฯ ",
"sn35.14:2.5":	"ทุติยํฯ "
}	
