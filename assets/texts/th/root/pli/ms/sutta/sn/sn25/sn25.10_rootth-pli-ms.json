{	
"sn25.10:0.1":	"สํยุตฺต นิกาย ๒๕ฯ๑๐ ",
"sn25.10:0.2":	"๑ฯ จกฺขุวคฺค ",
"sn25.10:0.3":	"ขนฺธสุตฺต ",
"sn25.10:1.1":	"สาวตฺถินิทานํฯ ",
"sn25.10:1.2":	"“รูปํ, ภิกฺขเว, อนิจฺจํ วิปริณามิ อญฺญถาภาวิ; ",
"sn25.10:1.3":	"เวทนา อนิจฺจา วิปริณามี อญฺญถาภาวี; ",
"sn25.10:1.4":	"สญฺญา … ",
"sn25.10:1.5":	"สงฺขารา อนิจฺจา วิปริณามิโน อญฺญถาภาวิโน; ",
"sn25.10:1.6":	"วิญฺญาณํ อนิจฺจํ วิปริณามิ อญฺญถาภาวิฯ ",
"sn25.10:1.7":	"โย, ภิกฺขเว, อิเม ธมฺเม เอวํ สทฺทหติ อธิมุจฺจติ, อยํ วุจฺจติ สทฺธานุสารี, โอกฺกนฺโต สมฺมตฺตนิยามํ, สปฺปุริสภูมึ โอกฺกนฺโต, วีติวตฺโต ปุถุชฺชนภูมึ; ",
"sn25.10:1.8":	"อภพฺโพ ตํ กมฺมํ กาตุํ, ยํ กมฺมํ กตฺวา นิรยํ วา ติรจฺฉานโยนึ วา เปตฺติวิสยํ วา อุปปชฺเชยฺย; ",
"sn25.10:1.9":	"อภพฺโพ จ ตาว กาลํ กาตุํ ยาว น โสตาปตฺติผลํ สจฺฉิกโรติฯ ",
"sn25.10:2.1":	"ยสฺส โข, ภิกฺขเว, อิเม ธมฺมา เอวํ ปญฺญาย มตฺตโส นิชฺฌานํ ขมนฺติ, อยํ วุจฺจติ",
"sn25.10:2.2":	"อภพฺโพ ตํ กมฺมํ กาตุํ, ยํ กมฺมํ กตฺวา นิรยํ วา ติรจฺฉานโยนึ วา เปตฺติวิสยํ วา อุปปชฺเชยฺย; ",
"sn25.10:2.3":	"อภพฺโพ จ ตาว กาลํ กาตุํ ยาว น โสตาปตฺติผลํ สจฺฉิกโรติ’ฯ ",
"sn25.10:2.4":	"โย, ภิกฺขเว, อิเม ธมฺเม เอวํ ปชานาติ เอวํ ปสฺสติ, อยํ วุจฺจติ",
"sn25.10:2.5":	"‘โสตาปนฺโน อวินิปาตธมฺโม นิยโต สมฺโพธิปรายโน’”ติฯ ",
"sn25.10:2.6":	"ทสมํฯ ",
"sn25.10:2.7":	"จกฺขุวคฺโค ปฐโมฯ ",
"sn25.10:3.0":	"ตสฺสุทฺทานํ ",
"sn25.10:3.1":	"จกฺขุ รูปญฺจ วิญฺญาณํ, ",
"sn25.10:3.2":	"ผโสฺส จ เวทนาย จ; ",
"sn25.10:3.3":	"สญฺญา จ เจตนา ตณฺหา, ",
"sn25.10:3.4":	"ธาตุ ขนฺเธน เต ทสาติฯ ",
"sn25.10:3.5":	"โอกฺกนฺตสํยุตฺตํ สมตฺตํฯ "
}	
