{	
"sn7.19:0.1":	"สํยุตฺต นิกาย ๗ฯ๑๙ ",
"sn7.19:0.2":	"๒ฯ อุปาสกวคฺค ",
"sn7.19:0.3":	"มาตุโปสกสุตฺต ",
"sn7.19:1.1":	"สาวตฺถินิทานํฯ ",
"sn7.19:1.2":	"อถ โข มาตุโปสโก พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"sn7.19:1.3":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข มาตุโปสโก พฺราหฺมโณ ภควนฺตํ เอตทโวจ",
"sn7.19:1.4":	"“อหญฺหิ, โภ โคตม, ธมฺเมน ภิกฺขํ ปริเยสามิ, ธมฺเมน ภิกฺขํ ปริเยสิตฺวา มาตาปิตโร โปเสมิฯ ",
"sn7.19:1.5":	"กจฺจาหํ, โภ โคตม, เอวงฺการี กิจฺจการี โหมี”ติ? ",
"sn7.19:1.6":	"“ตคฺฆ ตฺวํ, พฺราหฺมณ, เอวงฺการี กิจฺจการี โหสิฯ ",
"sn7.19:1.7":	"โย โข, พฺราหฺมณ, ธมฺเมน ภิกฺขํ ปริเยสติ, ธมฺเมน ภิกฺขํ ปริเยสิตฺวา มาตาปิตโร โปเสติ, พหุํ โส ปุญฺญํ ปสวตีติฯ ",
"sn7.19:2.1":	"โย มาตรํ ปิตรํ วา, ",
"sn7.19:2.2":	"มจฺโจ ธมฺเมน โปสติ; ",
"sn7.19:2.3":	"ตาย นํ ปาริจริยาย, ",
"sn7.19:2.4":	"มาตาปิตูสุ ปณฺฑิตา; ",
"sn7.19:2.5":	"อิเธว นํ ปสํสนฺติ, ",
"sn7.19:2.6":	"เปจฺจ สคฺเค ปโมทตี”ติฯ ",
"sn7.19:3.1":	"เอวํ วุตฺเต, มาตุโปสโก พฺราหฺมโณ ภควนฺตํ เอตทโวจ",
"sn7.19:3.2":	"“อภิกฺกนฺตํ, โภ โคตม, อภิกฺกนฺตํ, โภ โคตม …เป… ",
"sn7.19:3.3":	"อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺ”ติฯ "
}	
