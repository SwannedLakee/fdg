{	
"sn53.1-12:0.1":	"สํยุตฺต นิกาย ๕๓ฯ๑–๑๒ ",
"sn53.1-12:0.2":	"๑ฯ คงฺคาเปยฺยาลวคฺค ",
"sn53.1-12:0.3":	"ฌานาทิสุตฺต ",
"sn53.1-12:1.1":	"สาวตฺถินิทานํฯ ",
"sn53.1-12:1.2":	"ตตฺร โข …เป… ",
"sn53.1-12:1.3":	"“จตฺตาโรเม, ภิกฺขเว, ฌานาฯ ",
"sn53.1-12:1.4":	"กตเม จตฺตาโร? ",
"sn53.1-12:1.5":	"อิธ, ภิกฺขเว, ภิกฺขุ วิวิจฺเจว กาเมหิ วิวิจฺจ อกุสเลหิ ธมฺเมหิ สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช วิหรติฯ ",
"sn53.1-12:1.6":	"วิตกฺกวิจารานํ วูปสมา อชฺฌตฺตํ สมฺปสาทนํ เจตโส เอโกทิภาวํ อวิตกฺกํ อวิจารํ สมาธิชํ ปีติสุขํ ทุติยํ ฌานํ อุปสมฺปชฺช วิหรติฯ ",
"sn53.1-12:1.7":	"ปีติยา จ วิราคา อุเปกฺขโก จ วิหรติ สโต จ สมฺปชาโน สุขญฺจ กาเยน ปฏิสํเวเทติ, ยํ ตํ อริยา อาจิกฺขนฺติ",
"sn53.1-12:1.8":	"สุขสฺส จ ปหานา ทุกฺขสฺส จ ปหานา ปุพฺเพว โสมนสฺสโทมนสฺสานํ อตฺถงฺคมา อทุกฺขมสุขํ อุเปกฺขาสติปาริสุทฺธึ จตุตฺถํ ฌานํ อุปสมฺปชฺช วิหรติฯ ",
"sn53.1-12:1.9":	"อิเม โข, ภิกฺขเว, จตฺตาโร ฌานาติฯ ",
"sn53.1-12:2.1":	"เสยฺยถาปิ, ภิกฺขเว, คงฺคา นที ปาจีนนินฺนา ปาจีนโปณา ปาจีนปพฺภารา; ",
"sn53.1-12:2.2":	"เอวเมว โข, ภิกฺขเว, ภิกฺขุ จตฺตาโร ฌาเน ภาเวนฺโต จตฺตาโร ฌาเน พหุลีกโรนฺโต นิพฺพานนินฺโน โหติ นิพฺพานโปโณ นิพฺพานปพฺภาโรฯ ",
"sn53.1-12:2.3":	"กถญฺจ, ภิกฺขเว, ภิกฺขุ จตฺตาโร ฌาเน ภาเวนฺโต จตฺตาโร ฌาเน พหุลีกโรนฺโต นิพฺพานนินฺโน โหติ นิพฺพานโปโณ นิพฺพานปพฺภาโร? ",
"sn53.1-12:2.4":	"อิธ, ภิกฺขเว, ภิกฺขุ วิวิจฺเจว กาเมหิ วิวิจฺจ อกุสเลหิ ธมฺเมหิ สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช วิหรติฯ ",
"sn53.1-12:2.5":	"วิตกฺกวิจารานํ วูปสมา …เป… ทุติยํ ฌานํ … ",
"sn53.1-12:2.6":	"ตติยํ ฌานํ … ",
"sn53.1-12:2.7":	"จตุตฺถํ ฌานํ อุปสมฺปชฺช วิหรติฯ ",
"sn53.1-12:2.8":	"เอวํ โข, ภิกฺขเว, ภิกฺขุ จตฺตาโร ฌาเน ภาเวนฺโต จตฺตาโร ฌาเน พหุลีกโรนฺโต นิพฺพานนินฺโน โหติ นิพฺพานโปโณ นิพฺพานปพฺภาโร”ติฯ ",
"sn53.1-12:2.9":	"ทฺวาทสมํฯ ",
"sn53.1-12:2.10":	"คงฺคาเปยฺยาลวคฺโค ปฐโมฯ ",
"sn53.1-12:3.0":	"ตสฺสุทฺทานํ ",
"sn53.1-12:3.1":	"ฉ ปาจีนโต นินฺนา, ",
"sn53.1-12:3.2":	"ฉ นินฺนา จ สมุทฺทโต; ",
"sn53.1-12:3.3":	"เทฺวเต ฉ ทฺวาทส โหนฺติ, ",
"sn53.1-12:3.4":	"วคฺโค เตน ปวุจฺจตีติฯ "
}	
