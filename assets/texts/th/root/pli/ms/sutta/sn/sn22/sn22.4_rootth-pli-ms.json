{	
"sn22.4:0.1":	"สํยุตฺต นิกาย ๒๒ฯ๔ ",
"sn22.4:0.2":	"๑ฯ นกุลปิตุวคฺค ",
"sn22.4:0.3":	"ทุติยหาลิทฺทิกานิสุตฺต ",
"sn22.4:1.1":	"เอวํ เม สุตํ—",
"sn22.4:1.2":	"เอกํ สมยํ อายสฺมา มหากจฺจาโน อวนฺตีสุ วิหรติ กุรรฆเร ปปาเต ปพฺพเตฯ ",
"sn22.4:1.3":	"อถ โข หาลิทฺทิกานิ คหปติ เยนายสฺมา มหากจฺจาโน …เป… เอกมนฺตํ นิสินฺโน โข หาลิทฺทิกานิ คหปติ อายสฺมนฺตํ มหากจฺจานํ เอตทโวจ",
"sn22.4:1.4":	"“วุตฺตมิทํ, ภนฺเต, ภควตา สกฺกปเญฺห",
"sn22.4:1.5":	"‘เย เต สมณพฺราหฺมณา ตณฺหาสงฺขยวิมุตฺตา, เต อจฺจนฺตนิฏฺฐา อจฺจนฺตโยคกฺเขมิโน อจฺจนฺตพฺรหฺมจาริโน อจฺจนฺตปริโยสานา เสฏฺฐา เทวมนุสฺสานนฺ’ติฯ ",
"sn22.4:2.1":	"อิมสฺส นุ โข, ภนฺเต, ภควตา สงฺขิตฺเตน ภาสิตสฺส กถํ วิตฺถาเรน อตฺโถ ทฏฺฐพฺโพ”ติ? ",
"sn22.4:3.1":	"“รูปธาตุยา โข, คหปติ, โย ฉนฺโท โย ราโค ยา นนฺที ยา ตณฺหา เย อุปยุปาทานา เจตโส อธิฏฺฐานาภินิเวสานุสยา, เตสํ ขยา วิราคา นิโรธา จาคา ปฏินิสฺสคฺคา ‘จิตฺตํ สุวิมุตฺตนฺติ’ วุจฺจติฯ ",
"sn22.4:4.1":	"เวทนาธาตุยา โข, คหปติ … ",
"sn22.4:4.2":	"สญฺญาธาตุยา โข, คหปติ … ",
"sn22.4:4.3":	"สงฺขารธาตุยา โข, คหปติ … ",
"sn22.4:4.4":	"วิญฺญาณธาตุยา โข, คหปติ, โย ฉนฺโท โย ราโค ยา นนฺที ยา ตณฺหา เย อุปยุปาทานา เจตโส อธิฏฺฐานาภินิเวสานุสยา, เตสํ ขยา วิราคา นิโรธา จาคา ปฏินิสฺสคฺคา ‘จิตฺตํ สุวิมุตฺตนฺติ’ วุจฺจติฯ ",
"sn22.4:5.1":	"อิติ โข, คหปติ, ยํ ตํ วุตฺตํ ภควตา สกฺกปเญฺห",
"sn22.4:5.2":	"‘เย เต สมณพฺราหฺมณา ตณฺหาสงฺขยวิมุตฺตา เต อจฺจนฺตนิฏฺฐา อจฺจนฺตโยคกฺเขมิโน อจฺจนฺตพฺรหฺมจาริโน อจฺจนฺตปริโยสานา เสฏฺฐา เทวมนุสฺสานนฺ’ติฯ ",
"sn22.4:6.1":	"อิมสฺส โข, คหปติ, ภควตา สงฺขิตฺเตน ภาสิตสฺส เอวํ วิตฺถาเรน อตฺโถ ทฏฺฐพฺโพ”ติฯ ",
"sn22.4:6.2":	"จตุตฺถํฯ "
}	
