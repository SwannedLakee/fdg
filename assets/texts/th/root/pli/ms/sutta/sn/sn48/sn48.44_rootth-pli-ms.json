{	
"sn48.44:0.1":	"สํยุตฺต นิกาย ๔๘ฯ๔๔ ",
"sn48.44:0.2":	"๕ฯ ชราวคฺค ",
"sn48.44:0.3":	"ปุพฺพโกฏฺฐกสุตฺต ",
"sn48.44:1.1":	"เอวํ เม สุตํ—",
"sn48.44:1.2":	"เอกํ สมยํ ภควา สาวตฺถิยํ วิหรติ ปุพฺพโกฏฺฐเกฯ ",
"sn48.44:1.3":	"ตตฺร โข ภควา อายสฺมนฺตํ สาริปุตฺตํ อามนฺเตสิ",
"sn48.44:1.4":	"“สทฺทหสิ ตฺวํ, สาริปุตฺต—",
"sn48.44:1.5":	"สทฺธินฺทฺริยํ ภาวิตํ พหุลีกตํ อมโตคธํ โหติ อมตปรายณํ อมตปริโยสานํ …เป… ปญฺญินฺทฺริยํ ภาวิตํ พหุลีกตํ อมโตคธํ โหติ อมตปรายณํ อมตปริโยสานนฺ”ติ? ",
"sn48.44:2.1":	"“น ขฺวาหํ เอตฺถ, ภนฺเต, ภควโต สทฺธาย คจฺฉามิ—",
"sn48.44:2.2":	"สทฺธินฺทฺริยํ …เป… ปญฺญินฺทฺริยํ ภาวิตํ พหุลีกตํ อมโตคธํ โหติ อมตปรายณํ อมตปริโยสานํฯ ",
"sn48.44:2.3":	"เยสเญฺหตํ, ภนฺเต, อญฺญาตํ อสฺส อทิฏฺฐํ อวิทิตํ อสจฺฉิกตํ อผสฺสิตํ ปญฺญาย, เต ตตฺถ ปเรสํ สทฺธาย คจฺเฉยฺยุํ—",
"sn48.44:2.4":	"สทฺธินฺทฺริยํ …เป… ปญฺญินฺทฺริยํ ภาวิตํ พหุลีกตํ อมโตคธํ โหติ อมตปรายณํ อมตปริโยสานํฯ ",
"sn48.44:2.5":	"เยสญฺจ โข เอตํ, ภนฺเต, ญาตํ ทิฏฺฐํ วิทิตํ สจฺฉิกตํ ผสฺสิตํ ปญฺญาย, นิกฺกงฺขา เต ตตฺถ นิพฺพิจิกิจฺฉา—",
"sn48.44:2.6":	"สทฺธินฺทฺริยํ …เป… ปญฺญินฺทฺริยํ ภาวิตํ พหุลีกตํ อมโตคธํ โหติ อมตปรายณํ อมตปริโยสานํฯ ",
"sn48.44:2.7":	"มยฺหญฺจ โข เอตํ, ภนฺเต, ญาตํ ทิฏฺฐํ วิทิตํ สจฺฉิกตํ ผสฺสิตํ ปญฺญายฯ ",
"sn48.44:2.8":	"นิกฺกงฺขฺวาหํ ตตฺถ นิพฺพิจิกิจฺโฉ สทฺธินฺทฺริยํ …เป… ปญฺญินฺทฺริยํ ภาวิตํ พหุลีกตํ อมโตคธํ โหติ อมตปรายณํ อมตปริโยสานนฺ”ติฯ ",
"sn48.44:3.1":	"“สาธุ สาธุ, สาริปุตฺตฯ ",
"sn48.44:3.2":	"เยสเญฺหตํ, สาริปุตฺต, อญฺญาตํ อสฺส อทิฏฺฐํ อวิทิตํ อสจฺฉิกตํ อผสฺสิตํ ปญฺญาย, เต ตตฺถ ปเรสํ สทฺธาย คจฺเฉยฺยุํ—",
"sn48.44:3.3":	"สทฺธินฺทฺริยํ ภาวิตํ พหุลีกตํ อมโตคธํ โหติ อมตปรายณํ อมตปริโยสานํ …เป… ปญฺญินฺทฺริยํ ภาวิตํ พหุลีกตํ อมโตคธํ โหติ อมตปรายณํ อมตปริโยสานํฯ ",
"sn48.44:3.4":	"เยสญฺจ โข เอตํ, สาริปุตฺต, ญาตํ ทิฏฺฐํ วิทิตํ สจฺฉิกตํ ผสฺสิตํ ปญฺญาย, นิกฺกงฺขา เต ตตฺถ นิพฺพิจิกิจฺฉา—",
"sn48.44:3.5":	"สทฺธินฺทฺริยํ ภาวิตํ พหุลีกตํ อมโตคธํ โหติ อมตปรายณํ อมตปริโยสานํ …เป… ปญฺญินฺทฺริยํ ภาวิตํ พหุลีกตํ อมโตคธํ โหติ อมตปรายณํ อมตปริโยสานนฺ”ติฯ ",
"sn48.44:3.6":	"จตุตฺถํฯ "
}	
