{	
"sn11.5:0.1":	"สํยุตฺต นิกาย ๑๑ฯ๕ ",
"sn11.5:0.2":	"๑ฯ ปฐมวคฺค ",
"sn11.5:0.3":	"สุภาสิตชยสุตฺต ",
"sn11.5:1.1":	"สาวตฺถินิทานํฯ ",
"sn11.5:1.2":	"“ภูตปุพฺพํ, ภิกฺขเว, เทวาสุรสงฺคาโม สมุปพฺยูโฬฺห อโหสิฯ ",
"sn11.5:1.3":	"อถ โข, ภิกฺขเว, เวปจิตฺติ อสุรินฺโท สกฺกํ เทวานมินฺทํ เอตทโวจ",
"sn11.5:1.4":	"‘โหตุ, เทวานมินฺท, สุภาสิเตน ชโย’ติฯ ",
"sn11.5:1.5":	"‘โหตุ, เวปจิตฺติ, สุภาสิเตน ชโย’ติฯ ",
"sn11.5:1.6":	"อถ โข, ภิกฺขเว, เทวา จ อสุรา จ ปาริสชฺเช ฐเปสุํ",
"sn11.5:1.7":	"‘อิเม โน สุภาสิตทุพฺภาสิตํ อาชานิสฺสนฺตี’ติฯ ",
"sn11.5:1.8":	"อถ โข, ภิกฺขเว, เวปจิตฺติ อสุรินฺโท สกฺกํ เทวานมินฺทํ เอตทโวจ",
"sn11.5:1.9":	"‘ภณ, เทวานมินฺท, คาถนฺ’ติฯ ",
"sn11.5:1.10":	"เอวํ วุตฺเต, ภิกฺขเว, สกฺโก เทวานมินฺโท เวปจิตฺตึ อสุรินฺทํ เอตทโวจ",
"sn11.5:1.11":	"‘ตุเมฺห เขฺวตฺถ, เวปจิตฺติ, ปุพฺพเทวาฯ ",
"sn11.5:1.12":	"ภณ, เวปจิตฺติ, คาถนฺ’ติฯ ",
"sn11.5:1.13":	"เอวํ วุตฺเต, ภิกฺขเว, เวปจิตฺติ อสุรินฺโท อิมํ คาถํ อภาสิ",
"sn11.5:2.1":	"‘ภิโยฺย พาลา ปภิชฺเชยฺยุํ, ",
"sn11.5:2.2":	"โน จสฺส ปฏิเสธโก; ",
"sn11.5:2.3":	"ตสฺมา ภุเสน ทณฺเฑน, ",
"sn11.5:2.4":	"ธีโร พาลํ นิเสธเย’ติฯ ",
"sn11.5:3.1":	"ภาสิตาย โข ปน, ภิกฺขเว, เวปจิตฺตินา อสุรินฺเทน คาถาย อสุรา อนุโมทึสุ, เทวา ตุณฺหี อเหสุํฯ ",
"sn11.5:3.2":	"อถ โข, ภิกฺขเว, เวปจิตฺติ อสุรินฺโท สกฺกํ เทวานมินฺทํ เอตทโวจ",
"sn11.5:3.3":	"‘ภณ, เทวานมินฺท, คาถนฺ’ติฯ ",
"sn11.5:3.4":	"เอวํ วุตฺเต, ภิกฺขเว, สกฺโก เทวานมินฺโท อิมํ คาถํ อภาสิ",
"sn11.5:4.1":	"‘เอตเทว อหํ มญฺเญ, ",
"sn11.5:4.2":	"พาลสฺส ปฏิเสธนํ; ",
"sn11.5:4.3":	"ปรํ สงฺกุปิตํ ญตฺวา, ",
"sn11.5:4.4":	"โย สโต อุปสมฺมตี’ติฯ ",
"sn11.5:5.1":	"ภาสิตาย โข ปน, ภิกฺขเว, สกฺเกน เทวานมินฺเทน คาถาย, เทวา อนุโมทึสุ, อสุรา ตุณฺหี อเหสุํฯ ",
"sn11.5:5.2":	"อถ โข, ภิกฺขเว, สกฺโก เทวานมินฺโท เวปจิตฺตึ อสุรินฺทํ เอตทโวจ",
"sn11.5:5.3":	"‘ภณ, เวปจิตฺติ, คาถนฺ’ติฯ ",
"sn11.5:5.4":	"เอวํ วุตฺเต, ภิกฺขเว, เวปจิตฺติ อสุรินฺโท อิมํ คาถํ อภาสิ",
"sn11.5:6.1":	"‘เอตเทว ติติกฺขาย, ",
"sn11.5:6.2":	"วชฺชํ ปสฺสามิ วาสว; ",
"sn11.5:6.3":	"ยทา นํ มญฺญติ พาโล, ",
"sn11.5:6.4":	"ภยา มฺยายํ ติติกฺขติ; ",
"sn11.5:6.5":	"อชฺฌารุหติ ทุมฺเมโธ, ",
"sn11.5:6.6":	"โคว ภิโยฺย ปลายินนฺ’ติฯ ",
"sn11.5:7.1":	"ภาสิตาย โข ปน, ภิกฺขเว, เวปจิตฺตินา อสุรินฺเทน คาถาย อสุรา อนุโมทึสุ, เทวา ตุณฺหี อเหสุํฯ ",
"sn11.5:7.2":	"อถ โข, ภิกฺขเว, เวปจิตฺติ อสุรินฺโท สกฺกํ เทวานมินฺทํ เอตทโวจ",
"sn11.5:7.3":	"‘ภณ, เทวานมินฺท, คาถนฺ’ติฯ ",
"sn11.5:7.4":	"เอวํ วุตฺเต, ภิกฺขเว, สกฺโก เทวานมินฺโท อิมา คาถาโย อภาสิ",
"sn11.5:8.1":	"‘กามํ มญฺญตุ วา มา วา, ",
"sn11.5:8.2":	"ภยา มฺยายํ ติติกฺขติ; ",
"sn11.5:8.3":	"สทตฺถปรมา อตฺถา, ",
"sn11.5:8.4":	"ขนฺตฺยา ภิโยฺย น วิชฺชติฯ ",
"sn11.5:9.1":	"โย หเว พลวา สนฺโต, ",
"sn11.5:9.2":	"ทุพฺพลสฺส ติติกฺขติ; ",
"sn11.5:9.3":	"ตมาหุ ปรมํ ขนฺตึ, ",
"sn11.5:9.4":	"นิจฺจํ ขมติ ทุพฺพโลฯ ",
"sn11.5:10.1":	"อพลํ ตํ พลํ อาหุ, ",
"sn11.5:10.2":	"ยสฺส พาลพลํ พลํ; ",
"sn11.5:10.3":	"พลสฺส ธมฺมคุตฺตสฺส, ",
"sn11.5:10.4":	"ปฏิวตฺตา น วิชฺชติฯ ",
"sn11.5:11.1":	"ตเสฺสว เตน ปาปิโย, ",
"sn11.5:11.2":	"โย กุทฺธํ ปฏิกุชฺฌติ; ",
"sn11.5:11.3":	"กุทฺธํ อปฺปฏิกุชฺฌนฺโต, ",
"sn11.5:11.4":	"สงฺคามํ เชติ ทุชฺชยํฯ ",
"sn11.5:12.1":	"อุภินฺนมตฺถํ จรติ, ",
"sn11.5:12.2":	"อตฺตโน จ ปรสฺส จ; ",
"sn11.5:12.3":	"ปรํ สงฺกุปิตํ ญตฺวา, ",
"sn11.5:12.4":	"โย สโต อุปสมฺมติฯ ",
"sn11.5:13.1":	"อุภินฺนํ ติกิจฺฉนฺตานํ, ",
"sn11.5:13.2":	"อตฺตโน จ ปรสฺส จ; ",
"sn11.5:13.3":	"ชนา มญฺญนฺติ พาโลติ, ",
"sn11.5:13.4":	"เย ธมฺมสฺส อโกวิทา’ติฯ ",
"sn11.5:14.1":	"ภาสิตาสุ โข ปน, ภิกฺขเว, สกฺเกน เทวานมินฺเทน คาถาสุ, เทวา อนุโมทึสุ, อสุรา ตุณฺหี อเหสุํฯ ",
"sn11.5:14.2":	"อถ โข, ภิกฺขเว, เทวานญฺจ อสุรานญฺจ ปาริสชฺชา เอตทโวจุํ",
"sn11.5:14.3":	"‘ภาสิตา โข เวปจิตฺตินา อสุรินฺเทน คาถาโยฯ ",
"sn11.5:14.4":	"ตา จ โข สทณฺฑาวจรา สสตฺถาวจรา, อิติ ภณฺฑนํ อิติ วิคฺคโห อิติ กลโหฯ ",
"sn11.5:14.5":	"ภาสิตา โข สกฺเกน เทวานมินฺเทน คาถาโยฯ ",
"sn11.5:14.6":	"ตา จ โข อทณฺฑาวจรา อสตฺถาวจรา, อิติ อภณฺฑนํ อิติ อวิคฺคโห อิติ อกลโหฯ ",
"sn11.5:14.7":	"สกฺกสฺส เทวานมินฺทสฺส สุภาสิเตน ชโย’ติฯ ",
"sn11.5:14.8":	"อิติ โข, ภิกฺขเว, สกฺกสฺส เทวานมินฺทสฺส สุภาสิเตน ชโย อโหสี”ติฯ "
}	
