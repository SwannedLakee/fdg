{	
"sn12.53:0.1":	"สํยุตฺต นิกาย ๑๒ฯ๕๓ ",
"sn12.53:0.2":	"๖ฯ ทุกฺขวคฺค ",
"sn12.53:0.3":	"สํโยชนสุตฺต ",
"sn12.53:1.1":	"สาวตฺถิยํ วิหรติฯ ",
"sn12.53:1.2":	"“สํโยชนิเยสุ, ภิกฺขเว, ธมฺเมสุ อสฺสาทานุปสฺสิโน วิหรโต ตณฺหา ปวฑฺฒติฯ ",
"sn12.53:1.3":	"ตณฺหาปจฺจยา อุปาทานํ; ",
"sn12.53:1.4":	"อุปาทานปจฺจยา ภโว; ",
"sn12.53:1.5":	"ภวปจฺจยา ชาติ; ",
"sn12.53:1.6":	"ชาติปจฺจยา ชรามรณํ โสกปริเทวทุกฺขโทมนสฺสุปายาสา สมฺภวนฺติฯ ",
"sn12.53:1.7":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.53:2.1":	"เสยฺยถาปิ, ภิกฺขเว, เตลญฺจ ปฏิจฺจ วฏฺฏิญฺจ ปฏิจฺจ เตลปฺปทีโป ฌาเยยฺยฯ ",
"sn12.53:2.2":	"ตตฺร ปุริโส กาเลน กาลํ เตลํ อาสิญฺเจยฺย วฏฺฏึ อุปสํหเรยฺยฯ ",
"sn12.53:2.3":	"เอวญฺหิ โส, ภิกฺขเว, เตลปฺปทีโป ตทาหาโร ตทุปาทาโน จิรํ ทีฆมทฺธานํ ชเลยฺยฯ ",
"sn12.53:2.4":	"เอวเมว โข, ภิกฺขเว, สํโยชนิเยสุ ธมฺเมสุ อสฺสาทานุปสฺสิโน วิหรโต ตณฺหา ปวฑฺฒติฯ ",
"sn12.53:2.5":	"ตณฺหาปจฺจยา อุปาทานํ; ",
"sn12.53:2.6":	"อุปาทานปจฺจยา ภโว; ",
"sn12.53:2.7":	"ภวปจฺจยา ชาติ; ",
"sn12.53:2.8":	"ชาติปจฺจยา ชรามรณํ โสกปริเทวทุกฺขโทมนสฺสุปายาสา สมฺภวนฺติฯ ",
"sn12.53:2.9":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.53:3.1":	"สํโยชนิเยสุ, ภิกฺขเว, ธมฺเมสุ อาทีนวานุปสฺสิโน วิหรโต ตณฺหา นิรุชฺฌติฯ ",
"sn12.53:3.2":	"ตณฺหานิโรธา อุปาทานนิโรโธ; ",
"sn12.53:3.3":	"อุปาทานนิโรธา ภวนิโรโธ; ",
"sn12.53:3.4":	"ภวนิโรธา ชาตินิโรโธ; ",
"sn12.53:3.5":	"ชาตินิโรธา ชรามรณํ โสกปริเทวทุกฺขโทมนสฺสุปายาสา นิรุชฺฌนฺติฯ ",
"sn12.53:3.6":	"เอวเมตสฺส เกวลสฺส ทุกฺขกฺขนฺธสฺส นิโรโธ โหติฯ ",
"sn12.53:4.1":	"เสยฺยถาปิ, ภิกฺขเว, เตลญฺจ ปฏิจฺจ วฏฺฏิญฺจ ปฏิจฺจ เตลปฺปทีโป ฌาเยยฺยฯ ",
"sn12.53:4.2":	"ตตฺร ปุริโส น กาเลน กาลํ เตลํ อาสิญฺเจยฺย น วฏฺฏึ อุปสํหเรยฺยฯ ",
"sn12.53:4.3":	"เอวญฺหิ โส, ภิกฺขเว, เตลปฺปทีโป ปุริมสฺส จ อุปาทานสฺส ปริยาทานา อญฺญสฺส จ อนุปหารา อนาหาโร นิพฺพาเยยฺยฯ ",
"sn12.53:4.4":	"เอวเมว โข, ภิกฺขเว, สํโยชนิเยสุ ธมฺเมสุ อาทีนวานุปสฺสิโน วิหรโต ตณฺหา นิรุชฺฌติฯ ",
"sn12.53:4.5":	"ตณฺหานิโรธา อุปาทานนิโรโธ …เป… ",
"sn12.53:4.6":	"เอวเมตสฺส เกวลสฺส ทุกฺขกฺขนฺธสฺส นิโรโธ โหตี”ติฯ ",
"sn12.53:4.7":	"ตติยํฯ "
}	
