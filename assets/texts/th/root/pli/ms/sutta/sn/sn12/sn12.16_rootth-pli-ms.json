{	
"sn12.16:0.1":	"สํยุตฺต นิกาย ๑๒ฯ๑๖ ",
"sn12.16:0.2":	"๒ฯ อาหารวคฺค ",
"sn12.16:0.3":	"ธมฺมกถิกสุตฺต ",
"sn12.16:1.1":	"สาวตฺถิยํ … ",
"sn12.16:1.2":	"อถ โข อญฺญตโร ภิกฺขุ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn12.16:1.3":	"“‘ธมฺมกถิโก ธมฺมกถิโก’ติ, ภนฺเต, วุจฺจติฯ ",
"sn12.16:1.4":	"กิตฺตาวตา นุ โข, ภนฺเต, ธมฺมกถิโก โหตี”ติ? ",
"sn12.16:2.1":	"“ชรามรณสฺส เจ ภิกฺขุ นิพฺพิทาย วิราคาย นิโรธาย ธมฺมํ เทเสติ, ‘ธมฺมกถิโก ภิกฺขู’ติ อลํวจนายฯ ",
"sn12.16:2.2":	"ชรามรณสฺส เจ ภิกฺขุ นิพฺพิทาย วิราคาย นิโรธาย ปฏิปนฺโน โหติ, ‘ธมฺมานุธมฺมปฺปฏิปนฺโน ภิกฺขู’ติ อลํวจนายฯ ",
"sn12.16:2.3":	"ชรามรณสฺส เจ ภิกฺขุ นิพฺพิทา วิราคา นิโรธา อนุปาทาวิมุตฺโต โหติ, ‘ทิฏฺฐธมฺมนิพฺพานปฺปตฺโต ภิกฺขู’ติ อลํวจนายฯ ",
"sn12.16:3.1":	"ชาติยา เจ ภิกฺขุ …เป… ",
"sn12.16:3.2":	"ภวสฺส เจ ภิกฺขุ … ",
"sn12.16:3.3":	"อุปาทานสฺส เจ ภิกฺขุ … ",
"sn12.16:3.4":	"ตณฺหาย เจ ภิกฺขุ … ",
"sn12.16:3.5":	"เวทนาย เจ ภิกฺขุ … ",
"sn12.16:3.6":	"ผสฺสสฺส เจ ภิกฺขุ … ",
"sn12.16:3.7":	"สฬายตนสฺส เจ ภิกฺขุ … ",
"sn12.16:3.8":	"นามรูปสฺส เจ ภิกฺขุ … ",
"sn12.16:3.9":	"วิญฺญาณสฺส เจ ภิกฺขุ … ",
"sn12.16:3.10":	"สงฺขารานญฺเจ ภิกฺขุ … ",
"sn12.16:3.11":	"อวิชฺชาย เจ ภิกฺขุ นิพฺพิทาย วิราคาย นิโรธาย ธมฺมํ เทเสติ, ‘ธมฺมกถิโก ภิกฺขู’ติ อลํวจนายฯ ",
"sn12.16:3.12":	"อวิชฺชาย เจ ภิกฺขุ นิพฺพิทาย วิราคาย นิโรธาย ปฏิปนฺโน โหติ, ‘ธมฺมานุธมฺมปฺปฏิปนฺโน ภิกฺขู’ติ อลํวจนายฯ ",
"sn12.16:3.13":	"อวิชฺชาย เจ ภิกฺขุ นิพฺพิทา วิราคา นิโรธา อนุปาทาวิมุตฺโต โหติ, ‘ทิฏฺฐธมฺมนิพฺพานปฺปตฺโต ภิกฺขู’ติ อลํวจนายา”ติฯ ",
"sn12.16:3.14":	"ฉฏฺฐํฯ "
}	
