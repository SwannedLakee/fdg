{	
"sn55.34:0.1":	"สํยุตฺต นิกาย ๕๕ฯ๓๔ ",
"sn55.34:0.2":	"๔ฯ ปุญฺญาภิสนฺทวคฺค ",
"sn55.34:0.3":	"ปฐมเทวปทสุตฺต ",
"sn55.34:1.1":	"สาวตฺถินิทานํฯ ",
"sn55.34:1.2":	"“จตฺตาริมานิ, ภิกฺขเว, เทวานํ เทวปทานิ อวิสุทฺธานํ สตฺตานํ วิสุทฺธิยา อปริโยทาตานํ สตฺตานํ ปริโยทปนายฯ ",
"sn55.34:2.1":	"กตมานิ จตฺตาริ? ",
"sn55.34:2.2":	"อิธ, ภิกฺขเว, อริยสาวโก พุทฺเธ อเวจฺจปฺปสาเทน สมนฺนาคโต โหติ—",
"sn55.34:2.3":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.34:2.4":	"อิทํ ปฐมํ เทวานํ เทวปทํ อวิสุทฺธานํ สตฺตานํ วิสุทฺธิยา อปริโยทาตานํ สตฺตานํ ปริโยทปนายฯ ",
"sn55.34:3.1":	"ปุน จปรํ, ภิกฺขเว, อริยสาวโก ธมฺเม …เป… ",
"sn55.34:3.2":	"สงฺเฆ …เป…ฯ ",
"sn55.34:4.1":	"ปุน จปรํ, ภิกฺขเว, อริยสาวโก อริยกนฺเตหิ สีเลหิ สมนฺนาคโต โหติ อขณฺเฑหิ …เป… สมาธิสํวตฺตนิเกหิฯ ",
"sn55.34:4.2":	"อิทํ จตุตฺถํ เทวานํ เทวปทํ อวิสุทฺธานํ สตฺตานํ วิสุทฺธิยา อปริโยทาตานํ สตฺตานํ ปริโยทปนายฯ ",
"sn55.34:4.3":	"อิมานิ โข, ภิกฺขเว, จตฺตาริ เทวานํ เทวปทานิ อวิสุทฺธานํ สตฺตานํ วิสุทฺธิยา อปริโยทาตานํ สตฺตานํ ปริโยทปนายา”ติฯ ",
"sn55.34:4.4":	"จตุตฺถํฯ "
}	
