{	
"sn36.4:0.1":	"สํยุตฺต นิกาย ๓๖ฯ๔ ",
"sn36.4:0.2":	"๑ฯ สคาถาวคฺค ",
"sn36.4:0.3":	"ปาตาลสุตฺต ",
"sn36.4:1.1":	"“อสฺสุตวา, ภิกฺขเว, ปุถุชฺชโน ยํ วาจํ ภาสติ",
"sn36.4:1.2":	"‘อตฺถิ มหาสมุทฺเท ปาตาโล’ติฯ ",
"sn36.4:1.3":	"ตํ โข ปเนตํ, ภิกฺขเว, อสฺสุตวา ปุถุชฺชโน อสนฺตํ อวิชฺชมานํ เอวํ วาจํ ภาสติ",
"sn36.4:1.4":	"‘อตฺถิ มหาสมุทฺเท ปาตาโล’ติฯ ",
"sn36.4:1.5":	"สารีริกานํ โข เอตํ, ภิกฺขเว, ทุกฺขานํ เวทนานํ อธิวจนํ ยทิทํ ‘ปาตาโล’ติฯ ",
"sn36.4:1.6":	"อสฺสุตวา, ภิกฺขเว, ปุถุชฺชโน สารีริกาย ทุกฺขาย เวทนาย ผุฏฺโฐ สมาโน โสจติ กิลมติ ปริเทวติ อุรตฺตาฬึ กนฺทติ สมฺโมหํ อาปชฺชติฯ ",
"sn36.4:1.7":	"อยํ วุจฺจติ, ภิกฺขเว, ‘อสฺสุตวา ปุถุชฺชโน ปาตาเล น ปจฺจุฏฺฐาสิ, คาธญฺจ นาชฺฌคา’ฯ ",
"sn36.4:1.8":	"สุตวา จ โข, ภิกฺขเว, อริยสาวโก สารีริกาย ทุกฺขาย เวทนาย ผุฏฺโฐ สมาโน เนว โสจติ, น กิลมติ, น ปริเทวติ, น อุรตฺตาฬึ กนฺทติ, น สมฺโมหํ อาปชฺชติฯ ",
"sn36.4:1.9":	"อยํ วุจฺจติ, ภิกฺขเว, ‘สุตวา อริยสาวโก ปาตาเล ปจฺจุฏฺฐาสิ, คาธญฺจ อชฺฌคา’ติฯ ",
"sn36.4:2.1":	"โย เอตา นาธิวาเสติ, ",
"sn36.4:2.2":	"อุปฺปนฺนา เวทนา ทุขา; ",
"sn36.4:2.3":	"สารีริกา ปาณหรา, ",
"sn36.4:2.4":	"ยาหิ ผุฏฺโฐ ปเวธติฯ ",
"sn36.4:3.1":	"อกฺกนฺทติ ปโรทติ, ",
"sn36.4:3.2":	"ทุพฺพโล อปฺปถามโก; ",
"sn36.4:3.3":	"น โส ปาตาเล ปจฺจุฏฺฐาสิ, ",
"sn36.4:3.4":	"อโถ คาธมฺปิ นาชฺฌคาฯ ",
"sn36.4:4.1":	"โย เจตา อธิวาเสติ, ",
"sn36.4:4.2":	"อุปฺปนฺนา เวทนา ทุขา; ",
"sn36.4:4.3":	"สารีริกา ปาณหรา, ",
"sn36.4:4.4":	"ยาหิ ผุฏฺโฐ น เวธติ; ",
"sn36.4:4.5":	"ส เว ปาตาเล ปจฺจุฏฺฐาสิ, ",
"sn36.4:4.6":	"อโถ คาธมฺปิ อชฺฌคา”ติฯ ",
"sn36.4:4.7":	"จตุตฺถํฯ "
}	
