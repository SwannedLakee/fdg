{	
"sn22.47:0.1":	"สํยุตฺต นิกาย ๒๒ฯ๔๗ ",
"sn22.47:0.2":	"๕ฯ อตฺตทีปวคฺค ",
"sn22.47:0.3":	"สมนุปสฺสนาสุตฺต ",
"sn22.47:1.1":	"สาวตฺถินิทานํฯ ",
"sn22.47:1.2":	"“เย หิ เกจิ, ภิกฺขเว, สมณา วา พฺราหฺมณา วา อเนกวิหิตํ อตฺตานํ สมนุปสฺสมานา สมนุปสฺสนฺติ, สพฺเพเต ปญฺจุปาทานกฺขนฺเธ สมนุปสฺสนฺติ, เอเตสํ วา อญฺญตรํฯ ",
"sn22.47:1.3":	"กตเม ปญฺจ? ",
"sn22.47:1.4":	"อิธ, ภิกฺขเว, อสฺสุตวา ปุถุชฺชโน อริยานํ อทสฺสาวี อริยธมฺมสฺส อโกวิโท อริยธมฺเม อวินีโต, สปฺปุริสานํ อทสฺสาวี สปฺปุริสธมฺมสฺส อโกวิโท สปฺปุริสธมฺเม อวินีโต ",
"sn22.47:1.5":	"รูปํ อตฺตโต สมนุปสฺสติ, รูปวนฺตํ วา อตฺตานํ; อตฺตนิ วา รูปํ, รูปสฺมึ วา อตฺตานํฯ ",
"sn22.47:1.6":	"เวทนํ … ",
"sn22.47:1.7":	"สญฺญํ … ",
"sn22.47:1.8":	"สงฺขาเร … ",
"sn22.47:1.9":	"วิญฺญาณํ อตฺตโต สมนุปสฺสติ, วิญฺญาณวนฺตํ วา อตฺตานํ; อตฺตนิ วา วิญฺญาณํ, วิญฺญาณสฺมึ วา อตฺตานํฯ ",
"sn22.47:2.1":	"อิติ อยญฺเจว สมนุปสฺสนา ‘อสฺมี’ติ จสฺส อวิคตํ โหติฯ ",
"sn22.47:2.2":	"‘อสฺมี’ติ โข ปน, ภิกฺขเว, อวิคเต ปญฺจนฺนํ อินฺทฺริยานํ อวกฺกนฺติ โหติ—",
"sn22.47:2.3":	"จกฺขุนฺทฺริยสฺส โสตินฺทฺริยสฺส ฆานินฺทฺริยสฺส ชิวฺหินฺทฺริยสฺส กายินฺทฺริยสฺสฯ ",
"sn22.47:2.4":	"อตฺถิ, ภิกฺขเว, มโน, อตฺถิ ธมฺมา, อตฺถิ อวิชฺชาธาตุฯ ",
"sn22.47:2.5":	"อวิชฺชาสมฺผสฺสเชน, ภิกฺขเว, เวทยิเตน ผุฏฺฐสฺส อสฺสุตวโต ปุถุชฺชนสฺส ‘อสฺมี’ติปิสฺส โหติ; ",
"sn22.47:2.6":	"‘อยมหมสฺมี’ติปิสฺส โหติ; ",
"sn22.47:2.7":	"‘ภวิสฺสนฺ’ติปิสฺส โหติ; ",
"sn22.47:2.8":	"‘น ภวิสฺสนฺ’ติปิสฺส โหติ; ",
"sn22.47:2.9":	"‘รูปี ภวิสฺสนฺ’ติปิสฺส โหติ; ",
"sn22.47:2.10":	"‘อรูปี ภวิสฺสนฺ’ติปิสฺส โหติ; ",
"sn22.47:2.11":	"‘สญฺญี ภวิสฺสนฺ’ติปิสฺส โหติ; ",
"sn22.47:2.12":	"‘อสญฺญี ภวิสฺสนฺ’ติปิสฺส โหติ; ",
"sn22.47:2.13":	"‘เนวสญฺญีนาสญฺญี ภวิสฺสนฺ’ติปิสฺส โหติฯ ",
"sn22.47:3.1":	"ติฏฺฐนฺเตว โข, ภิกฺขเว, ตตฺเถว ปญฺจินฺทฺริยานิฯ ",
"sn22.47:3.2":	"อเถตฺถ สุตวโต อริยสาวกสฺส อวิชฺชา ปหียติ, วิชฺชา อุปฺปชฺชติฯ ",
"sn22.47:3.3":	"ตสฺส อวิชฺชาวิราคา วิชฺชุปฺปาทา ‘อสฺมี’ติปิสฺส น โหติ; ",
"sn22.47:3.4":	"‘อยมหมสฺมี’ติปิสฺส น โหติ; ",
"sn22.47:3.5":	"‘ภวิสฺสนฺ’ติ … ",
"sn22.47:3.6":	"‘น ภวิสฺสนฺ’ติ … ",
"sn22.47:3.7":	"รูปี … ",
"sn22.47:3.8":	"อรูปี … ",
"sn22.47:3.9":	"สญฺญี … ",
"sn22.47:3.10":	"อสญฺญี … ",
"sn22.47:3.11":	"‘เนวสญฺญีนาสญฺญี ภวิสฺสนฺ’ติปิสฺส น โหตี”ติฯ ",
"sn22.47:3.12":	"ปญฺจมํฯ "
}	
