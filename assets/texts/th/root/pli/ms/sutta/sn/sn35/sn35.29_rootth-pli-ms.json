{	
"sn35.29:0.1":	"สํยุตฺต นิกาย ๓๕ฯ๒๙ ",
"sn35.29:0.2":	"๓ฯ สพฺพวคฺค ",
"sn35.29:0.3":	"อทฺธภูตสุตฺต ",
"sn35.29:1.1":	"เอวํ เม สุตํ—",
"sn35.29:1.2":	"เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ",
"sn35.29:1.3":	"ตตฺร โข ภควา ภิกฺขู อามนฺเตสิ",
"sn35.29:1.4":	"“สพฺพํ, ภิกฺขเว, อทฺธภูตํฯ ",
"sn35.29:1.5":	"กิญฺจ, ภิกฺขเว, สพฺพํ อทฺธภูตํ? ",
"sn35.29:1.6":	"จกฺขุ, ภิกฺขเว, อทฺธภูตํ, รูปา อทฺธภูตา, จกฺขุวิญฺญาณํ อทฺธภูตํ, จกฺขุสมฺผโสฺส อทฺธภูโต, ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อทฺธภูตํฯ ",
"sn35.29:1.7":	"เกน อทฺธภูตํ? ",
"sn35.29:1.8":	"‘ชาติยา ชราย มรเณน โสเกหิ ปริเทเวหิ ทุกฺเขหิ โทมนเสฺสหิ อุปายาเสหิ อทฺธภูตนฺ’ติ วทามิ …เป… ",
"sn35.29:1.9":	"ชิวฺหา อทฺธภูตา, รสา อทฺธภูตา, ชิวฺหาวิญฺญาณํ อทฺธภูตํ, ชิวฺหาสมฺผโสฺส อทฺธภูโต, ยมฺปิทํ ชิวฺหาสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อทฺธภูตํฯ ",
"sn35.29:1.10":	"เกน อทฺธภูตํ? ",
"sn35.29:1.11":	"‘ชาติยา ชราย มรเณน โสเกหิ ปริเทเวหิ ทุกฺเขหิ โทมนเสฺสหิ อุปายาเสหิ อทฺธภูตนฺ’ติ วทามิฯ ",
"sn35.29:1.12":	"กาโย อทฺธภูโต …เป… ",
"sn35.29:1.13":	"มโน อทฺธภูโต, ธมฺมา อทฺธภูตา, มโนวิญฺญาณํ อทฺธภูตํ, มโนสมฺผโสฺส อทฺธภูโต, ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อทฺธภูตํฯ ",
"sn35.29:1.14":	"เกน อทฺธภูตํ? ",
"sn35.29:1.15":	"‘ชาติยา ชราย มรเณน โสเกหิ ปริเทเวหิ ทุกฺเขหิ โทมนเสฺสหิ อุปายาเสหิ อทฺธภูตนฺ’ติ วทามิฯ ",
"sn35.29:1.16":	"เอวํ ปสฺสํ, ภิกฺขเว, สุตวา อริยสาวโก จกฺขุสฺมิมฺปิ นิพฺพินฺทติ, รูเปสุปิ นิพฺพินฺทติ, จกฺขุวิญฺญาเณปิ นิพฺพินฺทติ, จกฺขุสมฺผเสฺสปิ นิพฺพินฺทติ …เป… ",
"sn35.29:1.17":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตสฺมิมฺปิ นิพฺพินฺทติฯ ",
"sn35.29:1.18":	"นิพฺพินฺทํ วิรชฺชติ, วิราคา วิมุจฺจติ, วิมุตฺตสฺมึ ‘วิมุตฺตมฺ’อิติ ญาณํ โหติ, ",
"sn35.29:1.19":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn35.29:1.20":	"สตฺตมํฯ "
}	
