{	
"sn35.80:0.1":	"สํยุตฺต นิกาย ๓๕ฯ๘๐ ",
"sn35.80:0.2":	"๘ฯ คิลานวคฺค ",
"sn35.80:0.3":	"ทุติยอวิชฺชาปหานสุตฺต ",
"sn35.80:1.1":	"อถ โข อญฺญตโร ภิกฺขุ …เป… เอตทโวจ",
"sn35.80:1.2":	"“อตฺถิ นุ โข, ภนฺเต, เอโก ธมฺโม ยสฺส ปหานา ภิกฺขุโน อวิชฺชา ปหียติ, วิชฺชา อุปฺปชฺชตี”ติ? ",
"sn35.80:2.1":	"“อตฺถิ โข, ภิกฺขุ, เอโก ธมฺโม ยสฺส ปหานา ภิกฺขุโน อวิชฺชา ปหียติ, วิชฺชา อุปฺปชฺชตี”ติฯ ",
"sn35.80:3.1":	"“กตโม ปน, ภนฺเต, เอโก ธมฺโม ยสฺส ปหานา ภิกฺขุโน อวิชฺชา ปหียติ, วิชฺชา อุปฺปชฺชตี”ติ? ",
"sn35.80:4.1":	"“อวิชฺชา โข, ภิกฺขุ, เอโก ธมฺโม ยสฺส ปหานา ภิกฺขุโน อวิชฺชา ปหียติ, วิชฺชา อุปฺปชฺชตี”ติฯ ",
"sn35.80:5.1":	"“กถํ ปน, ภนฺเต, ชานโต, กถํ ปสฺสโต อวิชฺชา ปหียติ, วิชฺชา อุปฺปชฺชตี”ติ? ",
"sn35.80:6.1":	"“อิธ, ภิกฺขุ, ภิกฺขุโน สุตํ โหติ",
"sn35.80:6.2":	"‘สพฺเพ ธมฺมา นาลํ อภินิเวสายา’ติฯ ",
"sn35.80:6.3":	"เอวญฺเจตํ, ภิกฺขุ, ภิกฺขุโน สุตํ โหติ",
"sn35.80:6.4":	"‘สพฺเพ ธมฺมา นาลํ อภินิเวสายา’ติฯ ",
"sn35.80:6.5":	"โส สพฺพํ ธมฺมํ อภิชานาติ, สพฺพํ ธมฺมํ อภิญฺญาย สพฺพํ ธมฺมํ ปริชานาติ, สพฺพํ ธมฺมํ ปริญฺญาย สพฺพนิมิตฺตานิ อญฺญโต ปสฺสติ, จกฺขุํ อญฺญโต ปสฺสติ, รูเป … ",
"sn35.80:6.6":	"จกฺขุวิญฺญาณํ … ",
"sn35.80:6.7":	"จกฺขุสมฺผสฺสํ … ",
"sn35.80:6.8":	"ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อญฺญโต ปสฺสติ …เป… ",
"sn35.80:6.9":	"มนํ อญฺญโต ปสฺสติ, ธมฺเม … ",
"sn35.80:6.10":	"มโนวิญฺญาณํ … ",
"sn35.80:6.11":	"มโนสมฺผสฺสํ … ",
"sn35.80:6.12":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อญฺญโต ปสฺสติฯ ",
"sn35.80:6.13":	"เอวํ โข, ภิกฺขุ, ชานโต เอวํ ปสฺสโต ภิกฺขุโน อวิชฺชา ปหียติ, วิชฺชา อุปฺปชฺชตี”ติฯ ",
"sn35.80:6.14":	"สตฺตมํฯ "
}	
