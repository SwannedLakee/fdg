{	
"sn29.21-50:0.1":	"สํยุตฺต นิกาย ๒๙ฯ๒๑–๕๐ ",
"sn29.21-50:0.2":	"๑ฯ นาควคฺค ",
"sn29.21-50:0.3":	"ชลาพุชาทิทานูปการสุตฺตตฺตึสก ",
"sn29.21-50:1.1":	"สาวตฺถินิทานํฯ ",
"sn29.21-50:1.2":	"เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn29.21-50:1.3":	"“โก นุ โข, ภนฺเต, เหตุ, โก ปจฺจโย, เยน มิเธกจฺโจ กายสฺส เภทา ปรํ มรณา ชลาพุชานํ นาคานํ …เป… ",
"sn29.21-50:1.4":	"สํเสทชานํ นาคานํ …เป… ",
"sn29.21-50:1.5":	"โอปปาติกานํ นาคานํ สหพฺยตํ อุปปชฺชตี”ติ? ",
"sn29.21-50:2.1":	"“อิธ, ภิกฺขุ, เอกจฺโจ กาเยน ทฺวยการี โหติ, วาจาย ทฺวยการี, มนสา ทฺวยการีฯ ",
"sn29.21-50:2.2":	"ตสฺส สุตํ โหติ",
"sn29.21-50:2.3":	"‘โอปปาติกา นาคา ทีฆายุกา วณฺณวนฺโต สุขพหุลา’ติฯ ",
"sn29.21-50:2.4":	"ตสฺส เอวํ โหติ",
"sn29.21-50:2.5":	"‘อโห วตาหํ กายสฺส เภทา ปรํ มรณา โอปปาติกานํ นาคานํ สหพฺยตํ อุปปชฺเชยฺยนฺ’ติฯ ",
"sn29.21-50:2.6":	"โส อนฺนํ เทติ …เป… ",
"sn29.21-50:2.7":	"ปานํ เทติ …เป… ",
"sn29.21-50:2.8":	"ปทีเปยฺยํ เทติฯ ",
"sn29.21-50:2.9":	"โส กายสฺส เภทา ปรํ มรณา โอปปาติกานํ นาคานํ สหพฺยตํ อุปปชฺชติฯ ",
"sn29.21-50:2.10":	"อยํ โข, ภิกฺขุ, เหตุ, อยํ ปจฺจโย, เยน มิเธกจฺโจ กายสฺส เภทา ปรํ มรณา โอปปาติกานํ นาคานํ สหพฺยตํ อุปปชฺชตี”ติฯ ",
"sn29.21-50:3.1":	"(อิมินา เปยฺยาเลน ทส ทส สุตฺตนฺตา กาตพฺพาฯ ",
"sn29.21-50:3.2":	"เอวํ จตูสุ โยนีสุ จตฺตาลีสํ เวยฺยากรณา โหนฺติฯ ",
"sn29.21-50:3.3":	"ปุริเมหิ ปน ทสหิ สุตฺตนฺเตหิ สห โหนฺติ ปณฺณาสสุตฺตนฺตาติฯ) ",
"sn29.21-50:3.4":	"นาควคฺโค ปฐโมฯ ",
"sn29.21-50:4.0":	"ตสฺสุทฺทานํ ",
"sn29.21-50:4.1":	"สุทฺธิกํ ปณีตตรํ, ",
"sn29.21-50:4.2":	"จตุโร จ อุโปสถา; ",
"sn29.21-50:4.3":	"ตสฺส สุตํ จตุโร จ, ",
"sn29.21-50:4.4":	"ทานูปการา จ ตาลีสํ; ",
"sn29.21-50:4.5":	"ปณฺณาส ปิณฺฑโต สุตฺตา, ",
"sn29.21-50:4.6":	"นาคมฺหิ สุปฺปกาสิตาติฯ ",
"sn29.21-50:4.7":	"นาคสํยุตฺตํ สมตฺตํฯ "
}	
