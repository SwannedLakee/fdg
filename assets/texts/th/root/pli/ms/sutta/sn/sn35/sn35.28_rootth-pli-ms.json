{	
"sn35.28:0.1":	"สํยุตฺต นิกาย ๓๕ฯ๒๘ ",
"sn35.28:0.2":	"๓ฯ สพฺพวคฺค ",
"sn35.28:0.3":	"อาทิตฺตสุตฺต ",
"sn35.28:1.1":	"เอกํ สมยํ ภควา คยายํ วิหรติ คยาสีเส สทฺธึ ภิกฺขุสหเสฺสนฯ ",
"sn35.28:1.2":	"ตตฺร โข ภควา ภิกฺขู อามนฺเตสิ",
"sn35.28:1.3":	"“สพฺพํ, ภิกฺขเว, อาทิตฺตํฯ ",
"sn35.28:1.4":	"กิญฺจ, ภิกฺขเว, สพฺพํ อาทิตฺตํ? ",
"sn35.28:1.5":	"จกฺขุ, ภิกฺขเว, อาทิตฺตํ, รูปา อาทิตฺตา, จกฺขุวิญฺญาณํ อาทิตฺตํ, จกฺขุสมฺผโสฺส อาทิตฺโตฯ ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อาทิตฺตํฯ ",
"sn35.28:1.6":	"เกน อาทิตฺตํ? ",
"sn35.28:1.7":	"‘ราคคฺคินา, โทสคฺคินา, โมหคฺคินา อาทิตฺตํ, ชาติยา ชราย มรเณน โสเกหิ ปริเทเวหิ ทุกฺเขหิ โทมนเสฺสหิ อุปายาเสหิ อาทิตฺตนฺ’ติ วทามิ …เป… ",
"sn35.28:1.8":	"ชิวฺหา อาทิตฺตา, รสา อาทิตฺตา, ชิวฺหาวิญฺญาณํ อาทิตฺตํ, ชิวฺหาสมฺผโสฺส อาทิตฺโตฯ ยมฺปิทํ ชิวฺหาสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อาทิตฺตํฯ ",
"sn35.28:1.9":	"เกน อาทิตฺตํ? ",
"sn35.28:1.10":	"‘ราคคฺคินา, โทสคฺคินา, โมหคฺคินา อาทิตฺตํ, ชาติยา ชราย มรเณน โสเกหิ ปริเทเวหิ ทุกฺเขหิ โทมนเสฺสหิ อุปายาเสหิ อาทิตฺตนฺ’ติ วทามิ …เป… ",
"sn35.28:1.11":	"มโน อาทิตฺโต, ธมฺมา อาทิตฺตา, มโนวิญฺญาณํ อาทิตฺตํ, มโนสมฺผโสฺส อาทิตฺโตฯ ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อาทิตฺตํฯ ",
"sn35.28:1.12":	"เกน อาทิตฺตํ? ",
"sn35.28:1.13":	"‘ราคคฺคินา, โทสคฺคินา, โมหคฺคินา อาทิตฺตํ, ชาติยา ชราย มรเณน โสเกหิ ปริเทเวหิ ทุกฺเขหิ โทมนเสฺสหิ อุปายาเสหิ อาทิตฺตนฺ’ติ วทามิฯ ",
"sn35.28:1.14":	"เอวํ ปสฺสํ, ภิกฺขเว, สุตวา อริยสาวโก จกฺขุสฺมิมฺปิ นิพฺพินฺทติ, รูเปสุปิ นิพฺพินฺทติ, จกฺขุวิญฺญาเณปิ นิพฺพินฺทติ, จกฺขุสมฺผเสฺสปิ นิพฺพินฺทติ, ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตสฺมิมฺปิ นิพฺพินฺทติ …เป… ",
"sn35.28:1.15":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตสฺมิมฺปิ นิพฺพินฺทติฯ ",
"sn35.28:1.16":	"นิพฺพินฺทํ วิรชฺชติ; วิราคา วิมุจฺจติ; วิมุตฺตสฺมึ วิมุตฺตมิติ ญาณํ โหติฯ ",
"sn35.28:1.17":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn35.28:2.1":	"อิทมโวจ ภควาฯ ",
"sn35.28:2.2":	"อตฺตมนา เต ภิกฺขู ภควโต ภาสิตํ อภินนฺทุํฯ ",
"sn35.28:2.3":	"อิมสฺมิญฺจ ปน เวยฺยากรณสฺมึ ภญฺญมาเน ตสฺส ภิกฺขุสหสฺสสฺส อนุปาทาย อาสเวหิ จิตฺตานิ วิมุจฺจึสูติฯ ",
"sn35.28:2.4":	"ฉฏฺฐํฯ "
}	
