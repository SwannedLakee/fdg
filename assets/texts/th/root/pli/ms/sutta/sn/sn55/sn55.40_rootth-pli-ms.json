{	
"sn55.40:0.1":	"สํยุตฺต นิกาย ๕๕ฯ๔๐ ",
"sn55.40:0.2":	"๔ฯ ปุญฺญาภิสนฺทวคฺค ",
"sn55.40:0.3":	"นนฺทิยสกฺกสุตฺต ",
"sn55.40:1.1":	"เอกํ สมยํ ภควา สกฺเกสุ วิหรติ กปิลวตฺถุสฺมึ นิโคฺรธาราเมฯ ",
"sn55.40:1.2":	"อถ โข นนฺทิโย สกฺโก เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข นนฺทิโย สกฺโก ภควนฺตํ เอตทโวจ",
"sn55.40:1.3":	"“ยเสฺสว นุ โข, ภนฺเต, อริยสาวกสฺส จตฺตาริ โสตาปตฺติยงฺคานิ สพฺเพน สพฺพํ สพฺพถา สพฺพํ นตฺถิ เสฺวว นุ โข, ภนฺเต, อริยสาวโก ปมาทวิหารี”ติฯ ",
"sn55.40:2.1":	"“‘ยสฺส โข, นนฺทิย, จตฺตาริ โสตาปตฺติยงฺคานิ สพฺเพน สพฺพํ สพฺพถา สพฺพํ นตฺถิ ตมหํ พาหิโร ปุถุชฺชนปกฺเข ฐิโต’ติ วทามิฯ ",
"sn55.40:2.2":	"อปิ จ, นนฺทิย, ยถา อริยสาวโก ปมาทวิหารี เจว โหติ, อปฺปมาทวิหารี จ ",
"sn55.40:2.3":	"ตํ สุณาหิ, สาธุกํ มนสิ กโรหิ; ภาสิสฺสามี”ติฯ ",
"sn55.40:2.4":	"“เอวํ, ภนฺเต”ติ โข นนฺทิโย สกฺโก ภควโต ปจฺจโสฺสสิฯ ",
"sn55.40:2.5":	"ภควา เอตทโวจ",
"sn55.40:3.1":	"“กถญฺจ, นนฺทิย, อริยสาวโก ปมาทวิหารี โหติ? ",
"sn55.40:3.2":	"อิธ, นนฺทิย, อริยสาวโก พุทฺเธ อเวจฺจปฺปสาเทน สมนฺนาคโต โหติ—",
"sn55.40:3.3":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.40:3.4":	"โส เตน พุทฺเธ อเวจฺจปฺปสาเทน สนฺตุฏฺโฐ น อุตฺตริ วายมติ ทิวา ปวิเวกาย, รตฺตึ ปฏิสลฺลานายฯ ",
"sn55.40:3.5":	"ตสฺส เอวํ ปมตฺตสฺส วิหรโต ปาโมชฺชํ น โหติฯ ",
"sn55.40:3.6":	"ปาโมชฺเช อสติ, ปีติ น โหติฯ ",
"sn55.40:3.7":	"ปีติยา อสติ, ปสฺสทฺธิ น โหติฯ ",
"sn55.40:3.8":	"ปสฺสทฺธิยา อสติ, ทุกฺขํ วิหรติฯ ",
"sn55.40:3.9":	"ทุกฺขิโน จิตฺตํ น สมาธิยติฯ ",
"sn55.40:3.10":	"อสมาหิเต จิตฺเต ธมฺมา น ปาตุภวนฺติฯ ",
"sn55.40:3.11":	"ธมฺมานํ อปาตุภาวา ปมาทวิหารีเตฺวว สงฺขฺยํ คจฺฉติฯ ",
"sn55.40:4.1":	"ปุน จปรํ, นนฺทิย, อริยสาวโก ธมฺเม …เป… ",
"sn55.40:4.2":	"สงฺเฆ …เป… ",
"sn55.40:4.3":	"อริยกนฺเตหิ สีเลหิ สมนฺนาคโต โหติ อขณฺเฑหิ …เป… สมาธิสํวตฺตนิเกหิฯ ",
"sn55.40:4.4":	"โส เตหิ อริยกนฺเตหิ สีเลหิ สนฺตุฏฺโฐ น อุตฺตริ วายมติ ทิวา ปวิเวกาย รตฺตึ ปฏิสลฺลานายฯ ",
"sn55.40:4.5":	"ตสฺส เอวํ ปมตฺตสฺส วิหรโต ปาโมชฺชํ น โหติฯ ",
"sn55.40:4.6":	"ปาโมชฺเช อสติ, ปีติ น โหติฯ ",
"sn55.40:4.7":	"ปีติยา อสติ, ปสฺสทฺธิ น โหติฯ ",
"sn55.40:4.8":	"ปสฺสทฺธิยา อสติ, ทุกฺขํ วิหรติฯ ",
"sn55.40:4.9":	"ทุกฺขิโน จิตฺตํ น สมาธิยติฯ ",
"sn55.40:4.10":	"อสมาหิเต จิตฺเต ธมฺมา น ปาตุภวนฺติฯ ",
"sn55.40:4.11":	"ธมฺมานํ อปาตุภาวา ปมาทวิหารีเตฺวว สงฺขฺยํ คจฺฉติฯ ",
"sn55.40:4.12":	"เอวํ โข, นนฺทิย, อริยสาวโก ปมาทวิหารี โหติฯ ",
"sn55.40:5.1":	"กถญฺจ, นนฺทิย, อริยสาวโก อปฺปมาทวิหารี โหติ? ",
"sn55.40:5.2":	"อิธ, นนฺทิย, อริยสาวโก พุทฺเธ อเวจฺจปฺปสาเทน สมนฺนาคโต โหติ—",
"sn55.40:5.3":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.40:5.4":	"โส เตน พุทฺเธ อเวจฺจปฺปสาเทน อสนฺตุฏฺโฐ อุตฺตริ วายมติ ทิวา ปวิเวกาย รตฺตึ ปฏิสลฺลานายฯ ",
"sn55.40:5.5":	"ตสฺส เอวํ อปฺปมตฺตสฺส วิหรโต ปาโมชฺชํ ชายติฯ ",
"sn55.40:5.6":	"ปมุทิตสฺส ปีติ ชายติฯ ",
"sn55.40:5.7":	"ปีติมนสฺส กาโย ปสฺสมฺภติฯ ",
"sn55.40:5.8":	"ปสฺสทฺธกาโย สุขํ เวทิยติฯ ",
"sn55.40:5.9":	"สุขิโน จิตฺตํ สมาธิยติฯ ",
"sn55.40:5.10":	"สมาหิเต จิตฺเต ธมฺมา ปาตุภวนฺติฯ ",
"sn55.40:5.11":	"ธมฺมานํ ปาตุภาวา อปฺปมาทวิหารีเตฺวว สงฺขฺยํ คจฺฉติฯ ",
"sn55.40:6.1":	"ปุน จปรํ, นนฺทิย, อริยสาวโก ธมฺเม …เป… ",
"sn55.40:6.2":	"สงฺเฆ …เป… ",
"sn55.40:6.3":	"อริยกนฺเตหิ สีเลหิ สมนฺนาคโต โหติ อขณฺเฑหิ …เป… สมาธิสํวตฺตนิเกหิฯ ",
"sn55.40:6.4":	"โส เตหิ อริยกนฺเตหิ สีเลหิ อสนฺตุฏฺโฐ อุตฺตริ วายมติ ทิวา ปวิเวกาย รตฺตึ ปฏิสลฺลานายฯ ",
"sn55.40:6.5":	"ตสฺส เอวํ อปฺปมตฺตสฺส วิหรโต ปาโมชฺชํ ชายติฯ ",
"sn55.40:6.6":	"ปมุทิตสฺส ปีติ ชายติฯ ",
"sn55.40:6.7":	"ปีติมนสฺส กาโย ปสฺสมฺภติฯ ",
"sn55.40:6.8":	"ปสฺสทฺธกาโย สุขํ เวทิยติฯ ",
"sn55.40:6.9":	"สุขิโน จิตฺตํ สมาธิยติฯ ",
"sn55.40:6.10":	"สมาหิเต จิตฺเต ธมฺมา ปาตุภวนฺติฯ ",
"sn55.40:6.11":	"ธมฺมานํ ปาตุภาวา อปฺปมาทวิหารีเตฺวว สงฺขฺยํ คจฺฉติฯ ",
"sn55.40:6.12":	"เอวํ โข, นนฺทิย, อริยสาวโก อปฺปมาทวิหารี โหตี”ติฯ ",
"sn55.40:6.13":	"ทสมํฯ ",
"sn55.40:6.14":	"ปุญฺญาภิสนฺทวคฺโค จตุตฺโถฯ ",
"sn55.40:7.0":	"ตสฺสุทฺทานํ ",
"sn55.40:7.1":	"อภิสนฺทา ตโย วุตฺตา, ",
"sn55.40:7.2":	"ทุเว เทวปทานิ จ; ",
"sn55.40:7.3":	"สภาคตํ มหานาโม, ",
"sn55.40:7.4":	"วสฺสํ กาฬี จ นนฺทิยาติฯ "
}	
