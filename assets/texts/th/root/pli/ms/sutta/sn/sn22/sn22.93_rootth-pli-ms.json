{	
"sn22.93:0.1":	"สํยุตฺต นิกาย ๒๒ฯ๙๓ ",
"sn22.93:0.2":	"๑๐ฯ ปุปฺผวคฺค ",
"sn22.93:0.3":	"นทีสุตฺต ",
"sn22.93:1.1":	"สาวตฺถินิทานํฯ ",
"sn22.93:1.2":	"“เสยฺยถาปิ, ภิกฺขเว, นที ปพฺพเตยฺยา โอหารินี ทูรงฺคมา สีฆโสตาฯ ตสฺสา อุโภสุ ตีเรสุ กาสา เจปิ ชาตา อสฺสุ, เต นํ อชฺโฌลมฺเพยฺยุํ; กุสา เจปิ ชาตา อสฺสุ, เต นํ อชฺโฌลมฺเพยฺยุํ; ปพฺพชา เจปิ ชาตา อสฺสุ, เต นํ อชฺโฌลมฺเพยฺยุํ; พีรณา เจปิ ชาตา อสฺสุ, เต นํ อชฺโฌลมฺเพยฺยุํ; รุกฺขา เจปิ ชาตา อสฺสุ, เต นํ อชฺโฌลมฺเพยฺยุํฯ ตสฺสา ปุริโส โสเตน วุยฺหมาโน กาเส เจปิ คเณฺหยฺย, เต ปลุชฺเชยฺยุํฯ โส ตโตนิทานํ อนยพฺยสนํ อาปชฺเชยฺยฯ กุเส เจปิ คเณฺหยฺย, ปพฺพเช เจปิ คเณฺหยฺย, พีรเณ เจปิ คเณฺหยฺย, รุกฺเข เจปิ คเณฺหยฺย, เต ปลุชฺเชยฺยุํฯ โส ตโตนิทานํ อนยพฺยสนํ อาปชฺเชยฺยฯ ",
"sn22.93:1.3":	"เอวเมว โข, ภิกฺขเว, อสฺสุตวา ปุถุชฺชโน อริยานํ อทสฺสาวี อริยธมฺมสฺส อโกวิโท อริยธมฺเม อวินีโต, สปฺปุริสานํ อทสฺสาวี สปฺปุริสธมฺมสฺส อโกวิโท สปฺปุริสธมฺเม อวินีโต ",
"sn22.93:1.4":	"รูปํ อตฺตโต สมนุปสฺสติ, รูปวนฺตํ วา อตฺตานํ; อตฺตนิ วา รูปํ, รูปสฺมึ วา อตฺตานํฯ ",
"sn22.93:1.5":	"ตสฺส ตํ รูปํ ปลุชฺชติฯ ",
"sn22.93:1.6":	"โส ตโตนิทานํ อนยพฺยสนํ อาปชฺชติฯ ",
"sn22.93:1.7":	"เวทนํ … ",
"sn22.93:1.8":	"สญฺญํ … ",
"sn22.93:1.9":	"สงฺขาเร … ",
"sn22.93:1.10":	"วิญฺญาณํ อตฺตโต สมนุปสฺสติ, วิญฺญาณวนฺตํ วา อตฺตานํ; อตฺตนิ วา วิญฺญาณํ, วิญฺญาณสฺมึ วา อตฺตานํฯ ",
"sn22.93:1.11":	"ตสฺส ตํ วิญฺญาณํ ปลุชฺชติฯ ",
"sn22.93:1.12":	"โส ตโตนิทานํ อนยพฺยสนํ อาปชฺชติฯ ",
"sn22.93:1.13":	"ตํ กึ มญฺญถ, ภิกฺขเว, ",
"sn22.93:1.14":	"รูปํ นิจฺจํ วา อนิจฺจํ วา”ติ? ",
"sn22.93:1.15":	"“อนิจฺจํ, ภนฺเต”ฯ ",
"sn22.93:1.16":	"…เป… ",
"sn22.93:1.17":	"“เวทนา … ",
"sn22.93:1.18":	"สญฺญา … ",
"sn22.93:1.19":	"สงฺขารา … ",
"sn22.93:1.20":	"วิญฺญาณํ นิจฺจํ วา อนิจฺจํ วา”ติ? ",
"sn22.93:1.21":	"“อนิจฺจํ, ภนฺเต”ฯ ",
"sn22.93:1.22":	"“ตสฺมาติห …เป… ",
"sn22.93:1.23":	"เอวํ ปสฺสํ …เป… ",
"sn22.93:1.24":	"นาปรํ อิตฺถตฺตายาติ ปชานาตี”ติฯ ",
"sn22.93:1.25":	"ปฐมํฯ "
}	
