{	
"sn40.1:0.1":	"สํยุตฺต นิกาย ๔๐ฯ๑ ",
"sn40.1:0.2":	"๑ฯ โมคฺคลฺลานวคฺค ",
"sn40.1:0.3":	"ปฐมฌานปญฺหาสุตฺต ",
"sn40.1:1.1":	"เอกํ สมยํ อายสฺมา มหาโมคฺคลฺลาโน สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn40.1:1.2":	"ตตฺร โข อายสฺมา มหาโมคฺคลฺลาโน ภิกฺขู อามนฺเตสิ",
"sn40.1:1.3":	"“อาวุโส ภิกฺขเว”ติฯ ",
"sn40.1:1.4":	"“อาวุโส”ติ โข เต ภิกฺขู อายสฺมโต มหาโมคฺคลฺลานสฺส ปจฺจโสฺสสุํฯ ",
"sn40.1:1.5":	"อายสฺมา มหาโมคฺคลฺลาโน เอตทโวจ",
"sn40.1:2.1":	"“อิธ มยฺหํ, อาวุโส, รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ",
"sn40.1:2.2":	"‘ปฐมํ ฌานํ, ปฐมํ ฌานนฺ’ติ วุจฺจติฯ ",
"sn40.1:2.3":	"กตมํ นุ โข ปฐมํ ฌานนฺติ? ",
"sn40.1:2.4":	"ตสฺส มยฺหํ, อาวุโส, เอตทโหสิ",
"sn40.1:2.5":	"‘อิธ ภิกฺขุ วิวิจฺเจว กาเมหิ วิวิจฺจ อกุสเลหิ ธมฺเมหิ สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช วิหรติฯ ",
"sn40.1:2.6":	"อิทํ วุจฺจติ ปฐมํ ฌานนฺ’ติฯ ",
"sn40.1:2.7":	"โส ขฺวาหํ, อาวุโส, วิวิจฺเจว กาเมหิ วิวิจฺจ อกุสเลหิ ธมฺเมหิ สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช วิหรามิฯ ",
"sn40.1:2.8":	"ตสฺส มยฺหํ, อาวุโส, อิมินา วิหาเรน วิหรโต กามสหคตา สญฺญามนสิการา สมุทาจรนฺติฯ ",
"sn40.1:3.1":	"อถ โข มํ, อาวุโส, ภควา อิทฺธิยา อุปสงฺกมิตฺวา เอตทโวจ",
"sn40.1:3.2":	"‘โมคฺคลฺลาน, โมคฺคลฺลานฯ ",
"sn40.1:3.3":	"มา, พฺราหฺมณ, ปฐมํ ฌานํ ปมาโท, ปฐเม ฌาเน จิตฺตํ สณฺฐเปหิ, ปฐเม ฌาเน จิตฺตํ เอโกทึ กโรหิ, ปฐเม ฌาเน จิตฺตํ สมาทหา’ติฯ ",
"sn40.1:3.4":	"โส ขฺวาหํ, อาวุโส, อปเรน สมเยน วิวิจฺเจว กาเมหิ วิวิจฺจ อกุสเลหิ ธมฺเมหิ สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช วิหาสึฯ ",
"sn40.1:3.5":	"ยญฺหิ ตํ, อาวุโส, สมฺมา วทมาโน วเทยฺย",
"sn40.1:3.6":	"‘สตฺถารานุคฺคหิโต สาวโก มหาภิญฺญตํ ปตฺโต’ติ, มมํ ตํ สมฺมา วทมาโน วเทยฺย",
"sn40.1:3.7":	"‘สตฺถารานุคฺคหิโต สาวโก มหาภิญฺญตํ ปตฺโต’”ติฯ ",
"sn40.1:3.8":	"ปฐมํฯ "
}	
