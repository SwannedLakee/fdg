{	
"sn56.7:0.1":	"สํยุตฺต นิกาย ๕๖ฯ๗ ",
"sn56.7:0.2":	"๑ฯ สมาธิวคฺค ",
"sn56.7:0.3":	"วิตกฺกสุตฺต ",
"sn56.7:1.1":	"“มา, ภิกฺขเว, ปาปเก อกุสเล วิตกฺเก วิตกฺเกยฺยาถ, เสยฺยถิทํ—",
"sn56.7:1.2":	"กามวิตกฺกํ, พฺยาปาทวิตกฺกํ, วิหึสาวิตกฺกํฯ ",
"sn56.7:1.3":	"ตํ กิสฺส เหตุ? ",
"sn56.7:1.4":	"เนเต, ภิกฺขเว, วิตกฺกา อตฺถสํหิตา นาทิพฺรหฺมจริยกา น นิพฺพิทาย น วิราคาย น นิโรธาย น อุปสมาย น อภิญฺญาย น สมฺโพธาย น นิพฺพานาย สํวตฺตนฺติฯ ",
"sn56.7:2.1":	"วิตกฺเกนฺตา จ โข ตุเมฺห, ภิกฺขเว, ‘อิทํ ทุกฺขนฺ’ติ วิตกฺเกยฺยาถ, ‘อยํ ทุกฺขสมุทโย’ติ วิตกฺเกยฺยาถ, ‘อยํ ทุกฺขนิโรโธ’ติ วิตกฺเกยฺยาถ, ‘อยํ ทุกฺขนิโรธคามินี ปฏิปทา’ติ วิตกฺเกยฺยาถฯ ",
"sn56.7:2.2":	"ตํ กิสฺส เหตุ? ",
"sn56.7:2.3":	"เอเต, ภิกฺขเว, วิตกฺกา อตฺถสํหิตา เอเต อาทิพฺรหฺมจริยกา เอเต นิพฺพิทาย วิราคาย นิโรธาย อุปสมาย อภิญฺญาย สมฺโพธาย นิพฺพานาย สํวตฺตนฺติฯ ",
"sn56.7:3.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.7:3.2":	"สตฺตมํฯ "
}	
