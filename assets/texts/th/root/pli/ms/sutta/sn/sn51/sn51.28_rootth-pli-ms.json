{	
"sn51.28:0.1":	"สํยุตฺต นิกาย ๕๑ฯ๒๘ ",
"sn51.28:0.2":	"๓ฯ อโยคุฬวคฺค ",
"sn51.28:0.3":	"ทุติยอานนฺทสุตฺต ",
"sn51.28:1.1":	"เอกมนฺตํ นิสินฺนํ โข อายสฺมนฺตํ อานนฺทํ ภควา เอตทโวจ",
"sn51.28:1.2":	"“กตมา นุ โข, อานนฺท, อิทฺธิ, กตโม อิทฺธิปาโท, กตมา อิทฺธิปาทภาวนา, กตมา อิทฺธิปาทภาวนาคามินี ปฏิปทา”ติ? ",
"sn51.28:1.3":	"ภควํมูลกา โน, ภนฺเต, ธมฺมา ภควํเนตฺติกา …เป…ฯ ",
"sn51.28:2.1":	"“อิธานนฺท, ภิกฺขุ อเนกวิหิตํ อิทฺธิวิธํ ปจฺจนุโภติ—เอโกปิ หุตฺวา พหุธา โหติ …เป… ยาว พฺรหฺมโลกาปิ กาเยน วสํ วตฺเตติ—",
"sn51.28:2.2":	"อยํ วุจฺจตานนฺท, อิทฺธิฯ ",
"sn51.28:3.1":	"กตโม จานนฺท, อิทฺธิปาโท? ",
"sn51.28:3.2":	"โย, อานนฺท, มคฺโค ยา ปฏิปทา อิทฺธิลาภาย อิทฺธิปฏิลาภาย สํวตฺตติ—",
"sn51.28:3.3":	"อยํ วุจฺจตานนฺท, อิทฺธิปาโทฯ ",
"sn51.28:4.1":	"กตมา จานนฺท, อิทฺธิปาทภาวนา? ",
"sn51.28:4.2":	"อิธานนฺท, ภิกฺขุ ฉนฺทสมาธิปฺปธานสงฺขารสมนฺนาคตํ อิทฺธิปาทํ ภาเวติ, ",
"sn51.28:4.3":	"วีริยสมาธิ …เป… ",
"sn51.28:4.4":	"จิตฺตสมาธิ … ",
"sn51.28:4.5":	"วีมํสาสมาธิปฺปธานสงฺขารสมนฺนาคตํ อิทฺธิปาทํ ภาเวติ—",
"sn51.28:4.6":	"อยํ วุจฺจตานนฺท, อิทฺธิปาทภาวนาฯ ",
"sn51.28:5.1":	"กตมา จานนฺท, อิทฺธิปาทภาวนาคามินี ปฏิปทา? ",
"sn51.28:5.2":	"อยเมว อริโย อฏฺฐงฺคิโก มคฺโค, เสยฺยถิทํ—",
"sn51.28:5.3":	"สมฺมาทิฏฺฐิ …เป… สมฺมาสมาธิ—",
"sn51.28:5.4":	"อยํ วุจฺจตานนฺท, อิทฺธิปาทภาวนาคามินี ปฏิปทา”ติฯ ",
"sn51.28:5.5":	"อฏฺฐมํฯ "
}	
