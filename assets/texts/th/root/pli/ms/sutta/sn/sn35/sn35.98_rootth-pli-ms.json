{	
"sn35.98:0.1":	"สํยุตฺต นิกาย ๓๕ฯ๙๘ ",
"sn35.98:0.2":	"๑๐ฯ สฬวคฺค ",
"sn35.98:0.3":	"สํวรสุตฺต ",
"sn35.98:1.1":	"“สํวรญฺจ โว, ภิกฺขเว, เทเสสฺสามิ, อสํวรญฺจฯ ",
"sn35.98:1.2":	"ตํ สุณาถฯ ",
"sn35.98:1.3":	"กถญฺจ, ภิกฺขเว, อสํวโร โหติ? ",
"sn35.98:1.4":	"สนฺติ, ภิกฺขเว, จกฺขุวิญฺเญยฺยา รูปา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.98:1.5":	"ตญฺเจ ภิกฺขุ อภินนฺทติ อภิวทติ อชฺโฌสาย ติฏฺฐติ, เวทิตพฺพเมตํ, ภิกฺขเว, ภิกฺขุนา",
"sn35.98:1.6":	"‘ปริหายามิ กุสเลหิ ธมฺเมหิฯ ",
"sn35.98:1.7":	"ปริหานเญฺหตํ วุตฺตํ ภควตา’ติ …เป… ",
"sn35.98:1.8":	"สนฺติ, ภิกฺขเว, ชิวฺหาวิญฺเญยฺยา รสา …เป… ",
"sn35.98:1.9":	"สนฺติ, ภิกฺขเว, มโนวิญฺเญยฺยา ธมฺมา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.98:1.10":	"ตญฺเจ ภิกฺขุ อภินนฺทติ อภิวทติ อชฺโฌสาย ติฏฺฐติ, เวทิตพฺพเมตํ, ภิกฺขเว, ภิกฺขุนา",
"sn35.98:1.11":	"‘ปริหายามิ กุสเลหิ ธมฺเมหิฯ ",
"sn35.98:1.12":	"ปริหานเญฺหตํ วุตฺตํ ภควตา’ติฯ ",
"sn35.98:1.13":	"เอวํ โข, ภิกฺขเว, อสํวโร โหติฯ ",
"sn35.98:2.1":	"กถญฺจ, ภิกฺขเว, สํวโร โหติ? ",
"sn35.98:2.2":	"สนฺติ, ภิกฺขเว, จกฺขุวิญฺเญยฺยา รูปา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.98:2.3":	"ตญฺเจ ภิกฺขุ นาภินนฺทติ นาภิวทติ นาชฺโฌสาย ติฏฺฐติ, เวทิตพฺพเมตํ, ภิกฺขเว, ภิกฺขุนา",
"sn35.98:2.4":	"‘น ปริหายามิ กุสเลหิ ธมฺเมหิฯ ",
"sn35.98:2.5":	"อปริหานเญฺหตํ วุตฺตํ ภควตา’ติ …เป… ",
"sn35.98:2.6":	"สนฺติ, ภิกฺขเว, ชิวฺหาวิญฺเญยฺยา รสา …เป… ",
"sn35.98:2.7":	"สนฺติ, ภิกฺขเว, มโนวิญฺเญยฺยา ธมฺมา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.98:2.8":	"ตญฺเจ ภิกฺขุ นาภินนฺทติ นาภิวทติ นาชฺโฌสาย ติฏฺฐติ, เวทิตพฺพเมตํ ภิกฺขุนา",
"sn35.98:2.9":	"‘น ปริหายามิ กุสเลหิ ธมฺเมหิฯ ",
"sn35.98:2.10":	"อปริหานเญฺหตํ วุตฺตํ ภควตา’ติฯ ",
"sn35.98:2.11":	"เอวํ โข, ภิกฺขเว, สํวโร โหตี”ติฯ ",
"sn35.98:2.12":	"ปญฺจมํฯ "
}	
