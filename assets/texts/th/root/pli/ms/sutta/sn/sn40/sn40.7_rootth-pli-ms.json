{	
"sn40.7:0.1":	"สํยุตฺต นิกาย ๔๐ฯ๗ ",
"sn40.7:0.2":	"๑ฯ โมคฺคลฺลานวคฺค ",
"sn40.7:0.3":	"อากิญฺจญฺญายตนปญฺหาสุตฺต ",
"sn40.7:1.1":	"“‘อากิญฺจญฺญายตนํ, อากิญฺจญฺญายตนนฺ’ติ วุจฺจติฯ ",
"sn40.7:1.2":	"กตมํ นุ โข อากิญฺจญฺญายตนนฺติ? ",
"sn40.7:1.3":	"ตสฺส มยฺหํ, อาวุโส, เอตทโหสิ",
"sn40.7:1.4":	"‘อิธ ภิกฺขุ สพฺพโส วิญฺญาณญฺจายตนํ สมติกฺกมฺม นตฺถิ กิญฺจีติ อากิญฺจญฺญายตนํ อุปสมฺปชฺช วิหรติฯ ",
"sn40.7:1.5":	"อิทํ วุจฺจติ อากิญฺจญฺญายตนนฺ’ติฯ ",
"sn40.7:1.6":	"โส ขฺวาหํ, อาวุโส, สพฺพโส วิญฺญาณญฺจายตนํ สมติกฺกมฺม นตฺถิ กิญฺจีติ อากิญฺจญฺญายตนํ อุปสมฺปชฺช วิหรามิฯ ",
"sn40.7:1.7":	"ตสฺส มยฺหํ, อาวุโส, อิมินา วิหาเรน วิหรโต วิญฺญาณญฺจายตนสหคตา สญฺญามนสิการา สมุทาจรนฺติฯ ",
"sn40.7:2.1":	"อถ โข มํ, อาวุโส, ภควา อิทฺธิยา อุปสงฺกมิตฺวา เอตทโวจ",
"sn40.7:2.2":	"‘โมคฺคลฺลาน, โมคฺคลฺลานฯ ",
"sn40.7:2.3":	"มา, พฺราหฺมณ, อากิญฺจญฺญายตนํ ปมาโท, อากิญฺจญฺญายตเน จิตฺตํ สณฺฐเปหิ, อากิญฺจญฺญายตเน จิตฺตํ เอโกทึ กโรหิ, อากิญฺจญฺญายตเน จิตฺตํ สมาทหา’ติฯ ",
"sn40.7:2.4":	"โส ขฺวาหํ, อาวุโส, อปเรน สมเยน สพฺพโส วิญฺญาณญฺจายตนํ สมติกฺกมฺม นตฺถิ กิญฺจีติ อากิญฺจญฺญายตนํ อุปสมฺปชฺช วิหาสึฯ ",
"sn40.7:2.5":	"ยญฺหิ ตํ, อาวุโส, สมฺมา วทมาโน วเทยฺย …เป… มหาภิญฺญตํ ปตฺโต”ติฯ ",
"sn40.7:2.6":	"สตฺตมํฯ "
}	
