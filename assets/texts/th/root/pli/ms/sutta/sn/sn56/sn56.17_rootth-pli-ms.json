{	
"sn56.17:0.1":	"สํยุตฺต นิกาย ๕๖ฯ๑๗ ",
"sn56.17:0.2":	"๒ฯ ธมฺมจกฺกปฺปวตฺตนวคฺค ",
"sn56.17:0.3":	"อวิชฺชาสุตฺต ",
"sn56.17:1.1":	"เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn56.17:1.2":	"“‘อวิชฺชา, อวิชฺชา’ติ, ภนฺเต, วุจฺจติฯ ",
"sn56.17:1.3":	"กตมา นุ โข, ภนฺเต, อวิชฺชา; ",
"sn56.17:1.4":	"กิตฺตาวตา จ อวิชฺชาคโต โหตี”ติ? ",
"sn56.17:1.5":	"“ยํ โข, ภิกฺขุ, ทุกฺเข อญฺญาณํ, ทุกฺขสมุทเย อญฺญาณํ, ทุกฺขนิโรเธ อญฺญาณํ, ทุกฺขนิโรธคามินิยา ปฏิปทาย อญฺญาณํ—",
"sn56.17:1.6":	"อยํ วุจฺจติ, ภิกฺขุ, อวิชฺชา; ",
"sn56.17:1.7":	"เอตฺตาวตา จ อวิชฺชาคโต โหตีติฯ ",
"sn56.17:2.1":	"ตสฺมาติห, ภิกฺขุ, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.17:2.2":	"สตฺตมํฯ "
}	
