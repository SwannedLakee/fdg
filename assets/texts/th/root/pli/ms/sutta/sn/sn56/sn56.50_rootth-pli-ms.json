{	
"sn56.50:0.1":	"สํยุตฺต นิกาย ๕๖ฯ๕๐ ",
"sn56.50:0.2":	"๕ฯ ปปาตวคฺค ",
"sn56.50:0.3":	"ทุติยสิเนรุปพฺพตราชสุตฺต ",
"sn56.50:1.1":	"“เสยฺยถาปิ, ภิกฺขเว, สิเนรุปพฺพตราชายํ ปริกฺขยํ ปริยาทานํ คจฺเฉยฺย, ฐเปตฺวา สตฺต มุคฺคมตฺติโย ปาสาณสกฺขราฯ ",
"sn56.50:1.2":	"ตํ กึ มญฺญถ, ภิกฺขเว, ",
"sn56.50:1.3":	"กตมํ นุ โข พหุตรํ—ยํ วา สิเนรุสฺส ปพฺพตราชสฺส ปริกฺขีณํ ปริยาทินฺนํ, ยา วา สตฺต มุคฺคมตฺติโย ปาสาณสกฺขรา อวสิฏฺฐา”ติ? ",
"sn56.50:1.4":	"“เอตเทว, ภนฺเต, พหุตรํ สิเนรุสฺส ปพฺพตราชสฺส ยทิทํ ปริกฺขีณํ ปริยาทินฺนํ; ",
"sn56.50:1.5":	"อปฺปมตฺติกา สตฺต มุคฺคมตฺติโย ปาสาณสกฺขรา อวสิฏฺฐาฯ ",
"sn56.50:1.6":	"สงฺขมฺปิ น อุเปนฺติ, อุปนิธมฺปิ น อุเปนฺติ, กลภาคมฺปิ น อุเปนฺติ สิเนรุสฺส ปพฺพตราชสฺส ปริกฺขีณํ ปริยาทินฺนํ อุปนิธาย สตฺต มุคฺคมตฺติโย ปาสาณสกฺขรา อวสิฏฺฐา”ติฯ ",
"sn56.50:1.7":	"“เอวเมว โข, ภิกฺขเว, อริยสาวกสฺส ทิฏฺฐิสมฺปนฺนสฺส ปุคฺคลสฺส อภิสเมตาวิโน เอตเทว พหุตรํ ทุกฺขํ ยทิทํ ปริกฺขีณํ ปริยาทินฺนํ; อปฺปมตฺตกํ อวสิฏฺฐํฯ ",
"sn56.50:1.8":	"สงฺขมฺปิ น อุเปติ, อุปนิธมฺปิ น อุเปติ, กลภาคมฺปิ น อุเปติ, ปุริมํ ทุกฺขกฺขนฺธํ ปริกฺขีณํ ปริยาทินฺนํ อุปนิธาย ยทิทํ สตฺตกฺขตฺตุปรมตา; ",
"sn56.50:1.9":	"โย ‘อิทํ ทุกฺขนฺ’ติ ยถาภูตํ ปชานาติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ ปชานาติฯ ",
"sn56.50:2.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.50:2.2":	"ทสมํฯ ",
"sn56.50:2.3":	"ปปาตวคฺโค ปญฺจโมฯ ",
"sn56.50:3.0":	"ตสฺสุทฺทานํ ",
"sn56.50:3.1":	"จินฺตา ปปาโต ปริฬาโห, ",
"sn56.50:3.2":	"กูฏํ วาลนฺธกาโร จ; ",
"sn56.50:3.3":	"ฉิคฺคเฬน จ เทฺว วุตฺตา, ",
"sn56.50:3.4":	"สิเนรุ อปเร ทุเวติฯ "
}	
