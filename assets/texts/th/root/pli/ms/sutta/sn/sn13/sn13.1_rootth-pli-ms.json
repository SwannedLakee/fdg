{	
"sn13.1:0.1":	"สํยุตฺต นิกาย ๑๓ฯ๑ ",
"sn13.1:0.2":	"๑ฯ อภิสมยวคฺค ",
"sn13.1:0.3":	"นขสิขาสุตฺต ",
"sn13.1:1.1":	"เอวํ เม สุตํ—",
"sn13.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn13.1:1.3":	"อถ โข ภควา ปริตฺตํ นขสิขายํ ปํสุํ อาโรเปตฺวา ภิกฺขู อามนฺเตสิ",
"sn13.1:1.4":	"“ตํ กึ มญฺญถ, ภิกฺขเว, ",
"sn13.1:1.5":	"กตมํ นุ โข พหุตรํ, โย วายํ มยา ปริตฺโต นขสิขายํ ปํสุ อาโรปิโต, อยํ วา มหาปถวี”ติ? ",
"sn13.1:2.1":	"“เอตเทว, ภนฺเต, พหุตรํ, ยทิทํ มหาปถวีฯ ",
"sn13.1:2.2":	"อปฺปมตฺตโก ภควตา ปริตฺโต นขสิขายํ ปํสุ อาโรปิโตฯ ",
"sn13.1:2.3":	"เนว สติมํ กลํ อุเปติ น สหสฺสิมํ กลํ อุเปติ น สตสหสฺสิมํ กลํ อุเปติ มหาปถวึ อุปนิธาย ภควตา ปริตฺโต นขสิขายํ ปํสุ อาโรปิโต”ติฯ ",
"sn13.1:2.4":	"“เอวเมว โข, ภิกฺขเว, อริยสาวกสฺส ทิฏฺฐิสมฺปนฺนสฺส ปุคฺคลสฺส อภิสเมตาวิโน เอตเทว พหุตรํ ทุกฺขํ ยทิทํ ปริกฺขีณํ ปริยาทิณฺณํ; ",
"sn13.1:2.5":	"อปฺปมตฺตกํ อวสิฏฺฐํฯ ",
"sn13.1:2.6":	"เนว สติมํ กลํ อุเปติ น สหสฺสิมํ กลํ อุเปติ น สตสหสฺสิมํ กลํ อุเปติ ปุริมํ ทุกฺขกฺขนฺธํ ปริกฺขีณํ ปริยาทิณฺณํ อุปนิธาย ยทิทํ สตฺตกฺขตฺตุํปรมตาฯ ",
"sn13.1:2.7":	"เอวํ มหตฺถิโย โข, ภิกฺขเว, ธมฺมาภิสมโย; ",
"sn13.1:2.8":	"เอวํ มหตฺถิโย ธมฺมจกฺขุปฏิลาโภ”ติฯ ",
"sn13.1:2.9":	"ปฐมํฯ "
}	
