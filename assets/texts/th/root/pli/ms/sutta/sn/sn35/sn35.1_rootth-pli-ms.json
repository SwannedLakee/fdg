{	
"sn35.1:0.1":	"สํยุตฺต นิกาย ๓๕ฯ๑ ",
"sn35.1:0.2":	"๑ฯ อนิจฺจวคฺค ",
"sn35.1:0.3":	"อชฺฌตฺตานิจฺจสุตฺต ",
"sn35.1:1.1":	"เอวํ เม สุตํฯ ",
"sn35.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn35.1:1.3":	"ตตฺร โข ภควา ภิกฺขู อามนฺเตสิ",
"sn35.1:1.4":	"“ภิกฺขโว”ติฯ ",
"sn35.1:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"sn35.1:1.6":	"ภควา เอตทโวจ",
"sn35.1:2.1":	"“จกฺขุํ, ภิกฺขเว, อนิจฺจํฯ ",
"sn35.1:2.2":	"ยทนิจฺจํ ตํ ทุกฺขํ; ",
"sn35.1:2.3":	"ยํ ทุกฺขํ ตทนตฺตาฯ ",
"sn35.1:2.4":	"ยทนตฺตา ตํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ทฏฺฐพฺพํฯ ",
"sn35.1:2.5":	"โสตํ อนิจฺจํฯ ",
"sn35.1:2.6":	"ยทนิจฺจํ …เป… ",
"sn35.1:2.7":	"ฆานํ อนิจฺจํฯ ",
"sn35.1:2.8":	"ยทนิจฺจํ …เป… ",
"sn35.1:2.9":	"ชิวฺหา อนิจฺจาฯ ",
"sn35.1:2.10":	"ยทนิจฺจํ ตํ ทุกฺขํ; ",
"sn35.1:2.11":	"ยํ ทุกฺขํ ตทนตฺตาฯ ",
"sn35.1:2.12":	"ยทนตฺตา ตํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ทฏฺฐพฺพํฯ ",
"sn35.1:2.13":	"กาโย อนิจฺโจฯ ",
"sn35.1:2.14":	"ยทนิจฺจํ …เป… ",
"sn35.1:2.15":	"มโน อนิจฺโจฯ ",
"sn35.1:2.16":	"ยทนิจฺจํ ตํ ทุกฺขํ; ",
"sn35.1:2.17":	"ยํ ทุกฺขํ ตทนตฺตาฯ ",
"sn35.1:2.18":	"ยทนตฺตา ตํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ทฏฺฐพฺพํฯ ",
"sn35.1:2.19":	"เอวํ ปสฺสํ, ภิกฺขเว, สุตวา อริยสาวโก จกฺขุสฺมิมฺปิ นิพฺพินฺทติ, โสตสฺมิมฺปิ นิพฺพินฺทติ, ฆานสฺมิมฺปิ นิพฺพินฺทติ, ชิวฺหายปิ นิพฺพินฺทติ, กายสฺมิมฺปิ นิพฺพินฺทติ, มนสฺมิมฺปิ นิพฺพินฺทติฯ ",
"sn35.1:2.20":	"นิพฺพินฺทํ วิรชฺชติ; วิราคา วิมุจฺจติ; วิมุตฺตสฺมึ วิมุตฺตมิติ ญาณํ โหติฯ ",
"sn35.1:2.21":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn35.1:2.22":	"ปฐมํฯ "
}	
