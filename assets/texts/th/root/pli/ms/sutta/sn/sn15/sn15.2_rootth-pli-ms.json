{	
"sn15.2:0.1":	"สํยุตฺต นิกาย ๑๕ฯ๒ ",
"sn15.2:0.2":	"๑ฯ ปฐมวคฺค ",
"sn15.2:0.3":	"ปถวีสุตฺต ",
"sn15.2:1.1":	"สาวตฺถิยํ วิหรติฯ ",
"sn15.2:1.2":	"“อนมตคฺโคยํ, ภิกฺขเว, สํสาโรฯ ",
"sn15.2:1.3":	"ปุพฺพา โกฏิ น ปญฺญายติ อวิชฺชานีวรณานํ สตฺตานํ ตณฺหาสํโยชนานํ สนฺธาวตํ สํสรตํฯ ",
"sn15.2:1.4":	"เสยฺยถาปิ, ภิกฺขเว, ปุริโส อิมํ มหาปถวึ โกลฏฺฐิมตฺตํ โกลฏฺฐิมตฺตํ มตฺติกาคุฬิกํ กริตฺวา นิกฺขิเปยฺย",
"sn15.2:1.5":	"‘อยํ เม ปิตา, ตสฺส เม ปิตุ อยํ ปิตา’ติ, อปริยาทินฺนาว ภิกฺขเว, ตสฺส ปุริสสฺส ปิตุปิตโร อสฺสุ, อถายํ มหาปถวี ปริกฺขยํ ปริยาทานํ คจฺเฉยฺยฯ ",
"sn15.2:1.6":	"ตํ กิสฺส เหตุ? ",
"sn15.2:1.7":	"อนมตคฺโคยํ, ภิกฺขเว, สํสาโรฯ ",
"sn15.2:1.8":	"ปุพฺพา โกฏิ น ปญฺญายติ อวิชฺชานีวรณานํ สตฺตานํ ตณฺหาสํโยชนานํ สนฺธาวตํ สํสรตํฯ ",
"sn15.2:1.9":	"เอวํ ทีฆรตฺตํ โว, ภิกฺขเว, ทุกฺขํ ปจฺจนุภูตํ ติพฺพํ ปจฺจนุภูตํ พฺยสนํ ปจฺจนุภูตํ, กฏสี วฑฺฒิตาฯ ",
"sn15.2:1.10":	"ยาวญฺจิทํ, ภิกฺขเว, อลเมว สพฺพสงฺขาเรสุ นิพฺพินฺทิตุํ, อลํ วิรชฺชิตุํ, อลํ วิมุจฺจิตุนฺ”ติฯ ",
"sn15.2:1.11":	"ทุติยํฯ "
}	
