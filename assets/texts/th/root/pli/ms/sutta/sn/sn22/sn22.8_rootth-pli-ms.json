{	
"sn22.8:0.1":	"สํยุตฺต นิกาย ๒๒ฯ๘ ",
"sn22.8:0.2":	"๑ฯ นกุลปิตุวคฺค ",
"sn22.8:0.3":	"ทุติเยาปาทาปริตสฺสนาสุตฺต ",
"sn22.8:1.1":	"สาวตฺถินิทานํฯ ",
"sn22.8:1.2":	"“อุปาทาปริตสฺสนญฺจ โว, ภิกฺขเว, เทเสสฺสามิ อนุปาทาอปริตสฺสนญฺจฯ ",
"sn22.8:1.3":	"ตํ สุณาถ …เป… ",
"sn22.8:1.4":	"กถญฺจ, ภิกฺขเว, อุปาทาปริตสฺสนา โหติ? ",
"sn22.8:1.5":	"อิธ, ภิกฺขเว, อสฺสุตวา ปุถุชฺชโน รูปํ ‘เอตํ มม, เอโสหมสฺมิ, เอโส เม อตฺตา’ติ สมนุปสฺสติฯ ",
"sn22.8:1.6":	"ตสฺส ตํ รูปํ วิปริณมติ อญฺญถา โหติฯ ",
"sn22.8:1.7":	"ตสฺส รูปวิปริณามญฺญถาภาวา อุปฺปชฺชนฺติ โสกปริเทวทุกฺขโทมนสฺสุปายาสาฯ ",
"sn22.8:1.8":	"เวทนํ เอตํ มม …เป… ",
"sn22.8:1.9":	"สญฺญํ เอตํ มม … ",
"sn22.8:1.10":	"สงฺขาเร เอตํ มม … ",
"sn22.8:1.11":	"วิญฺญาณํ ‘เอตํ มม, เอโสหมสฺมิ, เอโส เม อตฺตา’ติ สมนุปสฺสติฯ ",
"sn22.8:1.12":	"ตสฺส ตํ วิญฺญาณํ วิปริณมติ อญฺญถา โหติฯ ",
"sn22.8:1.13":	"ตสฺส วิญฺญาณวิปริณามญฺญถาภาวา อุปฺปชฺชนฺติ โสกปริเทวทุกฺขโทมนสฺสุปายาสาฯ ",
"sn22.8:1.14":	"เอวํ โข, ภิกฺขเว, อุปาทาปริตสฺสนา โหติฯ ",
"sn22.8:2.1":	"กถญฺจ, ภิกฺขเว, อนุปาทาอปริตสฺสนา โหติ? ",
"sn22.8:2.2":	"อิธ, ภิกฺขเว, สุตวา อริยสาวโก รูปํ ‘เนตํ มม, เนโสหมสฺมิ, น เมโส อตฺตา’ติ สมนุปสฺสติฯ ",
"sn22.8:2.3":	"ตสฺส ตํ รูปํ วิปริณมติ อญฺญถา โหติฯ ",
"sn22.8:2.4":	"ตสฺส รูปวิปริณามญฺญถาภาวา นุปฺปชฺชนฺติ โสกปริเทวทุกฺขโทมนสฺสุปายาสาฯ ",
"sn22.8:2.5":	"เวทนํ เนตํ มม … ",
"sn22.8:2.6":	"สญฺญํ เนตํ มม … ",
"sn22.8:2.7":	"สงฺขาเร เนตํ มม … ",
"sn22.8:2.8":	"วิญฺญาณํ ‘เนตํ มม, เนโสหมสฺมิ, น เมโส อตฺตา’ติ สมนุปสฺสติฯ ",
"sn22.8:2.9":	"ตสฺส ตํ วิญฺญาณํ วิปริณมติ อญฺญถา โหติฯ ",
"sn22.8:2.10":	"ตสฺส วิญฺญาณวิปริณามญฺญถาภาวา นุปฺปชฺชนฺติ โสกปริเทวทุกฺขโทมนสฺสุปายาสาฯ ",
"sn22.8:2.11":	"เอวํ โข, ภิกฺขเว, อนุปาทาอปริตสฺสนา โหตี”ติฯ ",
"sn22.8:2.12":	"อฏฺฐมํฯ "
}	
