{	
"sn20.11:0.1":	"สํยุตฺต นิกาย ๒๐ฯ๑๑ ",
"sn20.11:0.2":	"๑ฯ โอปมฺมวคฺค ",
"sn20.11:0.3":	"สิงฺคาลสุตฺต ",
"sn20.11:1.1":	"สาวตฺถิยํ วิหรติฯ ",
"sn20.11:1.2":	"“อสฺสุตฺถ โน ตุเมฺห, ภิกฺขเว, รตฺติยา ปจฺจูสสมยํ ชรสิงฺคาลสฺส วสฺสมานสฺสา”ติ? ",
"sn20.11:1.3":	"“เอวํ, ภนฺเต”ฯ ",
"sn20.11:1.4":	"“เอโส โข, ภิกฺขเว, ชรสิงฺคาโล อุกฺกณฺฑเกน นาม โรคชาเตน ผุฏฺโฐฯ ",
"sn20.11:1.5":	"โส เยน เยน อิจฺฉติ เตน เตน คจฺฉติ; ",
"sn20.11:1.6":	"ยตฺถ ยตฺถ อิจฺฉติ ตตฺถ ตตฺถ ติฏฺฐติ; ",
"sn20.11:1.7":	"ยตฺถ ยตฺถ อิจฺฉติ ตตฺถ ตตฺถ นิสีทติ; ",
"sn20.11:1.8":	"ยตฺถ ยตฺถ อิจฺฉติ ตตฺถ ตตฺถ นิปชฺชติ; ",
"sn20.11:1.9":	"สีตโกปิ นํ วาโต อุปวายติฯ ",
"sn20.11:1.10":	"สาธุ ขฺวสฺส, ภิกฺขเว, ยํ อิเธกจฺโจ สกฺยปุตฺติยปฏิญฺโญ เอวรูปมฺปิ อตฺตภาวปฏิลาภํ ปฏิสํเวทิเยถฯ ",
"sn20.11:1.11":	"ตสฺมาติห, ภิกฺขเว, เอวํ สิกฺขิตพฺพํ",
"sn20.11:1.12":	"‘อปฺปมตฺตา วิหริสฺสามา’ติฯ ",
"sn20.11:1.13":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"sn20.11:1.14":	"เอกาทสมํฯ "
}	
