{	
"sn35.229:0.1":	"สํยุตฺต นิกาย ๓๕ฯ๒๒๙ ",
"sn35.229:0.2":	"๑๘ฯ สมุทฺทวคฺค ",
"sn35.229:0.3":	"ทุติยสมุทฺทสุตฺต ",
"sn35.229:1.1":	"“‘สมุทฺโท, สมุทฺโท’ติ, ภิกฺขเว, อสฺสุตวา ปุถุชฺชโน ภาสติฯ ",
"sn35.229:1.2":	"เนโส, ภิกฺขเว, อริยสฺส วินเย สมุทฺโทฯ ",
"sn35.229:1.3":	"มหา เอโส, ภิกฺขเว, อุทกราสิ มหาอุทกณฺณโวฯ ",
"sn35.229:1.4":	"สนฺติ, ภิกฺขเว, จกฺขุวิญฺเญยฺยา รูปา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.229:1.5":	"อยํ วุจฺจติ, ภิกฺขเว, อริยสฺส วินเย สมุทฺโทฯ ",
"sn35.229:1.6":	"เอตฺถายํ สเทวโก โลโก สมารโก สพฺรหฺมโก สสฺสมณพฺราหฺมณี ปชา สเทวมนุสฺสา เยภุเยฺยน สมุนฺนา ตนฺตากุลกชาตา กุลคณฺฐิกชาตา มุญฺชปพฺพชภูตา, อปายํ ทุคฺคตึ วินิปาตํ สํสารํ นาติวตฺตติ …เป…ฯ ",
"sn35.229:2.1":	"สนฺติ, ภิกฺขเว, ชิวฺหาวิญฺเญยฺยา รสา …เป… สนฺติ, ภิกฺขเว, มโนวิญฺเญยฺยา ธมฺมา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.229:2.2":	"อยํ วุจฺจติ, ภิกฺขเว, อริยสฺส วินเย สมุทฺโทฯ ",
"sn35.229:2.3":	"เอตฺถายํ สเทวโก โลโก สมารโก สพฺรหฺมโก สสฺสมณพฺราหฺมณี ปชา สเทวมนุสฺสา เยภุเยฺยน สมุนฺนา ตนฺตากุลกชาตา กุลคณฺฐิกชาตา มุญฺชปพฺพชภูตา อปายํ ทุคฺคตึ วินิปาตํ สํสารํ นาติวตฺตตีติฯ ",
"sn35.229:3.1":	"ยสฺส ราโค จ โทโส จ, ",
"sn35.229:3.2":	"อวิชฺชา จ วิราชิตา; ",
"sn35.229:3.3":	"โส อิมํ สมุทฺทํ สคาหํ สรกฺขสํ, ",
"sn35.229:3.4":	"สอูมิภยํ ทุตฺตรํ อจฺจตริฯ ",
"sn35.229:4.1":	"สงฺคาติโค มจฺจุชโห นิรุปธิ, ",
"sn35.229:4.2":	"ปหาสิ ทุกฺขํ อปุนพฺภวาย; ",
"sn35.229:4.3":	"อตฺถงฺคโต โส น ปุเนติ, ",
"sn35.229:4.4":	"อโมหยี มจฺจุราชนฺติ พฺรูมี”ติฯ ",
"sn35.229:4.5":	"ทุติยํฯ "
}	
