{	
"sn51.19:0.1":	"สํยุตฺต นิกาย ๕๑ฯ๑๙ ",
"sn51.19:0.2":	"๒ฯ ปาสาทกมฺปนวคฺค ",
"sn51.19:0.3":	"อิทฺธาทิเทสนาสุตฺต ",
"sn51.19:1.1":	"“อิทฺธึ โว, ภิกฺขเว, เทเสสฺสามิ อิทฺธิปาทญฺจ อิทฺธิปาทภาวนญฺจ อิทฺธิปาทภาวนาคามินิญฺจ ปฏิปทํฯ ",
"sn51.19:1.2":	"ตํ สุณาถฯ ",
"sn51.19:2.1":	"กตมา จ, ภิกฺขเว, อิทฺธิ? ",
"sn51.19:2.2":	"อิธ, ภิกฺขเว, ภิกฺขุ อเนกวิหิตํ อิทฺธิวิธํ ปจฺจนุโภติ—เอโกปิ หุตฺวา พหุธา โหติ, พหุธาปิ หุตฺวา เอโก โหติ …เป… ยาว พฺรหฺมโลกาปิ กาเยน วสํ วตฺเตติ—",
"sn51.19:2.3":	"อยํ วุจฺจติ, ภิกฺขเว, อิทฺธิฯ ",
"sn51.19:3.1":	"กตโม จ, ภิกฺขเว, อิทฺธิปาโท? ",
"sn51.19:3.2":	"โย โส, ภิกฺขเว, มคฺโค ยา ปฏิปทา อิทฺธิลาภาย อิทฺธิปฏิลาภาย สํวตฺตติ—",
"sn51.19:3.3":	"อยํ วุจฺจติ, ภิกฺขเว, อิทฺธิปาโทฯ ",
"sn51.19:4.1":	"กตมา จ, ภิกฺขเว, อิทฺธิปาทภาวนา? ",
"sn51.19:4.2":	"อิธ, ภิกฺขเว, ภิกฺขุ ฉนฺทสมาธิปฺปธานสงฺขารสมนฺนาคตํ อิทฺธิปาทํ ภาเวติ, ",
"sn51.19:4.3":	"วีริยสมาธิ …เป… ",
"sn51.19:4.4":	"จิตฺตสมาธิ … ",
"sn51.19:4.5":	"วีมํสาสมาธิปฺปธานสงฺขารสมนฺนาคตํ อิทฺธิปาทํ ภาเวติ—",
"sn51.19:4.6":	"อยํ วุจฺจติ, ภิกฺขเว, อิทฺธิปาทภาวนาฯ ",
"sn51.19:5.1":	"กตมา จ, ภิกฺขเว, อิทฺธิปาทภาวนาคามินี ปฏิปทา? ",
"sn51.19:5.2":	"อยเมว อริโย อฏฺฐงฺคิโก มคฺโค, เสยฺยถิทํ—",
"sn51.19:5.3":	"สมฺมาทิฏฺฐิ, สมฺมาสงฺกปฺโป, สมฺมาวาจา, สมฺมากมฺมนฺโต, สมฺมาอาชีโว, สมฺมาวายาโม, สมฺมาสติ, สมฺมาสมาธิ—",
"sn51.19:5.4":	"อยํ วุจฺจติ, ภิกฺขเว, อิทฺธิปาทภาวนาคามินี ปฏิปทา”ติฯ ",
"sn51.19:5.5":	"นวมํฯ "
}	
