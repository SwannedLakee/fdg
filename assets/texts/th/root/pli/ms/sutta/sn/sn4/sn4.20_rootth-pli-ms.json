{	
"sn4.20:0.1":	"สํยุตฺต นิกาย ๔ฯ๒๐ ",
"sn4.20:0.2":	"๒ฯ ทุติยวคฺค ",
"sn4.20:0.3":	"รชฺชสุตฺต ",
"sn4.20:1.1":	"เอกํ สมยํ ภควา โกสเลสุ วิหรติ หิมวนฺตปเทเส อรญฺญกุฏิกายํฯ ",
"sn4.20:1.2":	"อถ โข ภควโต รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ",
"sn4.20:1.3":	"“สกฺกา นุ โข รชฺชํ กาเรตุํ อหนํ อฆาตยํ อชินํ อชาปยํ อโสจํ อโสจาปยํ ธมฺเมนา”ติ? ",
"sn4.20:2.1":	"อถ โข มาโร ปาปิมา ภควโต เจตสา เจโตปริวิตกฺกมญฺญาย เยน ภควา เตนุปสงฺกมิ; อุปสงฺกมิตฺวา ภควนฺตํ เอตทโวจ",
"sn4.20:2.2":	"“กาเรตุ, ภนฺเต, ภควา รชฺชํ, กาเรตุ, สุคโต, รชฺชํ อหนํ อฆาตยํ อชินํ อชาปยํ อโสจํ อโสจาปยํ ธมฺเมนา”ติฯ ",
"sn4.20:2.3":	"“กึ ปน เม ตฺวํ, ปาปิม, ปสฺสสิ ยํ มํ ตฺวํ เอวํ วเทสิ",
"sn4.20:2.4":	"‘กาเรตุ, ภนฺเต, ภควา รชฺชํ, กาเรตุ สุคโต, รชฺชํ อหนํ อฆาตยํ อชินํ อชาปยํ อโสจํ อโสจาปยํ ธมฺเมนา’”ติ? ",
"sn4.20:2.5":	"“ภควตา โข, ภนฺเต, จตฺตาโร อิทฺธิปาทา ภาวิตา พหุลีกตา ยานีกตา วตฺถุกตา อนุฏฺฐิตา ปริจิตา สุสมารทฺธาฯ ",
"sn4.20:2.6":	"อากงฺขมาโน จ, ภนฺเต, ภควา หิมวนฺตํ ปพฺพตราชํ สุวณฺณํ เตฺวว อธิมุจฺเจยฺย สุวณฺณญฺจ ปนสฺสา”ติฯ ",
"sn4.20:3.1":	"“ปพฺพตสฺส สุวณฺณสฺส, ",
"sn4.20:3.2":	"ชาตรูปสฺส เกวโล; ",
"sn4.20:3.3":	"ทฺวิตฺตาว นาลเมกสฺส, ",
"sn4.20:3.4":	"อิติ วิทฺวา สมญฺจเรฯ ",
"sn4.20:4.1":	"โย ทุกฺขมทฺทกฺขิ ยโตนิทานํ, ",
"sn4.20:4.2":	"กาเมสุ โส ชนฺตุ กถํ นเมยฺย; ",
"sn4.20:4.3":	"อุปธึ วิทิตฺวา สงฺโคติ โลเก, ",
"sn4.20:4.4":	"ตเสฺสว ชนฺตุ วินยาย สิกฺเข”ติฯ ",
"sn4.20:5.1":	"อถ โข มาโร ปาปิมา “ชานาติ มํ ภควา, ชานาติ มํ สุคโต”ติ ทุกฺขี ทุมฺมโน ตตฺเถวนฺตรธายีติฯ ",
"sn4.20:5.2":	"ทุติโย วคฺโคฯ ",
"sn4.20:6.0":	"ตสฺสุทฺทานํ ",
"sn4.20:6.1":	"ปาสาโณ สีโห สกลิกํ, ",
"sn4.20:6.2":	"ปติรูปญฺจ มานสํ; ",
"sn4.20:6.3":	"ปตฺตํ อายตนํ ปิณฺฑํ, ",
"sn4.20:6.4":	"กสฺสกํ รชฺเชน เต ทสาติฯ "
}	
