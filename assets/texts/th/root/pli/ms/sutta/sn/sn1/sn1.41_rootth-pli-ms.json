{	
"sn1.41:0.1":	"สํยุตฺต นิกาย ๑ฯ๔๑ ",
"sn1.41:0.2":	"๕ฯ อาทิตฺตวคฺค ",
"sn1.41:0.3":	"อาทิตฺตสุตฺต ",
"sn1.41:1.1":	"เอวํ เม สุตํ—",
"sn1.41:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn1.41:1.3":	"อถ โข อญฺญตรา เทวตา อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ ",
"sn1.41:1.4":	"เอกมนฺตํ ฐิตา โข สา เทวตา ภควโต สนฺติเก อิมา คาถาโย อภาสิ",
"sn1.41:2.1":	"“อาทิตฺตสฺมึ อคารสฺมึ, ",
"sn1.41:2.2":	"ยํ นีหรติ ภาชนํ; ",
"sn1.41:2.3":	"ตํ ตสฺส โหติ อตฺถาย, ",
"sn1.41:2.4":	"โน จ ยํ ตตฺถ ฑยฺหติฯ ",
"sn1.41:3.1":	"เอวํ อาทิตฺตโก โลโก, ",
"sn1.41:3.2":	"ชราย มรเณน จ; ",
"sn1.41:3.3":	"นีหเรเถว ทาเนน, ",
"sn1.41:3.4":	"ทินฺนํ โหติ สุนีหตํฯ ",
"sn1.41:4.1":	"ทินฺนํ สุขผลํ โหติ, ",
"sn1.41:4.2":	"นาทินฺนํ โหติ ตํ ตถา; ",
"sn1.41:4.3":	"โจรา หรนฺติ ราชาโน, ",
"sn1.41:4.4":	"อคฺคิ ฑหติ นสฺสติฯ ",
"sn1.41:5.1":	"อถ อนฺเตน ชหติ, ",
"sn1.41:5.2":	"สรีรํ สปริคฺคหํ; ",
"sn1.41:5.3":	"เอตทญฺญาย เมธาวี, ",
"sn1.41:5.4":	"ภุญฺเชถ จ ทเทถ จ; ",
"sn1.41:5.5":	"ทตฺวา จ ภุตฺวา จ ยถานุภาวํ, ",
"sn1.41:5.6":	"อนินฺทิโต สคฺคมุเปติ ฐานนฺ”ติฯ "
}	
