{	
"sn11.19:0.1":	"สํยุตฺต นิกาย ๑๑ฯ๑๙ ",
"sn11.19:0.2":	"๒ฯ ทุติยวคฺค ",
"sn11.19:0.3":	"สตฺถารวนฺทนาสุตฺต ",
"sn11.19:1.1":	"สาวตฺถิยํ เชตวเนฯ ",
"sn11.19:1.2":	"“ภูตปุพฺพํ, ภิกฺขเว, สกฺโก เทวานมินฺโท มาตลึ สงฺคาหกํ อามนฺเตสิ",
"sn11.19:1.3":	"‘โยเชหิ, สมฺม มาตลิ, สหสฺสยุตฺตํ อาชญฺญรถํ, อุยฺยานภูมึ คจฺฉาม สุภูมึ ทสฺสนายา’ติฯ ",
"sn11.19:1.4":	"‘เอวํ, ภทฺทนฺตวา’ติ โข, ภิกฺขเว, มาตลิ สงฺคาหโก สกฺกสฺส เทวานมินฺทสฺส ปฏิสฺสุตฺวา สหสฺสยุตฺตํ อาชญฺญรถํ โยเชตฺวา สกฺกสฺส เทวานมินฺทสฺส ปฏิเวเทสิ",
"sn11.19:1.5":	"‘ยุตฺโต โข เต, มาริส, สหสฺสยุตฺโต อาชญฺญรโถฯ ",
"sn11.19:1.6":	"ยสฺสทานิ กาลํ มญฺญสี’ติฯ ",
"sn11.19:1.7":	"อถ โข, ภิกฺขเว, สกฺโก เทวานมินฺโท เวชยนฺตปาสาทา โอโรหนฺโต อญฺชลึ กตฺวา สุทํ ภควนฺตํ นมสฺสติฯ ",
"sn11.19:1.8":	"อถ โข, ภิกฺขเว, มาตลิ สงฺคาหโก สกฺกํ เทวานมินฺทํ คาถาย อชฺฌภาสิ",
"sn11.19:2.1":	"‘ยญฺหิ เทวา มนุสฺสา จ, ",
"sn11.19:2.2":	"ตํ นมสฺสนฺติ วาสว; ",
"sn11.19:2.3":	"อถ โก นาม โส ยกฺโข, ",
"sn11.19:2.4":	"ยํ ตฺวํ สกฺก นมสฺสสี’ติฯ ",
"sn11.19:3.1":	"‘โย อิธ สมฺมาสมฺพุทฺโธ, ",
"sn11.19:3.2":	"อสฺมึ โลเก สเทวเก; ",
"sn11.19:3.3":	"อโนมนามํ สตฺถารํ, ",
"sn11.19:3.4":	"ตํ นมสฺสามิ มาตลิฯ ",
"sn11.19:4.1":	"เยสํ ราโค จ โทโส จ, ",
"sn11.19:4.2":	"อวิชฺชา จ วิราชิตา; ",
"sn11.19:4.3":	"ขีณาสวา อรหนฺโต, ",
"sn11.19:4.4":	"เต นมสฺสามิ มาตลิฯ ",
"sn11.19:5.1":	"เย ราคโทสวินยา, ",
"sn11.19:5.2":	"อวิชฺชาสมติกฺกมา; ",
"sn11.19:5.3":	"เสกฺขา อปจยารามา, ",
"sn11.19:5.4":	"อปฺปมตฺตานุสิกฺขเร; ",
"sn11.19:5.5":	"เต นมสฺสามิ มาตลี’ติฯ ",
"sn11.19:6.1":	"‘เสฏฺฐา หิ กิร โลกสฺมึ, ",
"sn11.19:6.2":	"เย ตฺวํ สกฺก นมสฺสสิ; ",
"sn11.19:6.3":	"อหมฺปิ เต นมสฺสามิ, ",
"sn11.19:6.4":	"เย นมสฺสสิ วาสวา’ติฯ ",
"sn11.19:7.1":	"อิทํ วตฺวาน มฆวา, ",
"sn11.19:7.2":	"เทวราชา สุชมฺปติ; ",
"sn11.19:7.3":	"ภควนฺตํ นมสฺสิตฺวา, ",
"sn11.19:7.4":	"ปมุโข รถมารุหี”ติฯ "
}	
