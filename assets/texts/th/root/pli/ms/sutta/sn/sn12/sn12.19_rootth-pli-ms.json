{	
"sn12.19:0.1":	"สํยุตฺต นิกาย ๑๒ฯ๑๙ ",
"sn12.19:0.2":	"๒ฯ อาหารวคฺค ",
"sn12.19:0.3":	"พาลปณฺฑิตสุตฺต ",
"sn12.19:1.1":	"สาวตฺถิยํ วิหรติฯ ",
"sn12.19:1.2":	"“อวิชฺชานีวรณสฺส, ภิกฺขเว, พาลสฺส ตณฺหาย สมฺปยุตฺตสฺส เอวมยํ กาโย สมุทาคโตฯ ",
"sn12.19:1.3":	"อิติ อยญฺเจว กาโย พหิทฺธา จ นามรูปํ, อิตฺเถตํ ทฺวยํ, ทฺวยํ ปฏิจฺจ ผโสฺส สเฬวายตนานิ, เยหิ ผุฏฺโฐ พาโล สุขทุกฺขํ ปฏิสํเวทยติ เอเตสํ วา อญฺญตเรนฯ ",
"sn12.19:2.1":	"อวิชฺชานีวรณสฺส, ภิกฺขเว, ปณฺฑิตสฺส ตณฺหาย สมฺปยุตฺตสฺส เอวมยํ กาโย สมุทาคโตฯ ",
"sn12.19:2.2":	"อิติ อยญฺเจว กาโย พหิทฺธา จ นามรูปํ, อิตฺเถตํ ทฺวยํ, ทฺวยํ ปฏิจฺจ ผโสฺส สเฬวายตนานิ, เยหิ ผุฏฺโฐ ปณฺฑิโต สุขทุกฺขํ ปฏิสํเวทยติ เอเตสํ วา อญฺญตเรนฯ ",
"sn12.19:3.1":	"ตตฺร, ภิกฺขเว, โก วิเสโส โก อธิปฺปยาโส กึ นานากรณํ ปณฺฑิตสฺส พาเลนา”ติ? ",
"sn12.19:3.2":	"“ภควํมูลกา โน, ภนฺเต, ธมฺมา, ภควํเนตฺติกา, ภควํปฏิสรณาฯ สาธุ วต, ภนฺเต, ภควนฺตํเยว ปฏิภาตุ เอตสฺส ภาสิตสฺส อตฺโถฯ ภควโต สุตฺวา ภิกฺขู ธาเรสฺสนฺตี”ติฯ ",
"sn12.19:4.1":	"“เตน หิ, ภิกฺขเว, สุณาถ, สาธุกํ มนสิ กโรถ, ภาสิสฺสามี”ติฯ ",
"sn12.19:4.2":	"“เอวํ, ภนฺเต”ติ โข เต ภิกฺขู ภควโต ปจฺจโสฺสสุํฯ ",
"sn12.19:4.3":	"ภควา เอตทโวจ",
"sn12.19:5.1":	"“ยาย จ, ภิกฺขเว, อวิชฺชาย นิวุตสฺส พาลสฺส ยาย จ ตณฺหาย สมฺปยุตฺตสฺส อยํ กาโย สมุทาคโต, สา เจว อวิชฺชา พาลสฺส อปฺปหีนา สา จ ตณฺหา อปริกฺขีณาฯ ",
"sn12.19:5.2":	"ตํ กิสฺส เหตุ? ",
"sn12.19:5.3":	"น, ภิกฺขเว, พาโล อจริ พฺรหฺมจริยํ สมฺมา ทุกฺขกฺขยายฯ ",
"sn12.19:5.4":	"ตสฺมา พาโล กายสฺส เภทา กายูปโค โหติ, ",
"sn12.19:5.5":	"โส กายูปโค สมาโน น ปริมุจฺจติ ชาติยา ชรามรเณน โสเกหิ ปริเทเวหิ ทุกฺเขหิ โทมนเสฺสหิ อุปายาเสหิฯ ",
"sn12.19:5.6":	"น ปริมุจฺจติ ทุกฺขสฺมาติ วทามิฯ ",
"sn12.19:6.1":	"ยาย จ, ภิกฺขเว, อวิชฺชาย นิวุตสฺส ปณฺฑิตสฺส ยาย จ ตณฺหาย สมฺปยุตฺตสฺส อยํ กาโย สมุทาคโต, สา เจว อวิชฺชา ปณฺฑิตสฺส ปหีนา, สา จ ตณฺหา ปริกฺขีณาฯ ",
"sn12.19:6.2":	"ตํ กิสฺส เหตุ? ",
"sn12.19:6.3":	"อจริ, ภิกฺขเว, ปณฺฑิโต พฺรหฺมจริยํ สมฺมา ทุกฺขกฺขยายฯ ",
"sn12.19:6.4":	"ตสฺมา ปณฺฑิโต กายสฺส เภทา น กายูปโค โหติฯ ",
"sn12.19:6.5":	"โส อกายูปโค สมาโน ปริมุจฺจติ ชาติยา ชรามรเณน โสเกหิ ปริเทเวหิ ทุกฺเขหิ โทมนเสฺสหิ อุปายาเสหิฯ ",
"sn12.19:6.6":	"ปริมุจฺจติ ทุกฺขสฺมาติ วทามิฯ ",
"sn12.19:6.7":	"อยํ โข, ภิกฺขเว, วิเสโส, อยํ อธิปฺปยาโส, อิทํ นานากรณํ ปณฺฑิตสฺส พาเลน ยทิทํ พฺรหฺมจริยวาโส”ติฯ ",
"sn12.19:6.8":	"นวมํฯ "
}	
