{	
"sn35.61:0.1":	"สํยุตฺต นิกาย ๓๕ฯ๖๑ ",
"sn35.61:0.2":	"๖ฯ อวิชฺชาวคฺค ",
"sn35.61:0.3":	"ปฐมสพฺพุปาทานปริยาทานสุตฺต ",
"sn35.61:1.1":	"“สพฺพุปาทานปริยาทานาย โว, ภิกฺขเว, ธมฺมํ เทเสสฺสามิฯ ",
"sn35.61:1.2":	"ตํ สุณาถฯ ",
"sn35.61:1.3":	"กตโม จ, ภิกฺขเว, สพฺพุปาทานปริยาทานาย ธมฺโม? ",
"sn35.61:1.4":	"จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณํฯ ติณฺณํ สงฺคติ ผโสฺสฯ ",
"sn35.61:1.5":	"ผสฺสปจฺจยา เวทนาฯ ",
"sn35.61:1.6":	"เอวํ ปสฺสํ, ภิกฺขเว, สุตวา อริยสาวโก จกฺขุสฺมิมฺปิ นิพฺพินฺทติ, รูเปสุปิ นิพฺพินฺทติ, จกฺขุวิญฺญาเณปิ นิพฺพินฺทติ, จกฺขุสมฺผเสฺสปิ นิพฺพินฺทติ, เวทนายปิ นิพฺพินฺทติฯ ",
"sn35.61:1.7":	"นิพฺพินฺทํ วิรชฺชติ; วิราคา วิมุจฺจติ; วิโมกฺขา ‘ปริยาทินฺนํ เม อุปาทานนฺ’ติ ปชานาติ …เป… ",
"sn35.61:1.8":	"ชิวฺหญฺจ ปฏิจฺจ รเส จ อุปฺปชฺชติ ชิวฺหาวิญฺญาณํ …เป… ",
"sn35.61:1.9":	"มนญฺจ ปฏิจฺจ ธมฺเม จ อุปฺปชฺชติ มโนวิญฺญาณํฯ ติณฺณํ สงฺคติ ผโสฺสฯ ",
"sn35.61:1.10":	"ผสฺสปจฺจยา เวทนาฯ ",
"sn35.61:1.11":	"เอวํ ปสฺสํ, ภิกฺขเว, สุตวา อริยสาวโก มนสฺมิมฺปิ นิพฺพินฺทติ, ธมฺเมสุปิ นิพฺพินฺทติ, มโนวิญฺญาเณปิ นิพฺพินฺทติ มโนสมฺผเสฺสปิ นิพฺพินฺทติ, เวทนายปิ นิพฺพินฺทติฯ ",
"sn35.61:1.12":	"นิพฺพินฺทํ วิรชฺชติ; วิราคา วิมุจฺจติ; วิโมกฺขา ‘ปริยาทินฺนํ เม อุปาทานนฺ’ติ ปชานาติฯ ",
"sn35.61:1.13":	"อยํ โข, ภิกฺขเว, สพฺพุปาทานปริยาทานาย ธมฺโม”ติฯ ",
"sn35.61:1.14":	"นวมํฯ "
}	
