{	
"sn38.9:0.1":	"สํยุตฺต นิกาย ๓๘ฯ๙ ",
"sn38.9:0.2":	"๑ฯ ชมฺพุขาทกวคฺค ",
"sn38.9:0.3":	"อวิชฺชาปญฺหาสุตฺต ",
"sn38.9:1.1":	"“‘อวิชฺชา, อวิชฺชา’ติ, อาวุโส สาริปุตฺต, วุจฺจติฯ ",
"sn38.9:1.2":	"กตมา นุ โข, อาวุโส, อวิชฺชา”ติ? ",
"sn38.9:1.3":	"“ยํ โข, อาวุโส, ทุกฺเข อญฺญาณํ, ทุกฺขสมุทเย อญฺญาณํ, ทุกฺขนิโรเธ อญฺญาณํ, ทุกฺขนิโรธคามินิยา ปฏิปทาย อญฺญาณํ—",
"sn38.9:1.4":	"อยํ วุจฺจตาวุโส, อวิชฺชา”ติฯ ",
"sn38.9:1.5":	"“อตฺถิ ปนาวุโส, มคฺโค อตฺถิ ปฏิปทา, เอติสฺสา อวิชฺชาย ปหานายา”ติ? ",
"sn38.9:1.6":	"“อตฺถิ โข, อาวุโส, มคฺโค อตฺถิ ปฏิปทา, เอติสฺสา อวิชฺชาย ปหานายา”ติฯ ",
"sn38.9:1.7":	"“กตโม ปนาวุโส, มคฺโค กตมา ปฏิปทา, เอติสฺสา อวิชฺชาย ปหานายา”ติ? ",
"sn38.9:1.8":	"“อยเมว โข, อาวุโส, อริโย อฏฺฐงฺคิโก มคฺโค, เอติสฺสา อวิชฺชาย ปหานาย, เสยฺยถิทํ—",
"sn38.9:1.9":	"สมฺมาทิฏฺฐิ …เป… สมฺมาสมาธิฯ ",
"sn38.9:1.10":	"อยํ โข, อาวุโส, มคฺโค อยํ ปฏิปทา, เอติสฺสา อวิชฺชาย ปหานายา”ติฯ ",
"sn38.9:1.11":	"“ภทฺทโก, อาวุโส, มคฺโค ภทฺทิกา ปฏิปทา, เอติสฺสา อวิชฺชาย ปหานายฯ ",
"sn38.9:1.12":	"อลญฺจ ปนาวุโส สาริปุตฺต, อปฺปมาทายา”ติฯ ",
"sn38.9:1.13":	"นวมํฯ "
}	
