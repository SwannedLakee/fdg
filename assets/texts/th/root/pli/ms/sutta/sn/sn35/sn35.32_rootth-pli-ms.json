{	
"sn35.32:0.1":	"สํยุตฺต นิกาย ๓๕ฯ๓๒ ",
"sn35.32:0.2":	"๓ฯ สพฺพวคฺค ",
"sn35.32:0.3":	"ทุติยสมุคฺฆาตสปฺปายสุตฺต ",
"sn35.32:1.1":	"“สพฺพมญฺญิตสมุคฺฆาตสปฺปายํ โว, ภิกฺขเว, ปฏิปทํ เทเสสฺสามิฯ ",
"sn35.32:1.2":	"ตํ สุณาถฯ ",
"sn35.32:1.3":	"กตมา จ สา, ภิกฺขเว, สพฺพมญฺญิตสมุคฺฆาตสปฺปายา ปฏิปทา? ",
"sn35.32:2.1":	"ตํ กึ มญฺญถ, ภิกฺขเว, ",
"sn35.32:2.2":	"จกฺขุ นิจฺจํ วา อนิจฺจํ วา”ติ? ",
"sn35.32:3.1":	"“อนิจฺจํ, ภนฺเต”ฯ ",
"sn35.32:4.1":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn35.32:5.1":	"“ทุกฺขํ, ภนฺเต”ฯ ",
"sn35.32:6.1":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn35.32:6.2":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn35.32:7.1":	"“โน เหตํ ภนฺเต”ฯ ",
"sn35.32:8.1":	"“รูปา …เป… ",
"sn35.32:8.2":	"จกฺขุวิญฺญาณํ … ",
"sn35.32:8.3":	"จกฺขุสมฺผโสฺส นิจฺโจ วา อนิจฺโจ วา”ติ? ",
"sn35.32:9.1":	"“อนิจฺโจ, ภนฺเต” …เป…ฯ ",
"sn35.32:10.1":	"“ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ นิจฺจํ วา อนิจฺจํ วา”ติ? ",
"sn35.32:11.1":	"“อนิจฺจํ, ภนฺเต”ฯ ",
"sn35.32:12.1":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn35.32:13.1":	"“ทุกฺขํ, ภนฺเต”ฯ ",
"sn35.32:14.1":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn35.32:14.2":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn35.32:15.1":	"“โน เหตํ, ภนฺเต” …เป…ฯ ",
"sn35.32:16.1":	"“ชิวฺหา นิจฺจา วา อนิจฺจา วา”ติ? ",
"sn35.32:17.1":	"“อนิจฺจา, ภนฺเต” …เป…ฯ ",
"sn35.32:18.1":	"“รสา … ",
"sn35.32:18.2":	"ชิวฺหาวิญฺญาณํ … ",
"sn35.32:18.3":	"ชิวฺหาสมฺผโสฺส …เป… ",
"sn35.32:18.4":	"ยมฺปิทํ ชิวฺหาสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ นิจฺจํ วา อนิจฺจํ วา”ติ? ",
"sn35.32:19.1":	"“อนิจฺจํ, ภนฺเต” …เป… ",
"sn35.32:20.1":	"ธมฺมา … ",
"sn35.32:20.2":	"มโนวิญฺญาณํ … ",
"sn35.32:20.3":	"มโนสมฺผโสฺส นิจฺโจ วา อนิจฺโจ วา”ติ? ",
"sn35.32:21.1":	"“อนิจฺโจ, ภนฺเต”ฯ ",
"sn35.32:22.1":	"“ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ นิจฺจํ วา อนิจฺจํ วา”ติ? ",
"sn35.32:23.1":	"“อนิจฺจํ, ภนฺเต”ฯ ",
"sn35.32:24.1":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn35.32:25.1":	"“ทุกฺขํ ภนฺเต”ฯ ",
"sn35.32:26.1":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn35.32:26.2":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn35.32:27.1":	"“โน เหตํ, ภนฺเต”ฯ ",
"sn35.32:28.1":	"“เอวํ ปสฺสํ, ภิกฺขเว, สุตวา อริยสาวโก จกฺขุสฺมิมฺปิ นิพฺพินฺทติ, รูเปสุปิ นิพฺพินฺทติ, จกฺขุวิญฺญาเณปิ นิพฺพินฺทติ, จกฺขุสมฺผเสฺสปิ นิพฺพินฺทติฯ ",
"sn35.32:28.2":	"ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตสฺมิมฺปิ นิพฺพินฺทติ …เป… ",
"sn35.32:28.3":	"ชิวฺหายปิ นิพฺพินฺทติ, รเสสุปิ …เป… ยมฺปิทํ ชิวฺหาสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตสฺมิมฺปิ นิพฺพินฺทติ …เป…ฯ ",
"sn35.32:28.4":	"มนสฺมิมฺปิ นิพฺพินฺทติ, ธมฺเมสุปิ นิพฺพินฺทติ, มโนวิญฺญาเณปิ นิพฺพินฺทติ, มโนสมฺผเสฺสปิ นิพฺพินฺทติฯ ",
"sn35.32:28.5":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตสฺมิมฺปิ นิพฺพินฺทติฯ ",
"sn35.32:28.6":	"นิพฺพินฺทํ วิรชฺชติ; วิราคา วิมุจฺจติ; วิมุตฺตสฺมึ วิมุตฺตมิติ ญาณํ โหติฯ ",
"sn35.32:28.7":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาติฯ ",
"sn35.32:28.8":	"อยํ โข สา, ภิกฺขเว, สพฺพมญฺญิตสมุคฺฆาตสปฺปายา ปฏิปทา”ติฯ ",
"sn35.32:28.9":	"ทสมํฯ ",
"sn35.32:28.10":	"สพฺพวคฺโค ตติโยฯ ",
"sn35.32:29.0":	"ตสฺสุทฺทานํ ",
"sn35.32:29.1":	"สพฺพญฺจ เทฺวปิ ปหานา, ",
"sn35.32:29.2":	"ปริชานาปเร ทุเว; ",
"sn35.32:29.3":	"อาทิตฺตํ อทฺธภูตญฺจ, ",
"sn35.32:29.4":	"สารุปฺปา เทฺว จ สปฺปายา; ",
"sn35.32:29.5":	"วคฺโค เตน ปวุจฺจตีติฯ "
}	
