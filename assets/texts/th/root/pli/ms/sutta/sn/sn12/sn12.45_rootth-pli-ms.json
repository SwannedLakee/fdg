{	
"sn12.45:0.1":	"สํยุตฺต นิกาย ๑๒ฯ๔๕ ",
"sn12.45:0.2":	"๕ฯ คหปติวคฺค ",
"sn12.45:0.3":	"ญาติกสุตฺต ",
"sn12.45:1.1":	"เอวํ เม สุตํ—",
"sn12.45:1.2":	"เอกํ สมยํ ภควา ญาติเก วิหรติ คิญฺชกาวสเถฯ ",
"sn12.45:1.3":	"อถ โข ภควา รโหคโต ปฏิสลฺลาโน อิมํ ธมฺมปริยายํ อภาสิ",
"sn12.45:2.1":	"“จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณํฯ ติณฺณํ สงฺคติ ผโสฺสฯ ",
"sn12.45:2.2":	"ผสฺสปจฺจยา เวทนา, ",
"sn12.45:2.3":	"เวทนาปจฺจยา ตณฺหา; ",
"sn12.45:2.4":	"ตณฺหาปจฺจยา อุปาทานํ …เป… ",
"sn12.45:2.5":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.45:3.1":	"โสตญฺจ ปฏิจฺจ สทฺเท จ …เป… ",
"sn12.45:3.2":	"ฆานญฺจ ปฏิจฺจ คนฺเธ จ … ",
"sn12.45:3.3":	"ชิวฺหญฺจ ปฏิจฺจ รเส จ … ",
"sn12.45:3.4":	"กายญฺจ ปฏิจฺจ โผฏฺฐพฺเพ จ … ",
"sn12.45:3.5":	"มนญฺจ ปฏิจฺจ ธมฺเม จ อุปฺปชฺชติ มโนวิญฺญาณํฯ ติณฺณํ สงฺคติ ผโสฺสฯ ",
"sn12.45:3.6":	"ผสฺสปจฺจยา เวทนา; ",
"sn12.45:3.7":	"เวทนาปจฺจยา ตณฺหา; ",
"sn12.45:3.8":	"ตณฺหาปจฺจยา อุปาทานํ …เป… ",
"sn12.45:3.9":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.45:4.1":	"จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณํฯ ติณฺณํ สงฺคติ ผโสฺสฯ ",
"sn12.45:4.2":	"ผสฺสปจฺจยา เวทนา; ",
"sn12.45:4.3":	"เวทนาปจฺจยา ตณฺหาฯ ",
"sn12.45:4.4":	"ตสฺสาเยว ตณฺหาย อเสสวิราคนิโรธา อุปาทานนิโรโธ; ",
"sn12.45:4.5":	"อุปาทานนิโรธา ภวนิโรโธ …เป… ",
"sn12.45:4.6":	"เอวเมตสฺส เกวลสฺส ทุกฺขกฺขนฺธสฺส นิโรโธ โหติฯ ",
"sn12.45:5.1":	"โสตญฺจ ปฏิจฺจ สทฺเท จ …เป… ",
"sn12.45:5.2":	"มนญฺจ ปฏิจฺจ ธมฺเม จ อุปฺปชฺชติ มโนวิญฺญาณํฯ ติณฺณํ สงฺคติ ผโสฺสฯ ",
"sn12.45:5.3":	"ผสฺสปจฺจยา เวทนา; ",
"sn12.45:5.4":	"เวทนาปจฺจยา ตณฺหาฯ ",
"sn12.45:5.5":	"ตสฺสาเยว ตณฺหาย อเสสวิราคนิโรธา อุปาทานนิโรโธ; ",
"sn12.45:5.6":	"อุปาทานนิโรธา ภวนิโรโธ …เป… ",
"sn12.45:5.7":	"เอวเมตสฺส เกวลสฺส ทุกฺขกฺขนฺธสฺส นิโรโธ โหตี”ติฯ ",
"sn12.45:6.1":	"เตน โข ปน สมเยน อญฺญตโร ภิกฺขุ ภควโต อุปสฺสุติ ฐิโต โหติฯ ",
"sn12.45:6.2":	"อทฺทสา โข ภควา ตํ ภิกฺขุํ อุปสฺสุติ ฐิตํฯ ",
"sn12.45:6.3":	"ทิสฺวาน ตํ ภิกฺขุํ เอตทโวจ",
"sn12.45:6.4":	"“อโสฺสสิ โน ตฺวํ, ภิกฺขุ, อิมํ ธมฺมปริยายนฺ”ติ? ",
"sn12.45:6.5":	"“เอวํ, ภนฺเต”ติฯ ",
"sn12.45:6.6":	"“อุคฺคณฺหาหิ ตฺวํ, ภิกฺขุ, อิมํ ธมฺมปริยายํ; ",
"sn12.45:6.7":	"ปริยาปุณาหิ ตฺวํ, ภิกฺขุ, อิมํ ธมฺมปริยายํ; ",
"sn12.45:6.8":	"ธาเรหิ ตฺวํ, ภิกฺขุ, อิมํ ธมฺมปริยายํฯ ",
"sn12.45:6.9":	"อตฺถสํหิโต อยํ, ภิกฺขุ, ธมฺมปริยาโย อาทิพฺรหฺมจริยโก”ติฯ ",
"sn12.45:6.10":	"ปญฺจมํฯ "
}	
