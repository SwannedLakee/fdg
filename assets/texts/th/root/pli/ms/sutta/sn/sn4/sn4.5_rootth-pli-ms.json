{	
"sn4.5:0.1":	"สํยุตฺต นิกาย ๔ฯ๕ ",
"sn4.5:0.2":	"๑ฯ ปฐมวคฺค ",
"sn4.5:0.3":	"ทุติยมารปาสสุตฺต ",
"sn4.5:1.1":	"เอกํ สมยํ ภควา พาราณสิยํ วิหรติ อิสิปตเน มิคทาเยฯ ",
"sn4.5:1.2":	"ตตฺร โข ภควา ภิกฺขู อามนฺเตสิ",
"sn4.5:1.3":	"“ภิกฺขโว”ติฯ ",
"sn4.5:1.4":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"sn4.5:1.5":	"ภควา เอตทโวจ",
"sn4.5:2.1":	"“มุตฺตาหํ, ภิกฺขเว, สพฺพปาเสหิ เย ทิพฺพา เย จ มานุสาฯ ",
"sn4.5:2.2":	"ตุเมฺหปิ, ภิกฺขเว, มุตฺตา สพฺพปาเสหิ เย ทิพฺพา เย จ มานุสาฯ ",
"sn4.5:2.3":	"จรถ, ภิกฺขเว, จาริกํ พหุชนหิตาย พหุชนสุขาย โลกานุกมฺปาย อตฺถาย หิตาย สุขาย เทวมนุสฺสานํฯ ",
"sn4.5:2.4":	"มา เอเกน เทฺว อคมิตฺถฯ ",
"sn4.5:2.5":	"เทเสถ, ภิกฺขเว, ธมฺมํ อาทิกลฺยาณํ มชฺเฌกลฺยาณํ ปริโยสานกลฺยาณํ สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ ปกาเสถฯ ",
"sn4.5:2.6":	"สนฺติ สตฺตา อปฺปรชกฺขชาติกา, อสฺสวนตา ธมฺมสฺส ปริหายนฺติฯ ",
"sn4.5:2.7":	"ภวิสฺสนฺติ ธมฺมสฺส อญฺญาตาโรฯ ",
"sn4.5:2.8":	"อหมฺปิ, ภิกฺขเว, เยน อุรุเวลา เสนานิคโม เตนุปสงฺกมิสฺสามิ ธมฺมเทสนายา”ติฯ ",
"sn4.5:2.9":	"อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ",
"sn4.5:3.1":	"“พทฺโธสิ สพฺพปาเสหิ, ",
"sn4.5:3.2":	"เย ทิพฺพา เย จ มานุสา; ",
"sn4.5:3.3":	"มหาพนฺธนพทฺโธสิ, ",
"sn4.5:3.4":	"น เม สมณ โมกฺขสี”ติฯ ",
"sn4.5:4.1":	"“มุตฺตาหํ สพฺพปาเสหิ, ",
"sn4.5:4.2":	"เย ทิพฺพา เย จ มานุสา; ",
"sn4.5:4.3":	"มหาพนฺธนมุตฺโตมฺหิ, ",
"sn4.5:4.4":	"นิหโต ตฺวมสิ อนฺตกา”ติฯ ",
"sn4.5:5.1":	"อถ โข มาโร ปาปิมา …เป… ตตฺเถวนฺตรธายีติฯ "
}	
