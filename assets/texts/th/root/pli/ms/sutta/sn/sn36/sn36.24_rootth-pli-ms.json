{	
"sn36.24:0.1":	"สํยุตฺต นิกาย ๓๖ฯ๒๔ ",
"sn36.24:0.2":	"๓ฯ อฏฺฐสตปริยายวคฺค ",
"sn36.24:0.3":	"ปุพฺพสุตฺต ",
"sn36.24:1.1":	"“ปุพฺเพว เม, ภิกฺขเว, สมฺโพธา อนภิสมฺพุทฺธสฺส โพธิสตฺตเสฺสว สโต เอตทโหสิ",
"sn36.24:1.2":	"‘กตมา นุ โข เวทนา, กตโม เวทนาสมุทโย, กตมา เวทนาสมุทยคามินี ปฏิปทา, กตโม เวทนานิโรโธ, กตมา เวทนานิโรธคามินี ปฏิปทา? ",
"sn36.24:1.3":	"โก เวทนาย อสฺสาโท, โก อาทีนโว, กึ นิสฺสรณนฺ’ติ? ",
"sn36.24:1.4":	"ตสฺส มยฺหํ, ภิกฺขเว, เอตทโหสิ",
"sn36.24:1.5":	"‘ติโสฺส อิมา เวทนา—",
"sn36.24:1.6":	"สุขา เวทนา, ทุกฺขา เวทนา, อทุกฺขมสุขา เวทนาฯ ",
"sn36.24:1.7":	"อิมา วุจฺจนฺติ เวทนาฯ ",
"sn36.24:1.8":	"ผสฺสสมุทยา เวทนาสมุทโยฯ ",
"sn36.24:1.9":	"ตณฺหา เวทนาสมุทยคามินี ปฏิปทา …เป… ",
"sn36.24:1.10":	"โย เวทนาย ฉนฺทราควินโย ฉนฺทราคปฺปหานํฯ อิทํ เวทนาย นิสฺสรณนฺ’”ติฯ ",
"sn36.24:1.11":	"จตุตฺถํฯ "
}	
