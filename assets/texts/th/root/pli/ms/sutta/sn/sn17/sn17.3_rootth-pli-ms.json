{	
"sn17.3:0.1":	"สํยุตฺต นิกาย ๑๗ฯ๓ ",
"sn17.3:0.2":	"๑ฯ ปฐมวคฺค ",
"sn17.3:0.3":	"กุมฺมสุตฺต ",
"sn17.3:1.1":	"สาวตฺถิยํ วิหรติฯ ",
"sn17.3:1.2":	"“ทารุโณ, ภิกฺขเว, ลาภสกฺการสิโลโก …เป… อธิคมายฯ ",
"sn17.3:1.3":	"ภูตปุพฺพํ, ภิกฺขเว, อญฺญตรสฺมึ อุทกรหเท มหากุมฺมกุลํ จิรนิวาสิ อโหสิฯ ",
"sn17.3:1.4":	"อถ โข, ภิกฺขเว, อญฺญตโร กุมฺโม อญฺญตรํ กุมฺมํ เอตทโวจ",
"sn17.3:1.5":	"‘มา โข ตฺวํ, ตาต กุมฺม, เอตํ ปเทสํ อคมาสี’ติฯ ",
"sn17.3:1.6":	"อคมาสิ โข, ภิกฺขเว, โส กุมฺโม ตํ ปเทสํฯ ",
"sn17.3:1.7":	"ตเมนํ ลุทฺโท ปปตาย วิชฺฌิฯ ",
"sn17.3:1.8":	"อถ โข, ภิกฺขเว, โส กุมฺโม เยน โส กุมฺโม เตนุปสงฺกมิฯ ",
"sn17.3:1.9":	"อทฺทสา โข, ภิกฺขเว, โส กุมฺโม ตํ กุมฺมํ ทูรโตว อาคจฺฉนฺตํฯ ",
"sn17.3:1.10":	"ทิสฺวาน ตํ กุมฺมํ เอตทโวจ",
"sn17.3:1.11":	"‘กจฺจิ ตฺวํ, ตาต กุมฺม, น ตํ ปเทสํ อคมาสี’ติ? ",
"sn17.3:1.12":	"‘อคมาสึ ขฺวาหํ, ตาต กุมฺม, ตํ ปเทสนฺ’ติฯ ",
"sn17.3:1.13":	"‘กจฺจิ ปนาสิ, ตาต กุมฺม, อกฺขโต อนุปหโต’ติ? ",
"sn17.3:1.14":	"‘อกฺขโต โขมฺหิ, ตาต กุมฺม, อนุปหโต, อตฺถิ จ เม อิทํ สุตฺตกํ ปิฏฺฐิโต ปิฏฺฐิโต อนุพนฺธนฺ’ติฯ ",
"sn17.3:1.15":	"‘ตคฺฆสิ, ตาต กุมฺม, ขโต, ตคฺฆ อุปหโตฯ ",
"sn17.3:1.16":	"เอเตน หิ เต, ตาต กุมฺม, สุตฺตเกน ปิตโร จ ปิตามหา จ อนยํ อาปนฺนา พฺยสนํ อาปนฺนาฯ ",
"sn17.3:1.17":	"คจฺฉ ทานิ ตฺวํ, ตาต กุมฺม, น ทานิ ตฺวํ อมฺหากนฺ’ติฯ ",
"sn17.3:2.1":	"ลุทฺโทติ โข, ภิกฺขเว, มารเสฺสตํ ปาปิมโต อธิวจนํฯ ",
"sn17.3:2.2":	"ปปตาติ โข, ภิกฺขเว, ลาภสกฺการสิโลกเสฺสตํ อธิวจนํฯ ",
"sn17.3:2.3":	"สุตฺตกนฺติ โข, ภิกฺขเว, นนฺทีราคเสฺสตํ อธิวจนํฯ ",
"sn17.3:2.4":	"โย หิ โกจิ, ภิกฺขเว, ภิกฺขุ อุปฺปนฺนํ ลาภสกฺการสิโลกํ อสฺสาเทติ นิกาเมติ—",
"sn17.3:2.5":	"อยํ วุจฺจติ, ภิกฺขเว, ภิกฺขุ คิทฺโธ ปปตาย อนยํ อาปนฺโน พฺยสนํ อาปนฺโน ยถากามกรณีโย ปาปิมโตฯ ",
"sn17.3:2.6":	"เอวํ ทารุโณ โข, ภิกฺขเว, ลาภสกฺการสิโลโก …เป… ",
"sn17.3:2.7":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"sn17.3:2.8":	"ตติยํฯ "
}	
