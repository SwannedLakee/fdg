{	
"sn35.148:0.1":	"สํยุตฺต นิกาย ๓๕ฯ๑๔๘ ",
"sn35.148:0.2":	"๑๕ฯ นวปุราณวคฺค ",
"sn35.148:0.3":	"ทุกฺขนิพฺพานสปฺปายสุตฺต ",
"sn35.148:1.1":	"“นิพฺพานสปฺปายํ โว, ภิกฺขเว, ปฏิปทํ เทเสสฺสามิฯ ",
"sn35.148:1.2":	"ตํ สุณาถ …เป… ",
"sn35.148:1.3":	"กตมา จ สา, ภิกฺขเว, นิพฺพานสปฺปายา ปฏิปทา? ",
"sn35.148:1.4":	"อิธ, ภิกฺขเว, จกฺขุํ ทุกฺขนฺติ ปสฺสติ, รูปา ทุกฺขาติ ปสฺสติ, จกฺขุวิญฺญาณํ ทุกฺขนฺติ ปสฺสติ, จกฺขุสมฺผโสฺส ทุกฺโขติ ปสฺสติ, ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ ทุกฺขนฺติ ปสฺสติ …เป… ",
"sn35.148:1.5":	"ชิวฺหา ทุกฺขาติ ปสฺสติ …เป… ",
"sn35.148:1.6":	"มโน ทุกฺโขติ ปสฺสติ, ธมฺมา ทุกฺขาติ ปสฺสติ, มโนวิญฺญาณํ ทุกฺขนฺติ ปสฺสติ, มโนสมฺผโสฺส ทุกฺโขติ ปสฺสติ, ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ ทุกฺขนฺติ ปสฺสติฯ ",
"sn35.148:1.7":	"อยํ โข สา, ภิกฺขเว, นิพฺพานสปฺปายา ปฏิปทา”ติฯ ",
"sn35.148:1.8":	"ตติยํฯ "
}	
