{	
"sn45.170:0.1":	"สํยุตฺต นิกาย ๔๕ฯ๑๗๐ ",
"sn45.170:0.2":	"๑๓ฯ เอสนาวคฺค ",
"sn45.170:0.3":	"ตณฺหาสุตฺต ",
"sn45.170:1.1":	"“ติโสฺส อิมา, ภิกฺขเว, ตณฺหาฯ ",
"sn45.170:1.2":	"กตมา ติโสฺส? ",
"sn45.170:1.3":	"กามตณฺหา, ภวตณฺหา, วิภวตณฺหา—",
"sn45.170:1.4":	"อิมา โข, ภิกฺขเว, ติโสฺส ตณฺหาฯ ",
"sn45.170:1.5":	"อิมาสํ โข, ภิกฺขเว, ติสฺสนฺนํ ตณฺหานํ อภิญฺญาย ปริญฺญาย ปริกฺขยาย ปหานาย …เป… อยํ อริโย อฏฺฐงฺคิโก มคฺโค ภาเวตพฺโพฯ ",
"sn45.170:1.6":	"กตโม อริโย อฏฺฐงฺคิโก มคฺโค? ",
"sn45.170:1.7":	"อิธ, ภิกฺขเว, ภิกฺขุ สมฺมาทิฏฺฐึ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึ …เป… สมฺมาสมาธึ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึฯ ",
"sn45.170:1.8":	"อิมาสํ โข, ภิกฺขเว, ติสฺสนฺนํ ตณฺหานํ อภิญฺญาย ปริญฺญาย ปริกฺขยาย ปหานาย …เป… อยํ อริโย อฏฺฐงฺคิโก มคฺโค ภาเวตพฺโพ”ติฯ ",
"sn45.170:1.9":	"ทสมํฯ ",
"sn45.170:2.0":	"ตสินาสุตฺต ",
"sn45.170:2.1":	"“ติโสฺส อิมา, ภิกฺขเว, ตสินาฯ ",
"sn45.170:2.2":	"กตมา ติโสฺส? ",
"sn45.170:2.3":	"กามตสินา, ภวตสินา, วิภวตสินาฯ ",
"sn45.170:2.4":	"อิมาสํ โข, ภิกฺขเว, ติสฺสนฺนํ ตสินานํ อภิญฺญาย ปริญฺญาย ปริกฺขยาย ปหานาย …เป…ฯ ",
"sn45.170:2.5":	"ราควินยปริโยสานํ โทสวินยปริโยสานํ โมหวินยปริโยสานํ …เป… ",
"sn45.170:2.6":	"อมโตคธํ อมตปรายนํ อมตปริโยสานํ …เป… ",
"sn45.170:2.7":	"นิพฺพานนินฺนํ นิพฺพานโปณํ นิพฺพานปพฺภารํฯ ",
"sn45.170:2.8":	"อิมาสํ โข, ภิกฺขเว, ติสฺสนฺนํ ตสินานํ อภิญฺญาย ปริญฺญาย ปริกฺขยาย ปหานาย …เป…  อยํ อริโย อฏฺฐงฺคิโก มคฺโค ภาเวตพฺโพ”ติฯ ",
"sn45.170:2.9":	"เอกาทสมํฯ ",
"sn45.170:2.10":	"เอสนาวคฺโค สตฺตโมฯ ",
"sn45.170:2.11":	"ตสฺสุทฺทานํ ",
"sn45.170:2.12":	"เอสนา วิธา อาสโว, ",
"sn45.170:2.13":	"ภโว จ ทุกฺขตา ขิลา; ",
"sn45.170:2.14":	"มลํ นีโฆ จ เวทนา, ",
"sn45.170:2.15":	"เทฺว ตณฺหา ตสินาย จาติฯ "
}	
