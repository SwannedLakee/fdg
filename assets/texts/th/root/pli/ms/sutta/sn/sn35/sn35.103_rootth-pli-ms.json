{	
"sn35.103:0.1":	"สํยุตฺต นิกาย ๓๕ฯ๑๐๓ ",
"sn35.103:0.2":	"๑๐ฯ สฬวคฺค ",
"sn35.103:0.3":	"อุทกสุตฺต ",
"sn35.103:1.1":	"“อุทโก สุทํ, ภิกฺขเว, รามปุตฺโต เอวํ วาจํ ภาสติ",
"sn35.103:1.2":	"‘อิทํ ชาตุ เวทคู, ",
"sn35.103:1.3":	"อิทํ ชาตุ สพฺพชี, ",
"sn35.103:1.4":	"อิทํ ชาตุ อปลิขตํ ",
"sn35.103:1.5":	"คณฺฑมูลํ ปลิขณินฺ’ติฯ ",
"sn35.103:1.6":	"ตํ โข ปเนตํ, ภิกฺขเว, อุทโก รามปุตฺโต อเวทคูเยว สมาโน ‘เวทคูสฺมี’ติ ภาสติ, อสพฺพชีเยว สมาโน ‘สพฺพชีสฺมี’ติ ภาสติ, อปลิขตํเยว คณฺฑมูลํ ปลิขตํ เม ‘คณฺฑมูลนฺ’ติ ภาสติฯ ",
"sn35.103:1.7":	"อิธ โข ตํ, ภิกฺขเว, ภิกฺขุ สมฺมา วทมาโน วเทยฺย",
"sn35.103:1.8":	"‘อิทํ ชาตุ เวทคู, ",
"sn35.103:1.9":	"อิทํ ชาตุ สพฺพชี, ",
"sn35.103:1.10":	"อิทํ ชาตุ อปลิขตํ ",
"sn35.103:1.11":	"คณฺฑมูลํ ปลิขณินฺ’ติฯ ",
"sn35.103:2.1":	"กถญฺจ, ภิกฺขเว, เวทคู โหติ? ",
"sn35.103:2.2":	"ยโต โข, ภิกฺขเว, ภิกฺขุ ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานาติ; ",
"sn35.103:2.3":	"เอวํ โข, ภิกฺขเว, ภิกฺขุ เวทคู โหติฯ ",
"sn35.103:3.1":	"กถญฺจ, ภิกฺขเว, ภิกฺขุ สพฺพชี โหติ? ",
"sn35.103:3.2":	"ยโต โข, ภิกฺขเว, ภิกฺขุ ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ วิทิตฺวา อนุปาทาวิมุตฺโต โหติ; ",
"sn35.103:3.3":	"เอวํ โข, ภิกฺขเว, ภิกฺขุ สพฺพชี โหติฯ ",
"sn35.103:4.1":	"กถญฺจ, ภิกฺขเว, ภิกฺขุโน อปลิขตํ คณฺฑมูลํ ปลิขตํ โหติ? ",
"sn35.103:4.2":	"คณฺโฑติ โข, ภิกฺขเว, อิมเสฺสตํ จาตุมหาภูติกสฺส กายสฺส อธิวจนํ มาตาเปตฺติกสมฺภวสฺส โอทนกุมฺมาสูปจยสฺส อนิจฺจุจฺฉาทนปริมทฺทนเภทนวิทฺธํสนธมฺมสฺสฯ ",
"sn35.103:4.3":	"คณฺฑมูลนฺติ โข, ภิกฺขเว, ตณฺหาเยตํ อธิวจนํฯ ",
"sn35.103:4.4":	"ยโต โข, ภิกฺขเว, ภิกฺขุโน ตณฺหา ปหีนา โหติ อุจฺฉินฺนมูลา ตาลาวตฺถุกตา อนภาวงฺกตา อายตึ อนุปฺปาทธมฺมา; ",
"sn35.103:4.5":	"เอวํ โข, ภิกฺขเว, ภิกฺขุโน อปลิขตํ คณฺฑมูลํ ปลิขตํ โหติฯ ",
"sn35.103:5.1":	"อุทโก สุทํ, ภิกฺขเว, รามปุตฺโต เอวํ วาจํ ภาสติ",
"sn35.103:5.2":	"‘อิทํ ชาตุ เวทคู, ",
"sn35.103:5.3":	"อิทํ ชาตุ สพฺพชี, ",
"sn35.103:5.4":	"อิทํ ชาตุ อปลิขตํ ",
"sn35.103:5.5":	"คณฺฑมูลํ ปลิขณินฺ’ติฯ ",
"sn35.103:5.6":	"ตํ โข ปเนตํ, ภิกฺขเว, อุทโก รามปุตฺโต อเวทคูเยว สมาโน ‘เวทคูสฺมี’ติ ภาสติ, อสพฺพชีเยว สมาโน ‘สพฺพชีสฺมี’ติ ภาสติ; อปลิขตํเยว คณฺฑมูลํ ‘ปลิขตํ เม คณฺฑมูลนฺ’ติ ภาสติฯ ",
"sn35.103:5.7":	"อิธ โข ตํ, ภิกฺขเว, ภิกฺขุ สมฺมา วทมาโน วเทยฺย",
"sn35.103:5.8":	"‘อิทํ ชาตุ เวทคู, ",
"sn35.103:5.9":	"อิทํ ชาตุ สพฺพชี, ",
"sn35.103:5.10":	"อิทํ ชาตุ อปลิขตํ ",
"sn35.103:5.11":	"คณฺฑมูลํ ปลิขณินฺ’ติฯ ",
"sn35.103:5.12":	"ทสมํฯ ",
"sn35.103:5.13":	"สฬวคฺโค ปญฺจโมฯ ",
"sn35.103:6.0":	"ตสฺสุทฺทานํ ",
"sn35.103:6.1":	"เทฺว สงฺคยฺหา ปริหานํ, ",
"sn35.103:6.2":	"ปมาทวิหารี จ สํวโร; ",
"sn35.103:6.3":	"สมาธิ ปฏิสลฺลานํ, ",
"sn35.103:6.4":	"เทฺว นตุมฺหาเกน อุทฺทโกติฯ ",
"sn35.103:6.5":	"สฬายตนวคฺเค ทุติยปณฺณาสโก สมตฺโตฯ ",
"sn35.103:7.0":	"ตสฺส วคฺคุทฺทานํ ",
"sn35.103:7.1":	"อวิชฺชา มิคชาลญฺจ, ",
"sn35.103:7.2":	"คิลานํ ฉนฺนํ จตุตฺถกํ; ",
"sn35.103:7.3":	"สฬวคฺเคน ปญฺญาสํ, ",
"sn35.103:7.4":	"ทุติโย ปณฺณาสโก อยนฺติฯ ",
"sn35.103:7.5":	"ปฐมสตกํฯ "
}	
