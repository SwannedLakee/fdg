{	
"sn6.11:0.1":	"สํยุตฺต นิกาย ๖ฯ๑๑ ",
"sn6.11:0.2":	"๒ฯ ทุติยวคฺค ",
"sn6.11:0.3":	"สนงฺกุมารสุตฺต ",
"sn6.11:1.1":	"เอวํ เม สุตํ—",
"sn6.11:1.2":	"เอกํ สมยํ ภควา ราชคเห วิหรติ สปฺปินีตีเรฯ ",
"sn6.11:1.3":	"อถ โข พฺรหฺมา สนงฺกุมาโร อภิกฺกนฺตาย รตฺติยา อภิกฺกนฺตวณฺโณ เกวลกปฺปํ สปฺปินีตีรํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ ",
"sn6.11:1.4":	"เอกมนฺตํ ฐิโต โข พฺรหฺมา สนงฺกุมาโร ภควโต สนฺติเก อิมํ คาถํ อภาสิ",
"sn6.11:2.1":	"“ขตฺติโย เสฏฺโฐ ชเนตสฺมึ, ",
"sn6.11:2.2":	"เย โคตฺตปฏิสาริโน; ",
"sn6.11:2.3":	"วิชฺชาจรณสมฺปนฺโน, ",
"sn6.11:2.4":	"โส เสฏฺโฐ เทวมานุเส”ติฯ ",
"sn6.11:3.1":	"อิทมโวจ พฺรหฺมา สนงฺกุมาโรฯ ",
"sn6.11:3.2":	"สมนุญฺโญ สตฺถา อโหสิฯ ",
"sn6.11:3.3":	"อถ โข พฺรหฺมา สนงฺกุมาโร “สมนุญฺโญ เม สตฺถา”ติ ภควนฺตํ อภิวาเทตฺวา ปทกฺขิณํ กตฺวา ตตฺเถวนฺตรธายีติฯ "
}	
