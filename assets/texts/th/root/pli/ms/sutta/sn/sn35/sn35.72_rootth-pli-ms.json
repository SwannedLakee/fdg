{	
"sn35.72:0.1":	"สํยุตฺต นิกาย ๓๕ฯ๗๒ ",
"sn35.72:0.2":	"๗ฯ มิคชาลวคฺค ",
"sn35.72:0.3":	"ทุติยฉผสฺสายตนสุตฺต ",
"sn35.72:1.1":	"“โย หิ โกจิ, ภิกฺขเว, ภิกฺขุ ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานาติฯ ",
"sn35.72:1.2":	"อวุสิตํ เตน พฺรหฺมจริยํ, อารกา โส อิมสฺมา ธมฺมวินยา”ติฯ ",
"sn35.72:2.1":	"เอวํ วุตฺเต, อญฺญตโร ภิกฺขุ ภควนฺตํ เอตทโวจ",
"sn35.72:2.2":	"“เอตฺถาหํ, ภนฺเต, อนสฺสสํ ปนสฺสสํฯ ",
"sn35.72:2.3":	"อหญฺหิ, ภนฺเต, ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานามี”ติฯ ",
"sn35.72:3.1":	"“ตํ กึ มญฺญสิ, ภิกฺขุ, ",
"sn35.72:3.2":	"จกฺขุํ ‘เนตํ มม, เนโสหมสฺมิ, น เมโส อตฺตา’ติ สมนุปสฺสสี”ติ? ",
"sn35.72:4.1":	"“เอวํ, ภนฺเต”ฯ ",
"sn35.72:5.1":	"“สาธุ, ภิกฺขุ, เอตฺถ จ เต, ภิกฺขุ, จกฺขุ ‘เนตํ มม, เนโสหมสฺมิ น เมโส อตฺตา’ติ เอวเมตํ ยถาภูตํ สมฺมปฺปญฺญาย สุทิฏฺฐํ ภวิสฺสติฯ ",
"sn35.72:5.2":	"เอวํ เต เอตํ ปฐมํ ผสฺสายตนํ ปหีนํ ภวิสฺสติ อายตึ อปุนพฺภวาย …เป…ฯ ",
"sn35.72:6.1":	"“ชิวฺหํ ‘เนตํ มม, เนโสหมสฺมิ, น เมโส อตฺตา’ติ สมนุปสฺสสี”ติ? ",
"sn35.72:7.1":	"“เอวํ, ภนฺเต”ฯ ",
"sn35.72:8.1":	"“สาธุ, ภิกฺขุ, เอตฺถ จ เต, ภิกฺขุ, ชิวฺหา ‘เนตํ มม, เนโสหมสฺมิ น เมโส อตฺตา’ติ เอวเมตํ ยถาภูตํ สมฺมปฺปญฺญาย สุทิฏฺฐํ ภวิสฺสติฯ เอวํ เต เอตํ จตุตฺถํ ผสฺสายตนํ ปหีนํ ภวิสฺสติ อายตึ อปุนพฺภวาย …เป…ฯ ",
"sn35.72:9.1":	"“มนํ ‘เนตํ มม, เนโสหมสฺมิ, น เมโส อตฺตา’ติ สมนุปสฺสสี”ติ? ",
"sn35.72:10.1":	"“เอวํ, ภนฺเต”ฯ ",
"sn35.72:11.1":	"“สาธุ, ภิกฺขุ, เอตฺถ จ เต, ภิกฺขุ, มโน ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย สุทิฏฺฐํ ภวิสฺสติฯ ",
"sn35.72:11.2":	"เอวํ เต เอตํ ฉฏฺฐํ ผสฺสายตนํ ปหีนํ ภวิสฺสติ อายตึ อปุนพฺภวายา”ติฯ ",
"sn35.72:11.3":	"ทสมํฯ "
}	
