{	
"sn12.43:0.1":	"สํยุตฺต นิกาย ๑๒ฯ๔๓ ",
"sn12.43:0.2":	"๕ฯ คหปติวคฺค ",
"sn12.43:0.3":	"ทุกฺขสุตฺต ",
"sn12.43:1.1":	"สาวตฺถิยํ วิหรติฯ ",
"sn12.43:1.2":	"“ทุกฺขสฺส, ภิกฺขเว, สมุทยญฺจ อตฺถงฺคมญฺจ เทเสสฺสามิฯ ",
"sn12.43:1.3":	"ตํ สุณาถ, สาธุกํ มนสิ กโรถ, ภาสิสฺสามี”ติฯ ",
"sn12.43:1.4":	"“เอวํ, ภนฺเต”ติ โข เต ภิกฺขู ภควโต ปจฺจโสฺสสุํฯ ",
"sn12.43:1.5":	"ภควา เอตทโวจ",
"sn12.43:2.1":	"“กตโม จ, ภิกฺขเว, ทุกฺขสฺส สมุทโย? ",
"sn12.43:2.2":	"จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณํฯ ติณฺณํ สงฺคติ ผโสฺสฯ ",
"sn12.43:2.3":	"ผสฺสปจฺจยา เวทนา; ",
"sn12.43:2.4":	"เวทนาปจฺจยา ตณฺหาฯ ",
"sn12.43:2.5":	"อยํ โข, ภิกฺขเว, ทุกฺขสฺส สมุทโยฯ ",
"sn12.43:3.1":	"โสตญฺจ ปฏิจฺจ สทฺเท จ อุปฺปชฺชติ โสตวิญฺญาณํ …เป… ",
"sn12.43:3.2":	"ฆานญฺจ ปฏิจฺจ คนฺเธ จ …เป… ",
"sn12.43:3.3":	"ชิวฺหญฺจ ปฏิจฺจ รเส จ …เป… ",
"sn12.43:3.4":	"กายญฺจ ปฏิจฺจ โผฏฺฐพฺเพ จ …เป… ",
"sn12.43:3.5":	"มนญฺจ ปฏิจฺจ ธมฺเม จ อุปฺปชฺชติ มโนวิญฺญาณํฯ ติณฺณํ สงฺคติ ผโสฺสฯ ",
"sn12.43:3.6":	"ผสฺสปจฺจยา เวทนา; ",
"sn12.43:3.7":	"เวทนาปจฺจยา ตณฺหาฯ ",
"sn12.43:3.8":	"อยํ โข, ภิกฺขเว, ทุกฺขสฺส สมุทโยฯ ",
"sn12.43:4.1":	"กตโม จ, ภิกฺขเว, ทุกฺขสฺส อตฺถงฺคโม? ",
"sn12.43:4.2":	"จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณํฯ ติณฺณํ สงฺคติ ผโสฺสฯ ",
"sn12.43:4.3":	"ผสฺสปจฺจยา เวทนา; ",
"sn12.43:4.4":	"เวทนาปจฺจยา ตณฺหาฯ ",
"sn12.43:4.5":	"ตสฺสาเยว ตณฺหาย อเสสวิราคนิโรธา อุปาทานนิโรโธ; ",
"sn12.43:4.6":	"อุปาทานนิโรธา ภวนิโรโธ; ",
"sn12.43:4.7":	"ภวนิโรธา ชาตินิโรโธ; ",
"sn12.43:4.8":	"ชาตินิโรธา ชรามรณํ โสกปริเทวทุกฺขโทมนสฺสุปายาสา นิรุชฺฌนฺติฯ ",
"sn12.43:4.9":	"เอวเมตสฺส เกวลสฺส ทุกฺขกฺขนฺธสฺส นิโรโธ โหติฯ ",
"sn12.43:4.10":	"อยํ โข, ภิกฺขเว, ทุกฺขสฺส อตฺถงฺคโมฯ ",
"sn12.43:5.1":	"โสตญฺจ ปฏิจฺจ สทฺเท จ อุปฺปชฺชติ โสตวิญฺญาณํ …เป… ",
"sn12.43:5.2":	"ฆานญฺจ ปฏิจฺจ คนฺเธ จ …เป… ",
"sn12.43:5.3":	"ชิวฺหญฺจ ปฏิจฺจ รเส จ …เป… ",
"sn12.43:5.4":	"กายญฺจ ปฏิจฺจ โผฏฺฐพฺเพ จ …เป… ",
"sn12.43:5.5":	"มนญฺจ ปฏิจฺจ ธมฺเม จ อุปฺปชฺชติ มโนวิญฺญาณํฯ ติณฺณํ สงฺคติ ผโสฺสฯ ",
"sn12.43:5.6":	"ผสฺสปจฺจยา เวทนา; ",
"sn12.43:5.7":	"เวทนาปจฺจยา ตณฺหาฯ ",
"sn12.43:5.8":	"ตสฺสาเยว ตณฺหาย อเสสวิราคนิโรธา อุปาทานนิโรโธ; ",
"sn12.43:5.9":	"อุปาทานนิโรธา ภวนิโรโธ; ",
"sn12.43:5.10":	"ภวนิโรธา ชาตินิโรโธ; ",
"sn12.43:5.11":	"ชาตินิโรธา ชรามรณํ โสกปริเทวทุกฺขโทมนสฺสุปายาสา นิรุชฺฌนฺติฯ ",
"sn12.43:5.12":	"เอวเมตสฺส เกวลสฺส ทุกฺขกฺขนฺธสฺส นิโรโธ โหติฯ ",
"sn12.43:5.13":	"อยํ โข, ภิกฺขเว, ทุกฺขสฺส อตฺถงฺคโม”ติฯ ",
"sn12.43:5.14":	"ตติยํฯ "
}	
