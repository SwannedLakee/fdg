{	
"sn47.40:0.1":	"สํยุตฺต นิกาย ๔๗ฯ๔๐ ",
"sn47.40:0.2":	"๔ฯ อนนุสฺสุตวคฺค ",
"sn47.40:0.3":	"วิภงฺคสุตฺต ",
"sn47.40:1.1":	"“สติปฏฺฐานญฺจ โว, ภิกฺขเว, เทเสสฺสามิ สติปฏฺฐานภาวนญฺจ สติปฏฺฐานภาวนาคามินิญฺจ ปฏิปทํฯ ",
"sn47.40:1.2":	"ตํ สุณาถฯ ",
"sn47.40:1.3":	"กตมญฺจ, ภิกฺขเว, สติปฏฺฐานํ? ",
"sn47.40:1.4":	"อิธ, ภิกฺขเว, ภิกฺขุ กาเย กายานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ; ",
"sn47.40:1.5":	"เวทนาสุ เวทนานุปสฺสี วิหรติ …เป… ",
"sn47.40:1.6":	"จิตฺเต จิตฺตานุปสฺสี วิหรติ …เป… ",
"sn47.40:1.7":	"ธมฺเมสุ ธมฺมานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.40:1.8":	"อิทํ วุจฺจติ, ภิกฺขเว, สติปฏฺฐานํฯ ",
"sn47.40:2.1":	"กตมา จ, ภิกฺขเว, สติปฏฺฐานภาวนา? ",
"sn47.40:2.2":	"อิธ, ภิกฺขเว, ภิกฺขุ สมุทยธมฺมานุปสฺสี กายสฺมึ วิหรติ, วยธมฺมานุปสฺสี กายสฺมึ วิหรติ, สมุทยวยธมฺมานุปสฺสี กายสฺมึ วิหรติ, อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.40:2.3":	"สมุทยธมฺมานุปสฺสี เวทนาสุ วิหรติ …เป… ",
"sn47.40:2.4":	"สมุทยธมฺมานุปสฺสี จิตฺเต วิหรติ …เป… ",
"sn47.40:2.5":	"สมุทยธมฺมานุปสฺสี ธมฺเมสุ วิหรติ, วยธมฺมานุปสฺสี ธมฺเมสุ วิหรติ, สมุทยวยธมฺมานุปสฺสี ธมฺเมสุ วิหรติ, อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.40:2.6":	"อยํ วุจฺจติ, ภิกฺขเว, สติปฏฺฐานภาวนาฯ ",
"sn47.40:3.1":	"กตมา จ, ภิกฺขเว, สติปฏฺฐานภาวนาคามินี ปฏิปทา? ",
"sn47.40:3.2":	"อยเมว อริโย อฏฺฐงฺคิโก มคฺโค, เสยฺยถิทํ—",
"sn47.40:3.3":	"สมฺมาทิฏฺฐิ, สมฺมาสงฺกปฺโป, สมฺมาวาจา, สมฺมากมฺมนฺโต, สมฺมาอาชีโว, สมฺมาวายาโม, สมฺมาสติ, สมฺมาสมาธิฯ ",
"sn47.40:3.4":	"อยํ วุจฺจติ, ภิกฺขเว, สติปฏฺฐานภาวนาคามินี ปฏิปทา”ติฯ ",
"sn47.40:3.5":	"ทสมํฯ ",
"sn47.40:3.6":	"อนนุสฺสุตวคฺโค จตุตฺโถฯ ",
"sn47.40:4.0":	"ตสฺสุทฺทานํ ",
"sn47.40:4.1":	"อนนุสฺสุตํ วิราโค, ",
"sn47.40:4.2":	"วิรทฺโธ ภาวนา สติ; ",
"sn47.40:4.3":	"อญฺญา ฉนฺทํ ปริญฺญาย, ",
"sn47.40:4.4":	"ภาวนา วิภงฺเคน จาติฯ "
}	
