{	
"sn51.25:0.1":	"สํยุตฺต นิกาย ๕๑ฯ๒๕ ",
"sn51.25:0.2":	"๓ฯ อโยคุฬวคฺค ",
"sn51.25:0.3":	"ปฐมผลสุตฺต ",
"sn51.25:1.1":	"“จตฺตาโรเม, ภิกฺขเว, อิทฺธิปาทาฯ ",
"sn51.25:1.2":	"กตเม จตฺตาโร? ",
"sn51.25:1.3":	"อิธ, ภิกฺขเว, ภิกฺขุ ฉนฺทสมาธิปฺปธานสงฺขารสมนฺนาคตํ อิทฺธิปาทํ ภาเวติ, ",
"sn51.25:1.4":	"วีริยสมาธิ …เป… ",
"sn51.25:1.5":	"จิตฺตสมาธิ … ",
"sn51.25:1.6":	"วีมํสาสมาธิปฺปธานสงฺขารสมนฺนาคตํ อิทฺธิปาทํ ภาเวติ—",
"sn51.25:1.7":	"อิเม โข, ภิกฺขเว, จตฺตาโร อิทฺธิปาทาฯ ",
"sn51.25:1.8":	"อิเมสํ โข, ภิกฺขเว, จตุนฺนํ อิทฺธิปาทานํ ภาวิตตฺตา พหุลีกตตฺตา ภิกฺขุนา ทฺวินฺนํ ผลานํ อญฺญตรํ ผลํ ปาฏิกงฺขํ—",
"sn51.25:1.9":	"ทิฏฺเฐว ธมฺเม อญฺญา, สติ วา อุปาทิเสเส อนาคามิตา”ติฯ ",
"sn51.25:1.10":	"ปญฺจมํฯ "
}	
