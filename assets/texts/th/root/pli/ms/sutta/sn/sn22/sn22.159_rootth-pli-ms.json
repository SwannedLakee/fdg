{	
"sn22.159:0.1":	"สํยุตฺต นิกาย ๒๒ฯ๑๕๙ ",
"sn22.159:0.2":	"๑๕ฯ ทิฏฺฐิวคฺค ",
"sn22.159:0.3":	"อานนฺทสุตฺต ",
"sn22.159:1.1":	"สาวตฺถินิทานํฯ ",
"sn22.159:1.2":	"อถ โข อายสฺมา อานนฺโท เยน ภควา เตนุปสงฺกมิ; อุปสงฺกมิตฺวา …เป… ภควนฺตํ เอตทโวจ",
"sn22.159:1.3":	"“สาธุ เม, ภนฺเต, ภควา สงฺขิตฺเตน ธมฺมํ เทเสตุ, ยมหํ ภควโต ธมฺมํ สุตฺวา เอโก วูปกฏฺโฐ อปฺปมตฺโต อาตาปี ปหิตตฺโต วิหเรยฺยนฺ”ติฯ ",
"sn22.159:2.1":	"“ตํ กึ มญฺญสิ, อานนฺท, ",
"sn22.159:2.2":	"รูปํ นิจฺจํ วา อนิจฺจํ วา”ติ? ",
"sn22.159:2.3":	"“อนิจฺจํ, ภนฺเต”ฯ ",
"sn22.159:2.4":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn22.159:2.5":	"“ทุกฺขํ, ภนฺเต”ฯ ",
"sn22.159:2.6":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn22.159:2.7":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn22.159:2.8":	"“โน เหตํ, ภนฺเต”ฯ ",
"sn22.159:2.9":	"“เวทนา … ",
"sn22.159:2.10":	"สญฺญา … ",
"sn22.159:2.11":	"สงฺขารา … ",
"sn22.159:2.12":	"วิญฺญาณํ นิจฺจํ วา อนิจฺจํ วา”ติ? ",
"sn22.159:2.13":	"“อนิจฺจํ, ภนฺเต”ฯ ",
"sn22.159:2.14":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn22.159:2.15":	"“ทุกฺขํ, ภนฺเต”ฯ ",
"sn22.159:2.16":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn22.159:2.17":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn22.159:2.18":	"“โน เหตํ, ภนฺเต”ฯ ",
"sn22.159:2.19":	"“เอวํ ปสฺสํ …เป… ",
"sn22.159:2.20":	"นาปรํ อิตฺถตฺตายาติ ปชานาตี”ติฯ ",
"sn22.159:2.21":	"ทสมํฯ ",
"sn22.159:2.22":	"ทิฏฺฐิวคฺโค ปญฺจโมฯ ",
"sn22.159:3.0":	"ตสฺสุทฺทานํ ",
"sn22.159:3.1":	"อชฺฌตฺติกํ เอตํมม, ",
"sn22.159:3.2":	"โสอตฺตา โนจเมสิยา; ",
"sn22.159:3.3":	"มิจฺฉาสกฺกายตฺตานุ เทฺว, ",
"sn22.159:3.4":	"อภินิเวสา อานนฺเทนาติฯ ",
"sn22.159:3.5":	"อุปริปณฺณาสโก สมตฺโตฯ ",
"sn22.159:4.0":	"ตสฺส อุปริปณฺณาสกสฺส วคฺคุทฺทานํ ",
"sn22.159:4.1":	"อนฺโต ธมฺมกถิกา วิชฺชา, ",
"sn22.159:4.2":	"กุกฺกุฬํ ทิฏฺฐิปญฺจมํ; ",
"sn22.159:4.3":	"ตติโย ปณฺณาสโก วุตฺโต, ",
"sn22.159:4.4":	"นิปาโตติ ปวุจฺจตีติฯ ",
"sn22.159:4.5":	"ขนฺธสํยุตฺตํ สมตฺตํฯ "
}	
