{	
"sn22.79:0.1":	"สํยุตฺต นิกาย ๒๒ฯ๗๙ ",
"sn22.79:0.2":	"๘ฯ ขชฺชนียวคฺค ",
"sn22.79:0.3":	"ขชฺชนียสุตฺต ",
"sn22.79:1.1":	"สาวตฺถินิทานํฯ ",
"sn22.79:1.2":	"“เย หิ เกจิ, ภิกฺขเว, สมณา วา พฺราหฺมณา วา อเนกวิหิตํ ปุพฺเพนิวาสํ อนุสฺสรมานา อนุสฺสรนฺติ สพฺเพเต ปญฺจุปาทานกฺขนฺเธ อนุสฺสรนฺติ เอเตสํ วา อญฺญตรํฯ ",
"sn22.79:1.3":	"กตเม ปญฺจ? ",
"sn22.79:1.4":	"‘เอวํรูโป อโหสึ อตีตมทฺธานนฺ’ติ—",
"sn22.79:1.5":	"อิติ วา หิ, ภิกฺขเว, อนุสฺสรมาโน รูปํเยว อนุสฺสรติฯ ",
"sn22.79:1.6":	"‘เอวํเวทโน อโหสึ อตีตมทฺธานนฺ’ติ—",
"sn22.79:1.7":	"อิติ วา หิ, ภิกฺขเว, อนุสฺสรมาโน เวทนํเยว อนุสฺสรติฯ ",
"sn22.79:1.8":	"‘เอวํสญฺโญ อโหสึ อตีตมทฺธานนฺ’ติ … ",
"sn22.79:1.9":	"‘เอวํสงฺขาโร อโหสึ อตีตมทฺธานนฺ’ติ … ",
"sn22.79:1.10":	"‘เอวํวิญฺญาโณ อโหสึ อตีตมทฺธานนฺ’ติ—",
"sn22.79:1.11":	"อิติ วา หิ, ภิกฺขเว, อนุสฺสรมาโน วิญฺญาณเมว อนุสฺสรติฯ ",
"sn22.79:2.1":	"กิญฺจ, ภิกฺขเว, รูปํ วเทถ? ",
"sn22.79:2.2":	"รุปฺปตีติ โข, ภิกฺขเว, ตสฺมา ‘รูปนฺ’ติ วุจฺจติฯ ",
"sn22.79:2.3":	"เกน รุปฺปติ? ",
"sn22.79:2.4":	"สีเตนปิ รุปฺปติ, อุเณฺหนปิ รุปฺปติ, ชิฆจฺฉายปิ รุปฺปติ, ปิปาสายปิ รุปฺปติ, ฑํสมกสวาตาตปสรีสปสมฺผเสฺสนปิ รุปฺปติฯ ",
"sn22.79:2.5":	"รุปฺปตีติ โข, ภิกฺขเว, ตสฺมา ‘รูปนฺ’ติ วุจฺจติฯ ",
"sn22.79:3.1":	"กิญฺจ, ภิกฺขเว, เวทนํ วเทถ? ",
"sn22.79:3.2":	"เวทยตีติ โข, ภิกฺขเว, ตสฺมา ‘เวทนา’ติ วุจฺจติฯ ",
"sn22.79:3.3":	"กิญฺจ เวทยติ? ",
"sn22.79:3.4":	"สุขมฺปิ เวทยติ, ทุกฺขมฺปิ เวทยติ, อทุกฺขมสุขมฺปิ เวทยติฯ ",
"sn22.79:3.5":	"เวทยตีติ โข, ภิกฺขเว, ตสฺมา ‘เวทนา’ติ วุจฺจติฯ ",
"sn22.79:4.1":	"กิญฺจ, ภิกฺขเว, สญฺญํ วเทถ? ",
"sn22.79:4.2":	"สญฺชานาตีติ โข, ภิกฺขเว, ตสฺมา ‘สญฺญา’ติ วุจฺจติฯ ",
"sn22.79:4.3":	"กิญฺจ สญฺชานาติ? ",
"sn22.79:4.4":	"นีลมฺปิ สญฺชานาติ, ปีตกมฺปิ สญฺชานาติ, โลหิตกมฺปิ สญฺชานาติ, โอทาตมฺปิ สญฺชานาติฯ ",
"sn22.79:4.5":	"สญฺชานาตีติ โข, ภิกฺขเว, ตสฺมา ‘สญฺญา’ติ วุจฺจติฯ ",
"sn22.79:5.1":	"กิญฺจ, ภิกฺขเว, สงฺขาเร วเทถ? ",
"sn22.79:5.2":	"สงฺขตมภิสงฺขโรนฺตีติ โข, ภิกฺขเว, ตสฺมา ‘สงฺขารา’ติ วุจฺจติฯ ",
"sn22.79:5.3":	"กิญฺจ สงฺขตมภิสงฺขโรนฺติ? ",
"sn22.79:5.4":	"รูปํ รูปตฺตาย สงฺขตมภิสงฺขโรนฺติ, เวทนํ เวทนตฺตาย สงฺขตมภิสงฺขโรนฺติ, สญฺญํ สญฺญตฺตาย สงฺขตมภิสงฺขโรนฺติ, สงฺขาเร สงฺขารตฺตาย สงฺขตมภิสงฺขโรนฺติ, วิญฺญาณํ วิญฺญาณตฺตาย สงฺขตมภิสงฺขโรนฺติฯ ",
"sn22.79:5.5":	"สงฺขตมภิสงฺขโรนฺตีติ โข, ภิกฺขเว, ตสฺมา ‘สงฺขารา’ติ วุจฺจติฯ ",
"sn22.79:6.1":	"กิญฺจ, ภิกฺขเว, วิญฺญาณํ วเทถ? ",
"sn22.79:6.2":	"วิชานาตีติ โข, ภิกฺขเว, ตสฺมา ‘วิญฺญาณนฺ’ติ วุจฺจติฯ ",
"sn22.79:6.3":	"กิญฺจ วิชานาติ? ",
"sn22.79:6.4":	"อมฺพิลมฺปิ วิชานาติ, ติตฺตกมฺปิ วิชานาติ, กฏุกมฺปิ วิชานาติ, มธุรมฺปิ วิชานาติ, ขาริกมฺปิ วิชานาติ, อขาริกมฺปิ วิชานาติ, โลณิกมฺปิ วิชานาติ, อโลณิกมฺปิ วิชานาติฯ ",
"sn22.79:6.5":	"วิชานาตีติ โข, ภิกฺขเว, ตสฺมา ‘วิญฺญาณนฺ’ติ วุจฺจติฯ ",
"sn22.79:7.1":	"ตตฺร, ภิกฺขเว, สุตวา อริยสาวโก อิติ ปฏิสญฺจิกฺขติ",
"sn22.79:7.2":	"‘อหํ โข เอตรหิ รูเปน ขชฺชามิฯ ",
"sn22.79:7.3":	"อตีตมฺปาหํ อทฺธานํ เอวเมว รูเปน ขชฺชึ, เสยฺยถาปิ เอตรหิ ปจฺจุปฺปนฺเนน รูเปน ขชฺชามิฯ ",
"sn22.79:7.4":	"อหญฺเจว โข ปน อนาคตํ รูปํ อภินนฺเทยฺยํ, อนาคตมฺปาหํ อทฺธานํ เอวเมว รูเปน ขชฺเชยฺยํ, เสยฺยถาปิ เอตรหิ ปจฺจุปฺปนฺเนน รูเปน ขชฺชามี’ติฯ ",
"sn22.79:7.5":	"โส อิติ ปฏิสงฺขาย อตีตสฺมึ รูปสฺมึ อนเปกฺโข โหติ; ",
"sn22.79:7.6":	"อนาคตํ รูปํ นาภินนฺทติ; ",
"sn22.79:7.7":	"ปจฺจุปฺปนฺนสฺส รูปสฺส นิพฺพิทาย วิราคาย นิโรธาย ปฏิปนฺโน โหติฯ ",
"sn22.79:8.1":	"‘อหํ โข เอตรหิ เวทนาย ขชฺชามิฯ ",
"sn22.79:8.2":	"อตีตมฺปาหํ อทฺธานํ เอวเมว เวทนาย ขชฺชึ, เสยฺยถาปิ เอตรหิ ปจฺจุปฺปนฺนาย เวทนาย ขชฺชามิฯ ",
"sn22.79:8.3":	"อหญฺเจว โข ปน อนาคตํ เวทนํ อภินนฺเทยฺยํ; ",
"sn22.79:8.4":	"อนาคตมฺปาหํ อทฺธานํ เอวเมว เวทนาย ขชฺเชยฺยํ, เสยฺยถาปิ เอตรหิ ปจฺจุปฺปนฺนาย เวทนาย ขชฺชามี’ติฯ ",
"sn22.79:8.5":	"โส อิติ ปฏิสงฺขาย อตีตาย เวทนาย อนเปกฺโข โหติ; ",
"sn22.79:8.6":	"อนาคตํ เวทนํ นาภินนฺทติ; ",
"sn22.79:8.7":	"ปจฺจุปฺปนฺนาย เวทนาย นิพฺพิทาย วิราคาย นิโรธาย ปฏิปนฺโน โหติฯ ",
"sn22.79:9.1":	"‘อหํ โข เอตรหิ สญฺญาย ขชฺชามิ …เป… ",
"sn22.79:9.2":	"อหํ โข เอตรหิ สงฺขาเรหิ ขชฺชามิฯ ",
"sn22.79:9.3":	"อตีตมฺปาหํ อทฺธานํ เอวเมว สงฺขาเรหิ ขชฺชึ, เสยฺยถาปิ เอตรหิ ปจฺจุปฺปนฺเนหิ สงฺขาเรหิ ขชฺชามีติฯ ",
"sn22.79:9.4":	"อหญฺเจว โข ปน อนาคเต สงฺขาเร อภินนฺเทยฺยํ; ",
"sn22.79:9.5":	"อนาคตมฺปาหํ อทฺธานํ เอวเมว สงฺขาเรหิ ขชฺเชยฺยํ, เสยฺยถาปิ เอตรหิ ปจฺจุปฺปนฺเนหิ สงฺขาเรหิ ขชฺชามี’ติฯ ",
"sn22.79:9.6":	"โส อิติ ปฏิสงฺขาย อตีเตสุ สงฺขาเรสุ อนเปกฺโข โหติ; ",
"sn22.79:9.7":	"อนาคเต สงฺขาเร นาภินนฺทติ; ",
"sn22.79:9.8":	"ปจฺจุปฺปนฺนานํ สงฺขารานํ นิพฺพิทาย วิราคาย นิโรธาย ปฏิปนฺโน โหติฯ ",
"sn22.79:10.1":	"‘อหํ โข เอตรหิ วิญฺญาเณน ขชฺชามิฯ ",
"sn22.79:10.2":	"อตีตมฺปิ อทฺธานํ เอวเมว วิญฺญาเณน ขชฺชึ, เสยฺยถาปิ เอตรหิ ปจฺจุปฺปนฺเนน วิญฺญาเณน ขชฺชามิฯ ",
"sn22.79:10.3":	"อหญฺเจว โข ปน อนาคตํ วิญฺญาณํ อภินนฺเทยฺยํ; ",
"sn22.79:10.4":	"อนาคตมฺปาหํ อทฺธานํ เอวเมว วิญฺญาเณน ขชฺเชยฺยํ, เสยฺยถาปิ เอตรหิ ปจฺจุปฺปนฺเนน วิญฺญาเณน ขชฺชามี’ติฯ ",
"sn22.79:10.5":	"โส อิติ ปฏิสงฺขาย อตีตสฺมึ วิญฺญาณสฺมึ อนเปกฺโข โหติ; ",
"sn22.79:10.6":	"อนาคตํ วิญฺญาณํ นาภินนฺทติ; ",
"sn22.79:10.7":	"ปจฺจุปฺปนฺนสฺส วิญฺญาณสฺส นิพฺพิทาย วิราคาย นิโรธาย ปฏิปนฺโน โหติฯ ",
"sn22.79:11.1":	"ตํ กึ มญฺญถ, ภิกฺขเว, ",
"sn22.79:11.2":	"รูปํ นิจฺจํ วา อนิจฺจํ วา”ติ? ",
"sn22.79:11.3":	"“อนิจฺจํ, ภนฺเต”ฯ ",
"sn22.79:11.4":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn22.79:11.5":	"“ทุกฺขํ, ภนฺเต”ฯ ",
"sn22.79:11.6":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn22.79:11.7":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn22.79:11.8":	"“โน เหตํ, ภนฺเต”ฯ ",
"sn22.79:11.9":	"“เวทนา … ",
"sn22.79:11.10":	"สญฺญา … ",
"sn22.79:11.11":	"สงฺขารา … ",
"sn22.79:11.12":	"วิญฺญาณํ นิจฺจํ วา อนิจฺจํ วา”ติ? ",
"sn22.79:11.13":	"“อนิจฺจํ, ภนฺเต”ฯ ",
"sn22.79:11.14":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn22.79:11.15":	"“ทุกฺขํ, ภนฺเต”ฯ ",
"sn22.79:11.16":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn22.79:11.17":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn22.79:11.18":	"“โน เหตํ, ภนฺเต”ฯ ",
"sn22.79:11.19":	"“ตสฺมาติห, ภิกฺขเว, ยํ กิญฺจิ รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, สพฺพํ รูปํ",
"sn22.79:11.20":	"ยา กาจิ เวทนา … ",
"sn22.79:11.21":	"ยา กาจิ สญฺญา … ",
"sn22.79:11.22":	"เย เกจิ สงฺขารา … ",
"sn22.79:11.23":	"ยํ กิญฺจิ วิญฺญาณํ อตีตานาคตปจฺจุปฺปนฺนํ …เป… ยํ ทูเร สนฺติเก วา, สพฺพํ วิญฺญาณํ",
"sn22.79:12.1":	"อยํ วุจฺจติ, ภิกฺขเว, อริยสาวโก อปจินาติ, โน อาจินาติ; ",
"sn22.79:12.2":	"ปชหติ, น อุปาทิยติ; ",
"sn22.79:12.3":	"วิสิเนติ, น อุสฺสิเนติ; ",
"sn22.79:12.4":	"วิธูเปติ, น สนฺธูเปติฯ ",
"sn22.79:12.5":	"กิญฺจ อปจินาติ, โน อาจินาติ? ",
"sn22.79:12.6":	"รูปํ อปจินาติ, โน อาจินาติ; ",
"sn22.79:12.7":	"เวทนํ … ",
"sn22.79:12.8":	"สญฺญํ … ",
"sn22.79:12.9":	"สงฺขาเร … ",
"sn22.79:12.10":	"วิญฺญาณํ อปจินาติ, โน อาจินาติฯ ",
"sn22.79:12.11":	"กิญฺจ ปชหติ, น อุปาทิยติ? ",
"sn22.79:12.12":	"รูปํ ปชหติ, น อุปาทิยติ; ",
"sn22.79:12.13":	"เวทนํ … ",
"sn22.79:12.14":	"สญฺญํ … ",
"sn22.79:12.15":	"สงฺขาเร … ",
"sn22.79:12.16":	"วิญฺญาณํ ปชหติ, น อุปาทิยติฯ ",
"sn22.79:12.17":	"กิญฺจ วิสิเนติ, น อุสฺสิเนติ? ",
"sn22.79:12.18":	"รูปํ วิสิเนติ, น อุสฺสิเนติ; ",
"sn22.79:12.19":	"เวทนํ … ",
"sn22.79:12.20":	"สญฺญํ … ",
"sn22.79:12.21":	"สงฺขาเร … ",
"sn22.79:12.22":	"วิญฺญาณํ วิสิเนติ, น อุสฺสิเนติฯ ",
"sn22.79:12.23":	"กิญฺจ วิธูเปติ, น สนฺธูเปติ? ",
"sn22.79:12.24":	"รูปํ วิธูเปติ, น สนฺธูเปติ; ",
"sn22.79:12.25":	"เวทนํ … ",
"sn22.79:12.26":	"สญฺญํ … ",
"sn22.79:12.27":	"สงฺขาเร … ",
"sn22.79:12.28":	"วิญฺญาณํ วิธูเปติ, น สนฺธูเปติฯ ",
"sn22.79:13.1":	"เอวํ ปสฺสํ, ภิกฺขเว, สุตวา อริยสาวโก รูปสฺมิมฺปิ นิพฺพินฺทติ, เวทนายปิ … สญฺญายปิ … สงฺขาเรสุปิ … วิญฺญาณสฺมิมฺปิ นิพฺพินฺทติฯ ",
"sn22.79:13.2":	"นิพฺพินฺทํ วิรชฺชติ; วิราคา วิมุจฺจติฯ วิมุตฺตสฺมึ วิมุตฺตมิติ ญาณํ โหติฯ ",
"sn22.79:13.3":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาติฯ ",
"sn22.79:14.1":	"อยํ วุจฺจติ, ภิกฺขเว, ภิกฺขุ เนวาจินาติ น อปจินาติ, อปจินิตฺวา ฐิโต; เนว ปชหติ น อุปาทิยติ, ปชหิตฺวา ฐิโต; เนว วิสิเนติ น อุสฺสิเนติ, วิสิเนตฺวา ฐิโต; เนว วิธูเปติ น สนฺธูเปติ วิธูเปตฺวา ฐิโต ",
"sn22.79:14.2":	"กิญฺจ เนวาจินาติ น อปจินาติ, อปจินิตฺวา ฐิโต? ",
"sn22.79:14.3":	"รูปํ เนวาจินาติ น อปจินาติ, อปจินิตฺวา ฐิโต; ",
"sn22.79:14.4":	"เวทนํ … ",
"sn22.79:14.5":	"สญฺญํ … ",
"sn22.79:14.6":	"สงฺขาเร … ",
"sn22.79:14.7":	"วิญฺญาณํ เนวาจินาติ น อปจินาติ, อปจินิตฺวา ฐิโตฯ ",
"sn22.79:14.8":	"กิญฺจ เนว ปชหติ น อุปาทิยติ, ปชหิตฺวา ฐิโต? ",
"sn22.79:14.9":	"รูปํ เนว ปชหติ น อุปาทิยติ, ปชหิตฺวา ฐิโต; ",
"sn22.79:14.10":	"เวทนํ … ",
"sn22.79:14.11":	"สญฺญํ … ",
"sn22.79:14.12":	"สงฺขาเร … ",
"sn22.79:14.13":	"วิญฺญาณํ เนว ปชหติ น อุปาทิยติ, ปชหิตฺวา ฐิโตฯ ",
"sn22.79:14.14":	"กิญฺจ เนว วิสิเนติ น อุสฺสิเนติ, วิสิเนตฺวา ฐิโต? ",
"sn22.79:14.15":	"รูปํ เนว วิสิเนติ น อุสฺสิเนติ, วิสิเนตฺวา ฐิโต; ",
"sn22.79:14.16":	"เวทนํ … ",
"sn22.79:14.17":	"สญฺญํ … ",
"sn22.79:14.18":	"สงฺขาเร … ",
"sn22.79:14.19":	"วิญฺญาณํ เนว วิสิเนติ น อุสฺสิเนติ, วิสิเนตฺวา ฐิโตฯ ",
"sn22.79:14.20":	"กิญฺจ เนว วิธูเปติ น สนฺธูเปติ, วิธูเปตฺวา ฐิโต? ",
"sn22.79:14.21":	"รูปํ เนว วิธูเปติ น สนฺธูเปติ, วิธูเปตฺวา ฐิโต; ",
"sn22.79:14.22":	"เวทนํ … ",
"sn22.79:14.23":	"สญฺญํ … ",
"sn22.79:14.24":	"สงฺขาเร … ",
"sn22.79:14.25":	"วิญฺญาณํ เนว วิธูเปติ น สนฺธูเปติ, วิธูเปตฺวา ฐิโตฯ ",
"sn22.79:14.26":	"เอวํวิมุตฺตจิตฺตํ โข, ภิกฺขเว, ภิกฺขุํ ไสนฺทา เทวา สพฺรหฺมกา สปชาปติกา อารกาว นมสฺสนฺติ",
"sn22.79:15.1":	"‘นโม เต ปุริสาชญฺญ, ",
"sn22.79:15.2":	"นโม เต ปุริสุตฺตม; ",
"sn22.79:15.3":	"ยสฺส เต นาภิชานาม, ",
"sn22.79:15.4":	"ยมฺปิ นิสฺสาย ฌายสี’”ติฯ ",
"sn22.79:15.5":	"สตฺตมํฯ "
}	
