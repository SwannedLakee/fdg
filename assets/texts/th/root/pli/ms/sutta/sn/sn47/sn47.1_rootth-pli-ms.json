{	
"sn47.1:0.1":	"สํยุตฺต นิกาย ๔๗ฯ๑ ",
"sn47.1:0.2":	"๑ฯ อมฺพปาลิวคฺค ",
"sn47.1:0.3":	"อมฺพปาลิสุตฺต ",
"sn47.1:1.1":	"เอวํ เม สุตํ—",
"sn47.1:1.2":	"เอกํ สมยํ ภควา เวสาลิยํ วิหรติ อมฺพปาลิวเนฯ ",
"sn47.1:1.3":	"ตตฺร โข ภควา ภิกฺขู อามนฺเตสิ",
"sn47.1:1.4":	"“ภิกฺขโว”ติฯ ",
"sn47.1:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"sn47.1:1.6":	"ภควา เอตทโวจ",
"sn47.1:2.1":	"“เอกายนฺวายํ, ภิกฺขเว, มคฺโค สตฺตานํ วิสุทฺธิยา โสกปริเทวานํ สมติกฺกมาย ทุกฺขโทมนสฺสานํ อตฺถงฺคมาย ญายสฺส อธิคมาย นิพฺพานสฺส สจฺฉิกิริยาย, ยทิทํ—จตฺตาโร สติปฏฺฐานาฯ ",
"sn47.1:2.2":	"กตเม จตฺตาโร? ",
"sn47.1:2.3":	"อิธ, ภิกฺขเว, ภิกฺขุ กาเย กายานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ; ",
"sn47.1:2.4":	"เวทนาสุ เวทนานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ; ",
"sn47.1:2.5":	"จิตฺเต จิตฺตานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ; ",
"sn47.1:2.6":	"ธมฺเมสุ ธมฺมานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.1:2.7":	"เอกายนฺวายํ, ภิกฺขเว, มคฺโค สตฺตานํ วิสุทฺธิยา โสกปริเทวานํ สมติกฺกมาย ทุกฺขโทมนสฺสานํ อตฺถงฺคมาย ญายสฺส อธิคมาย นิพฺพานสฺส สจฺฉิกิริยาย, ยทิทํ—จตฺตาโร สติปฏฺฐานา”ติฯ ",
"sn47.1:3.1":	"อิทมโวจ ภควาฯ ",
"sn47.1:3.2":	"อตฺตมนา เต ภิกฺขู ภควโต ภาสิตํ อภินนฺทุนฺติฯ ",
"sn47.1:3.3":	"ปฐมํฯ "
}	
