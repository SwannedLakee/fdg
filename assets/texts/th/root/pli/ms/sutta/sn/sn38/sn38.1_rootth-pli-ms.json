{	
"sn38.1:0.1":	"สํยุตฺต นิกาย ๓๘ฯ๑ ",
"sn38.1:0.2":	"๑ฯ ชมฺพุขาทกวคฺค ",
"sn38.1:0.3":	"นิพฺพานปญฺหาสุตฺต ",
"sn38.1:1.1":	"เอกํ สมยํ อายสฺมา สาริปุตฺโต มคเธสุ วิหรติ นาลกคามเกฯ ",
"sn38.1:1.2":	"อถ โข ชมฺพุขาทโก ปริพฺพาชโก เยนายสฺมา สาริปุตฺโต เตนุปสงฺกมิ; อุปสงฺกมิตฺวา อายสฺมตา สาริปุตฺเตน สทฺธึ สมฺโมทิฯ ",
"sn38.1:1.3":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข ชมฺพุขาทโก ปริพฺพาชโก อายสฺมนฺตํ สาริปุตฺตํ เอตทโวจ",
"sn38.1:2.1":	"“‘นิพฺพานํ, นิพฺพานนฺ’ติ, อาวุโส สาริปุตฺต, วุจฺจติฯ ",
"sn38.1:2.2":	"กตมํ นุ โข, อาวุโส, นิพฺพานนฺ”ติ? ",
"sn38.1:2.3":	"“โย โข, อาวุโส, ราคกฺขโย โทสกฺขโย โมหกฺขโย—",
"sn38.1:2.4":	"อิทํ วุจฺจติ นิพฺพานนฺ”ติฯ ",
"sn38.1:2.5":	"“อตฺถิ ปนาวุโส, มคฺโค อตฺถิ ปฏิปทา เอตสฺส นิพฺพานสฺส สจฺฉิกิริยายา”ติ? ",
"sn38.1:2.6":	"“อตฺถิ โข, อาวุโส, มคฺโค อตฺถิ ปฏิปทา เอตสฺส นิพฺพานสฺส สจฺฉิกิริยายา”ติฯ ",
"sn38.1:2.7":	"“กตโม ปนาวุโส, มคฺโค กตมา ปฏิปทา เอตสฺส นิพฺพานสฺส สจฺฉิกิริยายา”ติ? ",
"sn38.1:2.8":	"“อยเมว โข, อาวุโส, อริโย อฏฺฐงฺคิโก มคฺโค เอตสฺส นิพฺพานสฺส สจฺฉิกิริยาย, เสยฺยถิทํ—",
"sn38.1:2.9":	"สมฺมาทิฏฺฐิ สมฺมาสงฺกปฺโป สมฺมาวาจา สมฺมากมฺมนฺโต สมฺมาอาชีโว สมฺมาวายาโม สมฺมาสติ สมฺมาสมาธิฯ ",
"sn38.1:2.10":	"อยํ โข, อาวุโส, มคฺโค อยํ ปฏิปทา เอตสฺส นิพฺพานสฺส สจฺฉิกิริยายา”ติฯ ",
"sn38.1:2.11":	"“ภทฺทโก, อาวุโส, มคฺโค ภทฺทิกา ปฏิปทา เอตสฺส นิพฺพานสฺส สจฺฉิกิริยายฯ ",
"sn38.1:2.12":	"อลญฺจ ปนาวุโส สาริปุตฺต, อปฺปมาทายา”ติฯ ",
"sn38.1:2.13":	"ปฐมํฯ "
}	
