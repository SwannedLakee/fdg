{	
"sn9.5:0.1":	"สํยุตฺต นิกาย ๙ฯ๕ ",
"sn9.5:0.2":	"๑ฯ วนวคฺค ",
"sn9.5:0.3":	"อานนฺทสุตฺต ",
"sn9.5:1.1":	"เอกํ สมยํ อายสฺมา อานนฺโท โกสเลสุ วิหรติ อญฺญตรสฺมึ วนสณฺเฑฯ ",
"sn9.5:1.2":	"เตน โข ปน สมเยน อายสฺมา อานนฺโท อติเวลํ คิหิสญฺญตฺติพหุโล วิหรติฯ ",
"sn9.5:1.3":	"อถ โข ยา ตสฺมึ วนสณฺเฑ อธิวตฺถา เทวตา อายสฺมโต อานนฺทสฺส อนุกมฺปิกา อตฺถกามา อายสฺมนฺตํ อานนฺทํ สํเวเชตุกามา เยนายสฺมา อานนฺโท เตนุปสงฺกมิ; อุปสงฺกมิตฺวา อายสฺมนฺตํ อานนฺทํ คาถาย อชฺฌภาสิ",
"sn9.5:2.1":	"“รุกฺขมูลคหนํ ปสกฺกิย, ",
"sn9.5:2.2":	"นิพฺพานํ หทยสฺมึ โอปิย; ",
"sn9.5:2.3":	"ฌาย โคตม มา ปมาโท, ",
"sn9.5:2.4":	"กึ เต พิฬิพิฬิกา กริสฺสตี”ติฯ ",
"sn9.5:3.1":	"อถ โข อายสฺมา อานนฺโท ตาย เทวตาย สํเวชิโต สํเวคมาปาทีติฯ "
}	
