{	
"sn56.21:0.1":	"สํยุตฺต นิกาย ๕๖ฯ๒๑ ",
"sn56.21:0.2":	"๓ฯ โกฏิคามวคฺค ",
"sn56.21:0.3":	"ปฐมโกฏิคามสุตฺต ",
"sn56.21:1.1":	"เอกํ สมยํ ภควา วชฺชีสุ วิหรติ โกฏิคาเมฯ ",
"sn56.21:1.2":	"ตตฺร โข ภควา ภิกฺขู อามนฺเตสิ",
"sn56.21:1.3":	"“จตุนฺนํ, ภิกฺขเว, อริยสจฺจานํ อนนุโพธา อปฺปฏิเวธา เอวมิทํ ทีฆมทฺธานํ สนฺธาวิตํ สํสริตํ มมญฺเจว ตุมฺหากญฺจฯ ",
"sn56.21:2.1":	"กตเมสํ จตุนฺนํ? ",
"sn56.21:2.2":	"ทุกฺขสฺส, ภิกฺขเว, อริยสจฺจสฺส อนนุโพธา อปฺปฏิเวธา เอวมิทํ ทีฆมทฺธานํ สนฺธาวิตํ สํสริตํ มมญฺเจว ตุมฺหากญฺจฯ ",
"sn56.21:2.3":	"ทุกฺขสมุทยสฺส อริยสจฺจสฺส …เป… ",
"sn56.21:2.4":	"ทุกฺขนิโรธสฺส อริยสจฺจสฺส …เป… ",
"sn56.21:2.5":	"ทุกฺขนิโรธคามินิยา ปฏิปทาย อริยสจฺจสฺส อนนุโพธา อปฺปฏิเวธา เอวมิทํ ทีฆมทฺธานํ สนฺธาวิตํ สํสริตํ มมญฺเจว ตุมฺหากญฺจฯ ",
"sn56.21:2.6":	"ตยิทํ, ภิกฺขเว, ทุกฺขํ อริยสจฺจํ อนุพุทฺธํ ปฏิวิทฺธํ, ทุกฺขสมุทยํ อริยสจฺจํ อนุพุทฺธํ ปฏิวิทฺธํ, ทุกฺขนิโรธํ อริยสจฺจํ อนุพุทฺธํ ปฏิวิทฺธํ, ทุกฺขนิโรธคามินี ปฏิปทา อริยสจฺจํ อนุพุทฺธํ ปฏิวิทฺธํ; อุจฺฉินฺนา ภวตณฺหา, ขีณา ภวเนตฺติ; นตฺถิ ทานิ ปุนพฺภโว”ติฯ ",
"sn56.21:3.1":	"อิทมโวจ ภควาฯ ",
"sn56.21:3.2":	"อิทํ วตฺวาน สุคโต อถาปรํ เอตทโวจ สตฺถา",
"sn56.21:4.1":	"“จตุนฺนํ อริยสจฺจานํ, ",
"sn56.21:4.2":	"ยถาภูตํ อทสฺสนา; ",
"sn56.21:4.3":	"สํสิตํ ทีฆมทฺธานํ, ",
"sn56.21:4.4":	"ตาสุ ตาเสฺวว ชาติสุฯ ",
"sn56.21:5.1":	"ตานิ เอตานิ ทิฏฺฐานิ, ",
"sn56.21:5.2":	"ภวเนตฺติ สมูหตา; ",
"sn56.21:5.3":	"อุจฺฉินฺนํ มูลํ ทุกฺขสฺส, ",
"sn56.21:5.4":	"นตฺถิ ทานิ ปุนพฺภโว”ติฯ ",
"sn56.21:5.5":	"ปฐมํฯ "
}	
