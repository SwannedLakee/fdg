{	
"sn7.6:0.1":	"สํยุตฺต นิกาย ๗ฯ๖ ",
"sn7.6:0.2":	"๑ฯ อรหนฺตวคฺค ",
"sn7.6:0.3":	"ชฏาสุตฺต ",
"sn7.6:1.1":	"สาวตฺถินิทานํฯ ",
"sn7.6:1.2":	"อถ โข ชฏาภารทฺวาโช พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"sn7.6:1.3":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ ",
"sn7.6:1.4":	"เอกมนฺตํ นิสินฺโน โข ชฏาภารทฺวาโช พฺราหฺมโณ ภควนฺตํ คาถาย อชฺฌภาสิ",
"sn7.6:2.1":	"“อนฺโตชฏา พหิชฏา, ",
"sn7.6:2.2":	"ชฏาย ชฏิตา ปชา; ",
"sn7.6:2.3":	"ตํ ตํ โคตม ปุจฺฉามิ, ",
"sn7.6:2.4":	"โก อิมํ วิชฏเย ชฏนฺ”ติฯ ",
"sn7.6:3.1":	"“สีเล ปติฏฺฐาย นโร สปญฺโญ, ",
"sn7.6:3.2":	"จิตฺตํ ปญฺญญฺจ ภาวยํ; ",
"sn7.6:3.3":	"อาตาปี นิปโก ภิกฺขุ, ",
"sn7.6:3.4":	"โส อิมํ วิชฏเย ชฏํฯ ",
"sn7.6:4.1":	"เยสํ ราโค จ โทโส จ, ",
"sn7.6:4.2":	"อวิชฺชา จ วิราชิตา; ",
"sn7.6:4.3":	"ขีณาสวา อรหนฺโต, ",
"sn7.6:4.4":	"เตสํ วิชฏิตา ชฏาฯ ",
"sn7.6:5.1":	"ยตฺถ นามญฺจ รูปญฺจ, ",
"sn7.6:5.2":	"อเสสํ อุปรุชฺฌติ; ",
"sn7.6:5.3":	"ปฏิฆํ รูปสญฺญา จ, ",
"sn7.6:5.4":	"เอตฺเถสา ฉิชฺชเต ชฏา”ติฯ ",
"sn7.6:6.1":	"เอวํ วุตฺเต, ชฏาภารทฺวาโช ภควนฺตํ เอตทโวจ",
"sn7.6:6.2":	"“อภิกฺกนฺตํ, โภ โคตม …เป… ",
"sn7.6:6.3":	"อญฺญตโร จ ปนายสฺมา ภารทฺวาโช อรหตํ อโหสี”ติฯ "
}	
