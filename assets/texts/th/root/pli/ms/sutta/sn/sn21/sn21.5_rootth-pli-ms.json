{	
"sn21.5:0.1":	"สํยุตฺต นิกาย ๒๑ฯ๕ ",
"sn21.5:0.2":	"๑ฯ ภิกฺขุวคฺค ",
"sn21.5:0.3":	"สุชาตสุตฺต ",
"sn21.5:1.1":	"สาวตฺถิยํ วิหรติฯ ",
"sn21.5:1.2":	"อถ โข อายสฺมา สุชาโต เยน ภควา เตนุปสงฺกมิฯ ",
"sn21.5:1.3":	"อทฺทสา โข ภควา อายสฺมนฺตํ สุชาตํ ทูรโตว อาคจฺฉนฺตํฯ ",
"sn21.5:1.4":	"ทิสฺวาน ภิกฺขู อามนฺเตสิ",
"sn21.5:1.5":	"“อุภเยเนวายํ, ภิกฺขเว, กุลปุตฺโต โสภติ—",
"sn21.5:1.6":	"ยญฺจ อภิรูโป ทสฺสนีโย ปาสาทิโก ปรมาย วณฺณโปกฺขรตาย สมนฺนาคโต, ยสฺส จตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ ตทนุตฺตรํ พฺรหฺมจริยปริโยสานํ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรตี”ติฯ ",
"sn21.5:1.7":	"อิทมโวจ ภควา …เป… ",
"sn21.5:1.8":	"สตฺถา",
"sn21.5:2.1":	"“โสภติ วตายํ ภิกฺขุ, ",
"sn21.5:2.2":	"อุชุภูเตน เจตสา; ",
"sn21.5:2.3":	"วิปฺปยุตฺโต วิสํยุตฺโต, ",
"sn21.5:2.4":	"อนุปาทาย นิพฺพุโต; ",
"sn21.5:2.5":	"ธาเรติ อนฺติมํ เทหํ, ",
"sn21.5:2.6":	"เชตฺวา มารํ สวาหินินฺ”ติฯ ",
"sn21.5:2.7":	"ปญฺจมํฯ "
}	
