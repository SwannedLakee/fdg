{	
"sn3.22:0.1":	"สํยุตฺต นิกาย ๓ฯ๒๒ ",
"sn3.22:0.2":	"๓ฯ ตติยวคฺค ",
"sn3.22:0.3":	"อยฺยิกาสุตฺต ",
"sn3.22:1.1":	"สาวตฺถินิทานํฯ ",
"sn3.22:1.2":	"เอกมนฺตํ นิสินฺนํ โข ราชานํ ปเสนทึ โกสลํ ภควา เอตทโวจ",
"sn3.22:1.3":	"“หนฺท กุโต นุ ตฺวํ, มหาราช, อาคจฺฉสิ ทิวาทิวสฺสา”ติ? ",
"sn3.22:2.1":	"“อยฺยิกา เม, ภนฺเต, กาลงฺกตา ชิณฺณา วุฑฺฒา มหลฺลิกา อทฺธคตา วโยอนุปฺปตฺตา วีสวสฺสสติกา ชาติยาฯ ",
"sn3.22:2.2":	"อยฺยิกา โข ปน เม, ภนฺเต, ปิยา โหติ มนาปาฯ ",
"sn3.22:2.3":	"หตฺถิรตเนน เจปาหํ, ภนฺเต, ลเภยฺยํ ‘มา เม อยฺยิกา กาลมกาสี’ติ, หตฺถิรตนมฺปาหํ ทเทยฺยํ",
"sn3.22:2.4":	"‘มา เม อยฺยิกา กาลมกาสี’ติฯ ",
"sn3.22:2.5":	"อสฺสรตเนน เจปาหํ, ภนฺเต, ลเภยฺยํ ‘มา เม อยฺยิกา กาลมกาสี’ติ, อสฺสรตนมฺปาหํ ทเทยฺยํ",
"sn3.22:2.6":	"‘มา เม อยฺยิกา กาลมกาสี’ติฯ ",
"sn3.22:2.7":	"คามวเรน เจปาหํ, ภนฺเต, ลเภยฺยํ ‘มา เม อยฺยิกา กาลมกาสี’ติ, คามวรมฺปาหํ ทเทยฺยํ",
"sn3.22:2.8":	"‘มา เม อยฺยิกา กาลมกาสี’ติฯ ",
"sn3.22:2.9":	"ชนปทปเทเสน เจปาหํ, ภนฺเต, ลเภยฺยํ ‘มา เม อยฺยิกา กาลมกาสี’ติ, ชนปทปเทสมฺปาหํ ทเทยฺยํ",
"sn3.22:2.10":	"‘มา เม อยฺยิกา กาลมกาสี’ติฯ ",
"sn3.22:2.11":	"‘สพฺเพ สตฺตา, มหาราช, มรณธมฺมา มรณปริโยสานา มรณํ อนตีตา’ติฯ ",
"sn3.22:2.12":	"‘อจฺฉริยํ, ภนฺเต, อพฺภุตํ, ภนฺเตฯ ",
"sn3.22:2.13":	"ยาวสุภาสิตมิทํ, ภนฺเต, ภควตา—",
"sn3.22:2.14":	"สพฺเพ สตฺตา มรณธมฺมา มรณปริโยสานา มรณํ อนตีตา’”ติฯ ",
"sn3.22:3.1":	"“เอวเมตํ, มหาราช, เอวเมตํ, มหาราชฯ ",
"sn3.22:3.2":	"สพฺเพ สตฺตา มรณธมฺมา มรณปริโยสานา มรณํ อนตีตาฯ ",
"sn3.22:3.3":	"เสยฺยถาปิ, มหาราช, ยานิ กานิจิ กุมฺภการภาชนานิ อามกานิ เจว ปกฺกานิ จ สพฺพานิ ตานิ เภทนธมฺมานิ เภทนปริโยสานานิ เภทนํ อนตีตานิ; ",
"sn3.22:3.4":	"เอวเมว โข, มหาราช, สพฺเพ สตฺตา มรณธมฺมา มรณปริโยสานา มรณํ อนตีตา”ติฯ ",
"sn3.22:3.5":	"อิทมโวจ …เป… ",
"sn3.22:4.1":	"“สพฺเพ สตฺตา มริสฺสนฺติ, ",
"sn3.22:4.2":	"มรณนฺตญฺหิ ชีวิตํ; ",
"sn3.22:4.3":	"ยถากมฺมํ คมิสฺสนฺติ, ",
"sn3.22:4.4":	"ปุญฺญปาปผลูปคา; ",
"sn3.22:4.5":	"นิรยํ ปาปกมฺมนฺตา, ",
"sn3.22:4.6":	"ปุญฺญกมฺมา จ สุคฺคตึฯ ",
"sn3.22:5.1":	"ตสฺมา กเรยฺย กลฺยาณํ, ",
"sn3.22:5.2":	"นิจยํ สมฺปรายิกํ; ",
"sn3.22:5.3":	"ปุญฺญานิ ปรโลกสฺมึ, ",
"sn3.22:5.4":	"ปติฏฺฐา โหนฺติ ปาณินนฺ”ติฯ "
}	
