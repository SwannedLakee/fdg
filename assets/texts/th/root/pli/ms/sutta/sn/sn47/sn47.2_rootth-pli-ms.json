{	
"sn47.2:0.1":	"สํยุตฺต นิกาย ๔๗ฯ๒ ",
"sn47.2:0.2":	"๑ฯ อมฺพปาลิวคฺค ",
"sn47.2:0.3":	"สติสุตฺต ",
"sn47.2:1.1":	"เอกํ สมยํ ภควา เวสาลิยํ วิหรติ อมฺพปาลิวเนฯ ",
"sn47.2:1.2":	"ตตฺร โข ภควา ภิกฺขู อามนฺเตสิ",
"sn47.2:1.3":	"“ภิกฺขโว”ติฯ ",
"sn47.2:1.4":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"sn47.2:1.5":	"ภควา เอตทโวจ",
"sn47.2:2.1":	"“สโต, ภิกฺขเว, ภิกฺขุ วิหเรยฺย สมฺปชาโนฯ ",
"sn47.2:2.2":	"อยํ โว อมฺหากํ อนุสาสนีฯ ",
"sn47.2:2.3":	"กถญฺจ, ภิกฺขเว, ภิกฺขุ สโต โหติ? ",
"sn47.2:2.4":	"อิธ, ภิกฺขเว, ภิกฺขุ กาเย กายานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ; ",
"sn47.2:2.5":	"เวทนาสุ …เป… ",
"sn47.2:2.6":	"จิตฺเต …เป… ",
"sn47.2:2.7":	"ธมฺเมสุ ธมฺมานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.2:2.8":	"เอวํ โข, ภิกฺขเว, ภิกฺขุ สโต โหติฯ ",
"sn47.2:3.1":	"กถญฺจ, ภิกฺขเว, ภิกฺขุ สมฺปชาโน โหติ? ",
"sn47.2:3.2":	"อิธ, ภิกฺขเว, ภิกฺขุ อภิกฺกนฺเต ปฏิกฺกนฺเต สมฺปชานการี โหติ, อาโลกิเต วิโลกิเต สมฺปชานการี โหติ, สมิญฺชิเต ปสาริเต สมฺปชานการี โหติ, สงฺฆาฏิปตฺตจีวรธารเณ สมฺปชานการี โหติ, อสิเต ปีเต ขายิเต สายิเต สมฺปชานการี โหติ, อุจฺจารปสฺสาวกมฺเม สมฺปชานการี โหติ, คเต ฐิเต นิสินฺเน สุตฺเต ชาคริเต ภาสิเต ตุณฺหีภาเว สมฺปชานการี โหติฯ ",
"sn47.2:3.3":	"เอวํ โข, ภิกฺขเว, ภิกฺขุ สมฺปชานการี โหติฯ ",
"sn47.2:3.4":	"สโต, ภิกฺขเว, ภิกฺขุ วิหเรยฺย สมฺปชาโนฯ ",
"sn47.2:3.5":	"อยํ โว อมฺหากํ อนุสาสนี”ติฯ ",
"sn47.2:3.6":	"ทุติยํฯ "
}	
