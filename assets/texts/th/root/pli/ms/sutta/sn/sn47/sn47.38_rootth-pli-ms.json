{	
"sn47.38:0.1":	"สํยุตฺต นิกาย ๔๗ฯ๓๘ ",
"sn47.38:0.2":	"๔ฯ อนนุสฺสุตวคฺค ",
"sn47.38:0.3":	"ปริญฺญาตสุตฺต ",
"sn47.38:1.1":	"“จตฺตาโรเม, ภิกฺขเว, สติปฏฺฐานาฯ ",
"sn47.38:1.2":	"กตเม จตฺตาโร? ",
"sn47.38:1.3":	"อิธ, ภิกฺขเว, ภิกฺขุ กาเย กายานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.38:1.4":	"ตสฺส กาเย กายานุปสฺสิโน วิหรโต กาโย ปริญฺญาโต โหติฯ ",
"sn47.38:1.5":	"กายสฺส ปริญฺญาตตฺตา อมตํ สจฺฉิกตํ โหติฯ ",
"sn47.38:2.1":	"เวทนาสุ เวทนานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.38:2.2":	"ตสฺส เวทนาสุ เวทนานุปสฺสิโน วิหรโต เวทนา ปริญฺญาตา โหนฺติฯ ",
"sn47.38:2.3":	"เวทนานํ ปริญฺญาตตฺตา อมตํ สจฺฉิกตํ โหติฯ ",
"sn47.38:3.1":	"จิตฺเต จิตฺตานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.38:3.2":	"ตสฺส จิตฺเต จิตฺตานุปสฺสิโน วิหรโต จิตฺตํ ปริญฺญาตํ โหติฯ ",
"sn47.38:3.3":	"จิตฺตสฺส ปริญฺญาตตฺตา อมตํ สจฺฉิกตํ โหติฯ ",
"sn47.38:4.1":	"ธมฺเมสุ ธมฺมานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ ",
"sn47.38:4.2":	"ตสฺส ธมฺเมสุ ธมฺมานุปสฺสิโน วิหรโต ธมฺมา ปริญฺญาตา โหนฺติฯ ",
"sn47.38:4.3":	"ธมฺมานํ ปริญฺญาตตฺตา อมตํ สจฺฉิกตํ โหตี”ติฯ ",
"sn47.38:4.4":	"อฏฺฐมํฯ "
}	
