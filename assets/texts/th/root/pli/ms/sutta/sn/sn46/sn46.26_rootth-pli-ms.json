{	
"sn46.26:0.1":	"สํยุตฺต นิกาย ๔๖ฯ๒๖ ",
"sn46.26:0.2":	"๓ฯ อุทายิวคฺค ",
"sn46.26:0.3":	"ตณฺหกฺขยสุตฺต ",
"sn46.26:1.1":	"“โย, ภิกฺขเว, มคฺโค ยา ปฏิปทา ตณฺหกฺขยาย สํวตฺตติ, ตํ มคฺคํ ตํ ปฏิปทํ ภาเวถฯ ",
"sn46.26:1.2":	"กตโม จ, ภิกฺขเว, มคฺโค กตมา จ ปฏิปทา ตณฺหกฺขยาย สํวตฺตติ? ",
"sn46.26:1.3":	"ยทิทํ—",
"sn46.26:1.4":	"สตฺต โพชฺฌงฺคาฯ ",
"sn46.26:1.5":	"กตเม สตฺต? ",
"sn46.26:1.6":	"สติสมฺโพชฺฌงฺโค …เป… อุเปกฺขาสมฺโพชฺฌงฺโค”ติฯ ",
"sn46.26:1.7":	"เอวํ วุตฺเต, อายสฺมา อุทายี ภควนฺตํ เอตทโวจ",
"sn46.26:1.8":	"“กถํ ภาวิตา นุ โข, ภนฺเต, สตฺต โพชฺฌงฺคา, กถํ พหุลีกตา ตณฺหกฺขยาย สํวตฺตนฺตี”ติ? ",
"sn46.26:2.1":	"“อิธ, อุทายิ, ภิกฺขุ สติสมฺโพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึ วิปุลํ มหคฺคตํ อปฺปมาณํ อพฺยาปชฺชํฯ ",
"sn46.26:2.2":	"ตสฺส สติสมฺโพชฺฌงฺคํ ภาวยโต วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึ วิปุลํ มหคฺคตํ อปฺปมาณํ อพฺยาปชฺชํ ตณฺหา ปหียติฯ ",
"sn46.26:2.3":	"ตณฺหาย ปหานา กมฺมํ ปหียติฯ ",
"sn46.26:2.4":	"กมฺมสฺส ปหานา ทุกฺขํ ปหียติ …เป… ",
"sn46.26:2.5":	"อุเปกฺขาสมฺโพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึ วิปุลํ มหคฺคตํ อปฺปมาณํ อพฺยาปชฺชํฯ ",
"sn46.26:2.6":	"ตสฺส อุเปกฺขาสมฺโพชฺฌงฺคํ ภาวยโต วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึ วิปุลํ มหคฺคตํ อปฺปมาณํ อพฺยาปชฺชํ ตณฺหา ปหียติ ",
"sn46.26:2.7":	"ตณฺหาย ปหานา กมฺมํ ปหียติฯ ",
"sn46.26:2.8":	"กมฺมสฺส ปหานา ทุกฺขํ ปหียติฯ ",
"sn46.26:2.9":	"อิติ โข, อุทายิ, ตณฺหกฺขยา กมฺมกฺขโย, กมฺมกฺขยา ทุกฺขกฺขโย”ติฯ ",
"sn46.26:2.10":	"ฉฏฺฐํฯ "
}	
