{	
"sn52.11:0.1":	"สํยุตฺต นิกาย ๕๒ฯ๑๑ ",
"sn52.11:0.2":	"๒ฯ ทุติยวคฺค ",
"sn52.11:0.3":	"กปฺปสหสฺสสุตฺต ",
"sn52.11:1.1":	"เอกํ สมยํ อายสฺมา อนุรุทฺโธ สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn52.11:1.2":	"อถ โข สมฺพหุลา ภิกฺขู เยนายสฺมา อนุรุทฺโธ เตนุปสงฺกมึสุ; อุปสงฺกมิตฺวา อายสฺมตา อนุรุทฺเธน สทฺธึ …เป… เอกมนฺตํ นิสินฺนา โข เต ภิกฺขู อายสฺมนฺตํ อนุรุทฺธํ เอตทโวจุํ",
"sn52.11:2.1":	"“กตเมสํ อายสฺมา อนุรุทฺโธ ธมฺมานํ ภาวิตตฺตา พหุลีกตตฺตา มหาภิญฺญตํ ปตฺโต”ติ? ",
"sn52.11:2.2":	"“จตุนฺนํ ขฺวาหํ, อาวุโส, สติปฏฺฐานานํ ภาวิตตฺตา พหุลีกตตฺตา มหาภิญฺญตํ ปตฺโตฯ ",
"sn52.11:2.3":	"กตเมสํ จตุนฺนํ? ",
"sn52.11:2.4":	"อิธาหํ, อาวุโส, กาเย กายานุปสฺสี วิหรามิ …เป… ",
"sn52.11:2.5":	"เวทนาสุ …เป… ",
"sn52.11:2.6":	"จิตฺเต …เป… ",
"sn52.11:2.7":	"ธมฺเมสุ ธมฺมานุปสฺสี วิหรามิ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ—",
"sn52.11:2.8":	"อิเมสํ ขฺวาหํ, อาวุโส, จตุนฺนํ สติปฏฺฐานานํ ภาวิตตฺตา พหุลีกตตฺตา มหาภิญฺญตํ ปตฺโตฯ ",
"sn52.11:2.9":	"อิเมสญฺจ ปนาหํ, อาวุโส, จตุนฺนํ สติปฏฺฐานานํ ภาวิตตฺตา พหุลีกตตฺตา กปฺปสหสฺสํ อนุสฺสรามี”ติฯ ",
"sn52.11:2.10":	"ปฐมํฯ "
}	
