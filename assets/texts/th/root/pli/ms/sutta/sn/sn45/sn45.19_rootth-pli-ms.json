{	
"sn45.19:0.1":	"สํยุตฺต นิกาย ๔๕ฯ๑๙ ",
"sn45.19:0.2":	"๒ฯ วิหารวคฺค ",
"sn45.19:0.3":	"ทุติยกุกฺกุฏารามสุตฺต ",
"sn45.19:1.1":	"ปาฏลิปุตฺตนิทานํฯ ",
"sn45.19:1.2":	"“‘พฺรหฺมจริยํ, พฺรหฺมจริยนฺ’ติ, อาวุโส อานนฺท, วุจฺจติฯ ",
"sn45.19:1.3":	"กตมํ นุ โข, อาวุโส, พฺรหฺมจริยํ, กตมํ พฺรหฺมจริยปริโยสานนฺ”ติ? ",
"sn45.19:1.4":	"“สาธุ สาธุ, อาวุโส ภทฺทฯ ",
"sn45.19:1.5":	"ภทฺทโก โข เต, อาวุโส ภทฺท, อุมฺมงฺโค, ภทฺทกํ ปฏิภานํ, กลฺยาณี ปริปุจฺฉาฯ ",
"sn45.19:1.6":	"เอวญฺหิ ตฺวํ, อาวุโส ภทฺท, ปุจฺฉสิ",
"sn45.19:1.7":	"‘พฺรหฺมจริยํ, พฺรหฺมจริยนฺติ, อาวุโส อานนฺท, วุจฺจติฯ ",
"sn45.19:1.8":	"กตมํ นุ โข, อาวุโส, พฺรหฺมจริยํ, กตมํ พฺรหฺมจริยปริโยสานนฺ’”ติ? ",
"sn45.19:1.9":	"“เอวมาวุโส”ติฯ ",
"sn45.19:1.10":	"“อยเมว โข, อาวุโส, อริโย อฏฺฐงฺคิโก มคฺโค พฺรหฺมจริยํ, เสยฺยถิทํ—",
"sn45.19:1.11":	"สมฺมาทิฏฺฐิ …เป… สมฺมาสมาธิฯ ",
"sn45.19:1.12":	"โย โข, อาวุโส, ราคกฺขโย โทสกฺขโย โมหกฺขโย—",
"sn45.19:1.13":	"อิทํ พฺรหฺมจริยปริโยสานนฺ”ติฯ ",
"sn45.19:1.14":	"นวมํฯ "
}	
