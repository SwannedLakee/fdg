{	
"sn22.152:0.1":	"สํยุตฺต นิกาย ๒๒ฯ๑๕๒ ",
"sn22.152:0.2":	"๑๕ฯ ทิฏฺฐิวคฺค ",
"sn22.152:0.3":	"โสอตฺตาสุตฺต ",
"sn22.152:1.1":	"สาวตฺถินิทานํฯ ",
"sn22.152:1.2":	"“กิสฺมึ นุ โข, ภิกฺขเว, สติ, กึ อุปาทาย, กึ อภินิวิสฺส เอวํ ทิฏฺฐิ อุปฺปชฺชติ",
"sn22.152:1.3":	"‘โส อตฺตา, โส โลโก, โส เปจฺจ ภวิสฺสามิ นิจฺโจ ธุโว สสฺสโต อวิปริณามธมฺโม’”ติ? ",
"sn22.152:1.4":	"ภควํมูลกา โน, ภนฺเต, ธมฺมา …เป…ฯ ",
"sn22.152:1.5":	"“รูเป โข, ภิกฺขเว, สติ, รูปํ อุปาทาย, รูปํ อภินิวิสฺส เอวํ ทิฏฺฐิ อุปฺปชฺชติ",
"sn22.152:1.6":	"‘โส อตฺตา, โส โลโก, โส เปจฺจ ภวิสฺสามิ นิจฺโจ ธุโว สสฺสโต อวิปริณามธมฺโม’ติฯ ",
"sn22.152:1.7":	"เวทนาย …เป… ",
"sn22.152:1.8":	"สญฺญาย … ",
"sn22.152:1.9":	"สงฺขาเรสุ …เป… ",
"sn22.152:1.10":	"วิญฺญาเณ สติ, วิญฺญาณํ อุปาทาย, วิญฺญาณํ อภินิวิสฺส เอวํ ทิฏฺฐิ อุปฺปชฺชติ",
"sn22.152:1.11":	"‘โส อตฺตา, โส โลโก, โส เปจฺจ ภวิสฺสามิ นิจฺโจ ธุโว สสฺสโต อวิปริณามธมฺโม’ติฯ ",
"sn22.152:2.1":	"ตํ กึ มญฺญถ, ภิกฺขเว, ",
"sn22.152:2.2":	"รูปํ นิจฺจํ วา อนิจฺจํ วา”ติ? ",
"sn22.152:2.3":	"“อนิจฺจํ, ภนฺเต”ฯ ",
"sn22.152:2.4":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn22.152:2.5":	"“ทุกฺขํ, ภนฺเต”ฯ ",
"sn22.152:2.6":	"“ยํ ปนานิจฺจํ ทุกฺขํ วิปริณามธมฺมํ, อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn22.152:2.7":	"‘โส อตฺตา, โส โลโก, โส เปจฺจ ภวิสฺสามิ นิจฺโจ ธุโว สสฺสโต อวิปริณามธมฺโม’”ติ? ",
"sn22.152:2.8":	"“โน เหตํ, ภนฺเต”ฯ ",
"sn22.152:2.9":	"“เวทนา … ",
"sn22.152:2.10":	"สญฺญา … ",
"sn22.152:2.11":	"สงฺขารา … ",
"sn22.152:2.12":	"วิญฺญาณํ นิจฺจํ วา อนิจฺจํ วา”ติ? ",
"sn22.152:2.13":	"“อนิจฺจํ, ภนฺเต”ฯ ",
"sn22.152:2.14":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn22.152:2.15":	"“ทุกฺขํ, ภนฺเต”ฯ ",
"sn22.152:2.16":	"“ยํ ปนานิจฺจํ ทุกฺขํ วิปริณามธมฺมํ, อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย",
"sn22.152:2.17":	"‘โส อตฺตา โส โลโก, โส เปจฺจ ภวิสฺสามิ นิจฺโจ ธุโว สสฺสโต อวิปริณามธมฺโม’”ติ? ",
"sn22.152:2.18":	"“โน เหตํ, ภนฺเต”ฯ ",
"sn22.152:2.19":	"“เอวํ ปสฺสํ …เป… ",
"sn22.152:2.20":	"นาปรํ อิตฺถตฺตายาติ ปชานาตี”ติฯ ",
"sn22.152:2.21":	"ตติยํฯ "
}	
