{	
"sn12.27:0.1":	"สํยุตฺต นิกาย ๑๒ฯ๒๗ ",
"sn12.27:0.2":	"๓ฯ ทสพลวคฺค ",
"sn12.27:0.3":	"ปจฺจยสุตฺต ",
"sn12.27:1.1":	"สาวตฺถิยํ วิหรติฯ ",
"sn12.27:1.2":	"“อวิชฺชาปจฺจยา, ภิกฺขเว, สงฺขารา; ",
"sn12.27:1.3":	"สงฺขารปจฺจยา วิญฺญาณํ …เป… ",
"sn12.27:1.4":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.27:2.1":	"กตมญฺจ, ภิกฺขเว, ชรามรณํ? ",
"sn12.27:2.2":	"ยา เตสํ เตสํ สตฺตานํ ตมฺหิ ตมฺหิ สตฺตนิกาเย ชรา ชีรณตา ขณฺฑิจฺจํ ปาลิจฺจํ วลิตฺตจตา อายุโน สํหานิ อินฺทฺริยานํ ปริปาโก—",
"sn12.27:2.3":	"อยํ วุจฺจติ ชราฯ ",
"sn12.27:2.4":	"ยา เตสํ เตสํ สตฺตานํ ตมฺหา ตมฺหา สตฺตนิกายา จุติ จวนตา เภโท อนฺตรธานํ มจฺจุ มรณํ กาลกิริยา ขนฺธานํ เภโท กเฬวรสฺส นิกฺเขโป; ",
"sn12.27:2.5":	"อิทํ วุจฺจติ มรณํฯ ",
"sn12.27:2.6":	"อิติ อยญฺจ ชรา อิทญฺจ มรณํฯ ",
"sn12.27:2.7":	"อิทํ วุจฺจติ, ภิกฺขเว, ชรามรณํฯ ",
"sn12.27:2.8":	"ชาติสมุทยา ชรามรณสมุทโย; ",
"sn12.27:2.9":	"ชาตินิโรธา ชรามรณนิโรโธฯ ",
"sn12.27:2.10":	"อยเมว อริโย อฏฺฐงฺคิโก มคฺโค ชรามรณนิโรธคามินี ปฏิปทาฯ ",
"sn12.27:2.11":	"เสยฺยถิทํ—สมฺมาทิฏฺฐิ, สมฺมาสงฺกปฺโป, สมฺมาวาจา, สมฺมากมฺมนฺโต, สมฺมาอาชีโว, สมฺมาวายาโม, สมฺมาสติ, สมฺมาสมาธิฯ ",
"sn12.27:3.1":	"กตมา จ, ภิกฺขเว, ชาติ …เป… ",
"sn12.27:3.2":	"กตโม จ, ภิกฺขเว, ภโว … ",
"sn12.27:3.3":	"กตมญฺจ, ภิกฺขเว, อุปาทานํ … ",
"sn12.27:3.4":	"กตมา จ, ภิกฺขเว, ตณฺหา … ",
"sn12.27:3.5":	"กตมา จ, ภิกฺขเว, เวทนา … ",
"sn12.27:3.6":	"กตโม จ, ภิกฺขเว, ผโสฺส … ",
"sn12.27:3.7":	"กตมญฺจ, ภิกฺขเว, สฬายตนํ … ",
"sn12.27:3.8":	"กตมญฺจ, ภิกฺขเว, นามรูปํ … ",
"sn12.27:3.9":	"กตมญฺจ, ภิกฺขเว, วิญฺญาณํ …? ",
"sn12.27:4.1":	"กตเม จ, ภิกฺขเว, สงฺขารา? ",
"sn12.27:4.2":	"ตโยเม, ภิกฺขเว, สงฺขารา—",
"sn12.27:4.3":	"กายสงฺขาโร, วจีสงฺขาโร, จิตฺตสงฺขาโรฯ ",
"sn12.27:4.4":	"อิเม วุจฺจนฺติ, ภิกฺขเว, สงฺขาราฯ ",
"sn12.27:4.5":	"อวิชฺชาสมุทยา สงฺขารสมุทโย; ",
"sn12.27:4.6":	"อวิชฺชานิโรธา สงฺขารนิโรโธฯ ",
"sn12.27:4.7":	"อยเมว อริโย อฏฺฐงฺคิโก มคฺโค สงฺขารนิโรธคามินี ปฏิปทาฯ ",
"sn12.27:4.8":	"เสยฺยถิทํ—สมฺมาทิฏฺฐิ …เป… สมฺมาสมาธิฯ ",
"sn12.27:5.1":	"ยโต โข, ภิกฺขเว, อริยสาวโก เอวํ ปจฺจยํ ปชานาติ, เอวํ ปจฺจยสมุทยํ ปชานาติ, เอวํ ปจฺจยนิโรธํ ปชานาติ, เอวํ ปจฺจยนิโรธคามินึ ปฏิปทํ ปชานาติฯ ",
"sn12.27:5.2":	"อยํ วุจฺจติ, ภิกฺขเว, อริยสาวโก ทิฏฺฐิสมฺปนฺโน อิติปิ, ทสฺสนสมฺปนฺโน อิติปิ, อาคโต อิมํ สทฺธมฺมํ อิติปิ, ปสฺสติ อิมํ สทฺธมฺมํ อิติปิ, เสกฺเขน ญาเณน สมนฺนาคโต อิติปิ, เสกฺขาย วิชฺชาย สมนฺนาคโต อิติปิ, ธมฺมโสตํ สมาปนฺโน อิติปิ, อริโย นิพฺเพธิกปญฺโญ อิติปิ, อมตทฺวารํ อาหจฺจ ติฏฺฐติ อิติปี”ติฯ ",
"sn12.27:5.3":	"สตฺตมํฯ "
}	
