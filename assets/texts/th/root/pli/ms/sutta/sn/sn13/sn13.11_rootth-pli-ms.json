{	
"sn13.11:0.1":	"สํยุตฺต นิกาย ๑๓ฯ๑๑ ",
"sn13.11:0.2":	"๑ฯ อภิสมยวคฺค ",
"sn13.11:0.3":	"ตติยปพฺพตสุตฺต ",
"sn13.11:1.1":	"สาวตฺถิยํ วิหรติฯ ",
"sn13.11:1.2":	"“เสยฺยถาปิ, ภิกฺขเว, ปุริโส สิเนรุสฺส ปพฺพตราชสฺส สตฺต มุคฺคมตฺติโย ปาสาณสกฺขรา อุปนิกฺขิเปยฺยฯ ",
"sn13.11:1.3":	"ตํ กึ มญฺญถ, ภิกฺขเว, ",
"sn13.11:1.4":	"กตมํ นุ โข พหุตรํ, ยา วา สตฺต มุคฺคมตฺติโย ปาสาณสกฺขรา อุปนิกฺขิตฺตา โย วา สิเนรุ ปพฺพตราชา”ติ? ",
"sn13.11:2.1":	"“เอตเทว, ภนฺเต, พหุตรํ ยทิทํ สิเนรุ ปพฺพตราชา; ",
"sn13.11:2.2":	"อปฺปมตฺติกา สตฺต มุคฺคมตฺติโย ปาสาณสกฺขรา อุปนิกฺขิตฺตาฯ ",
"sn13.11:2.3":	"เนว สติมํ กลํ อุเปนฺติ น สหสฺสิมํ กลํ อุเปนฺติ น สตสหสฺสิมํ กลํ อุเปนฺติ สิเนรุํ ปพฺพตราชานํ อุปนิธาย สตฺต มุคฺคมตฺติโย ปาสาณสกฺขรา อุปนิกฺขิตฺตา”ติฯ ",
"sn13.11:3.1":	"“เอวเมว โข, ภิกฺขเว, อริยสาวกสฺส ทิฏฺฐิสมฺปนฺนสฺส ปุคฺคลสฺส อธิคมํ อุปนิธาย อญฺญติตฺถิยสมณพฺราหฺมณปริพฺพาชกานํ อธิคโม เนว สติมํ กลํ อุเปติ น สหสฺสิมํ กลํ อุเปติ น สตสหสฺสิมํ กลํ อุเปติฯ ",
"sn13.11:3.2":	"เอวํ มหาธิคโม, ภิกฺขเว, ทิฏฺฐิสมฺปนฺโน ปุคฺคโล, เอวํ มหาภิญฺโญ”ติฯ ",
"sn13.11:3.3":	"เอกาทสมํฯ ",
"sn13.11:3.4":	"อภิสมยสํยุตฺตํ สมตฺตํฯ ",
"sn13.11:4.0":	"ตสฺสุทฺทานํ ",
"sn13.11:4.1":	"นขสิขา โปกฺขรณี, ",
"sn13.11:4.2":	"สมฺเภชฺเชาทเก จ เทฺว; ",
"sn13.11:4.3":	"เทฺว ปถวี เทฺว สมุทฺทา, ",
"sn13.11:4.4":	"ตโย จ ปพฺพตูปมาติฯ "
}	
