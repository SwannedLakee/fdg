{	
"sn48.28:0.1":	"สํยุตฺต นิกาย ๔๘ฯ๒๘ ",
"sn48.28:0.2":	"๓ฯ ฉฬินฺทฺริยวคฺค ",
"sn48.28:0.3":	"สมฺพุทฺธสุตฺต ",
"sn48.28:1.1":	"“ฉยิมานิ, ภิกฺขเว, อินฺทฺริยานิฯ ",
"sn48.28:1.2":	"กตมานิ ฉ? ",
"sn48.28:1.3":	"จกฺขุนฺทฺริยํ, โสตินฺทฺริยํ, ฆานินฺทฺริยํ, ชิวฺหินฺทฺริยํ, กายินฺทฺริยํ, มนินฺทฺริยํฯ ",
"sn48.28:1.4":	"ยาวกีวญฺจาหํ, ภิกฺขเว, อิเมสํ ฉนฺนํ อินฺทฺริยานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นาพฺภญฺญาสึ, เนว ตาวาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ‘อนุตฺตรํ สมฺมาสมฺโพธึ อภิสมฺพุทฺโธ’ติ ปจฺจญฺญาสึฯ ",
"sn48.28:1.5":	"ยโต จ ขฺวาหํ, ภิกฺขเว, อิเมสํ ฉนฺนํ อินฺทฺริยานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ อพฺภญฺญาสึ, อถาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ‘อนุตฺตรํ สมฺมาสมฺโพธึ อภิสมฺพุทฺโธ’ติ ปจฺจญฺญาสึฯ ",
"sn48.28:1.6":	"ญาณญฺจ ปน เม ทสฺสนํ อุทปาทิ",
"sn48.28:1.7":	"‘อกุปฺปา เม วิมุตฺติ, อยมนฺติมา ชาติ, นตฺถิ ทานิ ปุนพฺภโว’”ติฯ ",
"sn48.28:1.8":	"อฏฺฐมํฯ "
}	
