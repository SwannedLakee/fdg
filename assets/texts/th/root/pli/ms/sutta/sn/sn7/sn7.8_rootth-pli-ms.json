{	
"sn7.8:0.1":	"สํยุตฺต นิกาย ๗ฯ๘ ",
"sn7.8:0.2":	"๑ฯ อรหนฺตวคฺค ",
"sn7.8:0.3":	"อคฺคิกสุตฺต ",
"sn7.8:1.1":	"เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ",
"sn7.8:1.2":	"เตน โข ปน สมเยน อคฺคิกภารทฺวาชสฺส พฺราหฺมณสฺส สปฺปินา ปายโส สนฺนิหิโต โหติ",
"sn7.8:1.3":	"“อคฺคึ ชุหิสฺสามิ, อคฺคิหุตฺตํ ปริจริสฺสามี”ติฯ ",
"sn7.8:2.1":	"อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย ราชคหํ ปิณฺฑาย ปาวิสิฯ ",
"sn7.8:2.2":	"ราชคเห สปทานํ ปิณฺฑาย จรมาโน เยน อคฺคิกภารทฺวาชสฺส พฺราหฺมณสฺส นิเวสนํ เตนุปสงฺกมิ; อุปสงฺกมิตฺวา เอกมนฺตํ อฏฺฐาสิฯ ",
"sn7.8:2.3":	"อทฺทสา โข อคฺคิกภารทฺวาโช พฺราหฺมโณ ภควนฺตํ ปิณฺฑาย ฐิตํฯ ",
"sn7.8:2.4":	"ทิสฺวาน ภควนฺตํ คาถาย อชฺฌภาสิ",
"sn7.8:3.1":	"“ตีหิ วิชฺชาหิ สมฺปนฺโน, ",
"sn7.8:3.2":	"ชาติมา สุตวา พหู; ",
"sn7.8:3.3":	"วิชฺชาจรณสมฺปนฺโน, ",
"sn7.8:3.4":	"โสมํ ภุญฺเชยฺย ปายสนฺ”ติฯ ",
"sn7.8:4.1":	"“พหุมฺปิ ปลปํ ชปฺปํ, ",
"sn7.8:4.2":	"น ชจฺจา โหติ พฺราหฺมโณ; ",
"sn7.8:4.3":	"อนฺโตกสมฺพุ สงฺกิลิฏฺโฐ, ",
"sn7.8:4.4":	"กุหนาปริวาริโตฯ ",
"sn7.8:5.1":	"ปุพฺเพนิวาสํ โย เวที, ",
"sn7.8:5.2":	"สคฺคาปายญฺจ ปสฺสติ; ",
"sn7.8:5.3":	"อโถ ชาติกฺขยํ ปตฺโต, ",
"sn7.8:5.4":	"อภิญฺญาโวสิโต มุนิฯ ",
"sn7.8:6.1":	"เอตาหิ ตีหิ วิชฺชาหิ, ",
"sn7.8:6.2":	"เตวิชฺโช โหติ พฺราหฺมโณ; ",
"sn7.8:6.3":	"วิชฺชาจรณสมฺปนฺโน, ",
"sn7.8:6.4":	"โสมํ ภุญฺเชยฺย ปายสนฺ”ติฯ ",
"sn7.8:7.1":	"“ภุญฺชตุ ภวํ โคตโมฯ ",
"sn7.8:7.2":	"พฺราหฺมโณ ภวนฺ”ติฯ ",
"sn7.8:8.1":	"“คาถาภิคีตํ เม อโภชเนยฺยํ, ",
"sn7.8:8.2":	"สมฺปสฺสตํ พฺราหฺมณ เนส ธมฺโม; ",
"sn7.8:8.3":	"คาถาภิคีตํ ปนุทนฺติ พุทฺธา, ",
"sn7.8:8.4":	"ธมฺเม สติ พฺราหฺมณ วุตฺติเรสาฯ ",
"sn7.8:9.1":	"อญฺเญน จ เกวลินํ มเหสึ, ",
"sn7.8:9.2":	"ขีณาสวํ กุกฺกุจฺจวูปสนฺตํ; ",
"sn7.8:9.3":	"อนฺเนน ปาเนน อุปฏฺฐหสฺสุ, ",
"sn7.8:9.4":	"เขตฺตญฺหิ ตํ ปุญฺญเปกฺขสฺส โหตี”ติฯ ",
"sn7.8:10.1":	"เอวํ วุตฺเต, อคฺคิกภารทฺวาโช พฺราหฺมโณ ภควนฺตํ เอตทโวจ",
"sn7.8:10.2":	"“อภิกฺกนฺตํ, โภ โคตม …เป… ",
"sn7.8:10.3":	"อญฺญตโร จ ปนายสฺมา อคฺคิกภารทฺวาโช อรหตํ อโหสีติฯ "
}	
