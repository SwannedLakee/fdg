{	
"sn7.20:0.1":	"สํยุตฺต นิกาย ๗ฯ๒๐ ",
"sn7.20:0.2":	"๒ฯ อุปาสกวคฺค ",
"sn7.20:0.3":	"ภิกฺขกสุตฺต ",
"sn7.20:1.1":	"สาวตฺถินิทานํฯ ",
"sn7.20:1.2":	"อถ โข ภิกฺขโก พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"sn7.20:1.3":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข ภิกฺขโก พฺราหฺมโณ ภควนฺตํ เอตทโวจ",
"sn7.20:1.4":	"“อหมฺปิ โข, โภ โคตม, ภิกฺขโก, ภวมฺปิ ภิกฺขโก, อิธ โน กึ นานากรณนฺ”ติ? ",
"sn7.20:2.1":	"“น เตน ภิกฺขโก โหติ, ",
"sn7.20:2.2":	"ยาวตา ภิกฺขเต ปเร; ",
"sn7.20:2.3":	"วิสฺสํ ธมฺมํ สมาทาย, ",
"sn7.20:2.4":	"ภิกฺขุ โหติ น ตาวตาฯ ",
"sn7.20:3.1":	"โยธ ปุญฺญญฺจ ปาปญฺจ, ",
"sn7.20:3.2":	"พาหิตฺวา พฺรหฺมจริยํ; ",
"sn7.20:3.3":	"สงฺขาย โลเก จรติ, ",
"sn7.20:3.4":	"ส เว ภิกฺขูติ วุจฺจตี”ติฯ ",
"sn7.20:4.1":	"เอวํ วุตฺเต, ภิกฺขโก พฺราหฺมโณ ภควนฺตํ เอตทโวจ",
"sn7.20:4.2":	"“อภิกฺกนฺตํ, โภ โคตม, อภิกฺกนฺตํ, โภ โคตม …เป… ",
"sn7.20:4.3":	"อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺ”ติฯ "
}	
