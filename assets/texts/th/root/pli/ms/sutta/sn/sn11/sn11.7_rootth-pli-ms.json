{	
"sn11.7:0.1":	"สํยุตฺต นิกาย ๑๑ฯ๗ ",
"sn11.7:0.2":	"๑ฯ ปฐมวคฺค ",
"sn11.7:0.3":	"นทุพฺภิยสุตฺต ",
"sn11.7:1.1":	"สาวตฺถิยํฯ ",
"sn11.7:1.2":	"“ภูตปุพฺพํ, ภิกฺขเว, สกฺกสฺส เทวานมินฺทสฺส รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ",
"sn11.7:1.3":	"‘โยปิ เม อสฺส สุปจฺจตฺถิโก ตสฺสปาหํ น ทุพฺเภยฺยนฺ’ติฯ ",
"sn11.7:1.4":	"อถ โข, ภิกฺขเว, เวปจิตฺติ อสุรินฺโท สกฺกสฺส เทวานมินฺทสฺส เจตสา เจโตปริวิตกฺกมญฺญาย เยน สกฺโก เทวานมินฺโท เตนุปสงฺกมิฯ ",
"sn11.7:1.5":	"อทฺทสา โข, ภิกฺขเว, สกฺโก เทวานมินฺโท เวปจิตฺตึ อสุรินฺทํ ทูรโตว อาคจฺฉนฺตํฯ ",
"sn11.7:1.6":	"ทิสฺวาน เวปจิตฺตึ อสุรินฺทํ เอตทโวจ",
"sn11.7:1.7":	"‘ติฏฺฐ, เวปจิตฺติ, คหิโตสี’ติฯ ",
"sn11.7:2.1":	"‘ยเทว เต, มาริส, ปุพฺเพ จิตฺตํ, ตเทว ตฺวํ มา ปชหาสี’ติฯ ",
"sn11.7:3.1":	"‘สปสฺสุ จ เม, เวปจิตฺติ, อทุพฺภายา’ติฯ ",
"sn11.7:4.1":	"‘ยํ มุสา ภณโต ปาปํ, ",
"sn11.7:4.2":	"ยํ ปาปํ อริยูปวาทิโน; ",
"sn11.7:4.3":	"มิตฺตทฺทุโน จ ยํ ปาปํ, ",
"sn11.7:4.4":	"ยํ ปาปํ อกตญฺญุโน; ",
"sn11.7:4.5":	"ตเมว ปาปํ ผุสตุ, ",
"sn11.7:4.6":	"โย เต ทุพฺเภ สุชมฺปตี’”ติฯ "
}	
