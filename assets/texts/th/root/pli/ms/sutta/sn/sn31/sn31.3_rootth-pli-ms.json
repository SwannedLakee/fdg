{	
"sn31.3:0.1":	"สํยุตฺต นิกาย ๓๑ฯ๓ ",
"sn31.3:0.2":	"๑ฯ คนฺธพฺพวคฺค ",
"sn31.3:0.3":	"มูลคนฺธทาตาสุตฺต ",
"sn31.3:1.1":	"สาวตฺถินิทานํฯ ",
"sn31.3:1.2":	"เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn31.3:1.3":	"“โก นุ โข, ภนฺเต, เหตุ, โก ปจฺจโย, เยน มิเธกจฺโจ กายสฺส เภทา ปรํ มรณา มูลคนฺเธ อธิวตฺถานํ เทวานํ สหพฺยตํ อุปปชฺชตี”ติ? ",
"sn31.3:1.4":	"“อิธ, ภิกฺขุ, เอกจฺโจ กาเยน สุจริตํ จรติ, วาจาย สุจริตํ จรติ, มนสา สุจริตํ จรติฯ ",
"sn31.3:1.5":	"ตสฺส สุตํ โหติ",
"sn31.3:1.6":	"‘มูลคนฺเธ อธิวตฺถา เทวา ทีฆายุกา วณฺณวนฺโต สุขพหุลา’ติฯ ",
"sn31.3:1.7":	"ตสฺส เอวํ โหติ",
"sn31.3:1.8":	"‘อโห วตาหํ กายสฺส เภทา ปรํ มรณา มูลคนฺเธ อธิวตฺถานํ เทวานํ สหพฺยตํ อุปปชฺเชยฺยนฺ’ติฯ ",
"sn31.3:1.9":	"โส ทาตา โหติ มูลคนฺธานํฯ ",
"sn31.3:1.10":	"โส กายสฺส เภทา ปรํ มรณา มูลคนฺเธ อธิวตฺถานํ เทวานํ สหพฺยตํ อุปปชฺชติฯ ",
"sn31.3:1.11":	"อยํ โข, ภิกฺขุ, เหตุ …เป… ",
"sn31.3:1.12":	"เยน มิเธกจฺโจ กายสฺส เภทา ปรํ มรณา มูลคนฺเธ อธิวตฺถานํ เทวานํ สหพฺยตํ อุปปชฺชตี”ติฯ ",
"sn31.3:1.13":	"ตติยํฯ "
}	
