{	
"sn12.68:0.1":	"สํยุตฺต นิกาย ๑๒ฯ๖๘ ",
"sn12.68:0.2":	"๗ฯ มหาวคฺค ",
"sn12.68:0.3":	"โกสมฺพิสุตฺต ",
"sn12.68:1.1":	"เอกํ สมยํ อายสฺมา จ มุสิโล อายสฺมา จ ปวิฏฺโฐ อายสฺมา จ นารโท อายสฺมา จ อานนฺโท โกสมฺพิยํ วิหรนฺติ โฆสิตาราเมฯ ",
"sn12.68:1.2":	"อถ โข อายสฺมา ปวิฏฺโฐ อายสฺมนฺตํ มุสิลํ เอตทโวจ",
"sn12.68:1.3":	"“อญฺญเตฺรว, อาวุโส มุสิล, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อตฺถายสฺมโต มุสิลสฺส ปจฺจตฺตเมว ญาณํ",
"sn12.68:1.4":	"‘ชาติปจฺจยา ชรามรณนฺ’”ติ? ",
"sn12.68:1.5":	"“อญฺญเตฺรว, อาวุโส ปวิฏฺฐ, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อหเมตํ ชานามิ อหเมตํ ปสฺสามิ",
"sn12.68:1.6":	"‘ชาติปจฺจยา ชรามรณนฺ’”ติฯ ",
"sn12.68:2.1":	"“อญฺญเตฺรว, อาวุโส มุสิล, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อตฺถายสฺมโต มุสิลสฺส ปจฺจตฺตเมว ญาณํ",
"sn12.68:2.2":	"‘ภวปจฺจยา ชาตีติ …เป… ",
"sn12.68:2.3":	"อุปาทานปจฺจยา ภโวติ … ",
"sn12.68:2.4":	"ตณฺหาปจฺจยา อุปาทานนฺติ … ",
"sn12.68:2.5":	"เวทนาปจฺจยา ตณฺหาติ … ",
"sn12.68:2.6":	"ผสฺสปจฺจยา เวทนาติ … ",
"sn12.68:2.7":	"สฬายตนปจฺจยา ผโสฺสติ … ",
"sn12.68:2.8":	"นามรูปปจฺจยา สฬายตนนฺติ … ",
"sn12.68:2.9":	"วิญฺญาณปจฺจยา นามรูปนฺติ … ",
"sn12.68:2.10":	"สงฺขารปจฺจยา วิญฺญาณนฺติ … ",
"sn12.68:2.11":	"อวิชฺชาปจฺจยา สงฺขารา’”ติ? ",
"sn12.68:2.12":	"“อญฺญเตฺรว, อาวุโส ปวิฏฺฐ, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อหเมตํ ชานามิ อหเมตํ ปสฺสามิ",
"sn12.68:2.13":	"‘อวิชฺชาปจฺจยา สงฺขารา’”ติฯ ",
"sn12.68:3.1":	"“อญฺญเตฺรว, อาวุโส มุสิล, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อตฺถายสฺมโต มุสิลสฺส ปจฺจตฺตเมว ญาณํ",
"sn12.68:3.2":	"‘ชาตินิโรธา ชรามรณนิโรโธ’”ติ? ",
"sn12.68:3.3":	"“อญฺญเตฺรว, อาวุโส ปวิฏฺฐ, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อหเมตํ ชานามิ อหเมตํ ปสฺสามิ",
"sn12.68:3.4":	"‘ชาตินิโรธา ชรามรณนิโรโธ’”ติฯ ",
"sn12.68:4.1":	"“อญฺญเตฺรว, อาวุโส มุสิล, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อตฺถายสฺมโต มุสิลสฺส ปจฺจตฺตเมว ญาณํ",
"sn12.68:4.2":	"‘ภวนิโรธา ชาตินิโรโธติ …เป… ",
"sn12.68:4.3":	"อุปาทานนิโรธา ภวนิโรโธติ … ",
"sn12.68:4.4":	"ตณฺหานิโรธา อุปาทานนิโรโธติ … ",
"sn12.68:4.5":	"เวทนานิโรธา ตณฺหานิโรโธติ … ",
"sn12.68:4.6":	"ผสฺสนิโรธา เวทนานิโรโธติ … ",
"sn12.68:4.7":	"สฬายตนนิโรธา ผสฺสนิโรโธติ … ",
"sn12.68:4.8":	"นามรูปนิโรธา สฬายตนนิโรโธติ … ",
"sn12.68:4.9":	"วิญฺญาณนิโรธา นามรูปนิโรโธติ … ",
"sn12.68:4.10":	"สงฺขารนิโรธา วิญฺญาณนิโรโธติ … ",
"sn12.68:4.11":	"อวิชฺชานิโรธา สงฺขารนิโรโธ’”ติ? ",
"sn12.68:4.12":	"“อญฺญเตฺรว, อาวุโส ปวิฏฺฐ, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อหเมตํ ชานามิ อหเมตํ ปสฺสามิ",
"sn12.68:4.13":	"‘อวิชฺชานิโรธา สงฺขารนิโรโธ’”ติฯ ",
"sn12.68:5.1":	"“อญฺญเตฺรว, อาวุโส มุสิล, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อตฺถายสฺมโต มุสิลสฺส ปจฺจตฺตเมว ญาณํ",
"sn12.68:5.2":	"‘ภวนิโรโธ นิพฺพานนฺ’”ติ? ",
"sn12.68:5.3":	"“อญฺญเตฺรว, อาวุโส ปวิฏฺฐ, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อหเมตํ ชานามิ อหเมตํ ปสฺสามิ",
"sn12.68:5.4":	"‘ภวนิโรโธ นิพฺพานนฺ’”ติฯ ",
"sn12.68:6.1":	"“เตนหายสฺมา มุสิโล อรหํ ขีณาสโว”ติ? ",
"sn12.68:6.2":	"เอวํ วุตฺเต, อายสฺมา มุสิโล ตุณฺหี อโหสิฯ ",
"sn12.68:7.1":	"อถ โข อายสฺมา นารโท อายสฺมนฺตํ ปวิฏฺฐํ เอตทโวจ",
"sn12.68:7.2":	"“สาธาวุโส ปวิฏฺฐ, อหํ เอตํ ปญฺหํ ลเภยฺยํฯ ",
"sn12.68:7.3":	"มํ เอตํ ปญฺหํ ปุจฺฉฯ ",
"sn12.68:7.4":	"อหํ เต เอตํ ปญฺหํ พฺยากริสฺสามี”ติฯ ",
"sn12.68:7.5":	"“ลภตายสฺมา นารโท เอตํ ปญฺหํฯ ",
"sn12.68:7.6":	"ปุจฺฉามหํ อายสฺมนฺตํ นารทํ เอตํ ปญฺหํฯ ",
"sn12.68:7.7":	"พฺยากโรตุ จ เม อายสฺมา นารโท เอตํ ปญฺหํฯ ",
"sn12.68:8.1":	"อญฺญเตฺรว, อาวุโส นารท, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อตฺถายสฺมโต นารทสฺส ปจฺจตฺตเมว ญาณํ",
"sn12.68:8.2":	"‘ชาติปจฺจยา ชรามรณนฺ’”ติ? ",
"sn12.68:8.3":	"“อญฺญเตฺรว, อาวุโส ปวิฏฺฐ, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อหเมตํ ชานามิ อหเมตํ ปสฺสามิ",
"sn12.68:8.4":	"‘ชาติปจฺจยา ชรามรณนฺ’”ติฯ ",
"sn12.68:9.1":	"“อญฺญเตฺรว, อาวุโส นารท, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อตฺถายสฺมโต นารทสฺส ปจฺจตฺตเมว ญาณํ—",
"sn12.68:9.2":	"ภวปจฺจยา ชาติ …เป… ",
"sn12.68:9.3":	"อวิชฺชาปจฺจยา สงฺขารา”ติ? ",
"sn12.68:9.4":	"“อญฺญเตฺรว, อาวุโส ปวิฏฺฐ, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อหเมตํ ชานามิ อหเมตํ ปสฺสามิ",
"sn12.68:9.5":	"‘อวิชฺชาปจฺจยา สงฺขารา’”ติฯ ",
"sn12.68:10.1":	"“อญฺญเตฺรว, อาวุโส นารท, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อตฺถายสฺมโต นารทสฺส ปจฺจตฺตเมว ญาณํ",
"sn12.68:10.2":	"‘ชาตินิโรธา ชรามรณนิโรโธ’”ติ? ",
"sn12.68:10.3":	"“อญฺญเตฺรว, อาวุโส ปวิฏฺฐ, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อหเมตํ ชานามิ อหเมตํ ปสฺสามิ",
"sn12.68:10.4":	"‘ชาตินิโรธา ชรามรณนิโรโธ’”ติฯ ",
"sn12.68:11.1":	"“อญฺญเตฺรว, อาวุโส นารท, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อตฺถายสฺมโต นารทสฺส ปจฺจตฺตเมว ญาณํ",
"sn12.68:11.2":	"‘ภวนิโรธา ชาตินิโรโธติ …เป… ",
"sn12.68:11.3":	"อวิชฺชานิโรธา สงฺขารนิโรโธ’”ติ? ",
"sn12.68:11.4":	"“อญฺญเตฺรว, อาวุโส ปวิฏฺฐ, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อหเมตํ ชานามิ อหเมตํ ปสฺสามิ",
"sn12.68:11.5":	"‘อวิชฺชานิโรธา สงฺขารนิโรโธ’”ติฯ ",
"sn12.68:12.1":	"“อญฺญเตฺรว, อาวุโส นารท, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อตฺถายสฺมโต นารทสฺส ปจฺจตฺตเมว ญาณํ",
"sn12.68:12.2":	"‘ภวนิโรโธ นิพฺพานนฺ’”ติ? ",
"sn12.68:12.3":	"“อญฺญเตฺรว, อาวุโส ปวิฏฺฐ, สทฺธาย อญฺญตฺร รุจิยา อญฺญตฺร อนุสฺสวา อญฺญตฺร อาการปริวิตกฺกา อญฺญตฺร ทิฏฺฐินิชฺฌานกฺขนฺติยา อหเมตํ ชานามิ อหเมตํ ปสฺสามิ",
"sn12.68:12.4":	"‘ภวนิโรโธ นิพฺพานนฺ’”ติฯ ",
"sn12.68:13.1":	"“เตนหายสฺมา นารโท อรหํ ขีณาสโว”ติ? ",
"sn12.68:13.2":	"“‘ภวนิโรโธ นิพฺพานนฺ’ติ โข เม, อาวุโส, ยถาภูตํ สมฺมปฺปญฺญาย สุทิฏฺฐํ, น จมฺหิ อรหํ ขีณาสโวฯ ",
"sn12.68:13.3":	"เสยฺยถาปิ, อาวุโส, กนฺตารมคฺเค อุทปาโน, ตตฺร เนวสฺส รชฺชุ น อุทกวารโกฯ ",
"sn12.68:13.4":	"อถ ปุริโส อาคจฺเฉยฺย ฆมฺมาภิตตฺโต ฆมฺมปเรโต กิลนฺโต ตสิโต ปิปาสิโต, โส ตํ อุทปานํ โอโลเกยฺยฯ ",
"sn12.68:13.5":	"ตสฺส ‘อุทกนฺ’ติ หิ โข ญาณํ อสฺส, น จ กาเยน ผุสิตฺวา วิหเรยฺยฯ ",
"sn12.68:13.6":	"เอวเมว โข, อาวุโส, ‘ภวนิโรโธ นิพฺพานนฺ’ติ ยถาภูตํ สมฺมปฺปญฺญาย สุทิฏฺฐํ, น จมฺหิ อรหํ ขีณาสโว”ติฯ ",
"sn12.68:14.1":	"เอวํ วุตฺเต, อายสฺมา อานนฺโท อายสฺมนฺตํ ปวิฏฺฐํ เอตทโวจ",
"sn12.68:14.2":	"“เอวํวาที ตฺวํ, อาวุโส ปวิฏฺฐ, อายสฺมนฺตํ นารทํ กึ วเทสี”ติ? ",
"sn12.68:14.3":	"“เอวํวาทาหํ, อาวุโส อานนฺท, อายสฺมนฺตํ นารทํ น กิญฺจิ วทามิ อญฺญตฺร กลฺยาณา อญฺญตฺร กุสลา”ติฯ ",
"sn12.68:14.4":	"อฏฺฐมํฯ "
}	
