{	
"sn45.70:0.1":	"สํยุตฺต นิกาย ๔๕ฯ๗๐ ",
"sn45.70:0.2":	"๗ฯ เอกธมฺมเปยฺยาลวคฺค ",
"sn45.70:0.3":	"ทุติยกลฺยาณมิตฺตสุตฺต ",
"sn45.70:1.1":	"สาวตฺถินิทานํฯ ",
"sn45.70:1.2":	"“เอกธมฺโม, ภิกฺขเว, พหูปกาโร อริยสฺส อฏฺฐงฺคิกสฺส มคฺคสฺส อุปฺปาทายฯ ",
"sn45.70:1.3":	"กตโม เอกธมฺโม? ",
"sn45.70:1.4":	"ยทิทํ—กลฺยาณมิตฺตตาฯ ",
"sn45.70:1.5":	"กลฺยาณมิตฺตเสฺสตํ, ภิกฺขเว, ภิกฺขุโน ปาฏิกงฺขํ—อริยํ อฏฺฐงฺคิกํ มคฺคํ ภาเวสฺสติ, อริยํ อฏฺฐงฺคิกํ มคฺคํ พหุลีกริสฺสติฯ ",
"sn45.70:1.6":	"กถญฺจ, ภิกฺขเว, ภิกฺขุ กลฺยาณมิตฺโต อริยํ อฏฺฐงฺคิกํ มคฺคํ ภาเวติ, อริยํ อฏฺฐงฺคิกํ มคฺคํ พหุลีกโรติ? ",
"sn45.70:1.7":	"อิธ, ภิกฺขเว, ภิกฺขุ สมฺมาทิฏฺฐึ ภาเวติ ราควินยปริโยสานํ โทสวินยปริโยสานํ โมหวินยปริโยสานํ …เป… สมฺมาสมาธึ ภาเวติ ราควินยปริโยสานํ โทสวินยปริโยสานํ โมหวินยปริโยสานํฯ ",
"sn45.70:1.8":	"เอวํ โข, ภิกฺขเว, ภิกฺขุ กลฺยาณมิตฺโต อริยํ อฏฺฐงฺคิกํ มคฺคํ ภาเวติ, อริยํ อฏฺฐงฺคิกํ มคฺคํ พหุลีกโรตี”ติฯ ",
"sn45.70:1.9":	"ปฐมํฯ "
}	
