{	
"sn4.2:0.1":	"สํยุตฺต นิกาย ๔ฯ๒ ",
"sn4.2:0.2":	"๑ฯ ปฐมวคฺค ",
"sn4.2:0.3":	"หตฺถิราชวณฺณสุตฺต ",
"sn4.2:1.1":	"เอวํ เม สุตํ—",
"sn4.2:1.2":	"เอกํ สมยํ ภควา อุรุเวลายํ วิหรติ นชฺชา เนรญฺชราย ตีเร อชปาลนิโคฺรธมูเล ปฐมาภิสมฺพุทฺโธฯ ",
"sn4.2:1.3":	"เตน โข ปน สมเยน ภควา รตฺตนฺธการติมิสายํ อพฺโภกาเส นิสินฺโน โหติ, เทโว จ เอกเมกํ ผุสายติฯ ",
"sn4.2:1.4":	"อถ โข มาโร ปาปิมา ภควโต ภยํ ฉมฺภิตตฺตํ โลมหํสํ อุปฺปาเทตุกาโม มหนฺตํ หตฺถิราชวณฺณํ อภินิมฺมินิตฺวา เยน ภควา เตนุปสงฺกมิฯ ",
"sn4.2:1.5":	"เสยฺยถาปิ นาม มหาอริฏฺฐโก มณิ; ",
"sn4.2:1.6":	"เอวมสฺส สีสํ โหติฯ ",
"sn4.2:1.7":	"เสยฺยถาปิ นาม สุทฺธํ รูปิยํ; ",
"sn4.2:1.8":	"เอวมสฺส ทนฺตา โหนฺติฯ ",
"sn4.2:1.9":	"เสยฺยถาปิ นาม มหตี นงฺคลีสา; ",
"sn4.2:1.10":	"เอวมสฺส โสณฺโฑ โหติฯ ",
"sn4.2:1.11":	"อถ โข ภควา “มาโร อยํ ปาปิมา” อิติ วิทิตฺวา มารํ ปาปิมนฺตํ คาถาย อชฺฌภาสิ",
"sn4.2:2.1":	"“สํสรํ ทีฆมทฺธานํ, ",
"sn4.2:2.2":	"วณฺณํ กตฺวา สุภาสุภํ; ",
"sn4.2:2.3":	"อลํ เต เตน ปาปิม, ",
"sn4.2:2.4":	"นิหโต ตฺวมสิ อนฺตกา”ติฯ ",
"sn4.2:3.1":	"อถ โข มาโร ปาปิมา “ชานาติ มํ ภควา, ชานาติ มํ สุคโต”ติ ทุกฺขี ทุมฺมโน ตตฺเถวนฺตรธายีติฯ "
}	
