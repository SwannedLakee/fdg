{	
"sn35.82:0.1":	"สํยุตฺต นิกาย ๓๕ฯ๘๒ ",
"sn35.82:0.2":	"๘ฯ คิลานวคฺค ",
"sn35.82:0.3":	"โลกปญฺหาสุตฺต ",
"sn35.82:1.1":	"อถ โข อญฺญตโร ภิกฺขุ เยน ภควา …เป… เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn35.82:2.1":	"“‘โลโก, โลโก’ติ, ภนฺเต, วุจฺจติฯ ",
"sn35.82:2.2":	"กิตฺตาวตา นุ โข, ภนฺเต, โลโกติ วุจฺจตี”ติ? ",
"sn35.82:2.3":	"“‘ลุชฺชตี’ติ โข, ภิกฺขุ, ตสฺมา โลโกติ วุจฺจติฯ ",
"sn35.82:2.4":	"กิญฺจ ลุชฺชติ? ",
"sn35.82:2.5":	"จกฺขุ โข, ภิกฺขุ, ลุชฺชติฯ ",
"sn35.82:2.6":	"รูปา ลุชฺชนฺติ, จกฺขุวิญฺญาณํ ลุชฺชติ, จกฺขุสมฺผโสฺส ลุชฺชติ, ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ ลุชฺชติ …เป… ",
"sn35.82:2.7":	"ชิวฺหา ลุชฺชติ …เป… ",
"sn35.82:2.8":	"มโน ลุชฺชติ, ธมฺมา ลุชฺชนฺติ, มโนวิญฺญาณํ ลุชฺชติ, มโนสมฺผโสฺส ลุชฺชติ, ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ ลุชฺชติฯ ",
"sn35.82:2.9":	"ลุชฺชตีติ โข, ภิกฺขุ, ตสฺมา โลโกติ วุจฺจตี”ติฯ ",
"sn35.82:2.10":	"นวมํฯ "
}	
