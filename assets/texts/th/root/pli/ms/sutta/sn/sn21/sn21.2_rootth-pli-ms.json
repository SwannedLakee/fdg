{	
"sn21.2:0.1":	"สํยุตฺต นิกาย ๒๑ฯ๒ ",
"sn21.2:0.2":	"๑ฯ ภิกฺขุวคฺค ",
"sn21.2:0.3":	"อุปติสฺสสุตฺต ",
"sn21.2:1.1":	"สาวตฺถินิทานํฯ ",
"sn21.2:1.2":	"ตตฺร โข อายสฺมา สาริปุตฺโต ภิกฺขู อามนฺเตสิ",
"sn21.2:1.3":	"“อาวุโส ภิกฺขเว”ติฯ ",
"sn21.2:1.4":	"“อาวุโส”ติ โข เต ภิกฺขู อายสฺมโต สาริปุตฺตสฺส ปจฺจโสฺสสุํฯ ",
"sn21.2:1.5":	"อายสฺมา สาริปุตฺโต เอตทโวจ",
"sn21.2:2.1":	"“อิธ มยฺหํ, อาวุโส, รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ",
"sn21.2:2.2":	"‘อตฺถิ นุ โข ตํ กิญฺจิ โลกสฺมึ ยสฺส เม วิปริณามญฺญถาภาวา อุปฺปชฺเชยฺยุํ โสกปริเทวทุกฺขโทมนสฺสุปายาสา’ติ? ",
"sn21.2:2.3":	"ตสฺส มยฺหํ, อาวุโส, เอตทโหสิ",
"sn21.2:2.4":	"‘นตฺถิ โข ตํ กิญฺจิ โลกสฺมึ ยสฺส เม วิปริณามญฺญถาภาวา อุปฺปชฺเชยฺยุํ โสกปริเทวทุกฺขโทมนสฺสุปายาสา’”ติฯ ",
"sn21.2:3.1":	"เอวํ วุตฺเต, อายสฺมา อานนฺโท อายสฺมนฺตํ สาริปุตฺตํ เอตทโวจ",
"sn21.2:3.2":	"“สตฺถุปิ โข เต, อาวุโส สาริปุตฺต, วิปริณามญฺญถาภาวา นุปฺปชฺเชยฺยุํ โสกปริเทวทุกฺขโทมนสฺสุปายาสา”ติ? ",
"sn21.2:3.3":	"“สตฺถุปิ โข เม, อาวุโส, วิปริณามญฺญถาภาวา นุปฺปชฺเชยฺยุํ โสกปริเทวทุกฺขโทมนสฺสุปายาสา, อปิ จ เม เอวมสฺส",
"sn21.2:3.4":	"‘มเหสกฺโข วต โภ สตฺถา อนฺตรหิโต มหิทฺธิโก มหานุภาโวฯ ",
"sn21.2:3.5":	"สเจ หิ ภควา จิรํ ทีฆมทฺธานํ ติฏฺเฐยฺย ตทสฺส พหุชนหิตาย พหุชนสุขาย โลกานุกมฺปาย อตฺถาย หิตาย สุขาย เทวมนุสฺสานนฺ’ติฯ ",
"sn21.2:3.6":	"ตถา หิ ปนายสฺมโต สาริปุตฺตสฺส ทีฆรตฺตํ อหงฺการมมงฺการมานานุสยา สุสมูหตาฯ ",
"sn21.2:3.7":	"ตสฺมา อายสฺมโต สาริปุตฺตสฺส สตฺถุปิ วิปริณามญฺญถาภาวา นุปฺปชฺเชยฺยุํ โสกปริเทวทุกฺขโทมนสฺสุปายาสา”ติฯ ",
"sn21.2:3.8":	"ทุติยํฯ "
}	
