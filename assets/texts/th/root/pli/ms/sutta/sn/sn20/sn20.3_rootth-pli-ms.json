{	
"sn20.3:0.1":	"สํยุตฺต นิกาย ๒๐ฯ๓ ",
"sn20.3:0.2":	"๑ฯ โอปมฺมวคฺค ",
"sn20.3:0.3":	"กุลสุตฺต ",
"sn20.3:1.1":	"สาวตฺถิยํ วิหรติฯ ",
"sn20.3:1.2":	"“เสยฺยถาปิ, ภิกฺขเว, ยานิ กานิจิ กุลานิ พหุตฺถิกานิ อปฺปปุริสานิ ตานิ สุปฺปธํสิยานิ โหนฺติ โจเรหิ กุมฺภตฺเถนเกหิ; ",
"sn20.3:1.3":	"เอวเมว โข, ภิกฺขเว, ยสฺส กสฺสจิ ภิกฺขุโน เมตฺตาเจโตวิมุตฺติ อภาวิตา อพหุลีกตา โส สุปฺปธํสิโย โหติ อมนุเสฺสหิฯ ",
"sn20.3:1.4":	"เสยฺยถาปิ, ภิกฺขเว, ยานิ กานิจิ กุลานิ อปฺปิตฺถิกานิ พหุปุริสานิ ตานิ ทุปฺปธํสิยานิ โหนฺติ โจเรหิ กุมฺภตฺเถนเกหิ; ",
"sn20.3:1.5":	"เอวเมว โข, ภิกฺขเว, ยสฺส กสฺสจิ ภิกฺขุโน เมตฺตาเจโตวิมุตฺติ ภาวิตา พหุลีกตา โส ทุปฺปธํสิโย โหติ อมนุเสฺสหิฯ ",
"sn20.3:1.6":	"ตสฺมาติห, ภิกฺขเว, เอวํ สิกฺขิตพฺพํ",
"sn20.3:1.7":	"‘เมตฺตา โน เจโตวิมุตฺติ ภาวิตา ภวิสฺสติ พหุลีกตา ยานีกตา วตฺถุกตา อนุฏฺฐิตา ปริจิตา สุสมารทฺธา’ติฯ ",
"sn20.3:1.8":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"sn20.3:1.9":	"ตติยํฯ "
}	
