{	
"sn2.14:0.1":	"สํยุตฺต นิกาย ๒ฯ๑๔ ",
"sn2.14:0.2":	"๒ฯ อนาถปิณฺฑิกวคฺค ",
"sn2.14:0.3":	"นนฺทนสุตฺต ",
"sn2.14:1.1":	"เอกมนฺตํ ฐิโต โข นนฺทโน เทวปุตฺโต ภควนฺตํ คาถาย อชฺฌภาสิ",
"sn2.14:2.1":	"“ปุจฺฉามิ ตํ โคตม ภูริปญฺญ, ",
"sn2.14:2.2":	"อนาวฏํ ภควโต ญาณทสฺสนํ; ",
"sn2.14:2.3":	"กถํวิธํ สีลวนฺตํ วทนฺติ, ",
"sn2.14:2.4":	"กถํวิธํ ปญฺญวนฺตํ วทนฺติ; ",
"sn2.14:2.5":	"กถํวิโธ ทุกฺขมติจฺจ อิริยติ, ",
"sn2.14:2.6":	"กถํวิธํ เทวตา ปูชยนฺตี”ติฯ ",
"sn2.14:3.1":	"“โย สีลวา ปญฺญวา ภาวิตตฺโต, ",
"sn2.14:3.2":	"สมาหิโต ฌานรโต สตีมา; ",
"sn2.14:3.3":	"สพฺพสฺส โสกา วิคตา ปหีนา, ",
"sn2.14:3.4":	"ขีณาสโว อนฺติมเทหธารีฯ ",
"sn2.14:4.1":	"ตถาวิธํ สีลวนฺตํ วทนฺติ, ",
"sn2.14:4.2":	"ตถาวิธํ ปญฺญวนฺตํ วทนฺติ; ",
"sn2.14:4.3":	"ตถาวิโธ ทุกฺขมติจฺจ อิริยติ, ",
"sn2.14:4.4":	"ตถาวิธํ เทวตา ปูชยนฺตี”ติฯ "
}	
