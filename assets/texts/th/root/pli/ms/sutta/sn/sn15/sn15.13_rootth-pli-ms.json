{	
"sn15.13:0.1":	"สํยุตฺต นิกาย ๑๕ฯ๑๓ ",
"sn15.13:0.2":	"๒ฯ ทุติยวคฺค ",
"sn15.13:0.3":	"ตึสมตฺตสุตฺต ",
"sn15.13:1.1":	"ราชคเห วิหรติ เวฬุวเนฯ ",
"sn15.13:1.2":	"อถ โข ตึสมตฺตา ปาเวยฺยกา ภิกฺขู สพฺเพ อารญฺญิกา สพฺเพ ปิณฺฑปาติกา สพฺเพ ปํสุกูลิกา สพฺเพ เตจีวริกา สพฺเพ สสํโยชนา เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ ",
"sn15.13:1.3":	"อถ โข ภควโต เอตทโหสิ",
"sn15.13:1.4":	"“อิเม โข ตึสมตฺตา ปาเวยฺยกา ภิกฺขู สพฺเพ อารญฺญิกา สพฺเพ ปิณฺฑปาติกา สพฺเพ ปํสุกูลิกา สพฺเพ เตจีวริกา สพฺเพ สสํโยชนาฯ ",
"sn15.13:1.5":	"ยนฺนูนาหํ อิเมสํ ตถา ธมฺมํ เทเสยฺยํ ยถา เนสํ อิมสฺมึเยว อาสเน อนุปาทาย อาสเวหิ จิตฺตานิ วิมุจฺเจยฺยุนฺ”ติฯ ",
"sn15.13:1.6":	"อถ โข ภควา ภิกฺขู อามนฺเตสิ",
"sn15.13:1.7":	"“ภิกฺขโว”ติฯ ",
"sn15.13:1.8":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"sn15.13:1.9":	"ภควา เอตทโวจ",
"sn15.13:2.1":	"“อนมตคฺโคยํ, ภิกฺขเว, สํสาโรฯ ",
"sn15.13:2.2":	"ปุพฺพา โกฏิ น ปญฺญายติ อวิชฺชานีวรณานํ สตฺตานํ ตณฺหาสํโยชนานํ สนฺธาวตํ สํสรตํฯ ",
"sn15.13:2.3":	"ตํ กึ มญฺญถ, ภิกฺขเว, กตมํ นุ โข พหุตรํ, ยํ วา โว อิมินา ทีเฆน อทฺธุนา สนฺธาวตํ สํสรตํ สีสจฺฉินฺนานํ โลหิตํ ปสฺสนฺนํ ปคฺฆริตํ, ยํ วา จตูสุ มหาสมุทฺเทสุ อุทกนฺ”ติ? ",
"sn15.13:2.4":	"“ยถา โข มยํ, ภนฺเต, ภควตา ธมฺมํ เทสิตํ อาชานาม, เอตเทว, ภนฺเต, พหุตรํ, ยํ โน อิมินา ทีเฆน อทฺธุนา สนฺธาวตํ สํสรตํ สีสจฺฉินฺนานํ โลหิตํ ปสฺสนฺนํ ปคฺฆริตํ, น เตฺวว จตูสุ มหาสมุทฺเทสุ อุทกนฺ”ติฯ ",
"sn15.13:3.1":	"“สาธุ สาธุ, ภิกฺขเว, สาธุ โข เม ตุเมฺห, ภิกฺขเว, เอวํ ธมฺมํ เทสิตํ อาชานาถฯ ",
"sn15.13:3.2":	"เอตเทว, ภิกฺขเว, พหุตรํ, ยํ โว อิมินา ทีเฆน อทฺธุนา สนฺธาวตํ สํสรตํ สีสจฺฉินฺนานํ โลหิตํ ปสฺสนฺนํ ปคฺฆริตํ, น เตฺวว จตูสุ มหาสมุทฺเทสุ อุทกํฯ ",
"sn15.13:3.3":	"ทีฆรตฺตํ โว, ภิกฺขเว, คุนฺนํ สตํ โคภูตานํ สีสจฺฉินฺนานํ โลหิตํ ปสฺสนฺนํ ปคฺฆริตํ, น เตฺวว จตูสุ มหาสมุทฺเทสุ อุทกํฯ ",
"sn15.13:3.4":	"ทีฆรตฺตํ โว, ภิกฺขเว, มหึสานํ สตํ มหึสภูตานํ สีสจฺฉินฺนานํ โลหิตํ ปสฺสนฺนํ ปคฺฆริตํ …เป… ",
"sn15.13:3.5":	"ทีฆรตฺตํ โว, ภิกฺขเว, อุรพฺภานํ สตํ อุรพฺภภูตานํ …เป… ",
"sn15.13:3.6":	"อชานํ สตํ อชภูตานํ … ",
"sn15.13:3.7":	"มิคานํ สตํ มิคภูตานํ … ",
"sn15.13:3.8":	"กุกฺกุฏานํ สตํ กุกฺกุฏภูตานํ … ",
"sn15.13:3.9":	"สูกรานํ สตํ สูกรภูตานํ … ",
"sn15.13:3.10":	"ทีฆรตฺตํ โว, ภิกฺขเว, โจรา คามฆาตาติ คเหตฺวา สีสจฺฉินฺนานํ โลหิตํ ปสฺสนฺนํ ปคฺฆริตํฯ ",
"sn15.13:3.11":	"ทีฆรตฺตํ โว, ภิกฺขเว, โจรา ปาริปนฺถิกาติ คเหตฺวา สีสจฺฉินฺนานํ โลหิตํ ปสฺสนฺนํ ปคฺฆริตํฯ ",
"sn15.13:3.12":	"ทีฆรตฺตํ โว, ภิกฺขเว, โจรา ปารทาริกาติ คเหตฺวา สีสจฺฉินฺนานํ โลหิตํ ปสฺสนฺนํ ปคฺฆริตํ, น เตฺวว จตูสุ มหาสมุทฺเทสุ อุทกํฯ ",
"sn15.13:3.13":	"ตํ กิสฺส เหตุ? ",
"sn15.13:3.14":	"อนมตคฺโคยํ, ภิกฺขเว, สํสาโร …เป… ",
"sn15.13:3.15":	"อลํ วิมุจฺจิตุนฺ”ติฯ ",
"sn15.13:4.1":	"อิทมโวจ ภควาฯ ",
"sn15.13:4.2":	"อตฺตมนา เต ภิกฺขู ภควโต ภาสิตํ อภินนฺทุนฺติฯ ",
"sn15.13:4.3":	"อิมสฺมิญฺจ ปน เวยฺยากรณสฺมึ ภญฺญมาเน ตึสมตฺตานํ ปาเวยฺยกานํ ภิกฺขูนํ อนุปาทาย อาสเวหิ จิตฺตานิ วิมุจฺจึสูติฯ ",
"sn15.13:4.4":	"ตติยํฯ "
}	
