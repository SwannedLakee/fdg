{	
"sn7.5:0.1":	"สํยุตฺต นิกาย ๗ฯ๕ ",
"sn7.5:0.2":	"๑ฯ อรหนฺตวคฺค ",
"sn7.5:0.3":	"อหึสกสุตฺต ",
"sn7.5:1.1":	"สาวตฺถินิทานํฯ ",
"sn7.5:1.2":	"อถ โข อหึสกภารทฺวาโช พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"sn7.5:1.3":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข อหึสกภารทฺวาโช พฺราหฺมโณ ภควนฺตํ เอตทโวจ",
"sn7.5:1.4":	"“อหึสกาหํ, โภ โคตม, อหึสกาหํ, โภ โคตมา”ติฯ ",
"sn7.5:2.1":	"“ยถา นามํ ตถา จสฺส, ",
"sn7.5:2.2":	"สิยา โข ตฺวํ อหึสโก; ",
"sn7.5:2.3":	"โย จ กาเยน วาจาย, ",
"sn7.5:2.4":	"มนสา จ น หึสติ; ",
"sn7.5:2.5":	"ส เว อหึสโก โหติ, ",
"sn7.5:2.6":	"โย ปรํ น วิหึสตี”ติฯ ",
"sn7.5:3.1":	"เอวํ วุตฺเต, อหึสกภารทฺวาโช พฺราหฺมโณ ภควนฺตํ เอตทโวจ",
"sn7.5:3.2":	"“อภิกฺกนฺตํ, โภ โคตม …เป… ",
"sn7.5:3.3":	"อพฺภญฺญาสิฯ ",
"sn7.5:3.4":	"อญฺญตโร จ ปนายสฺมา อหึสกภารทฺวาโช อรหตํ อโหสีติฯ "
}	
