{	
"sn16.12:0.1":	"สํยุตฺต นิกาย ๑๖ฯ๑๒ ",
"sn16.12:0.2":	"๑ฯ กสฺสปวคฺค ",
"sn16.12:0.3":	"ปรํมรณสุตฺต ",
"sn16.12:1.1":	"เอกํ สมยํ อายสฺมา จ มหากสฺสโป อายสฺมา จ สาริปุตฺโต พาราณสิยํ วิหรนฺติ อิสิปตเน มิคทาเยฯ ",
"sn16.12:1.2":	"อถ โข อายสฺมา สาริปุตฺโต สายนฺหสมยํ ปฏิสลฺลานา วุฏฺฐิโต เยนายสฺมา มหากสฺสโป เตนุปสงฺกมิ; อุปสงฺกมิตฺวา อายสฺมตา มหากสฺสเปน สทฺธึ สมฺโมทิฯ ",
"sn16.12:1.3":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา สาริปุตฺโต อายสฺมนฺตํ มหากสฺสปํ เอตทโวจ",
"sn16.12:1.4":	"“กึ นุ โข, อาวุโส กสฺสป, โหติ ตถาคโต ปรํ มรณา”ติ? ",
"sn16.12:1.5":	"“อพฺยากตํ โข เอตํ, อาวุโส, ภควตา",
"sn16.12:1.6":	"‘โหติ ตถาคโต ปรํ มรณา’”ติฯ ",
"sn16.12:1.7":	"“กึ ปนาวุโส, น โหติ ตถาคโต ปรํ มรณา”ติ? ",
"sn16.12:1.8":	"“เอวมฺปิ โข, อาวุโส, อพฺยากตํ ภควตา",
"sn16.12:1.9":	"‘น โหติ ตถาคโต ปรํ มรณา’”ติฯ ",
"sn16.12:1.10":	"“กึ นุ โข, อาวุโส, โหติ จ น จ โหติ ตถาคโต ปรํ มรณา”ติ? ",
"sn16.12:1.11":	"“อพฺยากตํ โข เอตํ, อาวุโส, ภควตา",
"sn16.12:1.12":	"‘โหติ จ น จ โหติ ตถาคโต ปรํ มรณา’”ติฯ ",
"sn16.12:1.13":	"“กึ ปนาวุโส, เนว โหติ, น น โหติ ตถาคโต ปรํ มรณา”ติ? ",
"sn16.12:1.14":	"“เอวมฺปิ โข, อาวุโส, อพฺยากตํ ภควตา",
"sn16.12:1.15":	"‘เนว โหติ น น โหติ ตถาคโต ปรํ มรณา’”ติฯ ",
"sn16.12:1.16":	"“กสฺมา เจตํ, อาวุโส, อพฺยากตํ ภควตา”ติ? ",
"sn16.12:1.17":	"“น เหตํ, อาวุโส, อตฺถสํหิตํ นาทิพฺรหฺมจริยกํ น นิพฺพิทาย น วิราคาย น นิโรธาย น อุปสมาย น อภิญฺญาย น สมฺโพธาย น นิพฺพานาย สํวตฺตติฯ ",
"sn16.12:1.18":	"ตสฺมา ตํ อพฺยากตํ ภควตา”ติฯ ",
"sn16.12:2.1":	"“อถ กิญฺจรหาวุโส, พฺยากตํ ภควตา”ติ? ",
"sn16.12:2.2":	"“อิทํ ‘ทุกฺขนฺ’ติ โข, อาวุโส, พฺยากตํ ภควตา; ",
"sn16.12:2.3":	"อยํ ‘ทุกฺขสมุทโย’ติ พฺยากตํ ภควตา; ",
"sn16.12:2.4":	"อยํ ‘ทุกฺขนิโรโธ’ติ พฺยากตํ ภควตา; ",
"sn16.12:2.5":	"อยํ ‘ทุกฺขนิโรธคามินี ปฏิปทา’ติ พฺยากตํ ภควตา”ติฯ ",
"sn16.12:2.6":	"“กสฺมา เจตํ, อาวุโส, พฺยากตํ ภควตา”ติ? ",
"sn16.12:2.7":	"“เอตญฺหิ, อาวุโส, อตฺถสํหิตํ เอตํ อาทิพฺรหฺมจริยกํ เอตํ นิพฺพิทาย วิราคาย นิโรธาย อุปสมาย อภิญฺญาย สมฺโพธาย นิพฺพานาย สํวตฺตติฯ ",
"sn16.12:2.8":	"ตสฺมา ตํ พฺยากตํ ภควตา”ติฯ ",
"sn16.12:2.9":	"ทฺวาทสมํฯ "
}	
