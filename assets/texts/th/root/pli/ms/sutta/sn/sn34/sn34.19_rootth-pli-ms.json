{	
"sn34.19:0.1":	"สํยุตฺต นิกาย ๓๔ฯ๑๙ ",
"sn34.19:0.2":	"๑ฯ ฌานวคฺค ",
"sn34.19:0.3":	"สมาปตฺติมูลกสปฺปายการีสุตฺต ",
"sn34.19:1.1":	"สาวตฺถินิทานํฯ ",
"sn34.19:1.2":	"“จตฺตาโรเม, ภิกฺขเว, ฌายีฯ ",
"sn34.19:1.3":	"กตเม จตฺตาโร? ",
"sn34.19:1.4":	"อิธ, ภิกฺขเว, เอกจฺโจ ฌายี สมาธิสฺมึ สมาปตฺติกุสโล โหติ, น สมาธิสฺมึ สปฺปายการีฯ ",
"sn34.19:1.5":	"อิธ ปน, ภิกฺขเว, เอกจฺโจ ฌายี สมาธิสฺมึ สปฺปายการี โหติ, น สมาธิสฺมึ สมาปตฺติกุสโลฯ ",
"sn34.19:1.6":	"อิธ ปน, ภิกฺขเว, เอกจฺโจ ฌายี เนว สมาธิสฺมึ สมาปตฺติกุสโล โหติ, น จ สมาธิสฺมึ สปฺปายการีฯ ",
"sn34.19:1.7":	"อิธ ปน, ภิกฺขเว, เอกจฺโจ ฌายี สมาธิสฺมึ สมาปตฺติกุสโล จ โหติ, สมาธิสฺมึ สปฺปายการี จฯ ",
"sn34.19:1.8":	"ตตฺร, ภิกฺขเว, ยฺวายํ ฌายี สมาธิสฺมึ สมาปตฺติกุสโล จ โหติ สมาธิสฺมึ สปฺปายการี จ อยํ อิเมสํ จตุนฺนํ ฌายีนํ อคฺโค จ เสฏฺโฐ จ โมกฺโข จ อุตฺตโม จ ปวโร จฯ ",
"sn34.19:1.9":	"เสยฺยถาปิ, ภิกฺขเว, ควา ขีรํ, ขีรมฺหา ทธิ, ทธิมฺหา นวนีตํ, นวนีตมฺหา สปฺปิ, สปฺปิมฺหา สปฺปิมณฺโฑ ตตฺร อคฺคมกฺขายติ; ",
"sn34.19:1.10":	"เอวเมว โข, ภิกฺขเว, ยฺวายํ ฌายี สมาธิสฺมึ สมาปตฺติกุสโล จ โหติ สมาธิสฺมึ สปฺปายการี จ อยํ อิเมสํ จตุนฺนํ ฌายีนํ อคฺโค จ เสฏฺโฐ จ โมกฺโข จ อุตฺตโม จ ปวโร จา”ติฯ ",
"sn34.19:1.11":	"เอกูนวีสติมํฯ ",
"sn34.19:1.12":	"(สมาปตฺติมูลกํฯ) "
}	
