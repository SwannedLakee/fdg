{	
"sn22.135:0.1":	"สํยุตฺต นิกาย ๒๒ฯ๑๓๕ ",
"sn22.135:0.2":	"๑๓ฯ อวิชฺชาวคฺค ",
"sn22.135:0.3":	"ตติยโกฏฺฐิกสุตฺต ",
"sn22.135:1.1":	"ตญฺเญว นิทานํฯ ",
"sn22.135:1.2":	"เอกมนฺตํ นิสินฺโน โข อายสฺมา สาริปุตฺโต อายสฺมนฺตํ มหาโกฏฺฐิกํ เอตทโวจ",
"sn22.135:1.3":	"“‘อวิชฺชา, อวิชฺชา’ติ, อาวุโส โกฏฺฐิก, วุจฺจติฯ ",
"sn22.135:1.4":	"กตมา นุ โข, อาวุโส, อวิชฺชา; ",
"sn22.135:1.5":	"กิตฺตาวตา จ อวิชฺชาคโต โหตี”ติ? ",
"sn22.135:2.1":	"“อิธาวุโส, อสฺสุตวา ปุถุชฺชโน รูปํ นปฺปชานาติ, รูปสมุทยํ นปฺปชานาติ, รูปนิโรธํ นปฺปชานาติ, รูปนิโรธคามินึ ปฏิปทํ นปฺปชานาติฯ ",
"sn22.135:2.2":	"เวทนํ นปฺปชานาติ …เป… ",
"sn22.135:2.3":	"สญฺญํ … ",
"sn22.135:2.4":	"สงฺขาเร … ",
"sn22.135:2.5":	"วิญฺญาณํ นปฺปชานาติ, วิญฺญาณสมุทยํ นปฺปชานาติ, วิญฺญาณนิโรธํ นปฺปชานาติ, วิญฺญาณนิโรธคามินึ ปฏิปทํ นปฺปชานาติฯ ",
"sn22.135:2.6":	"อยํ วุจฺจตาวุโส, อวิชฺชา; ",
"sn22.135:2.7":	"เอตฺตาวตา จ อวิชฺชาคโต โหตี”ติฯ ",
"sn22.135:3.1":	"เอวํ วุตฺเต, อายสฺมา สาริปุตฺโต อายสฺมนฺตํ มหาโกฏฺฐิกํ เอตทโวจ",
"sn22.135:3.2":	"“‘วิชฺชา, วิชฺชา’ติ, อาวุโส โกฏฺฐิก, วุจฺจติฯ ",
"sn22.135:3.3":	"กตมา นุ โข, อาวุโส, วิชฺชา; ",
"sn22.135:3.4":	"กิตฺตาวตา จ วิชฺชาคโต โหตี”ติ? ",
"sn22.135:4.1":	"“อิธาวุโส, สุตวา อริยสาวโก รูปํ ปชานาติ, รูปสมุทยํ ปชานาติ, รูปนิโรธํ ปชานาติ, รูปนิโรธคามินึ ปฏิปทํ ปชานาติฯ ",
"sn22.135:4.2":	"เวทนํ … ",
"sn22.135:4.3":	"สญฺญํ … ",
"sn22.135:4.4":	"สงฺขาเร … ",
"sn22.135:4.5":	"วิญฺญาณํ ปชานาติ, วิญฺญาณสมุทยํ ปชานาติ, วิญฺญาณนิโรธํ ปชานาติ, วิญฺญาณนิโรธคามินึ ปฏิปทํ ปชานาติฯ ",
"sn22.135:4.6":	"อยํ วุจฺจตาวุโส, วิชฺชา; ",
"sn22.135:4.7":	"เอตฺตาวตา จ วิชฺชาคโต โหตี”ติฯ ",
"sn22.135:4.8":	"ทสมํฯ ",
"sn22.135:4.9":	"อวิชฺชาวคฺโค ตติโยฯ ",
"sn22.135:5.0":	"ตสฺสุทฺทานํ ",
"sn22.135:5.1":	"สมุทยธมฺเม ตีณิ, ",
"sn22.135:5.2":	"อสฺสาโท อปเร ทุเว; ",
"sn22.135:5.3":	"สมุทเย จ เทฺว วุตฺตา, ",
"sn22.135:5.4":	"โกฏฺฐิเก อปเร ตโยติฯ "
}	
