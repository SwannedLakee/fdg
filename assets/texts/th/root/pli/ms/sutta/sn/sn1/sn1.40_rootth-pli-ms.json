{	
"sn1.40:0.1":	"สํยุตฺต นิกาย ๑ฯ๔๐ ",
"sn1.40:0.2":	"๔ฯ สตุลฺลปกายิกวคฺค ",
"sn1.40:0.3":	"ทุติยปชฺชุนฺนธีตุสุตฺตํ ",
"sn1.40:1.1":	"เอวํ เม สุตํ—",
"sn1.40:1.2":	"เอกํ สมยํ ภควา เวสาลิยํ วิหรติ มหาวเน กูฏาคารสาลายํฯ ",
"sn1.40:1.3":	"อถ โข จูฬโกกนทา ปชฺชุนฺนสฺส ธีตา อภิกฺกนฺตาย รตฺติยา อภิกฺกนฺตวณฺณา เกวลกปฺปํ มหาวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ ",
"sn1.40:1.4":	"เอกมนฺตํ ฐิตา โข สา เทวตา จูฬโกกนทา ปชฺชุนฺนสฺส ธีตา ภควโต สนฺติเก อิมา คาถาโย อภาสิ",
"sn1.40:2.1":	"“อิธาคมา วิชฺชุปภาสวณฺณา, ",
"sn1.40:2.2":	"โกกนทา ปชฺชุนฺนสฺส ธีตา; ",
"sn1.40:2.3":	"พุทฺธญฺจ ธมฺมญฺจ นมสฺสมานา, ",
"sn1.40:2.4":	"คาถาจิมา อตฺถวตี อภาสิฯ ",
"sn1.40:3.1":	"พหุนาปิ โข ตํ วิภเชยฺยํ, ",
"sn1.40:3.2":	"ปริยาเยน ตาทิโส ธมฺโม; ",
"sn1.40:3.3":	"สงฺขิตฺตมตฺถํ ลปยิสฺสามิ, ",
"sn1.40:3.4":	"ยาวตา เม มนสา ปริยตฺตํฯ ",
"sn1.40:4.1":	"ปาปํ น กยิรา วจสา มนสา, ",
"sn1.40:4.2":	"กาเยน วา กิญฺจน สพฺพโลเก; ",
"sn1.40:4.3":	"กาเม ปหาย สติมา สมฺปชาโน, ",
"sn1.40:4.4":	"ทุกฺขํ น เสเวถ อนตฺถสํหิตนฺ”ติฯ ",
"sn1.40:4.5":	"สตุลฺลปกายิกวคฺโค จตุตฺโถฯ ",
"sn1.40:5.0":	"ตสฺสุทฺทานํ ",
"sn1.40:5.1":	"สพฺภิมจฺฉรินา สาธุ, ",
"sn1.40:5.2":	"น สนฺตุชฺฌานสญฺญิโน; ",
"sn1.40:5.3":	"สทฺธา สมโย สกลิกํ, ",
"sn1.40:5.4":	"อุโภ ปชฺชุนฺนธีตโรติฯ "
}	
