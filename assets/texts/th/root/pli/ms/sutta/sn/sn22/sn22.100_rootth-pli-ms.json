{	
"sn22.100:0.1":	"สํยุตฺต นิกาย ๒๒ฯ๑๐๐ ",
"sn22.100:0.2":	"๑๐ฯ ปุปฺผวคฺค ",
"sn22.100:0.3":	"ทุติยคทฺทุลพทฺธสุตฺต ",
"sn22.100:1.1":	"สาวตฺถินิทานํฯ ",
"sn22.100:1.2":	"“อนมตคฺโคยํ, ภิกฺขเว, สํสาโรฯ ",
"sn22.100:1.3":	"ปุพฺพา โกฏิ น ปญฺญายติ อวิชฺชานีวรณานํ สตฺตานํ ตณฺหาสํโยชนานํ สนฺธาวตํ สํสรตํฯ ",
"sn22.100:1.4":	"เสยฺยถาปิ, ภิกฺขเว, สา คทฺทุลพทฺโธ ทเฬฺห ขีเล วา ถมฺเภ วา อุปนิพทฺโธฯ โส คจฺฉติ เจปิ ตเมว ขีลํ วา ถมฺภํ วา อุปคจฺฉติ; ติฏฺฐติ เจปิ ตเมว ขีลํ วา ถมฺภํ วา อุปติฏฺฐติ; นิสีทติ เจปิ ตเมว ขีลํ วา ถมฺภํ วา อุปนิสีทติ; นิปชฺชติ เจปิ ตเมว ขีลํ วา ถมฺภํ วา อุปนิปชฺชติฯ ",
"sn22.100:1.5":	"เอวเมว โข, ภิกฺขเว, อสฺสุตวา ปุถุชฺชโน รูปํ ‘เอตํ มม, เอโสหมสฺมิ, เอโส เม อตฺตา’ติ สมนุปสฺสติฯ ",
"sn22.100:1.6":	"เวทนํ … ",
"sn22.100:1.7":	"สญฺญํ … ",
"sn22.100:1.8":	"สงฺขาเร … ",
"sn22.100:1.9":	"วิญฺญาณํ ‘เอตํ มม, เอโสหมสฺมิ, เอโส เม อตฺตา’ติ สมนุปสฺสติฯ ",
"sn22.100:1.10":	"โส คจฺฉติ เจปิ อิเม ปญฺจุปาทานกฺขนฺเธ อุปคจฺฉติ; ",
"sn22.100:1.11":	"ติฏฺฐติ เจปิ อิเม ปญฺจุปาทานกฺขนฺเธ อุปติฏฺฐติ; ",
"sn22.100:1.12":	"นิสีทติ เจปิ อิเม ปญฺจุปาทานกฺขนฺเธ อุปนิสีทติ; ",
"sn22.100:1.13":	"นิปชฺชติ เจปิ อิเม ปญฺจุปาทานกฺขนฺเธ อุปนิปชฺชติฯ ",
"sn22.100:1.14":	"ตสฺมาติห, ภิกฺขเว, อภิกฺขณํ สกํ จิตฺตํ ปจฺจเวกฺขิตพฺพํ",
"sn22.100:1.15":	"‘ทีฆรตฺตมิทํ จิตฺตํ สงฺกิลิฏฺฐํ ราเคน โทเสน โมเหนา’ติฯ ",
"sn22.100:1.16":	"จิตฺตสงฺกิเลสา, ภิกฺขเว, สตฺตา สงฺกิลิสฺสนฺติ; ",
"sn22.100:1.17":	"จิตฺตโวทานา สตฺตา วิสุชฺฌนฺติฯ ",
"sn22.100:2.1":	"ทิฏฺฐํ โว, ภิกฺขเว, จรณํ นาม จิตฺตนฺ”ติ? ",
"sn22.100:2.2":	"“เอวํ, ภนฺเต”ฯ ",
"sn22.100:2.3":	"“ตมฺปิ โข, ภิกฺขเว, จรณํ นาม จิตฺตํ จิตฺเตเนว จิตฺติตํฯ เตนปิ โข, ภิกฺขเว, จรเณน จิตฺเตน จิตฺตญฺเญว จิตฺตตรํฯ ",
"sn22.100:2.4":	"ตสฺมาติห, ภิกฺขเว, อภิกฺขณํ สกํ จิตฺตํ ปจฺจเวกฺขิตพฺพํ",
"sn22.100:2.5":	"‘ทีฆรตฺตมิทํ จิตฺตํ สงฺกิลิฏฺฐํ ราเคน โทเสน โมเหนา’ติฯ ",
"sn22.100:2.6":	"จิตฺตสงฺกิเลสา, ภิกฺขเว, สตฺตา สงฺกิลิสฺสนฺติ; ",
"sn22.100:2.7":	"จิตฺตโวทานา สตฺตา วิสุชฺฌนฺติฯ ",
"sn22.100:3.1":	"นาหํ, ภิกฺขเว, อญฺญํ เอกนิกายมฺปิ สมนุปสฺสามิ เอวํ จิตฺตํ ยถยิทํ, ภิกฺขเว, ติรจฺฉานคตา ปาณาฯ ",
"sn22.100:3.2":	"เตปิ โข, ภิกฺขเว, ติรจฺฉานคตา ปาณา จิตฺเตเนว จิตฺติตา, เตหิปิ โข, ภิกฺขเว, ติรจฺฉานคเตหิ ปาเณหิ จิตฺตญฺเญว จิตฺตตรํฯ ",
"sn22.100:3.3":	"ตสฺมาติห, ภิกฺขเว, อภิกฺขณํ สกํ จิตฺตํ ปจฺจเวกฺขิตพฺพํ",
"sn22.100:3.4":	"‘ทีฆรตฺตมิทํ จิตฺตํ สงฺกิลิฏฺฐํ ราเคน โทเสน โมเหนา’ติฯ ",
"sn22.100:3.5":	"จิตฺตสงฺกิเลสา, ภิกฺขเว, สตฺตา สงฺกิลิสฺสนฺติ; ",
"sn22.100:3.6":	"จิตฺตโวทานา สตฺตา วิสุชฺฌนฺติฯ ",
"sn22.100:4.1":	"เสยฺยถาปิ, ภิกฺขเว, รชโก วา จิตฺตการโก วา รชนาย วา ลาขาย วา หลิทฺทิยา วา นีลิยา วา มญฺชิฏฺฐาย วา สุปริมฏฺเฐ ผลเก วา ภิตฺติยา วา ทุสฺสปฏฺเฏ วา อิตฺถิรูปํ วา ปุริสรูปํ วา อภินิมฺมิเนยฺย สพฺพงฺคปจฺจงฺคึ; ",
"sn22.100:4.2":	"เอวเมว โข, ภิกฺขเว, อสฺสุตวา ปุถุชฺชโน รูปญฺเญว อภินิพฺพตฺเตนฺโต อภินิพฺพตฺเตติ, เวทนญฺเญว …เป… สญฺญญฺเญว … สงฺขาเรเยว … วิญฺญาณญฺเญว อภินิพฺพตฺเตนฺโต อภินิพฺพตฺเตติฯ ",
"sn22.100:4.3":	"ตํ กึ มญฺญถ, ภิกฺขเว, ",
"sn22.100:4.4":	"รูปํ นิจฺจํ วา อนิจฺจํ วา”ติ? ",
"sn22.100:4.5":	"“อนิจฺจํ, ภนฺเต”ฯ ",
"sn22.100:4.6":	"“เวทนา … ",
"sn22.100:4.7":	"สญฺญา … ",
"sn22.100:4.8":	"สงฺขารา … ",
"sn22.100:4.9":	"วิญฺญาณํ …เป… ",
"sn22.100:4.10":	"“ตสฺมาติห, ภิกฺขเว …เป… ",
"sn22.100:4.11":	"เอวํ ปสฺสํ …เป… ",
"sn22.100:4.12":	"นาปรํ อิตฺถตฺตายาติ ปชานาตี”ติฯ ",
"sn22.100:4.13":	"อฏฺฐมํฯ "
}	
