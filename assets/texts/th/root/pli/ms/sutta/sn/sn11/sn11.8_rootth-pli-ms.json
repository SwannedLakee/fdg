{	
"sn11.8:0.1":	"สํยุตฺต นิกาย ๑๑ฯ๘ ",
"sn11.8:0.2":	"๑ฯ ปฐมวคฺค ",
"sn11.8:0.3":	"เวโรจนอสุรินฺทสุตฺต ",
"sn11.8:1.1":	"สาวตฺถิยํ เชตวเนฯ ",
"sn11.8:1.2":	"เตน โข ปน สมเยน ภควา ทิวาวิหารคโต โหติ ปฏิสลฺลีโนฯ ",
"sn11.8:1.3":	"อถ โข สกฺโก จ เทวานมินฺโท เวโรจโน จ อสุรินฺโท เยน ภควา เตนุปสงฺกมึสุ; อุปสงฺกมิตฺวา ปจฺเจกํ ทฺวารพาหํ นิสฺสาย อฏฺฐํสุฯ ",
"sn11.8:1.4":	"อถ โข เวโรจโน อสุรินฺโท ภควโต สนฺติเก อิมํ คาถํ อภาสิ",
"sn11.8:2.1":	"“วายเมเถว ปุริโส, ",
"sn11.8:2.2":	"ยาว อตฺถสฺส นิปฺผทา; ",
"sn11.8:2.3":	"นิปฺผนฺนโสภโน อตฺโถ, ",
"sn11.8:2.4":	"เวโรจนวโจ อิทนฺ”ติฯ ",
"sn11.8:3.1":	"“วายเมเถว ปุริโส, ",
"sn11.8:3.2":	"ยาว อตฺถสฺส นิปฺผทา; ",
"sn11.8:3.3":	"นิปฺผนฺนโสภโน อตฺโถ, ",
"sn11.8:3.4":	"ขนฺตฺยา ภิโยฺย น วิชฺชตี”ติฯ ",
"sn11.8:4.1":	"“สพฺเพ สตฺตา อตฺถชาตา, ",
"sn11.8:4.2":	"ตตฺถ ตตฺถ ยถารหํ; ",
"sn11.8:4.3":	"สํโยคปรมา เตฺวว, ",
"sn11.8:4.4":	"สมฺโภคา สพฺพปาณินํ; ",
"sn11.8:4.5":	"นิปฺผนฺนโสภโน อตฺโถ, ",
"sn11.8:4.6":	"เวโรจนวโจ อิทนฺ”ติฯ ",
"sn11.8:5.1":	"“สพฺเพ สตฺตา อตฺถชาตา, ",
"sn11.8:5.2":	"ตตฺถ ตตฺถ ยถารหํ; ",
"sn11.8:5.3":	"สํโยคปรมา เตฺวว, ",
"sn11.8:5.4":	"สมฺโภคา สพฺพปาณินํ; ",
"sn11.8:5.5":	"นิปฺผนฺนโสภโน อตฺโถ, ",
"sn11.8:5.6":	"ขนฺตฺยา ภิโยฺย น วิชฺชตี”ติฯ "
}	
