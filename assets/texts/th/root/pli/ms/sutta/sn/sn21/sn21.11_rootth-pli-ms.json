{	
"sn21.11:0.1":	"สํยุตฺต นิกาย ๒๑ฯ๑๑ ",
"sn21.11:0.2":	"๑ฯ ภิกฺขุวคฺค ",
"sn21.11:0.3":	"มหากปฺปินสุตฺต ",
"sn21.11:1.1":	"สาวตฺถิยํ วิหรติฯ ",
"sn21.11:1.2":	"อถ โข อายสฺมา มหากปฺปิโน เยน ภควา เตนุปสงฺกมิฯ ",
"sn21.11:1.3":	"อทฺทสา โข ภควา อายสฺมนฺตํ มหากปฺปินํ ทูรโตว อาคจฺฉนฺตํฯ ",
"sn21.11:1.4":	"ทิสฺวาน ภิกฺขู อามนฺเตสิ",
"sn21.11:1.5":	"“ปสฺสถ โน ตุเมฺห, ภิกฺขเว, เอตํ ภิกฺขุํ อาคจฺฉนฺตํ โอทาตกํ ตนุกํ ตุงฺคนาสิกนฺ”ติ? ",
"sn21.11:1.6":	"“เอวํ, ภนฺเต”ฯ ",
"sn21.11:1.7":	"“เอโส โข, ภิกฺขเว, ภิกฺขุ มหิทฺธิโก มหานุภาโวฯ ",
"sn21.11:1.8":	"น จ สา สมาปตฺติ สุลภรูปา ยา เตน ภิกฺขุนา อสมาปนฺนปุพฺพาฯ ",
"sn21.11:1.9":	"ยสฺส จตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ ตทนุตฺตรํ พฺรหฺมจริยปริโยสานํ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรตี”ติฯ ",
"sn21.11:2.1":	"อิทมโวจ ภควาฯ ",
"sn21.11:2.2":	"อิทํ วตฺวาน สุคโต อถาปรํ เอตทโวจ สตฺถา",
"sn21.11:3.1":	"“ขตฺติโย เสฏฺโฐ ชเนตสฺมึ, ",
"sn21.11:3.2":	"เย โคตฺตปฏิสาริโน; ",
"sn21.11:3.3":	"วิชฺชาจรณสมฺปนฺโน, ",
"sn21.11:3.4":	"โส เสฏฺโฐ เทวมานุเสฯ ",
"sn21.11:4.1":	"ทิวา ตปติ อาทิจฺโจ, ",
"sn21.11:4.2":	"รตฺติมาภาติ จนฺทิมา; ",
"sn21.11:4.3":	"สนฺนทฺโธ ขตฺติโย ตปติ, ",
"sn21.11:4.4":	"ฌายี ตปติ พฺราหฺมโณ; ",
"sn21.11:4.5":	"อถ สพฺพมโหรตฺตึ, ",
"sn21.11:4.6":	"พุทฺโธ ตปติ เตชสา”ติฯ ",
"sn21.11:4.7":	"เอกาทสมํฯ "
}	
