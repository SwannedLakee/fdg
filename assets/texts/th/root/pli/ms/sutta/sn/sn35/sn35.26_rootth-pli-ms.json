{	
"sn35.26:0.1":	"สํยุตฺต นิกาย ๓๕ฯ๒๖ ",
"sn35.26:0.2":	"๓ฯ สพฺพวคฺค ",
"sn35.26:0.3":	"ปฐมอปริชานนสุตฺต ",
"sn35.26:1.1":	"“สพฺพํ, ภิกฺขเว, อนภิชานํ อปริชานํ อวิราชยํ อปฺปชหํ อภพฺโพ ทุกฺขกฺขยายฯ ",
"sn35.26:1.2":	"กิญฺจ, ภิกฺขเว, อนภิชานํ อปริชานํ อวิราชยํ อปฺปชหํ อภพฺโพ ทุกฺขกฺขยาย? ",
"sn35.26:1.3":	"จกฺขุํ, ภิกฺขเว, อนภิชานํ อปริชานํ อวิราชยํ อปฺปชหํ อภพฺโพ ทุกฺขกฺขยายฯ ",
"sn35.26:1.4":	"รูเป อนภิชานํ อปริชานํ อวิราชยํ อปฺปชหํ อภพฺโพ ทุกฺขกฺขยายฯ ",
"sn35.26:1.5":	"จกฺขุวิญฺญาณํ อนภิชานํ อปริชานํ อวิราชยํ อปฺปชหํ อภพฺโพ ทุกฺขกฺขยายฯ ",
"sn35.26:1.6":	"จกฺขุสมฺผสฺสํ อนภิชานํ อปริชานํ อวิราชยํ อปฺปชหํ อภพฺโพ ทุกฺขกฺขยายฯ ",
"sn35.26:1.7":	"ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อนภิชานํ อปริชานํ อวิราชยํ อปฺปชหํ อภพฺโพ ทุกฺขกฺขยาย …เป… ",
"sn35.26:1.8":	"ชิวฺหํ อนภิชานํ อปริชานํ อวิราชยํ อปฺปชหํ อภพฺโพ ทุกฺขกฺขยายฯ ",
"sn35.26:1.9":	"รเส …เป… ",
"sn35.26:1.10":	"ชิวฺหาวิญฺญาณํ …เป… ",
"sn35.26:1.11":	"ชิวฺหาสมฺผสฺสํ …เป… ",
"sn35.26:1.12":	"ยมฺปิทํ ชิวฺหาสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อนภิชานํ อปริชานํ อวิราชยํ อปฺปชหํ อภพฺโพ ทุกฺขกฺขยายฯ ",
"sn35.26:1.13":	"กายํ …เป… ",
"sn35.26:1.14":	"มนํ อนภิชานํ อปริชานํ อวิราชยํ อปฺปชหํ อภพฺโพ ทุกฺขกฺขยายฯ ",
"sn35.26:1.15":	"ธมฺเม …เป… ",
"sn35.26:1.16":	"มโนวิญฺญาณํ …เป… ",
"sn35.26:1.17":	"มโนสมฺผสฺสํ …เป… ",
"sn35.26:1.18":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อนภิชานํ อปริชานํ อวิราชยํ อปฺปชหํ อภพฺโพ ทุกฺขกฺขยายฯ ",
"sn35.26:1.19":	"อิทํ โข, ภิกฺขเว, สพฺพํ อนภิชานํ อปริชานํ อวิราชยํ อปฺปชหํ อภพฺโพ ทุกฺขกฺขยายฯ ",
"sn35.26:2.1":	"สพฺพญฺจ โข, ภิกฺขเว, อภิชานํ ปริชานํ วิราชยํ ปชหํ ภพฺโพ ทุกฺขกฺขยายฯ ",
"sn35.26:2.2":	"กิญฺจ, ภิกฺขเว, สพฺพํ อภิชานํ ปริชานํ วิราชยํ ปชหํ ภพฺโพ ทุกฺขกฺขยาย? ",
"sn35.26:2.3":	"จกฺขุํ, ภิกฺขเว, อภิชานํ ปริชานํ วิราชยํ ปชหํ ภพฺโพ ทุกฺขกฺขยายฯ ",
"sn35.26:2.4":	"รูเป อภิชานํ ปริชานํ วิราชยํ ปชหํ ภพฺโพ ทุกฺขกฺขยายฯ ",
"sn35.26:2.5":	"จกฺขุวิญฺญาณํ อภิชานํ ปริชานํ วิราชยํ ปชหํ ภพฺโพ ทุกฺขกฺขยายฯ ",
"sn35.26:2.6":	"จกฺขุสมฺผสฺสํ อภิชานํ ปริชานํ วิราชยํ ปชหํ ภพฺโพ ทุกฺขกฺขยายฯ ",
"sn35.26:2.7":	"ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อภิชานํ ปริชานํ วิราชยํ ปชหํ ภพฺโพ ทุกฺขกฺขยาย …เป… ",
"sn35.26:2.8":	"ชิวฺหํ อภิชานํ ปริชานํ วิราชยํ ปชหํ ภพฺโพ ทุกฺขกฺขยายฯ ",
"sn35.26:2.9":	"รเส …เป… ",
"sn35.26:2.10":	"ชิวฺหาวิญฺญาณํ …เป… ",
"sn35.26:2.11":	"ชิวฺหาสมฺผสฺสํ …เป… ",
"sn35.26:2.12":	"ยมฺปิทํ ชิวฺหาสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อภิชานํ ปริชานํ วิราชยํ ปชหํ ภพฺโพ ทุกฺขกฺขยายฯ ",
"sn35.26:2.13":	"กายํ …เป… ",
"sn35.26:2.14":	"มนํ อภิชานํ ปริชานํ วิราชยํ ปชหํ ภพฺโพ ทุกฺขกฺขยายฯ ",
"sn35.26:2.15":	"ธมฺเม …เป… ",
"sn35.26:2.16":	"มโนวิญฺญาณํ …เป… ",
"sn35.26:2.17":	"มโนสมฺผสฺสํ …เป… ",
"sn35.26:2.18":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อภิชานํ ปริชานํ วิราชยํ ปชหํ ภพฺโพ ทุกฺขกฺขยายฯ ",
"sn35.26:2.19":	"อิทํ โข, ภิกฺขเว, สพฺพํ อภิชานํ ปริชานํ วิราชยํ ปชหํ ภพฺโพ ทุกฺขกฺขยายา”ติฯ ",
"sn35.26:2.20":	"จตุตฺถํฯ "
}	
