{	
"sn56.47:0.1":	"สํยุตฺต นิกาย ๕๖ฯ๔๗ ",
"sn56.47:0.2":	"๕ฯ ปปาตวคฺค ",
"sn56.47:0.3":	"ปฐมฉิคฺคฬยุคสุตฺต ",
"sn56.47:1.1":	"“เสยฺยถาปิ, ภิกฺขเว, ปุริโส มหาสมุทฺเท เอกจฺฉิคฺคฬํ ยุคํ ปกฺขิเปยฺยฯ ตตฺราปิสฺส กาโณ กจฺฉโปฯ โส วสฺสสตสฺส วสฺสสตสฺส อจฺจเยน สกึ สกึ อุมฺมุชฺเชยฺยฯ ",
"sn56.47:1.2":	"ตํ กึ มญฺญถ, ภิกฺขเว, ",
"sn56.47:1.3":	"อปิ นุ โข กาโณ กจฺฉโป วสฺสสตสฺส วสฺสสตสฺส อจฺจเยน สกึ สกึ อุมฺมุชฺชนฺโต อมุสฺมึ เอกจฺฉิคฺคเฬ ยุเค คีวํ ปเวเสยฺยา”ติ? ",
"sn56.47:1.4":	"“ยทิ นูน, ภนฺเต, กทาจิ กรหจิ ทีฆสฺส อทฺธุโน อจฺจเยนา”ติฯ ",
"sn56.47:2.1":	"“ขิปฺปตรํ โข โส, ภิกฺขเว, กาโณ กจฺฉโป วสฺสสตสฺส วสฺสสตสฺส อจฺจเยน สกึ สกึ อุมฺมุชฺชนฺโต อมุสฺมึ เอกจฺฉิคฺคเฬ ยุเค คีวํ ปเวเสยฺย, น เตฺววาหํ, ภิกฺขเว, สกึ วินิปาตคเตน พาเลน มนุสฺสตฺตํ วทามิฯ ",
"sn56.47:3.1":	"ตํ กิสฺส เหตุ? ",
"sn56.47:3.2":	"น เหตฺถ, ภิกฺขเว, อตฺถิ ธมฺมจริยา, สมจริยา, กุสลกิริยา, ปุญฺญกิริยาฯ ",
"sn56.47:3.3":	"อญฺญมญฺญขาทิกา เอตฺถ, ภิกฺขเว, วตฺตติ ทุพฺพลขาทิกาฯ ",
"sn56.47:3.4":	"ตํ กิสฺส เหตุ? ",
"sn56.47:3.5":	"อทิฏฺฐตฺตา, ภิกฺขเว, จตุนฺนํ อริยสจฺจานํฯ ",
"sn56.47:3.6":	"กตเมสํ จตุนฺนํ? ",
"sn56.47:3.7":	"ทุกฺขสฺส อริยสจฺจสฺส …เป… ทุกฺขนิโรธคามินิยา ปฏิปทาย อริยสจฺจสฺสฯ ",
"sn56.47:4.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.47:4.2":	"สตฺตมํฯ "
}	
