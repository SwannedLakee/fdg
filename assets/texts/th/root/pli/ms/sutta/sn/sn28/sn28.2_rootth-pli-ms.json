{	
"sn28.2:0.1":	"สํยุตฺต นิกาย ๒๘ฯ๒ ",
"sn28.2:0.2":	"๑ฯ สาริปุตฺตวคฺค ",
"sn28.2:0.3":	"อวิตกฺกสุตฺต ",
"sn28.2:1.1":	"สาวตฺถินิทานํฯ ",
"sn28.2:1.2":	"อทฺทสา โข อายสฺมา อานนฺโท …เป… อายสฺมนฺตํ สาริปุตฺตํ เอตทโวจ",
"sn28.2:1.3":	"“วิปฺปสนฺนานิ โข เต, อาวุโส สาริปุตฺต, อินฺทฺริยานิ; ปริสุทฺโธ มุขวณฺโณ ปริโยทาโตฯ ",
"sn28.2:1.4":	"กตเมนายสฺมา สาริปุตฺโต อชฺช วิหาเรน วิหาสี”ติ? ",
"sn28.2:2.1":	"“อิธาหํ, อาวุโส, วิตกฺกวิจารานํ วูปสมา อชฺฌตฺตํ สมฺปสาทนํ เจตโส เอโกทิภาวํ อวิตกฺกํ อวิจารํ สมาธิชํ ปีติสุขํ ทุติยํ ฌานํ อุปสมฺปชฺช วิหรามิฯ ",
"sn28.2:2.2":	"ตสฺส มยฺหํ, อาวุโส, น เอวํ โหติ",
"sn28.2:2.3":	"‘อหํ ทุติยํ ฌานํ สมาปชฺชามี’ติ วา ‘อหํ ทุติยํ ฌานํ สมาปนฺโน’ติ วา ‘อหํ ทุติยา ฌานา วุฏฺฐิโต’ติ วา”ติฯ ",
"sn28.2:2.4":	"ตถา หิ ปนายสฺมโต สาริปุตฺตสฺส ทีฆรตฺตํ อหงฺการมมงฺการมานานุสยา สุสมูหตาฯ ",
"sn28.2:2.5":	"ตสฺมา อายสฺมโต สาริปุตฺตสฺส น เอวํ โหติ",
"sn28.2:2.6":	"“‘อหํ ทุติยํ ฌานํ สมาปชฺชามี’ติ วา ‘อหํ ทุติยํ ฌานํ สมาปนฺโน’ติ วา ‘อหํ ทุติยา ฌานา วุฏฺฐิโต’ติ วา”ติฯ ",
"sn28.2:2.7":	"ทุติยํฯ "
}	
