{	
"sn13.7:0.1":	"สํยุตฺต นิกาย ๑๓ฯ๗ ",
"sn13.7:0.2":	"๑ฯ อภิสมยวคฺค ",
"sn13.7:0.3":	"สมุทฺทสุตฺต ",
"sn13.7:1.1":	"สาวตฺถิยํ วิหรติฯ ",
"sn13.7:1.2":	"“เสยฺยถาปิ, ภิกฺขเว, ปุริโส มหาสมุทฺทโต เทฺว วา ตีณิ วา อุทกผุสิตานิ อุทฺธเรยฺยฯ ",
"sn13.7:1.3":	"ตํ กึ มญฺญถ, ภิกฺขเว, ",
"sn13.7:1.4":	"กตมํ นุ โข พหุตรํ, ยานิ วา เทฺว วา ตีณิ วา อุทกผุสิตานิ อุพฺภตานิ ยํ วา มหาสมุทฺเท อุทกนฺ”ติ? ",
"sn13.7:2.1":	"“เอตเทว, ภนฺเต, พหุตรํ, ยทิทํ มหาสมุทฺเท อุทกํ; ",
"sn13.7:2.2":	"อปฺปมตฺตกานิ เทฺว วา ตีณิ วา อุทกผุสิตานิ อุพฺภตานิฯ ",
"sn13.7:2.3":	"เนว สติมํ กลํ อุเปนฺติ น สหสฺสิมํ กลํ อุเปนฺติ น สตสหสฺสิมํ กลํ อุเปนฺติ มหาสมุทฺเท อุทกํ อุปนิธาย เทฺว วา ตีณิ วา อุทกผุสิตานิ อุพฺภตานี”ติฯ ",
"sn13.7:2.4":	"“เอวเมว โข, ภิกฺขเว …เป… ",
"sn13.7:2.5":	"ธมฺมจกฺขุปฏิลาโภ”ติฯ ",
"sn13.7:2.6":	"สตฺตมํฯ "
}	
