{	
"sn44.7:0.1":	"สํยุตฺต นิกาย ๔๔ฯ๗ ",
"sn44.7:0.2":	"๑ฯ อพฺยากตวคฺค ",
"sn44.7:0.3":	"โมคฺคลฺลานสุตฺต ",
"sn44.7:1.1":	"อถ โข วจฺฉโคตฺโต ปริพฺพาชโก เยนายสฺมา มหาโมคฺคลฺลาโน เตนุปสงฺกมิ; อุปสงฺกมิตฺวา อายสฺมตา มหาโมคฺคลฺลาเนน สทฺธึ สมฺโมทิฯ ",
"sn44.7:1.2":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข วจฺฉโคตฺโต ปริพฺพาชโก อายสฺมนฺตํ มหาโมคฺคลฺลานํ เอตทโวจ",
"sn44.7:2.1":	"“กึ นุ โข, โภ โมคฺคลฺลาน, สสฺสโต โลโก”ติ? ",
"sn44.7:2.2":	"“อพฺยากตํ โข เอตํ, วจฺฉ, ภควตา",
"sn44.7:2.3":	"‘สสฺสโต โลโก’”ติฯ ",
"sn44.7:2.4":	"“กึ ปน, โภ โมคฺคลฺลาน, อสสฺสโต โลโก”ติ? ",
"sn44.7:2.5":	"“เอตมฺปิ โข, วจฺฉ, อพฺยากตํ ภควตา",
"sn44.7:2.6":	"‘อสสฺสโต โลโก’”ติฯ ",
"sn44.7:2.7":	"“กึ นุ โข, โภ โมคฺคลฺลาน, อนฺตวา โลโก”ติ? ",
"sn44.7:2.8":	"“อพฺยากตํ โข เอตํ, วจฺฉ, ภควตา",
"sn44.7:2.9":	"‘อนฺตวา โลโก’”ติฯ ",
"sn44.7:2.10":	"“กึ ปน, โภ โมคฺคลฺลาน, อนนฺตวา โลโก”ติ? ",
"sn44.7:2.11":	"“เอตมฺปิ โข, วจฺฉ, อพฺยากตํ ภควตา",
"sn44.7:2.12":	"‘อนนฺตวา โลโก’”ติฯ ",
"sn44.7:2.13":	"“กึ นุ โข, โภ โมคฺคลฺลาน, ตํ ชีวํ ตํ สรีรนฺ”ติ? ",
"sn44.7:2.14":	"“อพฺยากตํ โข เอตํ, วจฺฉ, ภควตา",
"sn44.7:2.15":	"‘ตํ ชีวํ ตํ สรีรนฺ’”ติฯ ",
"sn44.7:2.16":	"“กึ ปน, โภ โมคฺคลฺลาน, อญฺญํ ชีวํ อญฺญํ สรีรนฺ”ติ? ",
"sn44.7:2.17":	"“เอตมฺปิ โข, วจฺฉ, อพฺยากตํ ภควตา",
"sn44.7:2.18":	"‘อญฺญํ ชีวํ อญฺญํ สรีรนฺ’”ติฯ ",
"sn44.7:2.19":	"“กึ นุ โข, โภ โมคฺคลฺลาน, โหติ ตถาคโต ปรํ มรณา”ติ? ",
"sn44.7:2.20":	"“อพฺยากตํ โข เอตํ, วจฺฉ, ภควตา",
"sn44.7:2.21":	"‘โหติ ตถาคโต ปรํ มรณา’”ติฯ ",
"sn44.7:2.22":	"“กึ ปน, โภ โมคฺคลฺลาน, น โหติ ตถาคโต ปรํ มรณา”ติ? ",
"sn44.7:2.23":	"“เอตมฺปิ โข, วจฺฉ, อพฺยากตํ ภควตา",
"sn44.7:2.24":	"‘น โหติ ตถาคโต ปรํ มรณา’”ติฯ ",
"sn44.7:2.25":	"“กึ นุ โข, โภ โมคฺคลฺลาน, โหติ จ น จ โหติ ตถาคโต ปรํ มรณา”ติ? ",
"sn44.7:2.26":	"“อพฺยากตํ โข เอตํ, วจฺฉ, ภควตา",
"sn44.7:2.27":	"‘โหติ จ น จ โหติ ตถาคโต ปรํ มรณา’”ติฯ ",
"sn44.7:2.28":	"“กึ ปน, โภ โมคฺคลฺลาน, เนว โหติ น น โหติ ตถาคโต ปรํ มรณา”ติ? ",
"sn44.7:2.29":	"“เอตมฺปิ โข, วจฺฉ, อพฺยากตํ ภควตา",
"sn44.7:2.30":	"‘เนว โหติ น น โหติ ตถาคโต ปรํ มรณา’”ติฯ ",
"sn44.7:3.1":	"“โก นุ โข, โภ โมคฺคลฺลาน, เหตุ โก ปจฺจโย, เยน อญฺญติตฺถิยานํ ปริพฺพาชกานํ เอวํ ปุฏฺฐานํ เอวํ เวยฺยากรณํ โหติ—",
"sn44.7:3.2":	"สสฺสโต โลโกติ วา, อสสฺสโต โลโกติ วา, อนฺตวา โลโกติ วา, อนนฺตวา โลโกติ วา, ตํ ชีวํ ตํ สรีรนฺติ วา, อญฺญํ ชีวํ อญฺญํ สรีรนฺติ วา, โหติ ตถาคโต ปรํ มรณาติ วา, น โหติ ตถาคโต ปรํ มรณาติ วา, โหติ จ น จ โหติ ตถาคโต ปรํ มรณาติ วา, เนว โหติ น น โหติ ตถาคโต ปรํ มรณาติ วา? ",
"sn44.7:3.3":	"โก ปน, โภ โมคฺคลฺลาน, เหตุ โก ปจฺจโย, เยน สมณสฺส โคตมสฺส เอวํ ปุฏฺฐสฺส น เอวํ เวยฺยากรณํ โหติ—",
"sn44.7:3.4":	"สสฺสโต โลโกติปิ, อสสฺสโต โลโกติปิ, อนฺตวา โลโกติปิ, อนนฺตวา โลโกติปิ, ตํ ชีวํ ตํ สรีรนฺติปิ, อญฺญํ ชีวํ อญฺญํ สรีรนฺติปิ, โหติ ตถาคโต ปรํ มรณาติปิ, น โหติ ตถาคโต ปรํ มรณาติปิ, โหติ จ น จ โหติ ตถาคโต ปรํ มรณาติปิ, เนว โหติ น น โหติ ตถาคโต ปรํ มรณาติปี”ติ? ",
"sn44.7:4.1":	"“อญฺญติตฺถิยา โข, วจฺฉ, ปริพฺพาชกา จกฺขุํ ‘เอตํ มม, เอโสหมสฺมิ, เอโส เม อตฺตา’ติ สมนุปสฺสนฺติ …เป… ",
"sn44.7:4.2":	"ชิวฺหํ ‘เอตํ มม, เอโสหมสฺมิ, เอโส เม อตฺตา’ติ สมนุปสฺสนฺติ …เป… ",
"sn44.7:4.3":	"มนํ ‘เอตํ มม, เอโสหมสฺมิ, เอโส เม อตฺตา’ติ สมนุปสฺสนฺติฯ ",
"sn44.7:4.4":	"ตสฺมา อญฺญติตฺถิยานํ ปริพฺพาชกานํ เอวํ ปุฏฺฐานํ เอวํ เวยฺยากรณํ โหติ—",
"sn44.7:4.5":	"สสฺสโต โลโกติ วา …เป… ",
"sn44.7:4.6":	"เนว โหติ น น โหติ ตถาคโต ปรํ มรณาติ วาฯ ",
"sn44.7:4.7":	"ตถาคโต จ โข, วจฺฉ, อรหํ สมฺมาสมฺพุทฺโธ จกฺขุํ ‘เนตํ มม, เนโสหมสฺมิ, น เมโส อตฺตา’ติ สมนุปสฺสติ …เป… ",
"sn44.7:4.8":	"ชิวฺหํ ‘เนตํ มม, เนโสหมสฺมิ, น เมโส อตฺตา’ติ สมนุปสฺสติ …เป… ",
"sn44.7:4.9":	"มนํ ‘เนตํ มม, เนโสหมสฺมิ, น เมโส อตฺตา’ติ สมนุปสฺสติฯ ",
"sn44.7:4.10":	"ตสฺมา ตถาคตสฺส เอวํ ปุฏฺฐสฺส น เอวํ เวยฺยากรณํ โหติ—",
"sn44.7:4.11":	"สสฺสโต โลโกติปิ …เป… ",
"sn44.7:4.12":	"เนว โหติ น น โหติ ตถาคโต ปรํ มรณาติปี”ติฯ ",
"sn44.7:5.1":	"อถ โข วจฺฉโคตฺโต ปริพฺพาชโก อุฏฺฐายาสนา เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"sn44.7:5.2":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข วจฺฉโคตฺโต ปริพฺพาชโก ภควนฺตํ เอตทโวจ",
"sn44.7:5.3":	"“กึ นุ โข, โภ โคตม, สสฺสโต โลโก”ติ? ",
"sn44.7:5.4":	"“อพฺยากตํ โข เอตํ, วจฺฉ, มยา",
"sn44.7:5.5":	"“กึ ปน, โภ โคตม, เนว โหติ น น โหติ ตถาคโต ปรํ มรณา”ติ? ",
"sn44.7:5.6":	"“เอตมฺปิ โข, วจฺฉ, อพฺยากตํ มยา",
"sn44.7:5.7":	"‘เนว โหติ น น โหติ ตถาคโต ปรํ มรณา’”ติฯ ",
"sn44.7:6.1":	"“โก นุ โข, โภ โคตม, เหตุ โก ปจฺจโย, เยน อญฺญติตฺถิยานํ ปริพฺพาชกานํ เอวํ ปุฏฺฐานํ เอวํ เวยฺยากรณํ โหติ",
"sn44.7:6.2":	"‘สสฺสโต โลโก’ติ วา …เป… ",
"sn44.7:6.3":	"‘เนว โหติ น น โหติ ตถาคโต ปรํ มรณา’ติ วา? ",
"sn44.7:6.4":	"โก ปน, โภ โคตม, เหตุ โก ปจฺจโย, เยน โภโต โคตมสฺส เอวํ ปุฏฺฐสฺส น เอวํ เวยฺยากรณํ โหติ",
"sn44.7:6.5":	"‘สสฺสโต โลโก’ติปิ …เป… ",
"sn44.7:6.6":	"‘เนว โหติ น น โหติ ตถาคโต ปรํ มรณา’ติปี”ติ? ",
"sn44.7:7.1":	"“อญฺญติตฺถิยา โข, วจฺฉ, ปริพฺพาชกา จกฺขุํ ‘เอตํ มม, เอโสหมสฺมิ, เอโส เม อตฺตา’ติ สมนุปสฺสนฺติ …เป… ",
"sn44.7:7.2":	"ชิวฺหํ ‘เอตํ มม, เอโสหมสฺมิ, เอโส เม อตฺตา’ติ สมนุปสฺสนฺติ …เป… ",
"sn44.7:7.3":	"มนํ ‘เอตํ มม, เอโสหมสฺมิ, เอโส เม อตฺตา’ติ สมนุปสฺสนฺติฯ ",
"sn44.7:7.4":	"ตสฺมา อญฺญติตฺถิยานํ ปริพฺพาชกานํ เอวํ ปุฏฺฐานํ เอวํ เวยฺยากรณํ โหติ",
"sn44.7:7.5":	"‘สสฺสโต โลโก’ติ วา …เป… ",
"sn44.7:7.6":	"‘เนว โหติ น น โหติ ตถาคโต ปรํ มรณา’ติ วาฯ ",
"sn44.7:7.7":	"ตถาคโต จ โข, วจฺฉ, อรหํ สมฺมาสมฺพุทฺโธ จกฺขุํ ‘เนตํ มม, เนโสหมสฺมิ, น เมโส อตฺตา’ติ สมนุปสฺสติ …เป… ",
"sn44.7:7.8":	"ชิวฺหํ ‘เนตํ มม, เนโสหมสฺมิ, น เมโส อตฺตา’ติ สมนุปสฺสติ …เป… ",
"sn44.7:7.9":	"มนํ ‘เนตํ มม, เนโสหมสฺมิ, น เมโส อตฺตา’ติ สมนุปสฺสติฯ ",
"sn44.7:7.10":	"ตสฺมา ตถาคตสฺส เอวํ ปุฏฺฐสฺส น เอวํ เวยฺยากรณํ โหติ",
"sn44.7:7.11":	"‘สสฺสโต โลโก’ติปิ, ‘อสสฺสโต โลโก’ติปิ, ‘อนฺตวา โลโก’ติปิ, ‘อนนฺตวา โลโก’ติปิ, ‘ตํ ชีวํ ตํ สรีรนฺ’ติปิ, ‘อญฺญํ ชีวํ อญฺญํ สรีรนฺ’ติปิ, ‘โหติ ตถาคโต ปรํ มรณา’ติปิ, ‘น โหติ ตถาคโต ปรํ มรณา’ติปิ, ‘โหติ จ น จ โหติ ตถาคโต ปรํ มรณา’ติปิ, ‘เนว โหติ น น โหติ ตถาคโต ปรํ มรณา’ติปี”ติฯ ",
"sn44.7:8.1":	"“อจฺฉริยํ, โภ โคตม, อพฺภุตํ, โภ โคตมฯ ",
"sn44.7:8.2":	"ยตฺร หิ นาม สตฺถุ จ สาวกสฺส จ อตฺเถน อตฺโถ พฺยญฺชเนน พฺยญฺชนํ สํสนฺทิสฺสติ สเมสฺสติ น วิโรธยิสฺสติ, ยทิทํ อคฺคปทสฺมึฯ ",
"sn44.7:8.3":	"อิทานาหํ, โภ โคตม, สมณํ มหาโมคฺคลฺลานํ อุปสงฺกมิตฺวา เอตมตฺถํ อปุจฺฉึฯ ",
"sn44.7:8.4":	"สมโณปิ เม โมคฺคลฺลาโน เอเตหิ ปเทหิ เอเตหิ พฺยญฺชเนหิ ตมตฺถํ พฺยากาสิ, เสยฺยถาปิ ภวํ โคตโมฯ ",
"sn44.7:8.5":	"อจฺฉริยํ, โภ โคตม, อพฺภุตํ, โภ โคตมฯ ",
"sn44.7:8.6":	"ยตฺร หิ นาม สตฺถุ จ สาวกสฺส จ อตฺเถน อตฺโถ พฺยญฺชเนน พฺยญฺชนํ สํสนฺทิสฺสติ สเมสฺสติ น วิโรธยิสฺสติ, ยทิทํ อคฺคปทสฺมินฺ”ติฯ ",
"sn44.7:8.7":	"สตฺตมํฯ "
}	
