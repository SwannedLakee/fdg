{	
"sn22.117:0.1":	"สํยุตฺต นิกาย ๒๒ฯ๑๑๗ ",
"sn22.117:0.2":	"๑๒ฯ ธมฺมกถิกวคฺค ",
"sn22.117:0.3":	"พนฺธนสุตฺต ",
"sn22.117:1.1":	"สาวตฺถินิทานํฯ ",
"sn22.117:1.2":	"“อิธ, ภิกฺขเว, อสฺสุตวา ปุถุชฺชโน อริยานํ อทสฺสาวี …เป… สปฺปุริสธมฺเม อวินีโต ",
"sn22.117:1.3":	"รูปํ อตฺตโต สมนุปสฺสติ, รูปวนฺตํ วา อตฺตานํ; อตฺตนิ วา รูปํ, รูปสฺมึ วา อตฺตานํฯ ",
"sn22.117:1.4":	"อยํ วุจฺจติ, ภิกฺขเว, อสฺสุตวา ปุถุชฺชโน รูปพนฺธนพทฺโธ สนฺตรพาหิรพนฺธนพทฺโธ อตีรทสฺสี อปารทสฺสี, พทฺโธ ชียติ พทฺโธ มียติ พทฺโธ อสฺมา โลกา ปรํ โลกํ คจฺฉติฯ ",
"sn22.117:1.5":	"เวทนํ อตฺตโต สมนุปสฺสติ …เป… เวทนาย วา อตฺตานํฯ ",
"sn22.117:1.6":	"อยํ วุจฺจติ, ภิกฺขเว, อสฺสุตวา ปุถุชฺชโน เวทนาพนฺธนพทฺโธ สนฺตรพาหิรพนฺธนพทฺโธ อตีรทสฺสี อปารทสฺสี, พทฺโธ ชียติ พทฺโธ มียติ พทฺโธ อสฺมา โลกา ปรํ โลกํ คจฺฉติฯ ",
"sn22.117:1.7":	"สญฺญํ … ",
"sn22.117:1.8":	"สงฺขาเร … ",
"sn22.117:1.9":	"วิญฺญาณํ อตฺตโต สมนุปสฺสติ …เป… ",
"sn22.117:1.10":	"อยํ วุจฺจติ, ภิกฺขเว, อสฺสุตวา ปุถุชฺชโน วิญฺญาณพนฺธนพทฺโธ สนฺตรพาหิรพนฺธนพทฺโธ อตีรทสฺสี อปารทสฺสี, พทฺโธ ชียติ พทฺโธ มียติ พทฺโธ อสฺมา โลกา ปรํ โลกํ คจฺฉติฯ ",
"sn22.117:2.1":	"สุตวา จ โข, ภิกฺขเว, อริยสาวโก อริยานํ ทสฺสาวี …เป… สปฺปุริสธมฺเม สุวินีโต ",
"sn22.117:2.2":	"น รูปํ อตฺตโต สมนุปสฺสติ, น รูปวนฺตํ วา อตฺตานํ; น อตฺตนิ วา รูปํ, น รูปสฺมึ วา อตฺตานํฯ ",
"sn22.117:2.3":	"อยํ วุจฺจติ, ภิกฺขเว, สุตวา อริยสาวโก น รูปพนฺธนพทฺโธ, น สนฺตรพาหิรพนฺธนพทฺโธ, ตีรทสฺสี, ปารทสฺสี; ‘ปริมุตฺโต โส ทุกฺขสฺมา’ติ วทามิฯ ",
"sn22.117:2.4":	"น เวทนํ อตฺตโต …เป… ",
"sn22.117:2.5":	"น สญฺญํ อตฺตโต …เป… ",
"sn22.117:2.6":	"น สงฺขาเร อตฺตโต …เป… ",
"sn22.117:2.7":	"น วิญฺญาณํ อตฺตโต สมนุปสฺสติ …เป… ",
"sn22.117:2.8":	"อยํ วุจฺจติ, ภิกฺขเว, สุตวา อริยสาวโก น วิญฺญาณพนฺธนพทฺโธ, น สนฺตรพาหิรพนฺธนพทฺโธ, ตีรทสฺสี, ปารทสฺสี, ‘ปริมุตฺโต โส ทุกฺขสฺมา’ติ วทามี”ติฯ ",
"sn22.117:2.9":	"ปญฺจมํฯ "
}	
