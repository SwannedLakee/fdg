{	
"sn14.25:0.1":	"สํยุตฺต นิกาย ๑๔ฯ๒๕ ",
"sn14.25:0.2":	"๓ฯ กมฺมปถวคฺค ",
"sn14.25:0.3":	"ปญฺจสิกฺขาปทสุตฺต ",
"sn14.25:1.1":	"สาวตฺถิยํ วิหรติฯ ",
"sn14.25:1.2":	"“ธาตุโสว, ภิกฺขเว, สตฺตา สํสนฺทนฺติ สเมนฺติฯ ",
"sn14.25:1.3":	"ปาณาติปาติโน ปาณาติปาตีหิ สทฺธึ สํสนฺทนฺติ สเมนฺติ; ",
"sn14.25:1.4":	"อทินฺนาทายิโน อทินฺนาทายีหิ สทฺธึ สํสนฺทนฺติ สเมนฺติ; ",
"sn14.25:1.5":	"กาเมสุมิจฺฉาจาริโน กาเมสุมิจฺฉาจารีหิ สทฺธึ สํสนฺทนฺติ สเมนฺติ; ",
"sn14.25:1.6":	"มุสาวาทิโน มุสาวาทีหิ สทฺธึ สํสนฺทนฺติ สเมนฺติ; ",
"sn14.25:1.7":	"สุราเมรยมชฺชปฺปมาทฏฺฐายิโน สุราเมรยมชฺชปฺปมาทฏฺฐายีหิ สทฺธึ สํสนฺทนฺติ สเมนฺติฯ ",
"sn14.25:2.1":	"ปาณาติปาตา ปฏิวิรตา ปาณาติปาตา ปฏิวิรเตหิ สทฺธึ สํสนฺทนฺติ สเมนฺติ; ",
"sn14.25:2.2":	"อทินฺนาทานา ปฏิวิรตา อทินฺนาทานา ปฏิวิรเตหิ สทฺธึ สํสนฺทนฺติ สเมนฺติ; ",
"sn14.25:2.3":	"กาเมสุมิจฺฉาจารา ปฏิวิรตา กาเมสุมิจฺฉาจารา ปฏิวิรเตหิ สทฺธึ สํสนฺทนฺติ สเมนฺติ; ",
"sn14.25:2.4":	"มุสาวาทา ปฏิวิรตา มุสาวาทา ปฏิวิรเตหิ สทฺธึ สํสนฺทนฺติ สเมนฺติ; ",
"sn14.25:2.5":	"สุราเมรยมชฺชปฺปมาทฏฺฐานา ปฏิวิรตา สุราเมรยมชฺชปฺปมาทฏฺฐานา ปฏิวิรเตหิ สทฺธึ สํสนฺทนฺติ สเมนฺตี”ติฯ ",
"sn14.25:2.6":	"ตติยํฯ "
}	
