{	
"sn15.5:0.1":	"สํยุตฺต นิกาย ๑๕ฯ๕ ",
"sn15.5:0.2":	"๑ฯ ปฐมวคฺค ",
"sn15.5:0.3":	"ปพฺพตสุตฺต ",
"sn15.5:1.1":	"สาวตฺถิยํ วิหรติ …เป… อาราเม …เป…ฯ ",
"sn15.5:1.2":	"อถ โข อญฺญตโร ภิกฺขุ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn15.5:1.3":	"“กีวทีโฆ นุ โข, ภนฺเต, กปฺโป”ติ? ",
"sn15.5:1.4":	"“ทีโฆ โข, ภิกฺขุ, กปฺโปฯ ",
"sn15.5:1.5":	"โส น สุกโร สงฺขาตุํ เอตฺตกานิ วสฺสานิ อิติ วา, เอตฺตกานิ วสฺสสตานิ อิติ วา, เอตฺตกานิ วสฺสสหสฺสานิ อิติ วา, เอตฺตกานิ วสฺสสตสหสฺสานิ อิติ วา”ติฯ ",
"sn15.5:2.1":	"“สกฺกา ปน, ภนฺเต, อุปมํ กาตุนฺ”ติ? ",
"sn15.5:2.2":	"“สกฺกา, ภิกฺขู”ติ ภควา อโวจฯ ",
"sn15.5:2.3":	"“เสยฺยถาปิ, ภิกฺขุ, มหาเสโล ปพฺพโต โยชนํ อายาเมน โยชนํ วิตฺถาเรน โยชนํ อุพฺเพเธน อจฺฉินฺโน อสุสิโร เอกคฺฆโนฯ ",
"sn15.5:2.4":	"ตเมนํ ปุริโส วสฺสสตสฺส วสฺสสตสฺส อจฺจเยน กาสิเกน วตฺเถน สกึ สกึ ปริมชฺเชยฺยฯ ",
"sn15.5:2.5":	"ขิปฺปตรํ โข โส, ภิกฺขุ, มหาเสโล ปพฺพโต อิมินา อุปกฺกเมน ปริกฺขยํ ปริยาทานํ คจฺเฉยฺย, น เตฺวว กปฺโปฯ ",
"sn15.5:2.6":	"เอวํ ทีโฆ, ภิกฺขุ, กปฺโปฯ ",
"sn15.5:2.7":	"เอวํ ทีฆานํ โข, ภิกฺขุ, กปฺปานํ เนโก กปฺโป สํสิโต, เนกํ กปฺปสตํ สํสิตํ, เนกํ กปฺปสหสฺสํ สํสิตํ, เนกํ กปฺปสตสหสฺสํ สํสิตํฯ ",
"sn15.5:2.8":	"ตํ กิสฺส เหตุ? ",
"sn15.5:2.9":	"อนมตคฺโคยํ, ภิกฺขุ, สํสาโรฯ ",
"sn15.5:2.10":	"ปุพฺพา โกฏิ …เป… ",
"sn15.5:2.11":	"ยาวญฺจิทํ, ภิกฺขุ, อลเมว สพฺพสงฺขาเรสุ นิพฺพินฺทิตุํ, อลํ วิรชฺชิตุํ, อลํ วิมุจฺจิตุนฺ”ติฯ ",
"sn15.5:2.12":	"ปญฺจมํฯ "
}	
