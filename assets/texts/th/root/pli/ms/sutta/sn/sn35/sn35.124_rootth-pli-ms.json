{	
"sn35.124:0.1":	"สํยุตฺต นิกาย ๓๕ฯ๑๒๔ ",
"sn35.124:0.2":	"๑๓ฯ คหปติวคฺค ",
"sn35.124:0.3":	"เวสาลีสุตฺต ",
"sn35.124:1.1":	"เอกํ สมยํ ภควา เวสาลิยํ วิหรติ มหาวเน กูฏาคารสาลายํฯ ",
"sn35.124:1.2":	"อถ โข อุคฺโค คหปติ เวสาลิโก เยน ภควา เตนุปสงฺกมิ; อุปสงฺกมิตฺวา เอกมนฺตํ นิสีทิฯ เอกมนฺตํ นิสินฺโน โข อุคฺโค คหปติ เวสาลิโก ภควนฺตํ เอตทโวจ",
"sn35.124:1.3":	"“โก นุ โข, ภนฺเต, เหตุ, โก ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม โน ปรินิพฺพายนฺติ? ",
"sn35.124:1.4":	"โก ปน, ภนฺเต, เหตุ, โก ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม ปรินิพฺพายนฺตี”ติ? ",
"sn35.124:2.1":	"“สนฺติ โข, คหปติ, จกฺขุวิญฺเญยฺยา รูปา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.124:2.2":	"ตญฺเจ ภิกฺขุ อภินนฺทติ อภิวทติ อชฺโฌสาย ติฏฺฐติฯ ตสฺส ตํ อภินนฺทโต อภิวทโต อชฺโฌสาย ติฏฺฐโต ตนฺนิสฺสิตํ วิญฺญาณํ โหติ ตทุปาทานํฯ ",
"sn35.124:2.3":	"เสาปาทาโน, คหปติ, ภิกฺขุ โน ปรินิพฺพายติ …เป… ",
"sn35.124:2.4":	"สนฺติ โข, คหปติ, ชิวฺหาวิญฺเญยฺยา รสา …เป… ",
"sn35.124:2.5":	"สนฺติ โข, คหปติ, มโนวิญฺเญยฺยา ธมฺมา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.124:2.6":	"ตญฺเจ ภิกฺขุ อภินนฺทติ อภิวทติ อชฺโฌสาย ติฏฺฐติฯ ตสฺส ตํ อภินนฺทโต อภิวทโต อชฺโฌสาย ติฏฺฐโต ตนฺนิสฺสิตํ วิญฺญาณํ โหติ ตทุปาทานํฯ ",
"sn35.124:2.7":	"เสาปาทาโน, คหปติ, ภิกฺขุ โน ปรินิพฺพายติฯ ",
"sn35.124:2.8":	"อยํ โข, คหปติ, เหตุ, อยํ ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม โน ปรินิพฺพายนฺติฯ ",
"sn35.124:3.1":	"สนฺติ จ โข, คหปติ, จกฺขุวิญฺเญยฺยา รูปา, อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.124:3.2":	"ตญฺเจ ภิกฺขุ นาภินนฺทติ นาภิวทติ นาชฺโฌสาย ติฏฺฐติฯ ตสฺส ตํ อนภินนฺทโต อนภิวทโต อนชฺโฌสาย ติฏฺฐโต น ตนฺนิสฺสิตํ วิญฺญาณํ โหติ, น ตทุปาทานํฯ ",
"sn35.124:3.3":	"อนุปาทาโน, คหปติ, ภิกฺขุ ปรินิพฺพายติ …เป… ",
"sn35.124:3.4":	"สนฺติ โข, คหปติ, ชิวฺหาวิญฺเญยฺยา รสา …เป… ",
"sn35.124:3.5":	"สนฺติ โข, คหปติ, มโนวิญฺเญยฺยา ธมฺมา อิฏฺฐา กนฺตา มนาปา ปิยรูปา กามูปสํหิตา รชนียาฯ ",
"sn35.124:3.6":	"ตญฺเจ ภิกฺขุ นาภินนฺทติ นาภิวทติ นาชฺโฌสาย ติฏฺฐติ, ตสฺส ตํ อนภินนฺทโต อนภิวทโต อนชฺโฌสาย ติฏฺฐโตฯ น ตนฺนิสฺสิตํ วิญฺญาณํ โหติ, น ตทุปาทานํฯ ",
"sn35.124:3.7":	"อนุปาทาโน, คหปติ, ภิกฺขุ ปรินิพฺพายติฯ ",
"sn35.124:3.8":	"อยํ โข, คหปติ, เหตุ อยํ ปจฺจโย เยน มฺ’อิเธกจฺเจ สตฺตา ทิฏฺเฐว ธมฺเม ปรินิพฺพายนฺตี”ติฯ ",
"sn35.124:3.9":	"ปฐมํฯ "
}	
