{	
"sn7.7:0.1":	"สํยุตฺต นิกาย ๗ฯ๗ ",
"sn7.7:0.2":	"๑ฯ อรหนฺตวคฺค ",
"sn7.7:0.3":	"สุทฺธิกสุตฺต ",
"sn7.7:1.1":	"สาวตฺถินิทานํฯ ",
"sn7.7:1.2":	"อถ โข สุทฺธิกภารทฺวาโช พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"sn7.7:1.3":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ ",
"sn7.7:1.4":	"เอกมนฺตํ นิสินฺโน โข สุทฺธิกภารทฺวาโช พฺราหฺมโณ ภควโต สนฺติเก อิมํ คาถํ อชฺฌภาสิ",
"sn7.7:2.1":	"“น พฺราหฺมโณ สุชฺฌติ โกจิ, ",
"sn7.7:2.2":	"โลเก สีลวาปิ ตโปกรํ; ",
"sn7.7:2.3":	"วิชฺชาจรณสมฺปนฺโน, ",
"sn7.7:2.4":	"โส สุชฺฌติ น อญฺญา อิตรา ปชา”ติฯ ",
"sn7.7:3.1":	"“พหุมฺปิ ปลปํ ชปฺปํ, ",
"sn7.7:3.2":	"น ชจฺจา โหติ พฺราหฺมโณ; ",
"sn7.7:3.3":	"อนฺโตกสมฺพุ สงฺกิลิฏฺโฐ, ",
"sn7.7:3.4":	"กุหนํ อุปนิสฺสิโตฯ ",
"sn7.7:4.1":	"ขตฺติโย พฺราหฺมโณ เวโสฺส, ",
"sn7.7:4.2":	"สุทฺโท จณฺฑาลปุกฺกุโส; ",
"sn7.7:4.3":	"อารทฺธวีริโย ปหิตตฺโต, ",
"sn7.7:4.4":	"นิจฺจํ ทฬฺหปรกฺกโม; ",
"sn7.7:4.5":	"ปปฺโปติ ปรมํ สุทฺธึ, ",
"sn7.7:4.6":	"เอวํ ชานาหิ พฺราหฺมณา”ติฯ ",
"sn7.7:5.1":	"เอวํ วุตฺเต, สุทฺธิกภารทฺวาโช พฺราหฺมโณ ภควนฺตํ เอตทโวจ",
"sn7.7:5.2":	"“อภิกฺกนฺตํ, โภ โคตม …เป… ",
"sn7.7:5.3":	"อญฺญตโร จ ปนายสฺมา ภารทฺวาโช อรหตํ อโหสีติฯ "
}	
