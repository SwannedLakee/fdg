{	
"sn15.19:0.1":	"สํยุตฺต นิกาย ๑๕ฯ๑๙ ",
"sn15.19:0.2":	"๒ฯ ทุติยวคฺค ",
"sn15.19:0.3":	"ธีตุสุตฺต ",
"sn15.19:1.1":	"สาวตฺถิยํ วิหรติฯ ",
"sn15.19:1.2":	"“อนมตคฺโคยํ, ภิกฺขเว, สํสาโรฯ ",
"sn15.19:1.3":	"ปุพฺพา โกฏิ น ปญฺญายติ อวิชฺชานีวรณานํ สตฺตานํ ตณฺหาสํโยชนานํ สนฺธาวตํ สํสรตํฯ ",
"sn15.19:1.4":	"น โส, ภิกฺขเว, สตฺโต สุลภรูโป โย น ธีตาภูตปุพฺโพ อิมินา ทีเฆน อทฺธุนาฯ ",
"sn15.19:1.5":	"ตํ กิสฺส เหตุ? ",
"sn15.19:1.6":	"อนมตคฺโคยํ, ภิกฺขเว, สํสาโรฯ ",
"sn15.19:1.7":	"ปุพฺพา โกฏิ น ปญฺญายติ อวิชฺชานีวรณานํ สตฺตานํ ตณฺหาสํโยชนานํ สนฺธาวตํ สํสรตํฯ ",
"sn15.19:1.8":	"เอวํ ทีฆรตฺตํ โว, ภิกฺขเว, ทุกฺขํ ปจฺจนุภูตํ ติพฺพํ ปจฺจนุภูตํ พฺยสนํ ปจฺจนุภูตํ, กฏสี วฑฺฒิตาฯ ",
"sn15.19:1.9":	"ยาวญฺจิทํ, ภิกฺขเว, อลเมว สพฺพสงฺขาเรสุ นิพฺพินฺทิตุํ, อลํ วิรชฺชิตุํ, อลํ วิมุจฺจิตุนฺ”ติฯ ",
"sn15.19:1.10":	"นวมํฯ "
}	
