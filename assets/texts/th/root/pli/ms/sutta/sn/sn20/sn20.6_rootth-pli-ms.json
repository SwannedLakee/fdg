{	
"sn20.6:0.1":	"สํยุตฺต นิกาย ๒๐ฯ๖ ",
"sn20.6:0.2":	"๑ฯ โอปมฺมวคฺค ",
"sn20.6:0.3":	"ธนุคฺคหสุตฺต ",
"sn20.6:1.1":	"สาวตฺถิยํ วิหรติฯ ",
"sn20.6:1.2":	"“เสยฺยถาปิ, ภิกฺขเว, จตฺตาโร ทฬฺหธมฺมา ธนุคฺคหา สุสิกฺขิตา กตหตฺถา กตูปาสนา จตุทฺทิสา ฐิตา อสฺสุฯ ",
"sn20.6:1.3":	"อถ ปุริโส อาคจฺเฉยฺย",
"sn20.6:1.4":	"‘อหํ อิเมสํ จตุนฺนํ ทฬฺหธมฺมานํ ธนุคฺคหานํ สุสิกฺขิตานํ กตหตฺถานํ กตูปาสนานํ จตุทฺทิสา กณฺเฑ ขิตฺเต อปฺปติฏฺฐิเต ปถวิยํ คเหตฺวา อาหริสฺสามี’ติฯ ",
"sn20.6:1.5":	"ตํ กึ มญฺญถ, ภิกฺขเว, ",
"sn20.6:1.6":	"‘ชวโน ปุริโส ปรเมน ชเวน สมนฺนาคโต’ติ อลํวจนายา”ติ? ",
"sn20.6:2.1":	"“เอกสฺส เจปิ, ภนฺเต, ทฬฺหธมฺมสฺส ธนุคฺคหสฺส สุสิกฺขิตสฺส กตหตฺถสฺส กตูปาสนสฺส กณฺฑํ ขิตฺตํ อปฺปติฏฺฐิตํ ปถวิยํ คเหตฺวา อาหเรยฺย",
"sn20.6:2.2":	"‘ชวโน ปุริโส ปรเมน ชเวน สมนฺนาคโต’ติ อลํวจนาย, โก ปน วาโท จตุนฺนํ ทฬฺหธมฺมานํ ธนุคฺคหานํ สุสิกฺขิตานํ กตหตฺถานํ กตูปาสนานนฺ”ติ? ",
"sn20.6:3.1":	"“ยถา จ, ภิกฺขเว, ตสฺส ปุริสสฺส ชโว, ยถา จ จนฺทิมสูริยานํ ชโว, ตโต สีฆตโรฯ ",
"sn20.6:3.2":	"ยถา จ, ภิกฺขเว, ตสฺส ปุริสสฺส ชโว ยถา จ จนฺทิมสูริยานํ ชโว ยถา จ ยา เทวตา จนฺทิมสูริยานํ ปุรโต ธาวนฺติ ตาสํ เทวตานํ ชโว, (…) ตโต สีฆตรํ อายุสงฺขารา ขียนฺติฯ ",
"sn20.6:3.3":	"ตสฺมาติห, ภิกฺขเว, เอวํ สิกฺขิตพฺพํ",
"sn20.6:3.4":	"‘อปฺปมตฺตา วิหริสฺสามา’ติฯ ",
"sn20.6:3.5":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"sn20.6:3.6":	"ฉฏฺฐํฯ "
}	
