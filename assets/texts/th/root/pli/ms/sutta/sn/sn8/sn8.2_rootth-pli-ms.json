{	
"sn8.2:0.1":	"สํยุตฺต นิกาย ๘ฯ๒ ",
"sn8.2:0.2":	"๑ฯ วงฺคีสวคฺค ",
"sn8.2:0.3":	"อรตีสุตฺต ",
"sn8.2:1.1":	"เอกํ สมยํ …เป… อายสฺมา วงฺคีโส อาฬวิยํ วิหรติ อคฺคาฬเว เจติเย อายสฺมตา นิโคฺรธกปฺเปน อุปชฺฌาเยน สทฺธึฯ ",
"sn8.2:1.2":	"เตน โข ปน สมเยน อายสฺมา นิโคฺรธกปฺโป ปจฺฉาภตฺตํ ปิณฺฑปาตปฏิกฺกนฺโต วิหารํ ปวิสติ, สายํ วา นิกฺขมติ อปรชฺชุ วา กาเลฯ ",
"sn8.2:1.3":	"เตน โข ปน สมเยน อายสฺมโต วงฺคีสสฺส อนภิรติ อุปฺปนฺนา โหติ, ราโค จิตฺตํ อนุทฺธํเสติฯ ",
"sn8.2:1.4":	"อถ โข อายสฺมโต วงฺคีสสฺส เอตทโหสิ",
"sn8.2:1.5":	"“อลาภา วต เม, น วต เม ลาภา; ทุลฺลทฺธํ วต เม, น วต เม สุลทฺธํ; ",
"sn8.2:1.6":	"ยสฺส เม อนภิรติ อุปฺปนฺนา, ราโค จิตฺตํ อนุทฺธํเสติ; ตํ กุเตตฺถ ลพฺภา, ยํ เม ปโร อนภิรตึ วิโนเทตฺวา อภิรตึ อุปฺปาเทยฺยฯ ",
"sn8.2:1.7":	"ยนฺนูนาหํ อตฺตนาว อตฺตโน อนภิรตึ วิโนเทตฺวา อภิรตึ อุปฺปาเทยฺยนฺ”ติฯ ",
"sn8.2:1.8":	"อถ โข อายสฺมา วงฺคีโส อตฺตนาว อตฺตโน อนภิรตึ วิโนเทตฺวา อภิรตึ อุปฺปาเทตฺวา ตายํ เวลายํ อิมา คาถาโย อภาสิ",
"sn8.2:2.1":	"“อรติญฺจ รติญฺจ ปหาย, ",
"sn8.2:2.2":	"สพฺพโส เคหสิตญฺจ วิตกฺกํ; ",
"sn8.2:2.3":	"วนถํ น กเรยฺย กุหิญฺจิ, ",
"sn8.2:2.4":	"นิพฺพนโถ อรโต ส หิ ภิกฺขุฯ ",
"sn8.2:3.1":	"ยมิธ ปถวิญฺจ เวหาสํ, ",
"sn8.2:3.2":	"รูปคตญฺจ ชคโตคธํ; ",
"sn8.2:3.3":	"กิญฺจิ ปริชียติ สพฺพมนิจฺจํ, ",
"sn8.2:3.4":	"เอวํ สเมจฺจ จรนฺติ มุตตฺตาฯ ",
"sn8.2:4.1":	"อุปธีสุ ชนา คธิตาเส, ",
"sn8.2:4.2":	"ทิฏฺฐสุเต ปฏิเฆ จ มุเต จ; ",
"sn8.2:4.3":	"เอตฺถ วิโนทย ฉนฺทมเนโช, ",
"sn8.2:4.4":	"โย เอตฺถ น ลิมฺปติ ตํ มุนิมาหุฯ ",
"sn8.2:5.1":	"อถ สฏฺฐินิสฺสิตา สวิตกฺกา, ",
"sn8.2:5.2":	"ปุถู ชนตาย อธมฺมา นิวิฏฺฐา; ",
"sn8.2:5.3":	"น จ วคฺคคตสฺส กุหิญฺจิ, ",
"sn8.2:5.4":	"โน ปน ทุฏฺฐุลฺลภาณี ส ภิกฺขุฯ ",
"sn8.2:6.1":	"ทพฺโพ จิรรตฺตสมาหิโต, ",
"sn8.2:6.2":	"อกุหโก นิปโก อปิหาลุ; ",
"sn8.2:6.3":	"สนฺตํ ปทํ อชฺฌคมา มุนิ ปฏิจฺจ, ",
"sn8.2:6.4":	"ปรินิพฺพุโต กงฺขติ กาลนฺ”ติฯ "
}	
