{	
"sn55.36:0.1":	"สํยุตฺต นิกาย ๕๕ฯ๓๖ ",
"sn55.36:0.2":	"๔ฯ ปุญฺญาภิสนฺทวคฺค ",
"sn55.36:0.3":	"เทวสภาคตสุตฺต ",
"sn55.36:1.1":	"“จตูหิ, ภิกฺขเว, ธมฺเมหิ สมนฺนาคตํ อตฺตมนา เทวา สภาคตํ กเถนฺติฯ ",
"sn55.36:1.2":	"กตเมหิ จตูหิ? ",
"sn55.36:1.3":	"อิธ, ภิกฺขเว, อริยสาวโก พุทฺเธ อเวจฺจปฺปสาเทน สมนฺนาคโต โหติ—",
"sn55.36:1.4":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.36:1.5":	"ยา ตา เทวตา พุทฺเธ อเวจฺจปฺปสาเทน สมนฺนาคตา อิโต จุตา ตตฺรูปปนฺนา ตาสํ เอวํ โหติ",
"sn55.36:1.6":	"‘ยถารูเปน โข มยํ พุทฺเธ อเวจฺจปฺปสาเทน สมนฺนาคตา ตโต จุตา อิธูปปนฺนา, อริยสาวโกปิ ตถารูเปน พุทฺเธ อเวจฺจปฺปสาเทน สมนฺนาคโต เอหีติ เทวานํ สนฺติเก’ติฯ ",
"sn55.36:2.1":	"ปุน จปรํ, ภิกฺขเว, อริยสาวโก ธมฺเม …เป… ",
"sn55.36:2.2":	"สงฺเฆ …เป… ",
"sn55.36:2.3":	"อริยกนฺเตหิ สีเลหิ สมนฺนาคโต โหติ อขณฺเฑหิ …เป… สมาธิสํวตฺตนิเกหิฯ ",
"sn55.36:2.4":	"ยา ตา เทวตา อริยกนฺเตหิ สีเลหิ สมนฺนาคตา อิโต จุตา ตตฺรูปปนฺนา ตาสํ เอวํ โหติ",
"sn55.36:2.5":	"‘ยถารูเปหิ โข มยํ อริยกนฺเตหิ สีเลหิ สมนฺนาคตา ตโต จุตา อิธูปปนฺนา, อริยสาวโกปิ ตถารูเปหิ อริยกนฺเตหิ สีเลหิ สมนฺนาคโต เอหีติ เทวานํ สนฺติเก’ติฯ ",
"sn55.36:2.6":	"อิเมหิ โข, ภิกฺขเว, จตูหิ ธมฺเมหิ สมนฺนาคตํ อตฺตมนา เทวา สภาคตํ กเถนฺตี”ติฯ ",
"sn55.36:2.7":	"ฉฏฺฐํฯ "
}	
