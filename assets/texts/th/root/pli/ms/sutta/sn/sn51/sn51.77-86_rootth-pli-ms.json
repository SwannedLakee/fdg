{	
"sn51.77-86:0.1":	"สํยุตฺต นิกาย ๕๑ฯ๗๗–๘๖ ",
"sn51.77-86:0.2":	"๘ฯ โอฆวคฺค ",
"sn51.77-86:0.3":	"โอฆาทิสุตฺต ",
"sn51.77-86:1.1":	"“ปญฺจิมานิ, ภิกฺขเว, อุทฺธมฺภาคิยานิ สํโยชนานิฯ ",
"sn51.77-86:1.2":	"กตมานิ ปญฺจ? ",
"sn51.77-86:1.3":	"รูปราโค, อรูปราโค, มาโน, อุทฺธจฺจํ, อวิชฺชา—",
"sn51.77-86:1.4":	"อิมานิ โข, ภิกฺขเว, ปญฺจุทฺธมฺภาคิยานิ สํโยชนานิฯ ",
"sn51.77-86:1.5":	"อิเมสํ โข, ภิกฺขเว, ปญฺจนฺนํ อุทฺธมฺภาคิยานํ สํโยชนานํ อภิญฺญาย ปริญฺญาย ปริกฺขยาย ปหานาย จตฺตาโร อิทฺธิปาทา ภาเวตพฺพาฯ ",
"sn51.77-86:1.6":	"กตเม จตฺตาโร? ",
"sn51.77-86:1.7":	"อิธ, ภิกฺขเว, ภิกฺขุ ฉนฺทสมาธิปฺปธานสงฺขารสมนฺนาคตํ อิทฺธิปาทํ ภาเวติ, ",
"sn51.77-86:1.8":	"วีริยสมาธิ …เป… ",
"sn51.77-86:1.9":	"จิตฺตสมาธิ … ",
"sn51.77-86:1.10":	"วีมํสาสมาธิปฺปธานสงฺขารสมนฺนาคตํ อิทฺธิปาทํ ภาเวติฯ ",
"sn51.77-86:1.11":	"อิเมสํ โข, ภิกฺขเว, ปญฺจนฺนํ อุทฺธมฺภาคิยานํ สํโยชนานํ อภิญฺญาย ปริญฺญาย ปริกฺขยาย ปหานาย อิเม จตฺตาโร อิทฺธิปาทา ภาเวตพฺพา”ติฯ ",
"sn51.77-86:1.12":	"(ยถา มคฺคสํยุตฺตํ ตถา วิตฺถาเรตพฺพํฯ) ",
"sn51.77-86:1.13":	"โอฆวคฺโค อฏฺฐโมฯ ",
"sn51.77-86:2.0":	"ตสฺสุทฺทานํ ",
"sn51.77-86:2.1":	"โอโฆ โยโค อุปาทานํ, ",
"sn51.77-86:2.2":	"คนฺถา อนุสเยน จ; ",
"sn51.77-86:2.3":	"กามคุณา นีวรณา, ",
"sn51.77-86:2.4":	"ขนฺธา โอรุทฺธมฺภาคิยาติฯ ",
"sn51.77-86:2.5":	"อิทฺธิปาทสํยุตฺตํ สตฺตมํฯ "
}	
