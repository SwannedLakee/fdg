{	
"sn21.7:0.1":	"สํยุตฺต นิกาย ๒๑ฯ๗ ",
"sn21.7:0.2":	"๑ฯ ภิกฺขุวคฺค ",
"sn21.7:0.3":	"วิสาขสุตฺต ",
"sn21.7:1.1":	"เอวํ เม สุตํ—",
"sn21.7:1.2":	"เอกํ สมยํ ภควา เวสาลิยํ วิหรติ มหาวเน กูฏาคารสาลายํฯ ",
"sn21.7:1.3":	"เตน โข ปน สมเยน อายสฺมา วิสาโข ปญฺจาลปุตฺโต อุปฏฺฐานสาลายํ ภิกฺขู ธมฺมิยา กถาย สนฺทเสฺสติ สมาทเปติ สมุตฺเตเชติ สมฺปหํเสติ, โปริยา วาจาย วิสฺสฏฺฐาย อเนลคลาย อตฺถสฺส วิญฺญาปนิยา ปริยาปนฺนาย อนิสฺสิตายฯ ",
"sn21.7:2.1":	"อถ โข ภควา สายนฺหสมยํ ปฏิสลฺลานา วุฏฺฐิโต เยน อุปฏฺฐานสาลา เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิฯ ",
"sn21.7:2.2":	"นิสชฺช โข ภควา ภิกฺขู อามนฺเตสิ",
"sn21.7:2.3":	"“โก นุ โข, ภิกฺขเว, อุปฏฺฐานสาลายํ ภิกฺขู ธมฺมิยา กถาย สนฺทเสฺสติ สมาทเปติ สมุตฺเตเชติ สมฺปหํเสติ โปริยา วาจาย วิสฺสฏฺฐาย อเนลคลาย อตฺถสฺส วิญฺญาปนิยา ปริยาปนฺนาย อนิสฺสิตายา”ติ? ",
"sn21.7:2.4":	"“อายสฺมา, ภนฺเต, วิสาโข ปญฺจาลปุตฺโต อุปฏฺฐานสาลายํ ภิกฺขู ธมฺมิยา กถาย สนฺทเสฺสติ สมาทเปติ สมุตฺเตเชติ สมฺปหํเสติ, โปริยา วาจาย วิสฺสฏฺฐาย อเนลคลาย อตฺถสฺส วิญฺญาปนิยา ปริยาปนฺนาย อนิสฺสิตายา”ติฯ ",
"sn21.7:3.1":	"อถ โข ภควา อายสฺมนฺตํ วิสาขํ ปญฺจาลปุตฺตํ อามนฺเตสิ",
"sn21.7:3.2":	"“สาธุ สาธุ, วิสาข, ",
"sn21.7:3.3":	"สาธุ โข ตฺวํ, วิสาข, ภิกฺขู ธมฺมิยา กถาย สนฺทเสฺสสิ …เป… อตฺถสฺส วิญฺญาปนิยา ปริยาปนฺนาย อนิสฺสิตายา”ติฯ ",
"sn21.7:4.1":	"อิทมโวจ ภควาฯ ",
"sn21.7:4.2":	"อิทํ วตฺวาน สุคโต อถาปรํ เอตทโวจ สตฺถา",
"sn21.7:5.1":	"“นาภาสมานํ ชานนฺติ, ",
"sn21.7:5.2":	"มิสฺสํ พาเลหิ ปณฺฑิตํ; ",
"sn21.7:5.3":	"ภาสมานญฺจ ชานนฺติ, ",
"sn21.7:5.4":	"เทเสนฺตํ อมตํ ปทํฯ ",
"sn21.7:6.1":	"ภาสเย โชตเย ธมฺมํ, ",
"sn21.7:6.2":	"ปคฺคเณฺห อิสินํ ธชํ; ",
"sn21.7:6.3":	"สุภาสิตธชา อิสโย, ",
"sn21.7:6.4":	"ธมฺโม หิ อิสินํ ธโช”ติฯ ",
"sn21.7:6.5":	"สตฺตมํฯ "
}	
