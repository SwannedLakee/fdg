{	
"sn46.130:0.1":	"สํยุตฺต นิกาย ๔๖ฯ๑๓๐ ",
"sn46.130:0.2":	"๑๓ฯ โอฆวคฺค ",
"sn46.130:0.3":	"อุทฺธมฺภาคิยสุตฺต ",
"sn46.130:1.1":	"สาวตฺถินิทานํฯ ",
"sn46.130:1.2":	"“ปญฺจิมานิ, ภิกฺขเว, อุทฺธมฺภาคิยานิ สํโยชนานิฯ ",
"sn46.130:1.3":	"กตมานิ ปญฺจ? ",
"sn46.130:1.4":	"รูปราโค, อรูปราโค, มาโน, อุทฺธจฺจํ, อวิชฺชา—",
"sn46.130:1.5":	"อิมานิ โข, ภิกฺขเว, ปญฺจุทฺธมฺภาคิยานิ สํโยชนานิฯ ",
"sn46.130:1.6":	"อิเมสํ โข, ภิกฺขเว, ปญฺจนฺนํ อุทฺธมฺภาคิยานํ สํโยชนานํ อภิญฺญาย ปริญฺญาย ปริกฺขยาย ปหานาย สตฺต โพชฺฌงฺคา ภาเวตพฺพาฯ ",
"sn46.130:1.7":	"กตเม สตฺต? ",
"sn46.130:1.8":	"อิธ, ภิกฺขเว, ภิกฺขุ สติสมฺโพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึ …เป… ",
"sn46.130:1.9":	"อุเปกฺขาสมฺโพชฺฌงฺคํ ภาเวติ ราควินยปริโยสานํ โทสวินยปริโยสานํ โมหวินยปริโยสานํ … ",
"sn46.130:1.10":	"อมโตคธํ อมตปรายนํ อมตปริโยสานํ … ",
"sn46.130:1.11":	"นิพฺพานนินฺนํ นิพฺพานโปณํ นิพฺพานปพฺภารํฯ ",
"sn46.130:1.12":	"อิเมสํ โข, ภิกฺขเว, ภิกฺขุ ปญฺจนฺนํ อุทฺธมฺภาคิยานํ สํโยชนานํ อภิญฺญาย ปริญฺญาย ปริกฺขยาย ปหานาย อิเม สตฺต โพชฺฌงฺคา ภาเวตพฺพา”ติฯ ",
"sn46.130:1.13":	"ทสมํฯ ",
"sn46.130:1.14":	"โอฆวคฺโค เตรสโมฯ ",
"sn46.130:2.0":	"ตสฺสุทฺทานํ ",
"sn46.130:2.1":	"โอโฆ โยโค อุปาทานํ, ",
"sn46.130:2.2":	"คนฺถา อนุสเยน จ; ",
"sn46.130:2.3":	"กามคุณา นีวรณา, ",
"sn46.130:2.4":	"ขนฺธา โอรุทฺธมฺภาคิยานีติฯ "
}	
