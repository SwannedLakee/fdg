{	
"sn35.53:0.1":	"สํยุตฺต นิกาย ๓๕ฯ๕๓ ",
"sn35.53:0.2":	"๖ฯ อวิชฺชาวคฺค ",
"sn35.53:0.3":	"อวิชฺชาปหานสุตฺต ",
"sn35.53:1.1":	"สาวตฺถินิทานํฯ ",
"sn35.53:1.2":	"อถ โข อญฺญตโร ภิกฺขุ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn35.53:1.3":	"“กถํ นุ โข, ภนฺเต, ชานโต กถํ ปสฺสโต อวิชฺชา ปหียติ, วิชฺชา อุปฺปชฺชตี”ติ? ",
"sn35.53:2.1":	"“จกฺขุํ โข, ภิกฺขุ, อนิจฺจโต ชานโต ปสฺสโต อวิชฺชา ปหียติ, วิชฺชา อุปฺปชฺชติฯ ",
"sn35.53:2.2":	"รูเป อนิจฺจโต ชานโต ปสฺสโต อวิชฺชา ปหียติ, วิชฺชา อุปฺปชฺชติฯ ",
"sn35.53:2.3":	"จกฺขุวิญฺญาณํ … ",
"sn35.53:2.4":	"จกฺขุสมฺผสฺสํ … ",
"sn35.53:2.5":	"ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อนิจฺจโต ชานโต ปสฺสโต อวิชฺชา ปหียติ, วิชฺชา อุปฺปชฺชติฯ ",
"sn35.53:2.6":	"โสตํ … ",
"sn35.53:2.7":	"ฆานํ … ",
"sn35.53:2.8":	"ชิวฺหํ … ",
"sn35.53:2.9":	"กายํ … ",
"sn35.53:2.10":	"มนํ อนิจฺจโต ชานโต ปสฺสโต อวิชฺชา ปหียติ, วิชฺชา อุปฺปชฺชติฯ ",
"sn35.53:2.11":	"ธมฺเม … ",
"sn35.53:2.12":	"มโนวิญฺญาณํ … ",
"sn35.53:2.13":	"มโนสมฺผสฺสํ … ",
"sn35.53:2.14":	"ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ อนิจฺจโต ชานโต ปสฺสโต อวิชฺชา ปหียติ, วิชฺชา อุปฺปชฺชติฯ ",
"sn35.53:2.15":	"เอวํ โข, ภิกฺขุ, ชานโต เอวํ ปสฺสโต อวิชฺชา ปหียติ, วิชฺชา อุปฺปชฺชตี”ติฯ ",
"sn35.53:2.16":	"ปฐมํฯ "
}	
