{	
"sn45.9:0.1":	"สํยุตฺต นิกาย ๔๕ฯ๙ ",
"sn45.9:0.2":	"๑ฯ อวิชฺชาวคฺค ",
"sn45.9:0.3":	"สูกสุตฺต ",
"sn45.9:1.1":	"สาวตฺถินิทานํฯ ",
"sn45.9:1.2":	"“เสยฺยถาปิ, ภิกฺขเว, สาลิสูกํ วา ยวสูกํ วา มิจฺฉาปณิหิตํ หตฺเถน วา ปาเทน วา อกฺกนฺตํ หตฺถํ วา ปาทํ วา ภินฺทิสฺสติ, โลหิตํ วา อุปฺปาเทสฺสตีติ—เนตํ ฐานํ วิชฺชติฯ ",
"sn45.9:1.3":	"ตํ กิสฺส เหตุ? ",
"sn45.9:1.4":	"มิจฺฉาปณิหิตตฺตา, ภิกฺขเว, สูกสฺสฯ ",
"sn45.9:1.5":	"เอวเมว โข, ภิกฺขเว, โส วต ภิกฺขุ มิจฺฉาปณิหิตาย ทิฏฺฐิยา มิจฺฉาปณิหิตาย มคฺคภาวนาย อวิชฺชํ ภินฺทิสฺสติ, วิชฺชํ อุปฺปาเทสฺสติ, นิพฺพานํ สจฺฉิกริสฺสตีติ—เนตํ ฐานํ วิชฺชติฯ ",
"sn45.9:1.6":	"ตํ กิสฺส เหตุ? ",
"sn45.9:1.7":	"มิจฺฉาปณิหิตตฺตา, ภิกฺขเว, ทิฏฺฐิยาฯ ",
"sn45.9:2.1":	"เสยฺยถาปิ, ภิกฺขเว, สาลิสูกํ วา ยวสูกํ วา สมฺมาปณิหิตํ หตฺเถน วา ปาเทน วา อกฺกนฺตํ หตฺถํ วา ปาทํ วา ภินฺทิสฺสติ, โลหิตํ วา อุปฺปาเทสฺสตีติ—ฐานเมตํ วิชฺชติฯ ",
"sn45.9:2.2":	"ตํ กิสฺส เหตุ? ",
"sn45.9:2.3":	"สมฺมาปณิหิตตฺตา, ภิกฺขเว, สูกสฺสฯ ",
"sn45.9:2.4":	"เอวเมว โข, ภิกฺขเว, โส วต ภิกฺขุ สมฺมาปณิหิตาย ทิฏฺฐิยา สมฺมาปณิหิตาย มคฺคภาวนาย อวิชฺชํ ภินฺทิสฺสติ, วิชฺชํ อุปฺปาเทสฺสติ, นิพฺพานํ สจฺฉิกริสฺสตีติ—ฐานเมตํ วิชฺชติฯ ",
"sn45.9:2.5":	"ตํ กิสฺส เหตุ? ",
"sn45.9:2.6":	"สมฺมาปณิหิตตฺตา, ภิกฺขเว, ทิฏฺฐิยาฯ ",
"sn45.9:3.1":	"กถญฺจ, ภิกฺขเว, ภิกฺขุ สมฺมาปณิหิตาย ทิฏฺฐิยา สมฺมาปณิหิตาย มคฺคภาวนาย อวิชฺชํ ภินฺทติ, วิชฺชํ อุปฺปาเทติ, นิพฺพานํ สจฺฉิกโรตีติ? ",
"sn45.9:3.2":	"อิธ, ภิกฺขเว, ภิกฺขุ สมฺมาทิฏฺฐึ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึ …เป… สมฺมาสมาธึ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึฯ ",
"sn45.9:3.3":	"เอวํ โข, ภิกฺขเว, ภิกฺขุ สมฺมาปณิหิตาย ทิฏฺฐิยา สมฺมาปณิหิตาย มคฺคภาวนาย อวิชฺชํ ภินฺทติ, วิชฺชํ อุปฺปาเทติ, นิพฺพานํ สจฺฉิกโรตี”ติฯ ",
"sn45.9:3.4":	"นวมํฯ "
}	
