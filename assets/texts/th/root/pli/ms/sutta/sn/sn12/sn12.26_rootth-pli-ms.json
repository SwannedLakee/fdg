{	
"sn12.26:0.1":	"สํยุตฺต นิกาย ๑๒ฯ๒๖ ",
"sn12.26:0.2":	"๓ฯ ทสพลวคฺค ",
"sn12.26:0.3":	"อุปวาณสุตฺต ",
"sn12.26:1.1":	"สาวตฺถิยํ วิหรติฯ ",
"sn12.26:1.2":	"อถ โข อายสฺมา อุปวาโณ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา อุปวาโณ ภควนฺตํ เอตทโวจ",
"sn12.26:2.1":	"“สนฺติ ปน, ภนฺเต, เอเก สมณพฺราหฺมณา สยงฺกตํ ทุกฺขํ ปญฺญเปนฺติฯ ",
"sn12.26:2.2":	"สนฺติ ปน, ภนฺเต, เอเก สมณพฺราหฺมณา ปรงฺกตํ ทุกฺขํ ปญฺญเปนฺติฯ ",
"sn12.26:2.3":	"สนฺติ ปน, ภนฺเต, เอเก สมณพฺราหฺมณา สยงฺกตญฺจ ปรงฺกตญฺจ ทุกฺขํ ปญฺญเปนฺติฯ ",
"sn12.26:2.4":	"สนฺติ ปน, ภนฺเต, เอเก สมณพฺราหฺมณา อสยงฺการํ อปรงฺการํ อธิจฺจสมุปฺปนฺนํ ทุกฺขํ ปญฺญเปนฺติฯ ",
"sn12.26:2.5":	"อิธ โน, ภนฺเต, ภควา กึวาที กิมกฺขายี กถํ พฺยากรมานา จ มยํ วุตฺตวาทิโน เจว ภควโต อสฺสาม, น จ ภควนฺตํ อภูเตน อพฺภาจิกฺเขยฺยาม, ธมฺมสฺส จานุธมฺมํ พฺยากเรยฺยาม, น จ โกจิ สหธมฺมิโก วาทานุปาโต คารยฺหํ ฐานํ อาคจฺเฉยฺยา”ติ? ",
"sn12.26:3.1":	"“ปฏิจฺจสมุปฺปนฺนํ โข, อุปวาณ, ทุกฺขํ วุตฺตํ มยาฯ ",
"sn12.26:3.2":	"กึ ปฏิจฺจ? ",
"sn12.26:3.3":	"ผสฺสํ ปฏิจฺจฯ ",
"sn12.26:3.4":	"อิติ วทํ วุตฺตวาที เจว เม อสฺส, น จ มํ อภูเตน อพฺภาจิกฺเขยฺย, ธมฺมสฺส จานุธมฺมํ พฺยากเรยฺย, น จ โกจิ สหธมฺมิโก วาทานุปาโต คารยฺหํ ฐานํ อาคจฺเฉยฺยฯ ",
"sn12.26:4.1":	"ตตฺร, อุปวาณ, เย เต สมณพฺราหฺมณา สยงฺกตํ ทุกฺขํ ปญฺญเปนฺติ, ตทปิ ผสฺสปจฺจยาฯ ",
"sn12.26:4.2":	"เยปิ เต …เป… ",
"sn12.26:4.3":	"เยปิ เต …เป… ",
"sn12.26:4.4":	"เยปิ เต สมณพฺราหฺมณา อสยงฺการํ อปรงฺการํ อธิจฺจสมุปฺปนฺนํ ทุกฺขํ ปญฺญเปนฺติ ตทปิ ผสฺสปจฺจยาฯ ",
"sn12.26:5.1":	"ตตฺร, อุปวาณ, เย เต สมณพฺราหฺมณา สยงฺกตํ ทุกฺขํ ปญฺญเปนฺติ, เต วต อญฺญตฺร ผสฺสา ปฏิสํเวทิสฺสนฺตีติ เนตํ ฐานํ วิชฺชติฯ ",
"sn12.26:5.2":	"เยปิ เต …เป… ",
"sn12.26:5.3":	"เยปิ เต …เป… ",
"sn12.26:5.4":	"เยปิ เต สมณพฺราหฺมณา อสยงฺการํ อปรงฺการํ อธิจฺจสมุปฺปนฺนํ ทุกฺขํ ปญฺญเปนฺติ, เต วต อญฺญตฺร ผสฺสา ปฏิสํเวทิสฺสนฺตีติ เนตํ ฐานํ วิชฺชตี”ติฯ ",
"sn12.26:5.5":	"ฉฏฺฐํฯ "
}	
