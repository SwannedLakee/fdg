{	
"sn3.4:0.1":	"สํยุตฺต นิกาย ๓ฯ๔ ",
"sn3.4:0.2":	"๑ฯ ปฐมวคฺค ",
"sn3.4:0.3":	"ปิยสุตฺต ",
"sn3.4:1.1":	"สาวตฺถินิทานํฯ ",
"sn3.4:1.2":	"เอกมนฺตํ นิสินฺโน โข ราชา ปเสนทิ โกสโล ภควนฺตํ เอตทโวจ",
"sn3.4:1.3":	"“อิธ มยฺหํ, ภนฺเต, รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ",
"sn3.4:1.4":	"‘เกสํ นุ โข ปิโย อตฺตา, เกสํ อปฺปิโย อตฺตา’ติ? ",
"sn3.4:1.5":	"ตสฺส มยฺหํ, ภนฺเต, เอตทโหสิ",
"sn3.4:1.6":	"‘เย จ โข เกจิ กาเยน ทุจฺจริตํ จรนฺติ, วาจาย ทุจฺจริตํ จรนฺติ, มนสา ทุจฺจริตํ จรนฺติ; ",
"sn3.4:1.7":	"เตสํ อปฺปิโย อตฺตาฯ ",
"sn3.4:1.8":	"กิญฺจาปิ เต เอวํ วเทยฺยุํ",
"sn3.4:1.9":	"“ปิโย โน อตฺตา”ติ, อถ โข เตสํ อปฺปิโย อตฺตา’ฯ ",
"sn3.4:1.10":	"ตํ กิสฺส เหตุ? ",
"sn3.4:1.11":	"ยญฺหิ อปฺปิโย อปฺปิยสฺส กเรยฺย, ตํ เต อตฺตนาว อตฺตโน กโรนฺติ; ",
"sn3.4:1.12":	"ตสฺมา เตสํ อปฺปิโย อตฺตาฯ ",
"sn3.4:1.13":	"เย จ โข เกจิ กาเยน สุจริตํ จรนฺติ, วาจาย สุจริตํ จรนฺติ, มนสา สุจริตํ จรนฺติ; ",
"sn3.4:1.14":	"เตสํ ปิโย อตฺตาฯ ",
"sn3.4:1.15":	"กิญฺจาปิ เต เอวํ วเทยฺยุํ",
"sn3.4:1.16":	"‘อปฺปิโย โน อตฺตา’ติ; อถ โข เตสํ ปิโย อตฺตาฯ ",
"sn3.4:1.17":	"ตํ กิสฺส เหตุ? ",
"sn3.4:1.18":	"ยญฺหิ ปิโย ปิยสฺส กเรยฺย, ตํ เต อตฺตนาว อตฺตโน กโรนฺติ; ",
"sn3.4:1.19":	"ตสฺมา เตสํ ปิโย อตฺตา”ติฯ ",
"sn3.4:2.1":	"“เอวเมตํ, มหาราช, เอวเมตํ, มหาราชฯ ",
"sn3.4:2.2":	"เย หิ เกจิ, มหาราช, กาเยน ทุจฺจริตํ จรนฺติ, วาจาย ทุจฺจริตํ จรนฺติ, มนสา ทุจฺจริตํ จรนฺติ; ",
"sn3.4:2.3":	"ตสฺมา เตสํ อปฺปิโย อตฺตาฯ ",
"sn3.4:2.4":	"กิญฺจาปิ เต เอวํ วเทยฺยุํ",
"sn3.4:2.5":	"‘ปิโย โน อตฺตา’ติ, อถ โข เตสํ อปฺปิโย อตฺตาฯ ",
"sn3.4:2.6":	"ตํ กิสฺส เหตุ? ",
"sn3.4:2.7":	"ยญฺหิ, มหาราช, อปฺปิโย อปฺปิยสฺส กเรยฺย, ตํ เต อตฺตนาว อตฺตโน กโรนฺติ; ",
"sn3.4:2.8":	"ตสฺมา เตสํ อปฺปิโย อตฺตาฯ ",
"sn3.4:2.9":	"เย จ โข เกจิ, มหาราช, กาเยน สุจริตํ จรนฺติ, วาจาย สุจริตํ จรนฺติ, มนสา สุจริตํ จรนฺติ; ",
"sn3.4:2.10":	"เตสํ ปิโย อตฺตาฯ ",
"sn3.4:2.11":	"กิญฺจาปิ เต เอวํ วเทยฺยุํ",
"sn3.4:2.12":	"‘อปฺปิโย โน อตฺตา’ติ; ",
"sn3.4:2.13":	"อถ โข เตสํ ปิโย อตฺตาฯ ",
"sn3.4:2.14":	"ตํ กิสฺส เหตุ? ",
"sn3.4:2.15":	"ยญฺหิ, มหาราช, ปิโย ปิยสฺส กเรยฺย, ตํ เต อตฺตนาว อตฺตโน กโรนฺติ; ",
"sn3.4:2.16":	"ตสฺมา เตสํ ปิโย อตฺตา”ติฯ ",
"sn3.4:2.17":	"อิทมโวจ …เป… ",
"sn3.4:3.1":	"“อตฺตานญฺเจ ปิยํ ชญฺญา, ",
"sn3.4:3.2":	"น นํ ปาเปน สํยุเช; ",
"sn3.4:3.3":	"น หิ ตํ สุลภํ โหติ, ",
"sn3.4:3.4":	"สุขํ ทุกฺกฏการินาฯ ",
"sn3.4:4.1":	"อนฺตเกนาธิปนฺนสฺส, ",
"sn3.4:4.2":	"ชหโต มานุสํ ภวํ; ",
"sn3.4:4.3":	"กิญฺหิ ตสฺส สกํ โหติ, ",
"sn3.4:4.4":	"กิญฺจ อาทาย คจฺฉติ; ",
"sn3.4:4.5":	"กิญฺจสฺส อนุคํ โหติ, ",
"sn3.4:4.6":	"ฉายาว อนปายินีฯ ",
"sn3.4:5.1":	"อุโภ ปุญฺญญฺจ ปาปญฺจ, ",
"sn3.4:5.2":	"ยํ มจฺโจ กุรุเต อิธ; ",
"sn3.4:5.3":	"ตญฺหิ ตสฺส สกํ โหติ, ",
"sn3.4:5.4":	"ตํว อาทาย คจฺฉติ; ",
"sn3.4:5.5":	"ตํวสฺส อนุคํ โหติ, ",
"sn3.4:5.6":	"ฉายาว อนปายินีฯ ",
"sn3.4:6.1":	"ตสฺมา กเรยฺย กลฺยาณํ, ",
"sn3.4:6.2":	"นิจยํ สมฺปรายิกํ; ",
"sn3.4:6.3":	"ปุญฺญานิ ปรโลกสฺมึ, ",
"sn3.4:6.4":	"ปติฏฺฐา โหนฺติ ปาณินนฺ”ติฯ "
}	
