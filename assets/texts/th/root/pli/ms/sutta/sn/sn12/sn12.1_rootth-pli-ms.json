{	
"sn12.1:0.1":	"สํยุตฺต นิกาย ๑๒ฯ๑ ",
"sn12.1:0.2":	"๑ฯ พุทฺธวคฺค ",
"sn12.1:0.3":	"ปฏิจฺจสมุปฺปาทสุตฺต ",
"sn12.1:1.1":	"เอวํ เม สุตํ—",
"sn12.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn12.1:1.3":	"ตตฺร โข ภควา ภิกฺขู อามนฺเตสิ",
"sn12.1:1.4":	"“ภิกฺขโว”ติฯ ",
"sn12.1:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"sn12.1:1.6":	"ภควา เอตทโวจ",
"sn12.1:1.7":	"“ปฏิจฺจสมุปฺปาทํ โว, ภิกฺขเว, เทเสสฺสามิฯ ",
"sn12.1:1.8":	"ตํ สุณาถ, สาธุกํ มนสิ กโรถ, ภาสิสฺสามี”ติฯ ",
"sn12.1:1.9":	"“เอวํ, ภนฺเต”ติ โข เต ภิกฺขู ภควโต ปจฺจโสฺสสุํฯ ",
"sn12.1:1.10":	"ภควา เอตทโวจ",
"sn12.1:2.1":	"“กตโม จ, ภิกฺขเว, ปฏิจฺจสมุปฺปาโท? ",
"sn12.1:2.2":	"อวิชฺชาปจฺจยา, ภิกฺขเว, สงฺขารา; ",
"sn12.1:2.3":	"สงฺขารปจฺจยา วิญฺญาณํ; ",
"sn12.1:2.4":	"วิญฺญาณปจฺจยา นามรูปํ; ",
"sn12.1:2.5":	"นามรูปปจฺจยา สฬายตนํ; ",
"sn12.1:2.6":	"สฬายตนปจฺจยา ผโสฺส; ",
"sn12.1:2.7":	"ผสฺสปจฺจยา เวทนา; ",
"sn12.1:2.8":	"เวทนาปจฺจยา ตณฺหา; ",
"sn12.1:2.9":	"ตณฺหาปจฺจยา อุปาทานํ; ",
"sn12.1:2.10":	"อุปาทานปจฺจยา ภโว; ",
"sn12.1:2.11":	"ภวปจฺจยา ชาติ; ",
"sn12.1:2.12":	"ชาติปจฺจยา ชรามรณํ โสกปริเทวทุกฺขโทมนสฺสุปายาสา สมฺภวนฺติฯ ",
"sn12.1:2.13":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"sn12.1:2.14":	"อยํ วุจฺจติ, ภิกฺขเว, ปฏิจฺจสมุปฺปาโทฯ ",
"sn12.1:3.1":	"อวิชฺชาย เตฺวว อเสสวิราคนิโรธา สงฺขารนิโรโธ; ",
"sn12.1:3.2":	"สงฺขารนิโรธา วิญฺญาณนิโรโธ; ",
"sn12.1:3.3":	"วิญฺญาณนิโรธา นามรูปนิโรโธ; ",
"sn12.1:3.4":	"นามรูปนิโรธา สฬายตนนิโรโธ; ",
"sn12.1:3.5":	"สฬายตนนิโรธา ผสฺสนิโรโธ; ",
"sn12.1:3.6":	"ผสฺสนิโรธา เวทนานิโรโธ; ",
"sn12.1:3.7":	"เวทนานิโรธา ตณฺหานิโรโธ; ",
"sn12.1:3.8":	"ตณฺหานิโรธา อุปาทานนิโรโธ; ",
"sn12.1:3.9":	"อุปาทานนิโรธา ภวนิโรโธ; ",
"sn12.1:3.10":	"ภวนิโรธา ชาตินิโรโธ; ",
"sn12.1:3.11":	"ชาตินิโรธา ชรามรณํ โสกปริเทวทุกฺขโทมนสฺสุปายาสา นิรุชฺฌนฺติฯ ",
"sn12.1:3.12":	"เอวเมตสฺส เกวลสฺส ทุกฺขกฺขนฺธสฺส นิโรโธ โหตี”ติฯ ",
"sn12.1:3.13":	"อิทมโวจ ภควาฯ ",
"sn12.1:3.14":	"อตฺตมนา เต ภิกฺขู ภควโต ภาสิตํ อภินนฺทุนฺติฯ ",
"sn12.1:3.15":	"ปฐมํฯ "
}	
