{	
"sn22.31:0.1":	"สํยุตฺต นิกาย ๒๒ฯ๓๑ ",
"sn22.31:0.2":	"๓ฯ ภารวคฺค ",
"sn22.31:0.3":	"อฆมูลสุตฺต ",
"sn22.31:1.1":	"สาวตฺถินิทานํฯ ",
"sn22.31:1.2":	"“อฆญฺจ, ภิกฺขเว, เทเสสฺสามิ อฆมูลญฺจฯ ",
"sn22.31:1.3":	"ตํ สุณาถฯ ",
"sn22.31:1.4":	"กตมญฺจ, ภิกฺขเว, อฆํ? ",
"sn22.31:1.5":	"รูปํ, ภิกฺขเว, อฆํ, เวทนา อฆํ, สญฺญา อฆํ, สงฺขารา อฆํ, วิญฺญาณํ อฆํฯ ",
"sn22.31:1.6":	"อิทํ วุจฺจติ, ภิกฺขเว, อฆํฯ ",
"sn22.31:1.7":	"กตมญฺจ, ภิกฺขเว, อฆมูลํ? ",
"sn22.31:1.8":	"ยายํ ตณฺหา โปโนภวิกา นนฺทีราคสหคตา ตตฺรตตฺราภินนฺทินี; ",
"sn22.31:1.9":	"เสยฺยถิทํ—กามตณฺหา, ภวตณฺหา, วิภวตณฺหาฯ ",
"sn22.31:1.10":	"อิทํ วุจฺจติ, ภิกฺขเว, อฆมูลนฺ”ติฯ ",
"sn22.31:1.11":	"ทสมํฯ "
}	
