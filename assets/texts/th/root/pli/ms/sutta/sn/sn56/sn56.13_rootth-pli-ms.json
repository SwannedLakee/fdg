{	
"sn56.13:0.1":	"สํยุตฺต นิกาย ๕๖ฯ๑๓ ",
"sn56.13:0.2":	"๒ฯ ธมฺมจกฺกปฺปวตฺตนวคฺค ",
"sn56.13:0.3":	"ขนฺธสุตฺต ",
"sn56.13:1.1":	"“จตฺตาริมานิ, ภิกฺขเว, อริยสจฺจานิฯ ",
"sn56.13:1.2":	"กตมานิ จตฺตาริ? ",
"sn56.13:1.3":	"ทุกฺขํ อริยสจฺจํ, ทุกฺขสมุทยํ อริยสจฺจํ, ทุกฺขนิโรธํ อริยสจฺจํ ทุกฺขนิโรธคามินี ปฏิปทา อริยสจฺจํฯ ",
"sn56.13:2.1":	"กตมญฺจ, ภิกฺขเว, ทุกฺขํ อริยสจฺจํ? ",
"sn56.13:2.2":	"‘ปญฺจุปาทานกฺขนฺธา’ ติสฺส วจนียํ, เสยฺยถิทํ—",
"sn56.13:2.3":	"รูปุปาทานกฺขนฺโธ …เป… วิญฺญาณุปาทานกฺขนฺโธฯ ",
"sn56.13:2.4":	"อิทํ วุจฺจติ, ภิกฺขเว, ทุกฺขํ อริยสจฺจํฯ ",
"sn56.13:3.1":	"กตมญฺจ, ภิกฺขเว, ทุกฺขสมุทยํ อริยสจฺจํ? ",
"sn56.13:3.2":	"ยายํ ตณฺหา โปโนพฺภวิกา นนฺทิราคสหคตา ตตฺรตตฺราภินนฺทินี, เสยฺยถิทํ—",
"sn56.13:3.3":	"กามตณฺหา, ภวตณฺหา, วิภวตณฺหาฯ ",
"sn56.13:3.4":	"อิทํ วุจฺจติ, ภิกฺขเว, ทุกฺขสมุทยํ อริยสจฺจํฯ ",
"sn56.13:4.1":	"กตมญฺจ, ภิกฺขเว, ทุกฺขนิโรธํ อริยสจฺจํ? ",
"sn56.13:4.2":	"โย ตสฺสาเยว ตณฺหาย อเสสวิราคนิโรโธ จาโค ปฏินิสฺสคฺโค มุตฺติ อนาลโย—",
"sn56.13:4.3":	"อิทํ วุจฺจติ, ภิกฺขเว, ทุกฺขนิโรธํ อริยสจฺจํฯ ",
"sn56.13:5.1":	"กตมญฺจ, ภิกฺขเว, ทุกฺขนิโรธคามินี ปฏิปทา อริยสจฺจํ? ",
"sn56.13:5.2":	"อยเมว อริโย อฏฺฐงฺคิโก มคฺโค, เสยฺยถิทํ—",
"sn56.13:5.3":	"สมฺมาทิฏฺฐิ …เป… สมฺมาสมาธิ—",
"sn56.13:5.4":	"อิทํ วุจฺจติ, ภิกฺขเว, ทุกฺขนิโรธคามินี ปฏิปทา อริยสจฺจํฯ ",
"sn56.13:5.5":	"อิมานิ โข, ภิกฺขเว, จตฺตาริ อริยสจฺจานิฯ ",
"sn56.13:6.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.13:6.2":	"ตติยํฯ "
}	
