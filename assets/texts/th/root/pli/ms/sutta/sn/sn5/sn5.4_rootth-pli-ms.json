{	
"sn5.4:0.1":	"สํยุตฺต นิกาย ๕ฯ๔ ",
"sn5.4:0.2":	"๑ฯ ภิกฺขุนีวคฺค ",
"sn5.4:0.3":	"วิชยาสุตฺต ",
"sn5.4:1.1":	"สาวตฺถินิทานํฯ ",
"sn5.4:1.2":	"อถ โข วิชยา ภิกฺขุนี ปุพฺพณฺหสมยํ นิวาเสตฺวา …เป… ",
"sn5.4:1.3":	"อญฺญตรสฺมึ รุกฺขมูเล ทิวาวิหารํ นิสีทิฯ ",
"sn5.4:1.4":	"อถ โข มาโร ปาปิมา วิชยาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม เยน วิชยา ภิกฺขุนี เตนุปสงฺกมิ; อุปสงฺกมิตฺวา วิชยํ ภิกฺขุนึ คาถาย อชฺฌภาสิ",
"sn5.4:2.1":	"“ทหรา ตฺวํ รูปวตี, ",
"sn5.4:2.2":	"อหญฺจ ทหโร สุสุ; ",
"sn5.4:2.3":	"ปญฺจงฺคิเกน ตุริเยน, ",
"sn5.4:2.4":	"เอหเยฺยภิรมามเส”ติฯ ",
"sn5.4:3.1":	"อถ โข วิชยาย ภิกฺขุนิยา เอตทโหสิ",
"sn5.4:3.2":	"“โก นุ ขฺวายํ มนุโสฺส วา อมนุโสฺส วา คาถํ ภาสตี”ติ? ",
"sn5.4:3.3":	"อถ โข วิชยาย ภิกฺขุนิยา เอตทโหสิ",
"sn5.4:3.4":	"“มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม คาถํ ภาสตี”ติฯ ",
"sn5.4:3.5":	"อถ โข วิชยา ภิกฺขุนี “มาโร อยํ ปาปิมา” อิติ วิทิตฺวา มารํ ปาปิมนฺตํ คาถาหิ ปจฺจภาสิ",
"sn5.4:4.1":	"“รูปา สทฺทา รสา คนฺธา, ",
"sn5.4:4.2":	"โผฏฺฐพฺพา จ มโนรมา; ",
"sn5.4:4.3":	"นิยฺยาตยามิ ตุเยฺหว, ",
"sn5.4:4.4":	"มาร นาหํ เตนตฺถิกาฯ ",
"sn5.4:5.1":	"อิมินา ปูติกาเยน, ",
"sn5.4:5.2":	"ภินฺทเนน ปภงฺคุนา; ",
"sn5.4:5.3":	"อฏฺฏียามิ หรายามิ, ",
"sn5.4:5.4":	"กามตณฺหา สมูหตาฯ ",
"sn5.4:6.1":	"เย จ รูปูปคา สตฺตา, ",
"sn5.4:6.2":	"เย จ อรูปฏฺฐายิโน; ",
"sn5.4:6.3":	"ยา จ สนฺตา สมาปตฺติ, ",
"sn5.4:6.4":	"สพฺพตฺถ วิหโต ตโม”ติฯ ",
"sn5.4:7.1":	"อถ โข มาโร ปาปิมา “ชานาติ มํ วิชยา ภิกฺขุนี”ติ ทุกฺขี ทุมฺมโน ตตฺเถวนฺตรธายีติฯ "
}	
