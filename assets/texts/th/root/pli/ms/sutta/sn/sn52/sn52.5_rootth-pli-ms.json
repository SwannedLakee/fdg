{	
"sn52.5:0.1":	"สํยุตฺต นิกาย ๕๒ฯ๕ ",
"sn52.5:0.2":	"๑ฯ รโหคตวคฺค ",
"sn52.5:0.3":	"ทุติยกณฺฑกีสุตฺต ",
"sn52.5:1.1":	"สาเกตนิทานํฯ ",
"sn52.5:1.2":	"เอกมนฺตํ นิสินฺโน โข อายสฺมา สาริปุตฺโต อายสฺมนฺตํ อนุรุทฺธํ เอตทโวจ",
"sn52.5:1.3":	"“อเสเขนาวุโส อนุรุทฺธ, ภิกฺขุนา กตเม ธมฺมา อุปสมฺปชฺช วิหาตพฺพา”ติ? ",
"sn52.5:1.4":	"“อเสเขนาวุโส สาริปุตฺต, ภิกฺขุนา จตฺตาโร สติปฏฺฐานา อุปสมฺปชฺช วิหาตพฺพาฯ ",
"sn52.5:1.5":	"กตเม จตฺตาโร? ",
"sn52.5:1.6":	"อิธาวุโส, ภิกฺขุ กาเย กายานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ; ",
"sn52.5:1.7":	"เวทนาสุ …เป… ",
"sn52.5:1.8":	"จิตฺเต …เป… ",
"sn52.5:1.9":	"ธมฺเมสุ ธมฺมานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํ—",
"sn52.5:1.10":	"อเสเขนาวุโส สาริปุตฺต, ภิกฺขุนา อิเม จตฺตาโร สติปฏฺฐานา อุปสมฺปชฺช วิหาตพฺพา”ติฯ ",
"sn52.5:1.11":	"ปญฺจมํฯ "
}	
