{	
"sn51.26:0.1":	"สํยุตฺต นิกาย ๕๑ฯ๒๖ ",
"sn51.26:0.2":	"๓ฯ อโยคุฬวคฺค ",
"sn51.26:0.3":	"ทุติยผลสุตฺต ",
"sn51.26:1.1":	"“จตฺตาโรเม, ภิกฺขเว, อิทฺธิปาทาฯ ",
"sn51.26:1.2":	"กตเม จตฺตาโร? ",
"sn51.26:1.3":	"อิธ, ภิกฺขเว, ภิกฺขุ ฉนฺทสมาธิปฺปธานสงฺขารสมนฺนาคตํ อิทฺธิปาทํ ภาเวติ, ",
"sn51.26:1.4":	"วีริยสมาธิ …เป… ",
"sn51.26:1.5":	"จิตฺตสมาธิ … ",
"sn51.26:1.6":	"วีมํสาสมาธิปฺปธานสงฺขารสมนฺนาคตํ อิทฺธิปาทํ ภาเวติ—",
"sn51.26:1.7":	"อิเม โข, ภิกฺขเว, จตฺตาโร อิทฺธิปาทาฯ ",
"sn51.26:1.8":	"อิเมสํ โข, ภิกฺขเว, จตุนฺนํ อิทฺธิปาทานํ ภาวิตตฺตา พหุลีกตตฺตา สตฺต ผลา สตฺตานิสํสา ปาฏิกงฺขาฯ ",
"sn51.26:2.1":	"กตเม สตฺต ผลา สตฺตานิสํสา? ",
"sn51.26:2.2":	"ทิฏฺเฐว ธมฺเม ปฏิกจฺจ อญฺญํ อาราเธติ ",
"sn51.26:2.3":	"โน เจ ทิฏฺเฐว ธมฺเม ปฏิกจฺจ อญฺญํ อาราเธติ; อถ มรณกาเล อญฺญํ อาราเธติ, ",
"sn51.26:2.4":	"โน เจ ทิฏฺเฐว ธมฺเม ปฏิกจฺจ อญฺญํ อาราเธติ, โน เจ มรณกาเล อญฺญํ อาราเธติ; อถ ปญฺจนฺนํ โอรมฺภาคิยานํ สํโยชนานํ ปริกฺขยา อนฺตราปรินิพฺพายี โหติ, อุปหจฺจปรินิพฺพายี โหติ, อสงฺขารปรินิพฺพายี โหติ, สสงฺขารปรินิพฺพายี โหติ, อุทฺธํโสโต โหติ อกนิฏฺฐคามีฯ ",
"sn51.26:2.5":	"อิเมสํ โข, ภิกฺขเว, จตุนฺนํ อิทฺธิปาทานํ ภาวิตตฺตา พหุลีกตตฺตา อิเม สตฺต ผลา สตฺตานิสํสา ปาฏิกงฺขา”ติฯ ",
"sn51.26:2.6":	"ฉฏฺฐํฯ "
}	
