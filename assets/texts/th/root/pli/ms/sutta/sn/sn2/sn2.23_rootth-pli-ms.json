{	
"sn2.23:0.1":	"สํยุตฺต นิกาย ๒ฯ๒๓ ",
"sn2.23:0.2":	"๓ฯ นานาติตฺถิยวคฺค ",
"sn2.23:0.3":	"เสรีสุตฺต ",
"sn2.23:1.1":	"เอกมนฺตํ ฐิโต โข เสรี เทวปุตฺโต ภควนฺตํ คาถาย อชฺฌภาสิ",
"sn2.23:2.1":	"“อนฺนเมวาภินนฺทนฺติ, ",
"sn2.23:2.2":	"อุภเย เทวมานุสา; ",
"sn2.23:2.3":	"อถ โก นาม โส ยกฺโข, ",
"sn2.23:2.4":	"ยํ อนฺนํ นาภินนฺทตี”ติฯ ",
"sn2.23:3.1":	"“เย นํ ททนฺติ สทฺธาย, ",
"sn2.23:3.2":	"วิปฺปสนฺเนน เจตสา; ",
"sn2.23:3.3":	"ตเมว อนฺนํ ภชติ, ",
"sn2.23:3.4":	"อสฺมึ โลเก ปรมฺหิ จฯ ",
"sn2.23:4.1":	"ตสฺมา วิเนยฺย มจฺเฉรํ, ",
"sn2.23:4.2":	"ทชฺชา ทานํ มลาภิภู; ",
"sn2.23:4.3":	"ปุญฺญานิ ปรโลกสฺมึ, ",
"sn2.23:4.4":	"ปติฏฺฐา โหนฺติ ปาณินนฺ”ติฯ ",
"sn2.23:5.1":	"“อจฺฉริยํ, ภนฺเต, อพฺภุตํ, ภนฺเตฯ ",
"sn2.23:5.2":	"ยาวสุภาสิตมิทํ, ภนฺเต, ภควตา",
"sn2.23:6.1":	"‘เย นํ ททนฺติ สทฺธาย, ",
"sn2.23:6.2":	"วิปฺปสนฺเนน เจตสา; ",
"sn2.23:6.3":	"ตเมว อนฺนํ ภชติ, ",
"sn2.23:6.4":	"อสฺมึ โลเก ปรมฺหิ จฯ ",
"sn2.23:7.1":	"ตสฺมา วิเนยฺย มจฺเฉรํ, ",
"sn2.23:7.2":	"ทชฺชา ทานํ มลาภิภู; ",
"sn2.23:7.3":	"ปุญฺญานิ ปรโลกสฺมึ, ",
"sn2.23:7.4":	"ปติฏฺฐา โหนฺติ ปาณินนฺ’ติฯ ",
"sn2.23:8.1":	"ภูตปุพฺพาหํ, ภนฺเต, สิรี นาม ราชา อโหสึ ทายโก ทานปติ ทานสฺส วณฺณวาทีฯ ",
"sn2.23:8.2":	"ตสฺส มยฺหํ, ภนฺเต, จตูสุ ทฺวาเรสุ ทานํ ทียิตฺถ สมณพฺราหฺมณกปณทฺธิกวนิพฺพกยาจกานํฯ ",
"sn2.23:8.3":	"อถ โข มํ, ภนฺเต, อิตฺถาคารํ อุปสงฺกมิตฺวา เอตทโวจ",
"sn2.23:8.4":	"‘เทวสฺส โข ทานํ ทียติ; อมฺหากํ ทานํ น ทียติฯ ",
"sn2.23:8.5":	"สาธุ มยมฺปิ เทวํ นิสฺสาย ทานานิ ทเทยฺยาม, ปุญฺญานิ กเรยฺยามา’ติฯ ",
"sn2.23:8.6":	"ตสฺส มยฺหํ, ภนฺเต, เอตทโหสิ",
"sn2.23:8.7":	"‘อหํ โขสฺมิ ทายโก ทานปติ ทานสฺส วณฺณวาทีฯ ",
"sn2.23:8.8":	"ทานํ ทสฺสามาติ วทนฺเต กินฺติ วเทยฺยนฺ’ติ? ",
"sn2.23:8.9":	"โส ขฺวาหํ, ภนฺเต, ปฐมํ ทฺวารํ อิตฺถาคารสฺส อทาสึฯ ",
"sn2.23:8.10":	"ตตฺถ อิตฺถาคารสฺส ทานํ ทียิตฺถ; มม ทานํ ปฏิกฺกมิฯ ",
"sn2.23:9.1":	"อถ โข มํ, ภนฺเต, ขตฺติยา อนุยนฺตา อุปสงฺกมิตฺวา เอตทโวจุํ",
"sn2.23:9.2":	"‘เทวสฺส โข ทานํ ทียติ; อิตฺถาคารสฺส ทานํ ทียติ; อมฺหากํ ทานํ น ทียติฯ ",
"sn2.23:9.3":	"สาธุ มยมฺปิ เทวํ นิสฺสาย ทานานิ ทเทยฺยาม, ปุญฺญานิ กเรยฺยามา’ติฯ ",
"sn2.23:9.4":	"ตสฺส มยฺหํ, ภนฺเต, เอตทโหสิ",
"sn2.23:9.5":	"‘อหํ โขสฺมิ ทายโก ทานปติ ทานสฺส วณฺณวาทีฯ ",
"sn2.23:9.6":	"ทานํ ทสฺสามาติ วทนฺเต กินฺติ วเทยฺยนฺ’ติ? ",
"sn2.23:9.7":	"โส ขฺวาหํ, ภนฺเต, ทุติยํ ทฺวารํ ขตฺติยานํ อนุยนฺตานํ อทาสึฯ ",
"sn2.23:9.8":	"ตตฺถ ขตฺติยานํ อนุยนฺตานํ ทานํ ทียิตฺถ, มม ทานํ ปฏิกฺกมิฯ ",
"sn2.23:10.1":	"อถ โข มํ, ภนฺเต, พลกาโย อุปสงฺกมิตฺวา เอตทโวจ",
"sn2.23:10.2":	"‘เทวสฺส โข ทานํ ทียติ; อิตฺถาคารสฺส ทานํ ทียติ; ขตฺติยานํ อนุยนฺตานํ ทานํ ทียติ; อมฺหากํ ทานํ น ทียติฯ ",
"sn2.23:10.3":	"สาธุ มยมฺปิ เทวํ นิสฺสาย ทานานิ ทเทยฺยาม, ปุญฺญานิ กเรยฺยามา’ติฯ ",
"sn2.23:10.4":	"ตสฺส มยฺหํ, ภนฺเต, เอตทโหสิ",
"sn2.23:10.5":	"‘อหํ โขสฺมิ ทายโก ทานปติ ทานสฺส วณฺณวาทีฯ ",
"sn2.23:10.6":	"ทานํ ทสฺสามาติ วทนฺเต กินฺติ วเทยฺยนฺ’ติ? ",
"sn2.23:10.7":	"โส ขฺวาหํ, ภนฺเต, ตติยํ ทฺวารํ พลกายสฺส อทาสึฯ ",
"sn2.23:10.8":	"ตตฺถ พลกายสฺส ทานํ ทียิตฺถ, มม ทานํ ปฏิกฺกมิฯ ",
"sn2.23:11.1":	"อถ โข มํ, ภนฺเต, พฺราหฺมณคหปติกา อุปสงฺกมิตฺวา เอตทโวจุํ",
"sn2.23:11.2":	"‘เทวสฺส โข ทานํ ทียติ; อิตฺถาคารสฺส ทานํ ทียติ; ขตฺติยานํ อนุยนฺตานํ ทานํ ทียติ; พลกายสฺส ทานํ ทียติ; อมฺหากํ ทานํ น ทียติฯ ",
"sn2.23:11.3":	"สาธุ มยมฺปิ เทวํ นิสฺสาย ทานานิ ทเทยฺยาม, ปุญฺญานิ กเรยฺยามา’ติฯ ",
"sn2.23:11.4":	"ตสฺส มยฺหํ, ภนฺเต, เอตทโหสิ",
"sn2.23:11.5":	"‘อหํ โขสฺมิ ทายโก ทานปติ ทานสฺส วณฺณวาทีฯ ",
"sn2.23:11.6":	"ทานํ ทสฺสามาติ วทนฺเต กินฺติ วเทยฺยนฺ’ติ? ",
"sn2.23:11.7":	"โส ขฺวาหํ, ภนฺเต, จตุตฺถํ ทฺวารํ พฺราหฺมณคหปติกานํ อทาสึฯ ",
"sn2.23:11.8":	"ตตฺถ พฺราหฺมณคหปติกานํ ทานํ ทียิตฺถ, มม ทานํ ปฏิกฺกมิฯ ",
"sn2.23:12.1":	"อถ โข มํ, ภนฺเต, ปุริสา อุปสงฺกมิตฺวา เอตทโวจุํ",
"sn2.23:12.2":	"‘น โข ทานิ เทวสฺส โกจิ ทานํ ทียตี’ติฯ ",
"sn2.23:12.3":	"เอวํ วุตฺตาหํ, ภนฺเต, เต ปุริเส เอตทโวจํ",
"sn2.23:12.4":	"‘เตน หิ, ภเณ, โย พาหิเรสุ ชนปเทสุ อาโย สญฺชายติ ตโต อุปฑฺฒํ อนฺเตปุเร ปเวเสถ, อุปฑฺฒํ ตตฺเถว ทานํ เทถ สมณพฺราหฺมณกปณทฺธิกวนิพฺพกยาจกานนฺ’ติฯ ",
"sn2.23:12.5":	"โส ขฺวาหํ, ภนฺเต, เอวํ ทีฆรตฺตํ กตานํ ปุญฺญานํ เอวํ ทีฆรตฺตํ กตานํ กุสลานํ ธมฺมานํ ปริยนฺตํ นาธิคจฺฉามิ—",
"sn2.23:12.6":	"เอตฺตกํ ปุญฺญนฺติ วา เอตฺตโก ปุญฺญวิปาโกติ วา เอตฺตกํ สคฺเค ฐาตพฺพนฺติ วาติฯ ",
"sn2.23:12.7":	"อจฺฉริยํ, ภนฺเต, อพฺภุตํ, ภนฺเตฯ ",
"sn2.23:12.8":	"ยาวสุภาสิตมิทํ, ภนฺเต, ภควตา",
"sn2.23:13.1":	"‘เย นํ ททนฺติ สทฺธาย, ",
"sn2.23:13.2":	"วิปฺปสนฺเนน เจตสา; ",
"sn2.23:13.3":	"ตเมว อนฺนํ ภชติ, ",
"sn2.23:13.4":	"อสฺมึ โลเก ปรมฺหิ จฯ ",
"sn2.23:14.1":	"ตสฺมา วิเนยฺย มจฺเฉรํ, ",
"sn2.23:14.2":	"ทชฺชา ทานํ มลาภิภู; ",
"sn2.23:14.3":	"ปุญฺญานิ ปรโลกสฺมึ, ",
"sn2.23:14.4":	"ปติฏฺฐา โหนฺติ ปาณินนฺ’”ติฯ "
}	
