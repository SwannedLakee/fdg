{	
"sn22.104:0.1":	"สํยุตฺต นิกาย ๒๒ฯ๑๐๔ ",
"sn22.104:0.2":	"๑๑ฯ อนฺตวคฺค ",
"sn22.104:0.3":	"ทุกฺขสุตฺต ",
"sn22.104:1.1":	"สาวตฺถินิทานํฯ ",
"sn22.104:1.2":	"“ทุกฺขญฺจ โว, ภิกฺขเว, เทเสสฺสามิ ทุกฺขสมุทยญฺจ ทุกฺขนิโรธญฺจ ทุกฺขนิโรธคามินิญฺจ ปฏิปทํฯ ",
"sn22.104:1.3":	"ตํ สุณาถฯ ",
"sn22.104:1.4":	"กตมญฺจ, ภิกฺขเว, ทุกฺขํ? ",
"sn22.104:1.5":	"ปญฺจุปาทานกฺขนฺธาติสฺส วจนียํฯ ",
"sn22.104:1.6":	"กตเม ปญฺจ? ",
"sn22.104:1.7":	"เสยฺยถิทํ—รูปุปาทานกฺขนฺโธ …เป… วิญฺญาณุปาทานกฺขนฺโธฯ ",
"sn22.104:1.8":	"อิทํ วุจฺจติ, ภิกฺขเว, ทุกฺขํฯ ",
"sn22.104:1.9":	"กตโม จ, ภิกฺขเว, ทุกฺขสมุทโย? ",
"sn22.104:1.10":	"ยายํ ตณฺหา โปโนภวิกา …เป… วิภวตณฺหา—",
"sn22.104:1.11":	"อยํ วุจฺจติ, ภิกฺขเว, ทุกฺขสมุทโยฯ ",
"sn22.104:1.12":	"กตโม จ, ภิกฺขเว, ทุกฺขนิโรโธ? ",
"sn22.104:1.13":	"โย ตสฺสาเยว ตณฺหาย อเสสวิราคนิโรโธ จาโค ปฏินิสฺสคฺโค มุตฺติ อนาลโย—",
"sn22.104:1.14":	"อยํ วุจฺจติ, ภิกฺขเว, ทุกฺขนิโรโธฯ ",
"sn22.104:1.15":	"กตมา จ, ภิกฺขเว, ทุกฺขนิโรธคามินี ปฏิปทา? ",
"sn22.104:1.16":	"อยเมว อริโย อฏฺฐงฺคิโก มคฺโคฯ ",
"sn22.104:1.17":	"เสยฺยถิทํ—สมฺมาทิฏฺฐิ …เป… สมฺมาสมาธิฯ ",
"sn22.104:1.18":	"อยํ วุจฺจติ, ภิกฺขเว, ทุกฺขนิโรธคามินี ปฏิปทา”ติฯ ",
"sn22.104:1.19":	"ทุติยํฯ "
}	
