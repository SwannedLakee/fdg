{	
"sn22.33:0.1":	"สํยุตฺต นิกาย ๒๒ฯ๓๓ ",
"sn22.33:0.2":	"๔ฯ นตุมฺหากวคฺค ",
"sn22.33:0.3":	"นตุมฺหากสุตฺต ",
"sn22.33:1.1":	"สาวตฺถินิทานํฯ ",
"sn22.33:1.2":	"“ยํ, ภิกฺขเว, น ตุมฺหากํ, ตํ ปชหถฯ ",
"sn22.33:1.3":	"ตํ โว ปหีนํ หิตาย สุขาย ภวิสฺสติฯ ",
"sn22.33:1.4":	"กิญฺจ, ภิกฺขเว, น ตุมฺหากํ? ",
"sn22.33:1.5":	"รูปํ, ภิกฺขเว, น ตุมฺหากํ, ตํ ปชหถฯ ",
"sn22.33:1.6":	"ตํ โว ปหีนํ หิตาย สุขาย ภวิสฺสติฯ ",
"sn22.33:1.7":	"เวทนา น ตุมฺหากํ, ตํ ปชหถฯ ",
"sn22.33:1.8":	"สา โว ปหีนา หิตาย สุขาย ภวิสฺสติฯ ",
"sn22.33:1.9":	"สญฺญา น ตุมฺหากํ … ",
"sn22.33:1.10":	"สงฺขารา น ตุมฺหากํ, เต ปชหถฯ ",
"sn22.33:1.11":	"เต โว ปหีนา หิตาย สุขาย ภวิสฺสนฺติฯ ",
"sn22.33:1.12":	"วิญฺญาณํ น ตุมฺหากํ, ตํ ปชหถฯ ",
"sn22.33:1.13":	"ตํ โว ปหีนํ หิตาย สุขาย ภวิสฺสติฯ ",
"sn22.33:2.1":	"เสยฺยถาปิ, ภิกฺขเว, ยํ อิมสฺมึ เชตวเน ติณกฏฺฐสาขาปลาสํ ตํ ชโน หเรยฺย วา ฑเหยฺย วา ยถาปจฺจยํ วา กเรยฺยฯ ",
"sn22.33:2.2":	"อปิ นุ ตุมฺหากํ เอวมสฺส",
"sn22.33:2.3":	"‘อเมฺห ชโน หรติ วา ฑหติ วา ยถาปจฺจยํ วา กโรตี’”ติ? ",
"sn22.33:2.4":	"“โน เหตํ, ภนฺเต”ฯ ",
"sn22.33:2.5":	"“ตํ กิสฺส เหตุ”? ",
"sn22.33:2.6":	"“น หิ โน เอตํ, ภนฺเต, อตฺตา วา อตฺตนิยํ วา”ติฯ ",
"sn22.33:2.7":	"“เอวเมว โข, ภิกฺขเว, รูปํ น ตุมฺหากํ, ตํ ปชหถฯ ",
"sn22.33:2.8":	"ตํ โว ปหีนํ หิตาย สุขาย ภวิสฺสติฯ ",
"sn22.33:2.9":	"เวทนา น ตุมฺหากํ, ตํ ปชหถฯ ",
"sn22.33:2.10":	"สา โว ปหีนา หิตาย สุขาย ภวิสฺสติฯ ",
"sn22.33:2.11":	"สญฺญา น ตุมฺหากํ … ",
"sn22.33:2.12":	"สงฺขารา น ตุมฺหากํ … ",
"sn22.33:2.13":	"วิญฺญาณํ น ตุมฺหากํ, ตํ ปชหถฯ ",
"sn22.33:2.14":	"ตํ โว ปหีนํ หิตาย สุขาย ภวิสฺสตี”ติฯ ",
"sn22.33:2.15":	"ปฐมํฯ "
}	
