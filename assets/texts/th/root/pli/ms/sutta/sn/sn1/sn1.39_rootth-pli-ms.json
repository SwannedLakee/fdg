{	
"sn1.39:0.1":	"สํยุตฺต นิกาย ๑ฯ๓๙ ",
"sn1.39:0.2":	"๔ฯ สตุลฺลปกายิกวคฺค ",
"sn1.39:0.3":	"ปฐมปชฺชุนฺนธีตุสุตฺต ",
"sn1.39:1.1":	"เอวํ เม สุตํ—",
"sn1.39:1.2":	"เอกํ สมยํ ภควา เวสาลิยํ วิหรติ มหาวเน กูฏาคารสาลายํฯ ",
"sn1.39:1.3":	"อถ โข โกกนทา ปชฺชุนฺนสฺส ธีตา อภิกฺกนฺตาย รตฺติยา อภิกฺกนฺตวณฺณา เกวลกปฺปํ มหาวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ ",
"sn1.39:1.4":	"เอกมนฺตํ ฐิตา โข สา เทวตา โกกนทา ปชฺชุนฺนสฺส ธีตา ภควโต สนฺติเก อิมา คาถาโย อภาสิ",
"sn1.39:2.1":	"“เวสาลิยํ วเน วิหรนฺตํ, ",
"sn1.39:2.2":	"อคฺคํ สตฺตสฺส สมฺพุทฺธํ; ",
"sn1.39:2.3":	"โกกนทาหมสฺมิ อภิวนฺเท, ",
"sn1.39:2.4":	"โกกนทา ปชฺชุนฺนสฺส ธีตาฯ ",
"sn1.39:3.1":	"สุตเมว ปุเร อาสิ, ",
"sn1.39:3.2":	"ธมฺโม จกฺขุมตานุพุทฺโธ; ",
"sn1.39:3.3":	"สาหํ ทานิ สกฺขิ ชานามิ, ",
"sn1.39:3.4":	"มุนิโน เทสยโต สุคตสฺสฯ ",
"sn1.39:4.1":	"เย เกจิ อริยํ ธมฺมํ, ",
"sn1.39:4.2":	"วิครหนฺตา จรนฺติ ทุมฺเมธา; ",
"sn1.39:4.3":	"อุเปนฺติ โรรุวํ โฆรํ, ",
"sn1.39:4.4":	"จิรรตฺตํ ทุกฺขํ อนุภวนฺติฯ ",
"sn1.39:5.1":	"เย จ โข อริเย ธมฺเม, ",
"sn1.39:5.2":	"ขนฺติยา อุปสเมน อุเปตา; ",
"sn1.39:5.3":	"ปหาย มานุสํ เทหํ, ",
"sn1.39:5.4":	"เทวกายํ ปริปูเรสฺสนฺตี”ติฯ "
}	
