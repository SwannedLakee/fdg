{	
"sn55.23:0.1":	"สํยุตฺต นิกาย ๕๕ฯ๒๓ ",
"sn55.23:0.2":	"๓ฯ สรณานิวคฺค ",
"sn55.23:0.3":	"โคธสกฺกสุตฺต ",
"sn55.23:1.1":	"กปิลวตฺถุนิทานํฯ ",
"sn55.23:1.2":	"อถ โข มหานาโม สกฺโก เยน โคธา สกฺโก เตนุปสงฺกมิ; อุปสงฺกมิตฺวา โคธํ สกฺกํ เอตทโวจ",
"sn55.23:1.3":	"“กติหิ ตฺวํ, โคเธ, ธมฺเมหิ สมนฺนาคตํ โสตาปนฺนปุคฺคลํ อาชานาสิ อวินิปาตธมฺมํ นิยตํ สมฺโพธิปรายณนฺ”ติ? ",
"sn55.23:2.1":	"“ตีหิ ขฺวาหํ, มหานาม, ธมฺเมหิ สมนฺนาคตํ โสตาปนฺนปุคฺคลํ อาชานามิ อวินิปาตธมฺมํ นิยตํ สมฺโพธิปรายณํฯ ",
"sn55.23:2.2":	"กตเมหิ ตีหิ? ",
"sn55.23:2.3":	"อิธ, มหานาม, อริยสาวโก พุทฺเธ อเวจฺจปฺปสาเทน สมนฺนาคโต โหติ—",
"sn55.23:2.4":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.23:2.5":	"ธมฺเม …เป… ",
"sn55.23:2.6":	"สงฺเฆ อเวจฺจปฺปสาเทน สมนฺนาคโต โหติ—",
"sn55.23:2.7":	"สุปฺปฏิปนฺโน ภควโต สาวกสงฺโฆ …เป… อนุตฺตรํ ปุญฺญกฺเขตฺตํ โลกสฺสาติฯ ",
"sn55.23:2.8":	"อิเมหิ ขฺวาหํ, มหานาม, ตีหิ ธมฺเมหิ สมนฺนาคตํ โสตาปนฺนปุคฺคลํ อาชานามิ อวินิปาตธมฺมํ นิยตํ สมฺโพธิปรายณํฯ ",
"sn55.23:3.1":	"ตฺวํ ปน, มหานาม, กติหิ ธมฺเมหิ สมนฺนาคตํ โสตาปนฺนปุคฺคลํ อาชานาสิ อวินิปาตธมฺมํ นิยตํ สมฺโพธิปรายณนฺ”ติ? ",
"sn55.23:3.2":	"“จตูหิ ขฺวาหํ, โคเธ, ธมฺเมหิ สมนฺนาคตํ โสตาปนฺนปุคฺคลํ อาชานามิ อวินิปาตธมฺมํ นิยตํ สมฺโพธิปรายณํฯ ",
"sn55.23:3.3":	"กตเมหิ จตูหิ? ",
"sn55.23:3.4":	"อิธ, โคเธ, อริยสาวโก พุทฺเธ อเวจฺจปฺปสาเทน สมนฺนาคโต โหติ—",
"sn55.23:3.5":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.23:3.6":	"ธมฺเม …เป… ",
"sn55.23:3.7":	"สงฺเฆ …เป… ",
"sn55.23:3.8":	"อริยกนฺเตหิ สีเลหิ สมนฺนาคโต โหติ อขณฺเฑหิ …เป… สมาธิสํวตฺตนิเกหิฯ ",
"sn55.23:3.9":	"อิเมหิ ขฺวาหํ, โคเธ, จตูหิ ธมฺเมหิ สมนฺนาคตํ โสตาปนฺนปุคฺคลํ อาชานามิ อวินิปาตธมฺมํ นิยตํ สมฺโพธิปรายณนฺ”ติฯ ",
"sn55.23:4.1":	"“อาคเมหิ ตฺวํ, มหานาม, อาคเมหิ ตฺวํ, มหานามฯ ",
"sn55.23:4.2":	"ภควาว เอตํ ชาเนยฺย เอเตหิ ธมฺเมหิ สมนฺนาคตํ วา อสมนฺนาคตํ วา”ติฯ ",
"sn55.23:4.3":	"“อายาม, โคเธ, เยน ภควา เตนุปสงฺกเมยฺยาม; อุปสงฺกมิตฺวา ภควโต เอตมตฺถํ อาโรเจสฺสามา”ติฯ ",
"sn55.23:4.4":	"อถ โข มหานาโม สกฺโก โคธา จ สกฺโก เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ เอกมนฺตํ นิสินฺโน โข มหานาโม สกฺโก ภควนฺตํ เอตทโวจ",
"sn55.23:5.1":	"“อิธาหํ, ภนฺเต, เยน โคธา สกฺโก เตนุปสงฺกมึ; อุปสงฺกมิตฺวา โคธํ สกฺกํ เอตทโวจํ",
"sn55.23:5.2":	"‘กติหิ ตฺวํ, โคเธ, ธมฺเมหิ สมนฺนาคตํ โสตาปนฺนปุคฺคลํ อาชานาสิ อวินิปาตธมฺมํ นิยตํ สมฺโพธิปรายณํ’? ",
"sn55.23:5.3":	"เอวํ วุตฺเต, ภนฺเต, โคธา สกฺโก มํ เอตทโวจ—",
"sn55.23:6.1":	"ตีหิ ขฺวาหํ, มหานาม, ธมฺเมหิ สมนฺนาคตํ โสตาปนฺนปุคฺคลํ อาชานามิ อวินิปาตธมฺมํ นิยตํ สมฺโพธิปรายณํฯ ",
"sn55.23:6.2":	"กตเมหิ ตีหิ? ",
"sn55.23:6.3":	"อิธ, มหานาม, อริยสาวโก พุทฺเธ อเวจฺจปฺปสาเทน สมนฺนาคโต โหติ—",
"sn55.23:6.4":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.23:6.5":	"ธมฺเม …เป… ",
"sn55.23:6.6":	"สงฺเฆ อเวจฺจปฺปสาเทน สมนฺนาคโต โหติ—",
"sn55.23:6.7":	"สุปฺปฏิปนฺโน ภควโต สาวกสงฺโฆ …เป… อนุตฺตรํ ปุญฺญกฺเขตฺตํ โลกสฺสาติฯ ",
"sn55.23:6.8":	"อิเมหิ ขฺวาหํ, มหานาม, ตีหิ ธมฺเมหิ สมนฺนาคตํ โสตาปนฺนปุคฺคลํ อาชานามิ อวินิปาตธมฺมํ นิยตํ สมฺโพธิปรายณํฯ ",
"sn55.23:6.9":	"ตฺวํ ปน, มหานาม, กตเมหิ ธมฺเมหิ สมนฺนาคตํ โสตาปนฺนปุคฺคลํ อาชานาสิ อวินิปาตธมฺมํ นิยตํ สมฺโพธิปรายณนฺ’ติ? ",
"sn55.23:7.1":	"เอวํ วุตฺตาหํ, ภนฺเต, โคธํ สกฺกํ เอตทโวจํ",
"sn55.23:7.2":	"‘จตูหิ ขฺวาหํ, โคเธ, ธมฺเมหิ สมนฺนาคตํ โสตาปนฺนปุคฺคลํ อาชานามิ อวินิปาตธมฺมํ นิยตํ สมฺโพธิปรายณํฯ ",
"sn55.23:7.3":	"กตเมหิ จตูหิ? ",
"sn55.23:7.4":	"อิธ, โคเธ, อริยสาวโก พุทฺเธ อเวจฺจปฺปสาเทน สมนฺนาคโต โหติ—",
"sn55.23:7.5":	"อิติปิ โส ภควา …เป… สตฺถา เทวมนุสฺสานํ พุทฺโธ ภควาติฯ ",
"sn55.23:7.6":	"ธมฺเม …เป… ",
"sn55.23:7.7":	"สงฺเฆ …เป… ",
"sn55.23:7.8":	"อริยกนฺเตหิ สีเลหิ สมนฺนาคโต โหติ อขณฺเฑหิ …เป… สมาธิสํวตฺตนิเกหิฯ ",
"sn55.23:7.9":	"อิเมหิ ขฺวาหํ, โคเธ, จตูหิ ธมฺเมหิ สมนฺนาคตํ โสตาปนฺนปุคฺคลํ อาชานามิ อวินิปาตธมฺมํ นิยตํ สมฺโพธิปรายณนฺ’ติฯ ",
"sn55.23:8.1":	"เอวํ วุตฺเต, ภนฺเต, โคธา สกฺโก มํ เอตทโวจ",
"sn55.23:8.2":	"‘อาคเมหิ ตฺวํ, มหานาม, อาคเมหิ ตฺวํ, มหานามฯ ",
"sn55.23:8.3":	"ภควาว เอตํ ชาเนยฺย เอเตหิ ธมฺเมหิ สมนฺนาคตํ วา อสมนฺนาคตํ วา’ติฯ ",
"sn55.23:8.4":	"อิธ, ภนฺเต, โกจิเทว ธมฺโม สมุปฺปาโท อุปฺปชฺเชยฺย, เอกโต อสฺส ภควา เอกโต ภิกฺขุสงฺโฆ จฯ ",
"sn55.23:8.5":	"เยเนว ภควา เตเนวาหํ อสฺสํฯ ",
"sn55.23:8.6":	"เอวํ ปสนฺนํ มํ, ภนฺเต, ภควา ธาเรตุฯ ",
"sn55.23:8.7":	"อิธ, ภนฺเต, โกจิเทว ธมฺโม สมุปฺปาโท อุปฺปชฺเชยฺย, เอกโต อสฺส ภควา เอกโต ภิกฺขุสงฺโฆ ภิกฺขุนิสงฺโฆ จฯ ",
"sn55.23:8.8":	"เยเนว ภควา เตเนวาหํ อสฺสํฯ ",
"sn55.23:8.9":	"เอวํ ปสนฺนํ มํ, ภนฺเต, ภควา ธาเรตุฯ ",
"sn55.23:8.10":	"อิธ, ภนฺเต, โกจิเทว ธมฺโม สมุปฺปาโท อุปฺปชฺเชยฺย, เอกโต อสฺส ภควา เอกโต ภิกฺขุสงฺโฆ ภิกฺขุนิสงฺโฆ จ อุปาสกา จฯ ",
"sn55.23:8.11":	"เยเนว ภควา เตเนวาหํ อสฺสํฯ ",
"sn55.23:8.12":	"เอวํ ปสนฺนํ มํ, ภนฺเต, ภควา ธาเรตุฯ ",
"sn55.23:8.13":	"อิธ, ภนฺเต, โกจิเทว ธมฺโม สมุปฺปาโท อุปฺปชฺเชยฺย, เอกโต อสฺส ภควา เอกโต ภิกฺขุสงฺโฆ ภิกฺขุนิสงฺโฆ อุปาสกา อุปาสิกาโย จฯ ",
"sn55.23:8.14":	"เยเนว ภควา เตเนวาหํ อสฺสํฯ ",
"sn55.23:8.15":	"เอวํ ปสนฺนํ มํ, ภนฺเต, ภควา ธาเรตุฯ ",
"sn55.23:8.16":	"อิธ, ภนฺเต, โกจิเทว ธมฺโม สมุปฺปาโท อุปฺปชฺเชยฺย, เอกโต อสฺส ภควา เอกโต ภิกฺขุสงฺโฆ ภิกฺขุนิสงฺโฆ อุปาสกา อุปาสิกาโย สเทวโก จ โลโก สมารโก สพฺรหฺมโก สสฺสมณพฺราหฺมณี ปชา สเทวมนุสฺสาฯ ",
"sn55.23:8.17":	"เยเนว ภควา เตเนวาหํ อสฺสํฯ ",
"sn55.23:8.18":	"เอวํ ปสนฺนํ มํ, ภนฺเต, ภควา ธาเรตู”ติฯ ",
"sn55.23:8.19":	"“เอวํวาที ตฺวํ, โคเธ, มหานามํ สกฺกํ กึ วเทสี”ติ? ",
"sn55.23:8.20":	"“เอวํวาทาหํ, ภนฺเต, มหานามํ สกฺกํ น กิญฺจิ วทามิ, อญฺญตฺร กลฺยาณา อญฺญตฺร กุสลา”ติฯ ",
"sn55.23:8.21":	"ตติยํฯ "
}	
