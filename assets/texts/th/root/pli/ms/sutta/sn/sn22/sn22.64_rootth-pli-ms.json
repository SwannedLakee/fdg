{	
"sn22.64:0.1":	"สํยุตฺต นิกาย ๒๒ฯ๖๔ ",
"sn22.64:0.2":	"๗ฯ อรหนฺตวคฺค ",
"sn22.64:0.3":	"มญฺญมานสุตฺต ",
"sn22.64:1.1":	"สาวตฺถินิทานํฯ ",
"sn22.64:1.2":	"อถ โข อญฺญตโร ภิกฺขุ …เป… เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn22.64:1.3":	"“สาธุ เม, ภนฺเต, ภควา สงฺขิตฺเตน ธมฺมํ เทเสตุ …เป… อาตาปี ปหิตตฺโต วิหเรยฺยนฺ”ติฯ ",
"sn22.64:1.4":	"“มญฺญมาโน โข, ภิกฺขุ, พทฺโธ มารสฺส; ",
"sn22.64:1.5":	"อมญฺญมาโน มุตฺโต ปาปิมโต”ติฯ ",
"sn22.64:1.6":	"“อญฺญาตํ, ภควา, อญฺญาตํ, สุคตา”ติฯ ",
"sn22.64:2.1":	"“ยถา กถํ ปน ตฺวํ, ภิกฺขุ, มยา สงฺขิตฺเตน ภาสิตสฺส วิตฺถาเรน อตฺถํ อาชานาสี”ติ? ",
"sn22.64:2.2":	"“รูปํ โข, ภนฺเต, มญฺญมาโน พทฺโธ มารสฺส; ",
"sn22.64:2.3":	"อมญฺญมาโน มุตฺโต ปาปิมโตฯ ",
"sn22.64:2.4":	"เวทนํ … ",
"sn22.64:2.5":	"สญฺญํ … ",
"sn22.64:2.6":	"สงฺขาเร … ",
"sn22.64:2.7":	"วิญฺญาณํ มญฺญมาโน พทฺโธ มารสฺส; ",
"sn22.64:2.8":	"อมญฺญมาโน มุตฺโต ปาปิมโตฯ ",
"sn22.64:2.9":	"อิมสฺส ขฺวาหํ, ภนฺเต, ภควตา สงฺขิตฺเตน ภาสิตสฺส เอวํ วิตฺถาเรน อตฺถํ อาชานามี”ติฯ ",
"sn22.64:3.1":	"“สาธุ สาธุ, ภิกฺขุฯ ",
"sn22.64:3.2":	"สาธุ โข ตฺวํ, ภิกฺขุ, มยา สงฺขิตฺเตน ภาสิตสฺส วิตฺถาเรน อตฺถํ อาชานาสิฯ ",
"sn22.64:3.3":	"รูปํ โข, ภิกฺขุ, มญฺญมาโน พทฺโธ มารสฺส; ",
"sn22.64:3.4":	"อมญฺญมาโน มุตฺโต ปาปิมโตฯ ",
"sn22.64:3.5":	"เวทนํ … ",
"sn22.64:3.6":	"สญฺญํ … ",
"sn22.64:3.7":	"สงฺขาเร … ",
"sn22.64:3.8":	"วิญฺญาณํ มญฺญมาโน พทฺโธ มารสฺส; ",
"sn22.64:3.9":	"อมญฺญมาโน มุตฺโต ปาปิมโตฯ ",
"sn22.64:3.10":	"อิมสฺส โข, ภิกฺขุ, มยา สงฺขิตฺเตน ภาสิตสฺส เอวํ วิตฺถาเรน อตฺโถ ทฏฺฐพฺโพ”ติ …เป… ",
"sn22.64:3.11":	"อญฺญตโร จ ปน โส ภิกฺขุ อรหตํ อโหสีติฯ ",
"sn22.64:3.12":	"ทุติยํฯ "
}	
