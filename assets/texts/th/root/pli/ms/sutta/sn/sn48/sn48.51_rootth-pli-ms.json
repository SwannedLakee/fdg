{	
"sn48.51:0.1":	"สํยุตฺต นิกาย ๔๘ฯ๕๑ ",
"sn48.51:0.2":	"๖ฯ สูกรขตวคฺค ",
"sn48.51:0.3":	"สาลสุตฺต ",
"sn48.51:1.1":	"เอวํ เม สุตํ—",
"sn48.51:1.2":	"เอกํ สมยํ ภควา โกสเลสุ วิหรติ สาลาย พฺราหฺมณคาเมฯ ",
"sn48.51:1.3":	"ตตฺร โข ภควา ภิกฺขู อามนฺเตสิ",
"sn48.51:1.4":	"“เสยฺยถาปิ, ภิกฺขเว, เย เกจิ ติรจฺฉานคตา ปาณา, สีโห มิคราชา เตสํ อคฺคมกฺขายติ, ยทิทํ—ถาเมน ชเวน สูเรน; ",
"sn48.51:1.5":	"เอวเมว โข, ภิกฺขเว, เย เกจิ โพธิปกฺขิยา ธมฺมา, ปญฺญินฺทฺริยํ เตสํ อคฺคมกฺขายติ, ยทิทํ—โพธายฯ ",
"sn48.51:2.1":	"กตเม จ, ภิกฺขเว, โพธิปกฺขิยา ธมฺมา? ",
"sn48.51:2.2":	"สทฺธินฺทฺริยํ, ภิกฺขเว, โพธิปกฺขิโย ธมฺโม, ตํ โพธาย สํวตฺตติ; ",
"sn48.51:2.3":	"วีริยินฺทฺริยํ โพธิปกฺขิโย ธมฺโม, ตํ โพธาย สํวตฺตติ; ",
"sn48.51:2.4":	"สตินฺทฺริยํ โพธิปกฺขิโย ธมฺโม, ตํ โพธาย สํวตฺตติ; ",
"sn48.51:2.5":	"สมาธินฺทฺริยํ โพธิปกฺขิโย ธมฺโม, ตํ โพธาย สํวตฺตติ; ",
"sn48.51:2.6":	"ปญฺญินฺทฺริยํ โพธิปกฺขิโย ธมฺโม, ตํ โพธาย สํวตฺตติฯ ",
"sn48.51:2.7":	"เสยฺยถาปิ, ภิกฺขเว, เย เกจิ ติรจฺฉานคตา ปาณา, สีโห มิคราชา เตสํ อคฺคมกฺขายติ, ยทิทํ—ถาเมน ชเวน สูเรน; ",
"sn48.51:2.8":	"เอวเมว โข, ภิกฺขเว, เย เกจิ โพธิปกฺขิยา ธมฺมา, ปญฺญินฺทฺริยํ เตสํ อคฺคมกฺขายติ, ยทิทํ—โพธายา”ติฯ ",
"sn48.51:2.9":	"ปฐมํฯ "
}	
