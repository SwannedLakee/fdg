{	
"sn1.31:0.1":	"สํยุตฺต นิกาย ๑ฯ๓๑ ",
"sn1.31:0.2":	"๔ฯ สตุลฺลปกายิกวคฺค ",
"sn1.31:0.3":	"สพฺภิสุตฺต ",
"sn1.31:1.1":	"เอวํ เม สุตํ—",
"sn1.31:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn1.31:1.3":	"อถ โข สมฺพหุลา สตุลฺลปกายิกา เทวตาโย อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐํสุฯ ",
"sn1.31:1.4":	"เอกมนฺตํ ฐิตา โข เอกา เทวตา ภควโต สนฺติเก อิมํ คาถํ อภาสิ",
"sn1.31:2.1":	"“สพฺภิเรว สมาเสถ, ",
"sn1.31:2.2":	"สพฺภิ กุพฺเพถ สนฺถวํ; ",
"sn1.31:2.3":	"สตํ สทฺธมฺมมญฺญาย, ",
"sn1.31:2.4":	"เสโยฺย โหติ น ปาปิโย”ติฯ ",
"sn1.31:3.1":	"อถ โข อปรา เทวตา ภควโต สนฺติเก อิมํ คาถํ อภาสิ",
"sn1.31:4.1":	"“สพฺภิเรว สมาเสถ, ",
"sn1.31:4.2":	"สพฺภิ กุพฺเพถ สนฺถวํ; ",
"sn1.31:4.3":	"สตํ สทฺธมฺมมญฺญาย, ",
"sn1.31:4.4":	"ปญฺญา ลพฺภติ นาญฺญโต”ติฯ ",
"sn1.31:5.1":	"อถ โข อปรา เทวตา ภควโต สนฺติเก อิมํ คาถํ อภาสิ",
"sn1.31:6.1":	"“สพฺภิเรว สมาเสถ, ",
"sn1.31:6.2":	"สพฺภิ กุพฺเพถ สนฺถวํ; ",
"sn1.31:6.3":	"สตํ สทฺธมฺมมญฺญาย, ",
"sn1.31:6.4":	"โสกมชฺเฌ น โสจตี”ติฯ ",
"sn1.31:7.1":	"อถ โข อปรา เทวตา ภควโต สนฺติเก อิมํ คาถํ อภาสิ",
"sn1.31:8.1":	"“สพฺภิเรว สมาเสถ, ",
"sn1.31:8.2":	"สพฺภิ กุพฺเพถ สนฺถวํ; ",
"sn1.31:8.3":	"สตํ สทฺธมฺมมญฺญาย, ",
"sn1.31:8.4":	"ญาติมชฺเฌ วิโรจตี”ติฯ ",
"sn1.31:9.1":	"อถ โข อปรา เทวตา ภควโต สนฺติเก อิมํ คาถํ อภาสิ",
"sn1.31:10.1":	"“สพฺภิเรว สมาเสถ, ",
"sn1.31:10.2":	"สพฺภิ กุพฺเพถ สนฺถวํ; ",
"sn1.31:10.3":	"สตํ สทฺธมฺมมญฺญาย, ",
"sn1.31:10.4":	"สตฺตา คจฺฉนฺติ สุคฺคตินฺ”ติฯ ",
"sn1.31:11.1":	"อถ โข อปรา เทวตา ภควโต สนฺติเก อิมํ คาถํ อภาสิ",
"sn1.31:12.1":	"“สพฺภิเรว สมาเสถ, ",
"sn1.31:12.2":	"สพฺภิ กุพฺเพถ สนฺถวํ; ",
"sn1.31:12.3":	"สตํ สทฺธมฺมมญฺญาย, ",
"sn1.31:12.4":	"สตฺตา ติฏฺฐนฺติ สาตตนฺ”ติฯ ",
"sn1.31:13.1":	"อถ โข อปรา เทวตา ภควนฺตํ เอตทโวจ",
"sn1.31:13.2":	"“กสฺส นุ โข, ภควา, สุภาสิตนฺ”ติ? ",
"sn1.31:14.1":	"“สพฺพาสํ โว สุภาสิตํ ปริยาเยน, อปิ จ มมปิ สุณาถ—",
"sn1.31:15.1":	"สพฺภิเรว สมาเสถ, ",
"sn1.31:15.2":	"สพฺภิ กุพฺเพถ สนฺถวํ; ",
"sn1.31:15.3":	"สตํ สทฺธมฺมมญฺญาย, ",
"sn1.31:15.4":	"สพฺพทุกฺขา ปมุจฺจตี”ติฯ ",
"sn1.31:16.1":	"อิทมโวจ ภควาฯ ",
"sn1.31:16.2":	"อตฺตมนา ตา เทวตาโย ภควนฺตํ อภิวาเทตฺวา ปทกฺขิณํ กตฺวา ตตฺเถวนฺตรธายึสูติฯ "
}	
