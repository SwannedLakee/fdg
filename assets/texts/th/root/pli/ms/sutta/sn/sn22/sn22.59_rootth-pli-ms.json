{	
"sn22.59:0.1":	"สํยุตฺต นิกาย ๒๒ฯ๕๙ ",
"sn22.59:0.2":	"๖ฯ อุปยวคฺค ",
"sn22.59:0.3":	"อนตฺตลกฺขณสุตฺต ",
"sn22.59:1.1":	"เอกํ สมยํ ภควา พาราณสิยํ วิหรติ อิสิปตเน มิคทาเยฯ ",
"sn22.59:1.2":	"ตตฺร โข ภควา ปญฺจวคฺคิเย ภิกฺขู อามนฺเตสิ",
"sn22.59:1.3":	"“ภิกฺขโว”ติฯ ",
"sn22.59:1.4":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"sn22.59:1.5":	"ภควา เอตทโวจ",
"sn22.59:2.1":	"“รูปํ, ภิกฺขเว, อนตฺตาฯ ",
"sn22.59:2.2":	"รูปญฺจ หิทํ, ภิกฺขเว, อตฺตา อภวิสฺส, นยิทํ รูปํ อาพาธาย สํวตฺเตยฺย, ลพฺเภถ จ รูเป",
"sn22.59:2.3":	"‘เอวํ เม รูปํ โหตุ, เอวํ เม รูปํ มา อโหสี’ติฯ ",
"sn22.59:2.4":	"ยสฺมา จ โข, ภิกฺขเว, รูปํ อนตฺตา, ตสฺมา รูปํ อาพาธาย สํวตฺตติ, น จ ลพฺภติ รูเป",
"sn22.59:2.5":	"‘เอวํ เม รูปํ โหตุ, เอวํ เม รูปํ มา อโหสี’ติฯ ",
"sn22.59:3.1":	"เวทนา อนตฺตาฯ ",
"sn22.59:3.2":	"เวทนา จ หิทํ, ภิกฺขเว, อตฺตา อภวิสฺส, นยิทํ เวทนา อาพาธาย สํวตฺเตยฺย, ลพฺเภถ จ เวทนาย",
"sn22.59:3.3":	"‘เอวํ เม เวทนา โหตุ, เอวํ เม เวทนา มา อโหสี’ติฯ ",
"sn22.59:3.4":	"ยสฺมา จ โข, ภิกฺขเว, เวทนา อนตฺตา, ตสฺมา เวทนา อาพาธาย สํวตฺตติ, น จ ลพฺภติ เวทนาย",
"sn22.59:3.5":	"‘เอวํ เม เวทนา โหตุ, เอวํ เม เวทนา มา อโหสี’ติฯ ",
"sn22.59:4.1":	"สญฺญา อนตฺตา …เป… ",
"sn22.59:4.2":	"สงฺขารา อนตฺตาฯ ",
"sn22.59:4.3":	"สงฺขารา จ หิทํ, ภิกฺขเว, อตฺตา อภวิสฺสํสุ, นยิทํ สงฺขารา อาพาธาย สํวตฺเตยฺยุํ, ลพฺเภถ จ สงฺขาเรสุ",
"sn22.59:4.4":	"‘เอวํ เม สงฺขารา โหนฺตุ, เอวํ เม สงฺขารา มา อเหสุนฺ’ติฯ ",
"sn22.59:4.5":	"ยสฺมา จ โข, ภิกฺขเว, สงฺขารา อนตฺตา, ตสฺมา สงฺขารา อาพาธาย สํวตฺตนฺติ, น จ ลพฺภติ สงฺขาเรสุ",
"sn22.59:4.6":	"‘เอวํ เม สงฺขารา โหนฺตุ, เอวํ เม สงฺขารา มา อเหสุนฺ’ติฯ ",
"sn22.59:5.1":	"วิญฺญาณํ อนตฺตาฯ ",
"sn22.59:5.2":	"วิญฺญาณญฺจ หิทํ, ภิกฺขเว, อตฺตา อภวิสฺส, นยิทํ วิญฺญาณํ อาพาธาย สํวตฺเตยฺย, ลพฺเภถ จ วิญฺญาเณ",
"sn22.59:5.3":	"‘เอวํ เม วิญฺญาณํ โหตุ, เอวํ เม วิญฺญาณํ มา อโหสี’ติฯ ",
"sn22.59:5.4":	"ยสฺมา จ โข, ภิกฺขเว, วิญฺญาณํ อนตฺตา, ตสฺมา วิญฺญาณํ อาพาธาย สํวตฺตติ, น จ ลพฺภติ วิญฺญาเณ",
"sn22.59:5.5":	"‘เอวํ เม วิญฺญาณํ โหตุ, เอวํ เม วิญฺญาณํ มา อโหสี’ติฯ ",
"sn22.59:6.1":	"ตํ กึ มญฺญถ, ภิกฺขเว, ",
"sn22.59:6.2":	"รูปํ นิจฺจํ วา อนิจฺจํ วา”ติ? ",
"sn22.59:6.3":	"“อนิจฺจํ, ภนฺเต”ฯ ",
"sn22.59:6.4":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn22.59:6.5":	"“ทุกฺขํ, ภนฺเต”ฯ ",
"sn22.59:6.6":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn22.59:6.7":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn22.59:6.8":	"“โน เหตํ, ภนฺเต”ฯ ",
"sn22.59:6.9":	"“เวทนา … ",
"sn22.59:6.10":	"สญฺญา … ",
"sn22.59:6.11":	"สงฺขารา … ",
"sn22.59:6.12":	"วิญฺญาณํ นิจฺจํ วา อนิจฺจํ วา”ติ? ",
"sn22.59:6.13":	"“อนิจฺจํ, ภนฺเต”ฯ ",
"sn22.59:6.14":	"“ยํ ปนานิจฺจํ ทุกฺขํ วา ตํ สุขํ วา”ติ? ",
"sn22.59:6.15":	"“ทุกฺขํ, ภนฺเต”ฯ ",
"sn22.59:6.16":	"“ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ",
"sn22.59:6.17":	"‘เอตํ มม, เอโสหมสฺมิ, เอโส เม อตฺตา’”ติ? ",
"sn22.59:6.18":	"“โน เหตํ, ภนฺเต”ฯ ",
"sn22.59:7.1":	"“ตสฺมาติห, ภิกฺขเว, ยํ กิญฺจิ รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, สพฺพํ รูปํ",
"sn22.59:8.1":	"ยา กาจิ เวทนา อตีตานาคตปจฺจุปฺปนฺนา อชฺฌตฺตา วา พหิทฺธา วา …เป… ยา ทูเร สนฺติเก วา, สพฺพา เวทนา",
"sn22.59:9.1":	"ยา กาจิ สญฺญา …เป… ",
"sn22.59:9.2":	"เย เกจิ สงฺขารา อตีตานาคตปจฺจุปฺปนฺนา อชฺฌตฺตํ วา พหิทฺธา วา …เป… เย ทูเร สนฺติเก วา, สพฺเพ สงฺขารา",
"sn22.59:10.1":	"ยํ กิญฺจิ วิญฺญาณํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, สพฺพํ วิญฺญาณํ",
"sn22.59:11.1":	"เอวํ ปสฺสํ, ภิกฺขเว, สุตวา อริยสาวโก รูปสฺมิมฺปิ นิพฺพินฺทติ, เวทนายปิ นิพฺพินฺทติ, สญฺญายปิ นิพฺพินฺทติ, สงฺขาเรสุปิ นิพฺพินฺทติ, วิญฺญาณสฺมิมฺปิ นิพฺพินฺทติฯ ",
"sn22.59:11.2":	"นิพฺพินฺทํ วิรชฺชติ; วิราคา วิมุจฺจติฯ วิมุตฺตสฺมึ วิมุตฺตมิติ ญาณํ โหติฯ ",
"sn22.59:11.3":	"‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี”ติฯ ",
"sn22.59:12.1":	"อิทมโวจ ภควาฯ ",
"sn22.59:12.2":	"อตฺตมนา ปญฺจวคฺคิยา ภิกฺขู ภควโต ภาสิตํ อภินนฺทุํฯ ",
"sn22.59:12.3":	"อิมสฺมิญฺจ ปน เวยฺยากรณสฺมึ ภญฺญมาเน ปญฺจวคฺคิยานํ ภิกฺขูนํ อนุปาทาย อาสเวหิ จิตฺตานิ วิมุจฺจึสูติฯ ",
"sn22.59:12.4":	"สตฺตมํฯ "
}	
