{	
"sn45.18:0.1":	"สํยุตฺต นิกาย ๔๕ฯ๑๘ ",
"sn45.18:0.2":	"๒ฯ วิหารวคฺค ",
"sn45.18:0.3":	"ปฐมกุกฺกุฏารามสุตฺต ",
"sn45.18:1.1":	"เอวํ เม สุตํ—",
"sn45.18:1.2":	"เอกํ สมยํ อายสฺมา จ อานนฺโท อายสฺมา จ ภทฺโท ปาฏลิปุตฺเต วิหรนฺติ กุกฺกุฏาราเมฯ ",
"sn45.18:1.3":	"อถ โข อายสฺมา ภทฺโท สายนฺหสมยํ ปฏิสลฺลานา วุฏฺฐิโต เยนายสฺมา อานนฺโท เตนุปสงฺกมิ; อุปสงฺกมิตฺวา อายสฺมตา อานนฺเทน สทฺธึ สมฺโมทิฯ ",
"sn45.18:1.4":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา ภทฺโท อายสฺมนฺตํ อานนฺทํ เอตทโวจ",
"sn45.18:2.1":	"“‘อพฺรหฺมจริยํ, อพฺรหฺมจริยนฺ’ติ, อาวุโส อานนฺท, วุจฺจติฯ ",
"sn45.18:2.2":	"กตมํ นุ โข, อาวุโส, อพฺรหฺมจริยนฺ”ติ? ",
"sn45.18:2.3":	"“สาธุ สาธุ, อาวุโส ภทฺทฯ ",
"sn45.18:2.4":	"ภทฺทโก โข เต, อาวุโส ภทฺท, อุมฺมงฺโค, ภทฺทกํ ปฏิภานํ, กลฺยาณี ปริปุจฺฉาฯ ",
"sn45.18:2.5":	"เอวญฺหิ ตฺวํ, อาวุโส ภทฺท, ปุจฺฉสิ",
"sn45.18:2.6":	"‘อพฺรหฺมจริยํ, อพฺรหฺมจริยนฺติ, อาวุโส อานนฺท, วุจฺจติฯ ",
"sn45.18:2.7":	"กตมํ นุ โข, อาวุโส, อพฺรหฺมจริยนฺ’”ติ? ",
"sn45.18:2.8":	"“เอวมาวุโส”ติฯ ",
"sn45.18:2.9":	"“อยเมว โข, อาวุโส, อฏฺฐงฺคิโก มิจฺฉามคฺโค อพฺรหฺมจริยํ, เสยฺยถิทํ—",
"sn45.18:2.10":	"มิจฺฉาทิฏฺฐิ …เป… มิจฺฉาสมาธี”ติฯ ",
"sn45.18:2.11":	"อฏฺฐมํฯ "
}	
