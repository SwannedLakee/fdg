{	
"sn1.11:0.1":	"สํยุตฺต นิกาย ๑ฯ๑๑ ",
"sn1.11:0.2":	"๒ฯ นนฺทนวคฺค ",
"sn1.11:0.3":	"นนฺทนสุตฺต ",
"sn1.11:1.1":	"เอวํ เม สุตํ—",
"sn1.11:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"sn1.11:1.3":	"ตตฺร โข ภควา ภิกฺขู อามนฺเตสิ",
"sn1.11:1.4":	"“ภิกฺขโว”ติฯ ",
"sn1.11:1.5":	"“ภทนฺเต”ติ เต ภิกฺขู ภควโต ปจฺจโสฺสสุํฯ ",
"sn1.11:1.6":	"ภควา เอตทโวจ",
"sn1.11:2.1":	"“ภูตปุพฺพํ, ภิกฺขเว, อญฺญตรา ตาวตึสกายิกา เทวตา นนฺทเน วเน อจฺฉราสงฺฆปริวุตา ทิพฺเพหิ ปญฺจหิ กามคุเณหิ สมปฺปิตา สมงฺคีภูตา ปริจารยมานา ตายํ เวลายํ อิมํ คาถํ อภาสิ",
"sn1.11:3.1":	"‘น เต สุขํ ปชานนฺติ, ",
"sn1.11:3.2":	"เย น ปสฺสนฺติ นนฺทนํ; ",
"sn1.11:3.3":	"อาวาสํ นรเทวานํ, ",
"sn1.11:3.4":	"ติทสานํ ยสสฺสินนฺ’ติฯ ",
"sn1.11:4.1":	"เอวํ วุตฺเต, ภิกฺขเว, อญฺญตรา เทวตา ตํ เทวตํ คาถาย ปจฺจภาสิ",
"sn1.11:5.1":	"‘น ตฺวํ พาเล ปชานาสิ, ",
"sn1.11:5.2":	"ยถา อรหตํ วโจ; ",
"sn1.11:5.3":	"อนิจฺจา สพฺพสงฺขารา, ",
"sn1.11:5.4":	"อุปฺปาทวยธมฺมิโน; ",
"sn1.11:5.5":	"อุปฺปชฺชิตฺวา นิรุชฺฌนฺติ, ",
"sn1.11:5.6":	"เตสํ วูปสโม สุโข’”ติฯ "
}	
