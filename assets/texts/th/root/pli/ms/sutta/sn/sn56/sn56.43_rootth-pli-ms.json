{	
"sn56.43:0.1":	"สํยุตฺต นิกาย ๕๖ฯ๔๓ ",
"sn56.43:0.2":	"๕ฯ ปปาตวคฺค ",
"sn56.43:0.3":	"มหาปริฬาหสุตฺต ",
"sn56.43:1.1":	"“อตฺถิ, ภิกฺขเว, มหาปริฬาโห นาม นิรโยฯ ",
"sn56.43:1.2":	"ตตฺถ ยํ กิญฺจิ จกฺขุนา รูปํ ปสฺสติ, อนิฏฺฐรูปญฺเญว ปสฺสติ โน อิฏฺฐรูปํ; อกนฺตรูปญฺเญว ปสฺสติ โน กนฺตรูปํ; อมนาปรูปญฺเญว ปสฺสติ โน มนาปรูปํฯ ",
"sn56.43:1.3":	"ยํ กิญฺจิ โสเตน สทฺทํ สุณาติ …เป… ",
"sn56.43:1.4":	"ยํ กิญฺจิ กาเยน โผฏฺฐพฺพํ ผุสติ …เป… ",
"sn56.43:1.5":	"ยํ กิญฺจิ มนสา ธมฺมํ วิชานาติ, อนิฏฺฐรูปญฺเญว วิชานาติ โน อิฏฺฐรูปํ; อกนฺตรูปญฺเญว วิชานาติ โน กนฺตรูปํ; อมนาปรูปญฺเญว วิชานาติ โน มนาปรูปนฺ”ติฯ ",
"sn56.43:2.1":	"เอวํ วุตฺเต, อญฺญตโร ภิกฺขุ ภควนฺตํ เอตทโวจ",
"sn56.43:2.2":	"“มหา วต โส, ภนฺเต, ปริฬาโห, สุมหา วต โส, ภนฺเต, ปริฬาโหฯ ",
"sn56.43:2.3":	"อตฺถิ นุ โข, ภนฺเต, เอตมฺหา ปริฬาหา อญฺโญ ปริฬาโห มหนฺตตโร เจว ภยานกตโร จา”ติ? ",
"sn56.43:2.4":	"“อตฺถิ โข, ภิกฺขุ, เอตมฺหา ปริฬาหา อญฺโญ ปริฬาโห มหนฺตตโร จ ภยานกตโร จา”ติฯ ",
"sn56.43:3.1":	"“กตโม ปน, ภนฺเต, เอตมฺหา ปริฬาหา อญฺโญ ปริฬาโห มหนฺตตโร จ ภยานกตโร จา”ติ? ",
"sn56.43:3.2":	"“เย หิ เกจิ, ภิกฺขเว, สมณา วา พฺราหฺมณา วา ‘อิทํ ทุกฺขนฺ’ติ ยถาภูตํ นปฺปชานนฺติ …เป… ",
"sn56.43:3.3":	"‘อยํ ทุกฺขนิโรธคามินี ปฏิปทา’ติ ยถาภูตํ นปฺปชานนฺติ, เต ชาติสํวตฺตนิเกสุ สงฺขาเรสุ อภิรมนฺติ …เป… ",
"sn56.43:3.4":	"อภิรตา …เป… อภิสงฺขโรนฺติ …เป… ",
"sn56.43:3.5":	"อภิสงฺขริตฺวา ชาติปริฬาเหนปิ ปริฑยฺหนฺติ, ชราปริฬาเหนปิ ปริฑยฺหนฺติ, มรณปริฬาเหนปิ ปริฑยฺหนฺติ, โสกปริเทวทุกฺขโทมนสฺสุปายาสปริฬาเหนปิ ปริฑยฺหนฺติฯ ",
"sn56.43:3.6":	"เต น ปริมุจฺจนฺติ ชาติยา ชราย มรเณน โสเกหิ ปริเทเวหิ ทุกฺเขหิ โทมนเสฺสหิ อุปายาเสหิฯ ",
"sn56.43:3.7":	"‘น ปริมุจฺจนฺติ ทุกฺขสฺมา’ติ วทามิฯ ",
"sn56.43:4.1":	"เย จ โข เกจิ, ภิกฺขเว, สมณา วา พฺราหฺมณา วา ‘อิทํ ทุกฺขนฺ’ติ ยถาภูตํ ปชานนฺติ …เป… ‘อยํ ทุกฺขนิโรธคามินี ปฏิปทา’ติ ยถาภูตํ ปชานนฺติฯ ",
"sn56.43:4.2":	"เต ชาติสํวตฺตนิเกสุ สงฺขาเรสุ นาภิรมนฺติ …เป… ",
"sn56.43:4.3":	"อนภิรตา …เป… นาภิสงฺขโรนฺติ …เป… ",
"sn56.43:4.4":	"อนภิสงฺขริตฺวา ชาติปริฬาเหนปิ น ปริฑยฺหนฺติ, ชราปริฬาเหนปิ น ปริฑยฺหนฺติ, มรณปริฬาเหนปิ น ปริฑยฺหนฺติ, โสกปริเทวทุกฺขโทมนสฺสุปายาสปริฬาเหนปิ น ปริฑยฺหนฺติฯ ",
"sn56.43:4.5":	"เต ปริมุจฺจนฺติ ชาติยา ชราย มรเณน โสเกหิ ปริเทเวหิ ทุกฺเขหิ โทมนเสฺสหิ อุปายาเสหิฯ ",
"sn56.43:4.6":	"‘ปริมุจฺจนฺติ ทุกฺขสฺมา’ติ วทามิฯ ",
"sn56.43:5.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.43:5.2":	"ตติยํฯ "
}	
