{	
"sn15.7:0.1":	"สํยุตฺต นิกาย ๑๕ฯ๗ ",
"sn15.7:0.2":	"๑ฯ ปฐมวคฺค ",
"sn15.7:0.3":	"สาวกสุตฺต ",
"sn15.7:1.1":	"สาวตฺถิยํ วิหรติฯ ",
"sn15.7:1.2":	"อถ โข สมฺพหุลา ภิกฺขู เยน ภควา …เป… เอกมนฺตํ นิสินฺนา โข เต ภิกฺขู ภควนฺตํ เอตทโวจุํ",
"sn15.7:1.3":	"“กีวพหุกา นุ โข, ภนฺเต, กปฺปา อพฺภตีตา อติกฺกนฺตา”ติ? ",
"sn15.7:1.4":	"“พหุกา โข, ภิกฺขเว, กปฺปา อพฺภตีตา อติกฺกนฺตาฯ ",
"sn15.7:1.5":	"เต น สุกรา สงฺขาตุํ",
"sn15.7:1.6":	"‘เอตฺตกา กปฺปา อิติ วา, เอตฺตกานิ กปฺปสตานิ อิติ วา, เอตฺตกานิ กปฺปสหสฺสานิ อิติ วา, เอตฺตกานิ กปฺปสตสหสฺสานิ อิติ วา’”ติฯ ",
"sn15.7:2.1":	"“สกฺกา ปน, ภนฺเต, อุปมํ กาตุนฺ”ติ? ",
"sn15.7:2.2":	"“สกฺกา, ภิกฺขเว”ติ ภควา อโวจฯ ",
"sn15.7:2.3":	"“อิธสฺสุ, ภิกฺขเว, จตฺตาโร สาวกา วสฺสสตายุกา วสฺสสตชีวิโนฯ ",
"sn15.7:2.4":	"เต ทิวเส ทิวเส กปฺปสตสหสฺสํ กปฺปสตสหสฺสํ อนุสฺสเรยฺยุํฯ ",
"sn15.7:2.5":	"อนนุสฺสริตาว, ภิกฺขเว, เตหิ กปฺปา อสฺสุ, อถ โข เต จตฺตาโร สาวกา วสฺสสตายุกา วสฺสสตชีวิโน วสฺสสตสฺส อจฺจเยน กาลํ กเรยฺยุํฯ ",
"sn15.7:2.6":	"เอวํ พหุกา โข, ภิกฺขเว, กปฺปา อพฺภตีตา อติกฺกนฺตาฯ ",
"sn15.7:2.7":	"เต น สุกรา สงฺขาตุํ",
"sn15.7:2.8":	"‘เอตฺตกา กปฺปา อิติ วา, เอตฺตกานิ กปฺปสตานิ อิติ วา, เอตฺตกานิ กปฺปสหสฺสานิ อิติ วา, เอตฺตกานิ กปฺปสตสหสฺสานิ อิติ วา’ติฯ ",
"sn15.7:2.9":	"ตํ กิสฺส เหตุ? ",
"sn15.7:2.10":	"อนมตคฺโคยํ, ภิกฺขเว, สํสาโร …เป… ",
"sn15.7:2.11":	"อลํ วิมุจฺจิตุนฺ”ติฯ ",
"sn15.7:2.12":	"สตฺตมํฯ "
}	
