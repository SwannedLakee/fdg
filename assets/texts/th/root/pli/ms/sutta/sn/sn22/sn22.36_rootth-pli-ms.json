{	
"sn22.36:0.1":	"สํยุตฺต นิกาย ๒๒ฯ๓๖ ",
"sn22.36:0.2":	"๔ฯ นตุมฺหากวคฺค ",
"sn22.36:0.3":	"ทุติยอญฺญตรภิกฺขุสุตฺต ",
"sn22.36:1.1":	"สาวตฺถินิทานํฯ ",
"sn22.36:1.2":	"อถ โข อญฺญตโร ภิกฺขุ เยน ภควา …เป… เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn22.36:1.3":	"“สาธุ เม, ภนฺเต, ภควา สงฺขิตฺเตน ธมฺมํ เทเสตุ ยมหํ ภควโต ธมฺมํ สุตฺวา เอโก วูปกฏฺโฐ อปฺปมตฺโต อาตาปี ปหิตตฺโต วิหเรยฺยนฺ”ติฯ ",
"sn22.36:1.4":	"“ยํ โข, ภิกฺขุ, อนุเสติ ตํ อนุมียติ; ",
"sn22.36:1.5":	"ยํ อนุมียติ เตน สงฺขํ คจฺฉติฯ ",
"sn22.36:1.6":	"ยํ นานุเสติ น ตํ อนุมียติ; ",
"sn22.36:1.7":	"ยํ นานุมียติ น เตน สงฺขํ คจฺฉตี”ติฯ ",
"sn22.36:1.8":	"“อญฺญาตํ, ภควา, อญฺญาตํ, สุคตา”ติฯ ",
"sn22.36:2.1":	"“ยถา กถํ ปน ตฺวํ, ภิกฺขุ, มยา สงฺขิตฺเตน ภาสิตสฺส วิตฺถาเรน อตฺถํ อาชานาสี”ติ? ",
"sn22.36:2.2":	"“รูปญฺเจ, ภนฺเต, อนุเสติ ตํ อนุมียติ; ",
"sn22.36:2.3":	"ยํ อนุมียติ เตน สงฺขํ คจฺฉติฯ ",
"sn22.36:2.4":	"เวทนญฺเจ อนุเสติ … ",
"sn22.36:2.5":	"สญฺญญฺเจ อนุเสติ … ",
"sn22.36:2.6":	"สงฺขาเร เจ อนุเสติ … ",
"sn22.36:2.7":	"วิญฺญาณญฺเจ อนุเสติ ตํ อนุมียติ; ",
"sn22.36:2.8":	"ยํ อนุมียติ เตน สงฺขํ คจฺฉติฯ ",
"sn22.36:2.9":	"รูปญฺเจ, ภนฺเต, นานุเสติ น ตํ อนุมียติ; ",
"sn22.36:2.10":	"ยํ นานุมียติ น เตน สงฺขํ คจฺฉติฯ ",
"sn22.36:2.11":	"เวทนญฺเจ นานุเสติ … ",
"sn22.36:2.12":	"สญฺญญฺเจ นานุเสติ … ",
"sn22.36:2.13":	"สงฺขาเร เจ นานุเสติ … ",
"sn22.36:2.14":	"วิญฺญาณญฺเจ นานุเสติ น ตํ อนุมียติ; ",
"sn22.36:2.15":	"ยํ นานุมียติ น เตน สงฺขํ คจฺฉติฯ ",
"sn22.36:2.16":	"อิมสฺส ขฺวาหํ, ภนฺเต, ภควตา สงฺขิตฺเตน ภาสิตสฺส เอวํ วิตฺถาเรน อตฺถํ อาชานามี”ติฯ ",
"sn22.36:3.1":	"“สาธุ สาธุ, ภิกฺขุฯ ",
"sn22.36:3.2":	"สาธุ โข ตฺวํ, ภิกฺขุ, มยา สงฺขิตฺเตน ภาสิตสฺส วิตฺถาเรน อตฺถํ อาชานาสิฯ ",
"sn22.36:3.3":	"รูปญฺเจ, ภิกฺขุ, อนุเสติ ตํ อนุมียติ; ",
"sn22.36:3.4":	"ยํ อนุมียติ เตน สงฺขํ คจฺฉติฯ ",
"sn22.36:3.5":	"เวทนญฺเจ, ภิกฺขุ … ",
"sn22.36:3.6":	"สญฺญญฺเจ, ภิกฺขุ … ",
"sn22.36:3.7":	"สงฺขาเร เจ, ภิกฺขุ … ",
"sn22.36:3.8":	"วิญฺญาณญฺเจ, ภิกฺขุ, อนุเสติ ตํ อนุมียติ; ",
"sn22.36:3.9":	"ยํ อนุมียติ เตน สงฺขํ คจฺฉติฯ ",
"sn22.36:3.10":	"รูปญฺเจ, ภิกฺขุ, นานุเสติ น ตํ อนุมียติ; ",
"sn22.36:3.11":	"ยํ นานุมียติ น เตน สงฺขํ คจฺฉติฯ ",
"sn22.36:3.12":	"เวทนญฺเจ นานุเสติ … ",
"sn22.36:3.13":	"สญฺญญฺเจ นานุเสติ … ",
"sn22.36:3.14":	"สงฺขาเร เจ นานุเสติ … ",
"sn22.36:3.15":	"วิญฺญาณญฺเจ นานุเสติ น ตํ อนุมียติ; ",
"sn22.36:3.16":	"ยํ นานุมียติ น เตน สงฺขํ คจฺฉติฯ ",
"sn22.36:3.17":	"อิมสฺส โข, ภิกฺขุ, มยา สงฺขิตฺเตน ภาสิตสฺส เอวํ วิตฺถาเรน อตฺโถ ทฏฺฐพฺโพ”ติ …เป… ",
"sn22.36:3.18":	"อญฺญตโร จ ปน โส ภิกฺขุ อรหตํ อโหสีติฯ ",
"sn22.36:3.19":	"จตุตฺถํฯ "
}	
