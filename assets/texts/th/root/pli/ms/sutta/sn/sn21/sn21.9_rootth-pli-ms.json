{	
"sn21.9:0.1":	"สํยุตฺต นิกาย ๒๑ฯ๙ ",
"sn21.9:0.2":	"๑ฯ ภิกฺขุวคฺค ",
"sn21.9:0.3":	"ติสฺสสุตฺต ",
"sn21.9:1.1":	"สาวตฺถิยํ วิหรติฯ ",
"sn21.9:1.2":	"อถ โข อายสฺมา ติโสฺส ภควโต ปิตุจฺฉาปุตฺโต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิ ทุกฺขี ทุมฺมโน อสฺสูนิ ปวตฺตยมาโนฯ อถ โข ภควา อายสฺมนฺตํ ติสฺสํ เอตทโวจ",
"sn21.9:1.3":	"“กึ นุ โข ตฺวํ, ติสฺส, เอกมนฺตํ นิสินฺโน ทุกฺขี ทุมฺมโน อสฺสูนิ ปวตฺตยมาโน”ติ? ",
"sn21.9:1.4":	"“ตถา หิ ปน มํ, ภนฺเต, ภิกฺขู สมนฺตา วาจายสนฺนิโตทเกน สญฺชมฺภริมกํสู”ติฯ ",
"sn21.9:1.5":	"“ตถาหิ ปน ตฺวํ, ติสฺส, วตฺตา โน จ วจนกฺขโม; ",
"sn21.9:1.6":	"น โข เต ตํ, ติสฺส, ปติรูปํ กุลปุตฺตสฺส สทฺธา อคารสฺมา อนคาริยํ ปพฺพชิตสฺส, ยํ ตฺวํ วตฺตา โน จ วจนกฺขโมฯ ",
"sn21.9:1.7":	"เอตํ โข เต, ติสฺส, ปติรูปํ กุลปุตฺตสฺส สทฺธา อคารสฺมา อนคาริยํ ปพฺพชิตสฺส",
"sn21.9:1.8":	"‘ยํ ตฺวํ วตฺตา จ อสฺส วจนกฺขโม จา’”ติฯ ",
"sn21.9:2.1":	"อิทมโวจ ภควาฯ ",
"sn21.9:2.2":	"อิทํ วตฺวาน สุคโต อถาปรํ เอตทโวจ สตฺถา",
"sn21.9:3.1":	"“กึ นุ กุชฺฌสิ มา กุชฺฌิ, ",
"sn21.9:3.2":	"อกฺโกโธ ติสฺส เต วรํ; ",
"sn21.9:3.3":	"โกธมานมกฺขวินยตฺถญฺหิ, ",
"sn21.9:3.4":	"ติสฺส พฺรหฺมจริยํ วุสฺสตี”ติฯ ",
"sn21.9:3.5":	"นวมํฯ "
}	
