{	
"sn56.26:0.1":	"สํยุตฺต นิกาย ๕๖ฯ๒๖ ",
"sn56.26:0.2":	"๓ฯ โกฏิคามวคฺค ",
"sn56.26:0.3":	"มิตฺตสุตฺต ",
"sn56.26:1.1":	"“เย หิ เกจิ, ภิกฺขเว, อนุกมฺเปยฺยาถ, เย จ โสตพฺพํ มญฺเญยฺยุํ—มิตฺตา วา อมจฺจา วา ญาตี วา สาโลหิตา วา—เต โว, ภิกฺขเว, จตุนฺนํ อริยสจฺจานํ ยถาภูตํ อภิสมยาย สมาทเปตพฺพา นิเวเสตพฺพา ปติฏฺฐาเปตพฺพาฯ ",
"sn56.26:2.1":	"กตเมสํ จตุนฺนํ? ",
"sn56.26:2.2":	"ทุกฺขสฺส อริยสจฺจสฺส, ทุกฺขสมุทยสฺส อริยสจฺจสฺส, ทุกฺขนิโรธสฺส อริยสจฺจสฺส, ทุกฺขนิโรธคามินิยา ปฏิปทาย อริยสจฺจสฺสฯ ",
"sn56.26:2.3":	"เย หิ เกจิ, ภิกฺขเว, อนุกมฺเปยฺยาถ, เย จ โสตพฺพํ มญฺเญยฺยุํ—มิตฺตา วา อมจฺจา วา ญาตี วา สาโลหิตา วา—เต โว, ภิกฺขเว, อิเมสํ จตุนฺนํ อริยสจฺจานํ ยถาภูตํ อภิสมยาย สมาทเปตพฺพา นิเวเสตพฺพา ปติฏฺฐาเปตพฺพาฯ ",
"sn56.26:3.1":	"ตสฺมาติห, ภิกฺขเว, ‘อิทํ ทุกฺขนฺ’ติ โยโค กรณีโย …เป… ‘อยํ ทุกฺขนิโรธคามินี ปฏิปทา’ติ โยโค กรณีโย”ติฯ ",
"sn56.26:3.2":	"ฉฏฺฐํฯ "
}	
