{	
"sn29.7:0.1":	"สํยุตฺต นิกาย ๒๙ฯ๗ ",
"sn29.7:0.2":	"๑ฯ นาควคฺค ",
"sn29.7:0.3":	"สุตสุตฺต ",
"sn29.7:1.1":	"สาวตฺถินิทานํฯ ",
"sn29.7:1.2":	"เอกมนฺตํ นิสินฺโน โข โส ภิกฺขุ ภควนฺตํ เอตทโวจ",
"sn29.7:1.3":	"“โก นุ โข, ภนฺเต, เหตุ, โก ปจฺจโย, เยน มิเธกจฺโจ กายสฺส เภทา ปรํ มรณา อณฺฑชานํ นาคานํ สหพฺยตํ อุปปชฺชตี”ติ? ",
"sn29.7:2.1":	"“อิธ, ภิกฺขุ, เอกจฺโจ กาเยน ทฺวยการี โหติ, วาจาย ทฺวยการี โหติ, มนสา ทฺวยการี โหติฯ ",
"sn29.7:2.2":	"ตสฺส สุตํ โหติ",
"sn29.7:2.3":	"‘อณฺฑชา นาคา ทีฆายุกา วณฺณวนฺโต สุขพหุลา’ติฯ ",
"sn29.7:2.4":	"ตสฺส เอวํ โหติ",
"sn29.7:2.5":	"‘อโห วตาหํ กายสฺส เภทา ปรํ มรณา อณฺฑชานํ นาคานํ สหพฺยตํ อุปปชฺเชยฺยนฺ’ติฯ ",
"sn29.7:2.6":	"โส กายสฺส เภทา ปรํ มรณา อณฺฑชานํ นาคานํ สหพฺยตํ อุปปชฺชติฯ ",
"sn29.7:2.7":	"อยํ โข, ภิกฺขุ, เหตุ, อยํ ปจฺจโย, เยน มิเธกจฺโจ กายสฺส เภทา ปรํ มรณา อณฺฑชานํ นาคานํ สหพฺยตํ อุปปชฺชตี”ติฯ ",
"sn29.7:2.8":	"สตฺตมํฯ "
}	
