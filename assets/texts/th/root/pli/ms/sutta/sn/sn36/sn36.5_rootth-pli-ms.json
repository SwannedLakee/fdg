{	
"sn36.5:0.1":	"สํยุตฺต นิกาย ๓๖ฯ๕ ",
"sn36.5:0.2":	"๑ฯ สคาถาวคฺค ",
"sn36.5:0.3":	"ทฏฺฐพฺพสุตฺต ",
"sn36.5:1.1":	"“ติโสฺส อิมา, ภิกฺขเว, เวทนาฯ ",
"sn36.5:1.2":	"กตมา ติโสฺส? ",
"sn36.5:1.3":	"สุขา เวทนา, ทุกฺขา เวทนา, อทุกฺขมสุขา เวทนาฯ ",
"sn36.5:1.4":	"สุขา, ภิกฺขเว, เวทนา ทุกฺขโต ทฏฺฐพฺพา, ทุกฺขา เวทนา สลฺลโต ทฏฺฐพฺพา, อทุกฺขมสุขา เวทนา อนิจฺจโต ทฏฺฐพฺพาฯ ",
"sn36.5:1.5":	"ยโต โข, ภิกฺขเว, ภิกฺขุโน สุขา เวทนา ทุกฺขโต ทิฏฺฐา โหติ, ทุกฺขา เวทนา สลฺลโต ทิฏฺฐา โหติ, อทุกฺขมสุขา เวทนา อนิจฺจโต ทิฏฺฐา โหติ—",
"sn36.5:1.6":	"อยํ วุจฺจติ, ภิกฺขเว, ‘ภิกฺขุ สมฺมทฺทโส อจฺเฉจฺฉิ ตณฺหํ, วิวตฺตยิ สํโยชนํ, สมฺมา มานาภิสมยา อนฺตมกาสิ ทุกฺขสฺสา’ติฯ ",
"sn36.5:2.1":	"โย สุขํ ทุกฺขโต อทฺท, ",
"sn36.5:2.2":	"ทุกฺขมทฺทกฺขิ สลฺลโต; ",
"sn36.5:2.3":	"อทุกฺขมสุขํ สนฺตํ, ",
"sn36.5:2.4":	"อทฺทกฺขิ นํ อนิจฺจโตฯ ",
"sn36.5:3.1":	"ส เว สมฺมทฺทโส ภิกฺขุ, ",
"sn36.5:3.2":	"ปริชานาติ เวทนา; ",
"sn36.5:3.3":	"โส เวทนา ปริญฺญาย, ",
"sn36.5:3.4":	"ทิฏฺเฐ ธมฺเม อนาสโว; ",
"sn36.5:3.5":	"กายสฺส เภทา ธมฺมฏฺโฐ, ",
"sn36.5:3.6":	"สงฺขฺยํ โนเปติ เวทคู”ติฯ ",
"sn36.5:3.7":	"ปญฺจมํฯ "
}	
