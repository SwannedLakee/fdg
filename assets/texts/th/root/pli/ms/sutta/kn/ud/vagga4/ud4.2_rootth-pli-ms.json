{	
"ud4.2:0.1":	"อุทาน ๔ฯ๒ ",
"ud4.2:0.2":	"อุทฺธตสุตฺต ",
"ud4.2:1.1":	"เอวํ เม สุตํ—",
"ud4.2:1.2":	"เอกํ สมยํ ภควา กุสินารายํ วิหรติ อุปวตฺตเน มลฺลานํ สาลวเนฯ ",
"ud4.2:1.3":	"เตน โข ปน สมเยน สมฺพหุลา ภิกฺขู ภควโต อวิทูเร อรญฺญกุฏิกายํ วิหรนฺติ อุทฺธตา อุนฺนฬา จปลา มุขรา วิกิณฺณวาจา มุฏฺฐสฺสติโน อสมฺปชานา อสมาหิตา วิพฺภนฺตจิตฺตา ปากตินฺทฺริยาฯ ",
"ud4.2:2.1":	"อทฺทสา โข ภควา เต สมฺพหุเล ภิกฺขู อวิทูเร อรญฺญกุฏิกายํ วิหรนฺเต อุทฺธเต อุนฺนเฬ จปเล มุขเร วิกิณฺณวาเจ มุฏฺฐสฺสติโน อสมฺปชาเน อสมาหิเต วิพฺภนฺตจิตฺเต ปากตินฺทฺริเยฯ ",
"ud4.2:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud4.2:4.1":	"“อรกฺขิเตน กาเยน, ",
"ud4.2:4.2":	"มิจฺฉาทิฏฺฐิหเตน จ; ",
"ud4.2:4.3":	"ถินมิทฺธาภิภูเตน, ",
"ud4.2:4.4":	"วสํ มารสฺส คจฺฉติฯ ",
"ud4.2:5.1":	"ตสฺมา รกฺขิตจิตฺตสฺส, ",
"ud4.2:5.2":	"สมฺมาสงฺกปฺปโคจโร; ",
"ud4.2:5.3":	"สมฺมาทิฏฺฐิปุเรกฺขาโร, ",
"ud4.2:5.4":	"ญตฺวาน อุทยพฺพยํ; ",
"ud4.2:5.5":	"ถินมิทฺธาภิภู ภิกฺขุ, ",
"ud4.2:5.6":	"สพฺพา ทุคฺคติโย ชเห”ติฯ ",
"ud4.2:5.7":	"ทุติยํฯ "
}	
