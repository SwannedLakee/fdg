{	
"snp5.11:0.1":	"สุตฺต นิปาต ๕ฯ๑๑ ",
"snp5.11:0.2":	"กปฺปมาณวปุจฺฉา ",
"snp5.11:1.1":	"“มชฺเฌ สรสฺมึ ติฏฺฐตํ, ",
"snp5.11:1.2":	"(อิจฺจายสฺมา กปฺโป) ",
"snp5.11:1.3":	"โอเฆ ชาเต มหพฺภเย; ",
"snp5.11:1.4":	"ชรามจฺจุปเรตานํ, ",
"snp5.11:1.5":	"ทีปํ ปพฺรูหิ มาริส; ",
"snp5.11:1.6":	"ตฺวญฺจ เม ทีปมกฺขาหิ, ",
"snp5.11:1.7":	"ยถายิทํ นาปรํ สิยา”ฯ ",
"snp5.11:2.1":	"“มชฺเฌ สรสฺมึ ติฏฺฐตํ, ",
"snp5.11:2.2":	"(กปฺปาติ ภควา) ",
"snp5.11:2.3":	"โอเฆ ชาเต มหพฺภเย; ",
"snp5.11:2.4":	"ชรามจฺจุปเรตานํ, ",
"snp5.11:2.5":	"ทีปํ ปพฺรูมิ กปฺป เตฯ ",
"snp5.11:3.1":	"อกิญฺจนํ อนาทานํ, ",
"snp5.11:3.2":	"เอตํ ทีปํ อนาปรํ; ",
"snp5.11:3.3":	"นิพฺพานํ อิติ นํ พฺรูมิ, ",
"snp5.11:3.4":	"ชรามจฺจุปริกฺขยํฯ ",
"snp5.11:4.1":	"เอตทญฺญาย เย สตา, ",
"snp5.11:4.2":	"ทิฏฺฐธมฺมาภินิพฺพุตา; ",
"snp5.11:4.3":	"น เต มารวสานุคา, ",
"snp5.11:4.4":	"น เต มารสฺส ปทฺธคู”ติฯ ",
"snp5.11:4.5":	"กปฺปมาณวปุจฺฉา ทสมาฯ "
}	
