{	
"ud8.4:0.1":	"อุทาน ๘ฯ๔ ",
"ud8.4:0.2":	"จตุตฺถนิพฺพานปฏิสํยุตฺตสุตฺต ",
"ud8.4:1.1":	"เอวํ เม สุตํ—",
"ud8.4:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud8.4:1.3":	"เตน โข ปน สมเยน ภควา ภิกฺขู นิพฺพานปฏิสํยุตฺตาย ธมฺมิยา กถาย สนฺทเสฺสติ สมาทเปติ สมุตฺเตเชติ สมฺปหํเสติฯ ",
"ud8.4:1.4":	"เตธ ภิกฺขู อฏฺฐึ กตฺวา มนสิ กตฺวา สพฺพํ เจตโส สมนฺนาหริตฺวา โอหิตโสตา ธมฺมํ สุณนฺติฯ ",
"ud8.4:2.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud8.4:3.1":	"“นิสฺสิตสฺส จลิตํ, อนิสฺสิตสฺส จลิตํ นตฺถิฯ ",
"ud8.4:3.2":	"จลิเต อสติ ปสฺสทฺธิ, ",
"ud8.4:3.3":	"ปสฺสทฺธิยา สติ นติ น โหติฯ ",
"ud8.4:3.4":	"นติยา อสติ อาคติคติ น โหติฯ ",
"ud8.4:3.5":	"อาคติคติยา อสติ จุตูปปาโต น โหติฯ ",
"ud8.4:3.6":	"จุตูปปาเต อสติ เนวิธ น หุรํ น อุภยมนฺตเรนฯ ",
"ud8.4:3.7":	"เอเสวนฺโต ทุกฺขสฺสา”ติฯ ",
"ud8.4:3.8":	"จตุตฺถํฯ "
}	
