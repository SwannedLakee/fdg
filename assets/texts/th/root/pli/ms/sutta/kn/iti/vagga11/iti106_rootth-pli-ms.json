{	
"iti106:0.1":	"อิติวุตฺตก ๑๐๖ ",
"iti106:0.2":	"จตุกฺกนิปาต ",
"iti106:0.3":	"พฺราหฺมณธมฺมยาควคฺค ",
"iti106:0.4":	"สพฺรหฺมกสุตฺต ",
"iti106:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti106:2.1":	"“สพฺรหฺมกานิ, ภิกฺขเว, ตานิ กุลานิ เยสํ ปุตฺตานํ มาตาปิตโร อชฺฌาคาเร ปูชิตา โหนฺติฯ ",
"iti106:2.2":	"สปุพฺพเทวตานิ, ภิกฺขเว, ตานิ กุลานิ เยสํ ปุตฺตานํ มาตาปิตโร อชฺฌาคาเร ปูชิตา โหนฺติฯ ",
"iti106:2.3":	"สปุพฺพาจริยกานิ, ภิกฺขเว, ตานิ กุลานิ เยสํ ปุตฺตานํ มาตาปิตโร อชฺฌาคาเร ปูชิตา โหนฺติฯ ",
"iti106:2.4":	"สาหุเนยฺยกานิ, ภิกฺขเว, ตานิ กุลานิ เยสํ ปุตฺตานํ มาตาปิตโร อชฺฌาคาเร ปูชิตา โหนฺติฯ ",
"iti106:3.1":	"‘พฺรหฺมา’ติ, ภิกฺขเว, มาตาปิตูนํ เอตํ อธิวจนํฯ ",
"iti106:3.2":	"‘ปุพฺพเทวตา’ติ, ภิกฺขเว, มาตาปิตูนํ เอตํ อธิวจนํฯ ",
"iti106:3.3":	"‘ปุพฺพาจริยา’ติ, ภิกฺขเว, มาตาปิตูนํ เอตํ อธิวจนํฯ ",
"iti106:3.4":	"‘อาหุเนยฺยา’ติ, ภิกฺขเว, มาตาปิตูนํ เอตํ อธิวจนํฯ ",
"iti106:3.5":	"ตํ กิสฺส เหตุ? ",
"iti106:3.6":	"พหุการา, ภิกฺขเว, มาตาปิตโร ปุตฺตานํ อาปาทกา โปสกา อิมสฺส โลกสฺส ทเสฺสตาโร”ติฯ ",
"iti106:3.7":	"เอตมตฺถํ ภควา อโวจฯ ",
"iti106:3.8":	"ตตฺเถตํ อิติ วุจฺจติ",
"iti106:4.1":	"“พฺรหฺมาติ มาตาปิตโร, ",
"iti106:4.2":	"ปุพฺพาจริยาติ วุจฺจเร; ",
"iti106:4.3":	"อาหุเนยฺยา จ ปุตฺตานํ, ",
"iti106:4.4":	"ปชาย อนุกมฺปกาฯ ",
"iti106:5.1":	"ตสฺมา หิ เน นมเสฺสยฺย, ",
"iti106:5.2":	"สกฺกเรยฺย จ ปณฺฑิโต; ",
"iti106:5.3":	"อนฺเนน อถ ปาเนน, ",
"iti106:5.4":	"วตฺเถน สยเนน จ; ",
"iti106:5.5":	"อุจฺฉาทเนน นฺหาปเนน, ",
"iti106:5.6":	"ปาทานํ โธวเนน จฯ ",
"iti106:6.1":	"ตาย นํ ปาริจริยาย, ",
"iti106:6.2":	"มาตาปิตูสุ ปณฺฑิตา; ",
"iti106:6.3":	"อิเธว นํ ปสํสนฺติ, ",
"iti106:6.4":	"เปจฺจ สคฺเค ปโมทตี”ติฯ ",
"iti106:7.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti106:7.2":	"สตฺตมํฯ "
}	
