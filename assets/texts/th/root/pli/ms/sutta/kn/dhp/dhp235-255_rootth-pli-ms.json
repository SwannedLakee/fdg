{	
"dhp235:0.1":	"ขุทฺทกนิกาย ",
"dhp235:0.2":	"ธมฺมปท ",
"dhp235:0.3":	"มลวคฺค ",
"dhp235:0.4":	"โคฆาตกปุตฺตวตฺถุ ",
"dhp235:1":	"ปณฺฑุปลาโสว ทานิสิ, ",
"dhp235:2":	"ยมปุริสาปิ จ เต อุปฏฺฐิตา; ",
"dhp235:3":	"อุโยฺยคมุเข จ ติฏฺฐสิ, ",
"dhp235:4":	"ปาเถยฺยมฺปิ จ เต น วิชฺชติฯ ",
"dhp236:1":	"โส กโรหิ ทีปมตฺตโน, ",
"dhp236:2":	"ขิปฺปํ วายม ปณฺฑิโต ภว; ",
"dhp236:3":	"นิทฺธนฺตมโล อนงฺคโณ, ",
"dhp236:4":	"ทิพฺพํ อริยภูมึ อุเปหิสิฯ ",
"dhp237:1":	"อุปนีตวโย จ ทานิสิ, ",
"dhp237:2":	"สมฺปยาโตสิ ยมสฺส สนฺติกํ; ",
"dhp237:3":	"วาโส เต นตฺถิ อนฺตรา, ",
"dhp237:4":	"ปาเถยฺยมฺปิ จ เต น วิชฺชติฯ ",
"dhp238:1":	"โส กโรหิ ทีปมตฺตโน, ",
"dhp238:2":	"ขิปฺปํ วายม ปณฺฑิโต ภว; ",
"dhp238:3":	"นิทฺธนฺตมโล อนงฺคโณ, ",
"dhp238:4":	"น ปุนํ ชาติชรํ อุเปหิสิฯ ",
"dhp239:0":	"อญฺญตรพฺราหฺมณวตฺถุ ",
"dhp239:1":	"อนุปุพฺเพน เมธาวี, ",
"dhp239:2":	"โถกํ โถกํ ขเณ ขเณ; ",
"dhp239:3":	"กมฺมาโร รชตเสฺสว, ",
"dhp239:4":	"นิทฺธเม มลมตฺตโนฯ ",
"dhp240:0":	"ติสฺสตฺเถรวตฺถุ ",
"dhp240:1":	"อยสาว มลํ สมุฏฺฐิตํ, ",
"dhp240:2":	"ตตุฏฺฐาย ตเมว ขาทติ; ",
"dhp240:3":	"เอวํ อติโธนจารินํ, ",
"dhp240:4":	"สานิ กมฺมานิ นยนฺติ ทุคฺคตึฯ ",
"dhp241:0":	"ลาฬุทายีวตฺถุ ",
"dhp241:1":	"อสชฺฌายมลา มนฺตา, ",
"dhp241:2":	"อนุฏฺฐานมลา ฆรา; ",
"dhp241:3":	"มลํ วณฺณสฺส โกสชฺชํ, ",
"dhp241:4":	"ปมาโท รกฺขโต มลํฯ ",
"dhp242:0":	"อญฺญตรกุลปุตฺตวตฺถุ ",
"dhp242:1":	"มลิตฺถิยา ทุจฺจริตํ, ",
"dhp242:2":	"มจฺเฉรํ ททโต มลํ; ",
"dhp242:3":	"มลา เว ปาปกา ธมฺมา, ",
"dhp242:4":	"อสฺมึ โลเก ปรมฺหิ จฯ ",
"dhp243:1":	"ตโต มลา มลตรํ, ",
"dhp243:2":	"อวิชฺชา ปรมํ มลํ; ",
"dhp243:3":	"เอตํ มลํ ปหนฺตฺวาน, ",
"dhp243:4":	"นิมฺมลา โหถ ภิกฺขโวฯ ",
"dhp244:0":	"จูฬสาริภิกฺขุวตฺถุ ",
"dhp244:1":	"สุชีวํ อหิริเกน, ",
"dhp244:2":	"กากสูเรน ธํสินา; ",
"dhp244:3":	"ปกฺขนฺทินา ปคพฺเภน, ",
"dhp244:4":	"สงฺกิลิฏฺเฐน ชีวิตํฯ ",
"dhp245:1":	"หิรีมตา จ ทุชฺชีวํ, ",
"dhp245:2":	"นิจฺจํ สุจิคเวสินา; ",
"dhp245:3":	"อลีเนนาปฺปคพฺเภน, ",
"dhp245:4":	"สุทฺธาชีเวน ปสฺสตาฯ ",
"dhp246:0":	"ปญฺเจาปาสกวตฺถุ ",
"dhp246:1":	"โย ปาณมติปาเตติ, ",
"dhp246:2":	"มุสาวาทญฺจ ภาสติ; ",
"dhp246:3":	"โลเก อทินฺนมาทิยติ, ",
"dhp246:4":	"ปรทารญฺจ คจฺฉติฯ ",
"dhp247:1":	"สุราเมรยปานญฺจ, ",
"dhp247:2":	"โย นโร อนุยุญฺชติ; ",
"dhp247:3":	"อิเธว เมโส โลกสฺมึ, ",
"dhp247:4":	"มูลํ ขณติ อตฺตโนฯ ",
"dhp248:1":	"เอวํ โภ ปุริส ชานาหิ, ",
"dhp248:2":	"ปาปธมฺมา อสญฺญตา; ",
"dhp248:3":	"มา ตํ โลโภ อธมฺโม จ, ",
"dhp248:4":	"จิรํ ทุกฺขาย รนฺธยุํฯ ",
"dhp249:0":	"ติสฺสทหรวตฺถุ ",
"dhp249:1":	"ททาติ เว ยถาสทฺธํ, ",
"dhp249:2":	"ยถาปสาทนํ ชโน; ",
"dhp249:3":	"ตตฺถ โย จ มงฺกุ ภวติ, ",
"dhp249:4":	"ปเรสํ ปานโภชเน; ",
"dhp249:5":	"น โส ทิวา วา รตฺตึ วา, ",
"dhp249:6":	"สมาธิมธิคจฺฉติฯ ",
"dhp250:1":	"ยสฺส เจตํ สมุจฺฉินฺนํ, ",
"dhp250:2":	"มูลฆจฺจํ สมูหตํ; ",
"dhp250:3":	"ส เว ทิวา วา รตฺตึ วา, ",
"dhp250:4":	"สมาธิมธิคจฺฉติฯ ",
"dhp251:0":	"ปญฺเจาปาสกวตฺถุ ",
"dhp251:1":	"นตฺถิ ราคสโม อคฺคิ, ",
"dhp251:2":	"นตฺถิ โทสสโม คโห; ",
"dhp251:3":	"นตฺถิ โมหสมํ ชาลํ, ",
"dhp251:4":	"นตฺถิ ตณฺหาสมา นทีฯ ",
"dhp252:0":	"เมณฺฑกเสฏฺฐิวตฺถุ ",
"dhp252:1":	"สุทสฺสํ วชฺชมญฺเญสํ, ",
"dhp252:2":	"อตฺตโน ปน ทุทฺทสํ; ",
"dhp252:3":	"ปเรสํ หิ โส วชฺชานิ, ",
"dhp252:4":	"โอปุนาติ ยถา ภุสํ; ",
"dhp252:5":	"อตฺตโน ปน ฉาเทติ, ",
"dhp252:6":	"กลึว กิตวา สโฐฯ ",
"dhp253:0":	"อุชฺฌานสญฺญิตฺเถรวตฺถุ ",
"dhp253:1":	"ปรวชฺชานุปสฺสิสฺส, ",
"dhp253:2":	"นิจฺจํ อุชฺฌานสญฺญิโน; ",
"dhp253:3":	"อาสวา ตสฺส วฑฺฒนฺติ, ",
"dhp253:4":	"อารา โส อาสวกฺขยาฯ ",
"dhp254:0":	"สุภทฺทปริพฺพาชกวตฺถุ ",
"dhp254:1":	"อากาเสว ปทํ นตฺถิ, ",
"dhp254:2":	"สมโณ นตฺถิ พาหิเร; ",
"dhp254:3":	"ปปญฺจาภิรตา ปชา, ",
"dhp254:4":	"นิปฺปปญฺจา ตถาคตาฯ ",
"dhp255:1":	"อากาเสว ปทํ นตฺถิ, ",
"dhp255:2":	"สมโณ นตฺถิ พาหิเร; ",
"dhp255:3":	"สงฺขารา สสฺสตา นตฺถิ, ",
"dhp255:4":	"นตฺถิ พุทฺธานมิญฺชิตํฯ ",
"dhp255:5":	"มลวคฺโค อฏฺฐารสโมฯ "
}	
