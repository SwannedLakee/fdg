{	
"snp2.9:0.1":	"สุตฺต นิปาต ๒ฯ๙ ",
"snp2.9:0.2":	"กึสีลสุตฺต ",
"snp2.9:1.1":	"“กึสีโล กึสมาจาโร, ",
"snp2.9:1.2":	"กานิ กมฺมานิ พฺรูหยํ; ",
"snp2.9:1.3":	"นโร สมฺมา นิวิฏฺฐสฺส, ",
"snp2.9:1.4":	"อุตฺตมตฺถญฺจ ปาปุเณ”ฯ ",
"snp2.9:2.1":	"“วุฑฺฒาปจายี อนุสูยโก สิยา, ",
"snp2.9:2.2":	"กาลญฺญู จสฺส ครูนํ ทสฺสนาย; ",
"snp2.9:2.3":	"ธมฺมึ กถํ เอรยิตํ ขณญฺญู, ",
"snp2.9:2.4":	"สุเณยฺย สกฺกจฺจ สุภาสิตานิฯ ",
"snp2.9:3.1":	"กาเลน คจฺเฉ ครูนํ สกาสํ, ",
"snp2.9:3.2":	"ถมฺภํ นิรงฺกตฺวา นิวาตวุตฺติ; ",
"snp2.9:3.3":	"อตฺถํ ธมฺมํ สํยมํ พฺรหฺมจริยํ, ",
"snp2.9:3.4":	"อนุสฺสเร เจว สมาจเร จฯ ",
"snp2.9:4.1":	"ธมฺมาราโม ธมฺมรโต, ",
"snp2.9:4.2":	"ธมฺเม ฐิโต ธมฺมวินิจฺฉยญฺญู; ",
"snp2.9:4.3":	"เนวาจเร ธมฺมสนฺโทสวาทํ, ",
"snp2.9:4.4":	"ตจฺเฉหิ นีเยถ สุภาสิเตหิฯ ",
"snp2.9:5.1":	"หสฺสํ ชปฺปํ ปริเทวํ ปโทสํ, ",
"snp2.9:5.2":	"มายากตํ กุหนํ คิทฺธิ มานํ; ",
"snp2.9:5.3":	"สารมฺภํ กกฺกสํ กสาวญฺจ มุจฺฉํ, ",
"snp2.9:5.4":	"หิตฺวา จเร วีตมโท ฐิตตฺโตฯ ",
"snp2.9:6.1":	"วิญฺญาตสารานิ สุภาสิตานิ, ",
"snp2.9:6.2":	"สุตญฺจ วิญฺญาตสมาธิสารํ; ",
"snp2.9:6.3":	"น ตสฺส ปญฺญา จ สุตญฺจ วฑฺฒติ, ",
"snp2.9:6.4":	"โย สาหโส โหติ นโร ปมตฺโตฯ ",
"snp2.9:7.1":	"ธมฺเม จ เย อริยปเวทิเต รตา, ",
"snp2.9:7.2":	"อนุตฺตรา เต วจสา มนสา กมฺมุนา จ; ",
"snp2.9:7.3":	"เต สนฺติโสรจฺจสมาธิสณฺฐิตา, ",
"snp2.9:7.4":	"สุตสฺส ปญฺญาย จ สารมชฺฌคู”ติฯ ",
"snp2.9:7.5":	"กึสีลสุตฺตํ นวมํฯ "
}	
