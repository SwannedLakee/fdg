{	
"ud6.3:0.1":	"อุทาน ๖ฯ๓ ",
"ud6.3:0.2":	"ปจฺจเวกฺขณสุตฺต ",
"ud6.3:1.1":	"เอวํ เม สุตํ—",
"ud6.3:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud6.3:1.3":	"เตน โข ปน สมเยน ภควา อตฺตโน อเนเก ปาปเก อกุสเล ธมฺเม ปหีเน ปจฺจเวกฺขมาโน นิสินฺโน โหติ, อเนเก จ กุสเล ธมฺเม ภาวนาปาริปูรึ คเตฯ ",
"ud6.3:2.1":	"อถ โข ภควา อตฺตโน อเนเก ปาปเก อกุสเล ธมฺเม ปหีเน วิทิตฺวา อเนเก จ กุสเล ธมฺเม ภาวนาปาริปูรึ คเต ตายํ เวลายํ อิมํ อุทานํ อุทาเนสิ",
"ud6.3:3.1":	"“อหุ ปุพฺเพ ตทา นาหุ, ",
"ud6.3:3.2":	"นาหุ ปุพฺเพ ตทา อหุ; ",
"ud6.3:3.3":	"น จาหุ น จ ภวิสฺสติ, ",
"ud6.3:3.4":	"น เจตรหิ วิชฺชตี”ติฯ ",
"ud6.3:3.5":	"ตติยํฯ "
}	
