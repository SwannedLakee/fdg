{	
"dhp306:0.1":	"ขุทฺทกนิกาย ",
"dhp306:0.2":	"ธมฺมปท ",
"dhp306:0.3":	"นิรยวคฺค ",
"dhp306:0.4":	"สุนฺทรีปริพฺพาชิกาวตฺถุ ",
"dhp306:1":	"อภูตวาที นิรยํ อุเปติ, ",
"dhp306:2":	"โย วาปิ กตฺวา น กโรมิ จาห; ",
"dhp306:3":	"อุโภปิ เต เปจฺจ สมา ภวนฺติ, ",
"dhp306:4":	"นิหีนกมฺมา มนุชา ปรตฺถฯ ",
"dhp307:0":	"ทุจฺจริตผลปีฬิตวตฺถุ ",
"dhp307:1":	"กาสาวกณฺฐา พหโว, ",
"dhp307:2":	"ปาปธมฺมา อสญฺญตา; ",
"dhp307:3":	"ปาปา ปาเปหิ กมฺเมหิ, ",
"dhp307:4":	"นิรยํ เต อุปปชฺชเรฯ ",
"dhp308:0":	"วคฺคุมุทาตีริยภิกฺขุวตฺถุ ",
"dhp308:1":	"เสโยฺย อโยคุโฬ ภุตฺโต, ",
"dhp308:2":	"ตตฺโต อคฺคิสิขูปโม; ",
"dhp308:3":	"ยญฺเจ ภุญฺเชยฺย ทุสฺสีโล, ",
"dhp308:4":	"รฏฺฐปิณฺฑมสญฺญโตฯ ",
"dhp309:0":	"เขมกเสฏฺฐิปุตฺตวตฺถุ ",
"dhp309:1":	"จตฺตาริ ฐานานิ นโร ปมตฺโต, ",
"dhp309:2":	"อาปชฺชติ ปรทารูปเสวี; ",
"dhp309:3":	"อปุญฺญลาภํ น นิกามเสยฺยํ, ",
"dhp309:4":	"นินฺทํ ตตียํ นิรยํ จตุตฺถํฯ ",
"dhp310:1":	"อปุญฺญลาโภ จ คตี จ ปาปิกา, ",
"dhp310:2":	"ภีตสฺส ภีตาย รตี จ โถกิกา; ",
"dhp310:3":	"ราชา จ ทณฺฑํ ครุกํ ปเณติ, ",
"dhp310:4":	"ตสฺมา นโร ปรทารํ น เสเวฯ ",
"dhp311:0":	"ทุพฺพจภิกฺขุวตฺถุ ",
"dhp311:1":	"กุโส ยถา ทุคฺคหิโต, ",
"dhp311:2":	"หตฺถเมวานุกนฺตติ; ",
"dhp311:3":	"สามญฺญํ ทุปฺปรามฏฺฐํ, ",
"dhp311:4":	"นิรยายุปกฑฺฒติฯ ",
"dhp312:1":	"ยํ กิญฺจิ สิถิลํ กมฺมํ, ",
"dhp312:2":	"สงฺกิลิฏฺฐญฺจ ยํ วตํ; ",
"dhp312:3":	"สงฺกสฺสรํ พฺรหฺมจริยํ, ",
"dhp312:4":	"น ตํ โหติ มหปฺผลํฯ ",
"dhp313:1":	"กยิรา เจ กยิราเถนํ, ",
"dhp313:2":	"ทฬฺหเมนํ ปรกฺกเม; ",
"dhp313:3":	"สิถิโล หิ ปริพฺพาโช, ",
"dhp313:4":	"ภิโยฺย อากิรเต รชํฯ ",
"dhp314:0":	"อิสฺสาปกไตตฺถิวตฺถุ ",
"dhp314:1":	"อกตํ ทุกฺกฏํ เสโยฺย, ",
"dhp314:2":	"ปจฺฉา ตปฺปติ ทุกฺกฏํ; ",
"dhp314:3":	"กตญฺจ สุกตํ เสโยฺย, ",
"dhp314:4":	"ยํ กตฺวา นานุตปฺปติฯ ",
"dhp315:0":	"สมฺพหุลภิกฺขุวตฺถุ ",
"dhp315:1":	"นครํ ยถา ปจฺจนฺตํ, ",
"dhp315:2":	"คุตฺตํ สนฺตรพาหิรํ; ",
"dhp315:3":	"เอวํ โคเปถ อตฺตานํ, ",
"dhp315:4":	"ขโณ โว มา อุปจฺจคา; ",
"dhp315:5":	"ขณาตีตา หิ โสจนฺติ, ",
"dhp315:6":	"นิรยมฺหิ สมปฺปิตาฯ ",
"dhp316:0":	"นิคณฺฐวตฺถุ ",
"dhp316:1":	"อลชฺชิตาเย ลชฺชนฺติ, ",
"dhp316:2":	"ลชฺชิตาเย น ลชฺชเร; ",
"dhp316:3":	"มิจฺฉาทิฏฺฐิสมาทานา, ",
"dhp316:4":	"สตฺตา คจฺฉนฺติ ทุคฺคตึฯ ",
"dhp317:1":	"อภเย ภยทสฺสิโน, ",
"dhp317:2":	"ภเย จาภยทสฺสิโน; ",
"dhp317:3":	"มิจฺฉาทิฏฺฐิสมาทานา, ",
"dhp317:4":	"สตฺตา คจฺฉนฺติ ทุคฺคตึฯ ",
"dhp318:0":	"ติตฺถิยสาวกวตฺถุ ",
"dhp318:1":	"อวชฺเช วชฺชมติโน, ",
"dhp318:2":	"วชฺเช จาวชฺชทสฺสิโน; ",
"dhp318:3":	"มิจฺฉาทิฏฺฐิสมาทานา, ",
"dhp318:4":	"สตฺตา คจฺฉนฺติ ทุคฺคตึฯ ",
"dhp319:1":	"วชฺชญฺจ วชฺชโต ญตฺวา, ",
"dhp319:2":	"อวชฺชญฺจ อวชฺชโต; ",
"dhp319:3":	"สมฺมาทิฏฺฐิสมาทานา, ",
"dhp319:4":	"สตฺตา คจฺฉนฺติ สุคฺคตึฯ ",
"dhp319:5":	"นิรยวคฺโค ทฺวาวีสติโมฯ "
}	
