{	
"ud1.9:0.1":	"อุทาน ๑ฯ๙ ",
"ud1.9:0.2":	"ชฏิลสุตฺต ",
"ud1.9:1.1":	"เอวํ เม สุตํ—",
"ud1.9:1.2":	"เอกํ สมยํ ภควา คยายํ วิหรติ คยาสีเสฯ ",
"ud1.9:1.3":	"เตน โข ปน สมเยน สมฺพหุลา ชฏิลา สีตาสุ เหมนฺติกาสุ รตฺตีสุ อนฺตรฏฺฐเก หิมปาตสมเย คยายํ อุมฺมุชฺชนฺติปิ นิมุชฺชนฺติปิ, อุมฺมุชฺชนิมุชฺชมฺปิ กโรนฺติ โอสิญฺจนฺติปิ, อคฺคิมฺปิ ชุหนฺติ",
"ud1.9:1.4":	"“อิมินา สุทฺธี”ติฯ ",
"ud1.9:2.1":	"อทฺทสา โข ภควา เต สมฺพหุเล ชฏิเล สีตาสุ เหมนฺติกาสุ รตฺตีสุ อนฺตรฏฺฐเก หิมปาตสมเย คยายํ อุมฺมุชฺชนฺเตปิ นิมุชฺชนฺเตปิ อุมฺมุชฺชนิมุชฺชมฺปิ กโรนฺเต โอสิญฺจนฺเตปิ อคฺคิมฺปิ ชุหนฺเต",
"ud1.9:2.2":	"“อิมินา สุทฺธี”ติฯ ",
"ud1.9:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud1.9:4.1":	"“น อุทเกน สุจี โหติ, ",
"ud1.9:4.2":	"พเหฺวตฺถ นฺหายตี ชโน; ",
"ud1.9:4.3":	"ยมฺหิ สจฺจญฺจ ธมฺโม จ, ",
"ud1.9:4.4":	"โส สุจี โส จ พฺราหฺมโณ”ติฯ ",
"ud1.9:4.5":	"นวมํฯ "
}	
