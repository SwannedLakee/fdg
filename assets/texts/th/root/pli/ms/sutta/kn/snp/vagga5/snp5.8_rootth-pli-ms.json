{	
"snp5.8:0.1":	"สุตฺต นิปาต ๕ฯ๘ ",
"snp5.8:0.2":	"นนฺทมาณวปุจฺฉา ",
"snp5.8:1.1":	"“สนฺติ โลเก มุนโย, ",
"snp5.8:1.2":	"(อิจฺจายสฺมา นนฺโท) ",
"snp5.8:1.3":	"ชนา วทนฺติ ตยิทํ กถํสุ; ",
"snp5.8:1.4":	"ญาณูปปนฺนํ โน มุนึ วทนฺติ, ",
"snp5.8:1.5":	"อุทาหุ เว ชีวิเตนูปปนฺนํ”ฯ ",
"snp5.8:2.1":	"“น ทิฏฺฐิยา น สุติยา น ญาเณน, (…) ",
"snp5.8:2.2":	"มุนีธ นนฺท กุสลา วทนฺติ; ",
"snp5.8:2.3":	"วิเสนิกตฺวา อนีฆา นิราสา, ",
"snp5.8:2.4":	"จรนฺติ เย เต มุนโยติ พฺรูมิ”ฯ ",
"snp5.8:3.1":	"“เย เกจิเม สมณพฺราหฺมณาเส, ",
"snp5.8:3.2":	"(อิจฺจายสฺมา นนฺโท) ",
"snp5.8:3.3":	"ทิฏฺฐสฺสุเตนาปิ วทนฺติ สุทฺธึ; ",
"snp5.8:3.4":	"สีลพฺพเตนาปิ วทนฺติ สุทฺธึ, ",
"snp5.8:3.5":	"อเนกรูเปน วทนฺติ สุทฺธึฯ ",
"snp5.8:3.6":	"กจฺจิสฺสุ เต ภควา ตตฺถ ยตา จรนฺตา, ",
"snp5.8:3.7":	"อตารุ ชาติญฺจ ชรญฺจ มาริส; ",
"snp5.8:3.8":	"ปุจฺฉามิ ตํ ภควา พฺรูหิ เม ตํ”ฯ ",
"snp5.8:4.1":	"“เย เกจิเม สมณพฺราหฺมณาเส, ",
"snp5.8:4.2":	"(นนฺทาติ ภควา) ",
"snp5.8:4.3":	"ทิฏฺฐสฺสุเตนาปิ วทนฺติ สุทฺธึ; ",
"snp5.8:4.4":	"สีลพฺพเตนาปิ วทนฺติ สุทฺธึ, ",
"snp5.8:4.5":	"อเนกรูเปน วทนฺติ สุทฺธึ; ",
"snp5.8:4.6":	"กิญฺจาปิ เต ตตฺถ ยตา จรนฺติ, ",
"snp5.8:4.7":	"นาตรึสุ ชาติชรนฺติ พฺรูมิ”ฯ ",
"snp5.8:5.1":	"“เย เกจิเม สมณพฺราหฺมณาเส, ",
"snp5.8:5.2":	"(อิจฺจายสฺมา นนฺโท) ",
"snp5.8:5.3":	"ทิฏฺฐสฺสุเตนาปิ วทนฺติ สุทฺธึ; ",
"snp5.8:5.4":	"สีลพฺพเตนาปิ วทนฺติ สุทฺธึ, ",
"snp5.8:5.5":	"อเนกรูเปน วทนฺติ สุทฺธึฯ ",
"snp5.8:5.6":	"เต เจ มุนิ พฺรูสิ อโนฆติณฺเณ, ",
"snp5.8:5.7":	"อถ โก จรหิ เทวมนุสฺสโลเก; ",
"snp5.8:5.8":	"อตาริ ชาติญฺจ ชรญฺจ มาริส, ",
"snp5.8:5.9":	"ปุจฺฉามิ ตํ ภควา พฺรูหิ เม ตํ”ฯ ",
"snp5.8:6.1":	"“นาหํ สพฺเพ สมณพฺราหฺมณาเส, ",
"snp5.8:6.2":	"(นนฺทาติ ภควา) ",
"snp5.8:6.3":	"ชาติชราย นิวุตาติ พฺรูมิ; ",
"snp5.8:6.4":	"เย สีธ ทิฏฺฐํ ว สุตํ มุตํ วา, ",
"snp5.8:6.5":	"สีลพฺพตํ วาปิ ปหาย สพฺพํฯ ",
"snp5.8:6.6":	"อเนกรูปมฺปิ ปหาย สพฺพํ, ",
"snp5.8:6.7":	"ตณฺหํ ปริญฺญาย อนาสวาเส; ",
"snp5.8:6.8":	"เต เว นรา โอฆติณฺณาติ พฺรูมิ”ฯ ",
"snp5.8:7.1":	"“เอตาภินนฺทามิ วโจ มเหสิโน, ",
"snp5.8:7.2":	"สุกิตฺติตํ โคตมนูปธีกํ; ",
"snp5.8:7.3":	"เย สีธ ทิฏฺฐํ ว สุตํ มุตํ วา, ",
"snp5.8:7.4":	"สีลพฺพตํ วาปิ ปหาย สพฺพํฯ ",
"snp5.8:7.5":	"อเนกรูปมฺปิ ปหาย สพฺพํ, ",
"snp5.8:7.6":	"ตณฺหํ ปริญฺญาย อนาสวาเส; ",
"snp5.8:7.7":	"อหมฺปิ เต โอฆติณฺณาติ พฺรูมี”ติฯ ",
"snp5.8:7.8":	"นนฺทมาณวปุจฺฉา สตฺตมาฯ "
}	
