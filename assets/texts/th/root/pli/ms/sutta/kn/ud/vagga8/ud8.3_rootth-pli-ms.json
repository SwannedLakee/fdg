{	
"ud8.3:0.1":	"อุทาน ๘ฯ๓ ",
"ud8.3:0.2":	"ตติยนิพฺพานปฏิสํยุตฺตสุตฺต ",
"ud8.3:1.1":	"เอวํ เม สุตํ—",
"ud8.3:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud8.3:1.3":	"เตน โข ปน สมเยน ภควา ภิกฺขู นิพฺพานปฏิสํยุตฺตาย ธมฺมิยา กถาย สนฺทเสฺสติ สมาทเปติ สมุตฺเตเชติ สมฺปหํเสติฯ ",
"ud8.3:1.4":	"เตธ ภิกฺขู อฏฺฐึ กตฺวา, มนสิ กตฺวา, สพฺพํ เจตโส สมนฺนาหริตฺวา, โอหิตโสตา ธมฺมํ สุณนฺติฯ ",
"ud8.3:2.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud8.3:3.1":	"“อตฺถิ, ภิกฺขเว, อชาตํ อภูตํ อกตํ อสงฺขตํฯ ",
"ud8.3:3.2":	"โน เจตํ, ภิกฺขเว, อภวิสฺส อชาตํ อภูตํ อกตํ อสงฺขตํ, นยิธ ชาตสฺส ภูตสฺส กตสฺส สงฺขตสฺส นิสฺสรณํ ปญฺญาเยถฯ ",
"ud8.3:3.3":	"ยสฺมา จ โข, ภิกฺขเว, อตฺถิ อชาตํ อภูตํ อกตํ อสงฺขตํ, ตสฺมา ชาตสฺส ภูตสฺส กตสฺส สงฺขตสฺส นิสฺสรณํ ปญฺญายตี”ติฯ ",
"ud8.3:3.4":	"ตติยํฯ "
}	
