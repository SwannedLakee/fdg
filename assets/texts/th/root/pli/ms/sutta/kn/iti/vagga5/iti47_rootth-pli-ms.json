{	
"iti47:0.1":	"อิติวุตฺตก ๔๗ ",
"iti47:0.2":	"ทุกนิปาต ",
"iti47:0.3":	"ทุติยวคฺค ",
"iti47:0.4":	"ชาคริยสุตฺต ",
"iti47:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti47:2.1":	"“ชาคโร จสฺส, ภิกฺขเว, ภิกฺขุ วิหเรยฺย สโต สมฺปชาโน สมาหิโต ปมุทิโต วิปฺปสนฺโน จ ตตฺถ กาลวิปสฺสี จ กุสเลสุ ธมฺเมสุฯ ",
"iti47:2.2":	"ชาครสฺส, ภิกฺขเว, ภิกฺขุโน วิหรโต สตสฺส สมฺปชานสฺส สมาหิตสฺส ปมุทิตสฺส วิปฺปสนฺนสฺส ตตฺถ กาลวิปสฺสิโน กุสเลสุ ธมฺเมสุ ทฺวินฺนํ ผลานํ อญฺญตรํ ผลํ ปาฏิกงฺขํ—",
"iti47:2.3":	"ทิฏฺเฐว ธมฺเม อญฺญา, สติ วา อุปาทิเสเส อนาคามิตา”ติฯ ",
"iti47:2.4":	"เอตมตฺถํ ภควา อโวจฯ ",
"iti47:2.5":	"ตตฺเถตํ อิติ วุจฺจติ",
"iti47:3.1":	"“ชาครนฺตา สุณาเถตํ, ",
"iti47:3.2":	"เย สุตฺตา เต ปพุชฺฌถ; ",
"iti47:3.3":	"สุตฺตา ชาคริตํ เสโยฺย, ",
"iti47:3.4":	"นตฺถิ ชาครโต ภยํฯ ",
"iti47:4.1":	"โย ชาคโร จ สติมา สมฺปชาโน, ",
"iti47:4.2":	"สมาหิโต มุทิโต วิปฺปสนฺโน จ; ",
"iti47:4.3":	"กาเลน โส สมฺมา ธมฺมํ ปริวีมํสมาโน, ",
"iti47:4.4":	"เอโกทิภูโต วิหเน ตมํ โสฯ ",
"iti47:5.1":	"ตสฺมา หเว ชาคริยํ ภเชถ, ",
"iti47:5.2":	"อาตาปี ภิกฺขุ นิปโก ฌานลาภี; ",
"iti47:5.3":	"สํโยชนํ ชาติชราย เฉตฺวา, ",
"iti47:5.4":	"อิเธว สมฺโพธิมนุตฺตรํ ผุเส”ติฯ ",
"iti47:6.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti47:6.2":	"ทสมํฯ "
}	
