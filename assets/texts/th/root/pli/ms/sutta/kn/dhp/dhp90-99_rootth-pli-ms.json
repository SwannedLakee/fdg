{	
"dhp90:0.1":	"ขุทฺทกนิกาย ",
"dhp90:0.2":	"ธมฺมปท ",
"dhp90:0.3":	"อรหนฺตวคฺค ",
"dhp90:0.4":	"ชีวกปญฺหวตฺถุ ",
"dhp90:1":	"คตทฺธิโน วิโสกสฺส, ",
"dhp90:2":	"วิปฺปมุตฺตสฺส สพฺพธิ; ",
"dhp90:3":	"สพฺพคนฺถปฺปหีนสฺส, ",
"dhp90:4":	"ปริฬาโห น วิชฺชติฯ ",
"dhp91:0":	"มหากสฺสปตฺเถรวตฺถุ ",
"dhp91:1":	"อุยฺยุญฺชนฺติ สตีมนฺโต, ",
"dhp91:2":	"น นิเกเต รมนฺติ เต; ",
"dhp91:3":	"หํสาว ปลฺลลํ หิตฺวา, ",
"dhp91:4":	"โอกโมกํ ชหนฺติ เตฯ ",
"dhp92:0":	"เพลฏฺฐสีสตฺเถรวตฺถุ ",
"dhp92:1":	"เยสํ สนฺนิจโย นตฺถิ, ",
"dhp92:2":	"เย ปริญฺญาตโภชนา; ",
"dhp92:3":	"สุญฺญโต อนิมิตฺโต จ, ",
"dhp92:4":	"วิโมกฺโข เยสํ โคจโร; ",
"dhp92:5":	"อากาเสว สกุนฺตานํ, ",
"dhp92:6":	"คติ เตสํ ทุรนฺนยาฯ ",
"dhp93:0":	"อนุรุทฺธตฺเถรวตฺถุ ",
"dhp93:1":	"ยสฺสาสวา ปริกฺขีณา, ",
"dhp93:2":	"อาหาเร จ อนิสฺสิโต; ",
"dhp93:3":	"สุญฺญโต อนิมิตฺโต จ, ",
"dhp93:4":	"วิโมกฺโข ยสฺส โคจโร; ",
"dhp93:5":	"อากาเสว สกุนฺตานํ, ",
"dhp93:6":	"ปทํ ตสฺส ทุรนฺนยํฯ ",
"dhp94:0":	"มหากจฺจายนตฺเถรวตฺถุ ",
"dhp94:1":	"ยสฺสินฺทฺริยานิ สมถงฺคตานิ, ",
"dhp94:2":	"อสฺสา ยถา สารถินา สุทนฺตา; ",
"dhp94:3":	"ปหีนมานสฺส อนาสวสฺส, ",
"dhp94:4":	"เทวาปิ ตสฺส ปิหยนฺติ ตาทิโนฯ ",
"dhp95:0":	"สาริปุตฺตตฺเถรวตฺถุ ",
"dhp95:1":	"ปถวิสโม โน วิรุชฺฌติ, ",
"dhp95:2":	"อินฺทขิลุปโม ตาทิ สุพฺพโต; ",
"dhp95:3":	"รหโทว อเปตกทฺทโม, ",
"dhp95:4":	"สํสารา น ภวนฺติ ตาทิโนฯ ",
"dhp96:0":	"โกสมฺพิวาสิติสฺสตฺเถรสามเณรวตฺถุ ",
"dhp96:1":	"สนฺตํ ตสฺส มนํ โหติ, ",
"dhp96:2":	"สนฺตา วาจา จ กมฺม จ; ",
"dhp96:3":	"สมฺมทญฺญาวิมุตฺตสฺส, ",
"dhp96:4":	"อุปสนฺตสฺส ตาทิโนฯ ",
"dhp97:0":	"สาริปุตฺตตฺเถรวตฺถุ ",
"dhp97:1":	"อสฺสทฺโธ อกตญฺญู จ, ",
"dhp97:2":	"สนฺธิจฺเฉโท จ โย นโร; ",
"dhp97:3":	"หตาวกาโส วนฺตาโส, ",
"dhp97:4":	"ส เว อุตฺตมโปริโสฯ ",
"dhp98:0":	"ขทิรวนิยเรวตตฺเถรวตฺถุ ",
"dhp98:1":	"คาเม วา ยทิ วารญฺเญ, ",
"dhp98:2":	"นินฺเน วา ยทิ วา ถเล; ",
"dhp98:3":	"ยตฺถ อรหนฺโต วิหรนฺติ, ",
"dhp98:4":	"ตํ ภูมิรามเณยฺยกํฯ ",
"dhp99:0":	"อญฺญตไรตฺถิวตฺถุ ",
"dhp99:1":	"รมณียานิ อรญฺญานิ, ",
"dhp99:2":	"ยตฺถ น รมตี ชโน; ",
"dhp99:3":	"วีตราคา รมิสฺสนฺติ, ",
"dhp99:4":	"น เต กามคเวสิโนฯ ",
"dhp99:5":	"อรหนฺตวคฺโค สตฺตโมฯ "
}	
