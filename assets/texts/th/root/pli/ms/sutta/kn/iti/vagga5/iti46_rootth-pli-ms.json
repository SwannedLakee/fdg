{	
"iti46:0.1":	"อิติวุตฺตก ๔๖ ",
"iti46:0.2":	"ทุกนิปาต ",
"iti46:0.3":	"ทุติยวคฺค ",
"iti46:0.4":	"สิกฺขานิสํสสุตฺต ",
"iti46:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti46:2.1":	"“สิกฺขานิสํสา, ภิกฺขเว, วิหรถ ปญฺญุตฺตรา วิมุตฺติสารา สตาธิปเตยฺยาฯ ",
"iti46:2.2":	"สิกฺขานิสํสานํ, ภิกฺขเว, วิหรตํ ปญฺญุตฺตรานํ วิมุตฺติสารานํ สตาธิปเตยฺยานํ ทฺวินฺนํ ผลานํ อญฺญตรํ ผลํ ปาฏิกงฺขํ—",
"iti46:2.3":	"ทิฏฺเฐว ธมฺเม อญฺญา, สติ วา อุปาทิเสเส อนาคามิตา”ติฯ ",
"iti46:2.4":	"เอตมตฺถํ ภควา อโวจฯ ",
"iti46:2.5":	"ตตฺเถตํ อิติ วุจฺจติ",
"iti46:3.1":	"“ปริปุณฺณสิกฺขํ อปหานธมฺมํ, ",
"iti46:3.2":	"ปญฺญุตฺตรํ ชาติขยนฺตทสฺสึ; ",
"iti46:3.3":	"ตํ เว มุนึ อนฺติมเทหธารึ, ",
"iti46:3.4":	"มารญฺชหํ พฺรูมิ ชราย ปารคุํฯ ",
"iti46:4.1":	"ตสฺมา สทา ฌานรตา สมาหิตา, ",
"iti46:4.2":	"อาตาปิโน ชาติขยนฺตทสฺสิโน; ",
"iti46:4.3":	"มารํ สเสนํ อภิภุยฺย ภิกฺขโว, ",
"iti46:4.4":	"ภวถ ชาติมรณสฺส ปารคา”ติฯ ",
"iti46:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti46:5.2":	"นวมํฯ "
}	
