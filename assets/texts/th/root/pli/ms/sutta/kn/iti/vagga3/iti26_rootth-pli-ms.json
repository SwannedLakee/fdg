{	
"iti26:0.1":	"อิติวุตฺตก ๒๖ ",
"iti26:0.2":	"เอกกนิปาต ",
"iti26:0.3":	"ตติยวคฺค ",
"iti26:0.4":	"ทานสุตฺต ",
"iti26:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti26:2.1":	"“เอวญฺเจ, ภิกฺขเว, สตฺตา ชาเนยฺยุํ ทานสํวิภาคสฺส วิปากํ ยถาหํ ชานามิ, น อทตฺวา ภุญฺเชยฺยุํ, น จ เนสํ มจฺเฉรมลํ จิตฺตํ ปริยาทาย ติฏฺเฐยฺยฯ ",
"iti26:2.2":	"โยปิ เนสํ อสฺส จริโม อาโลโป จริมํ กพฬํ, ตโตปิ น อสํวิภชิตฺวา ภุญฺเชยฺยุํ, สเจ เนสํ ปฏิคฺคาหกา อสฺสุฯ ",
"iti26:2.3":	"ยสฺมา จ โข, ภิกฺขเว, สตฺตา น เอวํ ชานนฺติ ทานสํวิภาคสฺส วิปากํ ยถาหํ ชานามิ, ตสฺมา อทตฺวา ภุญฺชนฺติ, มจฺเฉรมลญฺจ เนสํ จิตฺตํ ปริยาทาย ติฏฺฐตี”ติฯ ",
"iti26:2.4":	"เอตมตฺถํ ภควา อโวจฯ ",
"iti26:2.5":	"ตตฺเถตํ อิติ วุจฺจติ",
"iti26:3.1":	"“เอวญฺเจ สตฺตา ชาเนยฺยุํ, ",
"iti26:3.2":	"ยถาวุตฺตํ มเหสินา; ",
"iti26:3.3":	"วิปากํ สํวิภาคสฺส, ",
"iti26:3.4":	"ยถา โหติ มหปฺผลํฯ ",
"iti26:4.1":	"วิเนยฺย มจฺเฉรมลํ, ",
"iti26:4.2":	"วิปฺปสนฺเนน เจตสา; ",
"iti26:4.3":	"ทชฺชุํ กาเลน อริเยสุ, ",
"iti26:4.4":	"ยตฺถ ทินฺนํ มหปฺผลํฯ ",
"iti26:5.1":	"อนฺนญฺจ ทตฺวา พหุโน, ",
"iti26:5.2":	"ทกฺขิเณเยฺยสุ ทกฺขิณํ; ",
"iti26:5.3":	"อิโต จุตา มนุสฺสตฺตา, ",
"iti26:5.4":	"สคฺคํ คจฺฉนฺติ ทายกาฯ ",
"iti26:6.1":	"เต จ สคฺคคตา ตตฺถ, ",
"iti26:6.2":	"โมทนฺติ กามกามิโน; ",
"iti26:6.3":	"วิปากํ สํวิภาคสฺส, ",
"iti26:6.4":	"อนุโภนฺติ อมจฺฉรา”ติฯ ",
"iti26:7.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti26:7.2":	"ฉฏฺฐํฯ "
}	
