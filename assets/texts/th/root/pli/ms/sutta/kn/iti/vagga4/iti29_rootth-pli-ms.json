{	
"iti29:0.1":	"อิติวุตฺตก ๒๙ ",
"iti29:0.2":	"ทุกนิปาต ",
"iti29:0.3":	"ปฐมวคฺค ",
"iti29:0.4":	"สุขวิหารสุตฺต ",
"iti29:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti29:2.1":	"“ทฺวีหิ, ภิกฺขเว, ธมฺเมหิ สมนฺนาคโต ภิกฺขุ ทิฏฺเฐว ธมฺเม สุขํ วิหรติ อวิฆาตํ อนุปายาสํ อปริฬาหํ; ",
"iti29:2.2":	"กายสฺส เภทา ปรํ มรณา สุคติ ปาฏิกงฺขาฯ ",
"iti29:2.3":	"กตเมหิ ทฺวีหิ? ",
"iti29:2.4":	"อินฺทฺริเยสุ คุตฺตทฺวารตาย จ, โภชเน มตฺตญฺญุตาย จฯ ",
"iti29:2.5":	"อิเมหิ โข, ภิกฺขเว, ทฺวีหิ ธมฺเมหิ สมนฺนาคโต ภิกฺขุ ทิฏฺเฐว ธมฺเม สุขํ วิหรติ อวิฆาตํ อนุปายาสํ อปริฬาหํ; ",
"iti29:2.6":	"กายสฺส เภทา ปรํ มรณา สุคติ ปาฏิกงฺขา”ติฯ ",
"iti29:2.7":	"เอตมตฺถํ ภควา อโวจฯ ",
"iti29:2.8":	"ตตฺเถตํ อิติ วุจฺจติ",
"iti29:3.1":	"“จกฺขุ โสตญฺจ ฆานญฺจ, ",
"iti29:3.2":	"ชิวฺหา กาโย ตถา มโน; ",
"iti29:3.3":	"เอตานิ ยสฺส ทฺวารานิ, ",
"iti29:3.4":	"สุคุตฺตานิ จ ภิกฺขุโนฯ ",
"iti29:4.1":	"โภชนมฺหิ จ มตฺตญฺญู, ",
"iti29:4.2":	"อินฺทฺริเยสุ จ สํวุโต; ",
"iti29:4.3":	"กายสุขํ เจโตสุขํ, ",
"iti29:4.4":	"สุขํ โส อธิคจฺฉติฯ ",
"iti29:5.1":	"อฑยฺหมาเนน กาเยน, ",
"iti29:5.2":	"อฑยฺหมาเนน เจตสา; ",
"iti29:5.3":	"ทิวา วา ยทิ วา รตฺตึ, ",
"iti29:5.4":	"สุขํ วิหรติ ตาทิโส”ติฯ ",
"iti29:6.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti29:6.2":	"ทุติยํฯ "
}	
