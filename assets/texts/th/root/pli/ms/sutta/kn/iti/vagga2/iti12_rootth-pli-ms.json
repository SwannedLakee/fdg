{	
"iti12:0.1":	"อิติวุตฺตก ๑๒ ",
"iti12:0.2":	"เอกกนิปาต ",
"iti12:0.3":	"ทุติยวคฺค ",
"iti12:0.4":	"โกธปริญฺญาสุตฺต ",
"iti12:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti12:2.1":	"“โกธํ, ภิกฺขเว, อนภิชานํ อปริชานํ ตตฺถ จิตฺตํ อวิราชยํ อปฺปชหํ อภพฺโพ ทุกฺขกฺขยายฯ ",
"iti12:2.2":	"โกธญฺจ โข, ภิกฺขเว, อภิชานํ ปริชานํ ตตฺถ จิตฺตํ วิราชยํ ปชหํ ภพฺโพ ทุกฺขกฺขยายา”ติฯ ",
"iti12:2.3":	"เอตมตฺถํ ภควา อโวจฯ ",
"iti12:2.4":	"ตตฺเถตํ อิติ วุจฺจติ",
"iti12:3.1":	"“เยน โกเธน กุทฺธาเส, ",
"iti12:3.2":	"สตฺตา คจฺฉนฺติ ทุคฺคตึ; ",
"iti12:3.3":	"ตํ โกธํ สมฺมทญฺญาย, ",
"iti12:3.4":	"ปชหนฺติ วิปสฺสิโน; ",
"iti12:3.5":	"ปหาย น ปุนายนฺติ, ",
"iti12:3.6":	"อิมํ โลกํ กุทาจนนฺ”ติฯ ",
"iti12:4.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti12:4.2":	"ทุติยํฯ "
}	
