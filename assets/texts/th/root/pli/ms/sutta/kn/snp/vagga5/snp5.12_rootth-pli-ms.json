{	
"snp5.12:0.1":	"สุตฺต นิปาต ๕ฯ๑๒ ",
"snp5.12:0.2":	"ชตุกณฺณิมาณวปุจฺฉา ",
"snp5.12:1.1":	"“สุตฺวานหํ วีรมกามกามึ, ",
"snp5.12:1.2":	"(อิจฺจายสฺมา ชตุกณฺณิ) ",
"snp5.12:1.3":	"โอฆาติคํ ปุฏฺฐุมกามมาคมํ; ",
"snp5.12:1.4":	"สนฺติปทํ พฺรูหิ สหชเนตฺต, ",
"snp5.12:1.5":	"ยถาตจฺฉํ ภควา พฺรูหิ เมตํฯ ",
"snp5.12:2.1":	"ภควา หิ กาเม อภิภุยฺย อิริยติ, ",
"snp5.12:2.2":	"อาทิจฺโจว ปถวึ เตชี เตชสา; ",
"snp5.12:2.3":	"ปริตฺตปญฺญสฺส เม ภูริปญฺญ, ",
"snp5.12:2.4":	"อาจิกฺข ธมฺมํ ยมหํ วิชญฺญํ; ",
"snp5.12:2.5":	"ชาติชราย อิธ วิปฺปหานํ”ฯ ",
"snp5.12:3.1":	"“กาเมสุ วินย เคธํ, ",
"snp5.12:3.2":	"(ชตุกณฺณีติ ภควา) ",
"snp5.12:3.3":	"เนกฺขมฺมํ ทฏฺฐุ เขมโต; ",
"snp5.12:3.4":	"อุคฺคหีตํ นิรตฺตํ วา, ",
"snp5.12:3.5":	"มา เต วิชฺชิตฺถ กิญฺจนํฯ ",
"snp5.12:4.1":	"ยํ ปุพฺเพ ตํ วิโสเสหิ, ",
"snp5.12:4.2":	"ปจฺฉา เต มาหุ กิญฺจนํ; ",
"snp5.12:4.3":	"มชฺเฌ เจ โน คเหสฺสสิ, ",
"snp5.12:4.4":	"อุปสนฺโต จริสฺสสิฯ ",
"snp5.12:5.1":	"สพฺพโส นามรูปสฺมึ, ",
"snp5.12:5.2":	"วีตเคธสฺส พฺราหฺมณ; ",
"snp5.12:5.3":	"อาสวาสฺส น วิชฺชนฺติ, ",
"snp5.12:5.4":	"เยหิ มจฺจุวสํ วเช”ติฯ ",
"snp5.12:5.5":	"ชตุกณฺณิมาณวปุจฺฉา เอกาทสมาฯ "
}	
