{	
"iti105:0.1":	"อิติวุตฺตก ๑๐๕ ",
"iti105:0.2":	"จตุกฺกนิปาต ",
"iti105:0.3":	"พฺราหฺมณธมฺมยาควคฺค ",
"iti105:0.4":	"ตณฺหุปฺปาทสุตฺต ",
"iti105:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti105:2.1":	"“จตฺตาโรเม, ภิกฺขเว, ตณฺหุปฺปาทา, ยตฺถ ภิกฺขุโน ตณฺหา อุปฺปชฺชมานา อุปฺปชฺชติฯ ",
"iti105:2.2":	"กตเม จตฺตาโร? ",
"iti105:2.3":	"จีวรเหตุ วา, ภิกฺขเว, ภิกฺขุโน ตณฺหา อุปฺปชฺชมานา อุปฺปชฺชติ; ",
"iti105:2.4":	"ปิณฺฑปาตเหตุ วา, ภิกฺขเว, ภิกฺขุโน ตณฺหา อุปฺปชฺชมานา อุปฺปชฺชติ; ",
"iti105:2.5":	"เสนาสนเหตุ วา, ภิกฺขเว, ภิกฺขุโน ตณฺหา อุปฺปชฺชมานา อุปฺปชฺชติ; ",
"iti105:2.6":	"อิติภวาภวเหตุ วา, ภิกฺขเว, ภิกฺขุโน ตณฺหา อุปฺปชฺชมานา อุปฺปชฺชติฯ ",
"iti105:2.7":	"อิเม โข, ภิกฺขเว, จตฺตาโร ตณฺหุปฺปาทา ยตฺถ ภิกฺขุโน ตณฺหา อุปฺปชฺชมานา อุปฺปชฺชตี”ติฯ ",
"iti105:2.8":	"เอตมตฺถํ ภควา อโวจฯ ",
"iti105:2.9":	"ตตฺเถตํ อิติ วุจฺจติ",
"iti105:3.1":	"“ตณฺหาทุติโย ปุริโส, ",
"iti105:3.2":	"ทีฆมทฺธาน สํสรํ; ",
"iti105:3.3":	"อิตฺถภาวญฺญถาภาวํ, ",
"iti105:3.4":	"สํสรํ นาติวตฺตติฯ ",
"iti105:4.1":	"เอตมาทีนวํ ญตฺวา, ",
"iti105:4.2":	"ตณฺหํ ทุกฺขสฺส สมฺภวํ; ",
"iti105:4.3":	"วีตตโณฺห อนาทาโน, ",
"iti105:4.4":	"สโต ภิกฺขุ ปริพฺพเช”ติฯ ",
"iti105:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti105:5.2":	"ฉฏฺฐํฯ "
}	
