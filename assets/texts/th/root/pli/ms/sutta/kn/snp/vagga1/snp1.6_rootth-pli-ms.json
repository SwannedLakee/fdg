{	
"snp1.6:0.1":	"สุตฺต นิปาต ๑ฯ๖ ",
"snp1.6:0.2":	"ปราภวสุตฺต ",
"snp1.6:1.1":	"เอวํ เม สุตํ—",
"snp1.6:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"snp1.6:1.3":	"อถ โข อญฺญตรา เทวตา อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ ",
"snp1.6:1.4":	"เอกมนฺตํ ฐิตา โข สา เทวตา ภควนฺตํ คาถาย อชฺฌภาสิ",
"snp1.6:2.1":	"“ปราภวนฺตํ ปุริสํ, ",
"snp1.6:2.2":	"มยํ ปุจฺฉาม โคตม; ",
"snp1.6:2.3":	"ภวนฺตํ ปุฏฺฐุมาคมฺม, ",
"snp1.6:2.4":	"กึ ปราภวโต มุขํ”ฯ ",
"snp1.6:3.1":	"“สุวิชาโน ภวํ โหติ, ",
"snp1.6:3.2":	"สุวิชาโน ปราภโว; ",
"snp1.6:3.3":	"ธมฺมกาโม ภวํ โหติ, ",
"snp1.6:3.4":	"ธมฺมเทสฺสี ปราภโว”ฯ ",
"snp1.6:4.1":	"“อิติ เหตํ วิชานาม, ",
"snp1.6:4.2":	"ปฐโม โส ปราภโว; ",
"snp1.6:4.3":	"ทุติยํ ภควา พฺรูหิ, ",
"snp1.6:4.4":	"กึ ปราภวโต มุขํ”ฯ ",
"snp1.6:5.1":	"“อสนฺตสฺส ปิยา โหนฺติ, ",
"snp1.6:5.2":	"สนฺเต น กุรุเต ปิยํ; ",
"snp1.6:5.3":	"อสตํ ธมฺมํ โรเจติ, ",
"snp1.6:5.4":	"ตํ ปราภวโต มุขํ”ฯ ",
"snp1.6:6.1":	"“อิติ เหตํ วิชานาม, ",
"snp1.6:6.2":	"ทุติโย โส ปราภโว; ",
"snp1.6:6.3":	"ตติยํ ภควา พฺรูหิ, ",
"snp1.6:6.4":	"กึ ปราภวโต มุขํ”ฯ ",
"snp1.6:7.1":	"“นิทฺทาสีลี สภาสีลี, ",
"snp1.6:7.2":	"อนุฏฺฐาตา จ โย นโร; ",
"snp1.6:7.3":	"อลโส โกธปญฺญาโณ, ",
"snp1.6:7.4":	"ตํ ปราภวโต มุขํ”ฯ ",
"snp1.6:8.1":	"“อิติ เหตํ วิชานาม, ",
"snp1.6:8.2":	"ตติโย โส ปราภโว; ",
"snp1.6:8.3":	"จตุตฺถํ ภควา พฺรูหิ, ",
"snp1.6:8.4":	"กึ ปราภวโต มุขํ”ฯ ",
"snp1.6:9.1":	"“โย มาตรํ ปิตรํ วา, ",
"snp1.6:9.2":	"ชิณฺณกํ คตโยพฺพนํ; ",
"snp1.6:9.3":	"ปหุ สนฺโต น ภรติ, ",
"snp1.6:9.4":	"ตํ ปราภวโต มุขํ”ฯ ",
"snp1.6:10.1":	"“อิติ เหตํ วิชานาม, ",
"snp1.6:10.2":	"จตุตฺโถ โส ปราภโว; ",
"snp1.6:10.3":	"ปญฺจมํ ภควา พฺรูหิ, ",
"snp1.6:10.4":	"กึ ปราภวโต มุขํ”ฯ ",
"snp1.6:11.1":	"“โย พฺราหฺมณํ สมณํ วา, ",
"snp1.6:11.2":	"อญฺญํ วาปิ วนิพฺพกํ; ",
"snp1.6:11.3":	"มุสาวาเทน วญฺเจติ, ",
"snp1.6:11.4":	"ตํ ปราภวโต มุขํ”ฯ ",
"snp1.6:12.1":	"“อิติ เหตํ วิชานาม, ",
"snp1.6:12.2":	"ปญฺจโม โส ปราภโว; ",
"snp1.6:12.3":	"ฉฏฺฐมํ ภควา พฺรูหิ, ",
"snp1.6:12.4":	"กึ ปราภวโต มุขํ”ฯ ",
"snp1.6:13.1":	"“ปหูตวิตฺโต ปุริโส, ",
"snp1.6:13.2":	"สหิรญฺโญ สโภชโน; ",
"snp1.6:13.3":	"เอโก ภุญฺชติ สาทูนิ, ",
"snp1.6:13.4":	"ตํ ปราภวโต มุขํ”ฯ ",
"snp1.6:14.1":	"“อิติ เหตํ วิชานาม, ",
"snp1.6:14.2":	"ฉฏฺฐโม โส ปราภโว; ",
"snp1.6:14.3":	"สตฺตมํ ภควา พฺรูหิ, ",
"snp1.6:14.4":	"กึ ปราภวโต มุขํ”ฯ ",
"snp1.6:15.1":	"“ชาติตฺถทฺโธ ธนตฺถทฺโธ, ",
"snp1.6:15.2":	"โคตฺตตฺถทฺโธ จ โย นโร; ",
"snp1.6:15.3":	"สญฺญาตึ อติมญฺเญติ, ",
"snp1.6:15.4":	"ตํ ปราภวโต มุขํ”ฯ ",
"snp1.6:16.1":	"“อิติ เหตํ วิชานาม, ",
"snp1.6:16.2":	"สตฺตโม โส ปราภโว; ",
"snp1.6:16.3":	"อฏฺฐมํ ภควา พฺรูหิ, ",
"snp1.6:16.4":	"กึ ปราภวโต มุขํ”ฯ ",
"snp1.6:17.1":	"“อิตฺถิธุตฺโต สุราธุตฺโต, ",
"snp1.6:17.2":	"อกฺขธุตฺโต จ โย นโร; ",
"snp1.6:17.3":	"ลทฺธํ ลทฺธํ วินาเสติ, ",
"snp1.6:17.4":	"ตํ ปราภวโต มุขํ”ฯ ",
"snp1.6:18.1":	"“อิติ เหตํ วิชานาม, ",
"snp1.6:18.2":	"อฏฺฐโม โส ปราภโว; ",
"snp1.6:18.3":	"นวมํ ภควา พฺรูหิ, ",
"snp1.6:18.4":	"กึ ปราภวโต มุขํ”ฯ ",
"snp1.6:19.1":	"“เสหิ ทาเรหิ อสนฺตุฏฺโฐ, ",
"snp1.6:19.2":	"เวสิยาสุ ปทุสฺสติ; ",
"snp1.6:19.3":	"ทุสฺสติ ปรทาเรสุ, ",
"snp1.6:19.4":	"ตํ ปราภวโต มุขํ”ฯ ",
"snp1.6:20.1":	"“อิติ เหตํ วิชานาม, ",
"snp1.6:20.2":	"นวโม โส ปราภโว; ",
"snp1.6:20.3":	"ทสมํ ภควา พฺรูหิ, ",
"snp1.6:20.4":	"กึ ปราภวโต มุขํ”ฯ ",
"snp1.6:21.1":	"“อตีตโยพฺพโน โปโส, ",
"snp1.6:21.2":	"อาเนติ ติมฺพรุตฺถนึ; ",
"snp1.6:21.3":	"ตสฺสา อิสฺสา น สุปติ, ",
"snp1.6:21.4":	"ตํ ปราภวโต มุขํ”ฯ ",
"snp1.6:22.1":	"“อิติ เหตํ วิชานาม, ",
"snp1.6:22.2":	"ทสโม โส ปราภโว; ",
"snp1.6:22.3":	"เอกาทสมํ ภควา พฺรูหิ, ",
"snp1.6:22.4":	"กึ ปราภวโต มุขํ”ฯ ",
"snp1.6:23.1":	"“อิตฺถึ โสณฺฑึ วิกิรณึ, ",
"snp1.6:23.2":	"ปุริสํ วาปิ ตาทิสํ; ",
"snp1.6:23.3":	"อิสฺสริยสฺมึ ฐเปติ, ",
"snp1.6:23.4":	"ตํ ปราภวโต มุขํ”ฯ ",
"snp1.6:24.1":	"“อิติ เหตํ วิชานาม, ",
"snp1.6:24.2":	"เอกาทสโม โส ปราภโว; ",
"snp1.6:24.3":	"ทฺวาทสมํ ภควา พฺรูหิ, ",
"snp1.6:24.4":	"กึ ปราภวโต มุขํ”ฯ ",
"snp1.6:25.1":	"“อปฺปโภโค มหาตโณฺห, ",
"snp1.6:25.2":	"ขตฺติเย ชายเต กุเล; ",
"snp1.6:25.3":	"โส จ รชฺชํ ปตฺถยติ, ",
"snp1.6:25.4":	"ตํ ปราภวโต มุขํฯ ",
"snp1.6:26.1":	"เอเต ปราภเว โลเก, ",
"snp1.6:26.2":	"ปณฺฑิโต สมเวกฺขิย; ",
"snp1.6:26.3":	"อริโย ทสฺสนสมฺปนฺโน, ",
"snp1.6:26.4":	"ส โลกํ ภชเต สิวนฺ”ติฯ ",
"snp1.6:26.5":	"ปราภวสุตฺตํ ฉฏฺฐํฯ "
}	
