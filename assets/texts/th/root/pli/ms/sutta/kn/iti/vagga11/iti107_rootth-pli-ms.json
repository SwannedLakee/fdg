{	
"iti107:0.1":	"อิติวุตฺตก ๑๐๗ ",
"iti107:0.2":	"จตุกฺกนิปาต ",
"iti107:0.3":	"พฺราหฺมณธมฺมยาควคฺค ",
"iti107:0.4":	"พหุการสุตฺต ",
"iti107:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti107:2.1":	"“พหุการา, ภิกฺขเว, พฺราหฺมณคหปติกา ตุมฺหากํ เย โว ปจฺจุปฏฺฐิตา จีวรปิณฺฑปาตเสนาสนคิลานปจฺจยเภสชฺชปริกฺขาเรหิฯ ",
"iti107:2.2":	"ตุเมฺหปิ, ภิกฺขเว, พหุการา พฺราหฺมณคหปติกานํ ยํ เนสํ ธมฺมํ เทเสถ อาทิกลฺยาณํ มชฺเฌกลฺยาณํ ปริโยสานกลฺยาณํ สาตฺถํ สพฺยญฺชนํ, เกวลปริปุณฺณํ ปริสุทฺธํ พฺรหฺมจริยํ ปกาเสถฯ ",
"iti107:2.3":	"เอวมิทํ, ภิกฺขเว, อญฺญมญฺญํ นิสฺสาย พฺรหฺมจริยํ วุสฺสติ โอฆสฺส นิตฺถรณตฺถาย สมฺมา ทุกฺขสฺส อนฺตกิริยายา”ติฯ ",
"iti107:2.4":	"เอตมตฺถํ ภควา อโวจฯ ",
"iti107:2.5":	"ตตฺเถตํ อิติ วุจฺจติ",
"iti107:3.1":	"“สาคารา อนคารา จ, ",
"iti107:3.2":	"อุโภ อญฺโญญฺญนิสฺสิตา; ",
"iti107:3.3":	"อาราธยนฺติ สทฺธมฺมํ, ",
"iti107:3.4":	"โยคกฺเขมํ อนุตฺตรํฯ ",
"iti107:4.1":	"สาคาเรสุ จ จีวรํ, ",
"iti107:4.2":	"ปจฺจยํ สยนาสนํ; ",
"iti107:4.3":	"อนคารา ปฏิจฺฉนฺติ, ",
"iti107:4.4":	"ปริสฺสยวิโนทนํฯ ",
"iti107:5.1":	"สุคตํ ปน นิสฺสาย, ",
"iti107:5.2":	"คหฏฺฐา ฆรเมสิโน; ",
"iti107:5.3":	"สทฺทหานา อรหตํ, ",
"iti107:5.4":	"อริยปญฺญาย ฌายิโนฯ ",
"iti107:6.1":	"อิธ ธมฺมํ จริตฺวาน, ",
"iti107:6.2":	"มคฺคํ สุคติคามินํ; ",
"iti107:6.3":	"นนฺทิโน เทวโลกสฺมึ, ",
"iti107:6.4":	"โมทนฺติ กามกามิโน”ติฯ ",
"iti107:7.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti107:7.2":	"อฏฺฐมํฯ "
}	
