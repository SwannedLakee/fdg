{	
"iti78:0.1":	"อิติวุตฺตก ๗๘ ",
"iti78:0.2":	"ติกนิปาต ",
"iti78:0.3":	"ตติยวคฺค ",
"iti78:0.4":	"ธาตุโสสํสนฺทนสุตฺต ",
"iti78:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti78:2.1":	"“ธาตุโส, ภิกฺขเว, สตฺตา สตฺเตหิ สทฺธึ สํสนฺทนฺติ สเมนฺติฯ ",
"iti78:2.2":	"หีนาธิมุตฺติกา สตฺตา หีนาธิมุตฺติเกหิ สตฺเตหิ สทฺธึ สํสนฺทนฺติ สเมนฺติ, ",
"iti78:2.3":	"กลฺยาณาธิมุตฺติกา สตฺตา กลฺยาณาธิมุตฺติเกหิ สตฺเตหิ สทฺธึ สํสนฺทนฺติ สเมนฺติฯ ",
"iti78:3.1":	"อตีตมฺปิ, ภิกฺขเว, อทฺธานํ ธาตุโสว สตฺตา สตฺเตหิ สทฺธึ สํสนฺทึสุ สมึสุฯ ",
"iti78:3.2":	"หีนาธิมุตฺติกา สตฺตา หีนาธิมุตฺติเกหิ สตฺเตหิ สทฺธึ สํสนฺทึสุ สมึสุ, ",
"iti78:3.3":	"กลฺยาณาธิมุตฺติกา สตฺตา กลฺยาณาธิมุตฺติเกหิ สตฺเตหิ สทฺธึ สํสนฺทึสุ สมึสุฯ ",
"iti78:4.1":	"อนาคตมฺปิ, ภิกฺขเว, อทฺธานํ ธาตุโสว สตฺตา สตฺเตหิ สทฺธึ สํสนฺทิสฺสนฺติ สเมสฺสนฺติฯ ",
"iti78:4.2":	"หีนาธิมุตฺติกา สตฺตา หีนาธิมุตฺติเกหิ สตฺเตหิ สทฺธึ สํสนฺทิสฺสนฺติ สเมสฺสนฺติ, ",
"iti78:4.3":	"กลฺยาณาธิมุตฺติกา สตฺตา กลฺยาณาธิมุตฺติเกหิ สตฺเตหิ สทฺธึ สํสนฺทิสฺสนฺติ สเมสฺสนฺติฯ ",
"iti78:5.1":	"เอตรหิปิ, ภิกฺขเว, ปจฺจุปฺปนฺนํ อทฺธานํ ธาตุโสว สตฺตา สตฺเตหิ สทฺธึ สํสนฺทนฺติ สเมนฺติฯ ",
"iti78:5.2":	"หีนาธิมุตฺติกา สตฺตา หีนาธิมุตฺติเกหิ สตฺเตหิ สทฺธึ สํสนฺทนฺติ สเมนฺติ, ",
"iti78:5.3":	"กลฺยาณาธิมุตฺติกา สตฺตา กลฺยาณาธิมุตฺติเกหิ สตฺเตหิ สทฺธึ สํสนฺทนฺติ สเมนฺตี”ติฯ ",
"iti78:5.4":	"เอตมตฺถํ ภควา อโวจฯ ",
"iti78:5.5":	"ตตฺเถตํ อิติ วุจฺจติ",
"iti78:6.1":	"“สํสคฺคา วนโถ ชาโต, ",
"iti78:6.2":	"อสํสคฺเคน ฉิชฺชติ; ",
"iti78:6.3":	"ปริตฺตํ ทารุมารุยฺห, ",
"iti78:6.4":	"ยถา สีเท มหณฺณเวฯ ",
"iti78:7.1":	"เอวํ กุสีตมาคมฺม, ",
"iti78:7.2":	"สาธุชีวีปิ สีทติ; ",
"iti78:7.3":	"ตสฺมา ตํ ปริวชฺเชยฺย, ",
"iti78:7.4":	"กุสีตํ หีนวีริยํฯ ",
"iti78:8.1":	"ปวิวิตฺเตหิ อริเยหิ, ",
"iti78:8.2":	"ปหิตตฺเตหิ ฌายิภิ; ",
"iti78:8.3":	"นิจฺจํ อารทฺธวิริเยหิ, ",
"iti78:8.4":	"ปณฺฑิเตหิ สหาวเส”ติฯ ",
"iti78:9.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti78:9.2":	"นวมํฯ "
}	
