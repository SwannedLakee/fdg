{	
"iti16:0.1":	"อิติวุตฺตก ๑๖ ",
"iti16:0.2":	"เอกกนิปาต ",
"iti16:0.3":	"ทุติยวคฺค ",
"iti16:0.4":	"ปฐมเสขสุตฺต ",
"iti16:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti16:2.1":	"“เสขสฺส, ภิกฺขเว, ภิกฺขุโน อปฺปตฺตมานสสฺส อนุตฺตรํ โยคกฺเขมํ ปตฺถยมานสฺส วิหรโต อชฺฌตฺติกํ องฺคนฺติ กริตฺวา นาญฺญํ เอกงฺคมฺปิ สมนุปสฺสามิ ยํ เอวํ พหูปการํ ยถยิทํ, ภิกฺขเว, โยนิโส มนสิกาโรฯ ",
"iti16:2.2":	"โยนิโส, ภิกฺขเว, ภิกฺขุ มนสิ กโรนฺโต อกุสลํ ปชหติ, กุสลํ ภาเวตี”ติฯ ",
"iti16:2.3":	"เอตมตฺถํ ภควา อโวจฯ ",
"iti16:2.4":	"ตตฺเถตํ อิติ วุจฺจติ",
"iti16:3.1":	"“โยนิโสมนสิกาโร, ",
"iti16:3.2":	"ธมฺโม เสขสฺส ภิกฺขุโน; ",
"iti16:3.3":	"นตฺถญฺโญ เอวํ พหุกาโร, ",
"iti16:3.4":	"อุตฺตมตฺถสฺส ปตฺติยา; ",
"iti16:3.5":	"โยนิโส ปทหํ ภิกฺขุ, ",
"iti16:3.6":	"ขยํ ทุกฺขสฺส ปาปุเณ”ติฯ ",
"iti16:4.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti16:4.2":	"ฉฏฺฐํฯ "
}	
