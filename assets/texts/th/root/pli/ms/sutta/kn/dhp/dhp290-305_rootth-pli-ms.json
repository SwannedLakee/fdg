{	
"dhp290:0.1":	"ขุทฺทกนิกาย ",
"dhp290:0.2":	"ธมฺมปท ",
"dhp290:0.3":	"ปกิณฺณกวคฺค ",
"dhp290:0.4":	"อตฺตโนปุพฺพกมฺมวตฺถุ ",
"dhp290:1":	"มตฺตาสุขปริจฺจาคา, ",
"dhp290:2":	"ปเสฺส เจ วิปุลํ สุขํ; ",
"dhp290:3":	"จเช มตฺตาสุขํ ธีโร, ",
"dhp290:4":	"สมฺปสฺสํ วิปุลํ สุขํฯ ",
"dhp291:0":	"กุกฺกุฏณฺฑขาทิกาวตฺถุ ",
"dhp291:1":	"ปรทุกฺขูปธาเนน, ",
"dhp291:2":	"อตฺตโน สุขมิจฺฉติ; ",
"dhp291:3":	"เวรสํสคฺคสํสฏฺโฐ, ",
"dhp291:4":	"เวรา โส น ปริมุจฺจติฯ ",
"dhp292:0":	"ภทฺทิยานํภิกฺขูนํวตฺถุ ",
"dhp292:1":	"ยญฺหิ กิจฺจํ อปวิทฺธํ, ",
"dhp292:2":	"อกิจฺจํ ปน กรียติ; ",
"dhp292:3":	"อุนฺนฬานํ ปมตฺตานํ, ",
"dhp292:4":	"เตสํ วฑฺฒนฺติ อาสวาฯ ",
"dhp293:1":	"เยสญฺจ สุสมารทฺธา, ",
"dhp293:2":	"นิจฺจํ กายคตา สติ; ",
"dhp293:3":	"อกิจฺจํ เต น เสวนฺติ, ",
"dhp293:4":	"กิจฺเจ สาตจฺจการิโน; ",
"dhp293:5":	"สตานํ สมฺปชานานํ, ",
"dhp293:6":	"อตฺถํ คจฺฉนฺติ อาสวาฯ ",
"dhp294:0":	"ลกุณฺฑกภทฺทิยวตฺถุ ",
"dhp294:1":	"มาตรํ ปิตรํ หนฺตฺวา, ",
"dhp294:2":	"ราชาโน เทฺว จ ขตฺติเย; ",
"dhp294:3":	"รฏฺฐํ สานุจรํ หนฺตฺวา, ",
"dhp294:4":	"อนีโฆ ยาติ พฺราหฺมโณฯ ",
"dhp295:1":	"มาตรํ ปิตรํ หนฺตฺวา, ",
"dhp295:2":	"ราชาโน เทฺว จ โสตฺถิเย; ",
"dhp295:3":	"เวยคฺฆปญฺจมํ หนฺตฺวา, ",
"dhp295:4":	"อนีโฆ ยาติ พฺราหฺมโณฯ ",
"dhp296:0":	"ทารุสากฏิกปุตฺตวตฺถุ ",
"dhp296:1":	"สุปฺปพุทฺธํ ปพุชฺฌนฺติ, ",
"dhp296:2":	"สทา โคตมสาวกา; ",
"dhp296:3":	"เยสํ ทิวา จ รตฺโต จ, ",
"dhp296:4":	"นิจฺจํ พุทฺธคตา สติฯ ",
"dhp297:1":	"สุปฺปพุทฺธํ ปพุชฺฌนฺติ, ",
"dhp297:2":	"สทา โคตมสาวกา; ",
"dhp297:3":	"เยสํ ทิวา จ รตฺโต จ, ",
"dhp297:4":	"นิจฺจํ ธมฺมคตา สติฯ ",
"dhp298:1":	"สุปฺปพุทฺธํ ปพุชฺฌนฺติ, ",
"dhp298:2":	"สทา โคตมสาวกา; ",
"dhp298:3":	"เยสํ ทิวา จ รตฺโต จ, ",
"dhp298:4":	"นิจฺจํ สงฺฆคตา สติฯ ",
"dhp299:1":	"สุปฺปพุทฺธํ ปพุชฺฌนฺติ, ",
"dhp299:2":	"สทา โคตมสาวกา; ",
"dhp299:3":	"เยสํ ทิวา จ รตฺโต จ, ",
"dhp299:4":	"นิจฺจํ กายคตา สติฯ ",
"dhp300:1":	"สุปฺปพุทฺธํ ปพุชฺฌนฺติ, ",
"dhp300:2":	"สทา โคตมสาวกา; ",
"dhp300:3":	"เยสํ ทิวา จ รตฺโต จ, ",
"dhp300:4":	"อหึสาย รโต มโนฯ ",
"dhp301:1":	"สุปฺปพุทฺธํ ปพุชฺฌนฺติ, ",
"dhp301:2":	"สทา โคตมสาวกา; ",
"dhp301:3":	"เยสํ ทิวา จ รตฺโต จ, ",
"dhp301:4":	"ภาวนาย รโต มโนฯ ",
"dhp302:0":	"วชฺชิปุตฺตกภิกฺขุวตฺถุ ",
"dhp302:1":	"ทุปฺปพฺพชฺชํ ทุรภิรมํ, ",
"dhp302:2":	"ทุราวาสา ฆรา ทุขา; ",
"dhp302:3":	"ทุกฺโขสมานสํวาโส, ",
"dhp302:4":	"ทุกฺขานุปติตทฺธคู; ",
"dhp302:5":	"ตสฺมา น จทฺธคู สิยา, ",
"dhp302:6":	"น จ ทุกฺขานุปติโต สิยาฯ ",
"dhp303:0":	"จิตฺตคหปติวตฺถุ ",
"dhp303:1":	"สทฺโธ สีเลน สมฺปนฺโน, ",
"dhp303:2":	"ยโสโภคสมปฺปิโต; ",
"dhp303:3":	"ยํ ยํ ปเทสํ ภชติ, ",
"dhp303:4":	"ตตฺถ ตตฺเถว ปูชิโตฯ ",
"dhp304:0":	"จูฬสุภทฺทาวตฺถุ ",
"dhp304:1":	"ทูเร สนฺโต ปกาเสนฺติ, ",
"dhp304:2":	"หิมวนฺโตว ปพฺพโต; ",
"dhp304:3":	"อสนฺเตตฺถ น ทิสฺสนฺติ, ",
"dhp304:4":	"รตฺตึ ขิตฺตา ยถา สราฯ ",
"dhp305:0":	"เอกวิหาริตฺเถรวตฺถุ ",
"dhp305:1":	"เอกาสนํ เอกเสยฺยํ, ",
"dhp305:2":	"เอโก จรมตนฺทิโต; ",
"dhp305:3":	"เอโก ทมยมตฺตานํ, ",
"dhp305:4":	"วนนฺเต รมิโต สิยาฯ ",
"dhp305:5":	"ปกิณฺณกวคฺโค เอกวีสติโมฯ "
}	
