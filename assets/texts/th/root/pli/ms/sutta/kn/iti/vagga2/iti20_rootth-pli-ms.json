{	
"iti20:0.1":	"อิติวุตฺตก ๒๐ ",
"iti20:0.2":	"เอกกนิปาต ",
"iti20:0.3":	"ทุติยวคฺค ",
"iti20:0.4":	"ปทุฏฺฐจิตฺตสุตฺต ",
"iti20:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti20:2.1":	"“อิธาหํ, ภิกฺขเว, เอกจฺจํ ปุคฺคลํ ปทุฏฺฐจิตฺตํ เอวํ เจตสา เจโต ปริจฺจ ปชานามิ",
"iti20:2.2":	"‘อิมมฺหิ จายํ สมเย ปุคฺคโล กาลํ กเรยฺย ยถาภตํ นิกฺขิตฺโต เอวํ นิรเย’ฯ ",
"iti20:2.3":	"ตํ กิสฺส เหตุ? ",
"iti20:2.4":	"จิตฺตํ หิสฺส, ภิกฺขเว, ปทุฏฺฐํฯ ",
"iti20:2.5":	"เจโตปโทสเหตุ โข ปน, ภิกฺขเว, เอวมฺ’อิเธกจฺเจ สตฺตา กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปชฺชนฺตี”ติฯ ",
"iti20:2.6":	"เอตมตฺถํ ภควา อโวจฯ ",
"iti20:2.7":	"ตตฺเถตํ อิติ วุจฺจติ",
"iti20:3.1":	"“ปทุฏฺฐจิตฺตํ ญตฺวาน, ",
"iti20:3.2":	"เอกจฺจํ อิธ ปุคฺคลํ; ",
"iti20:3.3":	"เอตมตฺถญฺจ พฺยากาสิ, ",
"iti20:3.4":	"พุทฺโธ ภิกฺขูน สนฺติเกฯ ",
"iti20:4.1":	"อิมมฺหิ จายํ สมเย, ",
"iti20:4.2":	"กาลํ กยิราถ ปุคฺคโล; ",
"iti20:4.3":	"นิรยํ อุปปชฺเชยฺย, ",
"iti20:4.4":	"จิตฺตํ หิสฺส ปทูสิตํฯ ",
"iti20:5.1":	"ยถา หริตฺวา นิกฺขิเปยฺย, ",
"iti20:5.2":	"เอวเมวํ ตถาวิโธ; ",
"iti20:5.3":	"เจโตปโทสเหตุ หิ, ",
"iti20:5.4":	"สตฺตา คจฺฉนฺติ ทุคฺคตินฺ”ติฯ ",
"iti20:6.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti20:6.2":	"ทสมํฯ ",
"iti20:6.3":	"ทุติโย วคฺโคฯ ",
"iti20:7.0":	"ตสฺสุทฺทานํ ",
"iti20:7.1":	"โมโห โกโธ อถ มกฺโข, ",
"iti20:7.2":	"วิชฺชา ตณฺหา เสขทุเว จ; ",
"iti20:7.3":	"เภโท สามคฺคิปุคฺคโล, ",
"iti20:7.4":	"วคฺคมาหุ ทุติยนฺติ วุจฺจตีติฯ "
}	
