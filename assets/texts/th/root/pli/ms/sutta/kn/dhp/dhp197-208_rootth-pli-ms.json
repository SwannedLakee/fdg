{	
"dhp197:0.1":	"ขุทฺทกนิกาย ",
"dhp197:0.2":	"ธมฺมปท ",
"dhp197:0.3":	"สุขวคฺค ",
"dhp197:0.4":	"ญาติกลหวูปสมนวตฺถุ ",
"dhp197:1":	"สุสุขํ วต ชีวาม, ",
"dhp197:2":	"เวริเนสุ อเวริโน; ",
"dhp197:3":	"เวริเนสุ มนุเสฺสสุ, ",
"dhp197:4":	"วิหราม อเวริโนฯ ",
"dhp198:1":	"สุสุขํ วต ชีวาม, ",
"dhp198:2":	"อาตุเรสุ อนาตุรา; ",
"dhp198:3":	"อาตุเรสุ มนุเสฺสสุ, ",
"dhp198:4":	"วิหราม อนาตุราฯ ",
"dhp199:1":	"สุสุขํ วต ชีวาม, ",
"dhp199:2":	"อุสฺสุเกสุ อนุสฺสุกา; ",
"dhp199:3":	"อุสฺสุเกสุ มนุเสฺสสุ, ",
"dhp199:4":	"วิหราม อนุสฺสุกาฯ ",
"dhp200:0":	"มารวตฺถุ ",
"dhp200:1":	"สุสุขํ วต ชีวาม, ",
"dhp200:2":	"เยสํ โน นตฺถิ กิญฺจนํ; ",
"dhp200:3":	"ปีติภกฺขา ภวิสฺสาม, ",
"dhp200:4":	"เทวา อาภสฺสรา ยถาฯ ",
"dhp201:0":	"โกสลรญฺโญปราชยวตฺถุ ",
"dhp201:1":	"ชยํ เวรํ ปสวติ, ",
"dhp201:2":	"ทุกฺขํ เสติ ปราชิโต; ",
"dhp201:3":	"อุปสนฺโต สุขํ เสติ, ",
"dhp201:4":	"หิตฺวา ชยปราชยํฯ ",
"dhp202:0":	"อญฺญตรกุลทาริกาวตฺถุ ",
"dhp202:1":	"นตฺถิ ราคสโม อคฺคิ, ",
"dhp202:2":	"นตฺถิ โทสสโม กลิ; ",
"dhp202:3":	"นตฺถิ ขนฺธสมา ทุกฺขา, ",
"dhp202:4":	"นตฺถิ สนฺติปรํ สุขํฯ ",
"dhp203:0":	"เอเกาปาสกวตฺถุ ",
"dhp203:1":	"ชิฆจฺฉาปรมา โรคา, ",
"dhp203:2":	"สงฺขารปรมา ทุขา; ",
"dhp203:3":	"เอตํ ญตฺวา ยถาภูตํ, ",
"dhp203:4":	"นิพฺพานํ ปรมํ สุขํฯ ",
"dhp204:0":	"ปเสนทิโกสลวตฺถุ ",
"dhp204:1":	"อาโรคฺยปรมา ลาภา, ",
"dhp204:2":	"สนฺตุฏฺฐิปรมํ ธนํ; ",
"dhp204:3":	"วิสฺสาสปรมา ญาติ, ",
"dhp204:4":	"นิพฺพานํ ปรมํ สุขํฯ ",
"dhp205:0":	"ติสฺสตฺเถรวตฺถุ ",
"dhp205:1":	"ปวิเวกรสํ ปิตฺวา, ",
"dhp205:2":	"รสํ อุปสมสฺส จ; ",
"dhp205:3":	"นิทฺทโร โหติ นิปฺปาโป, ",
"dhp205:4":	"ธมฺมปีติรสํ ปิวํฯ ",
"dhp206:0":	"สกฺกวตฺถุ ",
"dhp206:1":	"สาหุ ทสฺสนมริยานํ, ",
"dhp206:2":	"สนฺนิวาโส สทา สุโข; ",
"dhp206:3":	"อทสฺสเนน พาลานํ, ",
"dhp206:4":	"นิจฺจเมว สุขี สิยาฯ ",
"dhp207:1":	"พาลสงฺคตจารี หิ, ",
"dhp207:2":	"ทีฆมทฺธาน โสจติ; ",
"dhp207:3":	"ทุกฺโข พาเลหิ สํวาโส, ",
"dhp207:4":	"อมิตฺเตเนว สพฺพทา; ",
"dhp207:5":	"ธีโร จ สุขสํวาโส, ",
"dhp207:6":	"ญาตีนํว สมาคโมฯ ",
"dhp208:1":	"ตสฺมา หิ—",
"dhp208:2":	"ธีรญฺจ ปญฺญญฺจ พหุสฺสุตญฺจ, ",
"dhp208:3":	"โธรยฺหสีลํ วตวนฺตมริยํ; ",
"dhp208:4":	"ตํ ตาทิสํ สปฺปุริสํ สุเมธํ, ",
"dhp208:5":	"ภเชถ นกฺขตฺตปถํว จนฺทิมาฯ ",
"dhp208:6":	"สุขวคฺโค ปนฺนรสโมฯ "
}	
