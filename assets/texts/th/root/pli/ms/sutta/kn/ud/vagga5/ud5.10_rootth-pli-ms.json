{	
"ud5.10:0.1":	"อุทาน ๕ฯ๑๐ ",
"ud5.10:0.2":	"จูฬปนฺถกสุตฺต ",
"ud5.10:1.1":	"เอวํ เม สุตํ—",
"ud5.10:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud5.10:1.3":	"เตน โข ปน สมเยน อายสฺมา จูฬปนฺถโก ภควโต อวิทูเร นิสินฺโน โหติ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สตึ อุปฏฺฐเปตฺวาฯ ",
"ud5.10:2.1":	"อทฺทสา โข ภควา อายสฺมนฺตํ จูฬปนฺถกํ อวิทูเร นิสินฺนํ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สตึ อุปฏฺฐเปตฺวาฯ ",
"ud5.10:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud5.10:4.1":	"“ฐิเตน กาเยน ฐิเตน เจตสา, ",
"ud5.10:4.2":	"ติฏฺฐํ นิสินฺโน อุท วา สยาโน; ",
"ud5.10:4.3":	"เอตํ สตึ ภิกฺขุ อธิฏฺฐหาโน, ",
"ud5.10:4.4":	"ลเภถ ปุพฺพาปริยํ วิเสสํ; ",
"ud5.10:4.5":	"ลทฺธาน ปุพฺพาปริยํ วิเสสํ, ",
"ud5.10:4.6":	"อทสฺสนํ มจฺจุราชสฺส คจฺเฉ”ติฯ ",
"ud5.10:4.7":	"ทสมํฯ ",
"ud5.10:4.8":	"โสณวคฺโค ปญฺจโมฯ ",
"ud5.10:5.0":	"ตสฺสุทฺทานํ ",
"ud5.10:5.1":	"ปิโย อปฺปายุกา กุฏฺฐี, ",
"ud5.10:5.2":	"กุมารกา อุโปสโถ; ",
"ud5.10:5.3":	"โสโณ จ เรวโต เภโท, ",
"ud5.10:5.4":	"สธาย ปนฺถเกน จาติฯ "
}	
