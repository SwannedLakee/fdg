{	
"iti59:0.1":	"อิติวุตฺตก ๕๙ ",
"iti59:0.2":	"ติกนิปาต ",
"iti59:0.3":	"ปฐมวคฺค ",
"iti59:0.4":	"มารเธยฺยสุตฺต ",
"iti59:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti59:2.1":	"“ตีหิ, ภิกฺขเว, ธมฺเมหิ สมนฺนาคโต ภิกฺขุ อติกฺกมฺม มารเธยฺยํ อาทิจฺโจว วิโรจติฯ ",
"iti59:2.2":	"กตเมหิ ตีหิ? ",
"iti59:2.3":	"อิธ, ภิกฺขเว, ภิกฺขุ อเสเขน สีลกฺขนฺเธน สมนฺนาคโต โหติ, อเสเขน สมาธิกฺขนฺเธน สมนฺนาคโต โหติ, อเสเขน ปญฺญากฺขนฺเธน สมนฺนาคโต โหติ—",
"iti59:2.4":	"อิเมหิ โข, ภิกฺขเว, ตีหิ ธมฺเมหิ สมนฺนาคโต ภิกฺขุ อติกฺกมฺม มารเธยฺยํ อาทิจฺโจว วิโรจตี”ติฯ ",
"iti59:2.5":	"เอตมตฺถํ ภควา อโวจฯ ",
"iti59:2.6":	"ตตฺเถตํ อิติ วุจฺจติ",
"iti59:3.1":	"“สีลํ สมาธิ ปญฺญา จ, ",
"iti59:3.2":	"ยสฺส เอเต สุภาวิตา; ",
"iti59:3.3":	"อติกฺกมฺม มารเธยฺยํ, ",
"iti59:3.4":	"อาทิจฺโจว วิโรจตี”ติฯ ",
"iti59:4.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti59:4.2":	"ทสมํฯ ",
"iti59:4.3":	"ปฐโม วคฺโคฯ ",
"iti59:5.0":	"ตสฺสุทฺทานํ ",
"iti59:5.1":	"มูลธาตุ อถ เวทนา ทุเว, ",
"iti59:5.2":	"เอสนา จ ทุเว อาสวา ทุเว; ",
"iti59:5.3":	"ตณฺหาโต จ อถ มารเธยฺยโต, ",
"iti59:5.4":	"วคฺคมาหุ ปฐมนฺติ มุตฺตมนฺติฯ "
}	
