{	
"dhp76:0.1":	"ขุทฺทกนิกาย ",
"dhp76:0.2":	"ธมฺมปท ",
"dhp76:0.3":	"ปณฺฑิตวคฺค ",
"dhp76:0.4":	"ราธตฺเถรวตฺถุ ",
"dhp76:1":	"นิธีนํว ปวตฺตารํ, ",
"dhp76:2":	"ยํ ปเสฺส วชฺชทสฺสินํ; ",
"dhp76:3":	"นิคฺคยฺหวาทึ เมธาวึ, ",
"dhp76:4":	"ตาทิสํ ปณฺฑิตํ ภเช; ",
"dhp76:5":	"ตาทิสํ ภชมานสฺส, ",
"dhp76:6":	"เสโยฺย โหติ น ปาปิโยฯ ",
"dhp77:0":	"อสฺสชิปุนพฺพสุกวตฺถุ ",
"dhp77:1":	"โอวเทยฺยานุสาเสยฺย, ",
"dhp77:2":	"อสพฺภา จ นิวารเย; ",
"dhp77:3":	"สตญฺหิ โส ปิโย โหติ, ",
"dhp77:4":	"อสตํ โหติ อปฺปิโยฯ ",
"dhp78:0":	"ฉนฺนตฺเถรวตฺถุ ",
"dhp78:1":	"น ภเช ปาปเก มิตฺเต, ",
"dhp78:2":	"น ภเช ปุริสาธเม; ",
"dhp78:3":	"ภเชถ มิตฺเต กลฺยาเณ, ",
"dhp78:4":	"ภเชถ ปุริสุตฺตเมฯ ",
"dhp79:0":	"มหากปฺปินตฺเถรวตฺถุ ",
"dhp79:1":	"ธมฺมปีติ สุขํ เสติ, ",
"dhp79:2":	"วิปฺปสนฺเนน เจตสา; ",
"dhp79:3":	"อริยปฺปเวทิเต ธมฺเม, ",
"dhp79:4":	"สทา รมติ ปณฺฑิโตฯ ",
"dhp80:0":	"ปณฺฑิตสามเณรวตฺถุ ",
"dhp80:1":	"อุทกญฺหิ นยนฺติ เนตฺติกา, ",
"dhp80:2":	"อุสุการา นมยนฺติ เตชนํ; ",
"dhp80:3":	"ทารุํ นมยนฺติ ตจฺฉกา, ",
"dhp80:4":	"อตฺตานํ ทมยนฺติ ปณฺฑิตาฯ ",
"dhp81:0":	"ลกุณฺฑกภทฺทิยตฺเถรวตฺถุ ",
"dhp81:1":	"เสโล ยถา เอกฆโน, ",
"dhp81:2":	"วาเตน น สมีรติ; ",
"dhp81:3":	"เอวํ นินฺทาปสํสาสุ, ",
"dhp81:4":	"น สมิญฺชนฺติ ปณฺฑิตาฯ ",
"dhp82:0":	"กาณมาตาวตฺถุ ",
"dhp82:1":	"ยถาปิ รหโท คมฺภีโร, ",
"dhp82:2":	"วิปฺปสนฺโน อนาวิโล; ",
"dhp82:3":	"เอวํ ธมฺมานิ สุตฺวาน, ",
"dhp82:4":	"วิปฺปสีทนฺติ ปณฺฑิตาฯ ",
"dhp83:0":	"ปญฺจสตภิกฺขุวตฺถุ ",
"dhp83:1":	"สพฺพตฺถ เว สปฺปุริสา จชนฺติ, ",
"dhp83:2":	"น กามกามา ลปยนฺติ สนฺโต; ",
"dhp83:3":	"สุเขน ผุฏฺฐา อถ วา ทุเขน, ",
"dhp83:4":	"น อุจฺจาวจํ ปณฺฑิตา ทสฺสยนฺติฯ ",
"dhp84:0":	"ธมฺมิกตฺเถรวตฺถุ ",
"dhp84:1":	"น อตฺตเหตุ น ปรสฺส เหตุ, ",
"dhp84:2":	"น ปุตฺตมิจฺเฉ น ธนํ น รฏฺฐํ; ",
"dhp84:3":	"น อิจฺเฉยฺย อธมฺเมน สมิทฺธิมตฺตโน, ",
"dhp84:4":	"ส สีลวา ปญฺญวา ธมฺมิโก สิยาฯ ",
"dhp85:0":	"ธมฺมสฺสวนตฺเถรวตฺถุ ",
"dhp85:1":	"อปฺปกา เต มนุเสฺสสุ, ",
"dhp85:2":	"เย ชนา ปารคามิโน; ",
"dhp85:3":	"อถายํ อิตรา ปชา, ",
"dhp85:4":	"ตีรเมวานุธาวติฯ ",
"dhp86:1":	"เย จ โข สมฺมทกฺขาเต, ",
"dhp86:2":	"ธมฺเม ธมฺมานุวตฺติโน; ",
"dhp86:3":	"เต ชนา ปารเมสฺสนฺติ, ",
"dhp86:4":	"มจฺจุเธยฺยํ สุทุตฺตรํฯ ",
"dhp87:0":	"ปญฺจสตอาคนฺตุกภิกฺขุวตฺถุ ",
"dhp87:1":	"กณฺหํ ธมฺมํ วิปฺปหาย, ",
"dhp87:2":	"สุกฺกํ ภาเวถ ปณฺฑิโต; ",
"dhp87:3":	"โอกา อโนกมาคมฺม, ",
"dhp87:4":	"วิเวเก ยตฺถ ทูรมํฯ ",
"dhp88:1":	"ตตฺราภิรติมิจฺเฉยฺย, ",
"dhp88:2":	"หิตฺวา กาเม อกิญฺจโน; ",
"dhp88:3":	"ปริโยทเปยฺย อตฺตานํ, ",
"dhp88:4":	"จิตฺตเกฺลเสหิ ปณฺฑิโตฯ ",
"dhp89:1":	"เยสํ สมฺโพธิยงฺเคสุ, ",
"dhp89:2":	"สมฺมา จิตฺตํ สุภาวิตํ; ",
"dhp89:3":	"อาทานปฏินิสฺสคฺเค, ",
"dhp89:4":	"อนุปาทาย เย รตา; ",
"dhp89:5":	"ขีณาสวา ชุติมนฺโต, ",
"dhp89:6":	"เต โลเก ปรินิพฺพุตาฯ ",
"dhp89:7":	"ปณฺฑิตวคฺโค ฉฏฺโฐฯ "
}	
