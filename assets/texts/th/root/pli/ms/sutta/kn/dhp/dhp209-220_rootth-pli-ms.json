{	
"dhp209:0.1":	"ขุทฺทกนิกาย ",
"dhp209:0.2":	"ธมฺมปท ",
"dhp209:0.3":	"ปิยวคฺค ",
"dhp209:0.4":	"ตโยชนปพฺพชิตวตฺถุ ",
"dhp209:1":	"อโยเค ยุญฺชมตฺตานํ, ",
"dhp209:2":	"โยคสฺมิญฺจ อโยชยํ; ",
"dhp209:3":	"อตฺถํ หิตฺวา ปิยคฺคาหี, ",
"dhp209:4":	"ปิเหตตฺตานุโยคินํฯ ",
"dhp210:1":	"มา ปิเยหิ สมาคญฺฉิ, ",
"dhp210:2":	"อปฺปิเยหิ กุทาจนํ; ",
"dhp210:3":	"ปิยานํ อทสฺสนํ ทุกฺขํ, ",
"dhp210:4":	"อปฺปิยานญฺจ ทสฺสนํฯ ",
"dhp211:1":	"ตสฺมา ปิยํ น กยิราถ, ",
"dhp211:2":	"ปิยาปาโย หิ ปาปโก; ",
"dhp211:3":	"คนฺถา เตสํ น วิชฺชนฺติ, ",
"dhp211:4":	"เยสํ นตฺถิ ปิยาปฺปิยํฯ ",
"dhp212:0":	"อญฺญตรกุฏุมฺพิกวตฺถุ ",
"dhp212:1":	"ปิยโต ชายตี โสโก, ",
"dhp212:2":	"ปิยโต ชายตี ภยํ; ",
"dhp212:3":	"ปิยโต วิปฺปมุตฺตสฺส, ",
"dhp212:4":	"นตฺถิ โสโก กุโต ภยํฯ ",
"dhp213:0":	"วิสาขาวตฺถุ ",
"dhp213:1":	"เปมโต ชายตี โสโก, ",
"dhp213:2":	"เปมโต ชายตี ภยํ; ",
"dhp213:3":	"เปมโต วิปฺปมุตฺตสฺส, ",
"dhp213:4":	"นตฺถิ โสโก กุโต ภยํฯ ",
"dhp214:0":	"ลิจฺฉวีวตฺถุ ",
"dhp214:1":	"รติยา ชายตี โสโก, ",
"dhp214:2":	"รติยา ชายตี ภยํ; ",
"dhp214:3":	"รติยา วิปฺปมุตฺตสฺส, ",
"dhp214:4":	"นตฺถิ โสโก กุโต ภยํฯ ",
"dhp215:0":	"อนิตฺถิคนฺธกุมารวตฺถุ ",
"dhp215:1":	"กามโต ชายตี โสโก, ",
"dhp215:2":	"กามโต ชายตี ภยํ; ",
"dhp215:3":	"กามโต วิปฺปมุตฺตสฺส, ",
"dhp215:4":	"นตฺถิ โสโก กุโต ภยํฯ ",
"dhp216:0":	"อญฺญตรพฺราหฺมณวตฺถุ ",
"dhp216:1":	"ตณฺหาย ชายตี โสโก, ",
"dhp216:2":	"ตณฺหาย ชายตี ภยํ; ",
"dhp216:3":	"ตณฺหาย วิปฺปมุตฺตสฺส, ",
"dhp216:4":	"นตฺถิ โสโก กุโต ภยํฯ ",
"dhp217:0":	"ปญฺจสตทารกวตฺถุ ",
"dhp217:1":	"สีลทสฺสนสมฺปนฺนํ, ",
"dhp217:2":	"ธมฺมฏฺฐํ สจฺจเวทินํ; ",
"dhp217:3":	"อตฺตโน กมฺม กุพฺพานํ, ",
"dhp217:4":	"ตํ ชโน กุรุเต ปิยํฯ ",
"dhp218:0":	"เอกอนาคามิตฺเถรวตฺถุ ",
"dhp218:1":	"ฉนฺทชาโต อนกฺขาเต, ",
"dhp218:2":	"มนสา จ ผุโฏ สิยา; ",
"dhp218:3":	"กาเมสุ จ อปฺปฏิพทฺธจิตฺโต, ",
"dhp218:4":	"อุทฺธํโสโตติ วุจฺจติฯ ",
"dhp219:0":	"นนฺทิยวตฺถุ ",
"dhp219:1":	"จิรปฺปวาสึ ปุริสํ, ",
"dhp219:2":	"ทูรโต โสตฺถิมาคตํ; ",
"dhp219:3":	"ญาติมิตฺตา สุหชฺชา จ, ",
"dhp219:4":	"อภินนฺทนฺติ อาคตํฯ ",
"dhp220:1":	"ตเถว กตปุญฺญมฺปิ, ",
"dhp220:2":	"อสฺมา โลกา ปรํ คตํ; ",
"dhp220:3":	"ปุญฺญานิ ปฏิคณฺหนฺติ, ",
"dhp220:4":	"ปิยํ ญาตีว อาคตํฯ ",
"dhp220:5":	"ปิยวคฺโค โสฬสโมฯ "
}	
