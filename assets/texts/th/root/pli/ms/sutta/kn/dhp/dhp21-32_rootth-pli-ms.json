{	
"dhp21:0.1":	"ขุทฺทกนิกาย ",
"dhp21:0.2":	"ธมฺมปท ",
"dhp21:0.3":	"อปฺปมาทวคฺค ",
"dhp21:0.4":	"สามาวตีวตฺถุ ",
"dhp21:1":	"อปฺปมาโท อมตปทํ, ",
"dhp21:2":	"ปมาโท มจฺจุโน ปทํ; ",
"dhp21:3":	"อปฺปมตฺตา น มียนฺติ, ",
"dhp21:4":	"เย ปมตฺตา ยถา มตาฯ ",
"dhp22:1":	"เอวํ วิเสสโต ญตฺวา, ",
"dhp22:2":	"อปฺปมาทมฺหิ ปณฺฑิตา; ",
"dhp22:3":	"อปฺปมาเท ปโมทนฺติ, ",
"dhp22:4":	"อริยานํ โคจเร รตาฯ ",
"dhp23:1":	"เต ฌายิโน สาตติกา, ",
"dhp23:2":	"นิจฺจํ ทฬฺหปรกฺกมา; ",
"dhp23:3":	"ผุสนฺติ ธีรา นิพฺพานํ, ",
"dhp23:4":	"โยคกฺเขมํ อนุตฺตรํฯ ",
"dhp24:0":	"กุมฺพโฆสกเสฏฺฐิวตฺถุ ",
"dhp24:1":	"อุฏฺฐานวโต สตีมโต, ",
"dhp24:2":	"สุจิกมฺมสฺส นิสมฺมการิโน; ",
"dhp24:3":	"สญฺญตสฺส ธมฺมชีวิโน, ",
"dhp24:4":	"อปฺปมตฺตสฺส ยโสภิวฑฺฒติฯ ",
"dhp25:0":	"จูฬปนฺถกวตฺถุ ",
"dhp25:1":	"อุฏฺฐาเนนปฺปมาเทน, ",
"dhp25:2":	"สํยเมน ทเมน จ; ",
"dhp25:3":	"ทีปํ กยิราถ เมธาวี, ",
"dhp25:4":	"ยํ โอโฆ นาภิกีรติฯ ",
"dhp26:0":	"พาลนกฺขตฺตสงฺฆุฏฺฐวตฺถุ ",
"dhp26:1":	"ปมาทมนุยุญฺชนฺติ, ",
"dhp26:2":	"พาลา ทุมฺเมธิโน ชนา; ",
"dhp26:3":	"อปฺปมาทญฺจ เมธาวี, ",
"dhp26:4":	"ธนํ เสฏฺฐํว รกฺขติฯ ",
"dhp27:1":	"มา ปมาทมนุยุญฺเชถ, ",
"dhp27:2":	"มา กามรติสนฺถวํ; ",
"dhp27:3":	"อปฺปมตฺโต หิ ฌายนฺโต, ",
"dhp27:4":	"ปปฺโปติ วิปุลํ สุขํฯ ",
"dhp28:0":	"มหากสฺสปตฺเถรวตฺถุ ",
"dhp28:1":	"ปมาทํ อปฺปมาเทน, ",
"dhp28:2":	"ยทา นุทติ ปณฺฑิโต; ",
"dhp28:3":	"ปญฺญาปาสาทมารุยฺห, ",
"dhp28:4":	"อโสโก โสกินึ ปชํ; ",
"dhp28:5":	"ปพฺพตฏฺโฐว ภูมฏฺเฐ, ",
"dhp28:6":	"ธีโร พาเล อเวกฺขติฯ ",
"dhp29:0":	"ปมตฺตาปมตฺตเทฺวสหายกภิกฺขุวตฺถุ ",
"dhp29:1":	"อปฺปมตฺโต ปมตฺเตสุ, ",
"dhp29:2":	"สุตฺเตสุ พหุชาคโร; ",
"dhp29:3":	"อพลสฺสํว สีฆโสฺส, ",
"dhp29:4":	"หิตฺวา ยาติ สุเมธโสฯ ",
"dhp30:0":	"มฆวตฺถุ ",
"dhp30:1":	"อปฺปมาเทน มฆวา, ",
"dhp30:2":	"เทวานํ เสฏฺฐตํ คโต; ",
"dhp30:3":	"อปฺปมาทํ ปสํสนฺติ, ",
"dhp30:4":	"ปมาโท ครหิโต สทาฯ ",
"dhp31:0":	"อญฺญตรภิกฺขุวตฺถุ ",
"dhp31:1":	"อปฺปมาทรโต ภิกฺขุ, ",
"dhp31:2":	"ปมาเท ภยทสฺสิ วา; ",
"dhp31:3":	"สํโยชนํ อณุํ ถูลํ, ",
"dhp31:4":	"ฑหํ อคฺคีว คจฺฉติฯ ",
"dhp32:0":	"นิคมวาสิติสฺสตฺเถรวตฺถุ ",
"dhp32:1":	"อปฺปมาทรโต ภิกฺขุ, ",
"dhp32:2":	"ปมาเท ภยทสฺสิ วา; ",
"dhp32:3":	"อภพฺโพ ปริหานาย, ",
"dhp32:4":	"นิพฺพานเสฺสว สนฺติเกฯ ",
"dhp32:5":	"อปฺปมาทวคฺโค ทุติโยฯ "
}	
