{	
"dhp383:0.1":	"ขุทฺทกนิกาย ",
"dhp383:0.2":	"ธมฺมปท ",
"dhp383:0.3":	"พฺราหฺมณวคฺค ",
"dhp383:0.4":	"ปสาทพหุลพฺราหฺมณวตฺถุ ",
"dhp383:1":	"ฉินฺท โสตํ ปรกฺกมฺม, ",
"dhp383:2":	"กาเม ปนุท พฺราหฺมณ; ",
"dhp383:3":	"สงฺขารานํ ขยํ ญตฺวา, ",
"dhp383:4":	"อกตญฺญูสิ พฺราหฺมณฯ ",
"dhp384:0":	"สมฺพหุลภิกฺขุวตฺถุ ",
"dhp384:1":	"ยทา ทฺวเยสุ ธมฺเมสุ, ",
"dhp384:2":	"ปารคู โหติ พฺราหฺมโณ; ",
"dhp384:3":	"อถสฺส สพฺเพ สํโยคา, ",
"dhp384:4":	"อตฺถํ คจฺฉนฺติ ชานโตฯ ",
"dhp385:0":	"มารวตฺถุ ",
"dhp385:1":	"ยสฺส ปารํ อปารํ วา, ",
"dhp385:2":	"ปาราปารํ น วิชฺชติ; ",
"dhp385:3":	"วีตทฺทรํ วิสํยุตฺตํ, ",
"dhp385:4":	"ตมหํ พฺรูมิ พฺราหฺมณํฯ ",
"dhp386:0":	"อญฺญตรพฺราหฺมณวตฺถุ ",
"dhp386:1":	"ฌายึ วิรชมาสีนํ, ",
"dhp386:2":	"กตกิจฺจมนาสวํ; ",
"dhp386:3":	"อุตฺตมตฺถมนุปฺปตฺตํ, ",
"dhp386:4":	"ตมหํ พฺรูมิ พฺราหฺมณํฯ ",
"dhp387:0":	"อานนฺทตฺเถรวตฺถุ ",
"dhp387:1":	"ทิวา ตปติ อาทิจฺโจ, ",
"dhp387:2":	"รตฺติมาภาติ จนฺทิมา; ",
"dhp387:3":	"สนฺนทฺโธ ขตฺติโย ตปติ, ",
"dhp387:4":	"ฌายี ตปติ พฺราหฺมโณ; ",
"dhp387:5":	"อถ สพฺพมโหรตฺตึ, ",
"dhp387:6":	"พุทฺโธ ตปติ เตชสาฯ ",
"dhp388:0":	"อญฺญตรพฺราหฺมณปพฺพชิตวตฺถุ ",
"dhp388:1":	"พาหิตปาโปติ พฺราหฺมโณ, ",
"dhp388:2":	"สมจริยา สมโณติ วุจฺจติ; ",
"dhp388:3":	"ปพฺพาชยมตฺตโน มลํ, ",
"dhp388:4":	"ตสฺมา “ปพฺพชิโต”ติ วุจฺจติฯ ",
"dhp389:0":	"สาริปุตฺตตฺเถรวตฺถุ ",
"dhp389:1":	"น พฺราหฺมณสฺส ปหเรยฺย, ",
"dhp389:2":	"นาสฺส มุญฺเจถ พฺราหฺมโณ; ",
"dhp389:3":	"ธี พฺราหฺมณสฺส หนฺตารํ, ",
"dhp389:4":	"ตโต ธี ยสฺส มุญฺจติฯ ",
"dhp390:1":	"น พฺราหฺมณเสฺสตทกิญฺจิ เสโยฺย, ",
"dhp390:2":	"ยทา นิเสโธ มนโส ปิเยหิ; ",
"dhp390:3":	"ยโต ยโต หึสมโน นิวตฺตติ, ",
"dhp390:4":	"ตโต ตโต สมฺมติเมว ทุกฺขํฯ ",
"dhp391:0":	"มหาปชาปติโคตมีวตฺถุ ",
"dhp391:1":	"ยสฺส กาเยน วาจาย, ",
"dhp391:2":	"มนสา นตฺถิ ทุกฺกฏํ; ",
"dhp391:3":	"สํวุตํ ตีหิ ฐาเนหิ, ",
"dhp391:4":	"ตมหํ พฺรูมิ พฺราหฺมณํฯ ",
"dhp392:0":	"สาริปุตฺตตฺเถรวตฺถุ ",
"dhp392:1":	"ยมฺหา ธมฺมํ วิชาเนยฺย, ",
"dhp392:2":	"สมฺมาสมฺพุทฺธเทสิตํ; ",
"dhp392:3":	"สกฺกจฺจํ ตํ นมเสฺสยฺย, ",
"dhp392:4":	"อคฺคิหุตฺตํว พฺราหฺมโณฯ ",
"dhp393:0":	"ชฏิลพฺราหฺมณวตฺถุ ",
"dhp393:1":	"น ชฏาหิ น โคตฺเตน, ",
"dhp393:2":	"น ชจฺจา โหติ พฺราหฺมโณ; ",
"dhp393:3":	"ยมฺหิ สจฺจญฺจ ธมฺโม จ, ",
"dhp393:4":	"โส สุจี โส จ พฺราหฺมโณฯ ",
"dhp394:0":	"กุหกพฺราหฺมณวตฺถุ ",
"dhp394:1":	"กึ เต ชฏาหิ ทุมฺเมธ, ",
"dhp394:2":	"กึ เต อชินสาฏิยา; ",
"dhp394:3":	"อพฺภนฺตรํ เต คหนํ, ",
"dhp394:4":	"พาหิรํ ปริมชฺชสิฯ ",
"dhp395:0":	"กิสาโคตมีวตฺถุ ",
"dhp395:1":	"ปํสุกูลธรํ ชนฺตุํ, ",
"dhp395:2":	"กิสํ ธมนิสนฺถตํ; ",
"dhp395:3":	"เอกํ วนสฺมึ ฌายนฺตํ, ",
"dhp395:4":	"ตมหํ พฺรูมิ พฺราหฺมณํฯ ",
"dhp396:0":	"เอกพฺราหฺมณวตฺถุ ",
"dhp396:1":	"น จาหํ พฺราหฺมณํ พฺรูมิ, ",
"dhp396:2":	"โยนิชํ มตฺติสมฺภวํ; ",
"dhp396:3":	"โภวาทิ นาม โส โหติ, ",
"dhp396:4":	"สเจ โหติ สกิญฺจโน; ",
"dhp396:5":	"อกิญฺจนํ อนาทานํ, ",
"dhp396:6":	"ตมหํ พฺรูมิ พฺราหฺมณํฯ ",
"dhp397:0":	"อุคฺคเสนเสฏฺฐิปุตฺตวตฺถุ ",
"dhp397:1":	"สพฺพสํโยชนํ เฉตฺวา, ",
"dhp397:2":	"โย เว น ปริตสฺสติ; ",
"dhp397:3":	"สงฺคาติคํ วิสํยุตฺตํ, ",
"dhp397:4":	"ตมหํ พฺรูมิ พฺราหฺมณํฯ ",
"dhp398:0":	"เทฺวพฺราหฺมณวตฺถุ ",
"dhp398:1":	"เฉตฺวา นทฺธึ วรตฺตญฺจ, ",
"dhp398:2":	"สนฺทานํ สหนุกฺกมํ; ",
"dhp398:3":	"อุกฺขิตฺตปลิฆํ พุทฺธํ, ",
"dhp398:4":	"ตมหํ พฺรูมิ พฺราหฺมณํฯ ",
"dhp399:0":	"อกฺโกสกภารทฺวาชวตฺถุ ",
"dhp399:1":	"อกฺโกสํ วธพนฺธญฺจ, ",
"dhp399:2":	"อทุฏฺโฐ โย ติติกฺขติ; ",
"dhp399:3":	"ขนฺตีพลํ พลานีกํ, ",
"dhp399:4":	"ตมหํ พฺรูมิ พฺราหฺมณํฯ ",
"dhp400:0":	"สาริปุตฺตตฺเถรวตฺถุ ",
"dhp400:1":	"อกฺโกธนํ วตวนฺตํ, ",
"dhp400:2":	"สีลวนฺตํ อนุสฺสทํ; ",
"dhp400:3":	"ทนฺตํ อนฺติมสารีรํ, ",
"dhp400:4":	"ตมหํ พฺรูมิ พฺราหฺมณํฯ ",
"dhp401:0":	"อุปฺปลวณฺณาตฺเถรีวตฺถุ ",
"dhp401:1":	"วาริ โปกฺขรปตฺเตว, ",
"dhp401:2":	"อารคฺเคริว สาสโป; ",
"dhp401:3":	"โย น ลิมฺปติ กาเมสุ, ",
"dhp401:4":	"ตมหํ พฺรูมิ พฺราหฺมณํฯ ",
"dhp402:0":	"อญฺญตรพฺราหฺมณวตฺถุ ",
"dhp402:1":	"โย ทุกฺขสฺส ปชานาติ, ",
"dhp402:2":	"อิเธว ขยมตฺตโน; ",
"dhp402:3":	"ปนฺนภารํ วิสํยุตฺตํ, ",
"dhp402:4":	"ตมหํ พฺรูมิ พฺราหฺมณํฯ ",
"dhp403:0":	"เขมาภิกฺขุนีวตฺถุ ",
"dhp403:1":	"คมฺภีรปญฺญํ เมธาวึ, ",
"dhp403:2":	"มคฺคามคฺคสฺส โกวิทํ; ",
"dhp403:3":	"อุตฺตมตฺถมนุปฺปตฺตํ, ",
"dhp403:4":	"ตมหํ พฺรูมิ พฺราหฺมณํฯ ",
"dhp404:0":	"ปพฺภารวาสิติสฺสตฺเถรวตฺถุ ",
"dhp404:1":	"อสํสฏฺฐํ คหฏฺเฐหิ, ",
"dhp404:2":	"อนาคาเรหิ จูภยํ; ",
"dhp404:3":	"อโนกสาริมปฺปิจฺฉํ, ",
"dhp404:4":	"ตมหํ พฺรูมิ พฺราหฺมณํฯ ",
"dhp405:0":	"อญฺญตรภิกฺขุวตฺถุ ",
"dhp405:1":	"นิธาย ทณฺฑํ ภูเตสุ, ",
"dhp405:2":	"ตเสสุ ถาวเรสุ จ; ",
"dhp405:3":	"โย น หนฺติ น ฆาเตติ, ",
"dhp405:4":	"ตมหํ พฺรูมิ พฺราหฺมณํฯ ",
"dhp406:0":	"สามเณรานํวตฺถุ ",
"dhp406:1":	"อวิรุทฺธํ วิรุทฺเธสุ, ",
"dhp406:2":	"อตฺตทณฺเฑสุ นิพฺพุตํ; ",
"dhp406:3":	"สาทาเนสุ อนาทานํ, ",
"dhp406:4":	"ตมหํ พฺรูมิ พฺราหฺมณํฯ ",
"dhp407:0":	"มหาปนฺถกตฺเถรวตฺถุ ",
"dhp407:1":	"ยสฺส ราโค จ โทโส จ, ",
"dhp407:2":	"มาโน มกฺโข จ ปาติโต; ",
"dhp407:3":	"สาสโปริว อารคฺคา, ",
"dhp407:4":	"ตมหํ พฺรูมิ พฺราหฺมณํฯ ",
"dhp408:0":	"ปิลินฺทวจฺฉตฺเถรวตฺถุ ",
"dhp408:1":	"อกกฺกสํ วิญฺญาปนึ, ",
"dhp408:2":	"คิรํ สจฺจมุทีรเย; ",
"dhp408:3":	"ยาย นาภิสเช กญฺจิ, ",
"dhp408:4":	"ตมหํ พฺรูมิ พฺราหฺมณํฯ ",
"dhp409:0":	"อญฺญตรตฺเถรวตฺถุ ",
"dhp409:1":	"โยธ ทีฆํ ว รสฺสํ วา, ",
"dhp409:2":	"อณุํ ถูลํ สุภาสุภํ; ",
"dhp409:3":	"โลเก อทินฺนํ นาทิยติ, ",
"dhp409:4":	"ตมหํ พฺรูมิ พฺราหฺมณํฯ ",
"dhp410:0":	"สาริปุตฺตตฺเถรวตฺถุ ",
"dhp410:1":	"อาสา ยสฺส น วิชฺชนฺติ, ",
"dhp410:2":	"อสฺมึ โลเก ปรมฺหิ จ; ",
"dhp410:3":	"นิราสาสํ วิสํยุตฺตํ, ",
"dhp410:4":	"ตมหํ พฺรูมิ พฺราหฺมณํฯ ",
"dhp411:0":	"มหาโมคฺคลฺลานตฺเถรวตฺถุ ",
"dhp411:1":	"ยสฺสาลยา น วิชฺชนฺติ, ",
"dhp411:2":	"อญฺญาย อกถงฺกถี; ",
"dhp411:3":	"อมโตคธมนุปฺปตฺตํ, ",
"dhp411:4":	"ตมหํ พฺรูมิ พฺราหฺมณํฯ ",
"dhp412:0":	"เรวตตฺเถรวตฺถุ ",
"dhp412:1":	"โยธ ปุญฺญญฺจ ปาปญฺจ, ",
"dhp412:2":	"อุโภ สงฺคมุปจฺจคา; ",
"dhp412:3":	"อโสกํ วิรชํ สุทฺธํ, ",
"dhp412:4":	"ตมหํ พฺรูมิ พฺราหฺมณํฯ ",
"dhp413:0":	"จนฺทาภตฺเถรวตฺถุ ",
"dhp413:1":	"จนฺทํว วิมลํ สุทฺธํ, ",
"dhp413:2":	"วิปฺปสนฺนมนาวิลํ; ",
"dhp413:3":	"นนฺทีภวปริกฺขีณํ, ",
"dhp413:4":	"ตมหํ พฺรูมิ พฺราหฺมณํฯ ",
"dhp414:0":	"สีวลิตฺเถรวตฺถุ ",
"dhp414:1":	"โยมํ ปลิปถํ ทุคฺคํ, ",
"dhp414:2":	"สํสารํ โมหมจฺจคา; ",
"dhp414:3":	"ติณฺโณ ปารงฺคโต ฌายี, ",
"dhp414:4":	"อเนโช อกถงฺกถี; ",
"dhp414:5":	"อนุปาทาย นิพฺพุโต, ",
"dhp414:6":	"ตมหํ พฺรูมิ พฺราหฺมณํฯ ",
"dhp415:0":	"สุนฺทรสมุทฺทตฺเถรวตฺถุ ",
"dhp415:1":	"โยธ กาเม ปหนฺตฺวาน, ",
"dhp415:2":	"อนาคาโร ปริพฺพเช; ",
"dhp415:3":	"กามภวปริกฺขีณํ, ",
"dhp415:4":	"ตมหํ พฺรูมิ พฺราหฺมณํฯ ",
"dhp416:0":	"ชฏิลตฺเถรวตฺถุ ",
"dhp416:1":	"โยธ ตณฺหํ ปหนฺตฺวาน, ",
"dhp416:2":	"อนาคาโร ปริพฺพเช; ",
"dhp416:3":	"ตณฺหาภวปริกฺขีณํ, ",
"dhp416:4":	"ตมหํ พฺรูมิ พฺราหฺมณํฯ ",
"dhp416:5.0":	"โชติกตฺเถรวตฺถุ ",
"dhp416:5.1":	"โยธ ตณฺหํ ปหนฺตฺวาน, ",
"dhp416:6":	"อนาคาโร ปริพฺพเช; ",
"dhp416:7":	"ตณฺหาภวปริกฺขีณํ, ",
"dhp416:8":	"ตมหํ พฺรูมิ พฺราหฺมณํฯ ",
"dhp417:0":	"นฏปุตฺตกตฺเถรวตฺถุ ",
"dhp417:1":	"หิตฺวา มานุสกํ โยคํ, ",
"dhp417:2":	"ทิพฺพํ โยคํ อุปจฺจคา; ",
"dhp417:3":	"สพฺพโยควิสํยุตฺตํ, ",
"dhp417:4":	"ตมหํ พฺรูมิ พฺราหฺมณํฯ ",
"dhp418:0":	"นฏปุตฺตกตฺเถรวตฺถุ ",
"dhp418:1":	"หิตฺวา รติญฺจ อรติญฺจ, ",
"dhp418:2":	"สีติภูตํ นิรูปธึ; ",
"dhp418:3":	"สพฺพโลกาภิภุํ วีรํ, ",
"dhp418:4":	"ตมหํ พฺรูมิ พฺราหฺมณํฯ ",
"dhp419:0":	"วงฺคีสตฺเถรวตฺถุ ",
"dhp419:1":	"จุตึ โย เวทิ สตฺตานํ, ",
"dhp419:2":	"อุปปตฺติญฺจ สพฺพโส; ",
"dhp419:3":	"อสตฺตํ สุคตํ พุทฺธํ, ",
"dhp419:4":	"ตมหํ พฺรูมิ พฺราหฺมณํฯ ",
"dhp420:1":	"ยสฺส คตึ น ชานนฺติ, ",
"dhp420:2":	"เทวา คนฺธพฺพมานุสา; ",
"dhp420:3":	"ขีณาสวํ อรหนฺตํ, ",
"dhp420:4":	"ตมหํ พฺรูมิ พฺราหฺมณํฯ ",
"dhp421:0":	"ธมฺมทินฺนาตฺเถรีวตฺถุ ",
"dhp421:1":	"ยสฺส ปุเร จ ปจฺฉา จ, ",
"dhp421:2":	"มชฺเฌ จ นตฺถิ กิญฺจนํ; ",
"dhp421:3":	"อกิญฺจนํ อนาทานํ, ",
"dhp421:4":	"ตมหํ พฺรูมิ พฺราหฺมณํฯ ",
"dhp422:0":	"องฺคุลิมาลตฺเถรวตฺถุ ",
"dhp422:1":	"อุสภํ ปวรํ วีรํ, ",
"dhp422:2":	"มเหสึ วิชิตาวินํ; ",
"dhp422:3":	"อเนชํ นฺหาตกํ พุทฺธํ, ",
"dhp422:4":	"ตมหํ พฺรูมิ พฺราหฺมณํฯ ",
"dhp423:0":	"เทวหิตพฺราหฺมณวตฺถุ ",
"dhp423:1":	"ปุพฺเพนิวาสํ โย เวทิ, ",
"dhp423:2":	"สคฺคาปายญฺจ ปสฺสติ; ",
"dhp423:3":	"อโถ ชาติกฺขยํ ปตฺโต, ",
"dhp423:4":	"อภิญฺญาโวสิโต มุนิ; ",
"dhp423:5":	"สพฺพโวสิตโวสานํ, ",
"dhp423:6":	"ตมหํ พฺรูมิ พฺราหฺมณํฯ ",
"dhp423:7":	"พฺราหฺมณวคฺโค ฉพฺพีสติโมฯ ",
"dhp423:8":	"เอตฺตาวตา สพฺพปฐเม ยมกวคฺเค จุทฺทส วตฺถูนิ, อปฺปมาทวคฺเค นว, จิตฺตวคฺเค นว, ปุปฺผวคฺเค ทฺวาทส, พาลวคฺเค ปนฺนรส, ปณฺฑิตวคฺเค เอกาทส, อรหนฺตวคฺเค ทส, สหสฺสวคฺเค จุทฺทส, ปาปวคฺเค ทฺวาทส, ทณฺฑวคฺเค เอกาทส, ชราวคฺเค นว, อตฺตวคฺเค ทส, โลกวคฺเค เอกาทส, พุทฺธวคฺเค นว, สุขวคฺเค อฏฺฐ, ปิยวคฺเค นว, โกธวคฺเค อฏฺฐ, มลวคฺเค ทฺวาทส, ธมฺมฏฺฐวคฺเค ทส, มคฺควคฺเค ทฺวาทส, ปกิณฺณกวคฺเค นว, นิรยวคฺเค นว, นาควคฺเค อฏฺฐ, ตณฺหาวคฺเค ทฺวาทส, ภิกฺขุวคฺเค ทฺวาทส, พฺราหฺมณวคฺเค จตฺตาลีสาติ ปญฺจาธิกานิ ตีณิ วตฺถุสตานิฯ ",
"dhp423:9":	"สเตวีสจตุสฺสตา, ",
"dhp423:10":	"จตุสจฺจวิภาวินา; ",
"dhp423:11":	"สตตฺตยญฺจ วตฺถูนํ, ",
"dhp423:12":	"ปญฺจาธิกํ สมุฏฺฐิตาติฯ ",
"dhp423:13":	"ธมฺมปเท วคฺคานมุทฺทานํ ",
"dhp423:14":	"ยมกปฺปมาโท จิตฺตํ, ",
"dhp423:15":	"ปุปฺผํ พาเลน ปณฺฑิโต; ",
"dhp423:16":	"อรหนฺโต สหสฺสญฺจ, ",
"dhp423:17":	"ปาปํ ทณฺเฑน เต ทสฯ ",
"dhp423:18":	"ชรา อตฺตา จ โลโก จ, ",
"dhp423:19":	"พุทฺโธ สุขํ ปิเยน จ; ",
"dhp423:20":	"โกโธ มลญฺจ ธมฺมฏฺโฐ, ",
"dhp423:21":	"มคฺควคฺเคน วีสติฯ ",
"dhp423:22":	"ปกิณฺณํ นิรโย นาโค, ",
"dhp423:23":	"ตณฺหา ภิกฺขุ จ พฺราหฺมโณ; ",
"dhp423:24":	"เอเต ฉพฺพีสติ วคฺคา, ",
"dhp423:25":	"เทสิตาทิจฺจพนฺธุนาฯ ",
"dhp423:26":	"คาถานมุทฺทานํ ",
"dhp423:27":	"ยมเก วีสติ คาถา, ",
"dhp423:28":	"อปฺปมาทมฺหิ ทฺวาทส; ",
"dhp423:29":	"เอกาทส จิตฺตวคฺเค, ",
"dhp423:30":	"ปุปฺผวคฺคมฺหิ โสฬสฯ ",
"dhp423:31":	"พาเล จ โสฬส คาถา, ",
"dhp423:32":	"ปณฺฑิตมฺหิ จตุทฺทส; ",
"dhp423:33":	"อรหนฺเต ทส คาถา, ",
"dhp423:34":	"สหเสฺส โหนฺติ โสฬสฯ ",
"dhp423:35":	"เตรส ปาปวคฺคมฺหิ, ",
"dhp423:36":	"ทณฺฑมฺหิ ทส สตฺต จ; ",
"dhp423:37":	"เอกาทส ชรา วคฺเค, ",
"dhp423:38":	"อตฺตวคฺคมฺหิ ตา ทสฯ ",
"dhp423:39":	"ทฺวาทส โลกวคฺคมฺหิ, ",
"dhp423:40":	"พุทฺธวคฺคมฺหิ ฐารส; ",
"dhp423:41":	"สุเข จ ปิยวคฺเค จ, ",
"dhp423:42":	"คาถาโย โหนฺติ ทฺวาทสฯ ",
"dhp423:43":	"จุทฺทส โกธวคฺคมฺหิ, ",
"dhp423:44":	"มลวคฺเคกวีสติ; ",
"dhp423:45":	"สตฺตรส จ ธมฺมฏฺเฐ, ",
"dhp423:46":	"มคฺควคฺเค สตฺตรสฯ ",
"dhp423:47":	"ปกิณฺเณ โสฬส คาถา, ",
"dhp423:48":	"นิรเย นาเค จ จุทฺทส; ",
"dhp423:49":	"ฉพฺพีส ตณฺหาวคฺคมฺหิ, ",
"dhp423:50":	"เตวีส ภิกฺขุวคฺคิกาฯ ",
"dhp423:51":	"เอกตาลีสคาถาโย, ",
"dhp423:52":	"พฺราหฺมเณ วคฺคมุตฺตเม; ",
"dhp423:53":	"คาถาสตานิ จตฺตาริ, ",
"dhp423:54":	"เตวีส จ ปุนาปเร; ",
"dhp423:55":	"ธมฺมปเท นิปาตมฺหิ, ",
"dhp423:56":	"เทสิตาทิจฺจพนฺธุนาติฯ ",
"dhp423:57":	"ธมฺมปทปาฬิ สมตฺตาฯ "
}	
