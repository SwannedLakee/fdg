{	
"snp2.3:0.1":	"สุตฺต นิปาต ๒ฯ๓ ",
"snp2.3:0.2":	"หิริสุตฺต ",
"snp2.3:1.1":	"หิรึ ตรนฺตํ วิชิคุจฺฉมานํ, ",
"snp2.3:1.2":	"ตวาหมสฺมิ อิติ ภาสมานํ; ",
"snp2.3:1.3":	"สยฺหานิ กมฺมานิ อนาทิยนฺตํ, ",
"snp2.3:1.4":	"เนโส มมนฺติ อิติ นํ วิชญฺญาฯ ",
"snp2.3:2.1":	"อนนฺวยํ ปิยํ วาจํ, ",
"snp2.3:2.2":	"โย มิตฺเตสุ ปกุพฺพติ; ",
"snp2.3:2.3":	"อกโรนฺตํ ภาสมานํ, ",
"snp2.3:2.4":	"ปริชานนฺติ ปณฺฑิตาฯ ",
"snp2.3:3.1":	"น โส มิตฺโต โย สทา อปฺปมตฺโต, ",
"snp2.3:3.2":	"เภทาสงฺกี รนฺธเมวานุปสฺสี; ",
"snp2.3:3.3":	"ยสฺมิญฺจ เสติ อุรสีว ปุตฺโต, ",
"snp2.3:3.4":	"ส เว มิตฺโต โย ปเรหิ อเภชฺโชฯ ",
"snp2.3:4.1":	"ปามุชฺชกรณํ ฐานํ, ",
"snp2.3:4.2":	"ปสํสาวหนํ สุขํ; ",
"snp2.3:4.3":	"ผลานิสํโส ภาเวติ, ",
"snp2.3:4.4":	"วหนฺโต โปริสํ ธุรํฯ ",
"snp2.3:5.1":	"ปวิเวกรสํ ปิตฺวา, ",
"snp2.3:5.2":	"รสํ อุปสมสฺส จ; ",
"snp2.3:5.3":	"นิทฺทโร โหติ นิปฺปาโป, ",
"snp2.3:5.4":	"ธมฺมปีติรสํ ปิวนฺติฯ ",
"snp2.3:5.5":	"หิริสุตฺตํ ตติยํฯ "
}	
