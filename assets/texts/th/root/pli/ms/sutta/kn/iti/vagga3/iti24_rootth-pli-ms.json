{	
"iti24:0.1":	"อิติวุตฺตก ๒๔ ",
"iti24:0.2":	"เอกกนิปาต ",
"iti24:0.3":	"ตติยวคฺค ",
"iti24:0.4":	"อฏฺฐิปุญฺชสุตฺต ",
"iti24:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti24:2.1":	"“เอกปุคฺคลสฺส, ภิกฺขเว, กปฺปํ สนฺธาวโต สํสรโต สิยา เอวํ มหา อฏฺฐิกงฺกโล อฏฺฐิปุญฺโช อฏฺฐิราสิ ยถายํ เวปุโลฺล ปพฺพโต, สเจ สํหารโก อสฺส, สมฺภตญฺจ น วินเสฺสยฺยา”ติฯ ",
"iti24:2.2":	"เอตมตฺถํ ภควา อโวจฯ ",
"iti24:2.3":	"ตตฺเถตํ อิติ วุจฺจติ",
"iti24:3.1":	"“เอกเสฺสเกน กปฺเปน, ",
"iti24:3.2":	"ปุคฺคลสฺสฏฺฐิสญฺจโย; ",
"iti24:3.3":	"สิยา ปพฺพตสโม ราสิ, ",
"iti24:3.4":	"อิติ วุตฺตํ มเหสินาฯ ",
"iti24:4.1":	"โส โข ปนายํ อกฺขาโต, ",
"iti24:4.2":	"เวปุโลฺล ปพฺพโต มหา; ",
"iti24:4.3":	"อุตฺตโร คิชฺฌกูฏสฺส, ",
"iti24:4.4":	"มคธานํ คิริพฺพเชฯ ",
"iti24:5.1":	"ยโต จ อริยสจฺจานิ, ",
"iti24:5.2":	"สมฺมปฺปญฺญาย ปสฺสติ; ",
"iti24:5.3":	"ทุกฺขํ ทุกฺขสมุปฺปาทํ, ",
"iti24:5.4":	"ทุกฺขสฺส จ อติกฺกมํ; ",
"iti24:5.5":	"อริยญฺจฏฺฐงฺคิกํ มคฺคํ, ",
"iti24:5.6":	"ทุกฺขูปสมคามินํฯ ",
"iti24:6.1":	"ส สตฺตกฺขตฺตุํ ปรมํ, ",
"iti24:6.2":	"สนฺธาวิตฺวาน ปุคฺคโล; ",
"iti24:6.3":	"ทุกฺขสฺสนฺตกโร โหติ, ",
"iti24:6.4":	"สพฺพสํโยชนกฺขยา”ติฯ ",
"iti24:7.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti24:7.2":	"จตุตฺถํฯ "
}	
