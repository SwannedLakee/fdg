{	
"iti3:0.1":	"อิติวุตฺตก ๓ ",
"iti3:0.2":	"เอกกนิปาต ",
"iti3:0.3":	"ปฐมวคฺค ",
"iti3:0.4":	"โมหสุตฺต ",
"iti3:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti3:2.1":	"“เอกธมฺมํ, ภิกฺขเว, ปชหถ; ",
"iti3:2.2":	"อหํ โว ปาฏิโภโค อนาคามิตายฯ ",
"iti3:2.3":	"กตมํ เอกธมฺมํ? ",
"iti3:2.4":	"โมหํ, ภิกฺขเว, เอกธมฺมํ ปชหถ; ",
"iti3:2.5":	"อหํ โว ปาฏิโภโค อนาคามิตายา”ติฯ ",
"iti3:2.6":	"เอตมตฺถํ ภควา อโวจฯ ",
"iti3:2.7":	"ตตฺเถตํ อิติ วุจฺจติ",
"iti3:3.1":	"“เยน โมเหน มูฬฺหาเส, ",
"iti3:3.2":	"สตฺตา คจฺฉนฺติ ทุคฺคตึ; ",
"iti3:3.3":	"ตํ โมหํ สมฺมทญฺญาย, ",
"iti3:3.4":	"ปชหนฺติ วิปสฺสิโน; ",
"iti3:3.5":	"ปหาย น ปุนายนฺติ, ",
"iti3:3.6":	"อิมํ โลกํ กุทาจนนฺ”ติฯ ",
"iti3:4.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti3:4.2":	"ตติยํฯ "
}	
