{	
"ud6.7:0.1":	"อุทาน ๖ฯ๗ ",
"ud6.7:0.2":	"สุภูติสุตฺต ",
"ud6.7:1.1":	"เอวํ เม สุตํ—",
"ud6.7:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud6.7:1.3":	"เตน โข ปน สมเยน อายสฺมา สุภูติ ภควโต อวิทูเร นิสินฺโน โหติ ปลฺลงฺกํ อาภุชิตฺวา อุชุํ กายํ ปณิธาย อวิตกฺกํ สมาธึ สมาปชฺชิตฺวาฯ ",
"ud6.7:2.1":	"อทฺทสา โข ภควา อายสฺมนฺตํ สุภูตึ อวิทูเร นิสินฺนํ ปลฺลงฺกํ อาภุชิตฺวา อุชุํ กายํ ปณิธาย อวิตกฺกํ สมาธึ สมาปนฺนํฯ ",
"ud6.7:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud6.7:4.1":	"“ยสฺส วิตกฺกา วิธูปิตา, ",
"ud6.7:4.2":	"อชฺฌตฺตํ สุวิกปฺปิตา อเสสา; ",
"ud6.7:4.3":	"ตํ สงฺคมติจฺจ อรูปสญฺญี, ",
"ud6.7:4.4":	"จตุโยคาติคโต น ชาตุ เมตี”ติฯ ",
"ud6.7:4.5":	"สตฺตมํฯ "
}	
