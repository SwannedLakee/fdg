{	
"dhp129:0.1":	"ขุทฺทกนิกาย ",
"dhp129:0.2":	"ธมฺมปท ",
"dhp129:0.3":	"ทณฺฑวคฺค ",
"dhp129:0.4":	"ฉพฺพคฺคิยภิกฺขุวตฺถุ ",
"dhp129:1":	"สพฺเพ ตสนฺติ ทณฺฑสฺส, ",
"dhp129:2":	"สพฺเพ ภายนฺติ มจฺจุโน; ",
"dhp129:3":	"อตฺตานํ อุปมํ กตฺวา, ",
"dhp129:4":	"น หเนยฺย น ฆาตเยฯ ",
"dhp130:0":	"ฉพฺพคฺคิยวตฺถุ ",
"dhp130:1":	"สพฺเพ ตสนฺติ ทณฺฑสฺส, ",
"dhp130:2":	"สพฺเพสํ ชีวิตํ ปิยํ; ",
"dhp130:3":	"อตฺตานํ อุปมํ กตฺวา, ",
"dhp130:4":	"น หเนยฺย น ฆาตเยฯ ",
"dhp131:0":	"สมฺพหุลกุมารกวตฺถุ ",
"dhp131:1":	"สุขกามานิ ภูตานิ, ",
"dhp131:2":	"โย ทณฺเฑน วิหึสติ; ",
"dhp131:3":	"อตฺตโน สุขเมสาโน, ",
"dhp131:4":	"เปจฺจ โส น ลภเต สุขํฯ ",
"dhp132:1":	"สุขกามานิ ภูตานิ, ",
"dhp132:2":	"โย ทณฺเฑน น หึสติ; ",
"dhp132:3":	"อตฺตโน สุขเมสาโน, ",
"dhp132:4":	"เปจฺจ โส ลภเต สุขํฯ ",
"dhp133:0":	"โกณฺฑธานตฺเถรวตฺถุ ",
"dhp133:1":	"มาโวจ ผรุสํ กญฺจิ, ",
"dhp133:2":	"วุตฺตา ปฏิวเทยฺยุ ตํ; ",
"dhp133:3":	"ทุกฺขา หิ สารมฺภกถา, ",
"dhp133:4":	"ปฏิทณฺฑา ผุเสยฺยุ ตํฯ ",
"dhp134:1":	"สเจ เนเรสิ อตฺตานํ, ",
"dhp134:2":	"กํโส อุปหโต ยถา; ",
"dhp134:3":	"เอส ปตฺโตสิ นิพฺพานํ, ",
"dhp134:4":	"สารมฺโภ เต น วิชฺชติฯ ",
"dhp135:0":	"อุโปสถิไกตฺถีนํวตฺถุ ",
"dhp135:1":	"ยถา ทณฺเฑน โคปาโล, ",
"dhp135:2":	"คาโว ปาเชติ โคจรํ; ",
"dhp135:3":	"เอวํ ชรา จ มจฺจุ จ, ",
"dhp135:4":	"อายุํ ปาเชนฺติ ปาณินํฯ ",
"dhp136:0":	"อชครเปตวตฺถุ ",
"dhp136:1":	"อถ ปาปานิ กมฺมานิ, ",
"dhp136:2":	"กรํ พาโล น พุชฺฌติ; ",
"dhp136:3":	"เสหิ กมฺเมหิ ทุมฺเมโธ, ",
"dhp136:4":	"อคฺคิทฑฺโฒว ตปฺปติฯ ",
"dhp137:0":	"มหาโมคฺคลฺลานตฺเถรวตฺถุ ",
"dhp137:1":	"โย ทณฺเฑน อทณฺเฑสุ, ",
"dhp137:2":	"อปฺปทุฏฺเฐสุ ทุสฺสติ; ",
"dhp137:3":	"ทสนฺนมญฺญตรํ ฐานํ, ",
"dhp137:4":	"ขิปฺปเมว นิคจฺฉติฯ ",
"dhp138:1":	"เวทนํ ผรุสํ ชานึ, ",
"dhp138:2":	"สรีรสฺส ว เภทนํ; ",
"dhp138:3":	"ครุกํ วาปิ อาพาธํ, ",
"dhp138:4":	"จิตฺตกฺเขปํ ว ปาปุเณฯ ",
"dhp139:1":	"ราชโต วา อุปสคฺคํ, ",
"dhp139:2":	"อพฺภกฺขานํ ว ทารุณํ; ",
"dhp139:3":	"ปริกฺขยํ ว ญาตีนํ, ",
"dhp139:4":	"โภคานํ ว ปภงฺคุรํฯ ",
"dhp140:1":	"อถ วาสฺส อคารานิ, ",
"dhp140:2":	"อคฺคิ ฑหติ ปาวโก; ",
"dhp140:3":	"กายสฺส เภทา ทุปฺปญฺโญ, ",
"dhp140:4":	"นิรยํ โสปปชฺชติฯ ",
"dhp141:0":	"พหุภณฺฑิกภิกฺขุวตฺถุ ",
"dhp141:1":	"น นคฺคจริยา น ชฏา น ปงฺกา, ",
"dhp141:2":	"นานาสกา ถณฺฑิลสายิกา วา; ",
"dhp141:3":	"รโชชลฺลํ อุกฺกุฏิกปฺปธานํ, ",
"dhp141:4":	"โสเธนฺติ มจฺจํ อวิติณฺณกงฺขํฯ ",
"dhp142:0":	"สนฺตติมหามตฺตวตฺถุ ",
"dhp142:1":	"อลงฺกโต เจปิ สมํ จเรยฺย, ",
"dhp142:2":	"สนฺโต ทนฺโต นิยโต พฺรหฺมจารี; ",
"dhp142:3":	"สพฺเพสุ ภูเตสุ นิธาย ทณฺฑํ, ",
"dhp142:4":	"โส พฺราหฺมโณ โส สมโณ ส ภิกฺขุฯ ",
"dhp143:0":	"ปิโลติกติสฺสตฺเถรวตฺถุ ",
"dhp143:1":	"หิรีนิเสโธ ปุริโส, ",
"dhp143:2":	"โกจิ โลกสฺมิ วิชฺชติ; ",
"dhp143:3":	"โย นิทฺทํ อปโพเธติ, ",
"dhp143:4":	"อโสฺส ภโทฺร กสามิวฯ ",
"dhp144:1":	"อโสฺส ยถา ภโทฺร กสานิวิฏฺโฐ, ",
"dhp144:2":	"อาตาปิโน สํเวคิโน ภวาถ; ",
"dhp144:3":	"สทฺธาย สีเลน จ วีริเยน จ, ",
"dhp144:4":	"สมาธินา ธมฺมวินิจฺฉเยน จ; ",
"dhp144:5":	"สมฺปนฺนวิชฺชาจรณา ปติสฺสตา, ",
"dhp144:6":	"ชหิสฺสถ ทุกฺขมิทํ อนปฺปกํฯ ",
"dhp145:0":	"สุขสามเณรวตฺถุ ",
"dhp145:1":	"อุทกญฺหิ นยนฺติ เนตฺติกา, ",
"dhp145:2":	"อุสุการา นมยนฺติ เตชนํ; ",
"dhp145:3":	"ทารุํ นมยนฺติ ตจฺฉกา, ",
"dhp145:4":	"อตฺตานํ ทมยนฺติ สุพฺพตาฯ ",
"dhp145:5":	"ทณฺฑวคฺโค ทสโมฯ "
}	
