{	
"snp2.8:0.1":	"สุตฺต นิปาต ๒ฯ๘ ",
"snp2.8:0.2":	"ธมฺม (นาวา) สุตฺต ",
"snp2.8:1.1":	"ยสฺมา หิ ธมฺมํ ปุริโส วิชญฺญา, ",
"snp2.8:1.2":	"อินฺทํว นํ เทวตา ปูชเยยฺย; ",
"snp2.8:1.3":	"โส ปูชิโต ตสฺมิ ปสนฺนจิตฺโต, ",
"snp2.8:1.4":	"พหุสฺสุโต ปาตุกโรติ ธมฺมํฯ ",
"snp2.8:2.1":	"ตทฏฺฐิกตฺวาน นิสมฺม ธีโร, ",
"snp2.8:2.2":	"ธมฺมานุธมฺมํ ปฏิปชฺชมาโน; ",
"snp2.8:2.3":	"วิญฺญู วิภาวี นิปุโณ จ โหติ, ",
"snp2.8:2.4":	"โย ตาทิสํ ภชติ อปฺปมตฺโตฯ ",
"snp2.8:3.1":	"ขุทฺทญฺจ พาลํ อุปเสวมาโน, ",
"snp2.8:3.2":	"อนาคตตฺถญฺจ อุสูยกญฺจ; ",
"snp2.8:3.3":	"อิเธว ธมฺมํ อวิภาวยิตฺวา, ",
"snp2.8:3.4":	"อวิติณฺณกงฺโข มรณํ อุเปติฯ ",
"snp2.8:4.1":	"ยถา นโร อาปคโมตริตฺวา, ",
"snp2.8:4.2":	"มโหทกํ สลิลํ สีฆโสตํ; ",
"snp2.8:4.3":	"โส วุยฺหมาโน อนุโสตคามี, ",
"snp2.8:4.4":	"กึ โส ปเร สกฺขติ ตารเยตุํฯ ",
"snp2.8:5.1":	"ตเถว ธมฺมํ อวิภาวยิตฺวา, ",
"snp2.8:5.2":	"พหุสฺสุตานํ อนิสามยตฺถํ; ",
"snp2.8:5.3":	"สยํ อชานํ อวิติณฺณกงฺโข, ",
"snp2.8:5.4":	"กึ โส ปเร สกฺขติ นิชฺฌเปตุํฯ ",
"snp2.8:6.1":	"ยถาปิ นาวํ ทฬฺหมารุหิตฺวา, ",
"snp2.8:6.2":	"ผิเยน ริตฺเตน สมงฺคิภูโต; ",
"snp2.8:6.3":	"โส ตารเย ตตฺถ พหูปิ อญฺเญ, ",
"snp2.8:6.4":	"ตตฺรูปยญฺญู กุสโล มุตีมาฯ ",
"snp2.8:7.1":	"เอวมฺปิ โย เวทคุ ภาวิตตฺโต, ",
"snp2.8:7.2":	"พหุสฺสุโต โหติ อเวธธมฺโม; ",
"snp2.8:7.3":	"โส โข ปเร นิชฺฌปเย ปชานํ, ",
"snp2.8:7.4":	"โสตาวธานูปนิสูปปนฺเนฯ ",
"snp2.8:8.1":	"ตสฺมา หเว สปฺปุริสํ ภเชถ, ",
"snp2.8:8.2":	"เมธาวินญฺเจว พหุสฺสุตญฺจ; ",
"snp2.8:8.3":	"อญฺญาย อตฺถํ ปฏิปชฺชมาโน, ",
"snp2.8:8.4":	"วิญฺญาตธมฺโม ส สุขํ ลเภถาติฯ ",
"snp2.8:8.5":	"นาวาสุตฺตํ อฏฺฐมํฯ "
}	
