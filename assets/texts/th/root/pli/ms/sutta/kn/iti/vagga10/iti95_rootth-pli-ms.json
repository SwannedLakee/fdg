{	
"iti95:0.1":	"อิติวุตฺตก ๙๕ ",
"iti95:0.2":	"ติกนิปาต ",
"iti95:0.3":	"ปญฺจมวคฺค ",
"iti95:0.4":	"กามูปปตฺติสุตฺต ",
"iti95:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti95:2.1":	"“ติโสฺส อิมา, ภิกฺขเว, กามูปปตฺติโยฯ ",
"iti95:2.2":	"กตมา ติโสฺส? ",
"iti95:2.3":	"ปจฺจุปฏฺฐิตกามา, นิมฺมานรติโน, ปรนิมฺมิตวสวตฺติโน—",
"iti95:2.4":	"อิมา โข, ภิกฺขเว, ติโสฺส กามูปปตฺติโย”ติฯ ",
"iti95:2.5":	"เอตมตฺถํ ภควา อโวจฯ ",
"iti95:2.6":	"ตตฺเถตํ อิติ วุจฺจติ",
"iti95:3.1":	"“ปจฺจุปฏฺฐิตกามา จ, ",
"iti95:3.2":	"เย เทวา วสวตฺติโน; ",
"iti95:3.3":	"นิมฺมานรติโน เทวา, ",
"iti95:3.4":	"เย จญฺเญ กามโภคิโน; ",
"iti95:3.5":	"อิตฺถภาวญฺญถาภาวํ, ",
"iti95:3.6":	"สํสารํ นาติวตฺตเรฯ ",
"iti95:4.1":	"เอตมาทีนวํ ญตฺวา, ",
"iti95:4.2":	"กามโภเคสุ ปณฺฑิโต; ",
"iti95:4.3":	"สพฺเพ ปริจฺจเช กาเม, ",
"iti95:4.4":	"เย ทิพฺพา เย จ มานุสาฯ ",
"iti95:5.1":	"ปิยรูปสาตคธิตํ, ",
"iti95:5.2":	"เฉตฺวา โสตํ ทุรจฺจยํ; ",
"iti95:5.3":	"อเสสํ ปรินิพฺพนฺติ, ",
"iti95:5.4":	"อเสสํ ทุกฺขมจฺจคุํฯ ",
"iti95:6.1":	"อริยทฺทสา เวทคุโน, ",
"iti95:6.2":	"สมฺมทญฺญาย ปณฺฑิตา; ",
"iti95:6.3":	"ชาติกฺขยมภิญฺญาย, ",
"iti95:6.4":	"นาคจฺฉนฺติ ปุนพฺภวนฺ”ติฯ ",
"iti95:7.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti95:7.2":	"ฉฏฺฐํฯ "
}	
