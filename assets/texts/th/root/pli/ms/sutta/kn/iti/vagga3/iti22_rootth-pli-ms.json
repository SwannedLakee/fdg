{	
"iti22:0.1":	"อิติวุตฺตก ๒๒ ",
"iti22:0.2":	"เอกกนิปาต ",
"iti22:0.3":	"ตติยวคฺค ",
"iti22:0.4":	"เมตฺตสุตฺต ",
"iti22:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti22:2.1":	"“มา, ภิกฺขเว, ปุญฺญานํ ภายิตฺถฯ ",
"iti22:2.2":	"สุขเสฺสตํ, ภิกฺขเว, อธิวจนํ อิฏฺฐสฺส กนฺตสฺส ปิยสฺส มนาปสฺส ยทิทํ ปุญฺญานิฯ ",
"iti22:2.3":	"อภิชานามิ โข ปนาหํ, ภิกฺขเว, ทีฆรตฺตํ กตานํ ปุญฺญานํ อิฏฺฐํ กนฺตํ ปิยํ มนาปํ วิปากํ ปจฺจนุภูตํฯ ",
"iti22:2.4":	"สตฺต วสฺสานิ เมตฺตจิตฺตํ ภาเวตฺวา สตฺต สํวฏฺฏวิวฏฺฏกปฺเป นยิมํ โลกํ ปุนราคมาสึฯ ",
"iti22:2.5":	"สํวฏฺฏมาเน สุทํ, ภิกฺขเว, กปฺเป อาภสฺสรูปโค โหมิ; ",
"iti22:2.6":	"วิวฏฺฏมาเน กปฺเป สุญฺญํ พฺรหฺมวิมานํ อุปปชฺชามิฯ ",
"iti22:3.1":	"ตตฺร สุทํ, ภิกฺขเว, พฺรหฺมา โหมิ มหาพฺรหฺมา อภิภู อนภิภูโต อญฺญทตฺถุทโส วสวตฺตีฯ ",
"iti22:3.2":	"ฉตฺตึสกฺขตฺตุํ โข ปนาหํ, ภิกฺขเว, สกฺโก อโหสึ เทวานมินฺโท; ",
"iti22:3.3":	"อเนกสตกฺขตฺตุํ ราชา อโหสึ จกฺกวตฺตี ธมฺมิโก ธมฺมราชา จาตุรนฺโต วิชิตาวี ชนปทตฺถาวริยปฺปตฺโต สตฺตรตนสมนฺนาคโตฯ ",
"iti22:3.4":	"โก ปน วาโท ปเทสรชฺชสฺสฯ ",
"iti22:4.1":	"ตสฺส มยฺหํ, ภิกฺขเว, เอตทโหสิ",
"iti22:4.2":	"‘กิสฺส นุ โข เม อิทํ กมฺมสฺส ผลํ, กิสฺส กมฺมสฺส วิปาโก, เยนาหํ เอตรหิ เอวํมหิทฺธิโก เอวํมหานุภาโว’ติ? ",
"iti22:4.3":	"ตสฺส มยฺหํ, ภิกฺขเว, เอตทโหสิ",
"iti22:4.4":	"‘ติณฺณํ โข เม อิทํ กมฺมานํ ผลํ, ติณฺณํ กมฺมานํ วิปาโก, เยนาหํ เอตรหิ เอวํมหิทฺธิโก เอวํมหานุภาโวติ, เสยฺยถิทํ—",
"iti22:4.5":	"ทานสฺส, ทมสฺส, สญฺญมสฺสา’”ติฯ ",
"iti22:4.6":	"เอตมตฺถํ ภควา อโวจฯ ",
"iti22:4.7":	"ตตฺเถตํ อิติ วุจฺจติ",
"iti22:5.1":	"“ปุญฺญเมว โส สิกฺเขยฺย, ",
"iti22:5.2":	"อายตคฺคํ สุขุทฺรยํ; ",
"iti22:5.3":	"ทานญฺจ สมจริยญฺจ, ",
"iti22:5.4":	"เมตฺตจิตฺตญฺจ ภาวเยฯ ",
"iti22:6.1":	"เอเต ธมฺเม ภาวยิตฺวา, ",
"iti22:6.2":	"ตโย สุขสมุทฺทเย; ",
"iti22:6.3":	"อพฺยาปชฺชํ สุขํ โลกํ, ",
"iti22:6.4":	"ปณฺฑิโต อุปปชฺชตี”ติฯ ",
"iti22:7.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti22:7.2":	"ทุติยํฯ "
}	
