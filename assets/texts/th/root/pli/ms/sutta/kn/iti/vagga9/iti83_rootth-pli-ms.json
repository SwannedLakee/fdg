{	
"iti83:0.1":	"อิติวุตฺตก ๘๓ ",
"iti83:0.2":	"ติกนิปาต ",
"iti83:0.3":	"จตุตฺถวคฺค ",
"iti83:0.4":	"ปญฺจปุพฺพนิมิตฺตสุตฺต ",
"iti83:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti83:2.1":	"“ยทา, ภิกฺขเว, เทโว เทวกายา จวนธมฺโม โหติ, ปญฺจสฺส ปุพฺพนิมิตฺตานิ ปาตุภวนฺติ—",
"iti83:2.2":	"มาลา มิลายนฺติ, วตฺถานิ กิลิสฺสนฺติ, กจฺเฉหิ เสทา มุจฺจนฺติ, กาเย ทุพฺพณฺณิยํ โอกฺกมติ, สเก เทโว เทวาสเน นาภิรมตีติฯ ",
"iti83:2.3":	"ตเมนํ, ภิกฺขเว, เทวา ‘จวนธมฺโม อยํ เทวปุตฺโต’ติ อิติ วิทิตฺวา ตีหิ วาจาหิ อนุโมเทนฺติ",
"iti83:2.4":	"‘อิโต, โภ, สุคตึ คจฺฉฯ ",
"iti83:3.1":	"สุคตึ คนฺตฺวา สุลทฺธลาภํ ลภฯ ",
"iti83:4.1":	"สุลทฺธลาภํ ลภิตฺวา สุปฺปติฏฺฐิโต ภวาหี’”ติฯ ",
"iti83:5.1":	"เอวํ วุตฺเต, อญฺญตโร ภิกฺขุ ภควนฺตํ เอตทโวจ",
"iti83:5.2":	"“กึ นุ โข, ภนฺเต, เทวานํ สุคติคมนสงฺขาตํฯ ",
"iti83:6.1":	"กิญฺจ, ภนฺเต, เทวานํ สุลทฺธลาภสงฺขาตํฯ ",
"iti83:7.1":	"กึ ปน, ภนฺเต, เทวานํ สุปฺปติฏฺฐิตสงฺขาตนฺ”ติ? ",
"iti83:8.1":	"“มนุสฺสตฺตํ โข, ภิกฺขุ, เทวานํ สุคติคมนสงฺขาตํฯ ",
"iti83:9.1":	"ยํ มนุสฺสภูโต สมาโน ตถาคตปฺปเวทิเต ธมฺมวินเย สทฺธํ ปฏิลภติ; ",
"iti83:9.2":	"อิทํ โข, ภิกฺขุ, เทวานํ สุลทฺธลาภสงฺขาตํฯ ",
"iti83:10.1":	"สา โข ปนสฺส สทฺธา นิวิฏฺฐา โหติ มูลชาตา ปติฏฺฐิตา ทฬฺหา อสํหาริยา สมเณน วา พฺราหฺมเณน วา เทเวน วา มาเรน วา พฺรหฺมุนา วา เกนจิ วา โลกสฺมึ; ",
"iti83:10.2":	"อิทํ โข, ภิกฺขุ, เทวานํ สุปฺปติฏฺฐิตสงฺขาตนฺ”ติฯ ",
"iti83:11.1":	"เอตมตฺถํ ภควา อโวจฯ ",
"iti83:11.2":	"ตตฺเถตํ อิติ วุจฺจติ",
"iti83:12.1":	"“ยทา เทโว เทวกายา, ",
"iti83:12.2":	"จวติ อายุสงฺขยา; ",
"iti83:12.3":	"ตโย สทฺทา นิจฺฉรนฺติ, ",
"iti83:12.4":	"เทวานํ อนุโมทตํฯ ",
"iti83:13.1":	"‘อิโต โภ สุคตึ คจฺฉ, ",
"iti83:13.2":	"มนุสฺสานํ สหพฺยตํ; ",
"iti83:13.3":	"มนุสฺสภูโต สทฺธมฺเม, ",
"iti83:13.4":	"ลภ สทฺธํ อนุตฺตรํฯ ",
"iti83:14.1":	"สา เต สทฺธา นิวิฏฺฐสฺส, ",
"iti83:14.2":	"มูลชาตา ปติฏฺฐิตา; ",
"iti83:14.3":	"ยาวชีวํ อสํหีรา, ",
"iti83:14.4":	"สทฺธมฺเม สุปฺปเวทิเตฯ ",
"iti83:15.1":	"กายทุจฺจริตํ หิตฺวา, ",
"iti83:15.2":	"วจีทุจฺจริตานิ จ; ",
"iti83:15.3":	"มโนทุจฺจริตํ หิตฺวา, ",
"iti83:15.4":	"ยญฺจญฺญํ โทสสญฺหิตํฯ ",
"iti83:16.1":	"กาเยน กุสลํ กตฺวา, ",
"iti83:16.2":	"วาจาย กุสลํ พหุํ; ",
"iti83:16.3":	"มนสา กุสลํ กตฺวา, ",
"iti83:16.4":	"อปฺปมาณํ นิรูปธึฯ ",
"iti83:17.1":	"ตโต โอปธิกํ ปุญฺญํ, ",
"iti83:17.2":	"กตฺวา ทาเนน ตํ พหุํ; ",
"iti83:17.3":	"อญฺเญปิ มจฺเจ สทฺธมฺเม, ",
"iti83:17.4":	"พฺรหฺมจริเย นิเวสย’ฯ ",
"iti83:18.1":	"อิมาย อนุกมฺปาย, ",
"iti83:18.2":	"เทวา เทวํ ยทา วิทู; ",
"iti83:18.3":	"จวนฺตํ อนุโมเทนฺติ, ",
"iti83:18.4":	"เอหิ เทว ปุนปฺปุนนฺ”ติฯ ",
"iti83:19.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti83:19.2":	"จตุตฺถํฯ "
}	
