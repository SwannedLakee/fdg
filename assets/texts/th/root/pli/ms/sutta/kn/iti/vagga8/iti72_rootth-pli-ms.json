{	
"iti72:0.1":	"อิติวุตฺตก ๗๒ ",
"iti72:0.2":	"ติกนิปาต ",
"iti72:0.3":	"ตติยวคฺค ",
"iti72:0.4":	"นิสฺสรณิยสุตฺต ",
"iti72:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti72:2.1":	"“ติโสฺส อิมา, ภิกฺขเว, นิสฺสรณิยา ธาตุโยฯ ",
"iti72:2.2":	"กตมา ติโสฺส? ",
"iti72:2.3":	"กามานเมตํ นิสฺสรณํ ยทิทํ เนกฺขมฺมํ, รูปานเมตํ นิสฺสรณํ ยทิทํ อารุปฺปํ, ยํ โข ปน กิญฺจิ ภูตํ สงฺขตํ ปฏิจฺจสมุปฺปนฺนํ นิโรโธ ตสฺส นิสฺสรณํ—",
"iti72:2.4":	"อิมา โข, ภิกฺขเว, ติโสฺส นิสฺสรณิยา ธาตุโย”ติฯ ",
"iti72:2.5":	"เอตมตฺถํ ภควา อโวจฯ ",
"iti72:2.6":	"ตตฺเถตํ อิติ วุจฺจติ",
"iti72:3.1":	"“กามนิสฺสรณํ ญตฺวา, ",
"iti72:3.2":	"รูปานญฺจ อติกฺกมํ; ",
"iti72:3.3":	"สพฺพสงฺขารสมถํ, ",
"iti72:3.4":	"ผุสํ อาตาปิ สพฺพทาฯ ",
"iti72:4.1":	"ส เว สมฺมทฺทโส ภิกฺขุ, ",
"iti72:4.2":	"ยโต ตตฺถ วิมุจฺจติ; ",
"iti72:4.3":	"อภิญฺญาโวสิโต สนฺโต, ",
"iti72:4.4":	"ส เว โยคาติโค มุนี”ติฯ ",
"iti72:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti72:5.2":	"ตติยํฯ "
}	
