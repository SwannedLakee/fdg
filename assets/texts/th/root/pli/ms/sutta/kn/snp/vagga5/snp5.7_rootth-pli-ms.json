{	
"snp5.7:0.1":	"สุตฺต นิปาต ๕ฯ๗ ",
"snp5.7:0.2":	"อุปสีวมาณวปุจฺฉา ",
"snp5.7:1.1":	"“เอโก อหํ สกฺก มหนฺตโมฆํ, ",
"snp5.7:1.2":	"(อิจฺจายสฺมา อุปสีโว) ",
"snp5.7:1.3":	"อนิสฺสิโต โน วิสหามิ ตาริตุํ; ",
"snp5.7:1.4":	"อารมฺมณํ พฺรูหิ สมนฺตจกฺขุ, ",
"snp5.7:1.5":	"ยํ นิสฺสิโต โอฆมิมํ ตเรยฺยํ”ฯ ",
"snp5.7:2.1":	"“อากิญฺจญฺญํ เปกฺขมาโน สติมา, ",
"snp5.7:2.2":	"(อุปสีวาติ ภควา) ",
"snp5.7:2.3":	"นตฺถีติ นิสฺสาย ตรสฺสุ โอฆํ; ",
"snp5.7:2.4":	"กาเม ปหาย วิรโต กถาหิ, ",
"snp5.7:2.5":	"ตณฺหกฺขยํ นตฺตมหาภิปสฺส”ฯ ",
"snp5.7:3.1":	"“สพฺเพสุ กาเมสุ โย วีตราโค, ",
"snp5.7:3.2":	"(อิจฺจายสฺมา อุปสีโว) ",
"snp5.7:3.3":	"อากิญฺจญฺญํ นิสฺสิโต หิตฺวา มญฺญํ; ",
"snp5.7:3.4":	"สญฺญาวิโมกฺเข ปรเม วิมุตฺโต, ",
"snp5.7:3.5":	"ติฏฺเฐ นุ โส ตตฺถ อนานุยายี”ฯ ",
"snp5.7:4.1":	"“สพฺเพสุ กาเมสุ โย วีตราโค, ",
"snp5.7:4.2":	"(อุปสีวาติ ภควา) ",
"snp5.7:4.3":	"อากิญฺจญฺญํ นิสฺสิโต หิตฺวา มญฺญํ; ",
"snp5.7:4.4":	"สญฺญาวิโมกฺเข ปรเม วิมุตฺโต, ",
"snp5.7:4.5":	"ติฏฺเฐยฺย โส ตตฺถ อนานุยายี”ฯ ",
"snp5.7:5.1":	"“ติฏฺเฐ เจ โส ตตฺถ อนานุยายี, ",
"snp5.7:5.2":	"ปูคมฺปิ วสฺสานํ สมนฺตจกฺขุ; ",
"snp5.7:5.3":	"ตตฺเถว โส สีติสิยา วิมุตฺโต, ",
"snp5.7:5.4":	"จเวถ วิญฺญาณํ ตถาวิธสฺส”ฯ ",
"snp5.7:6.1":	"“อจฺจี ยถา วาตเวเคน ขิตฺตา, ",
"snp5.7:6.2":	"(อุปสีวาติ ภควา) ",
"snp5.7:6.3":	"อตฺถํ ปเลติ น อุเปติ สงฺขํ; ",
"snp5.7:6.4":	"เอวํ มุนี นามกายา วิมุตฺโต, ",
"snp5.7:6.5":	"อตฺถํ ปเลติ น อุเปติ สงฺขํ”ฯ ",
"snp5.7:7.1":	"“อตฺถงฺคโต โส อุท วา โส นตฺถิ, ",
"snp5.7:7.2":	"อุทาหุ เว สสฺสติยา อโรโค; ",
"snp5.7:7.3":	"ตํ เม มุนี สาธุ วิยากโรหิ, ",
"snp5.7:7.4":	"ตถา หิ เต วิทิโต เอส ธมฺโม”ฯ ",
"snp5.7:8.1":	"“อตฺถงฺคตสฺส น ปมาณมตฺถิ, ",
"snp5.7:8.2":	"(อุปสีวาติ ภควา) ",
"snp5.7:8.3":	"เยน นํ วชฺชุํ ตํ ตสฺส นตฺถิ; ",
"snp5.7:8.4":	"สพฺเพสุ ธมฺเมสุ สโมหเตสุ, ",
"snp5.7:8.5":	"สมูหตา วาทปถาปิ สพฺเพ”ติฯ ",
"snp5.7:8.6":	"อุปสีวมาณวปุจฺฉา ฉฏฺฐีฯ "
}	
