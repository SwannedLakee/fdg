{	
"snp1.2:0.1":	"สุตฺต นิปาต ๑ฯ๒ ",
"snp1.2:0.2":	"ธนิยสุตฺต ",
"snp1.2:1.1":	"“ปกฺโกทโน ทุทฺธขีโรหมสฺมิ, ",
"snp1.2:1.2":	"(อิติ ธนิโย โคโป) ",
"snp1.2:1.3":	"อนุตีเร มหิยา สมานวาโส; ",
"snp1.2:1.4":	"ฉนฺนา กุฏิ อาหิโต คินิ, ",
"snp1.2:1.5":	"อถ เจ ปตฺถยสี ปวสฺส เทว”ฯ ",
"snp1.2:2.1":	"“อกฺโกธโน วิคตขิโลหมสฺมิ, ",
"snp1.2:2.2":	"(อิติ ภควา) ",
"snp1.2:2.3":	"อนุตีเร มหิเยกรตฺติวาโส; ",
"snp1.2:2.4":	"วิวฏา กุฏิ นิพฺพุโต คินิ, ",
"snp1.2:2.5":	"อถ เจ ปตฺถยสี ปวสฺส เทว”ฯ ",
"snp1.2:3.1":	"“อนฺธกมกสา น วิชฺชเร, ",
"snp1.2:3.2":	"(อิติ ธนิโย โคโป) ",
"snp1.2:3.3":	"กจฺเฉ รูฬฺหติเณ จรนฺติ คาโว; ",
"snp1.2:3.4":	"วุฏฺฐิมฺปิ สเหยฺยุมาคตํ, ",
"snp1.2:3.5":	"อถ เจ ปตฺถยสี ปวสฺส เทว”ฯ ",
"snp1.2:4.1":	"“พทฺธาสิ ภิสี สุสงฺขตา, ",
"snp1.2:4.2":	"(อิติ ภควา) ",
"snp1.2:4.3":	"ติณฺโณ ปารคโต วิเนยฺย โอฆํ; ",
"snp1.2:4.4":	"อตฺโถ ภิสิยา น วิชฺชติ, ",
"snp1.2:4.5":	"อถ เจ ปตฺถยสี ปวสฺส เทว”ฯ ",
"snp1.2:5.1":	"“โคปี มม อสฺสวา อโลลา, ",
"snp1.2:5.2":	"(อิติ ธนิโย โคโป) ",
"snp1.2:5.3":	"ทีฆรตฺตํ สํวาสิยา มนาปา; ",
"snp1.2:5.4":	"ตสฺสา น สุณามิ กิญฺจิ ปาปํ, ",
"snp1.2:5.5":	"อถ เจ ปตฺถยสี ปวสฺส เทว”ฯ ",
"snp1.2:6.1":	"“จิตฺตํ มม อสฺสวํ วิมุตฺตํ, ",
"snp1.2:6.2":	"(อิติ ภควา) ",
"snp1.2:6.3":	"ทีฆรตฺตํ ปริภาวิตํ สุทนฺตํ; ",
"snp1.2:6.4":	"ปาปํ ปน เม น วิชฺชติ, ",
"snp1.2:6.5":	"อถ เจ ปตฺถยสี ปวสฺส เทว”ฯ ",
"snp1.2:7.1":	"“อตฺตเวตนภโตหมสฺมิ, ",
"snp1.2:7.2":	"(อิติ ธนิโย โคโป) ",
"snp1.2:7.3":	"ปุตฺตา จ เม สมานิยา อโรคา; ",
"snp1.2:7.4":	"เตสํ น สุณามิ กิญฺจิ ปาปํ, ",
"snp1.2:7.5":	"อถ เจ ปตฺถยสี ปวสฺส เทว”ฯ ",
"snp1.2:8.1":	"“นาหํ ภตโกสฺมิ กสฺสจิ, ",
"snp1.2:8.2":	"(อิติ ภควา) ",
"snp1.2:8.3":	"นิพฺพิฏฺเฐน จรามิ สพฺพโลเก; ",
"snp1.2:8.4":	"อตฺโถ ภติยา น วิชฺชติ, ",
"snp1.2:8.5":	"อถ เจ ปตฺถยสี ปวสฺส เทว”ฯ ",
"snp1.2:9.1":	"“อตฺถิ วสา อตฺถิ เธนุปา, ",
"snp1.2:9.2":	"(อิติ ธนิโย โคโป) ",
"snp1.2:9.3":	"โคธรณิโย ปเวณิโยปิ อตฺถิ; ",
"snp1.2:9.4":	"อุสโภปิ ควมฺปตีธ อตฺถิ, ",
"snp1.2:9.5":	"อถ เจ ปตฺถยสี ปวสฺส เทว”ฯ ",
"snp1.2:10.1":	"“นตฺถิ วสา นตฺถิ เธนุปา, ",
"snp1.2:10.2":	"(อิติ ภควา) ",
"snp1.2:10.3":	"โคธรณิโย ปเวณิโยปิ นตฺถิ; ",
"snp1.2:10.4":	"อุสโภปิ ควมฺปตีธ นตฺถิ, ",
"snp1.2:10.5":	"อถ เจ ปตฺถยสี ปวสฺส เทว”ฯ ",
"snp1.2:11.1":	"“ขิลา นิขาตา อสมฺปเวธี, ",
"snp1.2:11.2":	"(อิติ ธนิโย โคโป) ",
"snp1.2:11.3":	"ทามา มุญฺชมยา นวา สุสณฺฐานา; ",
"snp1.2:11.4":	"น หิ สกฺขินฺติ เธนุปาปิ เฉตฺตุํ, ",
"snp1.2:11.5":	"อถ เจ ปตฺถยสี ปวสฺส เทว”ฯ ",
"snp1.2:12.1":	"“อุสโภริว เฉตฺว พนฺธนานิ, ",
"snp1.2:12.2":	"(อิติ ภควา) ",
"snp1.2:12.3":	"นาโค ปูติลตํว ทาลยิตฺวา; ",
"snp1.2:12.4":	"นาหํ ปุนุเปสฺสํ คพฺภเสยฺยํ, ",
"snp1.2:12.5":	"อถ เจ ปตฺถยสี ปวสฺส เทว”ฯ ",
"snp1.2:13.1":	"นินฺนญฺจ ถลญฺจ ปูรยนฺโต, ",
"snp1.2:13.2":	"มหาเมโฆ ปวสฺสิ ตาวเทว; ",
"snp1.2:13.3":	"สุตฺวา เทวสฺส วสฺสโต, ",
"snp1.2:13.4":	"อิมมตฺถํ ธนิโย อภาสถฯ ",
"snp1.2:14.1":	"“ลาภา วต โน อนปฺปกา, ",
"snp1.2:14.2":	"เย มยํ ภควนฺตํ อทฺทสาม; ",
"snp1.2:14.3":	"สรณํ ตํ อุเปม จกฺขุม, ",
"snp1.2:14.4":	"สตฺถา โน โหหิ ตุวํ มหามุนิฯ ",
"snp1.2:15.1":	"โคปี จ อหญฺจ อสฺสวา, ",
"snp1.2:15.2":	"พฺรหฺมจริยํ สุคเต จรามเส; ",
"snp1.2:15.3":	"ชาติมรณสฺส ปารคู, ",
"snp1.2:15.4":	"ทุกฺขสฺสนฺตกรา ภวามเส”ฯ ",
"snp1.2:16.1":	"“นนฺทติ ปุตฺเตหิ ปุตฺติมา, ",
"snp1.2:16.2":	"(อิติ มาโร ปาปิมา) ",
"snp1.2:16.3":	"โคมา โคหิ ตเถว นนฺทติ; ",
"snp1.2:16.4":	"อุปธี หิ นรสฺส นนฺทนา, ",
"snp1.2:16.5":	"น หิ โส นนฺทติ โย นิรูปธิ”ฯ ",
"snp1.2:17.1":	"“โสจติ ปุตฺเตหิ ปุตฺติมา, ",
"snp1.2:17.2":	"(อิติ ภควา) ",
"snp1.2:17.3":	"โคมา โคหิ ตเถว โสจติ; ",
"snp1.2:17.4":	"อุปธี หิ นรสฺส โสจนา, ",
"snp1.2:17.5":	"น หิ โส โสจติ โย นิรูปธี”ติฯ ",
"snp1.2:17.6":	"ธนิยสุตฺตํ ทุติยํฯ "
}	
