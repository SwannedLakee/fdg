{	
"ud5.7:0.1":	"อุทาน ๕ฯ๗ ",
"ud5.7:0.2":	"กงฺขาเรวตสุตฺต ",
"ud5.7:1.1":	"เอวํ เม สุตํ—",
"ud5.7:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud5.7:1.3":	"เตน โข ปน สมเยน อายสฺมา กงฺขาเรวโต ภควโต อวิทูเร นิสินฺโน โหติ ปลฺลงฺกํ อาภุชิตฺวา อุชุํ กายํ ปณิธาย อตฺตโน กงฺขาวิตรณวิสุทฺธึ ปจฺจเวกฺขมาโนฯ ",
"ud5.7:2.1":	"อทฺทสา โข ภควา อายสฺมนฺตํ กงฺขาเรวตํ อวิทูเร นิสินฺนํ ปลฺลงฺกํ อาภุชิตฺวา อุชุํ กายํ ปณิธาย อตฺตโน กงฺขาวิตรณวิสุทฺธึ ปจฺจเวกฺขมานํฯ ",
"ud5.7:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud5.7:4.1":	"“ยา กาจิ กงฺขา อิธ วา หุรํ วา, ",
"ud5.7:4.2":	"สกเวทิยา วา ปรเวทิยา วา; ",
"ud5.7:4.3":	"เย ฌายิโน ตา ปชหนฺติ สพฺพา, ",
"ud5.7:4.4":	"อาตาปิโน พฺรหฺมจริยํ จรนฺตา”ติฯ ",
"ud5.7:4.5":	"สตฺตมํฯ "
}	
