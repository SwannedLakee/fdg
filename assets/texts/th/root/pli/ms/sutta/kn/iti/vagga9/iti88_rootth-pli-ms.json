{	
"iti88:0.1":	"อิติวุตฺตก ๘๘ ",
"iti88:0.2":	"ติกนิปาต ",
"iti88:0.3":	"จตุตฺถวคฺค ",
"iti88:0.4":	"อนฺตรามลสุตฺต ",
"iti88:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti88:2.1":	"“ตโยเม, ภิกฺขเว, อนฺตรามลา อนฺตราอมิตฺตา อนฺตราสปตฺตา อนฺตราวธกา อนฺตราปจฺจตฺถิกาฯ ",
"iti88:2.2":	"กตเม ตโย? ",
"iti88:2.3":	"โลโภ, ภิกฺขเว, อนฺตรามโล อนฺตราอมิตฺโต อนฺตราสปตฺโต อนฺตราวธโก อนฺตราปจฺจตฺถิโกฯ ",
"iti88:2.4":	"โทโส, ภิกฺขเว, อนฺตรามโล อนฺตราอมิตฺโต อนฺตราสปตฺโต อนฺตราวธโก อนฺตราปจฺจตฺถิโกฯ ",
"iti88:2.5":	"โมโห, ภิกฺขเว, อนฺตรามโล อนฺตราอมิตฺโต อนฺตราสปตฺโต อนฺตราวธโก อนฺตราปจฺจตฺถิโกฯ ",
"iti88:2.6":	"อิเม โข, ภิกฺขเว, ตโย อนฺตรามลา อนฺตราอมิตฺตา อนฺตราสปตฺตา อนฺตราวธกา อนฺตราปจฺจตฺถิกา”ติฯ ",
"iti88:2.7":	"เอตมตฺถํ ภควา อโวจฯ ",
"iti88:2.8":	"ตตฺเถตํ อิติ วุจฺจติ",
"iti88:3.1":	"“อนตฺถชนโน โลโภ, ",
"iti88:3.2":	"โลโภ จิตฺตปฺปโกปโน; ",
"iti88:3.3":	"ภยมนฺตรโต ชาตํ, ",
"iti88:3.4":	"ตํ ชโน นาวพุชฺฌติฯ ",
"iti88:4.1":	"ลุทฺโธ อตฺถํ น ชานาติ, ",
"iti88:4.2":	"ลุทฺโธ ธมฺมํ น ปสฺสติ; ",
"iti88:4.3":	"อนฺธตมํ ตทา โหติ, ",
"iti88:4.4":	"ยํ โลโภ สหเต นรํฯ ",
"iti88:5.1":	"โย จ โลภํ ปหนฺตฺวาน, ",
"iti88:5.2":	"โลภเนเยฺย น ลุพฺภติ; ",
"iti88:5.3":	"โลโภ ปหียเต ตมฺหา, ",
"iti88:5.4":	"อุทพินฺทูว โปกฺขราฯ ",
"iti88:6.1":	"อนตฺถชนโน โทโส, ",
"iti88:6.2":	"โทโส จิตฺตปฺปโกปโน; ",
"iti88:6.3":	"ภยมนฺตรโต ชาตํ, ",
"iti88:6.4":	"ตํ ชโน นาวพุชฺฌติฯ ",
"iti88:7.1":	"ทุฏฺโฐ อตฺถํ น ชานาติ, ",
"iti88:7.2":	"ทุฏฺโฐ ธมฺมํ น ปสฺสติ; ",
"iti88:7.3":	"อนฺธตมํ ตทา โหติ, ",
"iti88:7.4":	"ยํ โทโส สหเต นรํฯ ",
"iti88:8.1":	"โย จ โทสํ ปหนฺตฺวาน, ",
"iti88:8.2":	"โทสเนเยฺย น ทุสฺสติ; ",
"iti88:8.3":	"โทโส ปหียเต ตมฺหา, ",
"iti88:8.4":	"ตาลปกฺกํว พนฺธนาฯ ",
"iti88:9.1":	"อนตฺถชนโน โมโห, ",
"iti88:9.2":	"โมโห จิตฺตปฺปโกปโน; ",
"iti88:9.3":	"ภยมนฺตรโต ชาตํ, ",
"iti88:9.4":	"ตํ ชโน นาวพุชฺฌติฯ ",
"iti88:10.1":	"มูโฬฺห อตฺถํ น ชานาติ, ",
"iti88:10.2":	"มูโฬฺห ธมฺมํ น ปสฺสติ; ",
"iti88:10.3":	"อนฺธตมํ ตทา โหติ, ",
"iti88:10.4":	"ยํ โมโห สหเต นรํฯ ",
"iti88:11.1":	"โย จ โมหํ ปหนฺตฺวาน, ",
"iti88:11.2":	"โมหเนเยฺย น มุยฺหติ; ",
"iti88:11.3":	"โมหํ วิหนฺติ โส สพฺพํ, ",
"iti88:11.4":	"อาทิจฺโจวุทยํ ตมนฺ”ติฯ ",
"iti88:12.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti88:12.2":	"นวมํฯ "
}	
