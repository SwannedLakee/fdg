{	
"dhp167:0.1":	"ขุทฺทกนิกาย ",
"dhp167:0.2":	"ธมฺมปท ",
"dhp167:0.3":	"โลกวคฺค ",
"dhp167:0.4":	"ทหรภิกฺขุวตฺถุ ",
"dhp167:1":	"หีนํ ธมฺมํ น เสเวยฺย, ",
"dhp167:2":	"ปมาเทน น สํวเส; ",
"dhp167:3":	"มิจฺฉาทิฏฺฐึ น เสเวยฺย, ",
"dhp167:4":	"น สิยา โลกวฑฺฒโนฯ ",
"dhp168:0":	"สุทฺโธทนวตฺถุ ",
"dhp168:1":	"อุตฺติฏฺเฐ นปฺปมชฺเชยฺย, ",
"dhp168:2":	"ธมฺมํ สุจริตํ จเร; ",
"dhp168:3":	"ธมฺมจารี สุขํ เสติ, ",
"dhp168:4":	"อสฺมึ โลเก ปรมฺหิ จฯ ",
"dhp169:1":	"ธมฺมํ จเร สุจริตํ, ",
"dhp169:2":	"น นํ ทุจฺจริตํ จเร; ",
"dhp169:3":	"ธมฺมจารี สุขํ เสติ, ",
"dhp169:4":	"อสฺมึ โลเก ปรมฺหิ จฯ ",
"dhp170:0":	"ปญฺจสตวิปสฺสกภิกฺขุวตฺถุ ",
"dhp170:1":	"ยถา ปุพฺพุฬกํ ปเสฺส, ",
"dhp170:2":	"ยถา ปเสฺส มรีจิกํ; ",
"dhp170:3":	"เอวํ โลกํ อเวกฺขนฺตํ, ",
"dhp170:4":	"มจฺจุราชา น ปสฺสติฯ ",
"dhp171:0":	"อภยราชกุมารวตฺถุ ",
"dhp171:1":	"เอถ ปสฺสถิมํ โลกํ, ",
"dhp171:2":	"จิตฺตํ ราชรถูปมํ; ",
"dhp171:3":	"ยตฺถ พาลา วิสีทนฺติ, ",
"dhp171:4":	"นตฺถิ สงฺโค วิชานตํฯ ",
"dhp172:0":	"สมฺมชฺชนตฺเถรวตฺถุ ",
"dhp172:1":	"โย จ ปุพฺเพ ปมชฺชิตฺวา, ",
"dhp172:2":	"ปจฺฉา โส นปฺปมชฺชติ; ",
"dhp172:3":	"โสมํ โลกํ ปภาเสติ, ",
"dhp172:4":	"อพฺภา มุตฺโตว จนฺทิมาฯ ",
"dhp173:0":	"องฺคุลิมาลตฺเถรวตฺถุ ",
"dhp173:1":	"ยสฺส ปาปํ กตํ กมฺมํ, ",
"dhp173:2":	"กุสเลน ปิธียติ; ",
"dhp173:3":	"โสมํ โลกํ ปภาเสติ, ",
"dhp173:4":	"อพฺภา มุตฺโตว จนฺทิมาฯ ",
"dhp174:0":	"เปสการธีตาวตฺถุ ",
"dhp174:1":	"อนฺธภูโต อยํ โลโก, ",
"dhp174:2":	"ตนุเกตฺถ วิปสฺสติ; ",
"dhp174:3":	"สกุโณ ชาลมุตฺโตว, ",
"dhp174:4":	"อปฺโป สคฺคาย คจฺฉติฯ ",
"dhp175:0":	"ตึสภิกฺขุวตฺถุ ",
"dhp175:1":	"หํสาทิจฺจปเถ ยนฺติ, ",
"dhp175:2":	"อากาเส ยนฺติ อิทฺธิยา; ",
"dhp175:3":	"นียนฺติ ธีรา โลกมฺหา, ",
"dhp175:4":	"เชตฺวา มารํ สวาหินึฯ ",
"dhp176:0":	"จิญฺจมาณวิกาวตฺถุ ",
"dhp176:1":	"เอกํ ธมฺมํ อตีตสฺส, ",
"dhp176:2":	"มุสาวาทิสฺส ชนฺตุโน; ",
"dhp176:3":	"วิติณฺณปรโลกสฺส, ",
"dhp176:4":	"นตฺถิ ปาปํ อการิยํฯ ",
"dhp177:0":	"อสทิสทานวตฺถุ ",
"dhp177:1":	"น เว กทริยา เทวโลกํ วชนฺติ, ",
"dhp177:2":	"พาลา หเว นปฺปสํสนฺติ ทานํ; ",
"dhp177:3":	"ธีโร จ ทานํ อนุโมทมาโน, ",
"dhp177:4":	"เตเนว โส โหติ สุขี ปรตฺถฯ ",
"dhp178:0":	"อนาถปิณฺฑิกปุตฺตกาลวตฺถุ ",
"dhp178:1":	"ปถพฺยา เอกรชฺเชน, ",
"dhp178:2":	"สคฺคสฺส คมเนน วา; ",
"dhp178:3":	"สพฺพโลกาธิปจฺเจน, ",
"dhp178:4":	"โสตาปตฺติผลํ วรํฯ ",
"dhp178:5":	"โลกวคฺโค เตรสโมฯ "
}	
