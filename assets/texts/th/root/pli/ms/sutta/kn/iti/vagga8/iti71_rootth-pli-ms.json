{	
"iti71:0.1":	"อิติวุตฺตก ๗๑ ",
"iti71:0.2":	"ติกนิปาต ",
"iti71:0.3":	"ตติยวคฺค ",
"iti71:0.4":	"สมฺมาทิฏฺฐิกสุตฺต ",
"iti71:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti71:2.1":	"“ทิฏฺฐา มยา, ภิกฺขเว, สตฺตา กายสุจริเตน สมนฺนาคตา วจีสุจริเตน สมนฺนาคตา มโนสุจริเตน สมนฺนาคตา อริยานํ อนุปวาทกา สมฺมาทิฏฺฐิกา สมฺมาทิฏฺฐิกมฺมสมาทานาฯ ",
"iti71:2.2":	"เต กายสฺส เภทา ปรํ มรณา สุคตึ สคฺคํ โลกํ อุปปนฺนาฯ ",
"iti71:3.1":	"ตํ โข ปนาหํ, ภิกฺขเว, นาญฺญสฺส สมณสฺส วา พฺราหฺมณสฺส วา สุตฺวา วทามิฯ ",
"iti71:3.2":	"ทิฏฺฐา มยา, ภิกฺขเว, สตฺตา กายสุจริเตน สมนฺนาคตา วจีสุจริเตน สมนฺนาคตา มโนสุจริเตน สมนฺนาคตา อริยานํ อนุปวาทกา สมฺมาทิฏฺฐิกา สมฺมาทิฏฺฐิกมฺมสมาทานาฯ ",
"iti71:3.3":	"เต กายสฺส เภทา ปรํ มรณา สุคตึ สคฺคํ โลกํ อุปปนฺนาฯ ",
"iti71:3.4":	"อปิ จ, ภิกฺขเว, ยเทว สามํ ญาตํ สามํ ทิฏฺฐํ สามํ วิทิตํ ตเทวาหํ วทามิฯ ",
"iti71:4.1":	"ทิฏฺฐา มยา, ภิกฺขเว, สตฺตา กายสุจริเตน สมนฺนาคตา วจีสุจริเตน สมนฺนาคตา มโนสุจริเตน สมนฺนาคตา อริยานํ อนุปวาทกา สมฺมาทิฏฺฐิกา สมฺมาทิฏฺฐิกมฺมสมาทานาฯ ",
"iti71:4.2":	"เต กายสฺส เภทา ปรํ มรณา สุคตึ สคฺคํ โลกํ อุปปนฺนา”ติฯ ",
"iti71:4.3":	"เอตมตฺถํ ภควา อโวจฯ ",
"iti71:4.4":	"ตตฺเถตํ อิติ วุจฺจติ",
"iti71:5.1":	"“สมฺมา มนํ ปณิธาย, ",
"iti71:5.2":	"สมฺมา วาจญฺจ ภาสิย; ",
"iti71:5.3":	"สมฺมา กมฺมานิ กตฺวาน, ",
"iti71:5.4":	"กาเยน อิธ ปุคฺคโลฯ ",
"iti71:6.1":	"พหุสฺสุโต ปุญฺญกโร, ",
"iti71:6.2":	"อปฺปสฺมึ อิธ ชีวิเต; ",
"iti71:6.3":	"กายสฺส เภทา สปฺปญฺโญ, ",
"iti71:6.4":	"สคฺคํ โส อุปปชฺชตี”ติฯ ",
"iti71:7.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti71:7.2":	"ทุติยํฯ "
}	
