{	
"iti45:0.1":	"อิติวุตฺตก ๔๕ ",
"iti45:0.2":	"ทุกนิปาต ",
"iti45:0.3":	"ทุติยวคฺค ",
"iti45:0.4":	"ปฏิสลฺลานสุตฺต ",
"iti45:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti45:2.1":	"“ปฏิสลฺลานารามา, ภิกฺขเว, วิหรถ ปฏิสลฺลานรตา, อชฺฌตฺตํ เจโตสมถมนุยุตฺตา, อนิรากตชฺฌานา, วิปสฺสนาย สมนฺนาคตา, พฺรูเหตาโร สุญฺญาคารานํฯ ",
"iti45:2.2":	"ปฏิสลฺลานารามานํ, ภิกฺขเว, วิหรตํ ปฏิสลฺลานรตานํ อชฺฌตฺตํ เจโตสมถมนุยุตฺตานํ อนิรากตชฺฌานานํ วิปสฺสนาย สมนฺนาคตานํ พฺรูเหตานํ สุญฺญาคารานํ ทฺวินฺนํ ผลานํ อญฺญตรํ ผลํ ปาฏิกงฺขํ—",
"iti45:2.3":	"ทิฏฺเฐว ธมฺเม อญฺญา, สติ วา อุปาทิเสเส อนาคามิตา”ติฯ ",
"iti45:2.4":	"เอตมตฺถํ ภควา อโวจฯ ",
"iti45:2.5":	"ตตฺเถตํ อิติ วุจฺจติ",
"iti45:3.1":	"“เย สนฺตจิตฺตา นิปกา, ",
"iti45:3.2":	"สติมนฺโต จ ฌายิโน; ",
"iti45:3.3":	"สมฺมา ธมฺมํ วิปสฺสนฺติ, ",
"iti45:3.4":	"กาเมสุ อนเปกฺขิโนฯ ",
"iti45:4.1":	"อปฺปมาทรตา สนฺตา, ",
"iti45:4.2":	"ปมาเท ภยทสฺสิโน; ",
"iti45:4.3":	"อภพฺพา ปริหานาย, ",
"iti45:4.4":	"นิพฺพานเสฺสว สนฺติเก”ติฯ ",
"iti45:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti45:5.2":	"อฏฺฐมํฯ "
}	
