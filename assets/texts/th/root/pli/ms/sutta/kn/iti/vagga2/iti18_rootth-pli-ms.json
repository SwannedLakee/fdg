{	
"iti18:0.1":	"อิติวุตฺตก ๑๘ ",
"iti18:0.2":	"เอกกนิปาต ",
"iti18:0.3":	"ทุติยวคฺค ",
"iti18:0.4":	"สงฺฆเภทสุตฺต ",
"iti18:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti18:2.1":	"“เอกธมฺโม, ภิกฺขเว, โลเก อุปฺปชฺชมาโน อุปฺปชฺชติ พหุชนาหิตาย พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ ",
"iti18:2.2":	"กตโม เอกธมฺโม? ",
"iti18:2.3":	"สงฺฆเภโทฯ ",
"iti18:2.4":	"สงฺเฆ โข ปน, ภิกฺขเว, ภินฺเน อญฺญมญฺญํ ภณฺฑนานิ เจว โหนฺติ, อญฺญมญฺญํ ปริภาสา จ โหนฺติ, อญฺญมญฺญํ ปริกฺเขปา จ โหนฺติ, อญฺญมญฺญํ ปริจฺจชนา จ โหนฺติฯ ",
"iti18:2.5":	"ตตฺถ อปฺปสนฺนา เจว นปฺปสีทนฺติ, ปสนฺนานญฺจ เอกจฺจานํ อญฺญถตฺตํ โหตี”ติฯ ",
"iti18:2.6":	"เอตมตฺถํ ภควา อโวจฯ ",
"iti18:2.7":	"ตตฺเถตํ อิติ วุจฺจติ",
"iti18:3.1":	"“อาปายิโก เนรยิโก, ",
"iti18:3.2":	"กปฺปฏฺโฐ สงฺฆเภทโก; ",
"iti18:3.3":	"วคฺคาราโม อธมฺมฏฺโฐ, ",
"iti18:3.4":	"โยคกฺเขมา ปธํสติ; ",
"iti18:3.5":	"สงฺฆํ สมคฺคํ เภตฺวาน, ",
"iti18:3.6":	"กปฺปํ นิรยมฺหิ ปจฺจตี”ติฯ ",
"iti18:4.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti18:4.2":	"อฏฺฐมํฯ "
}	
