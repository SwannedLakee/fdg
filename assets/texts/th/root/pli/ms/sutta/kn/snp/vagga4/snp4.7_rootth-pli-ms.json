{	
"snp4.7:0.1":	"สุตฺต นิปาต ๔ฯ๗ ",
"snp4.7:0.2":	"ติสฺสเมตฺเตยฺยสุตฺต ",
"snp4.7:1.1":	"“เมถุนมนุยุตฺตสฺส, ",
"snp4.7:1.2":	"(อิจฺจายสฺมา ติโสฺส เมตฺเตโยฺย) ",
"snp4.7:1.3":	"วิฆาตํ พฺรูหิ มาริส; ",
"snp4.7:1.4":	"สุตฺวาน ตว สาสนํ, ",
"snp4.7:1.5":	"วิเวเก สิกฺขิสฺสามเส”ฯ ",
"snp4.7:2.1":	"“เมถุนมนุยุตฺตสฺส, ",
"snp4.7:2.2":	"(เมตฺเตยฺยาติ ภควา) ",
"snp4.7:2.3":	"มุสฺสเต วาปิ สาสนํ; ",
"snp4.7:2.4":	"มิจฺฉา จ ปฏิปชฺชติ, ",
"snp4.7:2.5":	"เอตํ ตสฺมึ อนาริยํฯ ",
"snp4.7:3.1":	"เอโก ปุพฺเพ จริตฺวาน, ",
"snp4.7:3.2":	"เมถุนํ โย นิเสวติ; ",
"snp4.7:3.3":	"ยานํ ภนฺตํว ตํ โลเก, ",
"snp4.7:3.4":	"หีนมาหุ ปุถุชฺชนํฯ ",
"snp4.7:4.1":	"ยโส กิตฺติ จ ยา ปุพฺเพ, ",
"snp4.7:4.2":	"หายเต วาปิ ตสฺส สา; ",
"snp4.7:4.3":	"เอตมฺปิ ทิสฺวา สิกฺเขถ, ",
"snp4.7:4.4":	"เมถุนํ วิปฺปหาตเวฯ ",
"snp4.7:5.1":	"สงฺกปฺเปหิ ปเรโต โส, ",
"snp4.7:5.2":	"กปโณ วิย ฌายติ; ",
"snp4.7:5.3":	"สุตฺวา ปเรสํ นิคฺโฆสํ, ",
"snp4.7:5.4":	"มงฺกุ โหติ ตถาวิโธฯ ",
"snp4.7:6.1":	"อถ สตฺถานิ กุรุเต, ",
"snp4.7:6.2":	"ปรวาเทหิ โจทิโต; ",
"snp4.7:6.3":	"เอส ขฺวสฺส มหาเคโธ, ",
"snp4.7:6.4":	"โมสวชฺชํ ปคาหติฯ ",
"snp4.7:7.1":	"ปณฺฑิโตติ สมญฺญาโต, ",
"snp4.7:7.2":	"เอกจริยํ อธิฏฺฐิโต; ",
"snp4.7:7.3":	"อถาปิ เมถุเน ยุตฺโต, ",
"snp4.7:7.4":	"มนฺโทว ปริกิสฺสติฯ ",
"snp4.7:8.1":	"เอตมาทีนวํ ญตฺวา, ",
"snp4.7:8.2":	"มุนิ ปุพฺพาปเร อิธ; ",
"snp4.7:8.3":	"เอกจริยํ ทฬฺหํ กยิรา, ",
"snp4.7:8.4":	"น นิเสเวถ เมถุนํฯ ",
"snp4.7:9.1":	"วิเวกญฺเญว สิกฺเขถ, ",
"snp4.7:9.2":	"เอตํ อริยานมุตฺตมํ; ",
"snp4.7:9.3":	"น เตน เสฏฺโฐ มญฺเญถ, ",
"snp4.7:9.4":	"ส เว นิพฺพานสนฺติเกฯ ",
"snp4.7:10.1":	"ริตฺตสฺส มุนิโน จรโต, ",
"snp4.7:10.2":	"กาเมสุ อนเปกฺขิโน; ",
"snp4.7:10.3":	"โอฆติณฺณสฺส ปิหยนฺติ, ",
"snp4.7:10.4":	"กาเมสุ คธิตา ปชา”ติฯ ",
"snp4.7:10.5":	"ติสฺสเมตฺเตยฺยสุตฺตํ สตฺตมํฯ "
}	
