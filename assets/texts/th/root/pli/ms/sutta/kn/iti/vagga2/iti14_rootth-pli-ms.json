{	
"iti14:0.1":	"อิติวุตฺตก ๑๔ ",
"iti14:0.2":	"เอกกนิปาต ",
"iti14:0.3":	"ทุติยวคฺค ",
"iti14:0.4":	"อวิชฺชานีวรณสุตฺต ",
"iti14:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti14:2.1":	"“นาหํ, ภิกฺขเว, อญฺญํ เอกนีวรณมฺปิ สมนุปสฺสามิ เยน นีวรเณน นิวุตา ปชา ทีฆรตฺตํ สนฺธาวนฺติ สํสรนฺติ ยถยิทํ, ภิกฺขเว, อวิชฺชานีวรณํฯ ",
"iti14:2.2":	"อวิชฺชานีวรเณน หิ, ภิกฺขเว, นิวุตา ปชา ทีฆรตฺตํ สนฺธาวนฺติ สํสรนฺตี”ติฯ ",
"iti14:2.3":	"เอตมตฺถํ ภควา อโวจฯ ",
"iti14:2.4":	"ตตฺเถตํ อิติ วุจฺจติ",
"iti14:3.1":	"“นตฺถญฺโญ เอกธมฺโมปิ, ",
"iti14:3.2":	"เยเนวํ นิวุตา ปชา; ",
"iti14:3.3":	"สํสรนฺติ อโหรตฺตํ, ",
"iti14:3.4":	"ยถา โมเหน อาวุตาฯ ",
"iti14:4.1":	"เย จ โมหํ ปหนฺตฺวาน, ",
"iti14:4.2":	"ตโมขนฺธํ ปทาลยุํ; ",
"iti14:4.3":	"น เต ปุน สํสรนฺติ, ",
"iti14:4.4":	"เหตุ เตสํ น วิชฺชตี”ติฯ ",
"iti14:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti14:5.2":	"จตุตฺถํฯ "
}	
