{	
"iti30:0.1":	"อิติวุตฺตก ๓๐ ",
"iti30:0.2":	"ทุกนิปาต ",
"iti30:0.3":	"ปฐมวคฺค ",
"iti30:0.4":	"ตปนียสุตฺต ",
"iti30:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti30:2.1":	"“เทฺวเม, ภิกฺขเว, ธมฺมา ตปนียาฯ ",
"iti30:2.2":	"กตเม เทฺว? ",
"iti30:2.3":	"อิธ, ภิกฺขเว, เอกจฺโจ อกตกลฺยาโณ โหติ, อกตกุสโล, อกตภีรุตฺตาโณ, กตปาโป, กตลุทฺโท, กตกิพฺพิโสฯ ",
"iti30:2.4":	"โส ‘อกตํ เม กลฺยาณนฺ’ติปิ ตปฺปติ, ‘กตํ เม ปาปนฺ’ติปิ ตปฺปติฯ ",
"iti30:2.5":	"อิเม โข, ภิกฺขเว, เทฺว ธมฺมา ตปนียา”ติฯ ",
"iti30:2.6":	"เอตมตฺถํ ภควา อโวจฯ ",
"iti30:2.7":	"ตตฺเถตํ อิติ วุจฺจติ",
"iti30:3.1":	"“กายทุจฺจริตํ กตฺวา, ",
"iti30:3.2":	"วจีทุจฺจริตานิ จ; ",
"iti30:3.3":	"มโนทุจฺจริตํ กตฺวา, ",
"iti30:3.4":	"ยญฺจญฺญํ โทสสญฺหิตํฯ ",
"iti30:4.1":	"อกตฺวา กุสลํ กมฺมํ, ",
"iti30:4.2":	"กตฺวานากุสลํ พหุํ; ",
"iti30:4.3":	"กายสฺส เภทา ทุปฺปญฺโญ, ",
"iti30:4.4":	"นิรยํ โสปปชฺชตี”ติฯ ",
"iti30:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti30:5.2":	"ตติยํฯ "
}	
