{	
"iti96:0.1":	"อิติวุตฺตก ๙๖ ",
"iti96:0.2":	"ติกนิปาต ",
"iti96:0.3":	"ปญฺจมวคฺค ",
"iti96:0.4":	"กามโยคสุตฺต ",
"iti96:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti96:2.1":	"“กามโยคยุตฺโต, ภิกฺขเว, ภวโยคยุตฺโต อาคามี โหติ อาคนฺตา อิตฺถตฺตํฯ ",
"iti96:2.2":	"กามโยควิสํยุตฺโต, ภิกฺขเว, ภวโยคยุตฺโต อนาคามี โหติ อนาคนฺตา อิตฺถตฺตํฯ ",
"iti96:2.3":	"กามโยควิสํยุตฺโต, ภิกฺขเว, ภวโยควิสํยุตฺโต อรหา โหติ, ขีณาสโว”ติฯ ",
"iti96:2.4":	"เอตมตฺถํ ภควา อโวจฯ ",
"iti96:2.5":	"ตตฺเถตํ อิติ วุจฺจติ",
"iti96:3.1":	"“กามโยเคน สํยุตฺตา, ",
"iti96:3.2":	"ภวโยเคน จูภยํ; ",
"iti96:3.3":	"สตฺตา คจฺฉนฺติ สํสารํ, ",
"iti96:3.4":	"ชาติมรณคามิโนฯ ",
"iti96:4.1":	"เย จ กาเม ปหนฺตฺวาน, ",
"iti96:4.2":	"อปฺปตฺตา อาสวกฺขยํ; ",
"iti96:4.3":	"ภวโยเคน สํยุตฺตา, ",
"iti96:4.4":	"อนาคามีติ วุจฺจเรฯ ",
"iti96:5.1":	"เย จ โข ฉินฺนสํสยา, ",
"iti96:5.2":	"ขีณมานปุนพฺภวา; ",
"iti96:5.3":	"เต เว ปารงฺคตา โลเก, ",
"iti96:5.4":	"เย ปตฺตา อาสวกฺขยนฺ”ติฯ ",
"iti96:6.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti96:6.2":	"สตฺตมํฯ ",
"iti96:6.3":	"ตติยภาณวารํฯ "
}	
