{	
"iti53:0.1":	"อิติวุตฺตก ๕๓ ",
"iti53:0.2":	"ติกนิปาต ",
"iti53:0.3":	"ปฐมวคฺค ",
"iti53:0.4":	"ทุติยเวทนาสุตฺต ",
"iti53:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti53:2.1":	"“ติโสฺส อิมา, ภิกฺขเว, เวทนาฯ ",
"iti53:2.2":	"กตมา ติโสฺส? ",
"iti53:2.3":	"สุขา เวทนา, ทุกฺขา เวทนา, อทุกฺขมสุขา เวทนาฯ ",
"iti53:2.4":	"สุขา, ภิกฺขเว, เวทนา ทุกฺขโต ทฏฺฐพฺพา; ",
"iti53:2.5":	"ทุกฺขา เวทนา สลฺลโต ทฏฺฐพฺพา; ",
"iti53:2.6":	"อทุกฺขมสุขา เวทนา อนิจฺจโต ทฏฺฐพฺพาฯ ",
"iti53:2.7":	"ยโต โข, ภิกฺขเว, ภิกฺขุโน สุขา เวทนา ทุกฺขโต ทิฏฺฐา โหติ, ทุกฺขา เวทนา สลฺลโต ทิฏฺฐา โหติ, อทุกฺขมสุขา เวทนา อนิจฺจโต ทิฏฺฐา โหติ; ",
"iti53:2.8":	"อยํ วุจฺจติ, ภิกฺขเว, ‘ภิกฺขุ อริโย, สมฺมทฺทโส, อจฺเฉจฺฉิ ตณฺหํ, วิวตฺตยิ สํโยชนํ, สมฺมา มานาภิสมยา อนฺตมกาสิ ทุกฺขสฺสา’”ติฯ ",
"iti53:2.9":	"เอตมตฺถํ ภควา อโวจฯ ",
"iti53:2.10":	"ตตฺเถตํ อิติ วุจฺจติ",
"iti53:3.1":	"“โย สุขํ ทุกฺขโต อทฺท, ",
"iti53:3.2":	"ทุกฺขมทฺทกฺขิ สลฺลโต; ",
"iti53:3.3":	"อทุกฺขมสุขํ สนฺตํ, ",
"iti53:3.4":	"อทกฺขิ นํ อนิจฺจโตฯ ",
"iti53:4.1":	"ส เว สมฺมทฺทโส ภิกฺขุ, ",
"iti53:4.2":	"ยโต ตตฺถ วิมุจฺจติ; ",
"iti53:4.3":	"อภิญฺญาโวสิโต สนฺโต, ",
"iti53:4.4":	"ส เว โยคาติโค มุนี”ติฯ ",
"iti53:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti53:5.2":	"จตุตฺถํฯ "
}	
