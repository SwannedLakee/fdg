{	
"ud3.6:0.1":	"อุทาน ๓ฯ๖ ",
"ud3.6:0.2":	"ปิลินฺทวจฺฉสุตฺต ",
"ud3.6:1.1":	"เอวํ เม สุตํ—",
"ud3.6:1.2":	"เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ",
"ud3.6:1.3":	"เตน โข ปน สมเยน อายสฺมา ปิลินฺทวจฺโฉ ภิกฺขู วสลวาเทน สมุทาจรติฯ ",
"ud3.6:1.4":	"อถ โข สมฺพหุลา ภิกฺขู เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ เอกมนฺตํ นิสินฺนา โข เต ภิกฺขู ภควนฺตํ เอตทโวจุํ",
"ud3.6:1.5":	"“อายสฺมา, ภนฺเต, ปิลินฺทวจฺโฉ ภิกฺขู วสลวาเทน สมุทาจรตี”ติฯ ",
"ud3.6:2.1":	"อถ โข ภควา อญฺญตรํ ภิกฺขุํ อามนฺเตสิ",
"ud3.6:2.2":	"“เอหิ ตฺวํ, ภิกฺขุ, มม วจเนน ปิลินฺทวจฺฉํ ภิกฺขุํ อามนฺเตหิ",
"ud3.6:2.3":	"‘สตฺถา ตํ, อาวุโส ปิลินฺทวจฺฉ, อามนฺเตตี’”ติฯ ",
"ud3.6:2.4":	"“เอวํ, ภนฺเต”ติ โข โส ภิกฺขุ ภควโต ปฏิสฺสุตฺวา เยนายสฺมา ปิลินฺทวจฺโฉ เตนุปสงฺกมิ; อุปสงฺกมิตฺวา อายสฺมนฺตํ ปิลินฺทวจฺฉํ เอตทโวจ",
"ud3.6:2.5":	"“สตฺถา ตํ, อาวุโส ปิลินฺทวจฺฉ, อามนฺเตตี”ติฯ ",
"ud3.6:3.1":	"“เอวมาวุโส”ติ โข อายสฺมา ปิลินฺทวจฺโฉ ตสฺส ภิกฺขุโน ปฏิสฺสุตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อายสฺมนฺตํ ปิลินฺทวจฺฉํ ภควา เอตทโวจ",
"ud3.6:3.2":	"“สจฺจํ กิร ตฺวํ, วจฺฉ, ภิกฺขู วสลวาเทน สมุทาจรสี”ติ? ",
"ud3.6:3.3":	"“เอวํ, ภนฺเต”ติฯ ",
"ud3.6:4.1":	"อถ โข ภควา อายสฺมโต ปิลินฺทวจฺฉสฺส ปุพฺเพนิวาสํ มนสิ กริตฺวา ภิกฺขู อามนฺเตสิ",
"ud3.6:4.2":	"“มา โข ตุเมฺห, ภิกฺขเว, วจฺฉสฺส ภิกฺขุโน อุชฺฌายิตฺถฯ ",
"ud3.6:4.3":	"น, ภิกฺขเว, วจฺโฉ โทสนฺตโร ภิกฺขู วสลวาเทน สมุทาจรติฯ ",
"ud3.6:4.4":	"วจฺฉสฺส, ภิกฺขเว, ภิกฺขุโน ปญฺจ ชาติสตานิ อพฺโพกิณฺณานิ พฺราหฺมณกุเล ปจฺจาชาตานิฯ ",
"ud3.6:4.5":	"โส ตสฺส วสลวาโท ทีฆรตฺตํ สมุทาจิณฺโณฯ ",
"ud3.6:4.6":	"เตนายํ วจฺโฉ ภิกฺขู วสลวาเทน สมุทาจรตี”ติฯ ",
"ud3.6:5.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud3.6:6.1":	"“ยมฺหิ น มายา วสตี น มาโน, ",
"ud3.6:6.2":	"โย วีตโลโภ อมโม นิราโส; ",
"ud3.6:6.3":	"ปณุนฺนโกโธ อภินิพฺพุตตฺโต, ",
"ud3.6:6.4":	"โส พฺราหฺมโณ โส สมโณ ส ภิกฺขู”ติฯ ",
"ud3.6:6.5":	"ฉฏฺฐํฯ "
}	
