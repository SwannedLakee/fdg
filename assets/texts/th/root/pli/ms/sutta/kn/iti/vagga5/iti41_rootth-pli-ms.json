{	
"iti41:0.1":	"อิติวุตฺตก ๔๑ ",
"iti41:0.2":	"ทุกนิปาต ",
"iti41:0.3":	"ทุติยวคฺค ",
"iti41:0.4":	"ปญฺญาปริหีนสุตฺต ",
"iti41:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti41:2.1":	"“เต, ภิกฺขเว, สตฺตา สุปริหีนา เย อริยาย ปญฺญาย ปริหีนาฯ ",
"iti41:2.2":	"เต ทิฏฺเฐว ธมฺเม ทุกฺขํ วิหรนฺติ สวิฆาตํ เสาปายาสํ สปริฬาหํ; ",
"iti41:2.3":	"กายสฺส เภทา ปรํ มรณา ทุคฺคติ ปาฏิกงฺขาฯ ",
"iti41:2.4":	"เต, ภิกฺขเว, สตฺตา อปริหีนา เย อริยาย ปญฺญาย อปริหีนาฯ ",
"iti41:2.5":	"เต ทิฏฺเฐว ธมฺเม สุขํ วิหรนฺติ อวิฆาตํ อนุปายาสํ อปริฬาหํ; ",
"iti41:2.6":	"กายสฺส เภทา ปรํ มรณา สุคติ ปาฏิกงฺขา”ติฯ ",
"iti41:2.7":	"เอตมตฺถํ ภควา อโวจฯ ",
"iti41:2.8":	"ตตฺเถตํ อิติ วุจฺจติ",
"iti41:3.1":	"“ปญฺญาย ปริหาเนน, ",
"iti41:3.2":	"ปสฺส โลกํ สเทวกํ; ",
"iti41:3.3":	"นิวิฏฺฐํ นามรูปสฺมึ, ",
"iti41:3.4":	"อิทํ สจฺจนฺติ มญฺญติฯ ",
"iti41:4.1":	"ปญฺญา หิ เสฏฺฐา โลกสฺมึ, ",
"iti41:4.2":	"ยายํ นิพฺเพธคามินี; ",
"iti41:4.3":	"ยาย สมฺมา ปชานาติ, ",
"iti41:4.4":	"ชาติภวปริกฺขยํฯ ",
"iti41:5.1":	"เตสํ เทวา มนุสฺสา จ, ",
"iti41:5.2":	"สมฺพุทฺธานํ สตีมตํ; ",
"iti41:5.3":	"ปิหยนฺติ หาสปญฺญานํ, ",
"iti41:5.4":	"สรีรนฺติมธารินนฺ”ติฯ ",
"iti41:6.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti41:6.2":	"จตุตฺถํฯ "
}	
