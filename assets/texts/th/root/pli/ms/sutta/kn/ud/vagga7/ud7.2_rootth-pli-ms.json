{	
"ud7.2:0.1":	"อุทาน ๗ฯ๒ ",
"ud7.2:0.2":	"ทุติยลกุณฺฑกภทฺทิยสุตฺต ",
"ud7.2:1.1":	"เอวํ เม สุตํ—",
"ud7.2:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud7.2:1.3":	"เตน โข ปน สมเยน อายสฺมา สาริปุตฺโต อายสฺมนฺตํ ลกุณฺฑกภทฺทิยํ เสขํ มญฺญมาโน ภิโยฺยโส มตฺตาย อเนกปริยาเยน ธมฺมิยา กถาย สนฺทเสฺสติ สมาทเปติ สมุตฺเตเชติ สมฺปหํเสติฯ ",
"ud7.2:2.1":	"อทฺทสา โข ภควา อายสฺมนฺตํ สาริปุตฺตํ อายสฺมนฺตํ ลกุณฺฑกภทฺทิยํ เสขํ มญฺญมานํ ภิโยฺยโส มตฺตาย อเนกปริยาเยน ธมฺมิยา กถาย สนฺทเสฺสนฺตํ สมาทเปนฺตํ สมุตฺเตเชนฺตํ สมฺปหํเสนฺตํฯ ",
"ud7.2:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud7.2:4.1":	"“อจฺเฉจฺฉิ วฏฺฏํ พฺยคา นิราสํ, ",
"ud7.2:4.2":	"วิสุกฺขา สริตา น สนฺทติ; ",
"ud7.2:4.3":	"ฉินฺนํ วฏฺฏํ น วตฺตติ, ",
"ud7.2:4.4":	"เอเสวนฺโต ทุกฺขสฺสา”ติฯ ",
"ud7.2:4.5":	"ทุติยํฯ "
}	
