{	
"iti69:0.1":	"อิติวุตฺตก ๖๙ ",
"iti69:0.2":	"ติกนิปาต ",
"iti69:0.3":	"ทุติยวคฺค ",
"iti69:0.4":	"ทุติยราคสุตฺต ",
"iti69:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti69:2.1":	"“ยสฺส กสฺสจิ, ภิกฺขเว, ภิกฺขุสฺส วา ภิกฺขุนิยา วา ราโค อปฺปหีโน, โทโส อปฺปหีโน, โมโห อปฺปหีโน—",
"iti69:2.2":	"อยํ วุจฺจติ, ภิกฺขเว, ‘อติณฺโณ สมุทฺทํ สอูมึ สวีจึ สาวฏฺฏํ สคหํ สรกฺขสํ’ฯ ",
"iti69:2.3":	"ยสฺส กสฺสจิ, ภิกฺขเว, ภิกฺขุสฺส วา ภิกฺขุนิยา วา ราโค ปหีโน, โทโส ปหีโน, โมโห ปหีโน—",
"iti69:2.4":	"อยํ วุจฺจติ, ภิกฺขเว, ‘อตริ สมุทฺทํ สอูมึ สวีจึ สาวฏฺฏํ สคหํ สรกฺขสํ, ติณฺโณ ปารงฺคโต ถเล ติฏฺฐติ พฺราหฺมโณ’”ติฯ ",
"iti69:2.5":	"เอตมตฺถํ ภควา อโวจฯ ",
"iti69:2.6":	"ตตฺเถตํ อิติ วุจฺจติ",
"iti69:3.1":	"“ยสฺส ราโค จ โทโส จ, ",
"iti69:3.2":	"อวิชฺชา จ วิราชิตา; ",
"iti69:3.3":	"โสมํ สมุทฺทํ สคหํ สรกฺขสํ, ",
"iti69:3.4":	"สอูมิภยํ ทุตฺตรํ อจฺจตาริฯ ",
"iti69:4.1":	"สงฺคาติโค มจฺจุชโห นิรูปธิ, ",
"iti69:4.2":	"ปหาสิ ทุกฺขํ อปุนพฺภวาย; ",
"iti69:4.3":	"อตฺถงฺคโต โส น ปมาณเมติ, ",
"iti69:4.4":	"อโมหยิ มจฺจุราชนฺติ พฺรูมี”ติฯ ",
"iti69:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti69:5.2":	"ทสมํฯ ",
"iti69:5.3":	"ทุติโย วคฺโคฯ ",
"iti69:6.0":	"ตสฺสุทฺทานํ ",
"iti69:6.1":	"ปุญฺญํ จกฺขุ อถ อินฺทฺริยานิ, ",
"iti69:6.2":	"อทฺธา จ จริตํ ทุเว โสจิ; ",
"iti69:6.3":	"มุโน อถ ราคทุเว, ",
"iti69:6.4":	"ปุน วคฺคมาหุ ทุติยมุตฺตมนฺติฯ "
}	
