{	
"iti91:0.1":	"อิติวุตฺตก ๙๑ ",
"iti91:0.2":	"ติกนิปาต ",
"iti91:0.3":	"ปญฺจมวคฺค ",
"iti91:0.4":	"ชีวิกสุตฺต ",
"iti91:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti91:2.1":	"“อนฺตมิทํ, ภิกฺขเว, ชีวิกานํ ยทิทํ ปิณฺโฑลฺยํฯ ",
"iti91:2.2":	"อภิสาโปยํ, ภิกฺขเว, โลกสฺมึ",
"iti91:2.3":	"ตญฺจ โข เอตํ, ภิกฺขเว, กุลปุตฺตา อุเปนฺติ อตฺถวสิกา, อตฺถวสํ ปฏิจฺจ; ",
"iti91:2.4":	"เนว ราชาภินีตา, น โจราภินีตา, น อิณฏฺฏา, น ภยฏฺฏา, น อาชีวิกาปกตาฯ ",
"iti91:2.5":	"อปิ จ โข ‘โอติณฺณมฺหา ชาติยา ชราย มรเณน โสเกหิ ปริเทเวหิ ทุกฺเขหิ โทมนเสฺสหิ อุปายาเสหิ ทุกฺโขติณฺณา ทุกฺขปเรตา, ",
"iti91:2.6":	"อปฺเปว นาม อิมสฺส เกวลสฺส ทุกฺขกฺขนฺธสฺส อนฺตกิริยา ปญฺญาเยถา’ติฯ ",
"iti91:2.7":	"เอวํ ปพฺพชิโต จายํ, ภิกฺขเว, กุลปุตฺโตฯ ",
"iti91:2.8":	"โส จ โหติ อภิชฺฌาลุ กาเมสุ ติพฺพสาราโค, พฺยาปนฺนจิตฺโต ปทุฏฺฐมนสงฺกปฺโป, มุฏฺฐสฺสติ อสมฺปชาโน อสมาหิโต วิพฺภนฺตจิตฺโต ปากตินฺทฺริโยฯ ",
"iti91:2.9":	"เสยฺยถาปิ, ภิกฺขเว, ฉวาลาตํ อุภโตปทิตฺตํ มชฺเฌ คูถคตํ เนว คาเม กฏฺฐตฺถํ ผรติ น อรญฺเญ; ",
"iti91:2.10":	"ตถูปมาหํ, ภิกฺขเว, อิมํ ปุคฺคลํ วทามิ คิหิโภคา ปริหีโน สามญฺญตฺถญฺจ น ปริปูเรตี”ติฯ ",
"iti91:2.11":	"เอตมตฺถํ ภควา อโวจฯ ",
"iti91:2.12":	"ตตฺเถตํ อิติ วุจฺจติ",
"iti91:3.1":	"“คิหิโภคา ปริหีโน, ",
"iti91:3.2":	"สามญฺญตฺถญฺจ ทุพฺภโค; ",
"iti91:3.3":	"ปริธํสมาโน ปกิเรติ, ",
"iti91:3.4":	"ฉวาลาตํว นสฺสติฯ ",
"iti91:4.1":	"กาสาวกณฺฐา พหโว, ",
"iti91:4.2":	"ปาปธมฺมา อสญฺญตา; ",
"iti91:4.3":	"ปาปา ปาเปหิ กมฺเมหิ, ",
"iti91:4.4":	"นิรยํ เต อุปปชฺชเรฯ ",
"iti91:5.1":	"เสโยฺย อโยคุโฬ ภุตฺโต, ",
"iti91:5.2":	"ตตฺโต อคฺคิสิขูปโม; ",
"iti91:5.3":	"ยญฺเจ ภุญฺเชยฺย ทุสฺสีโล, ",
"iti91:5.4":	"รฏฺฐปิณฺฑมสญฺญโต”ติฯ ",
"iti91:6.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti91:6.2":	"ทุติยํฯ "
}	
