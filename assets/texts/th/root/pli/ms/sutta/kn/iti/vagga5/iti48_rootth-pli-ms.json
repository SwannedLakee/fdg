{	
"iti48:0.1":	"อิติวุตฺตก ๔๘ ",
"iti48:0.2":	"ทุกนิปาต ",
"iti48:0.3":	"ทุติยวคฺค ",
"iti48:0.4":	"อาปายิกสุตฺต ",
"iti48:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti48:2.1":	"“เทฺวเม, ภิกฺขเว, อาปายิกา เนรยิกา อิทมปฺปหายฯ ",
"iti48:2.2":	"กตเม เทฺว? ",
"iti48:2.3":	"โย จ อพฺรหฺมจารี พฺรหฺมจาริปฏิญฺโญ, โย จ ปริปุณฺณํ ปริสุทฺธํ พฺรหฺมจริยํ จรนฺตํ อมูลเกน อพฺรหฺมจริเยน อนุทฺธํเสติฯ ",
"iti48:2.4":	"อิเม โข, ภิกฺขเว, เทฺว อาปายิกา เนรยิกา อิทมปฺปหายา”ติฯ ",
"iti48:2.5":	"เอตมตฺถํ ภควา อโวจฯ ",
"iti48:2.6":	"ตตฺเถตํ อิติ วุจฺจติ",
"iti48:3.1":	"“อภูตวาที นิรยํ อุเปติ, ",
"iti48:3.2":	"โย วาปิ กตฺวา น กโรมิ จาห; ",
"iti48:3.3":	"อุโภปิ เต เปจฺจ สมา ภวนฺติ, ",
"iti48:3.4":	"นิหีนกมฺมา มนุชา ปรตฺถฯ ",
"iti48:4.1":	"กาสาวกณฺฐา พหโว, ",
"iti48:4.2":	"ปาปธมฺมา อสญฺญตา; ",
"iti48:4.3":	"ปาปา ปาเปหิ กมฺเมหิ, ",
"iti48:4.4":	"นิรยํ เต อุปปชฺชเรฯ ",
"iti48:5.1":	"เสโยฺย อโยคุโฬ ภุตฺโต, ",
"iti48:5.2":	"ตตฺโต อคฺคิสิขูปโม; ",
"iti48:5.3":	"ยญฺเจ ภุญฺเชยฺย ทุสฺสีโล, ",
"iti48:5.4":	"รฏฺฐปิณฺฑมสญฺญโต”ติฯ ",
"iti48:6.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti48:6.2":	"เอกาทสมํฯ "
}	
