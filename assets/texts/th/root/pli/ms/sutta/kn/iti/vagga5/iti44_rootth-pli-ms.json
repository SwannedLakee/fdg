{	
"iti44:0.1":	"อิติวุตฺตก ๔๔ ",
"iti44:0.2":	"ทุกนิปาต ",
"iti44:0.3":	"ทุติยวคฺค ",
"iti44:0.4":	"นิพฺพานธาตุสุตฺต ",
"iti44:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti44:2.1":	"“เทฺวมา, ภิกฺขเว, นิพฺพานธาตุโยฯ ",
"iti44:2.2":	"กตมา เทฺว? ",
"iti44:2.3":	"เสาปาทิเสสา จ นิพฺพานธาตุ, อนุปาทิเสสา จ นิพฺพานธาตุฯ ",
"iti44:3.1":	"กตมา จ, ภิกฺขเว, เสาปาทิเสสา นิพฺพานธาตุ? ",
"iti44:3.2":	"อิธ, ภิกฺขเว, ภิกฺขุ อรหํ โหติ ขีณาสโว วุสิตวา กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโตฯ ",
"iti44:3.3":	"ตสฺส ติฏฺฐนฺเตว ปญฺจินฺทฺริยานิ เยสํ อวิฆาตตฺตา มนาปามนาปํ ปจฺจนุโภติ, สุขทุกฺขํ ปฏิสํเวเทติฯ ",
"iti44:3.4":	"ตสฺส โย ราคกฺขโย, โทสกฺขโย, โมหกฺขโย—",
"iti44:3.5":	"อยํ วุจฺจติ, ภิกฺขเว, เสาปาทิเสสา นิพฺพานธาตุฯ ",
"iti44:4.1":	"กตมา จ, ภิกฺขเว, อนุปาทิเสสา นิพฺพานธาตุ? ",
"iti44:4.2":	"อิธ, ภิกฺขเว, ภิกฺขุ อรหํ โหติ ขีณาสโว วุสิตวา กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโตฯ ",
"iti44:4.3":	"ตสฺส อิเธว, ภิกฺขเว, สพฺพเวทยิตานิ อนภินนฺทิตานิ สีติ ภวิสฺสนฺติฯ ",
"iti44:4.4":	"อยํ วุจฺจติ, ภิกฺขเว, อนุปาทิเสสา นิพฺพานธาตุฯ ",
"iti44:4.5":	"อิมา โข, ภิกฺขเว, เทฺว นิพฺพานธาตุโย”ติฯ ",
"iti44:4.6":	"เอตมตฺถํ ภควา อโวจฯ ",
"iti44:4.7":	"ตตฺเถตํ อิติ วุจฺจติ",
"iti44:5.1":	"“ทุเว อิมา จกฺขุมตา ปกาสิตา, ",
"iti44:5.2":	"นิพฺพานธาตู อนิสฺสิเตน ตาทินา; ",
"iti44:5.3":	"เอกา หิ ธาตุ อิธ ทิฏฺฐธมฺมิกา, ",
"iti44:5.4":	"เสาปาทิเสสา ภวเนตฺติสงฺขยา; ",
"iti44:5.5":	"อนุปาทิเสสา ปน สมฺปรายิกา, ",
"iti44:5.6":	"ยมฺหิ นิรุชฺฌนฺติ ภวานิ สพฺพโสฯ ",
"iti44:6.1":	"เย เอตทญฺญาย ปทํ อสงฺขตํ, ",
"iti44:6.2":	"วิมุตฺตจิตฺตา ภวเนตฺติสงฺขยา; ",
"iti44:6.3":	"เต ธมฺมสาราธิคมา ขเย รตา, ",
"iti44:6.4":	"ปหํสุ เต สพฺพภวานิ ตาทิโน”ติฯ ",
"iti44:7.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti44:7.2":	"สตฺตมํฯ "
}	
