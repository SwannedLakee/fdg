{	
"ud1.4:0.1":	"อุทาน ๑ฯ๔ ",
"ud1.4:0.2":	"หุํหุงฺกสุตฺต ",
"ud1.4:1.1":	"เอวํ เม สุตํ—",
"ud1.4:1.2":	"เอกํ สมยํ ภควา อุรุเวลายํ วิหรติ นชฺชา เนรญฺชราย ตีเร อชปาลนิโคฺรเธ ปฐมาภิสมฺพุทฺโธฯ ",
"ud1.4:1.3":	"เตน โข ปน สมเยน ภควา สตฺตาหํ เอกปลฺลงฺเกน นิสินฺโน โหติ วิมุตฺติสุขปฏิสํเวทีฯ ",
"ud1.4:1.4":	"อถ โข ภควา ตสฺส สตฺตาหสฺส อจฺจเยน ตมฺหา สมาธิมฺหา วุฏฺฐาสิฯ ",
"ud1.4:2.1":	"อถ โข อญฺญตโร หุํหุงฺกชาติโก พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"ud1.4:2.2":	"สมฺโมทนียํ กถํ สารณียํ วีติสาเรตฺวา เอกมนฺตํ อฏฺฐาสิฯ เอกมนฺตํ ฐิโต โข โส พฺราหฺมโณ ภควนฺตํ เอตทโวจ",
"ud1.4:2.3":	"“กิตฺตาวตา นุ โข, โภ โคตม, พฺราหฺมโณ โหติ, กตเม จ ปน พฺราหฺมณกรณา ธมฺมา”ติ? ",
"ud1.4:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud1.4:4.1":	"“โย พฺราหฺมโณ พาหิตปาปธมฺโม, ",
"ud1.4:4.2":	"นิหุํหุงฺโก นิกฺกสาโว ยตตฺโต; ",
"ud1.4:4.3":	"เวทนฺตคู วูสิตพฺรหฺมจริโย, ",
"ud1.4:4.4":	"ธมฺเมน โส พฺรหฺมวาทํ วเทยฺย; ",
"ud1.4:4.5":	"ยสฺสุสฺสทา นตฺถิ กุหิญฺจิ โลเก”ติฯ ",
"ud1.4:4.6":	"จตุตฺถํฯ "
}	
