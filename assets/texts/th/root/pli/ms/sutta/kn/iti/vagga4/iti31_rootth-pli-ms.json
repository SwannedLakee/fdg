{	
"iti31:0.1":	"อิติวุตฺตก ๓๑ ",
"iti31:0.2":	"ทุกนิปาต ",
"iti31:0.3":	"ปฐมวคฺค ",
"iti31:0.4":	"อตปนียสุตฺต ",
"iti31:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti31:2.1":	"“เทฺวเม, ภิกฺขเว, ธมฺมา อตปนียาฯ ",
"iti31:2.2":	"กตเม เทฺว? ",
"iti31:2.3":	"อิธ, ภิกฺขเว, เอกจฺโจ กตกลฺยาโณ โหติ, กตกุสโล, กตภีรุตฺตาโณ, อกตปาโป, อกตลุทฺโท, อกตกิพฺพิโสฯ ",
"iti31:2.4":	"โส ‘กตํ เม กลฺยาณนฺ’ติปิ น ตปฺปติ, ‘อกตํ เม ปาปนฺ’ติปิ น ตปฺปติฯ ",
"iti31:2.5":	"อิเม โข, ภิกฺขเว, เทฺว ธมฺมา อตปนียา”ติฯ ",
"iti31:2.6":	"เอตมตฺถํ ภควา อโวจฯ ",
"iti31:2.7":	"ตตฺเถตํ อิติ วุจฺจติ",
"iti31:3.1":	"“กายทุจฺจริตํ หิตฺวา, ",
"iti31:3.2":	"วจีทุจฺจริตานิ จ; ",
"iti31:3.3":	"มโนทุจฺจริตํ หิตฺวา, ",
"iti31:3.4":	"ยญฺจญฺญํ โทสสญฺหิตํฯ ",
"iti31:4.1":	"อกตฺวากุสลํ กมฺมํ, ",
"iti31:4.2":	"กตฺวาน กุสลํ พหุํ; ",
"iti31:4.3":	"กายสฺส เภทา สปฺปญฺโญ, ",
"iti31:4.4":	"สคฺคํ โส อุปปชฺชตี”ติฯ ",
"iti31:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti31:5.2":	"จตุตฺถํฯ "
}	
