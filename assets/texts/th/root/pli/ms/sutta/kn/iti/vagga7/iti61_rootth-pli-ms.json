{	
"iti61:0.1":	"อิติวุตฺตก ๖๑ ",
"iti61:0.2":	"ติกนิปาต ",
"iti61:0.3":	"ทุติยวคฺค ",
"iti61:0.4":	"จกฺขุสุตฺต ",
"iti61:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti61:2.1":	"“ตีณิมานิ, ภิกฺขเว, จกฺขูนิฯ ",
"iti61:2.2":	"กตมานิ ตีณิ? ",
"iti61:2.3":	"มํสจกฺขุ, ทิพฺพจกฺขุ, ปญฺญาจกฺขุ—",
"iti61:2.4":	"อิมานิ โข, ภิกฺขเว, ตีณิ จกฺขูนี”ติฯ ",
"iti61:2.5":	"เอตมตฺถํ ภควา อโวจฯ ",
"iti61:2.6":	"ตตฺเถตํ อิติ วุจฺจติ",
"iti61:3.1":	"“มํสจกฺขุ ทิพฺพจกฺขุ, ",
"iti61:3.2":	"ปญฺญาจกฺขุ อนุตฺตรํ; ",
"iti61:3.3":	"เอตานิ ตีณิ จกฺขูนิ, ",
"iti61:3.4":	"อกฺขาสิ ปุริสุตฺตโมฯ ",
"iti61:4.1":	"มํสจกฺขุสฺส อุปฺปาโท, ",
"iti61:4.2":	"มคฺโค ทิพฺพสฺส จกฺขุโน; ",
"iti61:4.3":	"ยโต ญาณํ อุทปาทิ, ",
"iti61:4.4":	"ปญฺญาจกฺขุ อนุตฺตรํ; ",
"iti61:4.5":	"ยสฺส จกฺขุสฺส ปฏิลาภา, ",
"iti61:4.6":	"สพฺพทุกฺขา ปมุจฺจตี”ติฯ ",
"iti61:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti61:5.2":	"ทุติยํฯ "
}	
