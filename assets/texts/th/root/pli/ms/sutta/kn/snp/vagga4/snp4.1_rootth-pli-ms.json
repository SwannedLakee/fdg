{	
"snp4.1:0.1":	"สุตฺต นิปาต ๔ฯ๑ ",
"snp4.1:0.2":	"กามสุตฺต ",
"snp4.1:1.1":	"กามํ กามยมานสฺส, ",
"snp4.1:1.2":	"ตสฺส เจ ตํ สมิชฺฌติ; ",
"snp4.1:1.3":	"อทฺธา ปีติมโน โหติ, ",
"snp4.1:1.4":	"ลทฺธา มจฺโจ ยทิจฺฉติฯ ",
"snp4.1:2.1":	"ตสฺส เจ กามยานสฺส, ",
"snp4.1:2.2":	"ฉนฺทชาตสฺส ชนฺตุโน; ",
"snp4.1:2.3":	"เต กามา ปริหายนฺติ, ",
"snp4.1:2.4":	"สลฺลวิทฺโธว รุปฺปติฯ ",
"snp4.1:3.1":	"โย กาเม ปริวชฺเชติ, ",
"snp4.1:3.2":	"สปฺปเสฺสว ปทา สิโร; ",
"snp4.1:3.3":	"โสมํ วิสตฺติกํ โลเก, ",
"snp4.1:3.4":	"สโต สมติวตฺตติฯ ",
"snp4.1:4.1":	"เขตฺตํ วตฺถุํ หิรญฺญํ วา, ",
"snp4.1:4.2":	"ควาสฺสํ ทาสโปริสํ; ",
"snp4.1:4.3":	"ถิโย พนฺธู ปุถุ กาเม, ",
"snp4.1:4.4":	"โย นโร อนุคิชฺฌติฯ ",
"snp4.1:5.1":	"อพลา นํ พลียนฺติ, ",
"snp4.1:5.2":	"มทฺทนฺเตนํ ปริสฺสยา; ",
"snp4.1:5.3":	"ตโต นํ ทุกฺขมเนฺวติ, ",
"snp4.1:5.4":	"นาวํ ภินฺนมิโวทกํฯ ",
"snp4.1:6.1":	"ตสฺมา ชนฺตุ สทา สโต, ",
"snp4.1:6.2":	"กามานิ ปริวชฺชเย; ",
"snp4.1:6.3":	"เต ปหาย ตเร โอฆํ, ",
"snp4.1:6.4":	"นาวํ สิตฺวาว ปารคูติฯ ",
"snp4.1:6.5":	"กามสุตฺตํ ปฐมํฯ "
}	
