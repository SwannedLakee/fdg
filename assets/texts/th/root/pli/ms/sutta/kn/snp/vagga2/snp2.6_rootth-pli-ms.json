{	
"snp2.6:0.1":	"สุตฺต นิปาต ๒ฯ๖ ",
"snp2.6:0.2":	"กปิลสุตฺต (ธมฺมจริยสุตฺต) ",
"snp2.6:1.1":	"ธมฺมจริยํ พฺรหฺมจริยํ, ",
"snp2.6:1.2":	"เอตทาหุ วสุตฺตมํ; ",
"snp2.6:1.3":	"ปพฺพชิโตปิ เจ โหติ, ",
"snp2.6:1.4":	"อคารา อนคาริยํฯ ",
"snp2.6:2.1":	"โส เจ มุขรชาติโก, ",
"snp2.6:2.2":	"วิเหสาภิรโต มโค; ",
"snp2.6:2.3":	"ชีวิตํ ตสฺส ปาปิโย, ",
"snp2.6:2.4":	"รชํ วฑฺเฒติ อตฺตโนฯ ",
"snp2.6:3.1":	"กลหาภิรโต ภิกฺขุ, ",
"snp2.6:3.2":	"โมหธมฺเมน อาวุโต; ",
"snp2.6:3.3":	"อกฺขาตมฺปิ น ชานาติ, ",
"snp2.6:3.4":	"ธมฺมํ พุทฺเธน เทสิตํฯ ",
"snp2.6:4.1":	"วิเหสํ ภาวิตตฺตานํ, ",
"snp2.6:4.2":	"อวิชฺชาย ปุรกฺขโต; ",
"snp2.6:4.3":	"สงฺกิเลสํ น ชานาติ, ",
"snp2.6:4.4":	"มคฺคํ นิรยคามินํฯ ",
"snp2.6:5.1":	"วินิปาตํ สมาปนฺโน, ",
"snp2.6:5.2":	"คพฺภา คพฺภํ ตมา ตมํ; ",
"snp2.6:5.3":	"ส เว ตาทิสโก ภิกฺขุ, ",
"snp2.6:5.4":	"เปจฺจ ทุกฺขํ นิคจฺฉติฯ ",
"snp2.6:6.1":	"คูถกูโป ยถา อสฺส, ",
"snp2.6:6.2":	"สมฺปุณฺโณ คณวสฺสิโก; ",
"snp2.6:6.3":	"โย จ เอวรูโป อสฺส, ",
"snp2.6:6.4":	"ทุพฺพิโสโธ หิ สางฺคโณฯ ",
"snp2.6:7.1":	"ยํ เอวรูปํ ชานาถ, ",
"snp2.6:7.2":	"ภิกฺขโว เคหนิสฺสิตํ; ",
"snp2.6:7.3":	"ปาปิจฺฉํ ปาปสงฺกปฺปํ, ",
"snp2.6:7.4":	"ปาปอาจารโคจรํฯ ",
"snp2.6:8.1":	"สพฺเพ สมคฺคา หุตฺวาน, ",
"snp2.6:8.2":	"อภินิพฺพชฺชิยาถ นํ; ",
"snp2.6:8.3":	"การณฺฑวํ นิทฺธมถ, ",
"snp2.6:8.4":	"กสมฺพุํ อปกสฺสถฯ ",
"snp2.6:9.1":	"ตโต ปลาเป วาเหถ, ",
"snp2.6:9.2":	"อสฺสมเณ สมณมานิเน; ",
"snp2.6:9.3":	"นิทฺธมิตฺวาน ปาปิจฺเฉ, ",
"snp2.6:9.4":	"ปาปอาจารโคจเรฯ ",
"snp2.6:10.1":	"สุทฺธา สุทฺเธหิ สํวาสํ, ",
"snp2.6:10.2":	"กปฺปยโวฺห ปติสฺสตา; ",
"snp2.6:10.3":	"ตโต สมคฺคา นิปกา, ",
"snp2.6:10.4":	"ทุกฺขสฺสนฺตํ กริสฺสถาติฯ ",
"snp2.6:10.5":	"ธมฺมจริยสุตฺตํ ฉฏฺฐํฯ "
}	
