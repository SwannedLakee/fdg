{	
"iti68:0.1":	"อิติวุตฺตก ๖๘ ",
"iti68:0.2":	"ติกนิปาต ",
"iti68:0.3":	"ทุติยวคฺค ",
"iti68:0.4":	"ปฐมราคสุตฺต ",
"iti68:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti68:2.1":	"“ยสฺส กสฺสจิ, ภิกฺขเว, ราโค อปฺปหีโน, โทโส อปฺปหีโน, โมโห อปฺปหีโน—",
"iti68:2.2":	"อยํ วุจฺจติ, ภิกฺขเว, ‘พทฺโธ มารสฺส ปฏิมุกฺกสฺส มารปาโส ยถากามกรณีโย ปาปิมโต’ฯ ",
"iti68:2.3":	"ยสฺส กสฺสจิ, ภิกฺขเว, ราโค ปหีโน, โทโส ปหีโน, โมโห ปหีโน—",
"iti68:2.4":	"อยํ วุจฺจติ, ภิกฺขเว, ‘อพทฺโธ มารสฺส โอมุกฺกสฺส มารปาโส น ยถากามกรณีโย ปาปิมโต’”ติฯ ",
"iti68:2.5":	"เอตมตฺถํ ภควา อโวจฯ ",
"iti68:2.6":	"ตตฺเถตํ อิติ วุจฺจติ",
"iti68:3.1":	"“ยสฺส ราโค จ โทโส จ, ",
"iti68:3.2":	"อวิชฺชา จ วิราชิตา; ",
"iti68:3.3":	"ตํ ภาวิตตฺตญฺญตรํ, ",
"iti68:3.4":	"พฺรหฺมภูตํ ตถาคตํ; ",
"iti68:3.5":	"พุทฺธํ เวรภยาตีตํ, ",
"iti68:3.6":	"อาหุ สพฺพปฺปหายินนฺ”ติฯ ",
"iti68:4.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti68:4.2":	"นวมํฯ "
}	
