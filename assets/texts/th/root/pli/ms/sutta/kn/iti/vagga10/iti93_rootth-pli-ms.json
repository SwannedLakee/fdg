{	
"iti93:0.1":	"อิติวุตฺตก ๙๓ ",
"iti93:0.2":	"ติกนิปาต ",
"iti93:0.3":	"ปญฺจมวคฺค ",
"iti93:0.4":	"อคฺคิสุตฺต ",
"iti93:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti93:2.1":	"“ตโยเม, ภิกฺขเว, อคฺคีฯ ",
"iti93:2.2":	"กตเม ตโย? ",
"iti93:2.3":	"ราคคฺคิ, โทสคฺคิ, โมหคฺคิ—",
"iti93:2.4":	"อิเม โข, ภิกฺขเว, ตโย อคฺคี”ติฯ ",
"iti93:2.5":	"เอตมตฺถํ ภควา อโวจฯ ",
"iti93:2.6":	"ตตฺเถตํ อิติ วุจฺจติ",
"iti93:3.1":	"“ราคคฺคิ ทหติ มจฺเจ, ",
"iti93:3.2":	"รตฺเต กาเมสุ มุจฺฉิเต; ",
"iti93:3.3":	"โทสคฺคิ ปน พฺยาปนฺเน, ",
"iti93:3.4":	"นเร ปาณาติปาติโนฯ ",
"iti93:4.1":	"โมหคฺคิ ปน สมฺมูเฬฺห, ",
"iti93:4.2":	"อริยธมฺเม อโกวิเท; ",
"iti93:4.3":	"เอเต อคฺคี อชานนฺตา, ",
"iti93:4.4":	"สกฺกายาภิรตา ปชาฯ ",
"iti93:5.1":	"เต วฑฺฒยนฺติ นิรยํ, ",
"iti93:5.2":	"ติรจฺฉานญฺจ โยนิโย; ",
"iti93:5.3":	"อสุรํ เปตฺติวิสยํ, ",
"iti93:5.4":	"อมุตฺตา มารพนฺธนาฯ ",
"iti93:6.1":	"เย จ รตฺตินฺทิวา ยุตฺตา, ",
"iti93:6.2":	"สมฺมาสมฺพุทฺธสาสเน; ",
"iti93:6.3":	"เต นิพฺพาเปนฺติ ราคคฺคึ, ",
"iti93:6.4":	"นิจฺจํ อสุภสญฺญิโนฯ ",
"iti93:7.1":	"โทสคฺคึ ปน เมตฺตาย, ",
"iti93:7.2":	"นิพฺพาเปนฺติ นรุตฺตมา; ",
"iti93:7.3":	"โมหคฺคึ ปน ปญฺญาย, ",
"iti93:7.4":	"ยายํ นิพฺเพธคามินีฯ ",
"iti93:8.1":	"เต นิพฺพาเปตฺวา นิปกา, ",
"iti93:8.2":	"รตฺตินฺทิวมตนฺทิตา; ",
"iti93:8.3":	"อเสสํ ปรินิพฺพนฺติ, ",
"iti93:8.4":	"อเสสํ ทุกฺขมจฺจคุํฯ ",
"iti93:9.1":	"อริยทฺทสา เวทคุโน, ",
"iti93:9.2":	"สมฺมทญฺญาย ปณฺฑิตา; ",
"iti93:9.3":	"ชาติกฺขยมภิญฺญาย, ",
"iti93:9.4":	"นาคจฺฉนฺติ ปุนพฺภวนฺ”ติฯ ",
"iti93:10.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti93:10.2":	"จตุตฺถํฯ "
}	
