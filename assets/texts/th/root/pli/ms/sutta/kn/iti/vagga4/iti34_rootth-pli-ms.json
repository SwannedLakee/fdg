{	
"iti34:0.1":	"อิติวุตฺตก ๓๔ ",
"iti34:0.2":	"ทุกนิปาต ",
"iti34:0.3":	"ปฐมวคฺค ",
"iti34:0.4":	"อาตาปีสุตฺต ",
"iti34:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti34:2.1":	"“อนาตาปี, ภิกฺขเว, ภิกฺขุ อโนตฺตาปี อภพฺโพ สมฺโพธาย, อภพฺโพ นิพฺพานาย, อภพฺโพ อนุตฺตรสฺส โยคกฺเขมสฺส อธิคมายฯ ",
"iti34:2.2":	"อาตาปี จ โข, ภิกฺขเว, ภิกฺขุ โอตฺตาปี ภพฺโพ สมฺโพธาย, ภพฺโพ นิพฺพานาย, ภพฺโพ อนุตฺตรสฺส โยคกฺเขมสฺส อธิคมายา”ติฯ ",
"iti34:2.3":	"เอตมตฺถํ ภควา อโวจฯ ",
"iti34:2.4":	"ตตฺเถตํ อิติ วุจฺจติ",
"iti34:3.1":	"“อนาตาปี อโนตฺตาปี, ",
"iti34:3.2":	"กุสีโต หีนวีริโย; ",
"iti34:3.3":	"โย ถินมิทฺธพหุโล, ",
"iti34:3.4":	"อหิรีโก อนาทโร; ",
"iti34:3.5":	"อภพฺโพ ตาทิโส ภิกฺขุ, ",
"iti34:3.6":	"ผุฏฺฐุํ สมฺโพธิมุตฺตมํฯ ",
"iti34:4.1":	"โย จ สติมา นิปโก ฌายี, ",
"iti34:4.2":	"อาตาปี โอตฺตาปี จ อปฺปมตฺโต; ",
"iti34:4.3":	"สํโยชนํ ชาติชราย เฉตฺวา, ",
"iti34:4.4":	"อิเธว สมฺโพธิมนุตฺตรํ ผุเส”ติฯ ",
"iti34:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti34:5.2":	"สตฺตมํฯ "
}	
