{	
"ud3.1:0.1":	"อุทาน ๓ฯ๑ ",
"ud3.1:0.2":	"กมฺมวิปากชสุตฺต ",
"ud3.1:1.1":	"เอวํ เม สุตํ—",
"ud3.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud3.1:1.3":	"เตน โข ปน สมเยน อญฺญตโร ภิกฺขุ ภควโต อวิทูเร นิสินฺโน โหติ ปลฺลงฺกํ อาภุชิตฺวา อุชุํ กายํ ปณิธาย ปุราณกมฺมวิปากชํ ทุกฺขํ ติพฺพํ ขรํ กฏุกํ เวทนํ อธิวาเสนฺโต สโต สมฺปชาโน อวิหญฺญมาโนฯ ",
"ud3.1:2.1":	"อทฺทสา โข ภควา ตํ ภิกฺขุํ อวิทูเร นิสินฺนํ ปลฺลงฺกํ อาภุชิตฺวา อุชุํ กายํ ปณิธาย ปุราณกมฺมวิปากชํ ทุกฺขํ ติพฺพํ ขรํ กฏุกํ เวทนํ อธิวาเสนฺตํ สตํ สมฺปชานํ อวิหญฺญมานํฯ ",
"ud3.1:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud3.1:4.1":	"“สพฺพกมฺมชหสฺส ภิกฺขุโน, ",
"ud3.1:4.2":	"ธุนมานสฺส ปุเร กตํ รชํ; ",
"ud3.1:4.3":	"อมมสฺส ฐิตสฺส ตาทิโน, ",
"ud3.1:4.4":	"อตฺโถ นตฺถิ ชนํ ลเปตเว”ติฯ ",
"ud3.1:4.5":	"ปฐมํฯ "
}	
