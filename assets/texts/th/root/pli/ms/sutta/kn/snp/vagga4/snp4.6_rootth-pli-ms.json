{	
"snp4.6:0.1":	"สุตฺต นิปาต ๔ฯ๖ ",
"snp4.6:0.2":	"ชราสุตฺต ",
"snp4.6:1.1":	"อปฺปํ วต ชีวิตํ อิทํ, ",
"snp4.6:1.2":	"โอรํ วสฺสสตาปิ มิยฺยติ; ",
"snp4.6:1.3":	"โย เจปิ อติจฺจ ชีวติ, ",
"snp4.6:1.4":	"อถ โข โส ชรสาปิ มิยฺยติฯ ",
"snp4.6:2.1":	"โสจนฺติ ชนา มมายิเต, ",
"snp4.6:2.2":	"น หิ สนฺติ นิจฺจา ปริคฺคหา; ",
"snp4.6:2.3":	"วินาภาวสนฺตเมวิทํ, ",
"snp4.6:2.4":	"อิติ ทิสฺวา นาคารมาวเสฯ ",
"snp4.6:3.1":	"มรเณนปิ ตํ ปหียติ, ",
"snp4.6:3.2":	"ยํ ปุริโส มมิทนฺติ มญฺญติ; ",
"snp4.6:3.3":	"เอตมฺปิ วิทิตฺวา ปณฺฑิโต, ",
"snp4.6:3.4":	"น มมตฺตาย นเมถ มามโกฯ ",
"snp4.6:4.1":	"สุปิเนน ยถาปิ สงฺคตํ, ",
"snp4.6:4.2":	"ปฏิพุทฺโธ ปุริโส น ปสฺสติ; ",
"snp4.6:4.3":	"เอวมฺปิ ปิยายิตํ ชนํ, ",
"snp4.6:4.4":	"เปตํ กาลงฺกตํ น ปสฺสติฯ ",
"snp4.6:5.1":	"ทิฏฺฐาปิ สุตาปิ เต ชนา, ",
"snp4.6:5.2":	"เยสํ นามมิทํ ปวุจฺจติ; ",
"snp4.6:5.3":	"นามํเยวาวสิสฺสติ, ",
"snp4.6:5.4":	"อกฺเขยฺยํ เปตสฺส ชนฺตุโนฯ ",
"snp4.6:6.1":	"โสกปฺปริเทวมจฺฉรํ, ",
"snp4.6:6.2":	"น ชหนฺติ คิทฺธา มมายิเต; ",
"snp4.6:6.3":	"ตสฺมา มุนโย ปริคฺคหํ, ",
"snp4.6:6.4":	"หิตฺวา อจรึสุ เขมทสฺสิโนฯ ",
"snp4.6:7.1":	"ปติลีนจรสฺส ภิกฺขุโน, ",
"snp4.6:7.2":	"ภชมานสฺส วิวิตฺตมาสนํ; ",
"snp4.6:7.3":	"สามคฺคิยมาหุ ตสฺส ตํ, ",
"snp4.6:7.4":	"โย อตฺตานํ ภวเน น ทสฺสเยฯ ",
"snp4.6:8.1":	"สพฺพตฺถ มุนี อนิสฺสิโต, ",
"snp4.6:8.2":	"น ปิยํ กุพฺพติ โนปิ อปฺปิยํ; ",
"snp4.6:8.3":	"ตสฺมึ ปริเทวมจฺฉรํ, ",
"snp4.6:8.4":	"ปณฺเณ วาริ ยถา น ลิมฺปติฯ ",
"snp4.6:9.1":	"อุทพินฺทุ ยถาปิ โปกฺขเร, ",
"snp4.6:9.2":	"ปทุเม วาริ ยถา น ลิมฺปติ; ",
"snp4.6:9.3":	"เอวํ มุนิ โนปลิมฺปติ, ",
"snp4.6:9.4":	"ยทิทํ ทิฏฺฐสุตํ มุเตสุ วาฯ ",
"snp4.6:10.1":	"โธโน น หิ เตน มญฺญติ, ",
"snp4.6:10.2":	"ยทิทํ ทิฏฺฐสุตํ มุเตสุ วา; ",
"snp4.6:10.3":	"นาญฺเญน วิสุทฺธิมิจฺฉติ, ",
"snp4.6:10.4":	"น หิ โส รชฺชติ โน วิรชฺชตีติฯ ",
"snp4.6:10.5":	"ชราสุตฺตํ ฉฏฺฐํฯ "
}	
