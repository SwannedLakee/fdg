{	
"iti92:0.1":	"อิติวุตฺตก ๙๒ ",
"iti92:0.2":	"ติกนิปาต ",
"iti92:0.3":	"ปญฺจมวคฺค ",
"iti92:0.4":	"สงฺฆาฏิกณฺณสุตฺต ",
"iti92:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti92:2.1":	"“สงฺฆาฏิกณฺเณ เจปิ, ภิกฺขเว, ภิกฺขุ คเหตฺวา ปิฏฺฐิโต ปิฏฺฐิโต อนุพนฺโธ อสฺส ปาเท ปาทํ นิกฺขิปนฺโต, ",
"iti92:2.2":	"โส จ โหติ อภิชฺฌาลุ กาเมสุ ติพฺพสาราโค พฺยาปนฺนจิตฺโต ปทุฏฺฐมนสงฺกปฺโป มุฏฺฐสฺสติ อสมฺปชาโน อสมาหิโต วิพฺภนฺตจิตฺโต ปากตินฺทฺริโย; ",
"iti92:2.3":	"อถ โข โส อารกาว มยฺหํ, อหญฺจ ตสฺสฯ ",
"iti92:2.4":	"ตํ กิสฺส เหตุ? ",
"iti92:2.5":	"ธมฺมญฺหิ โส, ภิกฺขเว, ภิกฺขุ น ปสฺสติฯ ",
"iti92:2.6":	"ธมฺมํ อปสฺสนฺโต น มํ ปสฺสติฯ ",
"iti92:3.1":	"โยชนสเต เจปิ โส, ภิกฺขเว, ภิกฺขุ วิหเรยฺยฯ ",
"iti92:3.2":	"โส จ โหติ อนภิชฺฌาลุ กาเมสุ น ติพฺพสาราโค อพฺยาปนฺนจิตฺโต อปทุฏฺฐมนสงฺกปฺโป อุปฏฺฐิตสฺสติ สมฺปชาโน สมาหิโต เอกคฺคจิตฺโต สํวุตินฺทฺริโย; ",
"iti92:3.3":	"อถ โข โส สนฺติเกว มยฺหํ, อหญฺจ ตสฺสฯ ",
"iti92:3.4":	"ตํ กิสฺส เหตุ? ",
"iti92:3.5":	"ธมฺมญฺหิ โส, ภิกฺขเว, ภิกฺขุ ปสฺสติ; ",
"iti92:3.6":	"ธมฺมํ ปสฺสนฺโต มํ ปสฺสตี”ติฯ ",
"iti92:3.7":	"เอตมตฺถํ ภควา อโวจฯ ",
"iti92:3.8":	"ตตฺเถตํ อิติ วุจฺจติ",
"iti92:4.1":	"“อนุพนฺโธปิ เจ อสฺส, ",
"iti92:4.2":	"มหิจฺโฉ จ วิฆาตวา; ",
"iti92:4.3":	"เอชานุโค อเนชสฺส, ",
"iti92:4.4":	"นิพฺพุตสฺส อนิพฺพุโต; ",
"iti92:4.5":	"คิทฺโธ โส วีตเคธสฺส, ",
"iti92:4.6":	"ปสฺส ยาวญฺจ อารกาฯ ",
"iti92:5.1":	"โย จ ธมฺมมภิญฺญาย, ",
"iti92:5.2":	"ธมฺมมญฺญาย ปณฺฑิโต; ",
"iti92:5.3":	"รหโทว นิวาเต จ, ",
"iti92:5.4":	"อเนโช วูปสมฺมติฯ ",
"iti92:6.1":	"อเนโช โส อเนชสฺส, ",
"iti92:6.2":	"นิพฺพุตสฺส จ นิพฺพุโต; ",
"iti92:6.3":	"อคิทฺโธ วีตเคธสฺส, ",
"iti92:6.4":	"ปสฺส ยาวญฺจ สนฺติเก”ติฯ ",
"iti92:7.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti92:7.2":	"ตติยํฯ "
}	
