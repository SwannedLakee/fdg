{	
"ud2.1:0.1":	"อุทาน ๒ฯ๑ ",
"ud2.1:0.2":	"มุจลินฺทสุตฺต ",
"ud2.1:1.1":	"เอวํ เม สุตํ—",
"ud2.1:1.2":	"เอกํ สมยํ ภควา อุรุเวลายํ วิหรติ นชฺชา เนรญฺชราย ตีเร มุจลินฺทมูเล ปฐมาภิสมฺพุทฺโธฯ ",
"ud2.1:1.3":	"เตน โข ปน สมเยน ภควา สตฺตาหํ เอกปลฺลงฺเกน นิสินฺโน โหติ วิมุตฺติสุขปฏิสํเวทีฯ ",
"ud2.1:2.1":	"เตน โข ปน สมเยน มหา อกาลเมโฆ อุทปาทิ สตฺตาหวทฺทลิกา สีตวาตทุทฺทินีฯ ",
"ud2.1:2.2":	"อถ โข มุจลินฺโท นาคราชา สกภวนา นิกฺขมิตฺวา ภควโต กายํ สตฺตกฺขตฺตุํ โภเคหิ ปริกฺขิปิตฺวา อุปริมุทฺธนิ มหนฺตํ ผณํ วิหจฺจ อฏฺฐาสิ",
"ud2.1:2.3":	"“มา ภควนฺตํ สีตํ, มา ภควนฺตํ อุณฺหํ, มา ภควนฺตํ ฑํสมกสวาตาตปสรีสปสมฺผโสฺส”ติฯ ",
"ud2.1:3.1":	"อถ โข ภควา ตสฺส สตฺตาหสฺส อจฺจเยน ตมฺหา สมาธิมฺหา วุฏฺฐาสิฯ ",
"ud2.1:3.2":	"อถ โข มุจลินฺโท นาคราชา วิทฺธํ วิคตวลาหกํ เทวํ วิทิตฺวา ภควโต กายา โภเค วินิเวเฐตฺวา สกวณฺณํ ปฏิสํหริตฺวา มาณวกวณฺณํ อภินิมฺมินิตฺวา ภควโต ปุรโต อฏฺฐาสิ ปญฺชลิโก ภควนฺตํ นมสฺสมาโนฯ ",
"ud2.1:4.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud2.1:5.1":	"“สุโข วิเวโก ตุฏฺฐสฺส, ",
"ud2.1:5.2":	"สุตธมฺมสฺส ปสฺสโต; ",
"ud2.1:5.3":	"อพฺยาปชฺชํ สุขํ โลเก, ",
"ud2.1:5.4":	"ปาณภูเตสุ สํยโมฯ ",
"ud2.1:6.1":	"สุขา วิราคตา โลเก, ",
"ud2.1:6.2":	"กามานํ สมติกฺกโม; ",
"ud2.1:6.3":	"อสฺมิมานสฺส โย วินโย, ",
"ud2.1:6.4":	"เอตํ เว ปรมํ สุขนฺ”ติฯ ",
"ud2.1:6.5":	"ปฐมํฯ "
}	
