{	
"ud2.7:0.1":	"อุทาน ๒ฯ๗ ",
"ud2.7:0.2":	"เอกปุตฺตกสุตฺต ",
"ud2.7:1.1":	"เอวํ เม สุตํ—",
"ud2.7:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud2.7:1.3":	"เตน โข ปน สมเยน อญฺญตรสฺส อุปาสกสฺส เอกปุตฺตโก ปิโย มนาโป กาลงฺกโต โหติฯ ",
"ud2.7:2.1":	"อถ โข สมฺพหุลา อุปาสกา อลฺลวตฺถา อลฺลเกสา ทิวา ทิวสฺส เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ เอกมนฺตํ นิสินฺเน โข เต อุปาสเก ภควา เอตทโวจ",
"ud2.7:2.2":	"“กึ นุ โข ตุเมฺห, อุปาสกา, อลฺลวตฺถา อลฺลเกสา อิธูปสงฺกมนฺตา ทิวา ทิวสฺสา”ติ? ",
"ud2.7:3.1":	"เอวํ วุตฺเต, โส อุปาสโก ภควนฺตํ เอตทโวจ",
"ud2.7:3.2":	"“มยฺหํ โข, ภนฺเต, เอกปุตฺตโก ปิโย มนาโป กาลงฺกโตฯ ",
"ud2.7:3.3":	"เตน มยํ อลฺลวตฺถา อลฺลเกสา อิธูปสงฺกมนฺตา ทิวา ทิวสฺสา”ติฯ ",
"ud2.7:4.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud2.7:5.1":	"“ปิยรูปสฺสาทคธิตาเส, ",
"ud2.7:5.2":	"เทวกายา ปุถุ มนุสฺสา จ; ",
"ud2.7:5.3":	"อฆาวิโน ปริชุนฺนา, ",
"ud2.7:5.4":	"มจฺจุราชสฺส วสํ คจฺฉนฺติฯ ",
"ud2.7:6.1":	"เย เว ทิวา จ รตฺโต จ, ",
"ud2.7:6.2":	"อปฺปมตฺตา ชหนฺติ ปิยรูปํ; ",
"ud2.7:6.3":	"เต เว ขณนฺติ อฆมูลํ, ",
"ud2.7:6.4":	"มจฺจุโน อามิสํ ทุรติวตฺตนฺ”ติฯ ",
"ud2.7:6.5":	"สตฺตมํฯ "
}	
