{	
"ud7.1:0.1":	"อุทาน ๗ฯ๑ ",
"ud7.1:0.2":	"ปฐมลกุณฺฑกภทฺทิยสุตฺต ",
"ud7.1:1.1":	"เอวํ เม สุตํ—",
"ud7.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud7.1:1.3":	"เตน โข ปน สมเยน อายสฺมา สาริปุตฺโต อายสฺมนฺตํ ลกุณฺฑกภทฺทิยํ อเนกปริยาเยน ธมฺมิยา กถาย สนฺทเสฺสติ สมาทเปติ สมุตฺเตเชติ สมฺปหํเสติฯ ",
"ud7.1:2.1":	"อถ โข อายสฺมโต ลกุณฺฑกภทฺทิยสฺส อายสฺมตา สาริปุตฺเตน อเนกปริยาเยน ธมฺมิยา กถาย สนฺทสฺสิยมานสฺส สมาทปิยมานสฺส สมุตฺเตชิยมานสฺส สมฺปหํสิยมานสฺส อนุปาทาย อาสเวหิ จิตฺตํ วิมุจฺจิฯ ",
"ud7.1:3.1":	"อทฺทสา โข ภควา อายสฺมนฺตํ ลกุณฺฑกภทฺทิยํ อายสฺมตา สาริปุตฺเตน อเนกปริยาเยน ธมฺมิยา กถาย สนฺทสฺสิยมานํ สมาทปิยมานํ สมุตฺเตชิยมานํ สมฺปหํสิยมานํ อนุปาทาย อาสเวหิ จิตฺตํ วิมุตฺตํฯ ",
"ud7.1:4.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud7.1:5.1":	"“อุทฺธํ อโธ สพฺพธิ วิปฺปมุตฺโต, ",
"ud7.1:5.2":	"อยํหมสฺมีติ อนานุปสฺสี; ",
"ud7.1:5.3":	"เอวํ วิมุตฺโต อุทตาริ โอฆํ, ",
"ud7.1:5.4":	"อติณฺณปุพฺพํ อปุนพฺภวายา”ติฯ ",
"ud7.1:5.5":	"ปฐมํฯ "
}	
