{	
"iti37:0.1":	"อิติวุตฺตก ๓๗ ",
"iti37:0.2":	"ทุกนิปาต ",
"iti37:0.3":	"ปฐมวคฺค ",
"iti37:0.4":	"โสมนสฺสสุตฺต ",
"iti37:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti37:2.1":	"“ทฺวีหิ, ภิกฺขเว, ธมฺเมหิ สมนฺนาคโต ภิกฺขุ ทิฏฺเฐว ธมฺเม สุขโสมนสฺสพหุโล วิหรติ, โยนิ จสฺส อารทฺธา โหติ อาสวานํ ขยายฯ ",
"iti37:2.2":	"กตเมหิ ทฺวีหิ? ",
"iti37:2.3":	"สํเวชนีเยสุ ฐาเนสุ สํเวชเนน, สํวิคฺคสฺส จ โยนิโส ปธาเนนฯ ",
"iti37:2.4":	"อิเมหิ โข, ภิกฺขเว, ทฺวีหิ ธมฺเมหิ สมนฺนาคโต ภิกฺขุ ทิฏฺเฐว ธมฺเม สุขโสมนสฺสพหุโล วิหรติ, โยนิ จสฺส อารทฺธา โหติ อาสวานํ ขยายา”ติฯ ",
"iti37:2.5":	"เอตมตฺถํ ภควา อโวจฯ ",
"iti37:2.6":	"ตตฺเถตํ อิติ วุจฺจติ",
"iti37:3.1":	"“สํเวชนียฏฺฐาเนสุ, ",
"iti37:3.2":	"สํวิชฺเชเถว ปณฺฑิโต; ",
"iti37:3.3":	"อาตาปี นิปโก ภิกฺขุ, ",
"iti37:3.4":	"ปญฺญาย สมเวกฺขิยฯ ",
"iti37:4.1":	"เอวํ วิหารี อาตาปี, ",
"iti37:4.2":	"สนฺตวุตฺติ อนุทฺธโต; ",
"iti37:4.3":	"เจโตสมถมนุยุตฺโต, ",
"iti37:4.4":	"ขยํ ทุกฺขสฺส ปาปุเณ”ติฯ ",
"iti37:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti37:5.2":	"ทสมํฯ ",
"iti37:5.3":	"ปฐโม วคฺโคฯ ",
"iti37:6.0":	"ตสฺสุทฺทานํ ",
"iti37:6.1":	"เทฺว จ ภิกฺขู ตปนียา, ",
"iti37:6.2":	"ตปนียา ปรตฺเถหิ; ",
"iti37:6.3":	"อาตาปี นกุหนา เทฺว, ",
"iti37:6.4":	"โสมนเสฺสน เต ทสาติฯ "
}	
