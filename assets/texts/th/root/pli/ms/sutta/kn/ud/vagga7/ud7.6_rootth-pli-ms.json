{	
"ud7.6:0.1":	"อุทาน ๗ฯ๖ ",
"ud7.6:0.2":	"ตณฺหาสงฺขยสุตฺต ",
"ud7.6:1.1":	"เอวํ เม สุตํ—",
"ud7.6:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud7.6:1.3":	"เตน โข ปน สมเยน อายสฺมา อญฺญาสิโกณฺฑญฺโญ ภควโต อวิทูเร นิสินฺโน โหติ ปลฺลงฺกํ อาภุชิตฺวา อุชุํ กายํ ปณิธาย ตณฺหาสงฺขยวิมุตฺตึ ปจฺจเวกฺขมาโนฯ ",
"ud7.6:2.1":	"อทฺทสา โข ภควา อายสฺมนฺตํ อญฺญาสิโกณฺฑญฺญํ อวิทูเร นิสินฺนํ ปลฺลงฺกํ อาภุชิตฺวา อุชุํ กายํ ปณิธาย ตณฺหาสงฺขยวิมุตฺตึ ปจฺจเวกฺขมานํฯ ",
"ud7.6:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud7.6:4.1":	"“ยสฺส มูลํ ฉมา นตฺถิ, ",
"ud7.6:4.2":	"ปณฺณา นตฺถิ กุโต ลตา; ",
"ud7.6:4.3":	"ตํ ธีรํ พนฺธนา มุตฺตํ, ",
"ud7.6:4.4":	"โก ตํ นินฺทิตุมรหติ; ",
"ud7.6:4.5":	"เทวาปิ นํ ปสํสนฺติ, ",
"ud7.6:4.6":	"พฺรหฺมุนาปิ ปสํสิโต”ติฯ ",
"ud7.6:4.7":	"ฉฏฺฐํฯ "
}	
