{	
"ud5.8:0.1":	"อุทาน ๕ฯ๘ ",
"ud5.8:0.2":	"สงฺฆเภทสุตฺต ",
"ud5.8:1.1":	"เอวํ เม สุตํ—",
"ud5.8:1.2":	"เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ",
"ud5.8:1.3":	"เตน โข ปน สมเยน อายสฺมา อานนฺโท ตทหุโปสเถ ปุพฺพณฺหสมยํ นิวาเสตฺวา ปตฺตจีวรมาทาย ราชคหํ ปิณฺฑาย ปาวิสิฯ ",
"ud5.8:2.1":	"อทฺทสา โข เทวทตฺโต อายสฺมนฺตํ อานนฺทํ ราชคเห ปิณฺฑาย จรนฺตํฯ ",
"ud5.8:2.2":	"ทิสฺวาน เยนายสฺมา อานนฺโท เตนุปสงฺกมิ; อุปสงฺกมิตฺวา อายสฺมนฺตํ อานนฺทํ เอตทโวจ",
"ud5.8:2.3":	"“อชฺชตคฺเค ทานาหํ, อาวุโส อานนฺท, อญฺญเตฺรว ภควตา อญฺญตฺร ภิกฺขุสงฺฆา อุโปสถํ กริสฺสามิ สงฺฆกมฺมานิ จา”ติฯ ",
"ud5.8:3.1":	"อถ โข อายสฺมา อานนฺโท ราชคเห ปิณฺฑาย จริตฺวา ปจฺฉาภตฺตํ ปิณฺฑปาตปฏิกฺกนฺโต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"ud5.8:3.2":	"เอกมนฺตํ นิสินฺโน โข อายสฺมา อานนฺโท ภควนฺตํ เอตทโวจ",
"ud5.8:4.1":	"“อิธาหํ, ภนฺเต, ปุพฺพณฺหสมยํ นิวาเสตฺวา ปตฺตจีวรมาทาย ราชคหํ ปิณฺฑาย ปาวิสึฯ ",
"ud5.8:4.2":	"อทฺทสา โข มํ, ภนฺเต, เทวทตฺโต ราชคเห ปิณฺฑาย จรนฺตํฯ ",
"ud5.8:4.3":	"ทิสฺวาน เยนาหํ เตนุปสงฺกมิ; อุปสงฺกมิตฺวา มํ เอตทโวจ",
"ud5.8:4.4":	"‘อชฺชตคฺเค ทานาหํ, อาวุโส อานนฺท, อญฺญเตฺรว ภควตา อญฺญตฺร ภิกฺขุสงฺฆา อุโปสถํ กริสฺสามิ สงฺฆกมฺมานิ จา’ติฯ ",
"ud5.8:4.5":	"อชฺช, ภนฺเต, เทวทตฺโต สงฺฆํ ภินฺทิสฺสติ, อุโปสถญฺจ กริสฺสติ สงฺฆกมฺมานิ จา”ติฯ ",
"ud5.8:5.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud5.8:6.1":	"“สุกรํ สาธุนา สาธุ, ",
"ud5.8:6.2":	"สาธุ ปาเปน ทุกฺกรํ; ",
"ud5.8:6.3":	"ปาปํ ปาเปน สุกรํ, ",
"ud5.8:6.4":	"ปาปมริเยหิ ทุกฺกรนฺ”ติฯ ",
"ud5.8:6.5":	"อฏฺฐมํฯ "
}	
