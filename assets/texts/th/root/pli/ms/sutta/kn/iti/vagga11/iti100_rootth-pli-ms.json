{	
"iti100:0.1":	"อิติวุตฺตก ๑๐๐ ",
"iti100:0.2":	"จตุกฺกนิปาต ",
"iti100:0.3":	"พฺราหฺมณธมฺมยาควคฺค ",
"iti100:0.4":	"พฺราหฺมณธมฺมยาคสุตฺต ",
"iti100:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti100:2.1":	"“อหมสฺมิ, ภิกฺขเว, พฺราหฺมโณ ยาจโยโค สทา ปยตปาณิ อนฺติมเทหธโร อนุตฺตโร ภิสกฺโก สลฺลกตฺโตฯ ",
"iti100:2.2":	"ตสฺส เม ตุเมฺห ปุตฺตา โอรสา มุขโต ชาตา ธมฺมชา ธมฺมนิมฺมิตา ธมฺมทายาทา, โน อามิสทายาทาฯ ",
"iti100:3.1":	"เทฺวมานิ, ภิกฺขเว, ทานานิ—",
"iti100:3.2":	"อามิสทานญฺจ ธมฺมทานญฺจฯ ",
"iti100:3.3":	"เอตทคฺคํ, ภิกฺขเว, อิเมสํ ทฺวินฺนํ ทานานํ ยทิทํ ธมฺมทานํฯ ",
"iti100:4.1":	"เทฺวเม, ภิกฺขเว, สํวิภาคา—",
"iti100:4.2":	"อามิสสํวิภาโค จ ธมฺมสํวิภาโค จฯ ",
"iti100:4.3":	"เอตทคฺคํ, ภิกฺขเว, อิเมสํ ทฺวินฺนํ สํวิภาคานํ ยทิทํ ธมฺมสํวิภาโคฯ ",
"iti100:5.1":	"เทฺวเม, ภิกฺขเว, อนุคฺคหา—",
"iti100:5.2":	"อามิสานุคฺคโห จ ธมฺมานุคฺคโห จฯ ",
"iti100:5.3":	"เอตทคฺคํ, ภิกฺขเว, อิเมสํ ทฺวินฺนํ อนุคฺคหานํ ยทิทํ ธมฺมานุคฺคโหฯ ",
"iti100:6.1":	"เทฺวเม, ภิกฺขเว, ยาคา—",
"iti100:6.2":	"อามิสยาโค จ ธมฺมยาโค จฯ ",
"iti100:6.3":	"เอตทคฺคํ, ภิกฺขเว, อิเมสํ ทฺวินฺนํ ยาคานํ ยทิทํ ธมฺมยาโค”ติฯ ",
"iti100:6.4":	"เอตมตฺถํ ภควา อโวจฯ ",
"iti100:6.5":	"ตตฺเถตํ อิติ วุจฺจติ",
"iti100:7.1":	"“โย ธมฺมยาคํ อยชี อมจฺฉรี, ",
"iti100:7.2":	"ตถาคโต สพฺพภูตานุกมฺปี; ",
"iti100:7.3":	"ตํ ตาทิสํ เทวมนุสฺสเสฏฺฐํ, ",
"iti100:7.4":	"สตฺตา นมสฺสนฺติ ภวสฺส ปารคุนฺ”ติฯ ",
"iti100:8.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti100:8.2":	"ปฐมํฯ "
}	
