{	
"dhp60:0.1":	"ขุทฺทกนิกาย ",
"dhp60:0.2":	"ธมฺมปท ",
"dhp60:0.3":	"พาลวคฺค ",
"dhp60:0.4":	"อญฺญตรปุริสวตฺถุ ",
"dhp60:1":	"ทีฆา ชาครโต รตฺติ, ",
"dhp60:2":	"ทีฆํ สนฺตสฺส โยชนํ; ",
"dhp60:3":	"ทีโฆ พาลาน สํสาโร, ",
"dhp60:4":	"สทฺธมฺมํ อวิชานตํฯ ",
"dhp61:0":	"มหากสฺสปสทฺธิวิหาริกวตฺถุ ",
"dhp61:1":	"จรญฺเจ นาธิคจฺเฉยฺย, ",
"dhp61:2":	"เสยฺยํ สทิสมตฺตโน; ",
"dhp61:3":	"เอกจริยํ ทฬฺหํ กยิรา, ",
"dhp61:4":	"นตฺถิ พาเล สหายตาฯ ",
"dhp62:0":	"อานนฺทเสฏฺฐิวตฺถุ ",
"dhp62:1":	"ปุตฺตา มตฺถิ ธนํ มตฺถิ, ",
"dhp62:2":	"อิติ พาโล วิหญฺญติ; ",
"dhp62:3":	"อตฺตา หิ อตฺตโน นตฺถิ, ",
"dhp62:4":	"กุโต ปุตฺตา กุโต ธนํฯ ",
"dhp63:0":	"คณฺฐิเภทกโจรวตฺถุ ",
"dhp63:1":	"โย พาโล มญฺญติ พาลฺยํ, ",
"dhp63:2":	"ปณฺฑิโต วาปิ เตน โส; ",
"dhp63:3":	"พาโล จ ปณฺฑิตมานี, ",
"dhp63:4":	"ส เว “พาโล”ติ วุจฺจติฯ ",
"dhp64:0":	"อุทายิตฺเถรวตฺถุ ",
"dhp64:1":	"ยาวชีวมฺปิ เจ พาโล, ",
"dhp64:2":	"ปณฺฑิตํ ปยิรุปาสติ; ",
"dhp64:3":	"น โส ธมฺมํ วิชานาติ, ",
"dhp64:4":	"ทพฺพี สูปรสํ ยถาฯ ",
"dhp65:0":	"ตึสปาเวยฺยกภิกฺขุวตฺถุ ",
"dhp65:1":	"มุหุตฺตมปิ เจ วิญฺญู, ",
"dhp65:2":	"ปณฺฑิตํ ปยิรุปาสติ; ",
"dhp65:3":	"ขิปฺปํ ธมฺมํ วิชานาติ, ",
"dhp65:4":	"ชิวฺหา สูปรสํ ยถาฯ ",
"dhp66:0":	"สุปฺปพุทฺธกุฏฺฐิวตฺถุ ",
"dhp66:1":	"จรนฺติ พาลา ทุมฺเมธา, ",
"dhp66:2":	"อมิตฺเตเนว อตฺตนา; ",
"dhp66:3":	"กโรนฺตา ปาปกํ กมฺมํ, ",
"dhp66:4":	"ยํ โหติ กฏุกปฺผลํฯ ",
"dhp67:0":	"กสฺสกวตฺถุ ",
"dhp67:1":	"น ตํ กมฺมํ กตํ สาธุ, ",
"dhp67:2":	"ยํ กตฺวา อนุตปฺปติ; ",
"dhp67:3":	"ยสฺส อสฺสุมุโข โรทํ, ",
"dhp67:4":	"วิปากํ ปฏิเสวติฯ ",
"dhp68:0":	"สุมนมาลาการวตฺถุ ",
"dhp68:1":	"ตญฺจ กมฺมํ กตํ สาธุ, ",
"dhp68:2":	"ยํ กตฺวา นานุตปฺปติ; ",
"dhp68:3":	"ยสฺส ปตีโต สุมโน, ",
"dhp68:4":	"วิปากํ ปฏิเสวติฯ ",
"dhp69:0":	"อุปฺปลวณฺณตฺเถรีวตฺถุ ",
"dhp69:1":	"มธุํวา มญฺญติ พาโล, ",
"dhp69:2":	"ยาว ปาปํ น ปจฺจติ; ",
"dhp69:3":	"ยทา จ ปจฺจติ ปาปํ, ",
"dhp69:4":	"อถ ทุกฺขํ นิคจฺฉติฯ ",
"dhp70:0":	"ชมฺพุกตฺเถรวตฺถุ ",
"dhp70:1":	"มาเส มาเส กุสคฺเคน, ",
"dhp70:2":	"พาโล ภุญฺเชยฺย โภชนํ; ",
"dhp70:3":	"น โส สงฺขาตธมฺมานํ, ",
"dhp70:4":	"กลํ อคฺฆติ โสฬสึฯ ",
"dhp71:0":	"อหิเปตวตฺถุ ",
"dhp71:1":	"น หิ ปาปํ กตํ กมฺมํ, ",
"dhp71:2":	"สชฺชุขีรํว มุจฺจติ; ",
"dhp71:3":	"ฑหนฺตํ พาลมเนฺวติ, ",
"dhp71:4":	"ภสฺมจฺฉนฺโนว ปาวโกฯ ",
"dhp72:0":	"สฏฺฐิกูฏเปตวตฺถุ ",
"dhp72:1":	"ยาวเทว อนตฺถาย, ",
"dhp72:2":	"ญตฺตํ พาลสฺส ชายติ; ",
"dhp72:3":	"หนฺติ พาลสฺส สุกฺกํสํ, ",
"dhp72:4":	"มุทฺธมสฺส วิปาตยํฯ ",
"dhp73:0":	"จิตฺตคหปติวตฺถุ ",
"dhp73:1":	"อสนฺตํ ภาวนมิจฺเฉยฺย, ",
"dhp73:2":	"ปุเรกฺขารญฺจ ภิกฺขุสุ; ",
"dhp73:3":	"อาวาเสสุ จ อิสฺสริยํ, ",
"dhp73:4":	"ปูชํ ปรกุเลสุ จฯ ",
"dhp74:1":	"มเมว กต มญฺญนฺตุ, ",
"dhp74:2":	"คิหี ปพฺพชิตา อุโภ; ",
"dhp74:3":	"มเมวาติวสา อสฺสุ, ",
"dhp74:4":	"กิจฺจากิจฺเจสุ กิสฺมิจิ; ",
"dhp74:5":	"อิติ พาลสฺส สงฺกปฺโป, ",
"dhp74:6":	"อิจฺฉา มาโน จ วฑฺฒติฯ ",
"dhp75:0":	"วนวาสิติสฺสสามเณรวตฺถุ ",
"dhp75:1":	"อญฺญา หิ ลาภูปนิสา, ",
"dhp75:2":	"อญฺญา นิพฺพานคามินี; ",
"dhp75:3":	"เอวเมตํ อภิญฺญาย, ",
"dhp75:4":	"ภิกฺขุ พุทฺธสฺส สาวโก; ",
"dhp75:5":	"สกฺการํ นาภินนฺเทยฺย, ",
"dhp75:6":	"วิเวกมนุพฺรูหเยฯ ",
"dhp75:7":	"พาลวคฺโค ปญฺจโมฯ "
}	
