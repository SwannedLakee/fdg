{	
"iti35:0.1":	"อิติวุตฺตก ๓๕ ",
"iti35:0.2":	"ทุกนิปาต ",
"iti35:0.3":	"ปฐมวคฺค ",
"iti35:0.4":	"ปฐมชนนกุหนสุตฺต ",
"iti35:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti35:2.1":	"“นยิทํ, ภิกฺขเว, พฺรหฺมจริยํ วุสฺสติ ชนกุหนตฺถํ, น ชนลปนตฺถํ, น ลาภสกฺการสิโลกานิสํสตฺถํ, น ‘อิติ มํ ชโน ชานาตู’ติฯ ",
"iti35:2.2":	"อถ โข อิทํ, ภิกฺขเว, พฺรหฺมจริยํ วุสฺสติ สํวรตฺถญฺเจว ปหานตฺถญฺจา”ติฯ ",
"iti35:2.3":	"เอตมตฺถํ ภควา อโวจฯ ",
"iti35:2.4":	"ตตฺเถตํ อิติ วุจฺจติ",
"iti35:3.1":	"“สํวรตฺถํ ปหานตฺถํ, ",
"iti35:3.2":	"พฺรหฺมจริยํ อนีติหํ; ",
"iti35:3.3":	"อเทสยิ โส ภควา, ",
"iti35:3.4":	"นิพฺพาโนคธคามินํฯ ",
"iti35:4.1":	"เอส มคฺโค มหตฺเตหิ, ",
"iti35:4.2":	"อนุยาโต มเหสิภิ; ",
"iti35:4.3":	"เย เย ตํ ปฏิปชฺชนฺติ, ",
"iti35:4.4":	"ยถา พุทฺเธน เทสิตํ; ",
"iti35:4.5":	"ทุกฺขสฺสนฺตํ กริสฺสนฺติ, ",
"iti35:4.6":	"สตฺถุสาสนการิโน”ติฯ ",
"iti35:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti35:5.2":	"อฏฺฐมํฯ "
}	
