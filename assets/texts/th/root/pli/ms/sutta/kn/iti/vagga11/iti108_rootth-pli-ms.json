{	
"iti108:0.1":	"อิติวุตฺตก ๑๐๘ ",
"iti108:0.2":	"จตุกฺกนิปาต ",
"iti108:0.3":	"พฺราหฺมณธมฺมยาควคฺค ",
"iti108:0.4":	"กุหสุตฺต ",
"iti108:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti108:2.1":	"“เย เกจิ, ภิกฺขเว, ภิกฺขู กุหา ถทฺธา ลปา สิงฺคี อุนฺนฬา อสมาหิตา, น เม เต, ภิกฺขเว, ภิกฺขู มามกาฯ ",
"iti108:2.2":	"อปคตา จ เต, ภิกฺขเว, ภิกฺขู อิมสฺมา ธมฺมวินยา; น จ เต อิมสฺมึ ธมฺมวินเย วุทฺธึ วิรูฬฺหึ เวปุลฺลํ อาปชฺชนฺติฯ ",
"iti108:2.3":	"เย จ โข, ภิกฺขเว, ภิกฺขู นิกฺกุหา นิลฺลปา ธีรา อตฺถทฺธา สุสมาหิตา, เต โข เม, ภิกฺขเว, ภิกฺขู มามกาฯ ",
"iti108:2.4":	"อนปคตา จ เต, ภิกฺขเว, ภิกฺขู อิมสฺมา ธมฺมวินยา; เต จ อิมสฺมึ ธมฺมวินเย วุทฺธึ วิรูฬฺหึ เวปุลฺลํ อาปชฺชนฺตี”ติฯ ",
"iti108:2.5":	"เอตมตฺถํ ภควา อโวจฯ ",
"iti108:2.6":	"ตตฺเถตํ อิติ วุจฺจติ",
"iti108:3.1":	"“กุหา ถทฺธา ลปา สิงฺคี, ",
"iti108:3.2":	"อุนฺนฬา อสมาหิตา; ",
"iti108:3.3":	"น เต ธมฺเม วิรูหนฺติ, ",
"iti108:3.4":	"สมฺมาสมฺพุทฺธเทสิเตฯ ",
"iti108:4.1":	"นิกฺกุหา นิลฺลปา ธีรา, ",
"iti108:4.2":	"อตฺถทฺธา สุสมาหิตา; ",
"iti108:4.3":	"เต เว ธมฺเม วิรูหนฺติ, ",
"iti108:4.4":	"สมฺมาสมฺพุทฺธเทสิเต”ติฯ ",
"iti108:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti108:5.2":	"นวมํฯ "
}	
