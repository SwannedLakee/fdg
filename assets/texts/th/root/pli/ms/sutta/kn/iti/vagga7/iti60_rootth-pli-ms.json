{	
"iti60:0.1":	"อิติวุตฺตก ๖๐ ",
"iti60:0.2":	"ติกนิปาต ",
"iti60:0.3":	"ทุติยวคฺค ",
"iti60:0.4":	"ปุญฺญกิริยวตฺถุสุตฺต ",
"iti60:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti60:2.1":	"“ตีณิมานิ, ภิกฺขเว, ปุญฺญกิริยวตฺถูนิฯ ",
"iti60:2.2":	"กตมานิ ตีณิ? ",
"iti60:2.3":	"ทานมยํ ปุญฺญกิริยวตฺถุ, สีลมยํ ปุญฺญกิริยวตฺถุ, ภาวนามยํ ปุญฺญกิริยวตฺถุ—",
"iti60:2.4":	"อิมานิ โข, ภิกฺขเว, ตีณิ ปุญฺญกิริยวตฺถูนี”ติฯ ",
"iti60:2.5":	"เอตมตฺถํ ภควา อโวจฯ ",
"iti60:2.6":	"ตตฺเถตํ อิติ วุจฺจติ",
"iti60:3.1":	"“ปุญฺญเมว โส สิกฺเขยฺย, ",
"iti60:3.2":	"อายตคฺคํ สุขุทฺรยํ; ",
"iti60:3.3":	"ทานญฺจ สมจริยญฺจ, ",
"iti60:3.4":	"เมตฺตจิตฺตญฺจ ภาวเยฯ ",
"iti60:4.1":	"เอเต ธมฺเม ภาวยิตฺวา, ",
"iti60:4.2":	"ตโย สุขสมุทฺทเย; ",
"iti60:4.3":	"อพฺยาพชฺฌํ สุขํ โลกํ, ",
"iti60:4.4":	"ปณฺฑิโต อุปปชฺชตี”ติฯ ",
"iti60:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti60:5.2":	"ปฐมํฯ "
}	
