{	
"iti19:0.1":	"อิติวุตฺตก ๑๙ ",
"iti19:0.2":	"เอกกนิปาต ",
"iti19:0.3":	"ทุติยวคฺค ",
"iti19:0.4":	"สงฺฆสามคฺคีสุตฺต ",
"iti19:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti19:2.1":	"“เอกธมฺโม, ภิกฺขเว, โลเก อุปฺปชฺชมาโน อุปฺปชฺชติ พหุชนหิตาย พหุชนสุขาย พหุโน ชนสฺส อตฺถาย หิตาย สุขาย เทวมนุสฺสานํฯ ",
"iti19:2.2":	"กตโม เอกธมฺโม? ",
"iti19:2.3":	"สงฺฆสามคฺคีฯ ",
"iti19:2.4":	"สงฺเฆ โข ปน, ภิกฺขเว, สมคฺเค น เจว อญฺญมญฺญํ ภณฺฑนานิ โหนฺติ, น จ อญฺญมญฺญํ ปริภาสา โหนฺติ, น จ อญฺญมญฺญํ ปริกฺเขปา โหนฺติ, น จ อญฺญมญฺญํ ปริจฺจชนา โหนฺติฯ ",
"iti19:2.5":	"ตตฺถ อปฺปสนฺนา เจว ปสีทนฺติ, ปสนฺนานญฺจ ภิโยฺยภาโว โหตี”ติฯ ",
"iti19:2.6":	"เอตมตฺถํ ภควา อโวจฯ ",
"iti19:2.7":	"ตตฺเถตํ อิติ วุจฺจติ",
"iti19:3.1":	"“สุขา สงฺฆสฺส สามคฺคี, ",
"iti19:3.2":	"สมคฺคานญฺจนุคฺคโห; ",
"iti19:3.3":	"สมคฺครโต ธมฺมฏฺโฐ, ",
"iti19:3.4":	"โยคกฺเขมา น ธํสติ; ",
"iti19:3.5":	"สงฺฆํ สมคฺคํ กตฺวาน, ",
"iti19:3.6":	"กปฺปํ สคฺคมฺหิ โมทตี”ติฯ ",
"iti19:4.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti19:4.2":	"นวมํฯ "
}	
