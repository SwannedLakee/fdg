{	
"iti62:0.1":	"อิติวุตฺตก ๖๒ ",
"iti62:0.2":	"ติกนิปาต ",
"iti62:0.3":	"ทุติยวคฺค ",
"iti62:0.4":	"อินฺทฺริยสุตฺต ",
"iti62:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti62:2.1":	"“ตีณิมานิ, ภิกฺขเว, อินฺทฺริยานิฯ ",
"iti62:2.2":	"กตมานิ ตีณิ? ",
"iti62:2.3":	"อนญฺญาตญฺญสฺสามีตินฺทฺริยํ, อญฺญินฺทฺริยํ, อญฺญาตาวินฺทฺริยํ—",
"iti62:2.4":	"อิมานิ โข, ภิกฺขเว, ตีณิ อินฺทฺริยานี”ติฯ ",
"iti62:2.5":	"เอตมตฺถํ ภควา อโวจฯ ",
"iti62:2.6":	"ตตฺเถตํ อิติ วุจฺจติ",
"iti62:3.1":	"“เสขสฺส สิกฺขมานสฺส, ",
"iti62:3.2":	"อุชุมคฺคานุสาริโน; ",
"iti62:3.3":	"ขยสฺมึ ปฐมํ ญาณํ, ",
"iti62:3.4":	"ตโต อญฺญา อนนฺตราฯ ",
"iti62:4.1":	"ตโต อญฺญาวิมุตฺตสฺส, ",
"iti62:4.2":	"ญาณํ เว โหติ ตาทิโน; ",
"iti62:4.3":	"อกุปฺปา เม วิมุตฺตีติ, ",
"iti62:4.4":	"ภวสํโยชนกฺขยาฯ ",
"iti62:5.1":	"ส เว อินฺทฺริยสมฺปนฺโน, ",
"iti62:5.2":	"สนฺโต สนฺติปเท รโต; ",
"iti62:5.3":	"ธาเรติ อนฺติมํ เทหํ, ",
"iti62:5.4":	"เชตฺวา มารํ สวาหินินฺ”ติฯ ",
"iti62:6.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti62:6.2":	"ตติยํฯ "
}	
