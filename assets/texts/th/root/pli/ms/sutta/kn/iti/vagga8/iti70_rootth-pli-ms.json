{	
"iti70:0.1":	"อิติวุตฺตก ๗๐ ",
"iti70:0.2":	"ติกนิปาต ",
"iti70:0.3":	"ตติยวคฺค ",
"iti70:0.4":	"มิจฺฉาทิฏฺฐิกสุตฺต ",
"iti70:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti70:2.1":	"“ทิฏฺฐา มยา, ภิกฺขเว, สตฺตา กายทุจฺจริเตน สมนฺนาคตา วจีทุจฺจริเตน สมนฺนาคตา มโนทุจฺจริเตน สมนฺนาคตา อริยานํ อุปวาทกา มิจฺฉาทิฏฺฐิกา มิจฺฉาทิฏฺฐิกมฺมสมาทานาฯ ",
"iti70:2.2":	"เต กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปนฺนาฯ ",
"iti70:3.1":	"ตํ โข ปนาหํ, ภิกฺขเว, นาญฺญสฺส สมณสฺส วา พฺราหฺมณสฺส วา สุตฺวา วทามิฯ ",
"iti70:3.2":	"ทิฏฺฐา มยา, ภิกฺขเว, สตฺตา กายทุจฺจริเตน สมนฺนาคตา วจีทุจฺจริเตน สมนฺนาคตา มโนทุจฺจริเตน สมนฺนาคตา อริยานํ อุปวาทกา มิจฺฉาทิฏฺฐิกา มิจฺฉาทิฏฺฐิกมฺมสมาทานาฯ ",
"iti70:3.3":	"เต กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปนฺนาฯ ",
"iti70:3.4":	"อปิ จ, ภิกฺขเว, ยเทว สามํ ญาตํ สามํ ทิฏฺฐํ สามํ วิทิตํ ตเทวาหํ วทามิฯ ",
"iti70:4.1":	"ทิฏฺฐา มยา, ภิกฺขเว, สตฺตา กายทุจฺจริเตน สมนฺนาคตา วจีทุจฺจริเตน สมนฺนาคตา มโนทุจฺจริเตน สมนฺนาคตา อริยานํ อุปวาทกา มิจฺฉาทิฏฺฐิกา มิจฺฉาทิฏฺฐิกมฺมสมาทานาฯ ",
"iti70:4.2":	"เต กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปนฺนา”ติฯ ",
"iti70:4.3":	"เอตมตฺถํ ภควา อโวจฯ ",
"iti70:4.4":	"ตตฺเถตํ อิติ วุจฺจติ",
"iti70:5.1":	"“มิจฺฉา มนํ ปณิธาย, ",
"iti70:5.2":	"มิจฺฉา วาจญฺจ ภาสิย; ",
"iti70:5.3":	"มิจฺฉา กมฺมานิ กตฺวาน, ",
"iti70:5.4":	"กาเยน อิธ ปุคฺคโลฯ ",
"iti70:6.1":	"อปฺปสฺสุตาปุญฺญกโร, ",
"iti70:6.2":	"อปฺปสฺมึ อิธ ชีวิเต; ",
"iti70:6.3":	"กายสฺส เภทา ทุปฺปญฺโญ, ",
"iti70:6.4":	"นิรยํ โสปปชฺชตี”ติฯ ",
"iti70:7.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti70:7.2":	"ปฐมํฯ "
}	
