{	
"iti102:0.1":	"อิติวุตฺตก ๑๐๒ ",
"iti102:0.2":	"จตุกฺกนิปาต ",
"iti102:0.3":	"พฺราหฺมณธมฺมยาควคฺค ",
"iti102:0.4":	"อาสวกฺขยสุตฺต ",
"iti102:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti102:2.1":	"“ชานโตหํ, ภิกฺขเว, ปสฺสโต อาสวานํ ขยํ วทามิ, โน อชานโต โน อปสฺสโตฯ ",
"iti102:2.2":	"กิญฺจ, ภิกฺขเว, ชานโต, กึ ปสฺสโต อาสวานํ ขโย โหติ? ",
"iti102:2.3":	"อิทํ ทุกฺขนฺติ, ภิกฺขเว, ชานโต ปสฺสโต อาสวานํ ขโย โหติฯ อยํ ทุกฺขสมุทโยติ, ภิกฺขเว, ชานโต ปสฺสโต อาสวานํ ขโย โหติฯ อยํ ทุกฺขนิโรโธติ, ภิกฺขเว, ชานโต ปสฺสโต อาสวานํ ขโย โหติฯ อยํ ทุกฺขนิโรธคามินี ปฏิปทาติ, ภิกฺขเว, ชานโต ปสฺสโต อาสวานํ ขโย โหติฯ ",
"iti102:2.4":	"เอวํ โข, ภิกฺขเว, ชานโต เอวํ ปสฺสโต อาสวานํ ขโย โหตี”ติฯ ",
"iti102:2.5":	"เอตมตฺถํ ภควา อโวจฯ ",
"iti102:2.6":	"ตตฺเถตํ อิติ วุจฺจติ",
"iti102:3.1":	"“เสขสฺส สิกฺขมานสฺส, ",
"iti102:3.2":	"อุชุมคฺคานุสาริโน; ",
"iti102:3.3":	"ขยสฺมึ ปฐมํ ญาณํ, ",
"iti102:3.4":	"ตโต อญฺญา อนนฺตราฯ ",
"iti102:4.1":	"ตโต อญฺญาวิมุตฺตสฺส, ",
"iti102:4.2":	"วิมุตฺติญาณมุตฺตมํ; ",
"iti102:4.3":	"อุปฺปชฺชติ ขเย ญาณํ, ",
"iti102:4.4":	"ขีณา สํโยชนา อิติฯ ",
"iti102:5.1":	"น เตฺววิทํ กุสีเตน, ",
"iti102:5.2":	"พาเลนมวิชานตา; ",
"iti102:5.3":	"นิพฺพานํ อธิคนฺตพฺพํ, ",
"iti102:5.4":	"สพฺพคนฺถปฺปโมจนนฺ”ติฯ ",
"iti102:6.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti102:6.2":	"ตติยํฯ "
}	
