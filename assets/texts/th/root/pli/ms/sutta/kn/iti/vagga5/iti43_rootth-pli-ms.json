{	
"iti43:0.1":	"อิติวุตฺตก ๔๓ ",
"iti43:0.2":	"ทุกนิปาต ",
"iti43:0.3":	"ทุติยวคฺค ",
"iti43:0.4":	"อชาตสุตฺต ",
"iti43:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti43:2.1":	"“อตฺถิ, ภิกฺขเว, อชาตํ อภูตํ อกตํ อสงฺขตํฯ ",
"iti43:2.2":	"โน เจตํ, ภิกฺขเว, อภวิสฺส อชาตํ อภูตํ อกตํ อสงฺขตํ, นยิธ ชาตสฺส ภูตสฺส กตสฺส สงฺขตสฺส นิสฺสรณํ ปญฺญาเยถฯ ",
"iti43:2.3":	"ยสฺมา จ โข, ภิกฺขเว, อตฺถิ อชาตํ อภูตํ อกตํ อสงฺขตํ, ตสฺมา ชาตสฺส ภูตสฺส กตสฺส สงฺขตสฺส นิสฺสรณํ ปญฺญายตี”ติฯ ",
"iti43:2.4":	"เอตมตฺถํ ภควา อโวจฯ ",
"iti43:2.5":	"ตตฺเถตํ อิติ วุจฺจติ",
"iti43:3.1":	"“ชาตํ ภูตํ สมุปฺปนฺนํ, ",
"iti43:3.2":	"กตํ สงฺขตมทฺธุวํ; ",
"iti43:3.3":	"ชรามรณสงฺฆาฏํ, ",
"iti43:3.4":	"โรคนีฬํ ปภงฺคุรํฯ ",
"iti43:4.1":	"อาหารเนตฺติปฺปภวํ, ",
"iti43:4.2":	"นาลํ ตทภินนฺทิตุํ; ",
"iti43:4.3":	"ตสฺส นิสฺสรณํ สนฺตํ, ",
"iti43:4.4":	"อตกฺกาวจรํ ธุวํฯ ",
"iti43:5.1":	"อชาตํ อสมุปฺปนฺนํ, ",
"iti43:5.2":	"อโสกํ วิรชํ ปทํ; ",
"iti43:5.3":	"นิโรโธ ทุกฺขธมฺมานํ, ",
"iti43:5.4":	"สงฺขารูปสโม สุโข”ติฯ ",
"iti43:6.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti43:6.2":	"ฉฏฺฐํฯ "
}	
