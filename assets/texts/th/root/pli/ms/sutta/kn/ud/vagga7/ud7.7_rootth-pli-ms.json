{	
"ud7.7:0.1":	"อุทาน ๗ฯ๗ ",
"ud7.7:0.2":	"ปปญฺจขยสุตฺต ",
"ud7.7:1.1":	"เอวํ เม สุตํ—",
"ud7.7:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud7.7:1.3":	"เตน โข ปน สมเยน ภควา อตฺตโน ปปญฺจสญฺญาสงฺขาปหานํ ปจฺจเวกฺขมาโน นิสินฺโน โหติฯ ",
"ud7.7:2.1":	"อถ โข ภควา อตฺตโน ปปญฺจสญฺญาสงฺขาปหานํ วิทิตฺวา ตายํ เวลายํ อิมํ อุทานํ อุทาเนสิ",
"ud7.7:3.1":	"“ยสฺส ปปญฺจา ฐิติ จ นตฺถิ, ",
"ud7.7:3.2":	"สนฺทานํ ปลิฆญฺจ วีติวตฺโต; ",
"ud7.7:3.3":	"ตํ นิตฺตณฺหํ มุนึ จรนฺตํ, ",
"ud7.7:3.4":	"นาวชานาติ สเทวโกปิ โลโก”ติฯ ",
"ud7.7:3.5":	"สตฺตมํฯ "
}	
