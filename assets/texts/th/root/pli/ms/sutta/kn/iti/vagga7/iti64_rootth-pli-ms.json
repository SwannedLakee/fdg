{	
"iti64:0.1":	"อิติวุตฺตก ๖๔ ",
"iti64:0.2":	"ติกนิปาต ",
"iti64:0.3":	"ทุติยวคฺค ",
"iti64:0.4":	"ทุจฺจริตสุตฺต ",
"iti64:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti64:2.1":	"“ตีณิมานิ, ภิกฺขเว, ทุจฺจริตานิฯ ",
"iti64:2.2":	"กตมานิ ตีณิ? ",
"iti64:2.3":	"กายทุจฺจริตํ, วจีทุจฺจริตํ, มโนทุจฺจริตํ—",
"iti64:2.4":	"อิมานิ โข, ภิกฺขเว, ตีณิ ทุจฺจริตานี”ติฯ ",
"iti64:2.5":	"เอตมตฺถํ ภควา อโวจฯ ",
"iti64:2.6":	"ตตฺเถตํ อิติ วุจฺจติ",
"iti64:3.1":	"“กายทุจฺจริตํ กตฺวา, ",
"iti64:3.2":	"วจีทุจฺจริตานิ จ; ",
"iti64:3.3":	"มโนทุจฺจริตํ กตฺวา, ",
"iti64:3.4":	"ยญฺจญฺญํ โทสสํหิตํฯ ",
"iti64:4.1":	"อกตฺวา กุสลํ กมฺมํ, ",
"iti64:4.2":	"กตฺวานากุสลํ พหุํ; ",
"iti64:4.3":	"กายสฺส เภทา ทุปฺปญฺโญ, ",
"iti64:4.4":	"นิรยํ โสปปชฺชตี”ติฯ ",
"iti64:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti64:5.2":	"ปญฺจมํฯ "
}	
