{	
"ud1.6:0.1":	"อุทาน ๑ฯ๖ ",
"ud1.6:0.2":	"มหากสฺสปสุตฺต ",
"ud1.6:1.1":	"เอวํ เม สุตํ—",
"ud1.6:1.2":	"เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ",
"ud1.6:1.3":	"เตน โข ปน สมเยน อายสฺมา มหากสฺสโป ปิปฺปลิคุหายํ วิหรติ อาพาธิโก ทุกฺขิโต พาฬฺหคิลาโนฯ ",
"ud1.6:1.4":	"อถ โข อายสฺมา มหากสฺสโป อปเรน สมเยน ตมฺหา อาพาธา วุฏฺฐาสิฯ ",
"ud1.6:1.5":	"อถ โข อายสฺมโต มหากสฺสปสฺส ตมฺหา อาพาธา วุฏฺฐิตสฺส เอตทโหสิ",
"ud1.6:1.6":	"“ยนฺนูนาหํ ราชคหํ ปิณฺฑาย ปวิเสยฺยนฺ”ติฯ ",
"ud1.6:2.1":	"เตน โข ปน สมเยน ปญฺจมตฺตานิ เทวตาสตานิ อุสฺสุกฺกํ อาปนฺนานิ โหนฺติ อายสฺมโต มหากสฺสปสฺส ปิณฺฑปาตปฏิลาภายฯ ",
"ud1.6:2.2":	"อถ โข อายสฺมา มหากสฺสโป ตานิ ปญฺจมตฺตานิ เทวตาสตานิ ปฏิกฺขิปิตฺวา ปุพฺพณฺหสมยํ นิวาเสตฺวา ปตฺตจีวรมาทาย ราชคหํ ปิณฺฑาย ปาวิสิ—",
"ud1.6:2.3":	"เยน ทลิทฺทวิสิขา กปณวิสิขา เปสการวิสิขาฯ ",
"ud1.6:2.4":	"อทฺทสา โข ภควา อายสฺมนฺตํ มหากสฺสปํ ราชคเห ปิณฺฑาย จรนฺตํ เยน ทลิทฺทวิสิขา กปณวิสิขา เปสการวิสิขาฯ ",
"ud1.6:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud1.6:4.1":	"“อนญฺญโปสิมญฺญาตํ, ",
"ud1.6:4.2":	"ทนฺตํ สาเร ปติฏฺฐิตํ; ",
"ud1.6:4.3":	"ขีณาสวํ วนฺตโทสํ, ",
"ud1.6:4.4":	"ตมหํ พฺรูมิ พฺราหฺมณนฺ”ติฯ ",
"ud1.6:4.5":	"ฉฏฺฐํฯ "
}	
