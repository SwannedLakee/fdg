{	
"iti98:0.1":	"อิติวุตฺตก ๙๘ ",
"iti98:0.2":	"ติกนิปาต ",
"iti98:0.3":	"ปญฺจมวคฺค ",
"iti98:0.4":	"ทานสุตฺต ",
"iti98:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti98:2.1":	"“เทฺวมานิ, ภิกฺขเว, ทานานิ—",
"iti98:2.2":	"อามิสทานญฺจ ธมฺมทานญฺจฯ ",
"iti98:2.3":	"เอตทคฺคํ, ภิกฺขเว, อิเมสํ ทฺวินฺนํ ทานานํ ยทิทํ ธมฺมทานํฯ ",
"iti98:3.1":	"เทฺวเม, ภิกฺขเว, สํวิภาคา—",
"iti98:3.2":	"อามิสสํวิภาโค จ ธมฺมสํวิภาโค จฯ ",
"iti98:3.3":	"เอตทคฺคํ, ภิกฺขเว, อิเมสํ ทฺวินฺนํ สํวิภาคานํ ยทิทํ ธมฺมสํวิภาโคฯ ",
"iti98:4.1":	"เทฺวเม, ภิกฺขเว, อนุคฺคหา—",
"iti98:4.2":	"อามิสานุคฺคโห จ ธมฺมานุคฺคโห จฯ ",
"iti98:4.3":	"เอตทคฺคํ, ภิกฺขเว, อิเมสํ ทฺวินฺนํ อนุคฺคหานํ ยทิทํ ธมฺมานุคฺคโห”ติฯ ",
"iti98:4.4":	"เอตมตฺถํ ภควา อโวจฯ ",
"iti98:4.5":	"ตตฺเถตํ อิติ วุจฺจติ",
"iti98:5.1":	"“ยมาหุ ทานํ ปรมํ อนุตฺตรํ, ",
"iti98:5.2":	"ยํ สํวิภาคํ ภควา อวณฺณยิ; ",
"iti98:5.3":	"อคฺคมฺหิ เขตฺตมฺหิ ปสนฺนจิตฺโต, ",
"iti98:5.4":	"วิญฺญู ปชานํ โก น ยเชถ กาเลฯ ",
"iti98:6.1":	"เย เจว ภาสนฺติ สุณนฺติ จูภยํ, ",
"iti98:6.2":	"ปสนฺนจิตฺตา สุคตสฺส สาสเน; ",
"iti98:6.3":	"เตสํ โส อตฺโถ ปรโม วิสุชฺฌติ, ",
"iti98:6.4":	"เย อปฺปมตฺตา สุคตสฺส สาสเน”ติฯ ",
"iti98:7.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti98:7.2":	"นวมํฯ "
}	
