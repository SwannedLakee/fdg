{	
"snp3.5:0.1":	"สุตฺต นิปาต ๓ฯ๕ ",
"snp3.5:0.2":	"มาฆสุตฺต ",
"snp3.5:1.1":	"เอวํ เม สุตํ—",
"snp3.5:1.2":	"เอกํ สมยํ ภควา ราชคเห วิหรติ คิชฺฌกูเฏ ปพฺพเตฯ ",
"snp3.5:1.3":	"อถ โข มาโฆ มาณโว เยน ภควา เตนุปสงฺกมิ; อุปสงฺกมิตฺวา ภควตา สทฺธึ สมฺโมทิฯ ",
"snp3.5:1.4":	"สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ ",
"snp3.5:1.5":	"เอกมนฺตํ นิสินฺโน โข มาโฆ มาณโว ภควนฺตํ เอตทโวจ",
"snp3.5:2.1":	"“อหญฺหิ, โภ โคตม, ทายโก ทานปติ วทญฺญู ยาจโยโค; ",
"snp3.5:2.2":	"ธมฺเมน โภเค ปริเยสามิ; ",
"snp3.5:2.3":	"ธมฺเมน โภเค ปริเยสิตฺวา ธมฺมลทฺเธหิ โภเคหิ ธมฺมาธิคเตหิ เอกสฺสปิ ททามิ ทฺวินฺนมฺปิ ติณฺณมฺปิ จตุนฺนมฺปิ ปญฺจนฺนมฺปิ ฉนฺนมฺปิ สตฺตนฺนมฺปิ อฏฺฐนฺนมฺปิ นวนฺนมฺปิ ทสนฺนมฺปิ ททามิ, วีสายปิ ตึสายปิ จตฺตาลีสายปิ ปญฺญาสายปิ ททามิ, สตสฺสปิ ททามิ, ภิโยฺยปิ ททามิฯ ",
"snp3.5:2.4":	"กจฺจาหํ, โภ โคตม, เอวํ ททนฺโต เอวํ ยชนฺโต พหุํ ปุญฺญํ ปสวามี”ติ? ",
"snp3.5:3.1":	"“ตคฺฆ ตฺวํ, มาณว, เอวํ ททนฺโต เอวํ ยชนฺโต พหุํ ปุญฺญํ ปสวสิฯ ",
"snp3.5:3.2":	"โย โข, มาณว, ทายโก ทานปติ วทญฺญู ยาจโยโค; ",
"snp3.5:3.3":	"ธมฺเมน โภเค ปริเยสติ; ",
"snp3.5:3.4":	"ธมฺเมน โภเค ปริเยสิตฺวา ธมฺมลทฺเธหิ โภเคหิ ธมฺมาธิคเตหิ เอกสฺสปิ ททาติ …เป… สตสฺสปิ ททาติ, ภิโยฺยปิ ททาติ, พหุํ โส ปุญฺญํ ปสวตี”ติฯ ",
"snp3.5:3.5":	"อถ โข มาโฆ มาณโว ภควนฺตํ คาถาย อชฺฌภาสิ—",
"snp3.5:4.1":	"“ปุจฺฉามหํ โคตมํ วทญฺญุํ, ",
"snp3.5:4.2":	"(อิติ มาโฆ มาณโว) ",
"snp3.5:4.3":	"กาสายวาสึ อคหํ จรนฺตํ; ",
"snp3.5:4.4":	"โย ยาจโยโค ทานปติ คหฏฺโฐ, ",
"snp3.5:4.5":	"ปุญฺญตฺถิโก ยชติ ปุญฺญเปกฺโข; ",
"snp3.5:4.6":	"ททํ ปเรสํ อิธ อนฺนปานํ, ",
"snp3.5:4.7":	"กถํ หุตํ ยชมานสฺส สุชฺเฌ”ฯ ",
"snp3.5:5.1":	"“โย ยาจโยโค ทานปติ คหฏฺโฐ, ",
"snp3.5:5.2":	"(มาฆาติ ภควา) ",
"snp3.5:5.3":	"ปุญฺญตฺถิโก ยชติ ปุญฺญเปกฺโข; ",
"snp3.5:5.4":	"ททํ ปเรสํ อิธ อนฺนปานํ, ",
"snp3.5:5.5":	"อาราธเย ทกฺขิเณเยฺยภิ ตาทิ”ฯ ",
"snp3.5:6.1":	"“โย ยาจโยโค ทานปติ คหฏฺโฐ, ",
"snp3.5:6.2":	"(อิติ มาโฆ มาณโว) ",
"snp3.5:6.3":	"ปุญฺญตฺถิโก ยชติ ปุญฺญเปกฺโข; ",
"snp3.5:6.4":	"ททํ ปเรสํ อิธ อนฺนปานํ, ",
"snp3.5:6.5":	"อกฺขาหิ เม ภควา ทกฺขิเณเยฺย”ฯ ",
"snp3.5:7.1":	"“เย เว อสตฺตา วิจรนฺติ โลเก, ",
"snp3.5:7.2":	"อกิญฺจนา เกวลิโน ยตตฺตา; ",
"snp3.5:7.3":	"กาเลน เตสุ หพฺยํ ปเวจฺเฉ, ",
"snp3.5:7.4":	"โย พฺราหฺมโณ ปุญฺญเปกฺโข ยเชถฯ ",
"snp3.5:8.1":	"เย สพฺพสํโยชนพนฺธนจฺฉิทา, ",
"snp3.5:8.2":	"ทนฺตา วิมุตฺตา อนีฆา นิราสา; ",
"snp3.5:8.3":	"กาเลน เตสุ หพฺยํ ปเวจฺเฉ, ",
"snp3.5:8.4":	"โย พฺราหฺมโณ ปุญฺญเปกฺโข ยเชถฯ ",
"snp3.5:9.1":	"เย สพฺพสํโยชนวิปฺปมุตฺตา, ",
"snp3.5:9.2":	"ทนฺตา วิมุตฺตา อนีฆา นิราสา; ",
"snp3.5:9.3":	"กาเลน เตสุ หพฺยํ ปเวจฺเฉ, ",
"snp3.5:9.4":	"โย พฺราหฺมโณ ปุญฺญเปกฺโข ยเชถฯ ",
"snp3.5:10.1":	"ราคญฺจ โทสญฺจ ปหาย โมหํ, ",
"snp3.5:10.2":	"ขีณาสวา วูสิตพฺรหฺมจริยา; ",
"snp3.5:10.3":	"กาเลน เตสุ หพฺยํ ปเวจฺเฉ, ",
"snp3.5:10.4":	"โย พฺราหฺมโณ ปุญฺญเปกฺโข ยเชถฯ ",
"snp3.5:11.1":	"เยสุ น มายา วสติ น มาโน, ",
"snp3.5:11.2":	"ขีณาสวา วูสิตพฺรหฺมจริยา; ",
"snp3.5:11.3":	"กาเลน เตสุ หพฺยํ ปเวจฺเฉ, ",
"snp3.5:11.4":	"โย พฺราหฺมโณ ปุญฺญเปกฺโข ยเชถฯ ",
"snp3.5:12.1":	"เย วีตโลภา อมมา นิราสา, ",
"snp3.5:12.2":	"ขีณาสวา วูสิตพฺรหฺมจริยา; ",
"snp3.5:12.3":	"กาเลน เตสุ หพฺยํ ปเวจฺเฉ, ",
"snp3.5:12.4":	"โย พฺราหฺมโณ ปุญฺญเปกฺโข ยเชถฯ ",
"snp3.5:13.1":	"เย เว น ตณฺหาสุ อุปาติปนฺนา, ",
"snp3.5:13.2":	"วิตเรยฺย โอฆํ อมมา จรนฺติ; ",
"snp3.5:13.3":	"กาเลน เตสุ หพฺยํ ปเวจฺเฉ, ",
"snp3.5:13.4":	"โย พฺราหฺมโณ ปุญฺญเปกฺโข ยเชถฯ ",
"snp3.5:14.1":	"เยสํ ตณฺหา นตฺถิ กุหิญฺจิ โลเก, ",
"snp3.5:14.2":	"ภวาภวาย อิธ วา หุรํ วา; ",
"snp3.5:14.3":	"กาเลน เตสุ หพฺยํ ปเวจฺเฉ, ",
"snp3.5:14.4":	"โย พฺราหฺมโณ ปุญฺญเปกฺโข ยเชถฯ ",
"snp3.5:15.1":	"เย กาเม หิตฺวา อคหา จรนฺติ, ",
"snp3.5:15.2":	"สุสญฺญตตฺตา ตสรํว อุชฺชุํ; ",
"snp3.5:15.3":	"กาเลน เตสุ หพฺยํ ปเวจฺเฉ, ",
"snp3.5:15.4":	"โย พฺราหฺมโณ ปุญฺญเปกฺโข ยเชถฯ ",
"snp3.5:16.1":	"เย วีตราคา สุสมาหิตินฺทฺริยา, ",
"snp3.5:16.2":	"จนฺโทว ราหุคฺคหณา ปมุตฺตา; ",
"snp3.5:16.3":	"กาเลน เตสุ หพฺยํ ปเวจฺเฉ, ",
"snp3.5:16.4":	"โย พฺราหฺมโณ ปุญฺญเปกฺโข ยเชถฯ ",
"snp3.5:17.1":	"สมิตาวิโน วีตราคา อโกปา, ",
"snp3.5:17.2":	"เยสํ คตี นตฺถิธ วิปฺปหาย; ",
"snp3.5:17.3":	"กาเลน เตสุ หพฺยํ ปเวจฺเฉ, ",
"snp3.5:17.4":	"โย พฺราหฺมโณ ปุญฺญเปกฺโข ยเชถฯ ",
"snp3.5:18.1":	"ชหิตฺวา ชาติมรณํ อเสสํ, ",
"snp3.5:18.2":	"กถงฺกถึ สพฺพมุปาติวตฺตา; ",
"snp3.5:18.3":	"กาเลน เตสุ หพฺยํ ปเวจฺเฉ, ",
"snp3.5:18.4":	"โย พฺราหฺมโณ ปุญฺญเปกฺโข ยเชถฯ ",
"snp3.5:19.1":	"เย อตฺตทีปา วิจรนฺติ โลเก, ",
"snp3.5:19.2":	"อกิญฺจนา สพฺพธิ วิปฺปมุตฺตา; ",
"snp3.5:19.3":	"กาเลน เตสุ หพฺยํ ปเวจฺเฉ, ",
"snp3.5:19.4":	"โย พฺราหฺมโณ ปุญฺญเปกฺโข ยเชถฯ ",
"snp3.5:20.1":	"เย เหตฺถ ชานนฺติ ยถา ตถา อิทํ, ",
"snp3.5:20.2":	"อยมนฺติมา นตฺถิ ปุนพฺภโวติ; ",
"snp3.5:20.3":	"กาเลน เตสุ หพฺยํ ปเวจฺเฉ, ",
"snp3.5:20.4":	"โย พฺราหฺมโณ ปุญฺญเปกฺโข ยเชถฯ ",
"snp3.5:21.1":	"โย เวทคู ฌานรโต สตีมา, ",
"snp3.5:21.2":	"สมฺโพธิปตฺโต สรณํ พหูนํ; ",
"snp3.5:21.3":	"กาเลน ตมฺหิ หพฺยํ ปเวจฺเฉ, ",
"snp3.5:21.4":	"โย พฺราหฺมโณ ปุญฺญเปกฺโข ยเชถ”ฯ ",
"snp3.5:22.1":	"“อทฺธา อโมฆา มม ปุจฺฉนา อหุ, ",
"snp3.5:22.2":	"(อิติ มาโฆ มาณโว) ",
"snp3.5:22.3":	"อกฺขาสิ เม ภควา ทกฺขิเณเยฺย; ",
"snp3.5:22.4":	"ตฺวเญฺหตฺถ ชานาสิ ยถา ตถา อิทํ, ",
"snp3.5:22.5":	"ตถา หิ เต วิทิโต เอส ธมฺโมฯ ",
"snp3.5:23.1":	"โย ยาจโยโค ทานปติ คหฏฺโฐ, ",
"snp3.5:23.2":	"ปุญฺญตฺถิโก ยชติ ปุญฺญเปกฺโข; ",
"snp3.5:23.3":	"ททํ ปเรสํ อิธ อนฺนปานํ, ",
"snp3.5:23.4":	"อกฺขาหิ เม ภควา ยญฺญสมฺปทํ”ฯ ",
"snp3.5:24.1":	"“ยชสฺสุ ยชมาโน, ",
"snp3.5:24.2":	"(มาฆาติ ภควา) ",
"snp3.5:24.3":	"สพฺพตฺถ จ วิปฺปสาเทหิ จิตฺตํ; ",
"snp3.5:24.4":	"อารมฺมณํ ยชมานสฺส ยญฺโญ, ",
"snp3.5:24.5":	"เอตฺถ ปติฏฺฐาย ชหาติ โทสํฯ ",
"snp3.5:25.1":	"โส วีตราโค ปวิเนยฺย โทสํ, ",
"snp3.5:25.2":	"เมตฺตํ จิตฺตํ ภาวยมปฺปมาณํ; ",
"snp3.5:25.3":	"รตฺตินฺทิวํ สตตมปฺปมตฺโต, ",
"snp3.5:25.4":	"สพฺพา ทิสา ผรติ อปฺปมญฺญํ”ฯ ",
"snp3.5:26.1":	"“โก สุชฺฌติ มุจฺจติ พชฺฌตี จ, ",
"snp3.5:26.2":	"เกนตฺตนา คจฺฉติ พฺรหฺมโลกํ; ",
"snp3.5:26.3":	"อชานโต เม มุนิ พฺรูหิ ปุฏฺโฐ, ",
"snp3.5:26.4":	"ภควา หิ เม สกฺขิ พฺรหฺมชฺชทิฏฺโฐ; ",
"snp3.5:26.5":	"ตุวญฺหิ โน พฺรหฺมสโมสิ สจฺจํ, ",
"snp3.5:26.6":	"กถํ อุปปชฺชติ พฺรหฺมโลกํ ชุติม”ฯ ",
"snp3.5:27.1":	"“โย ยชติ ติวิธํ ยญฺญสมฺปทํ, ",
"snp3.5:27.2":	"(มาฆาติ ภควา) ",
"snp3.5:27.3":	"อาราธเย ทกฺขิเณเยฺยภิ ตาทิ; ",
"snp3.5:27.4":	"เอวํ ยชิตฺวา สมฺมา ยาจโยโค, ",
"snp3.5:27.5":	"อุปปชฺชติ พฺรหฺมโลกนฺติ พฺรูมี”ติฯ ",
"snp3.5:28.1":	"เอวํ วุตฺเต, มาโฆ มาณโว ภควนฺตํ เอตทโวจ",
"snp3.5:28.2":	"“อภิกฺกนฺตํ, โภ โคตม …เป… ",
"snp3.5:28.3":	"อชฺชตคฺเค ปาณุเปตํ สรณํ คตนฺ”ติฯ ",
"snp3.5:28.4":	"มาฆสุตฺตํ ปญฺจมํฯ "
}	
