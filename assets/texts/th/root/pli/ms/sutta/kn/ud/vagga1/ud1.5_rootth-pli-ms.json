{	
"ud1.5:0.1":	"อุทาน ๑ฯ๕ ",
"ud1.5:0.2":	"พฺราหฺมณสุตฺต ",
"ud1.5:1.1":	"เอวํ เม สุตํ—",
"ud1.5:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud1.5:1.3":	"เตน โข ปน สมเยน อายสฺมา จ สาริปุตฺโต อายสฺมา จ มหาโมคฺคลฺลาโน อายสฺมา จ มหากสฺสโป อายสฺมา จ มหากจฺจาโน อายสฺมา จ มหาโกฏฺฐิโก อายสฺมา จ มหากปฺปิโน อายสฺมา จ มหาจุนฺโท อายสฺมา จ อนุรุทฺโธ อายสฺมา จ เรวโต อายสฺมา จ นนฺโท เยน ภควา เตนุปสงฺกมึสุฯ ",
"ud1.5:2.1":	"อทฺทสา โข ภควา เต อายสฺมนฺเต ทูรโตว อาคจฺฉนฺเต; ",
"ud1.5:2.2":	"ทิสฺวาน ภิกฺขู อามนฺเตสิ",
"ud1.5:2.3":	"“เอเต, ภิกฺขเว, พฺราหฺมณา อาคจฺฉนฺติ; ",
"ud1.5:2.4":	"เอเต, ภิกฺขเว, พฺราหฺมณา อาคจฺฉนฺตี”ติฯ ",
"ud1.5:2.5":	"เอวํ วุตฺเต, อญฺญตโร พฺราหฺมณชาติโก ภิกฺขุ ภควนฺตํ เอตทโวจ",
"ud1.5:2.6":	"“กิตฺตาวตา นุ โข, ภนฺเต, พฺราหฺมโณ โหติ, กตเม จ ปน พฺราหฺมณกรณา ธมฺมา”ติ? ",
"ud1.5:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud1.5:4.1":	"“พาหิตฺวา ปาปเก ธมฺเม, ",
"ud1.5:4.2":	"เย จรนฺติ สทา สตา; ",
"ud1.5:4.3":	"ขีณสํโยชนา พุทฺธา, ",
"ud1.5:4.4":	"เต เว โลกสฺมิ พฺราหฺมณา”ติฯ ",
"ud1.5:4.5":	"ปญฺจมํฯ "
}	
