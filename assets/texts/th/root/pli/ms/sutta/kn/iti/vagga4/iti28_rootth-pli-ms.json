{	
"iti28:0.1":	"อิติวุตฺตก ๒๘ ",
"iti28:0.2":	"ทุกนิปาต ",
"iti28:0.3":	"ปฐมวคฺค ",
"iti28:0.4":	"ทุกฺขวิหารสุตฺต ",
"iti28:1.1":	"(…) วุตฺตเญฺหตํ ภควตา วุตฺตมรหตาติ เม สุตํ",
"iti28:2.1":	"“ทฺวีหิ, ภิกฺขเว, ธมฺเมหิ สมนฺนาคโต ภิกฺขุ ทิฏฺเฐว ธมฺเม ทุกฺขํ วิหรติ สวิฆาตํ เสาปายาสํ สปริฬาหํ; ",
"iti28:2.2":	"กายสฺส เภทา ปรํ มรณา ทุคฺคติ ปาฏิกงฺขาฯ ",
"iti28:2.3":	"กตเมหิ ทฺวีหิ? ",
"iti28:2.4":	"อินฺทฺริเยสุ อคุตฺตทฺวารตาย จ, โภชเน อมตฺตญฺญุตาย จฯ ",
"iti28:2.5":	"อิเมหิ โข, ภิกฺขเว, ทฺวีหิ ธมฺเมหิ สมนฺนาคโต ภิกฺขุ ทิฏฺเฐว ธมฺเม ทุกฺขํ วิหรติ สวิฆาตํ เสาปายาสํ สปริฬาหํ; ",
"iti28:2.6":	"กายสฺส เภทา ปรํ มรณา ทุคฺคติ ปาฏิกงฺขา”ติฯ ",
"iti28:2.7":	"เอตมตฺถํ ภควา อโวจฯ ",
"iti28:2.8":	"ตตฺเถตํ อิติ วุจฺจติ",
"iti28:3.1":	"“จกฺขุ โสตญฺจ ฆานญฺจ, ",
"iti28:3.2":	"ชิวฺหา กาโย ตถา มโน; ",
"iti28:3.3":	"เอตานิ ยสฺส ทฺวารานิ, ",
"iti28:3.4":	"อคุตฺตานิ จ ภิกฺขุโนฯ ",
"iti28:4.1":	"โภชนมฺหิ อมตฺตญฺญู, ",
"iti28:4.2":	"อินฺทฺริเยสุ อสํวุโต; ",
"iti28:4.3":	"กายทุกฺขํ เจโตทุกฺขํ, ",
"iti28:4.4":	"ทุกฺขํ โส อธิคจฺฉติฯ ",
"iti28:5.1":	"ฑยฺหมาเนน กาเยน, ",
"iti28:5.2":	"ฑยฺหมาเนน เจตสา; ",
"iti28:5.3":	"ทิวา วา ยทิ วา รตฺตึ, ",
"iti28:5.4":	"ทุกฺขํ วิหรติ ตาทิโส”ติฯ ",
"iti28:6.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti28:6.2":	"ปฐมํฯ "
}	
