{	
"iti39:0.1":	"อิติวุตฺตก ๓๙ ",
"iti39:0.2":	"ทุกนิปาต ",
"iti39:0.3":	"ทุติยวคฺค ",
"iti39:0.4":	"เทสนาสุตฺต ",
"iti39:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti39:2.1":	"“ตถาคตสฺส, ภิกฺขเว, อรหโต สมฺมาสมฺพุทฺธสฺส เทฺว ธมฺมเทสนา ปริยาเยน ภวนฺติฯ ",
"iti39:2.2":	"กตมา เทฺว? ",
"iti39:2.3":	"‘ปาปํ ปาปกโต ปสฺสถา’ติ—",
"iti39:2.4":	"อยํ ปฐมา ธมฺมเทสนา; ",
"iti39:2.5":	"‘ปาปํ ปาปกโต ทิสฺวา ตตฺถ นิพฺพินฺทถ วิรชฺชถ วิมุจฺจถา’ติ—",
"iti39:2.6":	"อยํ ทุติยา ธมฺมเทสนาฯ ",
"iti39:2.7":	"ตถาคตสฺส, ภิกฺขเว, อรหโต สมฺมาสมฺพุทฺธสฺส อิมา เทฺว ธมฺมเทสนา ปริยาเยน ภวนฺตี”ติฯ ",
"iti39:2.8":	"เอตมตฺถํ ภควา อโวจฯ ",
"iti39:2.9":	"ตตฺเถตํ อิติ วุจฺจติ",
"iti39:3.1":	"“ตถาคตสฺส พุทฺธสฺส, ",
"iti39:3.2":	"สพฺพภูตานุกมฺปิโน; ",
"iti39:3.3":	"ปริยายวจนํ ปสฺส, ",
"iti39:3.4":	"เทฺว จ ธมฺมา ปกาสิตาฯ ",
"iti39:4.1":	"ปาปกํ ปสฺสถ เจตํ, ",
"iti39:4.2":	"ตตฺถ จาปิ วิรชฺชถ; ",
"iti39:4.3":	"ตโต วิรตฺตจิตฺตาเส, ",
"iti39:4.4":	"ทุกฺขสฺสนฺตํ กริสฺสถา”ติฯ ",
"iti39:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti39:5.2":	"ทุติยํฯ "
}	
