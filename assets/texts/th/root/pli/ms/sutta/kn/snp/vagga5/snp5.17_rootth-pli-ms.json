{	
"snp5.17:0.1":	"สุตฺต นิปาต ๕ฯ๑๗ ",
"snp5.17:0.2":	"ปิงฺคิยมาณวปุจฺฉา ",
"snp5.17:1.1":	"“ชิณฺโณหมสฺมิ อพโล วีตวณฺโณ, ",
"snp5.17:1.2":	"(อิจฺจายสฺมา ปิงฺคิโย) ",
"snp5.17:1.3":	"เนตฺตา น สุทฺธา สวนํ น ผาสุ; ",
"snp5.17:1.4":	"มาหํ นสฺสํ โมมุโห อนฺตราว, ",
"snp5.17:1.5":	"อาจิกฺข ธมฺมํ ยมหํ วิชญฺญํ; ",
"snp5.17:1.6":	"ชาติชราย อิธ วิปฺปหานํ”ฯ ",
"snp5.17:2.1":	"“ทิสฺวาน รูเปสุ วิหญฺญมาเน, ",
"snp5.17:2.2":	"(ปิงฺคิยาติ ภควา) ",
"snp5.17:2.3":	"รุปฺปนฺติ รูเปสุ ชนา ปมตฺตา; ",
"snp5.17:2.4":	"ตสฺมา ตุวํ ปิงฺคิย อปฺปมตฺโต, ",
"snp5.17:2.5":	"ชหสฺสุ รูปํ อปุนพฺภวาย”ฯ ",
"snp5.17:3.1":	"“ทิสา จตโสฺส วิทิสา จตโสฺส, ",
"snp5.17:3.2":	"อุทฺธํ อโธ ทส ทิสา อิมาโย; ",
"snp5.17:3.3":	"น ตุยฺหํ อทิฏฺฐํ อสุตํ อมุตํ, ",
"snp5.17:3.4":	"อโถ อวิญฺญาตํ กิญฺจนมตฺถิ โลเก; ",
"snp5.17:3.5":	"อาจิกฺข ธมฺมํ ยมหํ วิชญฺญํ, ",
"snp5.17:3.6":	"ชาติชราย อิธ วิปฺปหานํ”ฯ ",
"snp5.17:4.1":	"“ตณฺหาธิปนฺเน มนุเช เปกฺขมาโน, ",
"snp5.17:4.2":	"(ปิงฺคิยาติ ภควา) ",
"snp5.17:4.3":	"สนฺตาปชาเต ชรสา ปเรเต; ",
"snp5.17:4.4":	"ตสฺมา ตุวํ ปิงฺคิย อปฺปมตฺโต, ",
"snp5.17:4.5":	"ชหสฺสุ ตณฺหํ อปุนพฺภวายา”ติฯ ",
"snp5.17:4.6":	"ปิงฺคิยมาณวปุจฺฉา โสฬสมาฯ "
}	
