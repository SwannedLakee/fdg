{	
"snp5.18:0.1":	"สุตฺต นิปาต ๕ฯ๑๘ ",
"snp5.18:0.2":	"ปารายนตฺถุติคาถา ",
"snp5.18:1.1":	"อิทมโวจ ภควา มคเธสุ วิหรนฺโต ปาสาณเก เจติเย, ",
"snp5.18:1.2":	"ปริจารกโสฬสานํ พฺราหฺมณานํ อชฺฌิฏฺโฐ ปุฏฺโฐ ปุฏฺโฐ ปญฺหํ พฺยากาสิฯ ",
"snp5.18:1.3":	"เอกเมกสฺส เจปิ ปญฺหสฺส อตฺถมญฺญาย ธมฺมมญฺญาย ธมฺมานุธมฺมํ ปฏิปชฺเชยฺย, คจฺเฉเยฺยว ชรามรณสฺส ปารํฯ ",
"snp5.18:1.4":	"ปารงฺคมนียา อิเม ธมฺมาติ, ตสฺมา อิมสฺส ธมฺมปริยายสฺส ปารายนนฺเตว อธิวจนํฯ ",
"snp5.18:2.1":	"อชิโต ติสฺสเมตฺเตโยฺย, ",
"snp5.18:2.2":	"ปุณฺณโก อถ เมตฺตคู; ",
"snp5.18:2.3":	"โธตโก อุปสีโว จ, ",
"snp5.18:2.4":	"นนฺโท จ อถ เหมโกฯ ",
"snp5.18:3.1":	"โตเทยฺย-กปฺปา ทุภโย, ",
"snp5.18:3.2":	"ชตุกณฺณี จ ปณฺฑิโต; ",
"snp5.18:3.3":	"ภทฺราวุโธ อุทโย จ, ",
"snp5.18:3.4":	"โปสาโล จาปิ พฺราหฺมโณ; ",
"snp5.18:3.5":	"โมฆราชา จ เมธาวี, ",
"snp5.18:3.6":	"ปิงฺคิโย จ มหาอิสิฯ ",
"snp5.18:4.1":	"เอเต พุทฺธํ อุปาคจฺฉุํ, ",
"snp5.18:4.2":	"สมฺปนฺนจรณํ อิสึ; ",
"snp5.18:4.3":	"ปุจฺฉนฺตา นิปุเณ ปเญฺห, ",
"snp5.18:4.4":	"พุทฺธเสฏฺฐํ อุปาคมุํฯ ",
"snp5.18:5.1":	"เตสํ พุทฺโธ ปพฺยากาสิ, ",
"snp5.18:5.2":	"ปเญฺห ปุฏฺโฐ ยถาตถํ; ",
"snp5.18:5.3":	"ปญฺหานํ เวยฺยากรเณน, ",
"snp5.18:5.4":	"โตเสสิ พฺราหฺมเณ มุนิฯ ",
"snp5.18:6.1":	"เต โตสิตา จกฺขุมตา, ",
"snp5.18:6.2":	"พุทฺเธนาทิจฺจพนฺธุนา; ",
"snp5.18:6.3":	"พฺรหฺมจริยมจรึสุ, ",
"snp5.18:6.4":	"วรปญฺญสฺส สนฺติเกฯ ",
"snp5.18:7.1":	"เอกเมกสฺส ปญฺหสฺส, ",
"snp5.18:7.2":	"ยถา พุทฺเธน เทสิตํ; ",
"snp5.18:7.3":	"ตถา โย ปฏิปชฺเชยฺย, ",
"snp5.18:7.4":	"คจฺเฉ ปารํ อปารโตฯ ",
"snp5.18:8.1":	"อปารา ปารํ คจฺเฉยฺย, ",
"snp5.18:8.2":	"ภาเวนฺโต มคฺคมุตฺตมํ; ",
"snp5.18:8.3":	"มคฺโค โส ปารํ คมนาย, ",
"snp5.18:8.4":	"ตสฺมา ปารายนํ อิติฯ "
}	
