{	
"ud5.2:0.1":	"อุทาน ๕ฯ๒ ",
"ud5.2:0.2":	"อปฺปายุกสุตฺต ",
"ud5.2:1.1":	"เอวํ เม สุตํ—",
"ud5.2:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud5.2:1.3":	"อถ โข อายสฺมา อานนฺโท สายนฺหสมยํ ปฏิสลฺลานา วุฏฺฐิโต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา อานนฺโท ภควนฺตํ เอตทโวจ",
"ud5.2:1.4":	"“อจฺฉริยํ, ภนฺเต, อพฺภุตํ, ภนฺเตฯ ",
"ud5.2:1.5":	"ยาว อปฺปายุกา หิ, ภนฺเต, ภควโต มาตา อโหสิ, สตฺตาหชาเต ภควติ ภควโต มาตา กาลมกาสิ, ตุสิตํ กายํ อุปปชฺชี”ติฯ ",
"ud5.2:2.1":	"“เอวเมตํ, อานนฺท, อปฺปายุกา หิ, อานนฺท, โพธิสตฺตมาตโร โหนฺติฯ ",
"ud5.2:2.2":	"สตฺตาหชาเตสุ โพธิสตฺเตสุ โพธิสตฺตมาตโร กาลํ กโรนฺติ, ตุสิตํ กายํ อุปปชฺชนฺตี”ติฯ ",
"ud5.2:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud5.2:4.1":	"“เย เกจิ ภูตา ภวิสฺสนฺติ เย วาปิ, ",
"ud5.2:4.2":	"สพฺเพ คมิสฺสนฺติ ปหาย เทหํ; ",
"ud5.2:4.3":	"ตํ สพฺพชานึ กุสโล วิทิตฺวา, ",
"ud5.2:4.4":	"อาตาปิโย พฺรหฺมจริยํ จเรยฺยา”ติฯ ",
"ud5.2:4.5":	"ทุติยํฯ "
}	
