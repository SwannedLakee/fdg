{	
"snp5.13:0.1":	"สุตฺต นิปาต ๕ฯ๑๓ ",
"snp5.13:0.2":	"ภทฺราวุธมาณวปุจฺฉา ",
"snp5.13:1.1":	"“โอกญฺชหํ ตณฺหจฺฉิทํ อเนชํ, ",
"snp5.13:1.2":	"(อิจฺจายสฺมา ภทฺราวุโธ) ",
"snp5.13:1.3":	"นนฺทิญฺชหํ โอฆติณฺณํ วิมุตฺตํ; ",
"snp5.13:1.4":	"กปฺปญฺชหํ อภิยาเจ สุเมธํ, ",
"snp5.13:1.5":	"สุตฺวาน นาคสฺส อปนมิสฺสนฺติ อิโตฯ ",
"snp5.13:2.1":	"นานาชนา ชนปเทหิ สงฺคตา, ",
"snp5.13:2.2":	"ตว วีร วากฺยํ อภิกงฺขมานา; ",
"snp5.13:2.3":	"เตสํ ตุวํ สาธุ วิยากโรหิ, ",
"snp5.13:2.4":	"ตถา หิ เต วิทิโต เอส ธมฺโม”ฯ ",
"snp5.13:3.1":	"“อาทานตณฺหํ วินเยถ สพฺพํ, ",
"snp5.13:3.2":	"(ภทฺราวุธาติ ภควา ",
"snp5.13:3.3":	"อุทฺธํ อโธ ติริยญฺจาปิ มชฺเฌ; ",
"snp5.13:3.4":	"ยํ ยญฺหิ โลกสฺมิมุปาทิยนฺติ, ",
"snp5.13:3.5":	"เตเนว มาโร อเนฺวติ ชนฺตุํฯ ",
"snp5.13:4.1":	"ตสฺมา ปชานํ น อุปาทิเยถ, ",
"snp5.13:4.2":	"ภิกฺขุ สโต กิญฺจนํ สพฺพโลเก; ",
"snp5.13:4.3":	"อาทานสตฺเต อิติ เปกฺขมาโน, ",
"snp5.13:4.4":	"ปชํ อิมํ มจฺจุเธเยฺย วิสตฺตนฺ”ติฯ ",
"snp5.13:4.5":	"ภทฺราวุธมาณวปุจฺฉา ทฺวาทสมาฯ "
}	
