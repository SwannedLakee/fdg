{	
"iti58:0.1":	"อิติวุตฺตก ๕๘ ",
"iti58:0.2":	"ติกนิปาต ",
"iti58:0.3":	"ปฐมวคฺค ",
"iti58:0.4":	"ตณฺหาสุตฺต ",
"iti58:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti58:2.1":	"“ติโสฺส อิมา, ภิกฺขเว, ตณฺหาฯ ",
"iti58:2.2":	"กตมา ติโสฺส? ",
"iti58:2.3":	"กามตณฺหา, ภวตณฺหา, วิภวตณฺหา—",
"iti58:2.4":	"อิมา โข, ภิกฺขเว, ติโสฺส ตณฺหา”ติฯ ",
"iti58:2.5":	"เอตมตฺถํ ภควา อโวจฯ ",
"iti58:2.6":	"ตตฺเถตํ อิติ วุจฺจติ",
"iti58:3.1":	"“ตณฺหาโยเคน สํยุตฺตา, ",
"iti58:3.2":	"รตฺตจิตฺตา ภวาภเว; ",
"iti58:3.3":	"เต โยคยุตฺตา มารสฺส, ",
"iti58:3.4":	"อโยคกฺเขมิโน ชนา; ",
"iti58:3.5":	"สตฺตา คจฺฉนฺติ สํสารํ, ",
"iti58:3.6":	"ชาตีมรณคามิโนฯ ",
"iti58:4.1":	"เย จ ตณฺหํ ปหนฺตฺวาน, ",
"iti58:4.2":	"วีตตณฺหา ภวาภเว; ",
"iti58:4.3":	"เต เว ปารงฺคตา โลเก, ",
"iti58:4.4":	"เย ปตฺตา อาสวกฺขยนฺ”ติฯ ",
"iti58:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti58:5.2":	"นวมํฯ "
}	
