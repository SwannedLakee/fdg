{	
"ud8.1:0.1":	"อุทาน ๘ฯ๑ ",
"ud8.1:0.2":	"ปฐมนิพฺพานปฏิสํยุตฺตสุตฺต ",
"ud8.1:1.1":	"เอวํ เม สุตํ—",
"ud8.1:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud8.1:1.3":	"เตน โข ปน สมเยน ภควา ภิกฺขู นิพฺพานปฏิสํยุตฺตาย ธมฺมิยา กถาย สนฺทเสฺสติ สมาทเปติ สมุตฺเตเชติ สมฺปหํเสติฯ ",
"ud8.1:1.4":	"เตธ ภิกฺขู อฏฺฐึ กตฺวา มนสิ กตฺวา สพฺพํ เจตโส สมนฺนาหริตฺวา โอหิตโสตา ธมฺมํ สุณนฺติฯ ",
"ud8.1:2.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud8.1:3.1":	"“อตฺถิ, ภิกฺขเว, ตทายตนํ, ยตฺถ เนว ปถวี, น อาโป, น เตโช, น วาโย, น อากาสานญฺจายตนํ, น วิญฺญาณญฺจายตนํ, น อากิญฺจญฺญายตนํ, น เนวสญฺญานาสญฺญายตนํ, นายํ โลโก, น ปรโลโก, น อุโภ จนฺทิมสูริยาฯ ",
"ud8.1:3.2":	"ตตฺราปาหํ, ภิกฺขเว, เนว อาคตึ วทามิ, น คตึ, น ฐิตึ, น จุตึ, น อุปปตฺตึ; ",
"ud8.1:3.3":	"อปฺปติฏฺฐํ, อปฺปวตฺตํ, อนารมฺมณเมเวตํฯ ",
"ud8.1:3.4":	"เอเสวนฺโต ทุกฺขสฺสา”ติฯ ",
"ud8.1:3.5":	"ปฐมํฯ "
}	
