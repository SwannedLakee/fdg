{	
"ud7.8:0.1":	"อุทาน ๗ฯ๘ ",
"ud7.8:0.2":	"กจฺจานสุตฺต ",
"ud7.8:1.1":	"เอวํ เม สุตํ—",
"ud7.8:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud7.8:1.3":	"เตน โข ปน สมเยน อายสฺมา มหากจฺจาโน ภควโต อวิทูเร นิสินฺโน โหติ ปลฺลงฺกํ อาภุชิตฺวา อุชุํ กายํ ปณิธาย กายคตาย สติยา อชฺฌตฺตํ ปริมุขํ สูปฏฺฐิตายฯ ",
"ud7.8:2.1":	"อทฺทสา โข ภควา อายสฺมนฺตํ มหากจฺจานํ อวิทูเร นิสินฺนํ ปลฺลงฺกํ อาภุชิตฺวา อุชุํ กายํ ปณิธาย กายคตาย สติยา อชฺฌตฺตํ ปริมุขํ สูปฏฺฐิตายฯ ",
"ud7.8:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud7.8:4.1":	"“ยสฺส สิยา สพฺพทา สติ, ",
"ud7.8:4.2":	"สตตํ กายคตา อุปฏฺฐิตา; ",
"ud7.8:4.3":	"โน จสฺส โน จ เม สิยา, ",
"ud7.8:4.4":	"น ภวิสฺสติ น จ เม ภวิสฺสติ; ",
"ud7.8:4.5":	"อนุปุพฺพวิหาริ ตตฺถ โส, ",
"ud7.8:4.6":	"กาเลเนว ตเร วิสตฺติกนฺ”ติฯ ",
"ud7.8:4.7":	"อฏฺฐมํฯ "
}	
