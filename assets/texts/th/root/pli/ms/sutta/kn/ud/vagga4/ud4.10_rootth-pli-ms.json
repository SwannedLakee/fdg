{	
"ud4.10:0.1":	"อุทาน ๔ฯ๑๐ ",
"ud4.10:0.2":	"สาริปุตฺเตาปสมสุตฺต ",
"ud4.10:1.1":	"เอวํ เม สุตํ—",
"ud4.10:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud4.10:1.3":	"เตน โข ปน สมเยน อายสฺมา สาริปุตฺโต ภควโต อวิทูเร นิสินฺโน โหติ ปลฺลงฺกํ อาภุชิตฺวา อุชุํ กายํ ปณิธาย อตฺตโน อุปสมํ ปจฺจเวกฺขมาโนฯ ",
"ud4.10:2.1":	"อทฺทสา โข ภควา อายสฺมนฺตํ สาริปุตฺตํ อวิทูเร นิสินฺนํ ปลฺลงฺกํ อาภุชิตฺวา อุชุํ กายํ ปณิธาย อตฺตโน อุปสมํ ปจฺจเวกฺขมานํฯ ",
"ud4.10:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud4.10:4.1":	"“อุปสนฺตสนฺตจิตฺตสฺส, ",
"ud4.10:4.2":	"เนตฺติจฺฉินฺนสฺส ภิกฺขุโน; ",
"ud4.10:4.3":	"วิกฺขีโณ ชาติสํสาโร, ",
"ud4.10:4.4":	"มุตฺโต โส มารพนฺธนา”ติฯ ",
"ud4.10:4.5":	"ทสมํฯ ",
"ud4.10:4.6":	"เมฆิยวคฺโค จตุตฺโถฯ ",
"ud4.10:5.0":	"ตสฺสุทฺทานํ ",
"ud4.10:5.1":	"เมฆิโย อุทฺธตา โคปาโล, ",
"ud4.10:5.2":	"ยกฺโข นาเคน ปญฺจมํ; ",
"ud4.10:5.3":	"ปิณฺโฑโล สาริปุตฺโต จ, ",
"ud4.10:5.4":	"สุนฺทรี ภวติ อฏฺฐมํ; ",
"ud4.10:5.5":	"อุปเสโน วงฺคนฺตปุตฺโต, ",
"ud4.10:5.6":	"สาริปุตฺโต จ เต ทสาติฯ "
}	
