{	
"iti25:0.1":	"อิติวุตฺตก ๒๕ ",
"iti25:0.2":	"เอกกนิปาต ",
"iti25:0.3":	"ตติยวคฺค ",
"iti25:0.4":	"มุสาวาทสุตฺต ",
"iti25:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti25:2.1":	"“เอกธมฺมํ อตีตสฺส, ภิกฺขเว, ปุริสปุคฺคลสฺส นาหํ ตสฺส กิญฺจิ ปาปกมฺมํ อกรณียนฺติ วทามิฯ ",
"iti25:2.2":	"กตมํ เอกธมฺมํ? ",
"iti25:2.3":	"ยทิทํ, ภิกฺขเว, สมฺปชานมุสาวาโท”ติฯ ",
"iti25:2.4":	"เอตมตฺถํ ภควา อโวจฯ ",
"iti25:2.5":	"ตตฺเถตํ อิติ วุจฺจติ",
"iti25:3.1":	"“เอกธมฺมํ อตีตสฺส, ",
"iti25:3.2":	"มุสาวาทิสฺส ชนฺตุโน; ",
"iti25:3.3":	"วิติณฺณปรโลกสฺส, ",
"iti25:3.4":	"นตฺถิ ปาปํ อการิยนฺ”ติฯ ",
"iti25:4.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti25:4.2":	"ปญฺจมํฯ "
}	
