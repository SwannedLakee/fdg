{	
"iti101:0.1":	"อิติวุตฺตก ๑๐๑ ",
"iti101:0.2":	"จตุกฺกนิปาต ",
"iti101:0.3":	"พฺราหฺมณธมฺมยาควคฺค ",
"iti101:0.4":	"สุลภสุตฺต ",
"iti101:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti101:2.1":	"“จตฺตาริมานิ, ภิกฺขเว, อปฺปานิ เจว สุลภานิ จ, ตานิ จ อนวชฺชานิฯ ",
"iti101:2.2":	"กตมานิ จตฺตาริ? ",
"iti101:2.3":	"ปํสุกูลํ, ภิกฺขเว, จีวรานํ อปฺปญฺจ สุลภญฺจ, ตญฺจ อนวชฺชํฯ ",
"iti101:2.4":	"ปิณฺฑิยาโลโป, ภิกฺขเว, โภชนานํ อปฺปญฺจ สุลภญฺจ, ตญฺจ อนวชฺชํฯ ",
"iti101:2.5":	"รุกฺขมูลํ, ภิกฺขเว, เสนาสนานํ อปฺปญฺจ สุลภญฺจ, ตญฺจ อนวชฺชํฯ ",
"iti101:2.6":	"ปูติมุตฺตํ, ภิกฺขเว, เภสชฺชานํ อปฺปญฺจ สุลภญฺจ ตญฺจ อนวชฺชํฯ ",
"iti101:2.7":	"อิมานิ โข, ภิกฺขเว, จตฺตาริ อปฺปานิ เจว สุลภานิ จ, ตานิ จ อนวชฺชานิฯ ",
"iti101:2.8":	"ยโต โข, ภิกฺขเว, ภิกฺขุ อปฺเปน จ ตุฏฺโฐ โหติ สุลเภน จ อนวชฺเชน จ, อิทมสฺสาหํ อญฺญตรํ สามญฺญงฺคนฺติ วทามี”ติฯ ",
"iti101:2.9":	"เอตมตฺถํ ภควา อโวจฯ ",
"iti101:2.10":	"ตตฺเถตํ อิติ วุจฺจติ",
"iti101:3.1":	"“อนวชฺเชน ตุฏฺฐสฺส, ",
"iti101:3.2":	"อปฺเปน สุลเภน จ; ",
"iti101:3.3":	"น เสนาสนมารพฺภ, ",
"iti101:3.4":	"จีวรํ ปานโภชนํ; ",
"iti101:3.5":	"วิฆาโต โหติ จิตฺตสฺส, ",
"iti101:3.6":	"ทิสา นปฺปฏิหญฺญติฯ ",
"iti101:4.1":	"เย จสฺส ธมฺมา อกฺขาตา, ",
"iti101:4.2":	"สามญฺญสฺสานุโลมิกา; ",
"iti101:4.3":	"อธิคฺคหิตา ตุฏฺฐสฺส, ",
"iti101:4.4":	"อปฺปมตฺตสฺส ภิกฺขุโน”ติฯ ",
"iti101:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti101:5.2":	"ทุติยํฯ "
}	
