{	
"iti79:0.1":	"อิติวุตฺตก ๗๙ ",
"iti79:0.2":	"ติกนิปาต ",
"iti79:0.3":	"ตติยวคฺค ",
"iti79:0.4":	"ปริหานสุตฺต ",
"iti79:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti79:2.1":	"“ตโยเม, ภิกฺขเว, ธมฺมา เสขสฺส ภิกฺขุโน ปริหานาย สํวตฺตนฺติฯ ",
"iti79:2.2":	"กตเม ตโย? ",
"iti79:2.3":	"อิธ, ภิกฺขเว, เสโข ภิกฺขุ กมฺมาราโม โหติ, กมฺมรโต, กมฺมารามตมนุยุตฺโต; ",
"iti79:2.4":	"ภสฺสาราโม โหติ, ภสฺสรโต, ภสฺสารามตมนุยุตฺโต; ",
"iti79:2.5":	"นิทฺทาราโม โหติ, นิทฺทารโต, นิทฺทารามตมนุยุตฺโตฯ ",
"iti79:2.6":	"อิเม โข, ภิกฺขเว, ตโย ธมฺมา เสขสฺส ภิกฺขุโน ปริหานาย สํวตฺตนฺติฯ ",
"iti79:3.1":	"ตโยเม, ภิกฺขเว, ธมฺมา เสขสฺส ภิกฺขุโน อปริหานาย สํวตฺตนฺติฯ ",
"iti79:3.2":	"กตเม ตโย? ",
"iti79:3.3":	"อิธ, ภิกฺขเว, เสโข ภิกฺขุ น กมฺมาราโม โหติ, น กมฺมรโต, น กมฺมารามตมนุยุตฺโต; ",
"iti79:3.4":	"น ภสฺสาราโม โหติ, น ภสฺสรโต, น ภสฺสารามตมนุยุตฺโต; ",
"iti79:3.5":	"น นิทฺทาราโม โหติ, น นิทฺทารโต, น นิทฺทารามตมนุยุตฺโตฯ ",
"iti79:3.6":	"อิเม โข, ภิกฺขเว, ตโย ธมฺมา เสขสฺส ภิกฺขุโน อปริหานาย สํวตฺตนฺตี”ติฯ ",
"iti79:3.7":	"เอตมตฺถํ ภควา อโวจฯ ",
"iti79:3.8":	"ตตฺเถตํ อิติ วุจฺจติ",
"iti79:4.1":	"“กมฺมาราโม ภสฺสาราโม, ",
"iti79:4.2":	"นิทฺทาราโม จ อุทฺธโต; ",
"iti79:4.3":	"อภพฺโพ ตาทิโส ภิกฺขุ, ",
"iti79:4.4":	"ผุฏฺฐุํ สมฺโพธิมุตฺตมํฯ ",
"iti79:5.1":	"ตสฺมา หิ อปฺปกิจฺจสฺส, ",
"iti79:5.2":	"อปฺปมิทฺโธ อนุทฺธโต; ",
"iti79:5.3":	"ภพฺโพ โส ตาทิโส ภิกฺขุ, ",
"iti79:5.4":	"ผุฏฺฐุํ สมฺโพธิมุตฺตมนฺ”ติฯ ",
"iti79:6.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti79:6.2":	"ทสมํฯ ",
"iti79:6.3":	"ตติโย วคฺโคฯ ",
"iti79:7.0":	"ตสฺสุทฺทานํ ",
"iti79:7.1":	"เทฺว ทิฏฺฐี นิสฺสรณํ รูปํ, ",
"iti79:7.2":	"ปุตฺโต อวุฏฺฐิเกน จ; ",
"iti79:7.3":	"สุขา จ ภิทุโร ธาตุ, ",
"iti79:7.4":	"ปริหาเนน เต ทสาติฯ "
}	
