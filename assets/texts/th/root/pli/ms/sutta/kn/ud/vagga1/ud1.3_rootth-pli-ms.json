{	
"ud1.3:0.1":	"อุทาน ๑ฯ๓ ",
"ud1.3:0.2":	"ตติยโพธิสุตฺต ",
"ud1.3:1.1":	"เอวํ เม สุตํ—",
"ud1.3:1.2":	"เอกํ สมยํ ภควา อุรุเวลายํ วิหรติ นชฺชา เนรญฺชราย ตีเร โพธิรุกฺขมูเล ปฐมาภิสมฺพุทฺโธฯ ",
"ud1.3:1.3":	"เตน โข ปน สมเยน ภควา สตฺตาหํ เอกปลฺลงฺเกน นิสินฺโน โหติ วิมุตฺติสุขปฏิสํเวทีฯ ",
"ud1.3:1.4":	"อถ โข ภควา ตสฺส สตฺตาหสฺส อจฺจเยน ตมฺหา สมาธิมฺหา วุฏฺฐหิตฺวา รตฺติยา ปจฺฉิมํ ยามํ ปฏิจฺจสมุปฺปาทํ อนุโลมปฏิโลมํ สาธุกํ มนสากาสิ",
"ud1.3:2.1":	"“อิติ อิมสฺมึ สติ อิทํ โหติ, อิมสฺสุปฺปาทา อิทํ อุปฺปชฺชติ, ",
"ud1.3:2.2":	"อิมสฺมึ อสติ อิทํ น โหติ, อิมสฺส นิโรธา อิทํ นิรุชฺฌติ; ยทิทํ—",
"ud1.3:2.3":	"อวิชฺชาปจฺจยา สงฺขารา, ",
"ud1.3:2.4":	"สงฺขารปจฺจยา วิญฺญาณํ, ",
"ud1.3:2.5":	"วิญฺญาณปจฺจยา นามรูปํ, ",
"ud1.3:2.6":	"นามรูปปจฺจยา สฬายตนํ, ",
"ud1.3:2.7":	"สฬายตนปจฺจยา ผโสฺส, ",
"ud1.3:2.8":	"ผสฺสปจฺจยา เวทนา, ",
"ud1.3:2.9":	"เวทนาปจฺจยา ตณฺหา, ",
"ud1.3:2.10":	"ตณฺหาปจฺจยา อุปาทานํ, ",
"ud1.3:2.11":	"อุปาทานปจฺจยา ภโว, ",
"ud1.3:2.12":	"ภวปจฺจยา ชาติ, ",
"ud1.3:2.13":	"ชาติปจฺจยา ชรามรณํ โสกปริเทวทุกฺขโทมนสฺสุปายาสา สมฺภวนฺติฯ ",
"ud1.3:2.14":	"เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ",
"ud1.3:3.1":	"อวิชฺชาย เตฺวว อเสสวิราคนิโรธา สงฺขารนิโรโธ, ",
"ud1.3:3.2":	"สงฺขารนิโรธา วิญฺญาณนิโรโธ, ",
"ud1.3:3.3":	"วิญฺญาณนิโรธา นามรูปนิโรโธ, ",
"ud1.3:3.4":	"นามรูปนิโรธา สฬายตนนิโรโธ, ",
"ud1.3:3.5":	"สฬายตนนิโรธา ผสฺสนิโรโธ, ",
"ud1.3:3.6":	"ผสฺสนิโรธา เวทนานิโรโธ, ",
"ud1.3:3.7":	"เวทนานิโรธา ตณฺหานิโรโธ, ",
"ud1.3:3.8":	"ตณฺหานิโรธา อุปาทานนิโรโธ, ",
"ud1.3:3.9":	"อุปาทานนิโรธา ภวนิโรโธ, ",
"ud1.3:3.10":	"ภวนิโรธา ชาตินิโรโธ, ",
"ud1.3:3.11":	"ชาตินิโรธา ชรามรณํ โสกปริเทวทุกฺขโทมนสฺสุปายาสา นิรุชฺฌนฺติฯ ",
"ud1.3:3.12":	"เอวเมตสฺส เกวลสฺส ทุกฺขกฺขนฺธสฺส นิโรโธ โหตี”ติฯ ",
"ud1.3:4.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud1.3:5.1":	"“ยทา หเว ปาตุภวนฺติ ธมฺมา, ",
"ud1.3:5.2":	"อาตาปิโน ฌายโต พฺราหฺมณสฺส; ",
"ud1.3:5.3":	"วิธูปยํ ติฏฺฐติ มารเสนํ, ",
"ud1.3:5.4":	"สูริโยว โอภาสยมนฺตลิกฺขนฺ”ติฯ ",
"ud1.3:5.5":	"ตติยํฯ "
}	
