{	
"iti42:0.1":	"อิติวุตฺตก ๔๒ ",
"iti42:0.2":	"ทุกนิปาต ",
"iti42:0.3":	"ทุติยวคฺค ",
"iti42:0.4":	"สุกฺกธมฺมสุตฺต ",
"iti42:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti42:2.1":	"“เทฺวเม, ภิกฺขเว, สุกฺกา ธมฺมา โลกํ ปาเลนฺติฯ ",
"iti42:2.2":	"กตเม เทฺว? ",
"iti42:2.3":	"หิรี จ, โอตฺตปฺปญฺจฯ ",
"iti42:2.4":	"อิเม เจ, ภิกฺขเว, เทฺว สุกฺกา ธมฺมา โลกํ น ปาเลยฺยุํ, นยิธ ปญฺญาเยถ มาตาติ วา มาตุจฺฉาติ วา มาตุลานีติ วา อาจริยภริยาติ วา ครูนํ ทาราติ วาฯ ",
"iti42:2.5":	"สมฺเภทํ โลโก อคมิสฺส ยถา อเชฬกา กุกฺกุฏสูกรา โสณสิงฺคาลาฯ ",
"iti42:2.6":	"ยสฺมา จ โข, ภิกฺขเว, อิเม เทฺว สุกฺกา ธมฺมา โลกํ ปาเลนฺติ ตสฺมา ปญฺญายติ มาตาติ วา มาตุจฺฉาติ วา มาตุลานีติ วา อาจริยภริยาติ วา ครูนํ ทาราติ วา”ติฯ ",
"iti42:2.7":	"เอตมตฺถํ ภควา อโวจฯ ",
"iti42:2.8":	"ตตฺเถตํ อิติ วุจฺจติ",
"iti42:3.1":	"“เยสญฺเจ หิริโอตฺตปฺปํ, ",
"iti42:3.2":	"สพฺพทา จ น วิชฺชติ; ",
"iti42:3.3":	"โวกฺกนฺตา สุกฺกมูลา เต, ",
"iti42:3.4":	"ชาติมรณคามิโนฯ ",
"iti42:4.1":	"เยสญฺจ หิริโอตฺตปฺปํ, ",
"iti42:4.2":	"สทา สมฺมา อุปฏฺฐิตา; ",
"iti42:4.3":	"วิรูฬฺหพฺรหฺมจริยา เต, ",
"iti42:4.4":	"สนฺโต ขีณปุนพฺภวา”ติฯ ",
"iti42:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti42:5.2":	"ปญฺจมํฯ "
}	
