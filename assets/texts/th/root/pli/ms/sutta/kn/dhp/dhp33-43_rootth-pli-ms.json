{	
"dhp33:0.1":	"ขุทฺทกนิกาย ",
"dhp33:0.2":	"ธมฺมปท ",
"dhp33:0.3":	"จิตฺตวคฺค ",
"dhp33:0.4":	"เมฆิยตฺเถรวตฺถุ ",
"dhp33:1":	"ผนฺทนํ จปลํ จิตฺตํ, ",
"dhp33:2":	"ทูรกฺขํ ทุนฺนิวารยํ; ",
"dhp33:3":	"อุชุํ กโรติ เมธาวี, ",
"dhp33:4":	"อุสุกาโรว เตชนํฯ ",
"dhp34:1":	"วาริโชว ถเล ขิตฺโต, ",
"dhp34:2":	"โอกโมกเตาพฺภโต; ",
"dhp34:3":	"ปริผนฺทติทํ จิตฺตํ, ",
"dhp34:4":	"มารเธยฺยํ ปหาตเวฯ ",
"dhp35:0":	"อญฺญตรภิกฺขุวตฺถุ ",
"dhp35:1":	"ทุนฺนิคฺคหสฺส ลหุโน, ",
"dhp35:2":	"ยตฺถกามนิปาติโน; ",
"dhp35:3":	"จิตฺตสฺส ทมโถ สาธุ, ",
"dhp35:4":	"จิตฺตํ ทนฺตํ สุขาวหํฯ ",
"dhp36:0":	"อญฺญตเรากฺกณฺฐิตภิกฺขุวตฺถุ ",
"dhp36:1":	"สุทุทฺทสํ สุนิปุณํ, ",
"dhp36:2":	"ยตฺถกามนิปาตินํ; ",
"dhp36:3":	"จิตฺตํ รกฺเขถ เมธาวี, ",
"dhp36:4":	"จิตฺตํ คุตฺตํ สุขาวหํฯ ",
"dhp37:0":	"สงฺฆรกฺขิตภาคิเนยฺยตฺเถรวตฺถุ ",
"dhp37:1":	"ทูรงฺคมํ เอกจรํ, ",
"dhp37:2":	"อสรีรํ คุหาสยํ; ",
"dhp37:3":	"เย จิตฺตํ สํยมิสฺสนฺติ, ",
"dhp37:4":	"โมกฺขนฺติ มารพนฺธนาฯ ",
"dhp38:0":	"จิตฺตหตฺถตฺเถรวตฺถุ ",
"dhp38:1":	"อนวฏฺฐิตจิตฺตสฺส, ",
"dhp38:2":	"สทฺธมฺมํ อวิชานโต; ",
"dhp38:3":	"ปริปฺลวปสาทสฺส, ",
"dhp38:4":	"ปญฺญา น ปริปูรติฯ ",
"dhp39:1":	"อนวสฺสุตจิตฺตสฺส, ",
"dhp39:2":	"อนนฺวาหตเจตโส; ",
"dhp39:3":	"ปุญฺญปาปปหีนสฺส, ",
"dhp39:4":	"นตฺถิ ชาครโต ภยํฯ ",
"dhp40:0":	"ปญฺจสตภิกฺขุวตฺถุ ",
"dhp40:1":	"กุมฺภูปมํ กายมิมํ วิทิตฺวา, ",
"dhp40:2":	"นครูปมํ จิตฺตมิทํ ฐเปตฺวา; ",
"dhp40:3":	"โยเธถ มารํ ปญฺญาวุเธน, ",
"dhp40:4":	"ชิตญฺจ รกฺเข อนิเวสโน สิยาฯ ",
"dhp41:0":	"ปูติคตฺตติสฺสตฺเถรวตฺถุ ",
"dhp41:1":	"อจิรํ วตยํ กาโย, ",
"dhp41:2":	"ปถวึ อธิเสสฺสติ; ",
"dhp41:3":	"ฉุทฺโธ อเปตวิญฺญาโณ, ",
"dhp41:4":	"นิรตฺถํว กลิงฺครํฯ ",
"dhp42:0":	"นนฺทโคปาลกวตฺถุ ",
"dhp42:1":	"ทิโส ทิสํ ยํ ตํ กยิรา, ",
"dhp42:2":	"เวรี วา ปน เวรินํ; ",
"dhp42:3":	"มิจฺฉาปณิหิตํ จิตฺตํ, ",
"dhp42:4":	"ปาปิโย นํ ตโต กเรฯ ",
"dhp43:0":	"โสเรยฺยวตฺถุ ",
"dhp43:1":	"น ตํ มาตา ปิตา กยิรา, ",
"dhp43:2":	"อญฺเญ วาปิ จ ญาตกา; ",
"dhp43:3":	"สมฺมาปณิหิตํ จิตฺตํ, ",
"dhp43:4":	"เสยฺยโส นํ ตโต กเรฯ ",
"dhp43:5":	"จิตฺตวคฺโค ตติโยฯ "
}	
