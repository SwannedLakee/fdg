{	
"dhp116:0.1":	"ขุทฺทกนิกาย ",
"dhp116:0.2":	"ธมฺมปท ",
"dhp116:0.3":	"ปาปวคฺค ",
"dhp116:0.4":	"จูเฬกสาฏกพฺราหฺมณวตฺถุ ",
"dhp116:1":	"อภิตฺถเรถ กลฺยาเณ, ",
"dhp116:2":	"ปาปา จิตฺตํ นิวารเย; ",
"dhp116:3":	"ทนฺธญฺหิ กโรโต ปุญฺญํ, ",
"dhp116:4":	"ปาปสฺมึ รมตี มโนฯ ",
"dhp117:0":	"เสยฺยสกตฺเถรวตฺถุ ",
"dhp117:1":	"ปาปญฺเจ ปุริโส กยิรา, ",
"dhp117:2":	"น นํ กยิรา ปุนปฺปุนํ; ",
"dhp117:3":	"น ตมฺหิ ฉนฺทํ กยิราถ, ",
"dhp117:4":	"ทุกฺโข ปาปสฺส อุจฺจโยฯ ",
"dhp118:0":	"ลาชเทวธีตาวตฺถุ ",
"dhp118:1":	"ปุญฺญญฺเจ ปุริโส กยิรา, ",
"dhp118:2":	"กยิรา นํ ปุนปฺปุนํ; ",
"dhp118:3":	"ตมฺหิ ฉนฺทํ กยิราถ, ",
"dhp118:4":	"สุโข ปุญฺญสฺส อุจฺจโยฯ ",
"dhp119:0":	"อนาถปิณฺฑิกเสฏฺฐิวตฺถุ ",
"dhp119:1":	"ปาโปปิ ปสฺสติ ภทฺรํ, ",
"dhp119:2":	"ยาว ปาปํ น ปจฺจติ; ",
"dhp119:3":	"ยทา จ ปจฺจติ ปาปํ, ",
"dhp119:4":	"อถ ปาโป ปาปานิ ปสฺสติฯ ",
"dhp120:1":	"ภโทฺรปิ ปสฺสติ ปาปํ, ",
"dhp120:2":	"ยาว ภทฺรํ น ปจฺจติ; ",
"dhp120:3":	"ยทา จ ปจฺจติ ภทฺรํ, ",
"dhp120:4":	"อถ ภโทฺร ภทฺรานิ ปสฺสติฯ ",
"dhp121:0":	"อสญฺญตปริกฺขารวตฺถุ ",
"dhp121:1":	"มาวมญฺเญถ ปาปสฺส, ",
"dhp121:2":	"น มนฺตํ อาคมิสฺสติ; ",
"dhp121:3":	"อุทพินฺทุนิปาเตน, ",
"dhp121:4":	"อุทกุมฺโภปิ ปูรติ; ",
"dhp121:5":	"พาโล ปูรติ ปาปสฺส, ",
"dhp121:6":	"โถกํ โถกมฺปิ อาจินํฯ ",
"dhp122:0":	"พิฬาลปาทกเสฏฺฐิวตฺถุ ",
"dhp122:1":	"มาวมญฺเญถ ปุญฺญสฺส, ",
"dhp122:2":	"น มนฺทํ อาคมิสฺสติ; ",
"dhp122:3":	"อุทพินฺทุนิปาเตน, ",
"dhp122:4":	"อุทกุมฺโภปิ ปูรติ; ",
"dhp122:5":	"ธีโร ปูรติ ปุญฺญสฺส, ",
"dhp122:6":	"โถกํ โถกมฺปิ อาจินํฯ ",
"dhp123:0":	"มหาธนวาณิชวตฺถุ ",
"dhp123:1":	"วาณิโชว ภยํ มคฺคํ, ",
"dhp123:2":	"อปฺปสตฺโถ มหทฺธโน; ",
"dhp123:3":	"วิสํ ชีวิตุกาโมว, ",
"dhp123:4":	"ปาปานิ ปริวชฺชเยฯ ",
"dhp124:0":	"กุกฺกุฏมิตฺตเนสาทวตฺถุ ",
"dhp124:1":	"ปาณิมฺหิ เจ วโณ นาสฺส, ",
"dhp124:2":	"หเรยฺย ปาณินา วิสํ; ",
"dhp124:3":	"นาพฺพณํ วิสมเนฺวติ, ",
"dhp124:4":	"นตฺถิ ปาปํ อกุพฺพโตฯ ",
"dhp125:0":	"โกกสุนขลุทฺทกวตฺถุ ",
"dhp125:1":	"โย อปฺปทุฏฺฐสฺส นรสฺส ทุสฺสติ, ",
"dhp125:2":	"สุทฺธสฺส โปสสฺส อนงฺคณสฺส; ",
"dhp125:3":	"ตเมว พาลํ ปจฺเจติ ปาปํ, ",
"dhp125:4":	"สุขุโม รโช ปฏิวาตํว ขิตฺโตฯ ",
"dhp126:0":	"มณิการกุลูปกติสฺสตฺเถรวตฺถุ ",
"dhp126:1":	"คพฺภเมเก อุปฺปชฺชนฺติ, ",
"dhp126:2":	"นิรยํ ปาปกมฺมิโน; ",
"dhp126:3":	"สคฺคํ สุคติโน ยนฺติ, ",
"dhp126:4":	"ปรินิพฺพนฺติ อนาสวาฯ ",
"dhp127:0":	"ตโยชนวตฺถุ ",
"dhp127:1":	"น อนฺตลิกฺเข น สมุทฺทมชฺเฌ, ",
"dhp127:2":	"น ปพฺพตานํ วิวรํ ปวิสฺส; ",
"dhp127:3":	"น วิชฺชตี โส ชคติปฺปเทโส, ",
"dhp127:4":	"ยตฺถฏฺฐิโต มุจฺเจยฺย ปาปกมฺมาฯ ",
"dhp128:0":	"สุปฺปพุทฺธสกฺยวตฺถุ ",
"dhp128:1":	"น อนฺตลิกฺเข น สมุทฺทมชฺเฌ, ",
"dhp128:2":	"น ปพฺพตานํ วิวรํ ปวิสฺส; ",
"dhp128:3":	"น วิชฺชตี โส ชคติปฺปเทโส, ",
"dhp128:4":	"ยตฺถฏฺฐิตํ นปฺปสเหยฺย มจฺจุฯ ",
"dhp128:5":	"ปาปวคฺโค นวโมฯ "
}	
