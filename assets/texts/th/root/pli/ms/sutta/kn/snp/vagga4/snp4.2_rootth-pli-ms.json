{	
"snp4.2:0.1":	"สุตฺต นิปาต ๔ฯ๒ ",
"snp4.2:0.2":	"คุหฏฺฐกสุตฺต ",
"snp4.2:1.1":	"สตฺโต คุหายํ พหุนาภิฉนฺโน, ",
"snp4.2:1.2":	"ติฏฺฐํ นโร โมหนสฺมึ ปคาโฬฺห; ",
"snp4.2:1.3":	"ทูเร วิเวกา หิ ตถาวิโธ โส, ",
"snp4.2:1.4":	"กามา หิ โลเก น หิ สุปฺปหายาฯ ",
"snp4.2:2.1":	"อิจฺฉานิทานา ภวสาตพทฺธา, ",
"snp4.2:2.2":	"เต ทุปฺปมุญฺจา น หิ อญฺญโมกฺขา; ",
"snp4.2:2.3":	"ปจฺฉา ปุเร วาปิ อเปกฺขมานา, ",
"snp4.2:2.4":	"อิเม ว กาเม ปุริเม ว ชปฺปํฯ ",
"snp4.2:3.1":	"กาเมสุ คิทฺธา ปสุตา ปมูฬฺหา, ",
"snp4.2:3.2":	"อวทานิยา เต วิสเม นิวิฏฺฐา; ",
"snp4.2:3.3":	"ทุกฺขูปนีตา ปริเทวยนฺติ, ",
"snp4.2:3.4":	"กึสู ภวิสฺสาม อิโต จุตาเสฯ ",
"snp4.2:4.1":	"ตสฺมา หิ สิกฺเขถ อิเธว ชนฺตุ, ",
"snp4.2:4.2":	"ยํ กิญฺจิ ชญฺญา วิสมนฺติ โลเก; ",
"snp4.2:4.3":	"น ตสฺส เหตู วิสมํ จเรยฺย, ",
"snp4.2:4.4":	"อปฺปญฺหิทํ ชีวิตมาหุ ธีราฯ ",
"snp4.2:5.1":	"ปสฺสามิ โลเก ปริผนฺทมานํ, ",
"snp4.2:5.2":	"ปชํ อิมํ ตณฺหคตํ ภเวสุ; ",
"snp4.2:5.3":	"หีนา นรา มจฺจุมุเข ลปนฺติ, ",
"snp4.2:5.4":	"อวีตตณฺหาเส ภวาภเวสุฯ ",
"snp4.2:6.1":	"มมายิเต ปสฺสถ ผนฺทมาเน, ",
"snp4.2:6.2":	"มจฺเฉว อปฺโปทเก ขีณโสเต; ",
"snp4.2:6.3":	"เอตมฺปิ ทิสฺวา อมโม จเรยฺย, ",
"snp4.2:6.4":	"ภเวสุ อาสตฺติมกุพฺพมาโนฯ ",
"snp4.2:7.1":	"อุโภสุ อนฺเตสุ วิเนยฺย ฉนฺทํ, ",
"snp4.2:7.2":	"ผสฺสํ ปริญฺญาย อนานุคิทฺโธ; ",
"snp4.2:7.3":	"ยทตฺตครหี ตทกุพฺพมาโน, ",
"snp4.2:7.4":	"น ลิปฺปตี ทิฏฺฐสุเตสุ ธีโรฯ ",
"snp4.2:8.1":	"สญฺญํ ปริญฺญา วิตเรยฺย โอฆํ, ",
"snp4.2:8.2":	"ปริคฺคเหสุ มุนิ โนปลิตฺโต; ",
"snp4.2:8.3":	"อพฺพูฬฺหสโลฺล จรมปฺปมตฺโต, ",
"snp4.2:8.4":	"นาสีสตี โลกมิมํ ปรญฺจาติฯ ",
"snp4.2:8.5":	"คุหฏฺฐกสุตฺตํ ทุติยํฯ "
}	
