{	
"iti21:0.1":	"อิติวุตฺตก ๒๑ ",
"iti21:0.2":	"เอกกนิปาต ",
"iti21:0.3":	"ตติยวคฺค ",
"iti21:0.4":	"ปสนฺนจิตฺตสุตฺต ",
"iti21:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti21:2.1":	"“อิธาหํ, ภิกฺขเว, เอกจฺจํ ปุคฺคลํ ปสนฺนจิตฺตํ เอวํ เจตสา เจโต ปริจฺจ ปชานามิ",
"iti21:2.2":	"‘อิมมฺหิ จายํ สมเย ปุคฺคโล กาลํ กเรยฺย ยถาภตํ นิกฺขิตฺโต เอวํ สคฺเค’ฯ ",
"iti21:2.3":	"ตํ กิสฺส เหตุ? ",
"iti21:2.4":	"จิตฺตํ หิสฺส, ภิกฺขเว, ปสนฺนํฯ ",
"iti21:2.5":	"เจโตปสาทเหตุ โข ปน, ภิกฺขเว, เอวมฺ’อิเธกจฺเจ สตฺตา กายสฺส เภทา ปรํ มรณา สุคตึ สคฺคํ โลกํ อุปปชฺชนฺตี”ติฯ ",
"iti21:2.6":	"เอตมตฺถํ ภควา อโวจฯ ",
"iti21:2.7":	"ตตฺเถตํ อิติ วุจฺจติ",
"iti21:3.1":	"“ปสนฺนจิตฺตํ ญตฺวาน, ",
"iti21:3.2":	"เอกจฺจํ อิธ ปุคฺคลํ; ",
"iti21:3.3":	"เอตมตฺถญฺจ พฺยากาสิ, ",
"iti21:3.4":	"พุทฺโธ ภิกฺขูน สนฺติเกฯ ",
"iti21:4.1":	"อิมมฺหิ จายํ สมเย, ",
"iti21:4.2":	"กาลํ กยิราถ ปุคฺคโล; ",
"iti21:4.3":	"สุคตึ อุปปชฺเชยฺย, ",
"iti21:4.4":	"จิตฺตํ หิสฺส ปสาทิตํฯ ",
"iti21:5.1":	"ยถา หริตฺวา นิกฺขิเปยฺย, ",
"iti21:5.2":	"เอวเมวํ ตถาวิโธ; ",
"iti21:5.3":	"เจโตปสาทเหตุ หิ, ",
"iti21:5.4":	"สตฺตา คจฺฉนฺติ สุคฺคตินฺ”ติฯ ",
"iti21:6.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti21:6.2":	"ปฐมํฯ "
}	
