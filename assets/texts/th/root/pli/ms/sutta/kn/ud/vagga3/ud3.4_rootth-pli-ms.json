{	
"ud3.4:0.1":	"อุทาน ๓ฯ๔ ",
"ud3.4:0.2":	"สาริปุตฺตสุตฺต ",
"ud3.4:1.1":	"เอวํ เม สุตํ—",
"ud3.4:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud3.4:1.3":	"เตน โข ปน สมเยน อายสฺมา สาริปุตฺโต ภควโต อวิทูเร นิสินฺโน โหติ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สตึ อุปฏฺฐเปตฺวาฯ ",
"ud3.4:1.4":	"อทฺทสา โข ภควา อายสฺมนฺตํ สาริปุตฺตํ อวิทูเร นิสินฺนํ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สตึ อุปฏฺฐเปตฺวาฯ ",
"ud3.4:2.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud3.4:3.1":	"“ยถาปิ ปพฺพโต เสโล, ",
"ud3.4:3.2":	"อจโล สุปฺปติฏฺฐิโต; ",
"ud3.4:3.3":	"เอวํ โมหกฺขยา ภิกฺขุ, ",
"ud3.4:3.4":	"ปพฺพโตว น เวธตี”ติฯ ",
"ud3.4:3.5":	"จตุตฺถํฯ "
}	
