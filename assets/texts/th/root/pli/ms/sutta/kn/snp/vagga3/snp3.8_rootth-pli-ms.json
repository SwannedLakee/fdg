{	
"snp3.8:0.1":	"สุตฺต นิปาต ๓ฯ๘ ",
"snp3.8:0.2":	"สลฺลสุตฺต ",
"snp3.8:1.1":	"อนิมิตฺตมนญฺญาตํ, ",
"snp3.8:1.2":	"มจฺจานํ อิธ ชีวิตํ; ",
"snp3.8:1.3":	"กสิรญฺจ ปริตฺตญฺจ, ",
"snp3.8:1.4":	"ตญฺจ ทุกฺเขน สํยุตํฯ ",
"snp3.8:2.1":	"น หิ โส อุปกฺกโม อตฺถิ, ",
"snp3.8:2.2":	"เยน ชาตา น มิยฺยเร; ",
"snp3.8:2.3":	"ชรมฺปิ ปตฺวา มรณํ, ",
"snp3.8:2.4":	"เอวํธมฺมา หิ ปาณิโนฯ ",
"snp3.8:3.1":	"ผลานมิว ปกฺกานํ, ",
"snp3.8:3.2":	"ปาโต ปตนโต ภยํ; ",
"snp3.8:3.3":	"เอวํ ชาตาน มจฺจานํ, ",
"snp3.8:3.4":	"นิจฺจํ มรณโต ภยํฯ ",
"snp3.8:4.1":	"ยถาปิ กุมฺภการสฺส, ",
"snp3.8:4.2":	"กตา มตฺติกภาชนา; ",
"snp3.8:4.3":	"สพฺเพ เภทนปริยนฺตา, ",
"snp3.8:4.4":	"เอวํ มจฺจาน ชีวิตํฯ ",
"snp3.8:5.1":	"ทหรา จ มหนฺตา จ, ",
"snp3.8:5.2":	"เย พาลา เย จ ปณฺฑิตา; ",
"snp3.8:5.3":	"สพฺเพ มจฺจุวสํ ยนฺติ, ",
"snp3.8:5.4":	"สพฺเพ มจฺจุปรายณาฯ ",
"snp3.8:6.1":	"เตสํ มจฺจุปเรตานํ, ",
"snp3.8:6.2":	"คจฺฉตํ ปรโลกโต; ",
"snp3.8:6.3":	"น ปิตา ตายเต ปุตฺตํ, ",
"snp3.8:6.4":	"ญาตี วา ปน ญาตเกฯ ",
"snp3.8:7.1":	"เปกฺขตํเยว ญาตีนํ, ",
"snp3.8:7.2":	"ปสฺส ลาลปตํ ปุถุ; ",
"snp3.8:7.3":	"เอกเมโกว มจฺจานํ, ",
"snp3.8:7.4":	"โควชฺโฌ วิย นียติฯ ",
"snp3.8:8.1":	"เอวมพฺภาหโต โลโก, ",
"snp3.8:8.2":	"มจฺจุนา จ ชราย จ; ",
"snp3.8:8.3":	"ตสฺมา ธีรา น โสจนฺติ, ",
"snp3.8:8.4":	"วิทิตฺวา โลกปริยายํฯ ",
"snp3.8:9.1":	"ยสฺส มคฺคํ น ชานาสิ, ",
"snp3.8:9.2":	"อาคตสฺส คตสฺส วา; ",
"snp3.8:9.3":	"อุโภ อนฺเต อสมฺปสฺสํ, ",
"snp3.8:9.4":	"นิรตฺถํ ปริเทวสิฯ ",
"snp3.8:10.1":	"ปริเทวยมาโน เจ, ",
"snp3.8:10.2":	"กิญฺจิทตฺถํ อุทพฺพเห; ",
"snp3.8:10.3":	"สมฺมูโฬฺห หึสมตฺตานํ, ",
"snp3.8:10.4":	"กยิรา เจ นํ วิจกฺขโณฯ ",
"snp3.8:11.1":	"น หิ รุณฺเณน โสเกน, ",
"snp3.8:11.2":	"สนฺตึ ปปฺโปติ เจตโส; ",
"snp3.8:11.3":	"ภิยฺยสฺสุปฺปชฺชเต ทุกฺขํ, ",
"snp3.8:11.4":	"สรีรํ จุปหญฺญติฯ ",
"snp3.8:12.1":	"กิโส วิวณฺโณ ภวติ, ",
"snp3.8:12.2":	"หึสมตฺตานมตฺตนา; ",
"snp3.8:12.3":	"น เตน เปตา ปาเลนฺติ, ",
"snp3.8:12.4":	"นิรตฺถา ปริเทวนาฯ ",
"snp3.8:13.1":	"โสกมปฺปชหํ ชนฺตุ, ",
"snp3.8:13.2":	"ภิโยฺย ทุกฺขํ นิคจฺฉติ; ",
"snp3.8:13.3":	"อนุตฺถุนนฺโต กาลงฺกตํ, ",
"snp3.8:13.4":	"โสกสฺส วสมนฺวคูฯ ",
"snp3.8:14.1":	"อญฺเญปิ ปสฺส คมิเน, ",
"snp3.8:14.2":	"ยถากมฺมุปเค นเร; ",
"snp3.8:14.3":	"มจฺจุโน วสมาคมฺม, ",
"snp3.8:14.4":	"ผนฺทนฺเตวิธ ปาณิโนฯ ",
"snp3.8:15.1":	"เยน เยน หิ มญฺญนฺติ, ",
"snp3.8:15.2":	"ตโต ตํ โหติ อญฺญถา; ",
"snp3.8:15.3":	"เอตาทิโส วินาภาโว, ",
"snp3.8:15.4":	"ปสฺส โลกสฺส ปริยายํฯ ",
"snp3.8:16.1":	"อปิ วสฺสสตํ ชีเว, ",
"snp3.8:16.2":	"ภิโยฺย วา ปน มาณโว; ",
"snp3.8:16.3":	"ญาติสงฺฆา วินา โหติ, ",
"snp3.8:16.4":	"ชหาติ อิธ ชีวิตํฯ ",
"snp3.8:17.1":	"ตสฺมา อรหโต สุตฺวา, ",
"snp3.8:17.2":	"วิเนยฺย ปริเทวิตํ; ",
"snp3.8:17.3":	"เปตํ กาลงฺกตํ ทิสฺวา, ",
"snp3.8:17.4":	"เนโส ลพฺภา มยา อิติฯ ",
"snp3.8:18.1":	"ยถา สรณมาทิตฺตํ, ",
"snp3.8:18.2":	"วารินา ปรินิพฺพเย; ",
"snp3.8:18.3":	"เอวมฺปิ ธีโร สปญฺโญ, ",
"snp3.8:18.4":	"ปณฺฑิโต กุสโล นโร; ",
"snp3.8:18.5":	"ขิปฺปมุปฺปติตํ โสกํ, ",
"snp3.8:18.6":	"วาโต ตูลํว ธํสเยฯ ",
"snp3.8:19.1":	"ปริเทวํ ปชปฺปญฺจ, ",
"snp3.8:19.2":	"โทมนสฺสญฺจ อตฺตโน; ",
"snp3.8:19.3":	"อตฺตโน สุขเมสาโน, ",
"snp3.8:19.4":	"อพฺพเห สลฺลมตฺตโนฯ ",
"snp3.8:20.1":	"อพฺพูฬฺหสโลฺล อสิโต, ",
"snp3.8:20.2":	"สนฺตึ ปปฺปุยฺย เจตโส; ",
"snp3.8:20.3":	"สพฺพโสกํ อติกฺกนฺโต, ",
"snp3.8:20.4":	"อโสโก โหติ นิพฺพุโตติฯ ",
"snp3.8:20.5":	"สลฺลสุตฺตํ อฏฺฐมํฯ "
}	
