{	
"dhp146:0.1":	"ขุทฺทกนิกาย ",
"dhp146:0.2":	"ธมฺมปท ",
"dhp146:0.3":	"ชราวคฺค ",
"dhp146:0.4":	"วิสาขายสหายิกานํวตฺถุ ",
"dhp146:1":	"โก นุ หาโส กิมานนฺโท, ",
"dhp146:2":	"นิจฺจํ ปชฺชลิเต สติ; ",
"dhp146:3":	"อนฺธกาเรน โอนทฺธา, ",
"dhp146:4":	"ปทีปํ น คเวสถฯ ",
"dhp147:0":	"สิริมาวตฺถุ ",
"dhp147:1":	"ปสฺส จิตฺตกตํ พิมฺพํ, ",
"dhp147:2":	"อรุกายํ สมุสฺสิตํ; ",
"dhp147:3":	"อาตุรํ พหุสงฺกปฺปํ, ",
"dhp147:4":	"ยสฺส นตฺถิ ธุวํ ฐิติฯ ",
"dhp148:0":	"อุตฺตราเถรีวตฺถุ ",
"dhp148:1":	"ปริชิณฺณมิทํ รูปํ, ",
"dhp148:2":	"โรคนีฬํ ปภงฺคุรํ; ",
"dhp148:3":	"ภิชฺชติ ปูติสนฺเทโห, ",
"dhp148:4":	"มรณนฺตญฺหิ ชีวิตํฯ ",
"dhp149:0":	"สมฺพหุลอธิมานิกภิกฺขุวตฺถุ ",
"dhp149:1":	"ยานิมานิ อปตฺถานิ, ",
"dhp149:2":	"อลาพูเนว สารเท; ",
"dhp149:3":	"กาโปตกานิ อฏฺฐีนิ, ",
"dhp149:4":	"ตานิ ทิสฺวาน กา รติฯ ",
"dhp150:0":	"ชนปทกลฺยาณีรูปนนฺทาเถรีวตฺถุ ",
"dhp150:1":	"อฏฺฐีนํ นครํ กตํ, ",
"dhp150:2":	"มํสโลหิตเลปนํ; ",
"dhp150:3":	"ยตฺถ ชรา จ มจฺจุ จ, ",
"dhp150:4":	"มาโน มกฺโข จ โอหิโตฯ ",
"dhp151:0":	"มลฺลิกาเทวีวตฺถุ ",
"dhp151:1":	"ชีรนฺติ เว ราชรถา สุจิตฺตา, ",
"dhp151:2":	"อโถ สรีรมฺปิ ชรํ อุเปติ; ",
"dhp151:3":	"สตญฺจ ธมฺโม น ชรํ อุเปติ, ",
"dhp151:4":	"สนฺโต หเว สพฺภิ ปเวทยนฺติฯ ",
"dhp152:0":	"ลาฬุทายีเถรวตฺถุ ",
"dhp152:1":	"อปฺปสฺสุตายํ ปุริโส, ",
"dhp152:2":	"พลีพทฺโธว ชีรติ; ",
"dhp152:3":	"มํสานิ ตสฺส วฑฺฒนฺติ, ",
"dhp152:4":	"ปญฺญา ตสฺส น วฑฺฒติฯ ",
"dhp153:0":	"อุทานวตฺถุ ",
"dhp153:1":	"อเนกชาติสํสารํ, ",
"dhp153:2":	"สนฺธาวิสฺสํ อนิพฺพิสํ; ",
"dhp153:3":	"คหการํ คเวสนฺโต, ",
"dhp153:4":	"ทุกฺขา ชาติ ปุนปฺปุนํฯ ",
"dhp154:1":	"คหการก ทิฏฺโฐสิ, ",
"dhp154:2":	"ปุน เคหํ น กาหสิ; ",
"dhp154:3":	"สพฺพา เต ผาสุกา ภคฺคา, ",
"dhp154:4":	"คหกูฏํ วิสงฺขตํ; ",
"dhp154:5":	"วิสงฺขารคตํ จิตฺตํ, ",
"dhp154:6":	"ตณฺหานํ ขยมชฺฌคาฯ ",
"dhp155:0":	"มหาธนเสฏฺฐิปุตฺตวตฺถุ ",
"dhp155:1":	"อจริตฺวา พฺรหฺมจริยํ, ",
"dhp155:2":	"อลทฺธา โยพฺพเน ธนํ; ",
"dhp155:3":	"ชิณฺณโกญฺจาว ฌายนฺติ, ",
"dhp155:4":	"ขีณมจฺเฉว ปลฺลเลฯ ",
"dhp156:1":	"อจริตฺวา พฺรหฺมจริยํ, ",
"dhp156:2":	"อลทฺธา โยพฺพเน ธนํ; ",
"dhp156:3":	"เสนฺติ จาปาติขีณาว, ",
"dhp156:4":	"ปุราณานิ อนุตฺถุนํฯ ",
"dhp156:5":	"ชราวคฺโค เอกาทสโมฯ "
}	
