{	
"ud1.7:0.1":	"อุทาน ๑ฯ๗ ",
"ud1.7:0.2":	"อชกลาปกสุตฺต ",
"ud1.7:1.1":	"เอวํ เม สุตํ—",
"ud1.7:1.2":	"เอกํ สมยํ ภควา ปาวายํ วิหรติ อชกลาปเก เจติเย, อชกลาปกสฺส ยกฺขสฺส ภวเนฯ ",
"ud1.7:1.3":	"เตน โข ปน สมเยน ภควา รตฺตนฺธการติมิสายํ อพฺโภกาเส นิสินฺโน โหติ; เทโว จ เอกเมกํ ผุสายติฯ ",
"ud1.7:1.4":	"อถ โข อชกลาปโก ยกฺโข ภควโต ภยํ ฉมฺภิตตฺตํ โลมหํสํ อุปฺปาเทตุกาโม เยน ภควา เตนุปสงฺกมิ; อุปสงฺกมิตฺวา ภควโต อวิทูเร ติกฺขตฺตุํ “อกฺกุโล ปกฺกุโล”ติ อกฺกุลปกฺกุลิกํ อกาสิ",
"ud1.7:1.5":	"“เอโส เต, สมณ, ปิสาโจ”ติฯ ",
"ud1.7:2.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud1.7:3.1":	"“ยทา สเกสุ ธมฺเมสุ, ",
"ud1.7:3.2":	"ปารคู โหติ พฺราหฺมโณ; ",
"ud1.7:3.3":	"อถ เอตํ ปิสาจญฺจ, ",
"ud1.7:3.4":	"ปกฺกุลญฺจาติวตฺตตี”ติฯ ",
"ud1.7:3.5":	"สตฺตมํฯ "
}	
