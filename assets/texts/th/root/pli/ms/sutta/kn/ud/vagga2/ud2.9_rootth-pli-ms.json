{	
"ud2.9:0.1":	"อุทาน ๒ฯ๙ ",
"ud2.9:0.2":	"วิสาขาสุตฺต ",
"ud2.9:1.1":	"เอวํ เม สุตํ—",
"ud2.9:1.2":	"เอกํ สมยํ ภควา สาวตฺถิยํ วิหรติ ปุพฺพาราเม มิคารมาตุปาสาเทฯ ",
"ud2.9:1.3":	"เตน โข ปน สมเยน วิสาขาย มิคารมาตุยา โกจิเทว อตฺโถ รญฺเญ ปเสนทิมฺหิ โกสเล ปฏิพทฺโธ โหติฯ ",
"ud2.9:1.4":	"ตํ ราชา ปเสนทิ โกสโล น ยถาธิปฺปายํ ตีเรติฯ ",
"ud2.9:2.1":	"อถ โข วิสาขา มิคารมาตา ทิวา ทิวสฺส เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"ud2.9:2.2":	"เอกมนฺตํ นิสินฺนํ โข วิสาขํ มิคารมาตรํ ภควา เอตทโวจ",
"ud2.9:2.3":	"“หนฺท กุโต นุ ตฺวํ, วิสาเข, อาคจฺฉสิ ทิวา ทิวสฺสา”ติ? ",
"ud2.9:2.4":	"“อิธ เม, ภนฺเต, โกจิเทว อตฺโถ รญฺเญ ปเสนทิมฺหิ โกสเล ปฏิพทฺโธ; ",
"ud2.9:2.5":	"ตํ ราชา ปเสนทิ โกสโล น ยถาธิปฺปายํ ตีเรตี”ติฯ ",
"ud2.9:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud2.9:4.1":	"“สพฺพํ ปรวสํ ทุกฺขํ, ",
"ud2.9:4.2":	"สพฺพํ อิสฺสริยํ สุขํ; ",
"ud2.9:4.3":	"สาธารเณ วิหญฺญนฺติ, ",
"ud2.9:4.4":	"โยคา หิ ทุรติกฺกมา”ติฯ ",
"ud2.9:4.5":	"นวมํฯ "
}	
