{	
"ud7.4:0.1":	"อุทาน ๗ฯ๔ ",
"ud7.4:0.2":	"ทุติยสตฺตสุตฺต ",
"ud7.4:1.1":	"เอวํ เม สุตํ—",
"ud7.4:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud7.4:1.3":	"เตน โข ปน สมเยน สาวตฺถิยา มนุสฺสา เยภุเยฺยน กาเมสุ สตฺตา (…) รตฺตา คิทฺธา คถิตา มุจฺฉิตา อชฺโฌสนฺนา อนฺธีกตา สมฺมตฺตกชาตา กาเมสุ วิหรนฺติฯ ",
"ud7.4:2.1":	"อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย สาวตฺถึ ปิณฺฑาย ปาวิสิฯ ",
"ud7.4:2.2":	"อทฺทสา โข ภควา สาวตฺถิยา เต มนุเสฺส เยภุเยฺยน กาเมสุ สตฺเต รตฺเต คิทฺเธ คถิเต มุจฺฉิเต อชฺโฌปนฺเน อนฺธีกเต สมฺมตฺตกชาเต กาเมสุ วิหรนฺเตฯ ",
"ud7.4:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud7.4:4.1":	"“กามนฺธา ชาลสญฺฉนฺนา, ",
"ud7.4:4.2":	"ตณฺหาฉทนฉาทิตา; ",
"ud7.4:4.3":	"ปมตฺตพนฺธุนา พทฺธา, ",
"ud7.4:4.4":	"มจฺฉาว กุมินามุเข; ",
"ud7.4:4.5":	"ชรามรณมเนฺวนฺติ, ",
"ud7.4:4.6":	"วจฺโฉ ขีรปโกว มาตรนฺ”ติฯ ",
"ud7.4:4.7":	"จตุตฺถํฯ "
}	
