{	
"snp5.16:0.1":	"สุตฺต นิปาต ๕ฯ๑๖ ",
"snp5.16:0.2":	"โมฆราชมาณวปุจฺฉา ",
"snp5.16:1.1":	"“ทฺวาหํ สกฺกํ อปุจฺฉิสฺสํ, ",
"snp5.16:1.2":	"(อิจฺจายสฺมา โมฆราชา) ",
"snp5.16:1.3":	"น เม พฺยากาสิ จกฺขุมา; ",
"snp5.16:1.4":	"ยาวตติยญฺจ เทวีสิ, ",
"snp5.16:1.5":	"พฺยากโรตีติ เม สุตํฯ ",
"snp5.16:2.1":	"อยํ โลโก ปโร โลโก, ",
"snp5.16:2.2":	"พฺรหฺมโลโก สเทวโก; ",
"snp5.16:2.3":	"ทิฏฺฐึ เต นาภิชานาติ, ",
"snp5.16:2.4":	"โคตมสฺส ยสสฺสิโนฯ ",
"snp5.16:3.1":	"เอวํ อภิกฺกนฺตทสฺสาวึ, ",
"snp5.16:3.2":	"อตฺถิ ปเญฺหน อาคมํ; ",
"snp5.16:3.3":	"กถํ โลกํ อเวกฺขนฺตํ, ",
"snp5.16:3.4":	"มจฺจุราชา น ปสฺสติ”ฯ ",
"snp5.16:4.1":	"“สุญฺญโต โลกํ อเวกฺขสฺสุ, ",
"snp5.16:4.2":	"โมฆราช สทา สโต; ",
"snp5.16:4.3":	"อตฺตานุทิฏฺฐึ อูหจฺจ, ",
"snp5.16:4.4":	"เอวํ มจฺจุตโร สิยา; ",
"snp5.16:4.5":	"เอวํ โลกํ อเวกฺขนฺตํ, ",
"snp5.16:4.6":	"มจฺจุราชา น ปสฺสตี”ติฯ ",
"snp5.16:4.7":	"โมฆราชมาณวปุจฺฉา ปนฺนรสมาฯ "
}	
