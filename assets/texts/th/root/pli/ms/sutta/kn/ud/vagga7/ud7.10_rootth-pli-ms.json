{	
"ud7.10:0.1":	"อุทาน ๗ฯ๑๐ ",
"ud7.10:0.2":	"อุเตนสุตฺต ",
"ud7.10:1.1":	"เอวํ เม สุตํ—",
"ud7.10:1.2":	"เอกํ สมยํ ภควา โกสมฺพิยํ วิหรติ โฆสิตาราเมฯ ",
"ud7.10:1.3":	"เตน โข ปน สมเยน รญฺโญ อุเตนสฺส อุยฺยานคตสฺส อนฺเตปุรํ ทฑฺฒํ โหติ, ปญฺจ จ อิตฺถิสตานิ กาลงฺกตานิ โหนฺติ สามาวตีปมุขานิฯ ",
"ud7.10:2.1":	"อถ โข สมฺพหุลา ภิกฺขู ปุพฺพณฺหสมยํ นิวาเสตฺวา ปตฺตจีวรมาทาย โกสมฺพึ ปิณฺฑาย ปาวิสึสุฯ ",
"ud7.10:2.2":	"โกสมฺพิยํ ปิณฺฑาย จริตฺวา ปจฺฉาภตฺตํ ปิณฺฑปาตปฏิกฺกนฺตา เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ ",
"ud7.10:2.3":	"เอกมนฺตํ นิสินฺนา โข เต ภิกฺขู ภควนฺตํ เอตทโวจุํ",
"ud7.10:2.4":	"“อิธ, ภนฺเต, รญฺโญ อุเตนสฺส อุยฺยานคตสฺส อนฺเตปุรํ ทฑฺฒํ, ปญฺจ จ อิตฺถิสตานิ กาลงฺกตานิ สามาวตีปมุขานิฯ ",
"ud7.10:2.5":	"ตาสํ, ภนฺเต, อุปาสิกานํ กา คติ โก อภิสมฺปราโย”ติ? ",
"ud7.10:3.1":	"“สนฺเตตฺถ, ภิกฺขเว, อุปาสิกาโย โสตาปนฺนา, สนฺติ สกทาคามินิโย, สนฺติ อนาคามินิโยฯ ",
"ud7.10:3.2":	"สพฺพา ตา, ภิกฺขเว, อุปาสิกาโย อนิปฺผลา กาลงฺกตา”ติฯ ",
"ud7.10:4.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud7.10:5.1":	"“โมหสมฺพนฺธโน โลโก, ",
"ud7.10:5.2":	"ภพฺพรูโปว ทิสฺสติ; ",
"ud7.10:5.3":	"อุปธิพนฺธโน พาโล, ",
"ud7.10:5.4":	"ตมสา ปริวาริโต; ",
"ud7.10:5.5":	"สสฺสโตริว ขายติ, ",
"ud7.10:5.6":	"ปสฺสโต นตฺถิ กิญฺจนนฺ”ติฯ ",
"ud7.10:5.7":	"ทสมํฯ ",
"ud7.10:6.0":	"ตสฺสุทฺทานํ ",
"ud7.10:6.1":	"เทฺว ภทฺทิยา เทฺว จ สตฺตา, ",
"ud7.10:6.2":	"ลกุณฺฑโก ตณฺหากฺขโย; ",
"ud7.10:6.3":	"ปปญฺจขโย จ กจฺจาโน, ",
"ud7.10:6.4":	"อุทปานญฺจ อุเตโนติฯ ",
"ud7.10:6.5":	"จูฬวคฺโค สตฺตโมฯ "
}	
