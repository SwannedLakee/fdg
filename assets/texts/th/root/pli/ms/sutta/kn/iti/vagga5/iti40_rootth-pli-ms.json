{	
"iti40:0.1":	"อิติวุตฺตก ๔๐ ",
"iti40:0.2":	"ทุกนิปาต ",
"iti40:0.3":	"ทุติยวคฺค ",
"iti40:0.4":	"วิชฺชาสุตฺต ",
"iti40:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti40:2.1":	"“อวิชฺชา, ภิกฺขเว, ปุพฺพงฺคมา อกุสลานํ ธมฺมานํ สมาปตฺติยา อนฺวเทว อหิริกํ อโนตฺตปฺปํ; ",
"iti40:2.2":	"วิชฺชา จ โข, ภิกฺขเว, ปุพฺพงฺคมา กุสลานํ ธมฺมานํ สมาปตฺติยา อนฺวเทว หิโรตฺตปฺปนฺ”ติฯ ",
"iti40:2.3":	"เอตมตฺถํ ภควา อโวจฯ ",
"iti40:2.4":	"ตตฺเถตํ อิติ วุจฺจติ",
"iti40:3.1":	"“ยา กาจิมา ทุคฺคติโย, ",
"iti40:3.2":	"อสฺมึ โลเก ปรมฺหิ จ; ",
"iti40:3.3":	"อวิชฺชามูลิกา สพฺพา, ",
"iti40:3.4":	"อิจฺฉาโลภสมุสฺสยาฯ ",
"iti40:4.1":	"ยโต จ โหติ ปาปิจฺโฉ, ",
"iti40:4.2":	"อหิรีโก อนาทโร; ",
"iti40:4.3":	"ตโต ปาปํ ปสวติ, ",
"iti40:4.4":	"อปายํ เตน คจฺฉติฯ ",
"iti40:5.1":	"ตสฺมา ฉนฺทญฺจ โลภญฺจ, ",
"iti40:5.2":	"อวิชฺชญฺจ วิราชยํ; ",
"iti40:5.3":	"วิชฺชํ อุปฺปาทยํ ภิกฺขุ, ",
"iti40:5.4":	"สพฺพา ทุคฺคติโย ชเห”ติฯ ",
"iti40:6.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti40:6.2":	"ตติยํฯ ",
"iti40:6.3":	"ปฐมภาณวาโรฯ "
}	
