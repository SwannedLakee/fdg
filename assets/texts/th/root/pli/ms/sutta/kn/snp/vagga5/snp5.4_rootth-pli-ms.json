{	
"snp5.4:0.1":	"สุตฺต นิปาต ๕ฯ๔ ",
"snp5.4:0.2":	"ปุณฺณกมาณวปุจฺฉา ",
"snp5.4:1.1":	"“อเนชํ มูลทสฺสาวึ, ",
"snp5.4:1.2":	"(อิจฺจายสฺมา ปุณฺณโก) ",
"snp5.4:1.3":	"อตฺถิ ปเญฺหน อาคมํ; ",
"snp5.4:1.4":	"กึ นิสฺสิตา อิสโย มนุชา, ",
"snp5.4:1.5":	"ขตฺติยา พฺราหฺมณา เทวตานํ; ",
"snp5.4:1.6":	"ยญฺญมกปฺปยึสุ ปุถูธ โลเก, ",
"snp5.4:1.7":	"ปุจฺฉามิ ตํ ภควา พฺรูหิ เม ตํ”ฯ ",
"snp5.4:2.1":	"“เย เกจิเม อิสโย มนุชา, ",
"snp5.4:2.2":	"(ปุณฺณกาติ ภควา) ",
"snp5.4:2.3":	"ขตฺติยา พฺราหฺมณา เทวตานํ; ",
"snp5.4:2.4":	"ยญฺญมกปฺปยึสุ ปุถูธ โลเก, ",
"snp5.4:2.5":	"อาสีสมานา ปุณฺณก อิตฺถตฺตํ; ",
"snp5.4:2.6":	"ชรํ สิตา ยญฺญมกปฺปยึสุ”ฯ ",
"snp5.4:3.1":	"“เย เกจิเม อิสโย มนุชา, ",
"snp5.4:3.2":	"(อิจฺจายสฺมา ปุณฺณโก) ",
"snp5.4:3.3":	"ขตฺติยา พฺราหฺมณา เทวตานํ; ",
"snp5.4:3.4":	"ยญฺญมกปฺปยึสุ ปุถูธ โลเก, ",
"snp5.4:3.5":	"กจฺจิสฺสุ เต ภควา ยญฺญปเถ อปฺปมตฺตา; ",
"snp5.4:3.6":	"อตารุํ ชาติญฺจ ชรญฺจ มาริส, ",
"snp5.4:3.7":	"ปุจฺฉามิ ตํ ภควา พฺรูหิ เม ตํ”ฯ ",
"snp5.4:4.1":	"“อาสีสนฺติ โถมยนฺติ อภิชปฺปนฺติ ชุหนฺติ, ",
"snp5.4:4.2":	"(ปุณฺณกาติ ภควา) ",
"snp5.4:4.3":	"กามาภิชปฺปนฺติ ปฏิจฺจ ลาภํ; ",
"snp5.4:4.4":	"เต ยาชโยคา ภวราครตฺตา, ",
"snp5.4:4.5":	"นาตรึสุ ชาติชรนฺติ พฺรูมิ”ฯ ",
"snp5.4:5.1":	"“เต เจ นาตรึสุ ยาชโยคา, ",
"snp5.4:5.2":	"(อิจฺจายสฺมา ปุณฺณโก) ",
"snp5.4:5.3":	"ยญฺเญหิ ชาติญฺจ ชรญฺจ มาริส; ",
"snp5.4:5.4":	"อถ โก จรหิ เทวมนุสฺสโลเก, ",
"snp5.4:5.5":	"อตาริ ชาติญฺจ ชรญฺจ มาริส; ",
"snp5.4:5.6":	"ปุจฺฉามิ ตํ ภควา พฺรูหิ เม ตํ”ฯ ",
"snp5.4:6.1":	"“สงฺขาย โลกสฺมิ ปโรปรานิ, ",
"snp5.4:6.2":	"(ปุณฺณกาติ ภควา) ",
"snp5.4:6.3":	"ยสฺสิญฺชิตํ นตฺถิ กุหิญฺจิ โลเก; ",
"snp5.4:6.4":	"สนฺโต วิธูโม อนีโฆ นิราโส, ",
"snp5.4:6.5":	"อตาริ โส ชาติชรนฺติ พฺรูมี”ติฯ ",
"snp5.4:6.6":	"ปุณฺณกมาณวปุจฺฉา ตติยาฯ "
}	
