{	
"dhp1:0.1":	"ขุทฺทกนิกาย ",
"dhp1:0.2":	"ธมฺมปท ",
"dhp1:0.3":	"ยมกวคฺค ",
"dhp1:0.4":	"จกฺขุปาลตฺเถรวตฺถุ ",
"dhp1:1":	"มโนปุพฺพงฺคมา ธมฺมา, ",
"dhp1:2":	"มโนเสฏฺฐา มโนมยา; ",
"dhp1:3":	"มนสา เจ ปทุฏฺเฐน, ",
"dhp1:4":	"ภาสติ วา กโรติ วา; ",
"dhp1:5":	"ตโต นํ ทุกฺขมเนฺวติ, ",
"dhp1:6":	"จกฺกํว วหโต ปทํฯ ",
"dhp2:0":	"มฏฺฐกุณฺฑลีวตฺถุ ",
"dhp2:1":	"มโนปุพฺพงฺคมา ธมฺมา, ",
"dhp2:2":	"มโนเสฏฺฐา มโนมยา; ",
"dhp2:3":	"มนสา เจ ปสนฺเนน, ",
"dhp2:4":	"ภาสติ วา กโรติ วา; ",
"dhp2:5":	"ตโต นํ สุขมเนฺวติ, ",
"dhp2:6":	"ฉายาว อนปายินีฯ ",
"dhp3:0":	"ติสฺสตฺเถรวตฺถุ ",
"dhp3:1":	"อกฺโกจฺฉิ มํ อวธิ มํ, ",
"dhp3:2":	"อชินิ มํ อหาสิ เม; ",
"dhp3:3":	"เย จ ตํ อุปนยฺหนฺติ, ",
"dhp3:4":	"เวรํ เตสํ น สมฺมติฯ ",
"dhp4:1":	"อกฺโกจฺฉิ มํ อวธิ มํ, ",
"dhp4:2":	"อชินิ มํ อหาสิ เม; ",
"dhp4:3":	"เย จ ตํ นุปนยฺหนฺติ, ",
"dhp4:4":	"เวรํ เตสูปสมฺมติฯ ",
"dhp5:0":	"กาฬยกฺขินีวตฺถุ ",
"dhp5:1":	"น หิ เวเรน เวรานิ, ",
"dhp5:2":	"สมฺมนฺตีธ กุทาจนํ; ",
"dhp5:3":	"อเวเรน จ สมฺมนฺติ, ",
"dhp5:4":	"เอส ธมฺโม สนนฺตโนฯ ",
"dhp6:0":	"โกสมฺพกวตฺถุ ",
"dhp6:1":	"ปเร จ น วิชานนฺติ, ",
"dhp6:2":	"มยเมตฺถ ยมามเส; ",
"dhp6:3":	"เย จ ตตฺถ วิชานนฺติ, ",
"dhp6:4":	"ตโต สมฺมนฺติ เมธคาฯ ",
"dhp7:0":	"มหากาฬตฺเถรวตฺถุ ",
"dhp7:1":	"สุภานุปสฺสึ วิหรนฺตํ, ",
"dhp7:2":	"อินฺทฺริเยสุ อสํวุตํ; ",
"dhp7:3":	"โภชนมฺหิ จามตฺตญฺญุํ, ",
"dhp7:4":	"กุสีตํ หีนวีริยํ; ",
"dhp7:5":	"ตํ เว ปสหติ มาโร, ",
"dhp7:6":	"วาโต รุกฺขํว ทุพฺพลํฯ ",
"dhp8:1":	"อสุภานุปสฺสึ วิหรนฺตํ, ",
"dhp8:2":	"อินฺทฺริเยสุ สุสํวุตํ; ",
"dhp8:3":	"โภชนมฺหิ จ มตฺตญฺญุํ, ",
"dhp8:4":	"สทฺธํ อารทฺธวีริยํ; ",
"dhp8:5":	"ตํ เว นปฺปสหติ มาโร, ",
"dhp8:6":	"วาโต เสลํว ปพฺพตํฯ ",
"dhp9:0":	"เทวทตฺตวตฺถุ ",
"dhp9:1":	"อนิกฺกสาโว กาสาวํ, ",
"dhp9:2":	"โย วตฺถํ ปริทหิสฺสติ; ",
"dhp9:3":	"อเปโต ทมสจฺเจน, ",
"dhp9:4":	"น โส กาสาวมรหติฯ ",
"dhp10:1":	"โย จ วนฺตกสาวสฺส, ",
"dhp10:2":	"สีเลสุ สุสมาหิโต; ",
"dhp10:3":	"อุเปโต ทมสจฺเจน, ",
"dhp10:4":	"ส เว กาสาวมรหติฯ ",
"dhp11:0":	"สาริปุตฺตตฺเถรวตฺถุ ",
"dhp11:1":	"อสาเร สารมติโน, ",
"dhp11:2":	"สาเร จาสารทสฺสิโน; ",
"dhp11:3":	"เต สารํ นาธิคจฺฉนฺติ, ",
"dhp11:4":	"มิจฺฉาสงฺกปฺปโคจราฯ ",
"dhp12:1":	"สารญฺจ สารโต ญตฺวา, ",
"dhp12:2":	"อสารญฺจ อสารโต; ",
"dhp12:3":	"เต สารํ อธิคจฺฉนฺติ, ",
"dhp12:4":	"สมฺมาสงฺกปฺปโคจราฯ ",
"dhp13:0":	"นนฺทตฺเถรวตฺถุ ",
"dhp13:1":	"ยถา อคารํ ทุจฺฉนฺนํ, ",
"dhp13:2":	"วุฏฺฐี สมติวิชฺฌติ; ",
"dhp13:3":	"เอวํ อภาวิตํ จิตฺตํ, ",
"dhp13:4":	"ราโค สมติวิชฺฌติฯ ",
"dhp14:1":	"ยถา อคารํ สุฉนฺนํ, ",
"dhp14:2":	"วุฏฺฐี น สมติวิชฺฌติ; ",
"dhp14:3":	"เอวํ สุภาวิตํ จิตฺตํ, ",
"dhp14:4":	"ราโค น สมติวิชฺฌติฯ ",
"dhp15:0":	"จุนฺทสูกริกวตฺถุ ",
"dhp15:1":	"อิธ โสจติ เปจฺจ โสจติ, ",
"dhp15:2":	"ปาปการี อุภยตฺถ โสจติ; ",
"dhp15:3":	"โส โสจติ โส วิหญฺญติ, ",
"dhp15:4":	"ทิสฺวา กมฺมกิลิฏฺฐมตฺตโนฯ ",
"dhp16:0":	"ธมฺมิเกาปาสกวตฺถุ ",
"dhp16:1":	"อิธ โมทติ เปจฺจ โมทติ, ",
"dhp16:2":	"กตปุญฺโญ อุภยตฺถ โมทติ; ",
"dhp16:3":	"โส โมทติ โส ปโมทติ, ",
"dhp16:4":	"ทิสฺวา กมฺมวิสุทฺธิมตฺตโนฯ ",
"dhp17:0":	"เทวทตฺตวตฺถุ ",
"dhp17:1":	"อิธ ตปฺปติ เปจฺจ ตปฺปติ, ",
"dhp17:2":	"ปาปการี อุภยตฺถ ตปฺปติ; ",
"dhp17:3":	"“ปาปํ เม กตนฺ”ติ ตปฺปติ, ",
"dhp17:4":	"ภิโยฺย ตปฺปติ ทุคฺคตึ คโตฯ ",
"dhp18:0":	"สุมนเทวีวตฺถุ ",
"dhp18:1":	"อิธ นนฺทติ เปจฺจ นนฺทติ, ",
"dhp18:2":	"กตปุญฺโญ อุภยตฺถ นนฺทติ; ",
"dhp18:3":	"“ปุญฺญํ เม กตนฺ”ติ นนฺทติ, ",
"dhp18:4":	"ภิโยฺย นนฺทติ สุคฺคตึ คโตฯ ",
"dhp19:0":	"เทฺวสหายกภิกฺขุวตฺถุ ",
"dhp19:1":	"พหุมฺปิ เจ สํหิต ภาสมาโน, ",
"dhp19:2":	"น ตกฺกโร โหติ นโร ปมตฺโต; ",
"dhp19:3":	"โคโปว คาโว คณยํ ปเรสํ, ",
"dhp19:4":	"น ภาควา สามญฺญสฺส โหติฯ ",
"dhp20:1":	"อปฺปมฺปิ เจ สํหิต ภาสมาโน, ",
"dhp20:2":	"ธมฺมสฺส โหติ อนุธมฺมจารี; ",
"dhp20:3":	"ราคญฺจ โทสญฺจ ปหาย โมหํ, ",
"dhp20:4":	"สมฺมปฺปชาโน สุวิมุตฺตจิตฺโต; ",
"dhp20:5":	"อนุปาทิยาโน อิธ วา หุรํ วา, ",
"dhp20:6":	"ส ภาควา สามญฺญสฺส โหติฯ ",
"dhp20:7":	"ยมกวคฺโค ปฐโมฯ "
}	
