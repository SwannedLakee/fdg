{	
"ud6.9:0.1":	"อุทาน ๖ฯ๙ ",
"ud6.9:0.2":	"อุปาติธาวนฺติสุตฺต ",
"ud6.9:1.1":	"เอวํ เม สุตํ—",
"ud6.9:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud6.9:1.3":	"เตน โข ปน สมเยน ภควา รตฺตนฺธการติมิสายํ อพฺโภกาเส นิสินฺโน โหติ เตลปฺปทีเปสุ ฌายมาเนสุฯ ",
"ud6.9:2.1":	"เตน โข ปน สมเยน สมฺพหุลา อธิปาตกา เตสุ เตลปฺปทีเปสุ อาปาตปริปาตํ อนยํ อาปชฺชนฺติ, พฺยสนํ อาปชฺชนฺติ, อนยพฺยสนํ อาปชฺชนฺติฯ ",
"ud6.9:2.2":	"อทฺทสา โข ภควา เต สมฺพหุเล อธิปาตเก เตสุ เตลปฺปทีเปสุ อาปาตปริปาตํ อนยํ อาปชฺชนฺเต, พฺยสนํ อาปชฺชนฺเต, อนยพฺยสนํ อาปชฺชนฺเตฯ ",
"ud6.9:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud6.9:4.1":	"“อุปาติธาวนฺติ น สารเมนฺติ, ",
"ud6.9:4.2":	"นวํ นวํ พนฺธนํ พฺรูหยนฺติ; ",
"ud6.9:4.3":	"ปตนฺติ ปชฺโชตมิวาธิปาตกา, ",
"ud6.9:4.4":	"ทิฏฺเฐ สุเต อิติเหเก นิวิฏฺฐา”ติฯ ",
"ud6.9:4.5":	"นวมํฯ "
}	
