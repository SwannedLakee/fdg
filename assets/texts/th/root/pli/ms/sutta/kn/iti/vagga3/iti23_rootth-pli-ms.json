{	
"iti23:0.1":	"อิติวุตฺตก ๒๓ ",
"iti23:0.2":	"เอกกนิปาต ",
"iti23:0.3":	"ตติยวคฺค ",
"iti23:0.4":	"อุภยตฺถสุตฺต ",
"iti23:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti23:2.1":	"“เอกธมฺโม, ภิกฺขเว, ภาวิโต พหุลีกโต อุโภ อตฺเถ สมธิคยฺห ติฏฺฐติ—",
"iti23:2.2":	"ทิฏฺฐธมฺมิกญฺเจว อตฺถํ สมฺปรายิกญฺจฯ ",
"iti23:2.3":	"กตโม เอกธมฺโม? ",
"iti23:2.4":	"อปฺปมาโท กุสเลสุ ธมฺเมสุฯ ",
"iti23:2.5":	"อยํ โข, ภิกฺขเว, เอกธมฺโม ภาวิโต พหุลีกโต อุโภ อตฺเถ สมธิคยฺห ติฏฺฐติ—",
"iti23:2.6":	"ทิฏฺฐธมฺมิกญฺเจว อตฺถํ สมฺปรายิกญฺจา”ติฯ ",
"iti23:2.7":	"เอตมตฺถํ ภควา อโวจฯ ",
"iti23:2.8":	"ตตฺเถตํ อิติ วุจฺจติ",
"iti23:3.1":	"“อปฺปมาทํ ปสํสนฺติ, ",
"iti23:3.2":	"ปุญฺญกิริยาสุ ปณฺฑิตา; ",
"iti23:3.3":	"อปฺปมตฺโต อุโภ อตฺเถ, ",
"iti23:3.4":	"อธิคณฺหาติ ปณฺฑิโตฯ ",
"iti23:4.1":	"ทิฏฺเฐ ธมฺเม จ โย อตฺโถ, ",
"iti23:4.2":	"โย จตฺโถ สมฺปรายิโก; ",
"iti23:4.3":	"อตฺถาภิสมยา ธีโร, ",
"iti23:4.4":	"ปณฺฑิโตติ ปวุจฺจตี”ติฯ ",
"iti23:5.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti23:5.2":	"ตติยํฯ "
}	
