{	
"iti73:0.1":	"อิติวุตฺตก ๗๓ ",
"iti73:0.2":	"ติกนิปาต ",
"iti73:0.3":	"ตติยวคฺค ",
"iti73:0.4":	"สนฺตตรสุตฺต ",
"iti73:1.1":	"วุตฺตเญฺหตํ ภควตา วุตฺตมรหตาติ เม สุตํ",
"iti73:2.1":	"“รูเปหิ, ภิกฺขเว, อรูปา สนฺตตรา, อรูเปหิ นิโรโธ สนฺตตโร”ติฯ ",
"iti73:2.2":	"เอตมตฺถํ ภควา อโวจฯ ",
"iti73:2.3":	"ตตฺเถตํ อิติ วุจฺจติ",
"iti73:3.1":	"“เย จ รูปูปคา สตฺตา, ",
"iti73:3.2":	"เย จ อรูปฏฺฐายิโน; ",
"iti73:3.3":	"นิโรธํ อปฺปชานนฺตา, ",
"iti73:3.4":	"อาคนฺตาโร ปุนพฺภวํฯ ",
"iti73:4.1":	"เย จ รูเป ปริญฺญาย, ",
"iti73:4.2":	"อรูเปสุ อสณฺฐิตา; ",
"iti73:4.3":	"นิโรเธ เย วิมุจฺจนฺติ, ",
"iti73:4.4":	"เต ชนา มจฺจุหายิโนฯ ",
"iti73:5.1":	"กาเยน อมตธาตุํ, ",
"iti73:5.2":	"ผุสยิตฺวา นิรูปธึ; ",
"iti73:5.3":	"อุปธิปฺปฏินิสฺสคฺคํ, ",
"iti73:5.4":	"สจฺฉิกตฺวา อนาสโว; ",
"iti73:5.5":	"เทเสติ สมฺมาสมฺพุทฺโธ, ",
"iti73:5.6":	"อโสกํ วิรชํ ปทนฺ”ติฯ ",
"iti73:6.1":	"อยมฺปิ อตฺโถ วุตฺโต ภควตา, อิติ เม สุตนฺติฯ ",
"iti73:6.2":	"จตุตฺถํฯ "
}	
