{	
"ud7.3:0.1":	"อุทาน ๗ฯ๓ ",
"ud7.3:0.2":	"ปฐมสตฺตสุตฺต ",
"ud7.3:1.1":	"เอวํ เม สุตํ—",
"ud7.3:1.2":	"เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"ud7.3:1.3":	"เตน โข ปน สมเยน สาวตฺถิยา มนุสฺสา เยภุเยฺยน กาเมสุ อติเวลํ สตฺตา (…) รตฺตา คิทฺธา คถิตา มุจฺฉิตา อชฺโฌสนฺนา สมฺมตฺตกชาตา กาเมสุ วิหรนฺติฯ ",
"ud7.3:2.1":	"อถ โข สมฺพหุลา ภิกฺขู ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิยํ ปิณฺฑาย ปาวิสึสุฯ ",
"ud7.3:2.2":	"สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฏิกฺกนฺตา เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ ",
"ud7.3:2.3":	"เอกมนฺตํ นิสินฺนา โข เต ภิกฺขู ภควนฺตํ เอตทโวจุํ",
"ud7.3:2.4":	"“อิธ, ภนฺเต, สาวตฺถิยา มนุสฺสา เยภุเยฺยน กาเมสุ อติเวลํ สตฺตา รตฺตา คิทฺธา คถิตา มุจฺฉิตา อชฺโฌสนฺนา สมฺมตฺตกชาตา กาเมสุ วิหรนฺตี”ติฯ ",
"ud7.3:3.1":	"อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ",
"ud7.3:4.1":	"“กาเมสุ สตฺตา กามสงฺคสตฺตา, ",
"ud7.3:4.2":	"สํโยชเน วชฺชมปสฺสมานา; ",
"ud7.3:4.3":	"น หิ ชาตุ สํโยชนสงฺคสตฺตา, ",
"ud7.3:4.4":	"โอฆํ ตเรยฺยุํ วิปุลํ มหนฺตนฺ”ติฯ ",
"ud7.3:4.5":	"ตติยํฯ "
}	
