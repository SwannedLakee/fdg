{	
"dhp157:0.1":	"ขุทฺทกนิกาย ",
"dhp157:0.2":	"ธมฺมปท ",
"dhp157:0.3":	"อตฺตวคฺค ",
"dhp157:0.4":	"โพธิราชกุมารวตฺถุ ",
"dhp157:1":	"อตฺตานญฺเจ ปิยํ ชญฺญา, ",
"dhp157:2":	"รกฺเขยฺย นํ สุรกฺขิตํ; ",
"dhp157:3":	"ติณฺณํ อญฺญตรํ ยามํ, ",
"dhp157:4":	"ปฏิชคฺเคยฺย ปณฺฑิโตฯ ",
"dhp158:0":	"อุปนนฺทสกฺยปุตฺตตฺเถรวตฺถุ ",
"dhp158:1":	"อตฺตานเมว ปฐมํ, ",
"dhp158:2":	"ปติรูเป นิเวสเย; ",
"dhp158:3":	"อถญฺญมนุสาเสยฺย, ",
"dhp158:4":	"น กิลิเสฺสยฺย ปณฺฑิโตฯ ",
"dhp159:0":	"ปธานิกติสฺสตฺเถรวตฺถุ ",
"dhp159:1":	"อตฺตานญฺเจ ตถา กยิรา, ",
"dhp159:2":	"ยถาญฺญมนุสาสติ; ",
"dhp159:3":	"สุทนฺโต วต ทเมถ, ",
"dhp159:4":	"อตฺตา หิ กิร ทุทฺทโมฯ ",
"dhp160:0":	"กุมารกสฺสปมาตุตฺเถริวตฺถุ ",
"dhp160:1":	"อตฺตา หิ อตฺตโน นาโถ, ",
"dhp160:2":	"โก หิ นาโถ ปโร สิยา; ",
"dhp160:3":	"อตฺตนา หิ สุทนฺเตน, ",
"dhp160:4":	"นาถํ ลภติ ทุลฺลภํฯ ",
"dhp161:0":	"มหากาเลาปาสกวตฺถุ ",
"dhp161:1":	"อตฺตนา หิ กตํ ปาปํ, ",
"dhp161:2":	"อตฺตชํ อตฺตสมฺภวํ; ",
"dhp161:3":	"อภิมตฺถติ ทุมฺเมธํ, ",
"dhp161:4":	"วชิรํวสฺมมยํ มณึฯ ",
"dhp162:0":	"เทวทตฺตวตฺถุ ",
"dhp162:1":	"ยสฺส อจฺจนฺตทุสฺสิลฺยํ, ",
"dhp162:2":	"มาลุวา สาลมิโวตฺถตํ; ",
"dhp162:3":	"กโรติ โส ตถตฺตานํ, ",
"dhp162:4":	"ยถา นํ อิจฺฉตี ทิโสฯ ",
"dhp163:0":	"สงฺฆเภทปริสกฺกนวตฺถุ ",
"dhp163:1":	"สุกรานิ อสาธูนิ, ",
"dhp163:2":	"อตฺตโน อหิตานิ จ; ",
"dhp163:3":	"ยํ เว หิตญฺจ สาธุญฺจ, ",
"dhp163:4":	"ตํ เว ปรมทุกฺกรํฯ ",
"dhp164:0":	"กาลตฺเถรวตฺถุ ",
"dhp164:1":	"โย สาสนํ อรหตํ, ",
"dhp164:2":	"อริยานํ ธมฺมชีวินํ; ",
"dhp164:3":	"ปฏิกฺโกสติ ทุมฺเมโธ, ",
"dhp164:4":	"ทิฏฺฐึ นิสฺสาย ปาปิกํ; ",
"dhp164:5":	"ผลานิ กฏฺฐกเสฺสว, ",
"dhp164:6":	"อตฺตฆาตาย ผลฺลติฯ ",
"dhp165:0":	"จูฬกาเลาปาสกวตฺถุ ",
"dhp165:1":	"อตฺตนา หิ กตํ ปาปํ, ",
"dhp165:2":	"อตฺตนา สงฺกิลิสฺสติ; ",
"dhp165:3":	"อตฺตนา อกตํ ปาปํ, ",
"dhp165:4":	"อตฺตนาว วิสุชฺฌติ; ",
"dhp165:5":	"สุทฺธี อสุทฺธิ ปจฺจตฺตํ, ",
"dhp165:6":	"นาญฺโญ อญฺญํ วิโสธเยฯ ",
"dhp166:0":	"อตฺตทตฺถตฺเถรวตฺถุ ",
"dhp166:1":	"อตฺตทตฺถํ ปรตฺเถน, ",
"dhp166:2":	"พหุนาปิ น หาปเย; ",
"dhp166:3":	"อตฺตทตฺถมภิญฺญาย, ",
"dhp166:4":	"สทตฺถปสุโต สิยาฯ ",
"dhp166:5":	"อตฺตวคฺโค ทฺวาทสโมฯ "
}	
