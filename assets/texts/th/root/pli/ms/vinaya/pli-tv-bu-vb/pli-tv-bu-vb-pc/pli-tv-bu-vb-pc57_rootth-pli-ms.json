{	
"pli-tv-bu-vb-pc57:0.1":	"เถรวาท วินย ",
"pli-tv-bu-vb-pc57:0.2":	"มหาวิภงฺค ",
"pli-tv-bu-vb-pc57:0.3":	"ปาจิตฺติยกณฺฑ ",
"pli-tv-bu-vb-pc57:0.4":	"สุราปานวคฺค ",
"pli-tv-bu-vb-pc57:0.5":	"๕๗ฯ นหานสิกฺขาปท ",
"pli-tv-bu-vb-pc57:1.1":	"เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
"pli-tv-bu-vb-pc57:1.2":	"เตน โข ปน สมเยน ภิกฺขู ตโปเท นหายนฺติฯ ",
"pli-tv-bu-vb-pc57:1.3":	"เตน โข ปน สมเยน ราชา มาคโธ เสนิโย พิมฺพิสาโร “สีสํ นหายิสฺสามี”ติ ตโปทํ คนฺตฺวา—",
"pli-tv-bu-vb-pc57:1.4":	"“ยาวายฺยา นหายนฺตี”ติ เอกมนฺตํ ปฏิมาเนสิฯ ภิกฺขู ยาว สมนฺธการา นหายึสุฯ ",
"pli-tv-bu-vb-pc57:1.5":	"อถ โข ราชา มาคโธ เสนิโย พิมฺพิสาโร วิกาเล สีสํ นหายิตฺวา, นครทฺวาเร ถกิเต พหินคเร วสิตฺวา, กาลเสฺสว อสมฺภินฺเนน วิเลปเนน เยน ภควา เตนุปสงฺกมิ; ",
"pli-tv-bu-vb-pc57:1.6":	"อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"pli-tv-bu-vb-pc57:1.7":	"เอกมนฺตํ นิสินฺนํ โข ราชานํ มาคธํ เสนิยํ พิมฺพิสารํ ภควา เอตทโวจ—“กิสฺส ตฺวํ, มหาราช, กาลเสฺสว อาคโต อสมฺภินฺเนน วิเลปเนนา”ติ? ",
"pli-tv-bu-vb-pc57:1.8":	"อถ โข ราชา มาคโธ เสนิโย พิมฺพิสาโร ภควโต เอตมตฺถํ อาโรเจสิฯ ",
"pli-tv-bu-vb-pc57:1.9":	"อถ โข ภควา ราชานํ มาคธํ เสนิยํ พิมฺพิสารํ ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ อถ โข ราชา มาคโธ เสนิโย พิมฺพิสาโร ภควตา ธมฺมิยา กถาย สนฺทสฺสิโต สมาทปิโต สมุตฺเตชิโต สมฺปหํสิโต อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
"pli-tv-bu-vb-pc57:1.10":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
"pli-tv-bu-vb-pc57:1.11":	"“สจฺจํ กิร, ภิกฺขเว, ภิกฺขู ราชานมฺปิ ปสฺสิตฺวา น มตฺตํ ชานิตฺวา นหายนฺตี”ติ? ",
"pli-tv-bu-vb-pc57:1.12":	"“สจฺจํ, ภควา”ติฯ ",
"pli-tv-bu-vb-pc57:1.13":	"วิครหิ พุทฺโธ ภควา …เป… ",
"pli-tv-bu-vb-pc57:1.14":	"กถญฺหิ นาม เต, ภิกฺขเว, โมฆปุริสา ราชานมฺปิ ปสฺสิตฺวา น มตฺตํ ชานิตฺวา นหายิสฺสนฺติฯ ",
"pli-tv-bu-vb-pc57:1.15":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bu-vb-pc57:1.16":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc57:1.17.1":	"“โย ปน ภิกฺขุ โอเรนทฺธมาสํ นหาเยยฺย, ปาจิตฺติยนฺ”ติฯ ",
"pli-tv-bu-vb-pc57:1.18":	"เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
"pli-tv-bu-vb-pc57:2.1":	"เตน โข ปน สมเยน ภิกฺขู อุณฺหสมเย ปริฬาหสมเย กุกฺกุจฺจายนฺตา น นหายนฺติ, เสทคเตน คตฺเตน สยนฺติฯ ",
"pli-tv-bu-vb-pc57:2.2":	"จีวรมฺปิ เสนาสนมฺปิ ทุสฺสติฯ ",
"pli-tv-bu-vb-pc57:2.3":	"ภควโต เอตมตฺถํ อาโรเจสุํ …เป… ",
"pli-tv-bu-vb-pc57:2.4":	"อนุชานามิ, ภิกฺขเว, อุณฺหสมเย ปริฬาหสมเย โอเรนทฺธมาสํ นหายิตุํฯ ",
"pli-tv-bu-vb-pc57:2.5":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc57:2.6.1":	"“โย ปน ภิกฺขุ โอเรนทฺธมาสํ นหาเยยฺย, อญฺญตฺร สมยา, ปาจิตฺติยํฯ ",
"pli-tv-bu-vb-pc57:2.7":	"ตตฺถายํ สมโยฯ ทิยฑฺโฒ มาโส เสโส คิมฺหานนฺติ วสฺสานสฺส ปฐโม มาโส อิจฺเจเต อฑฺฒเตยฺยมาสา อุณฺหสมโย ปริฬาหสมโย—อยํ ตตฺถ สมโย”ติฯ ",
"pli-tv-bu-vb-pc57:2.8":	"เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
"pli-tv-bu-vb-pc57:3.1":	"เตน โข ปน สมเยน ภิกฺขู คิลานา โหนฺติฯ ",
"pli-tv-bu-vb-pc57:3.2":	"คิลานปุจฺฉกา ภิกฺขู คิลาเน ภิกฺขู เอตทโวจุํ—",
"pli-tv-bu-vb-pc57:3.3":	"“กจฺจาวุโส, ขมนียํ, กจฺจิ ยาปนียนฺ”ติ? ",
"pli-tv-bu-vb-pc57:3.4":	"“ปุพฺเพ มยํ, อาวุโส, โอเรนทฺธมาสํ นหายาม, เตน โน ผาสุ โหติ; ",
"pli-tv-bu-vb-pc57:3.5":	"อิทานิ ปน ‘ภควตา ปฏิกฺขิตฺตนฺ’ติ กุกฺกุจฺจายนฺตา น นหายาม, เตน โน น ผาสุ โหตี”ติฯ ",
"pli-tv-bu-vb-pc57:3.6":	"ภควโต เอตมตฺถํ อาโรเจสุํ …เป… ",
"pli-tv-bu-vb-pc57:3.7":	"อนุชานามิ, ภิกฺขเว, คิลาเนน ภิกฺขุนา โอเรนทฺธมาสํ นหายิตุํฯ ",
"pli-tv-bu-vb-pc57:3.8":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc57:3.9.1":	"“โย ปน ภิกฺขุ โอเรนทฺธมาสํ นหาเยยฺย, อญฺญตฺร สมยา, ปาจิตฺติยํฯ ",
"pli-tv-bu-vb-pc57:3.10":	"ตตฺถายํ สมโยฯ ทิยฑฺโฒ มาโส เสโส คิมฺหานนฺติ วสฺสานสฺส ปฐโม มาโส อิจฺเจเต อฑฺฒเตยฺยมาสา อุณฺหสมโย, ปริฬาหสมโย, คิลานสมโย—อยํ ตตฺถ สมโย”ติฯ ",
"pli-tv-bu-vb-pc57:3.11":	"เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
"pli-tv-bu-vb-pc57:4.1":	"เตน โข ปน สมเยน ภิกฺขู นวกมฺมํ กตฺวา กุกฺกุจฺจายนฺตา น นหายนฺติฯ ",
"pli-tv-bu-vb-pc57:4.2":	"เต เสทคเตน คตฺเตน สยนฺติฯ จีวรมฺปิ เสนาสนมฺปิ ทุสฺสติฯ ",
"pli-tv-bu-vb-pc57:4.3":	"ภควโต เอตมตฺถํ อาโรเจสุํ …เป… ",
"pli-tv-bu-vb-pc57:4.4":	"อนุชานามิ, ภิกฺขเว, กมฺมสมเย โอเรนทฺธมาสํ นหายิตุํฯ ",
"pli-tv-bu-vb-pc57:4.5":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc57:4.6.1":	"“โย ปน ภิกฺขุ โอเรนทฺธมาสํ นหาเยยฺย, อญฺญตฺร สมยา, ปาจิตฺติยํฯ ",
"pli-tv-bu-vb-pc57:4.7":	"ตตฺถายํ สมโยฯ ทิยฑฺโฒ มาโส เสโส คิมฺหานนฺติ วสฺสานสฺส ปฐโม มาโส อิจฺเจเต อฑฺฒเตยฺยมาสา อุณฺหสมโย, ปริฬาหสมโย, คิลานสมโย, กมฺมสมโย—อยํ ตตฺถ สมโย”ติฯ ",
"pli-tv-bu-vb-pc57:4.8":	"เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
"pli-tv-bu-vb-pc57:5.1":	"เตน โข ปน สมเยน ภิกฺขู อทฺธานํ คนฺตฺวา กุกฺกุจฺจายนฺตา น นหายนฺติฯ ",
"pli-tv-bu-vb-pc57:5.2":	"เต เสทคเตน คตฺเตน สยนฺติฯ จีวรมฺปิ เสนาสนมฺปิ ทุสฺสติฯ ",
"pli-tv-bu-vb-pc57:5.3":	"ภควโต เอตมตฺถํ อาโรเจสุํ …เป… ",
"pli-tv-bu-vb-pc57:5.4":	"อนุชานามิ, ภิกฺขเว, อทฺธานคมนสมเย โอเรนทฺธมาสํ นหายิตุํฯ ",
"pli-tv-bu-vb-pc57:5.5":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc57:5.6.1":	"“โย ปน ภิกฺขุ โอเรนทฺธมาสํ นหาเยยฺย, อญฺญตฺร สมยา, ปาจิตฺติยํฯ ",
"pli-tv-bu-vb-pc57:5.7":	"ตตฺถายํ สมโยฯ ทิยฑฺโฒ มาโส เสโส คิมฺหานนฺติ วสฺสานสฺส ปฐโม มาโส อิจฺเจเต อฑฺฒเตยฺยมาสา อุณฺหสมโย, ปริฬาหสมโย, คิลานสมโย, กมฺมสมโย, อทฺธานคมนสมโย—อยํ ตตฺถ สมโย”ติฯ ",
"pli-tv-bu-vb-pc57:5.8":	"เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
"pli-tv-bu-vb-pc57:6.1":	"เตน โข ปน สมเยน สมฺพหุลา ภิกฺขู อชฺโฌกาเส จีวรกมฺมํ กโรนฺตา สรเชน วาเตน โอกิณฺณา โหนฺติฯ เทโว จ โถกํ โถกํ ผุสายติฯ ",
"pli-tv-bu-vb-pc57:6.2":	"ภิกฺขู กุกฺกุจฺจายนฺตา น นหายนฺติ, กิลินฺเนน คตฺเตน สยนฺติฯ ",
"pli-tv-bu-vb-pc57:6.3":	"จีวรมฺปิ เสนาสนมฺปิ ทุสฺสติฯ ",
"pli-tv-bu-vb-pc57:6.4":	"ภควโต เอตมตฺถํ อาโรเจสุํ …เป… ",
"pli-tv-bu-vb-pc57:6.5":	"อนุชานามิ, ภิกฺขเว, วาตวุฏฺฐิสมเย โอเรนทฺธมาสํ นหายิตุํฯ ",
"pli-tv-bu-vb-pc57:6.6":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc57:6.7.1":	"“โย ปน ภิกฺขุ โอเรนทฺธมาสํ นหาเยยฺย, อญฺญตฺร สมยา, ปาจิตฺติยํฯ ",
"pli-tv-bu-vb-pc57:6.8":	"ตตฺถายํ สมโยฯ ทิยฑฺโฒ มาโส เสโส คิมฺหานนฺติ วสฺสานสฺส ปฐโม มาโส อิจฺเจเต อฑฺฒเตยฺยมาสา อุณฺหสมโย, ปริฬาหสมโย, คิลานสมโย, กมฺมสมโย, อทฺธานคมนสมโย, วาตวุฏฺฐิสมโย—อยํ ตตฺถ สมโย”ติฯ ",
"pli-tv-bu-vb-pc57:7.1.1":	"โย ปนาติ ",
"pli-tv-bu-vb-pc57:7.1.2":	"โย ยาทิโส …เป… ",
"pli-tv-bu-vb-pc57:7.1.3":	"ภิกฺขูติ ",
"pli-tv-bu-vb-pc57:7.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc57:7.1.5":	"โอเรนทฺธมาสนฺติ ",
"pli-tv-bu-vb-pc57:7.1.6":	"อูนกทฺธมาสํฯ ",
"pli-tv-bu-vb-pc57:7.1.7":	"นหาเยยฺยาติ ",
"pli-tv-bu-vb-pc57:7.1.8":	"จุณฺเณน วา มตฺติกาย วา นหายติ, ปโยเค ปโยเค ทุกฺกฏํฯ ",
"pli-tv-bu-vb-pc57:7.1.9":	"นหานปริโยสาเน, อาปตฺติ ปาจิตฺติยสฺสฯ ",
"pli-tv-bu-vb-pc57:7.1.10":	"อญฺญตฺร สมยาติ ",
"pli-tv-bu-vb-pc57:7.1.11":	"ฐเปตฺวา สมยํฯ ",
"pli-tv-bu-vb-pc57:7.1.12":	"อุณฺหสมโย นาม ",
"pli-tv-bu-vb-pc57:7.1.13":	"ทิยฑฺโฒ มาโส เสโส คิมฺหานํฯ ",
"pli-tv-bu-vb-pc57:7.1.14":	"ปริฬาหสมโย นาม ",
"pli-tv-bu-vb-pc57:7.1.15":	"วสฺสานสฺส ปฐโม มาโส “อิจฺเจเต อฑฺฒเตยฺยมาสา อุณฺหสมโย ปริฬาหสมโย”ติ นหายิตพฺพํฯ ",
"pli-tv-bu-vb-pc57:7.1.16":	"คิลานสมโย นาม ",
"pli-tv-bu-vb-pc57:7.1.17":	"ยสฺส วินา นหาเนน น ผาสุ โหติฯ คิลานสมโยติ นหายิตพฺพํฯ ",
"pli-tv-bu-vb-pc57:7.1.18":	"กมฺมสมโย นาม ",
"pli-tv-bu-vb-pc57:7.1.19":	"อนฺตมโส ปริเวณมฺปิ สมฺมฏฺฐํ โหติฯ “กมฺมสมโย”ติ นหายิตพฺพํฯ ",
"pli-tv-bu-vb-pc57:7.1.20":	"อทฺธานคมนสมโย นาม ",
"pli-tv-bu-vb-pc57:7.1.21":	"“อทฺธโยชนํ คจฺฉิสฺสามี”ติ นหายิตพฺพํ, คจฺฉนฺเตน นหายิตพฺพํ, คเตน นหายิตพฺพํฯ ",
"pli-tv-bu-vb-pc57:7.1.22":	"วาตวุฏฺฐิสมโย นาม ",
"pli-tv-bu-vb-pc57:7.1.23":	"ภิกฺขู สรเชน วาเตน โอกิณฺณา โหนฺติ, เทฺว วา ตีณิ วา อุทกผุสิตานิ กาเย ปติตานิ โหนฺติฯ “วาตวุฏฺฐิสมโย”ติ นหายิตพฺพํฯ ",
"pli-tv-bu-vb-pc57:7.2.1":	"อูนกทฺธมาเส อูนกสญฺญี, อญฺญตฺร สมยา, นหายติ, อาปตฺติ ปาจิตฺติยสฺสฯ ",
"pli-tv-bu-vb-pc57:7.2.2":	"อูนกทฺธมาเส เวมติโก, อญฺญตฺร สมยา, นหายติ, อาปตฺติ ปาจิตฺติยสฺสฯ ",
"pli-tv-bu-vb-pc57:7.2.3":	"อูนกทฺธมาเส อติเรกสญฺญี, อญฺญตฺร สมยา, นหายติ, อาปตฺติ ปาจิตฺติยสฺสฯ ",
"pli-tv-bu-vb-pc57:7.2.4":	"อติเรกทฺธมาเส อูนกสญฺญี, อาปตฺติ ทุกฺกฏสฺสฯ ",
"pli-tv-bu-vb-pc57:7.2.5":	"อติเรกทฺธมาเส เวมติโก, อาปตฺติ ทุกฺกฏสฺสฯ ",
"pli-tv-bu-vb-pc57:7.2.6":	"อติเรกทฺธมาเส อติเรกสญฺญี, อนาปตฺติฯ ",
"pli-tv-bu-vb-pc57:7.3.1":	"อนาปตฺติ—",
"pli-tv-bu-vb-pc57:7.3.2":	"สมเย, ",
"pli-tv-bu-vb-pc57:7.3.3":	"อทฺธมาสํ นหายติ, ",
"pli-tv-bu-vb-pc57:7.3.4":	"อติเรกทฺธมาสํ นหายติ, ",
"pli-tv-bu-vb-pc57:7.3.5":	"ปารํ คจฺฉนฺโต นหายติ, ",
"pli-tv-bu-vb-pc57:7.3.6":	"สพฺพปจฺจนฺติเมสุ ชนปเทสุ, ",
"pli-tv-bu-vb-pc57:7.3.7":	"อาปทาสุ, ",
"pli-tv-bu-vb-pc57:7.3.8":	"อุมฺมตฺตกสฺส, ",
"pli-tv-bu-vb-pc57:7.3.9":	"อาทิกมฺมิกสฺสาติฯ ",
"pli-tv-bu-vb-pc57:7.3.10":	"นหานสิกฺขาปทํ นิฏฺฐิตํ สตฺตมํฯ "
}	
