{	
"pli-tv-bu-vb-pc87:0.1":	"เถรวาท วินย ",
"pli-tv-bu-vb-pc87:0.2":	"มหาวิภงฺค ",
"pli-tv-bu-vb-pc87:0.3":	"ปาจิตฺติยกณฺฑ ",
"pli-tv-bu-vb-pc87:0.4":	"รตนวคฺค ",
"pli-tv-bu-vb-pc87:0.5":	"๘๗ฯ มญฺจปีฐสิกฺขาปท ",
"pli-tv-bu-vb-pc87:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc87:1.2":	"เตน โข ปน สมเยน อายสฺมา อุปนนฺโท สกฺยปุตฺโต อุจฺเจ มญฺเจ สยติฯ ",
"pli-tv-bu-vb-pc87:1.3":	"อถ โข ภควา สมฺพหุเลหิ ภิกฺขูหิ สทฺธึ เสนาสนจาริกํ อาหิณฺฑนฺโต เยนายสฺมโต อุปนนฺทสฺส สกฺยปุตฺตสฺส วิหาโร เตนุปสงฺกมิฯ ",
"pli-tv-bu-vb-pc87:1.4":	"อทฺทสา โข อายสฺมา อุปนนฺโท สกฺยปุตฺโต ภควนฺตํ ทูรโตว อาคจฺฉนฺตํฯ ",
"pli-tv-bu-vb-pc87:1.5":	"ทิสฺวาน ภควนฺตํ เอตทโวจ—",
"pli-tv-bu-vb-pc87:1.6":	"“อาคจฺฉตุ เม, ภนฺเต, ภควา สยนํ ปสฺสตู”ติฯ ",
"pli-tv-bu-vb-pc87:1.7":	"อถ โข ภควา ตโตว ปฏินิวตฺติตฺวา ภิกฺขู อามนฺเตสิ—",
"pli-tv-bu-vb-pc87:1.8":	"“อาสยโต, ภิกฺขเว, โมฆปุริโส เวทิตพฺโพ”ติฯ ",
"pli-tv-bu-vb-pc87:1.9":	"อถ โข ภควา อายสฺมนฺตํ อุปนนฺทํ สกฺยปุตฺตํ อเนกปริยาเยน วิครหิตฺวา ทุพฺภรตาย …เป… ",
"pli-tv-bu-vb-pc87:1.10":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc87:1.11.1":	"“นวํ ปน ภิกฺขุนา มญฺจํ วา ปีฐํ วา การยมาเนน อฏฺฐงฺคุลปาทกํ กาเรตพฺพํ สุคตงฺคุเลน, อญฺญตฺร เหฏฺฐิมาย อฏนิยา; ตํ อติกฺกามยโต เฉทนกํ ปาจิตฺติยนฺ”ติฯ ",
"pli-tv-bu-vb-pc87:2.1.1":	"นวํ นาม ",
"pli-tv-bu-vb-pc87:2.1.2":	"กรณํ อุปาทาย วุจฺจติฯ ",
"pli-tv-bu-vb-pc87:2.1.3":	"มญฺโจ นาม ",
"pli-tv-bu-vb-pc87:2.1.4":	"จตฺตาโร มญฺจา— มสารโก, พุนฺทิกาพทฺโธ, กุฬีรปาทโก, อาหจฺจปาทโกฯ ",
"pli-tv-bu-vb-pc87:2.1.5":	"ปีฐํ นาม ",
"pli-tv-bu-vb-pc87:2.1.6":	"จตฺตาริ ปีฐานิ— มสารกํ, พุนฺทิกาพทฺธํ, กุฬีรปาทกํ, อาหจฺจปาทกํฯ ",
"pli-tv-bu-vb-pc87:2.1.7":	"การยมาเนนาติ ",
"pli-tv-bu-vb-pc87:2.1.8":	"กโรนฺโต วา การาเปนฺโต วาฯ ",
"pli-tv-bu-vb-pc87:2.1.9":	"อฏฺฐงฺคุลปาทกํ กาเรตพฺพํ สุคตงฺคุเลน, อญฺญตฺร เหฏฺฐิมาย อฏนิยาติ ",
"pli-tv-bu-vb-pc87:2.1.10":	"ฐเปตฺวา เหฏฺฐิมํ อฏนึ; ",
"pli-tv-bu-vb-pc87:2.1.11":	"ตํ อติกฺกาเมตฺวา กโรติ วา การาเปติ วา, ปโยเค ทุกฺกฏํ, ปฏิลาเภน ฉินฺทิตฺวา ปาจิตฺติยํ เทเสตพฺพํฯ ",
"pli-tv-bu-vb-pc87:2.1.12.1":	"อตฺตนา วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc87:2.1.13":	"อตฺตนา วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc87:2.1.14":	"ปเรหิ วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc87:2.1.15":	"ปเรหิ วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc87:2.1.16":	"อญฺญสฺสตฺถาย กโรติ วา การาเปติ วา, อาปตฺติ ทุกฺกฏสฺสฯ ",
"pli-tv-bu-vb-pc87:2.1.17":	"อญฺเญน กตํ ปฏิลภิตฺวา ปริภุญฺชติ, อาปตฺติ ทุกฺกฏสฺสฯ ",
"pli-tv-bu-vb-pc87:2.2.1":	"อนาปตฺติ—",
"pli-tv-bu-vb-pc87:2.2.2":	"ปมาณิกํ กโรติ, ",
"pli-tv-bu-vb-pc87:2.2.3":	"อูนกํ กโรติ, ",
"pli-tv-bu-vb-pc87:2.2.4":	"อญฺเญน กตํ ปมาณาติกฺกนฺตํ ปฏิลภิตฺวา ฉินฺทิตฺวา ปริภุญฺชติ, ",
"pli-tv-bu-vb-pc87:2.2.5":	"อุมฺมตฺตกสฺส, ",
"pli-tv-bu-vb-pc87:2.2.6":	"อาทิกมฺมิกสฺสาติฯ ",
"pli-tv-bu-vb-pc87:2.2.7":	"มญฺจปีฐสิกฺขาปทํ นิฏฺฐิตํ ปญฺจมํฯ "
}	
