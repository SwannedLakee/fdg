{	
"pli-tv-bu-vb-pc21:0.1":	"เถรวาท วินย ",
"pli-tv-bu-vb-pc21:0.2":	"มหาวิภงฺค ",
"pli-tv-bu-vb-pc21:0.3":	"ปาจิตฺติยกณฺฑ ",
"pli-tv-bu-vb-pc21:0.4":	"โอวาทวคฺค ",
"pli-tv-bu-vb-pc21:0.5":	"๒๑ฯ โอวาทสิกฺขาปท ",
"pli-tv-bu-vb-pc21:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc21:1.2":	"เตน โข ปน สมเยน เถรา ภิกฺขู ภิกฺขุนิโย โอวทนฺตา ลาภิโน โหนฺติ จีวรปิณฺฑปาตเสนาสนคิลานปฺปจฺจยเภสชฺชปริกฺขารานํฯ ",
"pli-tv-bu-vb-pc21:1.3":	"อถ โข ฉพฺพคฺคิยานํ ภิกฺขูนํ เอตทโหสิ—",
"pli-tv-bu-vb-pc21:1.4":	"“เอตรหิ โข, อาวุโส, เถรา ภิกฺขู ภิกฺขุนิโย โอวทนฺตา ลาภิโน โหนฺติ จีวรปิณฺฑปาตเสนาสนคิลานปฺปจฺจยเภสชฺชปริกฺขารานํฯ ",
"pli-tv-bu-vb-pc21:1.5":	"หนฺทาวุโส, มยมฺปิ ภิกฺขุนิโย โอวทามา”ติฯ ",
"pli-tv-bu-vb-pc21:1.6":	"อถ โข ฉพฺพคฺคิยา ภิกฺขู ภิกฺขุนิโย อุปสงฺกมิตฺวา เอตทโวจุํ—“อเมฺหปิ, ภคินิโย, อุปสงฺกมถ; มยมฺปิ โอวทิสฺสามา”ติฯ ",
"pli-tv-bu-vb-pc21:1.7":	"อถ โข ตา ภิกฺขุนิโย เยน ฉพฺพคฺคิยา ภิกฺขู เตนุปสงฺกมึสุ; ",
"pli-tv-bu-vb-pc21:1.8":	"อุปสงฺกมิตฺวา ฉพฺพคฺคิเย ภิกฺขู อภิวาเทตฺวา เอกมนฺตํ นิสีทึสุฯ ",
"pli-tv-bu-vb-pc21:1.9":	"อถ โข ฉพฺพคฺคิยา ภิกฺขู ภิกฺขุนีนํ ปริตฺตญฺเญว ธมฺมึ กถํ กตฺวา ทิวสํ ติรจฺฉานกถาย วีตินาเมตฺวา อุโยฺยเชสุํ—“คจฺฉถ, ภคินิโย”ติฯ ",
"pli-tv-bu-vb-pc21:1.10":	"อถ โข ตา ภิกฺขุนิโย เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐํสุฯ เอกมนฺตํ ฐิตา โข ตา ภิกฺขุนิโย ภควา เอตทโวจ—“กจฺจิ, ภิกฺขุนิโย, โอวาโท อิทฺโธ อโหสี”ติ? ",
"pli-tv-bu-vb-pc21:1.11":	"“กุโต, ภนฺเต, โอวาโท อิทฺโธ ภวิสฺสติฯ ",
"pli-tv-bu-vb-pc21:1.12":	"อยฺยา ฉพฺพคฺคิยา ปริตฺตญฺเญว ธมฺมึ กถํ กตฺวา ทิวสํ ติรจฺฉานกถาย วีตินาเมตฺวา อุโยฺยเชสุนฺ”ติฯ ",
"pli-tv-bu-vb-pc21:1.13":	"อถ โข ภควา ตา ภิกฺขุนิโย ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ ",
"pli-tv-bu-vb-pc21:1.14":	"อถ โข ตา ภิกฺขุนิโย ภควตา ธมฺมิยา กถาย สนฺทสฺสิตา สมาทปิตา สมุตฺเตชิตา สมฺปหํสิตา ภควนฺตํ อภิวาเทตฺวา ปทกฺขิณํ กตฺวา ปกฺกมึสุฯ ",
"pli-tv-bu-vb-pc21:1.15":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ฉพฺพคฺคิเย ภิกฺขู ปฏิปุจฺฉิ—",
"pli-tv-bu-vb-pc21:1.16":	"“สจฺจํ กิร ตุเมฺห, ภิกฺขเว, ภิกฺขุนีนํ ปริตฺตญฺเญว ธมฺมึ กถํ กตฺวา ทิวสํ ติรจฺฉานกถาย วีตินาเมตฺวา อุโยฺยเชถา”ติ? ",
"pli-tv-bu-vb-pc21:1.17":	"“สจฺจํ, ภควา”ติฯ ",
"pli-tv-bu-vb-pc21:1.18":	"วิครหิ พุทฺโธ ภควา …เป… ",
"pli-tv-bu-vb-pc21:1.19":	"กถญฺหิ นาม ตุเมฺห, โมฆปุริสา, ภิกฺขุนีนํ ปริตฺตญฺเญว ธมฺมึ กถํ กตฺวา ทิวสํ ติรจฺฉานกถาย วีตินาเมตฺวา อุโยฺยเชสฺสถฯ ",
"pli-tv-bu-vb-pc21:1.20":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc21:1.21":	"วิครหิตฺวา …เป… ",
"pli-tv-bu-vb-pc21:1.22":	"ธมฺมึ กถํ กตฺวา ภิกฺขู อามนฺเตสิ—",
"pli-tv-bu-vb-pc21:1.23":	"“อนุชานามิ, ภิกฺขเว, ภิกฺขุโนวาทกํ สมฺมนฺนิตุํฯ ",
"pli-tv-bu-vb-pc21:1.24":	"เอวญฺจ ปน, ภิกฺขเว, สมฺมนฺนิตพฺโพฯ ",
"pli-tv-bu-vb-pc21:1.25":	"ปฐมํ ภิกฺขุ ยาจิตพฺโพฯ ",
"pli-tv-bu-vb-pc21:1.26":	"ยาจิตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-bu-vb-pc21:1.27":	"‘สุณาตุ เม, ภนฺเต, สงฺโฆฯ ",
"pli-tv-bu-vb-pc21:1.28":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุํ ภิกฺขุโนวาทกํ สมฺมนฺเนยฺยฯ ",
"pli-tv-bu-vb-pc21:1.29":	"เอสา ญตฺติฯ ",
"pli-tv-bu-vb-pc21:1.30":	"สุณาตุ เม, ภนฺเต, สงฺโฆฯ ",
"pli-tv-bu-vb-pc21:1.31":	"สงฺโฆ อิตฺถนฺนามํ ภิกฺขุํ ภิกฺขุโนวาทกํ สมฺมนฺนติฯ ",
"pli-tv-bu-vb-pc21:1.32":	"ยสฺสายสฺมโต ขมติ อิตฺถนฺนามสฺส ภิกฺขุโน ภิกฺขุโนวาทกสฺส สมฺมุติ, โส ตุณฺหสฺส; ",
"pli-tv-bu-vb-pc21:1.33":	"ยสฺส นกฺขมติ, โส ภาเสยฺยฯ ",
"pli-tv-bu-vb-pc21:1.34":	"ทุติยมฺปิ เอตมตฺถํ วทามิ …เป… ",
"pli-tv-bu-vb-pc21:1.35":	"ตติยมฺปิ เอตมตฺถํ วทามิ—",
"pli-tv-bu-vb-pc21:1.36":	"สุณาตุ เม, ภนฺเต, สงฺโฆฯ ",
"pli-tv-bu-vb-pc21:1.37":	"สงฺโฆ อิตฺถนฺนามํ ภิกฺขุํ ภิกฺขุโนวาทกํ สมฺมนฺนติฯ ",
"pli-tv-bu-vb-pc21:1.38":	"ยสฺสายสฺมโต ขมติ อิตฺถนฺนามสฺส ภิกฺขุโน ภิกฺขุโนวาทกสฺส สมฺมุติ, โส ตุณฺหสฺส; ",
"pli-tv-bu-vb-pc21:1.39":	"ยสฺส นกฺขมติ, โส ภาเสยฺยฯ ",
"pli-tv-bu-vb-pc21:1.40":	"สมฺมโต สงฺเฆน อิตฺถนฺนาโม ภิกฺขุ ภิกฺขุโนวาทโกฯ ",
"pli-tv-bu-vb-pc21:1.41":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-bu-vb-pc21:1.42":	"อถ โข ภควา ฉพฺพคฺคิเย ภิกฺขู อเนกปริยาเยน วิครหิตฺวา ทุพฺภรตาย …เป… ",
"pli-tv-bu-vb-pc21:1.43":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc21:1.44.1":	"“โย ปน ภิกฺขุ อสมฺมโต ภิกฺขุนิโย โอวเทยฺย ปาจิตฺติยนฺ”ติฯ ",
"pli-tv-bu-vb-pc21:1.45":	"เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
"pli-tv-bu-vb-pc21:2.1":	"เตน โข ปน สมเยน เถรา ภิกฺขู สมฺมตา ภิกฺขุนิโย โอวทนฺตา ตเถว ลาภิโน โหนฺติ จีวรปิณฺฑปาตเสนาสนคิลานปฺปจฺจยเภสชฺชปริกฺขารานํฯ ",
"pli-tv-bu-vb-pc21:2.2":	"อถ โข ฉพฺพคฺคิยานํ ภิกฺขูนํ เอตทโหสิ—",
"pli-tv-bu-vb-pc21:2.3":	"“เอตรหิ โข, อาวุโส, เถรา ภิกฺขู สมฺมตา ภิกฺขุนิโย โอวทนฺตา ตเถว ลาภิโน โหนฺติ จีวรปิณฺฑปาตเสนาสนคิลานปฺปจฺจยเภสชฺชปริกฺขารานํฯ ",
"pli-tv-bu-vb-pc21:2.4":	"หนฺทาวุโส, มยมฺปิ นิสฺสีมํ คนฺตฺวา อญฺญมญฺญํ ภิกฺขุโนวาทกํ สมฺมนฺนิตฺวา ภิกฺขุนิโย โอวทามา”ติฯ ",
"pli-tv-bu-vb-pc21:2.5":	"อถ โข ฉพฺพคฺคิยา ภิกฺขู นิสฺสีมํ คนฺตฺวา อญฺญมญฺญํ ภิกฺขุโนวาทกํ สมฺมนฺนิตฺวา ภิกฺขุนิโย อุปสงฺกมิตฺวา เอตทโวจุํ—“มยมฺปิ, ภคินิโย, สมฺมตาฯ ",
"pli-tv-bu-vb-pc21:2.6":	"อเมฺหปิ อุปสงฺกมถฯ มยมฺปิ โอวทิสฺสามา”ติฯ ",
"pli-tv-bu-vb-pc21:2.7":	"อถ โข ตา ภิกฺขุนิโย เยน ฉพฺพคฺคิยา ภิกฺขู เตนุปสงฺกมึสุ; อุปสงฺกมิตฺวา ฉพฺพคฺคิเย ภิกฺขู อภิวาเทตฺวา เอกมนฺตํ นิสีทึสุฯ ",
"pli-tv-bu-vb-pc21:2.8":	"อถ โข ฉพฺพคฺคิยา ภิกฺขู ภิกฺขุนีนํ ปริตฺตญฺเญว ธมฺมึ กถํ กตฺวา ทิวสํ ติรจฺฉานกถาย วีตินาเมตฺวา อุโยฺยเชสุํ—",
"pli-tv-bu-vb-pc21:2.9":	"“คจฺฉถ, ภคินิโย”ติฯ ",
"pli-tv-bu-vb-pc21:2.10":	"อถ โข ตา ภิกฺขุนิโย เยน ภควา เตนุปสงฺกมึสุ; ",
"pli-tv-bu-vb-pc21:2.11":	"อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐํสุฯ ",
"pli-tv-bu-vb-pc21:2.12":	"เอกมนฺตํ ฐิตา โข ตา ภิกฺขุนิโย ภควา เอตทโวจ—",
"pli-tv-bu-vb-pc21:2.13":	"“กจฺจิ, ภิกฺขุนิโย, โอวาโท อิทฺโธ อโหสี”ติ? ",
"pli-tv-bu-vb-pc21:2.14":	"“กุโต, ภนฺเต, โอวาโท อิทฺโธ ภวิสฺสติฯ ",
"pli-tv-bu-vb-pc21:2.15":	"อยฺยา ฉพฺพคฺคิยา ปริตฺตญฺเญว ธมฺมึ กถํ กตฺวา ทิวสํ ติรจฺฉานกถาย วีตินาเมตฺวา อุโยฺยเชสุนฺ”ติฯ ",
"pli-tv-bu-vb-pc21:2.16":	"อถ โข ภควา ตา ภิกฺขุนิโย ธมฺมิยา กถาย สนฺทเสฺสสิ …เป… ",
"pli-tv-bu-vb-pc21:2.17":	"อถ โข ตา ภิกฺขุนิโย ภควตา ธมฺมิยา กถาย สนฺทสฺสิตา สมาทปิตา สมุตฺเตชิตา สมฺปหํสิตา ภควนฺตํ อภิวาเทตฺวา ปทกฺขิณํ กตฺวา ปกฺกมึสุฯ ",
"pli-tv-bu-vb-pc21:2.18":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ฉพฺพคฺคิเย ภิกฺขู ปฏิปุจฺฉิ—",
"pli-tv-bu-vb-pc21:2.19":	"“สจฺจํ กิร ตุเมฺห, ภิกฺขเว, ภิกฺขุนีนํ ปริตฺตญฺเญว ธมฺมึ กถํ กตฺวา ทิวสํ ติรจฺฉานกถาย วีตินาเมตฺวา อุโยฺยเชถา”ติ? ",
"pli-tv-bu-vb-pc21:2.20":	"“สจฺจํ, ภควา”ติฯ ",
"pli-tv-bu-vb-pc21:2.21":	"วิครหิ พุทฺโธ ภควา …เป… ",
"pli-tv-bu-vb-pc21:2.22":	"กถญฺหิ นาม ตุเมฺห, โมฆปุริสา, ภิกฺขุนีนํ ปริตฺตญฺเญว ธมฺมึ กถํ กตฺวา ทิวสํ ติรจฺฉานกถาย วีตินาเมตฺวา อุโยฺยเชสฺสถฯ ",
"pli-tv-bu-vb-pc21:2.23":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc21:2.24":	"วิครหิตฺวา …เป… ",
"pli-tv-bu-vb-pc21:2.25":	"ธมฺมึ กถํ กตฺวา ภิกฺขู อามนฺเตสิ—",
"pli-tv-bu-vb-pc21:2.26":	"“อนุชานามิ, ภิกฺขเว, อฏฺฐหงฺเคหิ สมนฺนาคตํ ภิกฺขุํ ภิกฺขุโนวาทกํ สมฺมนฺนิตุํฯ ",
"pli-tv-bu-vb-pc21:2.27":	"สีลวา โหติ, ปาติโมกฺขสํวรสํวุโต วิหรติ อาจารโคจรสมฺปนฺโน อณุมตฺเตสุ วชฺเชสุ ภยทสฺสาวี, สมาทาย สิกฺขติ สิกฺขาปเทสุ; ",
"pli-tv-bu-vb-pc21:2.28":	"พหุสฺสุโต โหติ สุตธโร สุตสนฺนิจโย, เย เต ธมฺมา อาทิกลฺยาณา มชฺเฌกลฺยาณา ปริโยสานกลฺยาณา สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ อภิวทนฺติ ตถารูปาสฺส ธมฺมา พหุสฺสุตา โหนฺติ ธาตา วจสา ปริจิตา มนสา อนุเปกฺขิตา ทิฏฺฐิยา สุปฺปฏิวิทฺธา; ",
"pli-tv-bu-vb-pc21:2.29":	"อุภยานิ โข ปนสฺส ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส; ",
"pli-tv-bu-vb-pc21:2.30":	"กลฺยาณวาโจ โหติ กลฺยาณวากฺกรโณ; ",
"pli-tv-bu-vb-pc21:2.31":	"เยภุเยฺยน ภิกฺขุนีนํ ปิโย โหติ มนาโป; ",
"pli-tv-bu-vb-pc21:2.32":	"ปฏิพโล โหติ ภิกฺขุนิโย โอวทิตุํ; ",
"pli-tv-bu-vb-pc21:2.33":	"น โข ปเนตํ ภควนฺตํ อุทฺทิสฺส ปพฺพชิตาย กาสายวตฺถวสนาย ครุธมฺมํ อชฺฌาปนฺนปุพฺโพ โหติ; ",
"pli-tv-bu-vb-pc21:2.34":	"วีสติวโสฺส วา โหติ อติเรกวีสติวโสฺส วา—",
"pli-tv-bu-vb-pc21:2.35":	"อนุชานามิ, ภิกฺขเว, อิเมหิ อฏฺฐหงฺเคหิ สมนฺนาคตํ ภิกฺขุํ ภิกฺขุโนวาทกํ สมฺมนฺนิตุนฺ”ติฯ ",
"pli-tv-bu-vb-pc21:3.1.1":	"โย ปนาติ ",
"pli-tv-bu-vb-pc21:3.1.2":	"โย ยาทิโส …เป… ",
"pli-tv-bu-vb-pc21:3.1.3":	"ภิกฺขูติ ",
"pli-tv-bu-vb-pc21:3.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc21:3.1.5":	"อสมฺมโต นาม ",
"pli-tv-bu-vb-pc21:3.1.6":	"ญตฺติจตุตฺเถน กมฺเมน อสมฺมโตฯ ",
"pli-tv-bu-vb-pc21:3.1.7":	"ภิกฺขุนิโย นาม ",
"pli-tv-bu-vb-pc21:3.1.8":	"อุภโตสงฺเฆ อุปสมฺปนฺนาฯ ",
"pli-tv-bu-vb-pc21:3.1.9":	"โอวเทยฺยาติ ",
"pli-tv-bu-vb-pc21:3.1.10":	"อฏฺฐหิ ครุธมฺเมหิ โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc21:3.1.11":	"อญฺเญน ธมฺเมน โอวทติ, อาปตฺติ ทุกฺกฏสฺสฯ ",
"pli-tv-bu-vb-pc21:3.1.12":	"เอกโตอุปสมฺปนฺนํ โอวทติ, อาปตฺติ ทุกฺกฏสฺสฯ ",
"pli-tv-bu-vb-pc21:3.1.13":	"เตน สมฺมเตน ภิกฺขุนา ปริเวณํ สมฺมชฺชิตฺวา ปานียํ ปริโภชนียํ อุปฏฺฐาเปตฺวา อาสนํ ปญฺญเปตฺวา ทุติยํ คเหตฺวา นิสีทิตพฺพํฯ ",
"pli-tv-bu-vb-pc21:3.1.14":	"ภิกฺขุนีหิ ตตฺถ คนฺตฺวา ตํ ภิกฺขุํ อภิวาเทตฺวา เอกมนฺตํ นิสีทิตพฺพํฯ ",
"pli-tv-bu-vb-pc21:3.1.15":	"เตน ภิกฺขุนา ปุจฺฉิตพฺพา—",
"pli-tv-bu-vb-pc21:3.1.16":	"“สมคฺคาตฺถ, ภคินิโย”ติ? ",
"pli-tv-bu-vb-pc21:3.1.17":	"สเจ “สมคฺคามฺหายฺยา”ติ ภณนฺติ, “วตฺตนฺติ, ภคินิโย, อฏฺฐ ครุธมฺมา”ติ? ",
"pli-tv-bu-vb-pc21:3.1.18":	"สเจ “วตฺตนฺตายฺยา”ติ ภณนฺติ, “เอโส, ภคินิโย, โอวาโท”ติ นิยฺยาเทตพฺโพฯ ",
"pli-tv-bu-vb-pc21:3.1.19":	"สเจ “น วตฺตนฺตายฺยา”ติ ภณนฺติ, โอสาเรตพฺพาฯ ",
"pli-tv-bu-vb-pc21:3.1.20":	"“วสฺสสตูปสมฺปนฺนาย ภิกฺขุนิยา ตทหุปสมฺปนฺนสฺส ภิกฺขุโน อภิวาทนํ ปจฺจุฏฺฐานํ อญฺชลิกมฺมํ สามีจิกมฺมํ กาตพฺพํ; ",
"pli-tv-bu-vb-pc21:3.1.21":	"อยมฺปิ ธมฺโม สกฺกตฺวา ครุกตฺวา มาเนตฺวา ปูเชตฺวา ยาวชีวํ อนติกฺกมนีโยฯ ",
"pli-tv-bu-vb-pc21:3.1.22":	"น ภิกฺขุนิยา อภิกฺขุเก อาวาเส วสฺสํ วสิตพฺพํ; ",
"pli-tv-bu-vb-pc21:3.1.23":	"อยมฺปิ ธมฺโม สกฺกตฺวา ครุกตฺวา มาเนตฺวา ปูเชตฺวา ยาวชีวํ อนติกฺกมนีโยฯ ",
"pli-tv-bu-vb-pc21:3.1.24":	"อนฺวทฺธมาสํ ภิกฺขุนิยา ภิกฺขุสงฺฆโต เทฺว ธมฺมา ปจฺจาสีสิตพฺพา ",
"pli-tv-bu-vb-pc21:3.1.25":	"อุโปสถปุจฺฉกญฺจ โอวาทูปสงฺกมนญฺจ, ",
"pli-tv-bu-vb-pc21:3.1.26":	"อยมฺปิ ธมฺโม …เป… ",
"pli-tv-bu-vb-pc21:3.1.27":	"วสฺสํ วุฏฺฐาย ภิกฺขุนิยา อุภโตสงฺเฆ ตีหิ ฐาเนหิ ปวาเรตพฺพํ ",
"pli-tv-bu-vb-pc21:3.1.28":	"ทิฏฺเฐน วา สุเตน วา ปริสงฺกาย วา; ",
"pli-tv-bu-vb-pc21:3.1.29":	"อยมฺปิ ธมฺโม …เป… ",
"pli-tv-bu-vb-pc21:3.1.30":	"ครุธมฺมํ อชฺฌาปนฺนาย ภิกฺขุนิยา อุภโตสงฺเฆ ปกฺขมานตฺตํ จริตพฺพํ; ",
"pli-tv-bu-vb-pc21:3.1.31":	"อยมฺปิ ธมฺโม …เป… ",
"pli-tv-bu-vb-pc21:3.1.32":	"เทฺว วสฺสานิ ฉสุ ธมฺเมสุ สิกฺขิตสิกฺขาย สิกฺขมานาย อุภโตสงฺเฆ อุปสมฺปทา ปริเยสิตพฺพา; ",
"pli-tv-bu-vb-pc21:3.1.33":	"อยมฺปิ ธมฺโม …เป… ",
"pli-tv-bu-vb-pc21:3.1.34":	"น ภิกฺขุนิยา เกนจิ ปริยาเยน ภิกฺขุ อกฺโกสิตพฺโพ ปริภาสิตพฺโพ; ",
"pli-tv-bu-vb-pc21:3.1.35":	"อยมฺปิ ธมฺโม …เป… ",
"pli-tv-bu-vb-pc21:3.1.36":	"อชฺชตคฺเค โอวโฏ ภิกฺขุนีนํ ภิกฺขูสุ วจนปโถ, อโนวโฏ ภิกฺขูนํ ภิกฺขุนีสุ วจนปโถ; ",
"pli-tv-bu-vb-pc21:3.1.37":	"อยมฺปิ ธมฺโม สกฺกตฺวา ครุกตฺวา มาเนตฺวา ปูเชตฺวา ยาวชีวํ อนติกฺกมนีโย”ติฯ ",
"pli-tv-bu-vb-pc21:3.1.38":	"สเจ “สมคฺคามฺหายฺยา”ติ ภณนฺตํ อญฺญํ ธมฺมํ ภณติ, อาปตฺติ ทุกฺกฏสฺสฯ ",
"pli-tv-bu-vb-pc21:3.1.39":	"สเจ “วคฺคามฺหายฺยา”ติ ภณนฺตํ อฏฺฐ ครุธมฺเม ภณติ, อาปตฺติ ทุกฺกฏสฺสฯ ",
"pli-tv-bu-vb-pc21:3.1.40":	"โอวาทํ อนิยฺยาเทตฺวา อญฺญํ ธมฺมํ ภณติ, อาปตฺติ ทุกฺกฏสฺสฯ ",
"pli-tv-bu-vb-pc21:3.2.1":	"อธมฺมกมฺเม อธมฺมกมฺมสญฺญี วคฺคํ ภิกฺขุนิสงฺฆํ วคฺคสญฺญี โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc21:3.2.2":	"อธมฺมกมฺเม อธมฺมกมฺมสญฺญี วคฺคํ ภิกฺขุนิสงฺฆํ เวมติโก โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc21:3.2.3":	"อธมฺมกมฺเม อธมฺมกมฺมสญฺญี วคฺคํ ภิกฺขุนิสงฺฆํ สมคฺคสญฺญี โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc21:3.2.4":	"อธมฺมกมฺเม เวมติโก วคฺคํ ภิกฺขุนิสงฺฆํ วคฺคสญฺญี โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc21:3.2.5":	"อธมฺมกมฺเม เวมติโก วคฺคํ ภิกฺขุนิสงฺฆํ เวมติโก โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc21:3.2.6":	"อธมฺมกมฺเม เวมติโก วคฺคํ ภิกฺขุนิสงฺฆํ สมคฺคสญฺญี โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc21:3.2.7":	"อธมฺมกมฺเม ธมฺมกมฺมสญฺญี วคฺคํ ภิกฺขุนิสงฺฆํ วคฺคสญฺญี โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc21:3.2.8":	"อธมฺมกมฺเม ธมฺมกมฺมสญฺญี วคฺคํ ภิกฺขุนิสงฺฆํ เวมติโก โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc21:3.2.9":	"อธมฺมกมฺเม ธมฺมกมฺมสญฺญี วคฺคํ ภิกฺขุนิสงฺฆํ สมคฺคสญฺญี โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc21:3.2.10":	"อธมฺมกมฺเม อธมฺมกมฺมสญฺญี สมคฺคํ ภิกฺขุนิสงฺฆํ วคฺคสญฺญี โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc21:3.2.11":	"อธมฺมกมฺเม อธมฺมกมฺมสญฺญี สมคฺคํ ภิกฺขุนิสงฺฆํ เวมติโก โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc21:3.2.12":	"อธมฺมกมฺเม อธมฺมกมฺมสญฺญี สมคฺคํ ภิกฺขุนิสงฺฆํ สมคฺคสญฺญี โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc21:3.2.13":	"อธมฺมกมฺเม เวมติโก สมคฺคํ ภิกฺขุนิสงฺฆํ วคฺคสญฺญี โอวทติ …เป… ",
"pli-tv-bu-vb-pc21:3.2.14":	"เวมติโก โอวทติ …เป… ",
"pli-tv-bu-vb-pc21:3.2.15":	"สมคฺคสญฺญี โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc21:3.2.16":	"อธมฺมกมฺเม ธมฺมกมฺมสญฺญี สมคฺคํ ภิกฺขุนิสงฺฆํ วคฺคสญฺญี โอวทติ …เป… ",
"pli-tv-bu-vb-pc21:3.2.17":	"เวมติโก โอวทติ …เป… ",
"pli-tv-bu-vb-pc21:3.2.18":	"สมคฺคสญฺญี โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc21:3.2.19":	"ธมฺมกมฺเม อธมฺมกมฺมสญฺญี วคฺคํ ภิกฺขุนิสงฺฆํ วคฺคสญฺญี โอวทติ, อาปตฺติ ทุกฺกฏสฺสฯ ",
"pli-tv-bu-vb-pc21:3.2.20":	"ธมฺมกมฺเม อธมฺมกมฺมสญฺญี วคฺคํ ภิกฺขุนิสงฺฆํ เวมติโก โอวทติ …เป… ",
"pli-tv-bu-vb-pc21:3.2.21":	"สมคฺคสญฺญี โอวทติ, อาปตฺติ ทุกฺกฏสฺสฯ ",
"pli-tv-bu-vb-pc21:3.2.22":	"ธมฺมกมฺเม เวมติโก วคฺคํ ภิกฺขุนิสงฺฆํ วคฺคสญฺญี โอวทติ …เป… ",
"pli-tv-bu-vb-pc21:3.2.23":	"เวมติโก โอวทติ …เป… ",
"pli-tv-bu-vb-pc21:3.2.24":	"สมคฺคสญฺญี โอวทติ, อาปตฺติ ทุกฺกฏสฺสฯ ",
"pli-tv-bu-vb-pc21:3.2.25":	"ธมฺมกมฺเม ธมฺมกมฺมสญฺญี วคฺคํ ภิกฺขุนิสงฺฆํ วคฺคสญฺญี โอวทติ …เป… ",
"pli-tv-bu-vb-pc21:3.2.26":	"เวมติโก โอวทติ …เป… ",
"pli-tv-bu-vb-pc21:3.2.27":	"สมคฺคสญฺญี โอวทติ, อาปตฺติ ทุกฺกฏสฺสฯ ",
"pli-tv-bu-vb-pc21:3.2.28":	"ธมฺมกมฺเม อธมฺมกมฺมสญฺญี สมคฺคํ ภิกฺขุนิสงฺฆํ วคฺคสญฺญี โอวทติ …เป… ",
"pli-tv-bu-vb-pc21:3.2.29":	"เวมติโก โอวทติ …เป… ",
"pli-tv-bu-vb-pc21:3.2.30":	"สมคฺคสญฺญี โอวทติ, อาปตฺติ ทุกฺกฏสฺสฯ ",
"pli-tv-bu-vb-pc21:3.2.31":	"ธมฺมกมฺเม เวมติโก สมคฺคํ ภิกฺขุนิสงฺฆํ วคฺคสญฺญี โอวทติ …เป… ",
"pli-tv-bu-vb-pc21:3.2.32":	"เวมติโก โอวทติ …เป… ",
"pli-tv-bu-vb-pc21:3.2.33":	"สมคฺคสญฺญี โอวทติ, อาปตฺติ ทุกฺกฏสฺสฯ ",
"pli-tv-bu-vb-pc21:3.2.34":	"ธมฺมกมฺเม ธมฺมกมฺมสญฺญี สมคฺคํ ภิกฺขุนิสงฺฆํ วคฺคสญฺญี โอวทติ, อาปตฺติ ทุกฺกฏสฺสฯ ",
"pli-tv-bu-vb-pc21:3.2.35":	"ธมฺมกมฺเม ธมฺมกมฺมสญฺญี สมคฺคํ ภิกฺขุนิสงฺฆํ เวมติโก โอวทติ, อาปตฺติ ทุกฺกฏสฺสฯ ",
"pli-tv-bu-vb-pc21:3.2.36":	"ธมฺมกมฺเม ธมฺมกมฺมสญฺญี สมคฺคํ ภิกฺขุนิสงฺฆํ สมคฺคสญฺญี โอวทติ, อนาปตฺติฯ ",
"pli-tv-bu-vb-pc21:3.3.1":	"อนาปตฺติ—",
"pli-tv-bu-vb-pc21:3.3.2":	"อุทฺเทสํ เทนฺโต, ",
"pli-tv-bu-vb-pc21:3.3.3":	"ปริปุจฺฉํ เทนฺโต, ",
"pli-tv-bu-vb-pc21:3.3.4":	"“โอสาเรหิ อยฺยา”ติ วุจฺจมาโน, โอสาเรติ, ",
"pli-tv-bu-vb-pc21:3.3.5":	"ปญฺหํ ปุจฺฉติ, ",
"pli-tv-bu-vb-pc21:3.3.6":	"ปญฺหํ ปุฏฺโฐ กเถติ, ",
"pli-tv-bu-vb-pc21:3.3.7":	"อญฺญสฺสตฺถาย ภณนฺตํ ภิกฺขุนิโย สุณนฺติ, ",
"pli-tv-bu-vb-pc21:3.3.8":	"สิกฺขมานาย, ",
"pli-tv-bu-vb-pc21:3.3.9":	"สามเณริยา, ",
"pli-tv-bu-vb-pc21:3.3.10":	"อุมฺมตฺตกสฺส, ",
"pli-tv-bu-vb-pc21:3.3.11":	"อาทิกมฺมิกสฺสาติฯ ",
"pli-tv-bu-vb-pc21:3.3.12":	"โอวาทสิกฺขาปทํ นิฏฺฐิตํ ปฐมํฯ "
}	
