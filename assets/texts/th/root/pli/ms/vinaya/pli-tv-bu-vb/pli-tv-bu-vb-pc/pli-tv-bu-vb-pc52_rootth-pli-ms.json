{	
"pli-tv-bu-vb-pc52:0.1":	"เถรวาท วินย ",
"pli-tv-bu-vb-pc52:0.2":	"มหาวิภงฺค ",
"pli-tv-bu-vb-pc52:0.3":	"ปาจิตฺติยกณฺฑ ",
"pli-tv-bu-vb-pc52:0.4":	"สุราปานวคฺค ",
"pli-tv-bu-vb-pc52:0.5":	"๕๒ฯ องฺคุลิปโตทกสิกฺขาปท ",
"pli-tv-bu-vb-pc52:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc52:1.2":	"เตน โข ปน สมเยน ฉพฺพคฺคิยา ภิกฺขู สตฺตรสวคฺคิยํ ภิกฺขุํ องฺคุลิปโตทเกน หาเสสุํฯ ",
"pli-tv-bu-vb-pc52:1.3":	"โส ภิกฺขุ อุตฺตนฺโต อนสฺสาสโก กาลมกาสิฯ ",
"pli-tv-bu-vb-pc52:1.4":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc52:1.5":	"“กถญฺหิ นาม ฉพฺพคฺคิยา ภิกฺขู ภิกฺขุํ องฺคุลิปโตทเกน หาเสสฺสนฺตี”ติ …เป… ",
"pli-tv-bu-vb-pc52:1.6":	"“สจฺจํ กิร ตุเมฺห, ภิกฺขเว, ภิกฺขุํ องฺคุลิปโตทเกน หาเสถา”ติ? ",
"pli-tv-bu-vb-pc52:1.7":	"“สจฺจํ, ภควา”ติฯ ",
"pli-tv-bu-vb-pc52:1.8":	"วิครหิ พุทฺโธ ภควา …เป… ",
"pli-tv-bu-vb-pc52:1.9":	"กถญฺหิ นาม ตุเมฺห, โมฆปุริสา, ภิกฺขุํ องฺคุลิปโตทเกน หาเสสฺสถฯ ",
"pli-tv-bu-vb-pc52:1.10":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc52:1.11":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc52:1.12.1":	"“องฺคุลิปโตทเก ปาจิตฺติยนฺ”ติฯ ",
"pli-tv-bu-vb-pc52:2.1.1":	"องฺคุลิปโตทโก นาม ",
"pli-tv-bu-vb-pc52:2.1.2":	"อุปสมฺปนฺโน อุปสมฺปนฺนํ หสาธิปฺปาโย กาเยน กายํ อามสติ, อาปตฺติ ปาจิตฺติยสฺสฯ ",
"pli-tv-bu-vb-pc52:2.2.1":	"อุปสมฺปนฺเน อุปสมฺปนฺนสญฺญี องฺคุลิปโตทเกน หาเสติ, อาปตฺติ ปาจิตฺติยสฺสฯ ",
"pli-tv-bu-vb-pc52:2.2.2":	"อุปสมฺปนฺเน เวมติโก องฺคุลิปโตทเกน หาเสติ, อาปตฺติ ปาจิตฺติยสฺสฯ ",
"pli-tv-bu-vb-pc52:2.2.3":	"อุปสมฺปนฺเน อนุปสมฺปนฺนสญฺญี องฺคุลิปโตทเกน หาเสติ, อาปตฺติ ปาจิตฺติยสฺสฯ ",
"pli-tv-bu-vb-pc52:2.2.4":	"กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bu-vb-pc52:2.2.5":	"กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
"pli-tv-bu-vb-pc52:2.2.6":	"กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bu-vb-pc52:2.2.7":	"นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
"pli-tv-bu-vb-pc52:2.2.8":	"นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bu-vb-pc52:2.2.9":	"นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
"pli-tv-bu-vb-pc52:2.2.10":	"อนุปสมฺปนฺนํ กาเยน กายํ อามสติ, อาปตฺติ ทุกฺกฏสฺสฯ ",
"pli-tv-bu-vb-pc52:2.2.11":	"กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bu-vb-pc52:2.2.12":	"กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
"pli-tv-bu-vb-pc52:2.2.13":	"กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bu-vb-pc52:2.2.14":	"นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
"pli-tv-bu-vb-pc52:2.2.15":	"นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bu-vb-pc52:2.2.16":	"นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
"pli-tv-bu-vb-pc52:2.2.17":	"อนุปสมฺปนฺเน อุปสมฺปนฺนสญฺญี, อาปตฺติ ทุกฺกฏสฺสฯ ",
"pli-tv-bu-vb-pc52:2.2.18":	"อนุปสมฺปนฺเน เวมติโก, อาปตฺติ ทุกฺกฏสฺสฯ ",
"pli-tv-bu-vb-pc52:2.2.19":	"อนุปสมฺปนฺเน อนุปสมฺปนฺนสญฺญี, อาปตฺติ ทุกฺกฏสฺสฯ ",
"pli-tv-bu-vb-pc52:2.3.1":	"อนาปตฺติ—",
"pli-tv-bu-vb-pc52:2.3.2":	"น หสาธิปฺปาโย, ",
"pli-tv-bu-vb-pc52:2.3.3":	"สติ กรณีเย อามสติ, ",
"pli-tv-bu-vb-pc52:2.3.4":	"อุมฺมตฺตกสฺส, ",
"pli-tv-bu-vb-pc52:2.3.5":	"อาทิกมฺมิกสฺสาติฯ ",
"pli-tv-bu-vb-pc52:2.3.6":	"องฺคุลิปโตทกสิกฺขาปทํ นิฏฺฐิตํ ทุติยํฯ "
}	
