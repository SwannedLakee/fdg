{	
"pli-tv-bu-vb-pc86:0.1":	"เถรวาท วินย ",
"pli-tv-bu-vb-pc86:0.2":	"มหาวิภงฺค ",
"pli-tv-bu-vb-pc86:0.3":	"ปาจิตฺติยกณฺฑ ",
"pli-tv-bu-vb-pc86:0.4":	"รตนวคฺค ",
"pli-tv-bu-vb-pc86:0.5":	"๘๖ฯ สูจิฆรสิกฺขาปท ",
"pli-tv-bu-vb-pc86:1.1":	"เตน สมเยน พุทฺโธ ภควา สกฺเกสุ วิหรติ กปิลวตฺถุสฺมึ นิโคฺรธาราเมฯ ",
"pli-tv-bu-vb-pc86:1.2":	"เตน โข ปน สมเยน อญฺญตเรน ทนฺตกาเรน ภิกฺขู ปวาริตา โหนฺติ—",
"pli-tv-bu-vb-pc86:1.3":	"“เยสํ อยฺยานํ สูจิฆเรน อตฺโถ อหํ สูจิฆเรนา”ติฯ ",
"pli-tv-bu-vb-pc86:1.4":	"เตน โข ปน สมเยน ภิกฺขู พหู สูจิฆเร วิญฺญาเปนฺติฯ ",
"pli-tv-bu-vb-pc86:1.5":	"เยสํ ขุทฺทกา สูจิฆรา เต มหนฺเต สูจิฆเร วิญฺญาเปนฺติฯ ",
"pli-tv-bu-vb-pc86:1.6":	"เยสํ มหนฺตา สูจิฆรา เต ขุทฺทเก สูจิฆเร วิญฺญาเปนฺติฯ ",
"pli-tv-bu-vb-pc86:1.7":	"อถ โข โส ทนฺตกาโร ภิกฺขูนํ พหู สูจิฆเร กโรนฺโต น สกฺโกติ อญฺญํ วิกฺกายิกํ ภณฺฑํ กาตุํ, อตฺตนาปิ น ยาเปติ, ปุตฺตทาโรปิสฺส กิลมติฯ ",
"pli-tv-bu-vb-pc86:1.8":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc86:1.9":	"“กถญฺหิ นาม สมณา สกฺยปุตฺติยา น มตฺตํ ชานิตฺวา พหู สูจิฆเร วิญฺญาเปสฺสนฺติฯ ",
"pli-tv-bu-vb-pc86:1.10":	"อยํ อิเมสํ พหู สูจิฆเร กโรนฺโต น สกฺโกติ อญฺญํ วิกฺกายิกํ ภณฺฑํ กาตุํ, อตฺตนาปิ น ยาเปติ, ปุตฺตทาโรปิสฺส กิลมตี”ติฯ ",
"pli-tv-bu-vb-pc86:1.11":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-pc86:1.12":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc86:1.13":	"“กถญฺหิ นาม ภิกฺขู น มตฺตํ ชานิตฺวา พหู สูจิฆเร วิญฺญาเปสฺสนฺตี”ติ …เป… ",
"pli-tv-bu-vb-pc86:1.14":	"“สจฺจํ กิร, ภิกฺขเว, ภิกฺขู น มตฺตํ ชานิตฺวา พหู สูจิฆเร วิญฺญาเปนฺตี”ติ? ",
"pli-tv-bu-vb-pc86:1.15":	"“สจฺจํ, ภควา”ติฯ ",
"pli-tv-bu-vb-pc86:1.16":	"วิครหิ พุทฺโธ ภควา …เป… ",
"pli-tv-bu-vb-pc86:1.17":	"กถญฺหิ นาม เต, ภิกฺขเว, โมฆปุริสา น มตฺตํ ชานิตฺวา พหู สูจิฆเร วิญฺญาเปสฺสนฺติฯ ",
"pli-tv-bu-vb-pc86:1.18":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bu-vb-pc86:1.19":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc86:1.20.1":	"“โย ปน ภิกฺขุ อฏฺฐิมยํ วา ทนฺตมยํ วา วิสาณมยํ วา สูจิฆรํ การาเปยฺย เภทนกํ, ปาจิตฺติยนฺ”ติฯ ",
"pli-tv-bu-vb-pc86:2.1.1":	"โย ปนาติ ",
"pli-tv-bu-vb-pc86:2.1.2":	"โย ยาทิโส …เป… ",
"pli-tv-bu-vb-pc86:2.1.3":	"ภิกฺขูติ ",
"pli-tv-bu-vb-pc86:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc86:2.1.5":	"อฏฺฐิ นาม ",
"pli-tv-bu-vb-pc86:2.1.6":	"ยํ กิญฺจิ อฏฺฐิฯ ",
"pli-tv-bu-vb-pc86:2.1.7":	"ทนฺโต นาม ",
"pli-tv-bu-vb-pc86:2.1.8":	"หตฺถิทนฺโต วุจฺจติฯ ",
"pli-tv-bu-vb-pc86:2.1.9":	"วิสาณํ นาม ",
"pli-tv-bu-vb-pc86:2.1.10":	"ยํ กิญฺจิ วิสาณํฯ ",
"pli-tv-bu-vb-pc86:2.1.11":	"การาเปยฺยาติ ",
"pli-tv-bu-vb-pc86:2.1.12":	"กโรติ วา การาเปติ วา, ปโยเค ทุกฺกฏํฯ ",
"pli-tv-bu-vb-pc86:2.1.13":	"ปฏิลาเภน ภินฺทิตฺวา ปาจิตฺติยํ เทเสตพฺพํฯ ",
"pli-tv-bu-vb-pc86:2.2.1":	"อตฺตนา วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc86:2.2.2":	"อตฺตนา วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc86:2.2.3":	"ปเรหิ วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc86:2.2.4":	"ปเรหิ วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc86:2.2.5":	"อญฺญสฺสตฺถาย กโรติ วา การาเปติ วา, อาปตฺติ ทุกฺกฏสฺสฯ ",
"pli-tv-bu-vb-pc86:2.2.6":	"อญฺเญน กตํ ปฏิลภิตฺวา ปริภุญฺชติ, อาปตฺติ ทุกฺกฏสฺสฯ ",
"pli-tv-bu-vb-pc86:2.3.1":	"อนาปตฺติ—",
"pli-tv-bu-vb-pc86:2.3.2":	"คณฺฐิกาย, ",
"pli-tv-bu-vb-pc86:2.3.3":	"อรณิเก, ",
"pli-tv-bu-vb-pc86:2.3.4":	"วิเธ, ",
"pli-tv-bu-vb-pc86:2.3.5":	"อญฺชนิยา, ",
"pli-tv-bu-vb-pc86:2.3.6":	"อญฺชนิสลากาย, ",
"pli-tv-bu-vb-pc86:2.3.7":	"วาสิชเฏ, ",
"pli-tv-bu-vb-pc86:2.3.8":	"อุทกปุญฺฉนิยา, ",
"pli-tv-bu-vb-pc86:2.3.9":	"อุมฺมตฺตกสฺส, ",
"pli-tv-bu-vb-pc86:2.3.10":	"อาทิกมฺมิกสฺสาติฯ ",
"pli-tv-bu-vb-pc86:2.3.11":	"สูจิฆรสิกฺขาปทํ นิฏฺฐิตํ จตุตฺถํฯ "
}	
