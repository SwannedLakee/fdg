{	
"pli-tv-bu-vb-ss9:0.1":	"เถรวาท วินย ",
"pli-tv-bu-vb-ss9:0.2":	"มหาวิภงฺค ",
"pli-tv-bu-vb-ss9:0.3":	"สงฺฆาทิเสสกณฺฑ ",
"pli-tv-bu-vb-ss9:0.4":	"๙ฯ ทุติยทุฏฺฐโทสสิกฺขาปท ",
"pli-tv-bu-vb-ss9:1.1.1":	"เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
"pli-tv-bu-vb-ss9:1.1.2":	"เตน โข ปน สมเยน เมตฺติยภูมชกา ภิกฺขู คิชฺฌกูฏา ปพฺพตา โอโรหนฺตา อทฺทสํสุ ฉคลกํ อชิกาย วิปฺปฏิปชฺชนฺตํฯ ",
"pli-tv-bu-vb-ss9:1.1.3":	"ทิสฺวาน เอวมาหํสุ—",
"pli-tv-bu-vb-ss9:1.1.4":	"“หนฺท มยํ, อาวุโส, อิมํ ฉคลกํ ทพฺพํ มลฺลปุตฺตํ นาม กโรมฯ ",
"pli-tv-bu-vb-ss9:1.1.5":	"อิมํ อชิกํ เมตฺติยํ นาม ภิกฺขุนึ กโรมฯ ",
"pli-tv-bu-vb-ss9:1.1.6":	"เอวํ มยํ โวหริสฺสามฯ ",
"pli-tv-bu-vb-ss9:1.1.7":	"ปุพฺเพ มยํ, อาวุโส, ทพฺพํ มลฺลปุตฺตํ สุเตน อโวจุมฺหาฯ ",
"pli-tv-bu-vb-ss9:1.1.8":	"อิทานิ ปน อเมฺหหิ สามํ ทิฏฺโฐ เมตฺติยาย ภิกฺขุนิยา วิปฺปฏิปชฺชนฺโต”ติฯ ",
"pli-tv-bu-vb-ss9:1.1.9":	"เต ตํ ฉคลกํ ทพฺพํ มลฺลปุตฺตํ นาม อกํสุฯ ",
"pli-tv-bu-vb-ss9:1.1.10":	"ตํ อชิกํ เมตฺติยํ นาม ภิกฺขุนึ อกํสุฯ ",
"pli-tv-bu-vb-ss9:1.1.11":	"เต ภิกฺขูนํ อาโรเจสุํ—",
"pli-tv-bu-vb-ss9:1.1.12":	"“ปุพฺเพ มยํ, อาวุโส, ทพฺพํ มลฺลปุตฺตํ สุเตน อโวจุมฺหาฯ ",
"pli-tv-bu-vb-ss9:1.1.13":	"อิทานิ ปน อเมฺหหิ สามํ ทิฏฺโฐ เมตฺติยาย ภิกฺขุนิยา วิปฺปฏิปชฺชนฺโต”ติฯ ",
"pli-tv-bu-vb-ss9:1.1.14":	"ภิกฺขู เอวมาหํสุ—",
"pli-tv-bu-vb-ss9:1.1.15":	"“มาวุโส, เอวํ อวจุตฺถฯ ",
"pli-tv-bu-vb-ss9:1.1.16":	"นายสฺมา ทพฺโพ มลฺลปุตฺโต เอวํ กริสฺสตี”ติฯ ",
"pli-tv-bu-vb-ss9:1.1.17":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-bu-vb-ss9:1.1.18":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา อายสฺมนฺตํ ทพฺพํ มลฺลปุตฺตํ ปฏิปุจฺฉิ—",
"pli-tv-bu-vb-ss9:1.1.19":	"“สรสิ ตฺวํ, ทพฺพ, เอวรูปํ กตฺตา ยถยิเม ภิกฺขู อาหํสู”ติ? ",
"pli-tv-bu-vb-ss9:1.1.20":	"“ยถา มํ, ภนฺเต, ภควา ชานาตี”ติฯ ",
"pli-tv-bu-vb-ss9:1.1.21":	"ทุติยมฺปิ โข ภควา …เป… ",
"pli-tv-bu-vb-ss9:1.1.22":	"ตติยมฺปิ โข ภควา อายสฺมนฺตํ ทพฺพํ มลฺลปุตฺตํ เอตทโวจ—",
"pli-tv-bu-vb-ss9:1.1.23":	"“สรสิ ตฺวํ, ทพฺพ, เอวรูปํ กตฺตา ยถยิเม ภิกฺขู อาหํสู”ติ? ",
"pli-tv-bu-vb-ss9:1.1.24":	"“ยถา มํ, ภนฺเต, ภควา ชานาตี”ติฯ ",
"pli-tv-bu-vb-ss9:1.1.25":	"“น โข, ทพฺพ, ทพฺพา เอวํ นิพฺเพเฐนฺติฯ ",
"pli-tv-bu-vb-ss9:1.1.26":	"สเจ ตยา กตํ กตนฺติ วเทหิ, ",
"pli-tv-bu-vb-ss9:1.1.27":	"สเจ ตยา อกตํ อกตนฺติ วเทหี”ติฯ ",
"pli-tv-bu-vb-ss9:1.1.28":	"“ยโต อหํ, ภนฺเต, ชาโต นาภิชานามิ สุปินนฺเตนปิ เมถุนธมฺมํ ปฏิเสวิตา, ปเคว ชาคโร”ติฯ ",
"pli-tv-bu-vb-ss9:1.1.29":	"อถ โข ภควา ภิกฺขู อามนฺเตสิ—“เตน หิ, ภิกฺขเว, อิเม ภิกฺขู อนุยุญฺชถา”ติฯ ",
"pli-tv-bu-vb-ss9:1.1.30":	"อิทํ วตฺวา ภควา อุฏฺฐายาสนา วิหารํ ปาวิสิฯ ",
"pli-tv-bu-vb-ss9:1.2.1":	"อถ โข เต ภิกฺขู เมตฺติยภูมชเก ภิกฺขู อนุยุญฺชึสุฯ ",
"pli-tv-bu-vb-ss9:1.2.2":	"เต ภิกฺขูหิ อนุยุญฺชียมานา ภิกฺขูนํ เอตมตฺถํ อาโรเจสุํ—",
"pli-tv-bu-vb-ss9:1.2.3":	"“กึ ปน ตุเมฺห, อาวุโส, อายสฺมนฺตํ ทพฺพํ มลฺลปุตฺตํ อญฺญภาคิยสฺส อธิกรณสฺส กิญฺจิ เทสํ เลสมตฺตํ อุปาทาย ปาราชิเกน ธมฺเมน อนุทฺธํเสถา”ติ? ",
"pli-tv-bu-vb-ss9:1.2.4":	"“เอวมาวุโส”ติฯ ",
"pli-tv-bu-vb-ss9:1.2.5":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-ss9:1.2.6":	"“กถญฺหิ นาม เมตฺติยภูมชกา ภิกฺขู อายสฺมนฺตํ ทพฺพํ มลฺลปุตฺตํ อญฺญภาคิยสฺส อธิกรณสฺส กิญฺจิ เทสํ เลสมตฺตํ อุปาทาย ปาราชิเกน ธมฺเมน อนุทฺธํเสสฺสนฺตี”ติฯ ",
"pli-tv-bu-vb-ss9:1.2.7":	"อถ โข เต ภิกฺขู เมตฺติยภูมชเก ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
"pli-tv-bu-vb-ss9:1.2.8":	"“สจฺจํ กิร ตุเมฺห, ภิกฺขเว, ทพฺพํ มลฺลปุตฺตํ อญฺญภาคิยสฺส อธิกรณสฺส กิญฺจิ เทสํ เลสมตฺตํ อุปาทาย ปาราชิเกน ธมฺเมน อนุทฺธํเสถา”ติ? ",
"pli-tv-bu-vb-ss9:1.2.9":	"“สจฺจํ, ภควา”ติฯ ",
"pli-tv-bu-vb-ss9:1.2.10":	"วิครหิ พุทฺโธ ภควา …เป… ",
"pli-tv-bu-vb-ss9:1.2.11":	"“กถญฺหิ นาม ตุเมฺห, โมฆปุริสา, ทพฺพํ มลฺลปุตฺตํ อญฺญภาคิยสฺส อธิกรณสฺส กิญฺจิ เทสํ เลสมตฺตํ อุปาทาย ปาราชิเกน ธมฺเมน อนุทฺธํเสสฺสถฯ ",
"pli-tv-bu-vb-ss9:1.2.12":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-ss9:1.2.13":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-ss9:1.2.14.1":	"“โย ปน ภิกฺขุ ภิกฺขุํ ทุฏฺโฐ โทโส อปฺปตีโต อญฺญภาคิยสฺส อธิกรณสฺส กิญฺจิ เทสํ เลสมตฺตํ อุปาทาย ปาราชิเกน ธมฺเมน อนุทฺธํเสยฺย— ‘อปฺเปว นาม นํ อิมมฺหา พฺรหฺมจริยา จาเวยฺยนฺ’ติฯ ",
"pli-tv-bu-vb-ss9:1.2.15":	"ตโต อปเรน สมเยน สมนุคฺคาหียมาโน วา อสมนุคฺคาหียมาโน วา อญฺญภาคิยญฺเจว ตํ อธิกรณํ โหติ โกจิ เทโส เลสมตฺโต อุปาทินฺโน, ภิกฺขุ จ โทสํ ปติฏฺฐาติ, สงฺฆาทิเสโส”ติฯ ",
"pli-tv-bu-vb-ss9:2.1.1":	"โย ปนาติ ",
"pli-tv-bu-vb-ss9:2.1.2":	"โย ยาทิโส …เป… ",
"pli-tv-bu-vb-ss9:2.1.3":	"ภิกฺขูติ ",
"pli-tv-bu-vb-ss9:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-ss9:2.1.5":	"ภิกฺขุนฺติ ",
"pli-tv-bu-vb-ss9:2.1.6":	"อญฺญํ ภิกฺขุํฯ ",
"pli-tv-bu-vb-ss9:2.1.7":	"ทุฏฺโฐ โทโสติ ",
"pli-tv-bu-vb-ss9:2.1.8":	"กุปิโต อนตฺตมโน อนภิรทฺโธ อาหตจิตฺโต ขิลชาโตฯ ",
"pli-tv-bu-vb-ss9:2.1.9":	"อปฺปตีโตติ ",
"pli-tv-bu-vb-ss9:2.1.10":	"เตน จ โกเปน, เตน จ โทเสน, ตาย จ อนตฺตมนตาย, ตาย จ อนภิรทฺธิยา อปฺปตีโต โหติฯ ",
"pli-tv-bu-vb-ss9:2.2.1":	"อญฺญภาคิยสฺส อธิกรณสฺสาติ ",
"pli-tv-bu-vb-ss9:2.2.2":	"อาปตฺตญฺญภาคิยํ วา โหติ อธิกรณญฺญภาคิยํ วาฯ ",
"pli-tv-bu-vb-ss9:2.2.3":	"กถํ อธิกรณํ อธิกรณสฺส อญฺญภาคิยํ? ",
"pli-tv-bu-vb-ss9:2.2.4":	"วิวาทาธิกรณํ อนุวาทาธิกรณสฺส อาปตฺตาธิกรณสฺส กิจฺจาธิกรณสฺส อญฺญภาคิยํฯ ",
"pli-tv-bu-vb-ss9:2.2.5":	"อนุวาทาธิกรณํ อาปตฺตาธิกรณสฺส กิจฺจาธิกรณสฺส วิวาทาธิกรณสฺส อญฺญภาคิยํฯ ",
"pli-tv-bu-vb-ss9:2.2.6":	"อาปตฺตาธิกรณํ กิจฺจาธิกรณสฺส วิวาทาธิกรณสฺส อนุวาทาธิกรณสฺส อญฺญภาคิยํฯ ",
"pli-tv-bu-vb-ss9:2.2.7":	"กิจฺจาธิกรณํ วิวาทาธิกรณสฺส อนุวาทาธิกรณสฺส อาปตฺตาธิกรณสฺส อญฺญภาคิยํฯ ",
"pli-tv-bu-vb-ss9:2.2.8":	"เอวํ อธิกรณํ อธิกรณสฺส อญฺญภาคิยํฯ ",
"pli-tv-bu-vb-ss9:2.2.9":	"กถํ อธิกรณํ อธิกรณสฺส ตพฺภาคิยํ? ",
"pli-tv-bu-vb-ss9:2.2.10":	"วิวาทาธิกรณํ วิวาทาธิกรณสฺส ตพฺภาคิยํฯ ",
"pli-tv-bu-vb-ss9:2.2.11":	"อนุวาทาธิกรณํ อนุวาทาธิกรณสฺส ตพฺภาคิยํฯ ",
"pli-tv-bu-vb-ss9:2.2.12":	"อาปตฺตาธิกรณํ อาปตฺตาธิกรณสฺส สิยา ตพฺภาคิยํ สิยา อญฺญภาคิยํฯ ",
"pli-tv-bu-vb-ss9:2.2.13":	"กถํ อาปตฺตาธิกรณํ อาปตฺตาธิกรณสฺส อญฺญภาคิยํ? ",
"pli-tv-bu-vb-ss9:2.2.14":	"เมถุนธมฺมปาราชิกาปตฺติ อทินฺนาทานปาราชิกาปตฺติยา มนุสฺสวิคฺคหปาราชิกาปตฺติยา อุตฺตริมนุสฺสธมฺมปาราชิกาปตฺติยา อญฺญภาคิยาฯ ",
"pli-tv-bu-vb-ss9:2.2.15":	"อทินฺนาทานปาราชิกาปตฺติ มนุสฺสวิคฺคหปาราชิกาปตฺติยา อุตฺตริมนุสฺสธมฺมปาราชิกาปตฺติยา เมถุนธมฺมปาราชิกาปตฺติยา อญฺญภาคิยาฯ ",
"pli-tv-bu-vb-ss9:2.2.16":	"มนุสฺสวิคฺคหปาราชิกาปตฺติ อุตฺตริมนุสฺสธมฺมปาราชิกาปตฺติยา เมถุนธมฺมปาราชิกาปตฺติยา อทินฺนาทานปาราชิกาปตฺติยา อญฺญภาคิยาฯ ",
"pli-tv-bu-vb-ss9:2.2.17":	"อุตฺตริมนุสฺสธมฺมปาราชิกาปตฺติ เมถุนธมฺมปาราชิกาปตฺติยา อทินฺนาทานปาราชิกาปตฺติยา มนุสฺสวิคฺคหปาราชิกาปตฺติยา อญฺญภาคิยาฯ ",
"pli-tv-bu-vb-ss9:2.2.18":	"เอวํ อาปตฺตาธิกรณํ อาปตฺตาธิกรณสฺส อญฺญภาคิยํฯ ",
"pli-tv-bu-vb-ss9:2.2.19":	"กถํ อาปตฺตาธิกรณํ อาปตฺตาธิกรณสฺส ตพฺภาคิยํ? ",
"pli-tv-bu-vb-ss9:2.2.20":	"เมถุนธมฺมปาราชิกาปตฺติ เมถุนธมฺมปาราชิกาปตฺติยา ตพฺภาคิยาฯ ",
"pli-tv-bu-vb-ss9:2.2.21":	"อทินฺนาทานปาราชิกาปตฺติ อทินฺนาทานปาราชิกาปตฺติยา ตพฺภาคิยาฯ ",
"pli-tv-bu-vb-ss9:2.2.22":	"มนุสฺสวิคฺคหปาราชิกาปตฺติ มนุสฺสวิคฺคหปาราชิกาปตฺติยา ตพฺภาคิยาฯ ",
"pli-tv-bu-vb-ss9:2.2.23":	"อุตฺตริมนุสฺสธมฺมปาราชิกาปตฺติ อุตฺตริมนุสฺสธมฺมปาราชิกาปตฺติยา ตพฺภาคิยาฯ ",
"pli-tv-bu-vb-ss9:2.2.24":	"เอวํ อาปตฺตาธิกรณํ อาปตฺตาธิกรณสฺส ตพฺภาคิยํฯ ",
"pli-tv-bu-vb-ss9:2.2.25":	"กิจฺจาธิกรณํ กิจฺจาธิกรณสฺส ตพฺภาคิยํฯ ",
"pli-tv-bu-vb-ss9:2.2.26":	"เอวํ อธิกรณํ อธิกรณสฺส ตพฺภาคิยํฯ ",
"pli-tv-bu-vb-ss9:2.3.1":	"กิญฺจิ เทสํ เลสมตฺตํ อุปาทายาติ ",
"pli-tv-bu-vb-ss9:2.3.2":	"เลโส นาม ทส เลสา— ชาติเลโส, นามเลโส, โคตฺตเลโส, ลิงฺคเลโส, อาปตฺติเลโส, ปตฺตเลโส, จีวรเลโส, อุปชฺฌายเลโส, อาจริยเลโส, เสนาสนเลโสฯ ",
"pli-tv-bu-vb-ss9:2.3.3":	"ชาติเลโส นาม ",
"pli-tv-bu-vb-ss9:2.3.4":	"ขตฺติโย ทิฏฺโฐ โหติ ปาราชิกํ ธมฺมํ อชฺฌาปชฺชนฺโตฯ ",
"pli-tv-bu-vb-ss9:2.3.5":	"อญฺญํ ขตฺติยํ ปสฺสิตฺวา โจเทติ—",
"pli-tv-bu-vb-ss9:2.3.6":	"“ขตฺติโย มยา ทิฏฺโฐฯ ",
"pli-tv-bu-vb-ss9:2.3.7":	"ปาราชิกํ ธมฺมํ อชฺฌาปนฺโนสิ, ",
"pli-tv-bu-vb-ss9:2.3.8":	"อสฺสมโณสิ, อสกฺยปุตฺติโยสิ, ",
"pli-tv-bu-vb-ss9:2.3.9":	"นตฺถิ ตยา สทฺธึ อุโปสโถ วา ปวารณา วา สงฺฆกมฺมํ วา”ติ, ",
"pli-tv-bu-vb-ss9:2.3.10":	"อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:2.3.11":	"พฺราหฺมโณ ทิฏฺโฐ โหติ …เป… ",
"pli-tv-bu-vb-ss9:2.3.12":	"เวโสฺส ทิฏฺโฐ โหติ …เป… ",
"pli-tv-bu-vb-ss9:2.3.13":	"สุทฺโท ทิฏฺโฐ โหติ ",
"pli-tv-bu-vb-ss9:2.3.14":	"ปาราชิกํ ธมฺมํ อชฺฌาปชฺชนฺโตฯ ",
"pli-tv-bu-vb-ss9:2.3.15":	"อญฺญํ สุทฺทํ ปสฺสิตฺวา โจเทติ—",
"pli-tv-bu-vb-ss9:2.3.16":	"“สุทฺโท มยา ทิฏฺโฐฯ ",
"pli-tv-bu-vb-ss9:2.3.17":	"ปาราชิกํ ธมฺมํ อชฺฌาปนฺโนสิ, อสฺสมโณสิ, อสกฺยปุตฺติโยสิ …เป… ",
"pli-tv-bu-vb-ss9:2.3.18":	"อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:2.3.19":	"นามเลโส นาม ",
"pli-tv-bu-vb-ss9:2.3.20":	"พุทฺธรกฺขิโต ทิฏฺโฐ โหติ …เป… ",
"pli-tv-bu-vb-ss9:2.3.21":	"ธมฺมรกฺขิโต ทิฏฺโฐ โหติ …เป… ",
"pli-tv-bu-vb-ss9:2.3.22":	"สงฺฆรกฺขิโต ทิฏฺโฐ โหติ ปาราชิกํ ธมฺมํ อชฺฌาปชฺชนฺโตฯ ",
"pli-tv-bu-vb-ss9:2.3.23":	"อญฺญํ สงฺฆรกฺขิตํ ปสฺสิตฺวา โจเทติ—",
"pli-tv-bu-vb-ss9:2.3.24":	"“สงฺฆรกฺขิโต มยา ทิฏฺโฐฯ ",
"pli-tv-bu-vb-ss9:2.3.25":	"ปาราชิกํ ธมฺมํ อชฺฌาปนฺโนสิ, อสฺสมโณสิ, อสกฺยปุตฺติโยสิ …เป… ",
"pli-tv-bu-vb-ss9:2.3.26":	"อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:2.3.27":	"โคตฺตเลโส นาม ",
"pli-tv-bu-vb-ss9:2.3.28":	"โคตโม ทิฏฺโฐ โหติ …เป… ",
"pli-tv-bu-vb-ss9:2.3.29":	"โมคฺคลฺลาโน ทิฏฺโฐ โหติ …เป… ",
"pli-tv-bu-vb-ss9:2.3.30":	"กจฺจายโน ทิฏฺโฐ โหติ …เป… ",
"pli-tv-bu-vb-ss9:2.3.31":	"วาสิฏฺโฐ ทิฏฺโฐ โหติ ปาราชิกํ ธมฺมํ อชฺฌาปชฺชนฺโตฯ ",
"pli-tv-bu-vb-ss9:2.3.32":	"อญฺญํ วาสิฏฺฐํ ปสฺสิตฺวา โจเทติ—",
"pli-tv-bu-vb-ss9:2.3.33":	"“วาสิฏฺโฐ มยา ทิฏฺโฐฯ ",
"pli-tv-bu-vb-ss9:2.3.34":	"ปาราชิกํ ธมฺมํ อชฺฌาปนฺโนสิ, อสฺสมโณสิ, อสกฺยปุตฺติโยสิ …เป… ",
"pli-tv-bu-vb-ss9:2.3.35":	"อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:2.3.36":	"ลิงฺคเลโส นาม ",
"pli-tv-bu-vb-ss9:2.3.37":	"ทีโฆ ทิฏฺโฐ โหติ …เป… ",
"pli-tv-bu-vb-ss9:2.3.38":	"รโสฺส ทิฏฺโฐ โหติ …เป… ",
"pli-tv-bu-vb-ss9:2.3.39":	"กโณฺห ทิฏฺโฐ โหติ …เป… ",
"pli-tv-bu-vb-ss9:2.3.40":	"โอทาโต ทิฏฺโฐ โหติ ปาราชิกํ ธมฺมํ อชฺฌาปชฺชนฺโตฯ ",
"pli-tv-bu-vb-ss9:2.3.41":	"อญฺญํ โอทาตํ ปสฺสิตฺวา โจเทติ—",
"pli-tv-bu-vb-ss9:2.3.42":	"“โอทาโต มยา ทิฏฺโฐฯ ",
"pli-tv-bu-vb-ss9:2.3.43":	"ปาราชิกํ ธมฺมํ อชฺฌาปนฺโนสิ, อสฺสมโณสิ, อสกฺยปุตฺติโยสิ …เป… ",
"pli-tv-bu-vb-ss9:2.3.44":	"อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:2.3.45":	"อาปตฺติเลโส นาม ",
"pli-tv-bu-vb-ss9:2.3.46":	"ลหุกํ อาปตฺตึ อาปชฺชนฺโต ทิฏฺโฐ โหติฯ ",
"pli-tv-bu-vb-ss9:2.3.47":	"ตญฺเจ ปาราชิเกน โจเทติ—",
"pli-tv-bu-vb-ss9:2.3.48":	"“อสฺสมโณสิ, อสกฺยปุตฺติโยสิ …เป… ",
"pli-tv-bu-vb-ss9:2.3.49":	"อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:2.3.50":	"ปตฺตเลโส นาม ",
"pli-tv-bu-vb-ss9:2.3.51":	"โลหปตฺตธโร ทิฏฺโฐ โหติ …เป… ",
"pli-tv-bu-vb-ss9:2.3.52":	"สาฏกปตฺตธโร ทิฏฺโฐ โหติ …เป… ",
"pli-tv-bu-vb-ss9:2.3.53":	"สุมฺภกปตฺตธโร ทิฏฺโฐ โหติ ปาราชิกํ ธมฺมํ อชฺฌาปชฺชนฺโตฯ ",
"pli-tv-bu-vb-ss9:2.3.54":	"อญฺญํ สุมฺภกปตฺตธรํ ปสฺสิตฺวา โจเทติ—",
"pli-tv-bu-vb-ss9:2.3.55":	"“สุมฺภกปตฺตธโร มยา ทิฏฺโฐฯ ",
"pli-tv-bu-vb-ss9:2.3.56":	"ปาราชิกํ ธมฺมํ อชฺฌาปนฺโนสิ, อสฺสมโณสิ, อสกฺยปุตฺติโยสิ …เป… ",
"pli-tv-bu-vb-ss9:2.3.57":	"อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:2.3.58":	"จีวรเลโส นาม ",
"pli-tv-bu-vb-ss9:2.3.59":	"ปํสุกูลิโก ทิฏฺโฐ โหติ …เป… ",
"pli-tv-bu-vb-ss9:2.3.60":	"คหปติจีวรธโร ทิฏฺโฐ โหติ ปาราชิกํ ธมฺมํ อชฺฌาปชฺชนฺโตฯ ",
"pli-tv-bu-vb-ss9:2.3.61":	"อญฺญํ คหปติจีวรธรํ ปสฺสิตฺวา โจเทติ—",
"pli-tv-bu-vb-ss9:2.3.62":	"“คหปติจีวรธโร มยา ทิฏฺโฐฯ ",
"pli-tv-bu-vb-ss9:2.3.63":	"ปาราชิกํ ธมฺมํ อชฺฌาปนฺโนสิ, อสฺสมโณสิ, อสกฺยปุตฺติโยสิ …เป… ",
"pli-tv-bu-vb-ss9:2.3.64":	"อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:2.3.65":	"อุปชฺฌายเลโส นาม ",
"pli-tv-bu-vb-ss9:2.3.66":	"อิตฺถนฺนามสฺส สทฺธิวิหาริโก ทิฏฺโฐ โหติ ปาราชิกํ ธมฺมํ อชฺฌาปชฺชนฺโตฯ ",
"pli-tv-bu-vb-ss9:2.3.67":	"อญฺญํ อิตฺถนฺนามสฺส สทฺธิวิหาริกํ ปสฺสิตฺวา โจเทติ—",
"pli-tv-bu-vb-ss9:2.3.68":	"“อิตฺถนฺนามสฺส สทฺธิวิหาริโก มยา ทิฏฺโฐฯ ",
"pli-tv-bu-vb-ss9:2.3.69":	"ปาราชิกํ ธมฺมํ อชฺฌาปนฺโนสิ, อสฺสมโณสิ, อสกฺยปุตฺติโยสิ …เป… ",
"pli-tv-bu-vb-ss9:2.3.70":	"อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:2.3.71":	"อาจริยเลโส นาม ",
"pli-tv-bu-vb-ss9:2.3.72":	"อิตฺถนฺนามสฺส อนฺเตวาสิโก ทิฏฺโฐ โหติ ปาราชิกํ ธมฺมํ อชฺฌาปชฺชนฺโตฯ ",
"pli-tv-bu-vb-ss9:2.3.73":	"อญฺญํ อิตฺถนฺนามสฺส อนฺเตวาสิกํ ปสฺสิตฺวา โจเทติ—",
"pli-tv-bu-vb-ss9:2.3.74":	"“อิตฺถนฺนามสฺส อนฺเตวาสิโก มยา ทิฏฺโฐฯ ",
"pli-tv-bu-vb-ss9:2.3.75":	"ปาราชิกํ ธมฺมํ อชฺฌาปนฺโนสิ, อสฺสมโณสิ, อสกฺยปุตฺติโยสิ …เป… ",
"pli-tv-bu-vb-ss9:2.3.76":	"อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:2.3.77":	"เสนาสนเลโส นาม ",
"pli-tv-bu-vb-ss9:2.3.78":	"อิตฺถนฺนามเสนาสนวาสิโก ทิฏฺโฐ โหติ ปาราชิกํ ธมฺมํ อชฺฌาปชฺชนฺโตฯ ",
"pli-tv-bu-vb-ss9:2.3.79":	"อญฺญํ อิตฺถนฺนามเสนาสนวาสิกํ ปสฺสิตฺวา โจเทติ—",
"pli-tv-bu-vb-ss9:2.3.80":	"“อิตฺถนฺนามเสนาสนวาสิโก มยา ทิฏฺโฐฯ ",
"pli-tv-bu-vb-ss9:2.3.81":	"ปาราชิกํ ธมฺมํ อชฺฌาปนฺโนสิ, ",
"pli-tv-bu-vb-ss9:2.3.82":	"อสฺสมโณสิ, อสกฺยปุตฺติโยสิ, ",
"pli-tv-bu-vb-ss9:2.3.83":	"นตฺถิ ตยา สทฺธึ อุโปสโถ วา ปวารณา วา สงฺฆกมฺมํ วา”ติ, ",
"pli-tv-bu-vb-ss9:2.3.84":	"อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:2.4.1":	"ปาราชิเกน ธมฺเมนาติ ",
"pli-tv-bu-vb-ss9:2.4.2":	"จตุนฺนํ อญฺญตเรนฯ ",
"pli-tv-bu-vb-ss9:2.4.3":	"อนุทฺธํเสยฺยาติ ",
"pli-tv-bu-vb-ss9:2.4.4":	"โจเทติ วา โจทาเปติ วาฯ ",
"pli-tv-bu-vb-ss9:2.4.5":	"อปฺเปว นาม นํ อิมมฺหา พฺรหฺมจริยา จาเวยฺยนฺติ ",
"pli-tv-bu-vb-ss9:2.4.6":	"ภิกฺขุภาวา จาเวยฺยํ, สมณธมฺมา จาเวยฺยํ, สีลกฺขนฺธา จาเวยฺยํ, ตโปคุณา จาเวยฺยํฯ ",
"pli-tv-bu-vb-ss9:2.4.7":	"ตโต อปเรน สมเยนาติ ",
"pli-tv-bu-vb-ss9:2.4.8":	"ยสฺมึ ขเณ อนุทฺธํสิโต โหติ, ตํ ขณํ ตํ ลยํ ตํ มุหุตฺตํ วีติวตฺเตฯ ",
"pli-tv-bu-vb-ss9:2.4.9":	"สมนุคฺคาหียมาโนติ ",
"pli-tv-bu-vb-ss9:2.4.10":	"เยน วตฺถุนา อนุทฺธํสิโต โหติ ตสฺมึ วตฺถุสฺมึ สมนุคฺคาหียมาโนฯ ",
"pli-tv-bu-vb-ss9:2.4.11":	"อสมนุคฺคาหียมาโนติ ",
"pli-tv-bu-vb-ss9:2.4.12":	"น เกนจิ วุจฺจมาโนฯ ",
"pli-tv-bu-vb-ss9:2.4.13":	"อธิกรณํ นาม ",
"pli-tv-bu-vb-ss9:2.4.14":	"จตฺตาริ อธิกรณานิ— วิวาทาธิกรณํ, อนุวาทาธิกรณํ, อาปตฺตาธิกรณํ, กิจฺจาธิกรณํฯ ",
"pli-tv-bu-vb-ss9:2.4.15":	"โกจิ เทโส เลสมตฺโต อุปาทินฺโนติ ",
"pli-tv-bu-vb-ss9:2.4.16":	"เตสํ เลสานํ อญฺญตโร เลโส อุปาทินฺโน โหติฯ ",
"pli-tv-bu-vb-ss9:2.4.17":	"ภิกฺขุ จ โทสํ ปติฏฺฐาตีติ ",
"pli-tv-bu-vb-ss9:2.4.18":	"ตุจฺฉกํ มยา ภณิตํ, มุสา มยา ภณิตํ, อภูตํ มยา ภณิตํ, อชานนฺเตน มยา ภณิตํฯ ",
"pli-tv-bu-vb-ss9:2.4.19":	"สงฺฆาทิเสโสติ ",
"pli-tv-bu-vb-ss9:2.4.20":	"…เป… เตนปิ วุจฺจติ “สงฺฆาทิเสโส”ติฯ ",
"pli-tv-bu-vb-ss9:3.1.1":	"ภิกฺขุ สงฺฆาทิเสสํ อชฺฌาปชฺชนฺโต ทิฏฺโฐ โหติ, สงฺฆาทิเสเส สงฺฆาทิเสสทิฏฺฐิ โหติฯ ",
"pli-tv-bu-vb-ss9:3.1.2":	"ตญฺเจ ปาราชิเกน โจเทติ—",
"pli-tv-bu-vb-ss9:3.1.3":	"“อสฺสมโณสิ, อสกฺยปุตฺติโยสิ, ",
"pli-tv-bu-vb-ss9:3.1.4":	"นตฺถิ ตยา สทฺธึ อุโปสโถ วา ปวารณา วา สงฺฆกมฺมํ วา”ติ, ",
"pli-tv-bu-vb-ss9:3.1.5":	"เอวมฺปิ อาปตฺตญฺญภาคิยํ โหติ เลโส จ อุปาทินฺโน, อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:3.1.6":	"ภิกฺขุ สงฺฆาทิเสสํ อชฺฌาปชฺชนฺโต ทิฏฺโฐ โหติ, สงฺฆาทิเสเส ถุลฺลจฺจยทิฏฺฐิ โหติ …เป… ",
"pli-tv-bu-vb-ss9:3.1.7":	"ปาจิตฺติยทิฏฺฐิ โหติ … ",
"pli-tv-bu-vb-ss9:3.1.8":	"ปาฏิเทสนียทิฏฺฐิ โหติ … ",
"pli-tv-bu-vb-ss9:3.1.9":	"ทุกฺกฏทิฏฺฐิ โหติ … ",
"pli-tv-bu-vb-ss9:3.1.10":	"ทุพฺภาสิตทิฏฺฐิ โหติฯ ",
"pli-tv-bu-vb-ss9:3.1.11":	"ตญฺเจ ปาราชิเกน โจเทติ—",
"pli-tv-bu-vb-ss9:3.1.12":	"“อสฺสมโณสิ …เป… ",
"pli-tv-bu-vb-ss9:3.1.13":	"เอวมฺปิ อาปตฺตญฺญภาคิยํ โหติ เลโส จ อุปาทินฺโน, อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:3.1.14":	"ภิกฺขุ ถุลฺลจฺจยํ อชฺฌาปชฺชนฺโต ทิฏฺโฐ โหติ ถุลฺลจฺจเย ถุลฺลจฺจยทิฏฺฐิ โหติ …เป… ",
"pli-tv-bu-vb-ss9:3.1.15":	"ถุลฺลจฺจเย ปาจิตฺติยทิฏฺฐิ โหติ … ",
"pli-tv-bu-vb-ss9:3.1.16":	"ปาฏิเทสนียทิฏฺฐิ โหติ … ",
"pli-tv-bu-vb-ss9:3.1.17":	"ทุกฺกฏทิฏฺฐิ โหติ … ",
"pli-tv-bu-vb-ss9:3.1.18":	"ทุพฺภาสิตทิฏฺฐิ โหติ … ",
"pli-tv-bu-vb-ss9:3.1.19":	"สงฺฆาทิเสสทิฏฺฐิ โหติฯ ",
"pli-tv-bu-vb-ss9:3.1.20":	"ตญฺเจ ปาราชิเกน โจเทติ—",
"pli-tv-bu-vb-ss9:3.1.21":	"“อสฺสมโณสิ …เป… ",
"pli-tv-bu-vb-ss9:3.1.22":	"เอวมฺปิ อาปตฺตญฺญภาคิยํ โหติ เลโส จ อุปาทินฺโน, อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:3.1.23":	"ภิกฺขุ ปาจิตฺติยํ …เป… ",
"pli-tv-bu-vb-ss9:3.1.24":	"ปาฏิเทสนียํ … ",
"pli-tv-bu-vb-ss9:3.1.25":	"ทุกฺกฏํ … ",
"pli-tv-bu-vb-ss9:3.1.26":	"ทุพฺภาสิตํ อชฺฌาปชฺชนฺโต ทิฏฺโฐ โหติ, ทุพฺภาสิเต ทุพฺภาสิตทิฏฺฐิ โหติ …เป… ",
"pli-tv-bu-vb-ss9:3.1.27":	"ทุพฺภาสิเต สงฺฆาทิเสสทิฏฺฐิ โหติ … ",
"pli-tv-bu-vb-ss9:3.1.28":	"ถุลฺลจฺจยทิฏฺฐิ โหติ … ",
"pli-tv-bu-vb-ss9:3.1.29":	"ปาจิตฺติยทิฏฺฐิ โหติ … ",
"pli-tv-bu-vb-ss9:3.1.30":	"ปาฏิเทสนียทิฏฺฐิ โหติ … ",
"pli-tv-bu-vb-ss9:3.1.31":	"ทุกฺกฏทิฏฺฐิ โหติฯ ",
"pli-tv-bu-vb-ss9:3.1.32":	"ตญฺเจ ปาราชิเกน โจเทติ—",
"pli-tv-bu-vb-ss9:3.1.33":	"“อสฺสมโณสิ, อสกฺยปุตฺติโยสิ, ",
"pli-tv-bu-vb-ss9:3.1.34":	"นตฺถิ ตยา สทฺธึ อุโปสโถ วา ปวารณา วา สงฺฆกมฺมํ วา”ติ, ",
"pli-tv-bu-vb-ss9:3.1.35":	"เอวมฺปิ อาปตฺตญฺญภาคิยํ โหติ เลโส จ อุปาทินฺโน, อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:3.1.36":	"เอเกกํ มูลํ กาตุน จกฺกํ พนฺธิตพฺพํฯ ",
"pli-tv-bu-vb-ss9:3.2.1":	"ภิกฺขุ สงฺฆาทิเสสํ อชฺฌาปชฺชนฺโต ทิฏฺโฐ โหติ สงฺฆาทิเสเส สงฺฆาทิเสสทิฏฺฐิ โหติฯ ",
"pli-tv-bu-vb-ss9:3.2.2":	"ตญฺเจ ปาราชิเกน โจทาเปติ—",
"pli-tv-bu-vb-ss9:3.2.3":	"“อสฺสมโณสิ …เป… ",
"pli-tv-bu-vb-ss9:3.2.4":	"เอวมฺปิ อาปตฺตญฺญภาคิยํ โหติ เลโส จ อุปาทินฺโน, อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:3.2.5":	"ภิกฺขุ สงฺฆาทิเสสํ อชฺฌาปชฺชนฺโต ทิฏฺโฐ โหติ, สงฺฆาทิเสเส ถุลฺลจฺจยทิฏฺฐิ โหติ …เป… ",
"pli-tv-bu-vb-ss9:3.2.6":	"ปาจิตฺติยทิฏฺฐิ โหติ … ",
"pli-tv-bu-vb-ss9:3.2.7":	"ปาฏิเทสนียทิฏฺฐิ โหติ … ",
"pli-tv-bu-vb-ss9:3.2.8":	"ทุกฺกฏทิฏฺฐิ โหติ … ",
"pli-tv-bu-vb-ss9:3.2.9":	"ทุพฺภาสิตทิฏฺฐิ โหติฯ ",
"pli-tv-bu-vb-ss9:3.2.10":	"ตญฺเจ ปาราชิเกน โจทาเปติ—",
"pli-tv-bu-vb-ss9:3.2.11":	"“อสฺสมโณสิ …เป… ",
"pli-tv-bu-vb-ss9:3.2.12":	"เอวมฺปิ อาปตฺตญฺญภาคิยํ โหติ เลโส จ อุปาทินฺโน, อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:3.2.13":	"ภิกฺขุ ถุลฺลจฺจยํ อชฺฌาปชฺชนฺโต ทิฏฺโฐ โหติ ถุลฺลจฺจเย ถุลฺลจฺจยทิฏฺฐิ โหติ …เป… ",
"pli-tv-bu-vb-ss9:3.2.14":	"ถุลฺลจฺจเย ปาจิตฺติยทิฏฺฐิ โหติ … ",
"pli-tv-bu-vb-ss9:3.2.15":	"ปาฏิเทสนียทิฏฺฐิ โหติ … ",
"pli-tv-bu-vb-ss9:3.2.16":	"ทุกฺกฏทิฏฺฐิ โหติ … ",
"pli-tv-bu-vb-ss9:3.2.17":	"ทุพฺภาสิตทิฏฺฐิ โหติ … ",
"pli-tv-bu-vb-ss9:3.2.18":	"สงฺฆาทิเสสทิฏฺฐิ โหติฯ ",
"pli-tv-bu-vb-ss9:3.2.19":	"ตญฺเจ ปาราชิเกน โจทาเปติ—",
"pli-tv-bu-vb-ss9:3.2.20":	"“อสฺสมโณสิ …เป… ",
"pli-tv-bu-vb-ss9:3.2.21":	"เอวมฺปิ อาปตฺตญฺญภาคิยํ โหติ เลโส จ อุปาทินฺโน, อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:3.2.22":	"ภิกฺขุ ปาจิตฺติยํ …เป… ",
"pli-tv-bu-vb-ss9:3.2.23":	"ปาฏิเทสนียํ … ",
"pli-tv-bu-vb-ss9:3.2.24":	"ทุกฺกฏํ … ",
"pli-tv-bu-vb-ss9:3.2.25":	"ทุพฺภาสิตํ อชฺฌาปชฺชนฺโต ทิฏฺโฐ โหติ ทุพฺภาสิเต ทุพฺภาสิตทิฏฺฐิ โหติ …เป… ",
"pli-tv-bu-vb-ss9:3.2.26":	"ทุพฺภาสิเต สงฺฆาทิเสสทิฏฺฐิ โหติ … ",
"pli-tv-bu-vb-ss9:3.2.27":	"ถุลฺลจฺจยทิฏฺฐิ โหติ … ",
"pli-tv-bu-vb-ss9:3.2.28":	"ปาจิตฺติยทิฏฺฐิ โหติ … ",
"pli-tv-bu-vb-ss9:3.2.29":	"ปาฏิเทสนียทิฏฺฐิ โหติ … ",
"pli-tv-bu-vb-ss9:3.2.30":	"ทุกฺกฏทิฏฺฐิ โหติฯ ",
"pli-tv-bu-vb-ss9:3.2.31":	"ตญฺเจ ปาราชิเกน โจทาเปติ—",
"pli-tv-bu-vb-ss9:3.2.32":	"“อสฺสมโณสิ, อสกฺยปุตฺติโยสิ, ",
"pli-tv-bu-vb-ss9:3.2.33":	"นตฺถิ ตยา สทฺธึ อุโปสโถ วา ปวารณา วา สงฺฆกมฺมํ วา”ติ, ",
"pli-tv-bu-vb-ss9:3.2.34":	"เอวมฺปิ อาปตฺตญฺญภาคิยํ โหติ เลโส จ อุปาทินฺโน, อาปตฺติ วาจาย, วาจาย สงฺฆาทิเสสสฺสฯ ",
"pli-tv-bu-vb-ss9:3.3.1":	"อนาปตฺติ—",
"pli-tv-bu-vb-ss9:3.3.2":	"ตถาสญฺญี โจเทติ วา โจทาเปติ วา, ",
"pli-tv-bu-vb-ss9:3.3.3":	"อุมฺมตฺตกสฺส, ",
"pli-tv-bu-vb-ss9:3.3.4":	"อาทิกมฺมิกสฺสาติฯ ",
"pli-tv-bu-vb-ss9:3.3.5":	"(อญฺญภาคิย) กิญฺจิเลสสิกฺขาปทํ นิฏฺฐิตํ นวมํฯ "
}	
