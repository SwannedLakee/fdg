{	
"pli-tv-bu-vb-pc65:0.1":	"เถรวาท วินย ",
"pli-tv-bu-vb-pc65:0.2":	"มหาวิภงฺค ",
"pli-tv-bu-vb-pc65:0.3":	"ปาจิตฺติยกณฺฑ ",
"pli-tv-bu-vb-pc65:0.4":	"สปฺปาณกวคฺค ",
"pli-tv-bu-vb-pc65:0.5":	"๖๕ฯ อูนวีสติวสฺสสิกฺขาปท ",
"pli-tv-bu-vb-pc65:1.1":	"เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
"pli-tv-bu-vb-pc65:1.2":	"เตน โข ปน สมเยน ราชคเห สตฺตรสวคฺคิยา ทารกา สหายกา โหนฺติฯ ",
"pli-tv-bu-vb-pc65:1.3":	"อุปาลิทารโก เตสํ ปาโมกฺโข โหติฯ ",
"pli-tv-bu-vb-pc65:1.4":	"อถ โข อุปาลิสฺส มาตาปิตูนํ เอตทโหสิ—",
"pli-tv-bu-vb-pc65:1.5":	"“เกน นุ โข อุปาเยน อุปาลิ อมฺหากํ อจฺจเยน สุขญฺจ ชีเวยฺย น จ กิลเมยฺยา”ติ? ",
"pli-tv-bu-vb-pc65:1.6":	"อถ โข อุปาลิสฺส มาตาปิตูนํ เอตทโหสิ—",
"pli-tv-bu-vb-pc65:1.7":	"“สเจ โข อุปาลิ เลขํ สิกฺเขยฺย, เอวํ โข อุปาลิ อมฺหากํ อจฺจเยน สุขญฺจ ชีเวยฺย, น จ กิลเมยฺยา”ติฯ ",
"pli-tv-bu-vb-pc65:1.8":	"อถ โข อุปาลิสฺส มาตาปิตูนํ เอตทโหสิ—",
"pli-tv-bu-vb-pc65:1.9":	"“สเจ โข อุปาลิ เลขํ สิกฺขิสฺสติ, องฺคุลิโย ทุกฺขา ภวิสฺสนฺติฯ ",
"pli-tv-bu-vb-pc65:1.10":	"สเจ โข อุปาลิ คณนํ สิกฺเขยฺย, เอวํ โข อุปาลิ อมฺหากํ อจฺจเยน สุขญฺจ ชีเวยฺย น จ กิลเมยฺยา”ติฯ ",
"pli-tv-bu-vb-pc65:1.11":	"อถ โข อุปาลิสฺส มาตาปิตูนํ เอตทโหสิ—",
"pli-tv-bu-vb-pc65:1.12":	"“สเจ โข อุปาลิ คณนํ สิกฺขิสฺสติ, อุรสฺส ทุกฺโข ภวิสฺสติฯ ",
"pli-tv-bu-vb-pc65:1.13":	"สเจ โข อุปาลิ รูปํ สิกฺเขยฺย, เอวํ โข อุปาลิ อมฺหากํ อจฺจเยน สุขญฺจ ชีเวยฺย น จ กิลเมยฺยา”ติฯ ",
"pli-tv-bu-vb-pc65:1.14":	"อถ โข อุปาลิสฺส มาตาปิตูนํ เอตทโหสิ—",
"pli-tv-bu-vb-pc65:1.15":	"“สเจ โข อุปาลิ รูปํ สิกฺขิสฺสติ, อกฺขีนิ ทุกฺขา ภวิสฺสนฺติฯ ",
"pli-tv-bu-vb-pc65:1.16":	"อิเม โข สมณา สกฺยปุตฺติยา สุขสีลา สุขสมาจารา สุโภชนานิ ภุญฺชิตฺวา นิวาเตสุ สยเนสุ สยนฺติฯ ",
"pli-tv-bu-vb-pc65:1.17":	"สเจ โข อุปาลิ สมเณสุ สกฺยปุตฺติเยสุ ปพฺพเชยฺย, เอวํ โข อุปาลิ อมฺหากํ อจฺจเยน สุขญฺจ ชีเวยฺย, น จ กิลเมยฺยา”ติฯ ",
"pli-tv-bu-vb-pc65:1.18":	"อโสฺสสิ โข อุปาลิทารโก มาตาปิตูนํ อิมํ กถาสลฺลาปํฯ ",
"pli-tv-bu-vb-pc65:1.19":	"อถ โข อุปาลิทารโก เยน เต ทารกา เตนุปสงฺกมิ; อุปสงฺกมิตฺวา เต ทารเก เอตทโวจ—",
"pli-tv-bu-vb-pc65:1.20":	"“เอถ มยํ, อยฺยา, สมเณสุ สกฺยปุตฺติเยสุ ปพฺพชิสฺสามา”ติฯ ",
"pli-tv-bu-vb-pc65:1.21":	"“สเจ โข ตฺวํ, อยฺย, ปพฺพชิสฺสสิ, เอวํ มยมฺปิ ปพฺพชิสฺสามา”ติฯ ",
"pli-tv-bu-vb-pc65:1.22":	"อถ โข เต ทารกา เอกเมกสฺส มาตาปิตโร อุปสงฺกมิตฺวา เอตทโวจุํ—",
"pli-tv-bu-vb-pc65:1.23":	"“อนุชานาถ มํ อคารสฺมา อนคาริยํ ปพฺพชฺชายา”ติฯ ",
"pli-tv-bu-vb-pc65:1.24":	"อถ โข เตสํ ทารกานํ มาตาปิตโร—",
"pli-tv-bu-vb-pc65:1.25":	"“สพฺเพปิเม ทารกา สมานจฺฉนฺทา กลฺยาณาธิปฺปายา”ติ อนุชานึสุฯ ",
"pli-tv-bu-vb-pc65:1.26":	"เต ภิกฺขู อุปสงฺกมิตฺวา ปพฺพชฺชํ ยาจึสุฯ ",
"pli-tv-bu-vb-pc65:1.27":	"เต ภิกฺขู ปพฺพาเชสุํ อุปสมฺปาเทสุํฯ ",
"pli-tv-bu-vb-pc65:1.28":	"เต รตฺติยา ปจฺจูสสมยํ ปจฺจุฏฺฐาย โรทนฺติ—",
"pli-tv-bu-vb-pc65:1.29":	"“ยาคุํ เทถ, ภตฺตํ เทถ, ขาทนียํ เทถา”ติฯ ",
"pli-tv-bu-vb-pc65:1.30":	"ภิกฺขู เอวมาหํสุ—",
"pli-tv-bu-vb-pc65:1.31":	"“อาคเมถ, อาวุโส, ยาว รตฺติ วิภายติฯ ",
"pli-tv-bu-vb-pc65:1.32":	"สเจ ยาคุ ภวิสฺสติ, ปิวิสฺสถฯ ",
"pli-tv-bu-vb-pc65:1.33":	"สเจ ภตฺตํ ภวิสฺสติ, ภุญฺชิสฺสถฯ ",
"pli-tv-bu-vb-pc65:1.34":	"สเจ ขาทนียํ ภวิสฺสติ, ขาทิสฺสถฯ ",
"pli-tv-bu-vb-pc65:1.35":	"โน เจ ภวิสฺสติ ยาคุ วา ภตฺตํ วา ขาทนียํ วา, ปิณฺฑาย จริตฺวา ภุญฺชิสฺสถา”ติฯ ",
"pli-tv-bu-vb-pc65:1.36":	"เอวมฺปิ โข เต ภิกฺขู ภิกฺขูหิ วุจฺจมานา โรทนฺติเยว—",
"pli-tv-bu-vb-pc65:1.37":	"“ยาคุํ เทถ, ภตฺตํ เทถ, ขาทนียํ เทถา”ติฯ ",
"pli-tv-bu-vb-pc65:1.38":	"เสนาสนํ อูหทนฺติปิ อุมฺมิหนฺติปิฯ ",
"pli-tv-bu-vb-pc65:1.39":	"อโสฺสสิ โข ภควา รตฺติยา ปจฺจูสสมยํ ปจฺจุฏฺฐาย ทารกสทฺทํฯ ",
"pli-tv-bu-vb-pc65:1.40":	"สุตฺวาน อายสฺมนฺตํ อานนฺทํ อามนฺเตสิ—",
"pli-tv-bu-vb-pc65:1.41":	"“กึ นุ โข โส, อานนฺท, ทารกสทฺโท”ติ? ",
"pli-tv-bu-vb-pc65:1.42":	"อถ โข อายสฺมา อานนฺโท ภควโต เอตมตฺถํ อาโรเจสิฯ ",
"pli-tv-bu-vb-pc65:1.43":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
"pli-tv-bu-vb-pc65:1.44":	"“สจฺจํ กิร, ภิกฺขเว, ภิกฺขู ชานํ อูนวีสติวสฺสํ ปุคฺคลํ อุปสมฺปาเทนฺตี”ติ? ",
"pli-tv-bu-vb-pc65:1.45":	"“สจฺจํ, ภควา”ติฯ ",
"pli-tv-bu-vb-pc65:1.46":	"วิครหิ พุทฺโธ ภควา …เป… ",
"pli-tv-bu-vb-pc65:1.47":	"กถญฺหิ นาม เต, ภิกฺขเว, โมฆปุริสา ชานํ อูนวีสติวสฺสํ ปุคฺคลํ อุปสมฺปาเทสฺสนฺติฯ ",
"pli-tv-bu-vb-pc65:1.48":	"อูนกวีสติวโสฺส, ภิกฺขเว, ปุคฺคโล อกฺขโม โหติ สีตสฺส อุณฺหสฺส ชิฆจฺฉาย ปิปาสาย ฑํสมกสวาตาตปสรีสปสมฺผสฺสานํ ทุรุตฺตานํ ทุราคตานํ วจนปถานํ อุปฺปนฺนานํ สารีริกานํ เวทนานํ ทุกฺขานํ ติพฺพานํ ขรานํ กฏุกานํ อสาตานํ อมนาปานํ ปาณหรานํ อนธิวาสกชาติโก โหติฯ ",
"pli-tv-bu-vb-pc65:1.49":	"วีสติวโสฺสว โข, ภิกฺขเว, ปุคฺคโล ขโม โหติ สีตสฺส อุณฺหสฺส …เป… ",
"pli-tv-bu-vb-pc65:1.50":	"ปาณหรานํ อธิวาสกชาติโก โหติฯ ",
"pli-tv-bu-vb-pc65:1.51":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bu-vb-pc65:1.52":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc65:1.53.1":	"“โย ปน ภิกฺขุ ชานํ อูนวีสติวสฺสํ ปุคฺคลํ อุปสมฺปาเทยฺย, โส จ ปุคฺคโล อนุปสมฺปนฺโน, เต จ ภิกฺขู คารยฺหา, อิทํ ตสฺมึ ปาจิตฺติยนฺ”ติฯ ",
"pli-tv-bu-vb-pc65:2.1.1":	"โย ปนาติ ",
"pli-tv-bu-vb-pc65:2.1.2":	"โย ยาทิโส …เป… ",
"pli-tv-bu-vb-pc65:2.1.3":	"ภิกฺขูติ ",
"pli-tv-bu-vb-pc65:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc65:2.1.5":	"ชานาติ นาม ",
"pli-tv-bu-vb-pc65:2.1.6":	"สามํ วา ชานาติ, อญฺเญ วา ตสฺส อาโรเจนฺติ, โส วา อาโรเจติฯ ",
"pli-tv-bu-vb-pc65:2.1.7":	"อูนวีสติวโสฺส นาม ",
"pli-tv-bu-vb-pc65:2.1.8":	"อปฺปตฺตวีสติวโสฺสฯ ",
"pli-tv-bu-vb-pc65:2.1.9":	"“อุปสมฺปาเทสฺสามี”ติ คณํ วา อาจริยํ วา ปตฺตํ วา จีวรํ วา ปริเยสติ, สีมํ วา สมฺมนฺนติ, อาปตฺติ ทุกฺกฏสฺสฯ ",
"pli-tv-bu-vb-pc65:2.1.10":	"ญตฺติยา ทุกฺกฏํฯ ",
"pli-tv-bu-vb-pc65:2.1.11":	"ทฺวีหิ กมฺมวาจาหิ ทุกฺกฏาฯ ",
"pli-tv-bu-vb-pc65:2.1.12":	"กมฺมวาจาปริโยสาเน อุปชฺฌายสฺส อาปตฺติ ปาจิตฺติยสฺสฯ ",
"pli-tv-bu-vb-pc65:2.1.13":	"คณสฺส จ อาจริยสฺส จ อาปตฺติ ทุกฺกฏสฺสฯ ",
"pli-tv-bu-vb-pc65:2.2.1":	"อูนวีสติวเสฺส อูนวีสติวสฺสสญฺญี อุปสมฺปาเทติ, อาปตฺติ ปาจิตฺติยสฺสฯ ",
"pli-tv-bu-vb-pc65:2.2.2":	"อูนวีสติวเสฺส เวมติโก อุปสมฺปาเทติ, อาปตฺติ ทุกฺกฏสฺสฯ ",
"pli-tv-bu-vb-pc65:2.2.3":	"อูนวีสติวเสฺส ปริปุณฺณวีสติวสฺสสญฺญี อุปสมฺปาเทติ, อนาปตฺติฯ ",
"pli-tv-bu-vb-pc65:2.2.4":	"ปริปุณฺณวีสติวเสฺส อูนวีสติวสฺสสญฺญี, อาปตฺติ ทุกฺกฏสฺสฯ ",
"pli-tv-bu-vb-pc65:2.2.5":	"ปริปุณฺณวีสติวเสฺส เวมติโก, อาปตฺติ ทุกฺกฏสฺสฯ ",
"pli-tv-bu-vb-pc65:2.2.6":	"ปริปุณฺณวีสติวเสฺส ปริปุณฺณวีสติวสฺสสญฺญี, อนาปตฺติฯ ",
"pli-tv-bu-vb-pc65:2.3.1":	"อนาปตฺติ—",
"pli-tv-bu-vb-pc65:2.3.2":	"อูนวีสติวสฺสํ ปริปุณฺณวีสติวสฺสสญฺญี อุปสมฺปาเทติ, ",
"pli-tv-bu-vb-pc65:2.3.3":	"ปริปุณฺณวีสติวสฺสํ ปริปุณฺณวีสติวสฺสสญฺญี อุปสมฺปาเทติ, ",
"pli-tv-bu-vb-pc65:2.3.4":	"อุมฺมตฺตกสฺส, ",
"pli-tv-bu-vb-pc65:2.3.5":	"อาทิกมฺมิกสฺสาติฯ ",
"pli-tv-bu-vb-pc65:2.3.6":	"อูนวีสติวสฺสสิกฺขาปทํ นิฏฺฐิตํ ปญฺจมํฯ "
}	
