{	
"pli-tv-bu-vb-pc10:0.1":	"เถรวาท วินย ",
"pli-tv-bu-vb-pc10:0.2":	"มหาวิภงฺค ",
"pli-tv-bu-vb-pc10:0.3":	"ปาจิตฺติยกณฺฑ ",
"pli-tv-bu-vb-pc10:0.4":	"มุสาวาทวคฺค ",
"pli-tv-bu-vb-pc10:0.5":	"๑๐ฯ ปถวีขณนสิกฺขาปท ",
"pli-tv-bu-vb-pc10:1.1":	"เตน สมเยน พุทฺโธ ภควา อาฬวิยํ วิหรติ อคฺคาฬเว เจติเยฯ ",
"pli-tv-bu-vb-pc10:1.2":	"เตน โข ปน สมเยน อาฬวกา ภิกฺขู นวกมฺมํ กโรนฺตา ปถวึ ขณนฺติปิ ขณาเปนฺติปิฯ ",
"pli-tv-bu-vb-pc10:1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc10:1.4":	"“กถญฺหิ นาม สมณา สกฺยปุตฺติยา ปถวึ ขณิสฺสนฺติปิ ขณาเปสฺสนฺติปิฯ ",
"pli-tv-bu-vb-pc10:1.5":	"เอกินฺทฺริยํ สมณา สกฺยปุตฺติยา ชีวํ วิเหเฐนฺตี”ติฯ ",
"pli-tv-bu-vb-pc10:1.6":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-pc10:1.7":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc10:1.8":	"“กถญฺหิ นาม อาฬวกา ภิกฺขู ปถวึ ขณิสฺสนฺติปิ ขณาเปสฺสนฺติปี”ติ …เป… ",
"pli-tv-bu-vb-pc10:1.9":	"“สจฺจํ กิร ตุเมฺห, ภิกฺขเว, ปถวึ ขณถปิ ขณาเปถปี”ติ? ",
"pli-tv-bu-vb-pc10:1.10":	"“สจฺจํ, ภควา”ติฯ ",
"pli-tv-bu-vb-pc10:1.11":	"วิครหิ พุทฺโธ ภควา …เป… ",
"pli-tv-bu-vb-pc10:1.12":	"กถญฺหิ นาม ตุเมฺห, โมฆปุริสา, ปถวึ ขณิสฺสถปิ ขณาเปสฺสถปิฯ ",
"pli-tv-bu-vb-pc10:1.13":	"ชีวสญฺญิโน หิ, โมฆปุริสา, มนุสฺสา ปถวิยาฯ ",
"pli-tv-bu-vb-pc10:1.14":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc10:1.15":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc10:1.16.1":	"“โย ปน ภิกฺขุ ปถวึ ขเณยฺย วา ขณาเปยฺย วา, ปาจิตฺติยนฺ”ติฯ ",
"pli-tv-bu-vb-pc10:2.1.1":	"โย ปนาติ ",
"pli-tv-bu-vb-pc10:2.1.2":	"โย ยาทิโส …เป… ",
"pli-tv-bu-vb-pc10:2.1.3":	"ภิกฺขูติ ",
"pli-tv-bu-vb-pc10:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc10:2.1.5":	"ปถวี นาม ",
"pli-tv-bu-vb-pc10:2.1.6":	"เทฺว ปถวิโย— ชาตา จ ปถวี อชาตา จ ปถวีฯ ",
"pli-tv-bu-vb-pc10:2.1.7":	"ชาตา นาม ปถวี—",
"pli-tv-bu-vb-pc10:2.1.8":	"สุทฺธปํสุ สุทฺธมตฺติกา อปฺปปาสาณา อปฺปสกฺขรา อปฺปกฐลา อปฺปมรุมฺพา อปฺปวาลิกา, เยภุเยฺยนปํสุกา, เยภุเยฺยนมตฺติกาฯ ",
"pli-tv-bu-vb-pc10:2.1.9":	"อทฑฺฒาปิ วุจฺจติ ชาตา ปถวีฯ ",
"pli-tv-bu-vb-pc10:2.1.10":	"โยปิ ปํสุปุญฺโช วา มตฺติกาปุญฺโช วา อติเรกจาตุมาสํ โอวฏฺโฐ, อยมฺปิ วุจฺจติ ชาตา ปถวีฯ ",
"pli-tv-bu-vb-pc10:2.1.11":	"อชาตา นาม ปถวี—",
"pli-tv-bu-vb-pc10:2.1.12":	"สุทฺธปาสาณา สุทฺธสกฺขรา สุทฺธกฐลา สุทฺธมรุมฺพา สุทฺธวาลิกา อปฺปปํสุกา อปฺปมตฺติกา, เยภุเยฺยนปาสาณา, เยภุเยฺยนสกฺขรา, เยภุเยฺยนกฐลา, เยภุเยฺยนมรุมฺพา, เยภุเยฺยนวาลิกาฯ ",
"pli-tv-bu-vb-pc10:2.1.13":	"ทฑฺฒาปิ วุจฺจติ อชาตา ปถวีฯ ",
"pli-tv-bu-vb-pc10:2.1.14":	"โยปิ ปํสุปุญฺโช วา มตฺติกาปุญฺโช วา โอมกจาตุมาสํ โอวฏฺโฐ, อยมฺปิ วุจฺจติ อชาตา ปถวีฯ ",
"pli-tv-bu-vb-pc10:2.1.15":	"ขเณยฺยาติ ",
"pli-tv-bu-vb-pc10:2.1.16":	"สยํ ขณติ, อาปตฺติ ปาจิตฺติยสฺสฯ ",
"pli-tv-bu-vb-pc10:2.1.17":	"ขณาเปยฺยาติ ",
"pli-tv-bu-vb-pc10:2.1.18":	"อญฺญํ อาณาเปติ, อาปตฺติ ปาจิตฺติยสฺสฯ ",
"pli-tv-bu-vb-pc10:2.1.19":	"สกึ อาณตฺโต พหุกมฺปิ ขณติ, อาปตฺติ ปาจิตฺติยสฺสฯ ",
"pli-tv-bu-vb-pc10:2.2.1":	"ปถวิยา ปถวิสญฺญี ขณติ วา ขณาเปติ วา, ภินฺทติ วา เภทาเปติ วา, ทหติ วา ทหาเปติ วา, อาปตฺติ ปาจิตฺติยสฺสฯ ",
"pli-tv-bu-vb-pc10:2.2.2":	"ปถวิยา เวมติโก ขณติ วา ขณาเปติ วา, ภินฺทติ วา เภทาเปติ วา, ทหติ วา ทหาเปติ วา, อาปตฺติ ทุกฺกฏสฺสฯ ",
"pli-tv-bu-vb-pc10:2.2.3":	"ปถวิยา อปถวิสญฺญี ขณติ วา ขณาเปติ วา, ภินฺทติ วา เภทาเปติ วา, ทหติ วา ทหาเปติ วา, อนาปตฺติฯ ",
"pli-tv-bu-vb-pc10:2.2.4":	"อปถวิยา ปถวิสญฺญี, อาปตฺติ ทุกฺกฏสฺสฯ ",
"pli-tv-bu-vb-pc10:2.2.5":	"อปถวิยา เวมติโก, อาปตฺติ ทุกฺกฏสฺสฯ ",
"pli-tv-bu-vb-pc10:2.2.6":	"อปถวิยา อปถวิสญฺญี, อนาปตฺติฯ ",
"pli-tv-bu-vb-pc10:2.3.1":	"อนาปตฺติ—",
"pli-tv-bu-vb-pc10:2.3.2":	"“อิมํ ชาน, อิมํ เทหิ, อิมํ อาหร, อิมินา อตฺโถ, อิมํ กปฺปิยํ กโรหี”ติ ภณติ, ",
"pli-tv-bu-vb-pc10:2.3.3":	"อสญฺจิจฺจ, ",
"pli-tv-bu-vb-pc10:2.3.4":	"อสติยา, ",
"pli-tv-bu-vb-pc10:2.3.5":	"อชานนฺตสฺส, ",
"pli-tv-bu-vb-pc10:2.3.6":	"อุมฺมตฺตกสฺส, ",
"pli-tv-bu-vb-pc10:2.3.7":	"อาทิกมฺมิกสฺสาติฯ ",
"pli-tv-bu-vb-pc10:2.3.8":	"ปถวีขณนสิกฺขาปทํ นิฏฺฐิตํ ทสมํฯ ",
"pli-tv-bu-vb-pc10:2.3.9":	"มุสาวาทวคฺโค ปฐโมฯ ",
"pli-tv-bu-vb-pc10:2.3.10":	"ตสฺสุทฺทานํ ",
"pli-tv-bu-vb-pc10:2.3.11":	"มุสา โอมสเปสุญฺญํ, ",
"pli-tv-bu-vb-pc10:2.3.12":	"ปทเสยฺยาย เว ทุเว; ",
"pli-tv-bu-vb-pc10:2.3.13":	"อญฺญตฺร วิญฺญุนา ภูตา, ",
"pli-tv-bu-vb-pc10:2.3.14":	"ทุฏฺฐุลฺลาปตฺติ ขณนาติฯ "
}	
