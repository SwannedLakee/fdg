{	
"pli-tv-bu-vb-pc62:0.1":	"เถรวาท วินย ",
"pli-tv-bu-vb-pc62:0.2":	"มหาวิภงฺค ",
"pli-tv-bu-vb-pc62:0.3":	"ปาจิตฺติยกณฺฑ ",
"pli-tv-bu-vb-pc62:0.4":	"สปฺปาณกวคฺค ",
"pli-tv-bu-vb-pc62:0.5":	"๖๒ฯ สปฺปาณกสิกฺขาปท ",
"pli-tv-bu-vb-pc62:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc62:1.2":	"เตน โข ปน สมเยน ฉพฺพคฺคิยา ภิกฺขู ชานํ สปฺปาณกํ อุทกํ ปริภุญฺชนฺติฯ ",
"pli-tv-bu-vb-pc62:1.3":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc62:1.4":	"“กถญฺหิ นาม ฉพฺพคฺคิยา ภิกฺขู ชานํ สปฺปาณกํ อุทกํ ปริภุญฺชิสฺสนฺตี”ติ …เป… ",
"pli-tv-bu-vb-pc62:1.5":	"“สจฺจํ กิร ตุเมฺห, ภิกฺขเว, ชานํ สปฺปาณกํ อุทกํ ปริภุญฺชถา”ติ? ",
"pli-tv-bu-vb-pc62:1.6":	"“สจฺจํ, ภควา”ติฯ ",
"pli-tv-bu-vb-pc62:1.7":	"วิครหิ พุทฺโธ ภควา …เป… ",
"pli-tv-bu-vb-pc62:1.8":	"กถญฺหิ นาม ตุเมฺห, โมฆปุริสา, ชานํ สปฺปาณกํ อุทกํ ปริภุญฺชิสฺสถฯ ",
"pli-tv-bu-vb-pc62:1.9":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc62:1.10":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc62:1.11.1":	"“โย ปน ภิกฺขุ ชานํ สปฺปาณกํ อุทกํ ปริภุญฺเชยฺย, ปาจิตฺติยนฺ”ติฯ ",
"pli-tv-bu-vb-pc62:2.1.1":	"โย ปนาติ ",
"pli-tv-bu-vb-pc62:2.1.2":	"โย ยาทิโส …เป… ",
"pli-tv-bu-vb-pc62:2.1.3":	"ภิกฺขูติ ",
"pli-tv-bu-vb-pc62:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc62:2.1.5":	"ชานาติ นาม ",
"pli-tv-bu-vb-pc62:2.1.6":	"สามํ วา ชานาติ, อญฺเญ วา ตสฺส อาโรเจนฺติฯ ",
"pli-tv-bu-vb-pc62:2.1.7":	"“สปฺปาณกนฺ”ติ ชานนฺโต, “ปริโภเคน มริสฺสนฺตี”ติ ชานนฺโต ปริภุญฺชติ, อาปตฺติ ปาจิตฺติยสฺสฯ ",
"pli-tv-bu-vb-pc62:2.2.1":	"สปฺปาณเก สปฺปาณกสญฺญี ปริภุญฺชติ, อาปตฺติ ปาจิตฺติยสฺสฯ ",
"pli-tv-bu-vb-pc62:2.2.2":	"สปฺปาณเก เวมติโก ปริภุญฺชติ, อาปตฺติ ทุกฺกฏสฺสฯ ",
"pli-tv-bu-vb-pc62:2.2.3":	"สปฺปาณเก อปฺปาณกสญฺญี ปริภุญฺชติ, อนาปตฺติฯ ",
"pli-tv-bu-vb-pc62:2.2.4":	"อปฺปาณเก สปฺปาณกสญฺญี, อาปตฺติ ทุกฺกฏสฺสฯ ",
"pli-tv-bu-vb-pc62:2.2.5":	"อปฺปาณเก เวมติโก, อาปตฺติ ทุกฺกฏสฺสฯ ",
"pli-tv-bu-vb-pc62:2.2.6":	"อปฺปาณเก อปฺปาณกสญฺญี, อนาปตฺติฯ ",
"pli-tv-bu-vb-pc62:2.3.1":	"อนาปตฺติ—",
"pli-tv-bu-vb-pc62:2.3.2":	"“สปฺปาณกนฺ”ติ อชานนฺโต, ",
"pli-tv-bu-vb-pc62:2.3.3":	"“อปฺปาณกนฺ”ติ ชานนฺโต, ",
"pli-tv-bu-vb-pc62:2.3.4":	"“ปริโภเคน น มริสฺสนฺตี”ติ ชานนฺโต ปริภุญฺชติ, ",
"pli-tv-bu-vb-pc62:2.3.5":	"อุมฺมตฺตกสฺส, ",
"pli-tv-bu-vb-pc62:2.3.6":	"อาทิกมฺมิกสฺสาติฯ ",
"pli-tv-bu-vb-pc62:2.3.7":	"สปฺปาณกสิกฺขาปทํ นิฏฺฐิตํ ทุติยํฯ "
}	
