{	
"pli-tv-bu-vb-np17:0.1":	"เถรวาท วินย ",
"pli-tv-bu-vb-np17:0.2":	"มหาวิภงฺค ",
"pli-tv-bu-vb-np17:0.3":	"นิสฺสคฺคิยกณฺฑ ",
"pli-tv-bu-vb-np17:0.4":	"โกสิยวคฺค ",
"pli-tv-bu-vb-np17:0.5":	"๑๗ฯ เอฬกโลมโธวาปนสิกฺขาปท ",
"pli-tv-bu-vb-np17:1.1":	"เตน สมเยน พุทฺโธ ภควา สกฺเกสุ วิหรติ กปิลวตฺถุสฺมึ นิโคฺรธาราเมฯ ",
"pli-tv-bu-vb-np17:1.2":	"เตน โข ปน สมเยน ฉพฺพคฺคิยา ภิกฺขู ภิกฺขุนีหิ เอฬกโลมานิ โธวาเปนฺติปิ รชาเปนฺติปิ วิชฏาเปนฺติปิฯ ",
"pli-tv-bu-vb-np17:1.3":	"ภิกฺขุนิโย เอฬกโลมานิ โธวนฺติโย รชนฺติโย วิชเฏนฺติโย ริญฺจนฺติ อุทฺเทสํ ปริปุจฺฉํ อธิสีลํ อธิจิตฺตํ อธิปญฺญํฯ ",
"pli-tv-bu-vb-np17:1.4":	"อถ โข มหาปชาปติ โคตมี เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ ",
"pli-tv-bu-vb-np17:1.5":	"เอกมนฺตํ ฐิตํ โข มหาปชาปตึ โคตมึ ภควา เอตทโวจ—“กจฺจิ, โคตมิ, ภิกฺขุนิโย อปฺปมตฺตา อาตาปินิโย ปหิตตฺตา วิหรนฺตี”ติ? ",
"pli-tv-bu-vb-np17:1.6":	"“กุโต, ภนฺเต, ภิกฺขุนีนํ อปฺปมาโทฯ ",
"pli-tv-bu-vb-np17:1.7":	"อยฺยา ฉพฺพคฺคิยา ภิกฺขุนีหิ เอฬกโลมานิ โธวาเปนฺติปิ รชาเปนฺติปิ วิชฏาเปนฺติปิฯ ",
"pli-tv-bu-vb-np17:1.8":	"ภิกฺขุนิโย เอฬกโลมานิ โธวนฺติโย รชนฺติโย วิชเฏนฺติโย ริญฺจนฺติ อุทฺเทสํ ปริปุจฺฉํ อธิสีลํ อธิจิตฺตํ อธิปญฺญนฺ”ติฯ ",
"pli-tv-bu-vb-np17:1.9":	"อถ โข ภควา มหาปชาปตึ โคตมึ ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ ",
"pli-tv-bu-vb-np17:1.10":	"อถ โข มหาปชาปติ โคตมี ภควตา ธมฺมิยา กถาย สนฺทสฺสิตา สมาทปิตา สมุตฺเตชิตา สมฺปหํสิตา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
"pli-tv-bu-vb-np17:1.11":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ฉพฺพคฺคิเย ภิกฺขู ปฏิปุจฺฉิ—",
"pli-tv-bu-vb-np17:1.12":	"“สจฺจํ กิร ตุเมฺห, ภิกฺขเว, ภิกฺขุนีหิ เอฬกโลมานิ โธวาเปถปิ รชาเปถปิ วิชฏาเปถปี”ติ? ",
"pli-tv-bu-vb-np17:1.13":	"“สจฺจํ, ภควา”ติฯ ",
"pli-tv-bu-vb-np17:1.14":	"“ญาติกาโย ตุมฺหากํ, ภิกฺขเว, อญฺญาติกาโย”ติ? ",
"pli-tv-bu-vb-np17:1.15":	"“อญฺญาติกาโย, ภควา”ติฯ ",
"pli-tv-bu-vb-np17:1.16":	"“อญฺญาตกา, โมฆปุริสา, อญฺญาติกานํ น ชานนฺติ ปติรูปํ วา อปฺปติรูปํ วา ปาสาทิกํ วา อปาสาทิกํ วาฯ ",
"pli-tv-bu-vb-np17:1.17":	"ตตฺถ นาม ตุเมฺห, โมฆปุริสา, อญฺญาติกาหิ ภิกฺขุนีหิ เอฬกโลมานิ โธวาเปสฺสถปิ รชาเปสฺสถปิ วิชฏาเปสฺสถปิฯ ",
"pli-tv-bu-vb-np17:1.18":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-np17:1.19":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-np17:1.20.1":	"“โย ปน ภิกฺขุ อญฺญาติกาย ภิกฺขุนิยา เอฬกโลมานิ โธวาเปยฺย วา รชาเปยฺย วา วิชฏาเปยฺย วา, นิสฺสคฺคิยํ ปาจิตฺติยนฺ”ติฯ ",
"pli-tv-bu-vb-np17:2.1":	"โย ปนาติ ",
"pli-tv-bu-vb-np17:2.2":	"โย ยาทิโส …เป… ",
"pli-tv-bu-vb-np17:2.3":	"ภิกฺขูติ ",
"pli-tv-bu-vb-np17:2.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-np17:2.5":	"อญฺญาติกา นาม ",
"pli-tv-bu-vb-np17:2.6":	"มาติโต วา ปิติโต วา ยาว สตฺตมา ปิตามหยุคา อสมฺพทฺธาฯ ",
"pli-tv-bu-vb-np17:2.7":	"ภิกฺขุนี นาม ",
"pli-tv-bu-vb-np17:2.8":	"อุภโตสงฺเฆ อุปสมฺปนฺนาฯ ",
"pli-tv-bu-vb-np17:2.9":	"โธวาติ อาณาเปติ, อาปตฺติ ทุกฺกฏสฺสฯ ",
"pli-tv-bu-vb-np17:2.10":	"โธตานิ นิสฺสคฺคิยานิ โหนฺติฯ ",
"pli-tv-bu-vb-np17:2.11":	"รชาติ อาณาเปติ, อาปตฺติ ทุกฺกฏสฺสฯ ",
"pli-tv-bu-vb-np17:2.12":	"รตฺตานิ นิสฺสคฺคิยานิ โหนฺติฯ ",
"pli-tv-bu-vb-np17:2.13":	"วิชเฏหีติ อาณาเปติ, อาปตฺติ ทุกฺกฏสฺสฯ ",
"pli-tv-bu-vb-np17:2.14":	"วิชฏิตานิ นิสฺสคฺคิยานิ โหนฺติฯ ",
"pli-tv-bu-vb-np17:2.15":	"นิสฺสชฺชิตพฺพานิ สงฺฆสฺส วา คณสฺส วา ปุคฺคลสฺส วาฯ ",
"pli-tv-bu-vb-np17:2.16":	"เอวญฺจ ปน, ภิกฺขเว, นิสฺสชฺชิตพฺพานิฯ ",
"pli-tv-bu-vb-np17:2.17":	"…เป… ",
"pli-tv-bu-vb-np17:2.18":	"“อิมานิ เม, ภนฺเต, เอฬกโลมานิ อญฺญาติกาย ภิกฺขุนิยา โธวาปิตานิ นิสฺสคฺคิยานิฯ ",
"pli-tv-bu-vb-np17:2.19":	"อิมานาหํ สงฺฆสฺส นิสฺสชฺชามี”ติ …เป… ",
"pli-tv-bu-vb-np17:2.20":	"ทเทยฺยาติ …เป… ",
"pli-tv-bu-vb-np17:2.21":	"ทเทยฺยุนฺติ …เป… ",
"pli-tv-bu-vb-np17:2.22":	"อายสฺมโต ทมฺมีติฯ ",
"pli-tv-bu-vb-np17:2.23.1":	"อญฺญาติกาย อญฺญาติกสญฺญี เอฬกโลมานิ โธวาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np17:2.24":	"อญฺญาติกาย อญฺญาติกสญฺญี เอฬกโลมานิ โธวาเปติ รชาเปติ, นิสฺสคฺคิเยน อาปตฺติ ทุกฺกฏสฺสฯ ",
"pli-tv-bu-vb-np17:2.25":	"อญฺญาติกาย อญฺญาติกสญฺญี เอฬกโลมานิ โธวาเปติ วิชฏาเปติ, นิสฺสคฺคิเยน อาปตฺติ ทุกฺกฏสฺสฯ ",
"pli-tv-bu-vb-np17:2.26":	"อญฺญาติกาย อญฺญาติกสญฺญี เอฬกโลมานิ โธวาเปติ รชาเปติ วิชฏาเปติ, นิสฺสคฺคิเยน อาปตฺติ ทฺวินฺนํ ทุกฺกฏานํฯ ",
"pli-tv-bu-vb-np17:2.27":	"อญฺญาติกาย อญฺญาติกสญฺญี เอฬกโลมานิ รชาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np17:2.28":	"อญฺญาติกาย อญฺญาติกสญฺญี เอฬกโลมานิ รชาเปติ วิชฏาเปติ, นิสฺสคฺคิเยน อาปตฺติ ทุกฺกฏสฺสฯ ",
"pli-tv-bu-vb-np17:2.29":	"อญฺญาติกาย อญฺญาติกสญฺญี เอฬกโลมานิ รชาเปติ โธวาเปติ, นิสฺสคฺคิเยน อาปตฺติ ทุกฺกฏสฺสฯ ",
"pli-tv-bu-vb-np17:2.30":	"อญฺญาติกาย อญฺญาติกสญฺญี เอฬกโลมานิ รชาเปติ วิชฏาเปติ โธวาเปติ, นิสฺสคฺคิเยน อาปตฺติ ทฺวินฺนํ ทุกฺกฏานํฯ ",
"pli-tv-bu-vb-np17:2.31":	"อญฺญาติกาย อญฺญาติกสญฺญี เอฬกโลมานิ วิชฏาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np17:2.32":	"อญฺญาติกาย อญฺญาติกสญฺญี เอฬกโลมานิ วิชฏาเปติ โธวาเปติ, นิสฺสคฺคิเยน อาปตฺติ ทุกฺกฏสฺสฯ ",
"pli-tv-bu-vb-np17:2.33":	"อญฺญาติกาย อญฺญาติกสญฺญี เอฬกโลมานิ วิชฏาเปติ รชาเปติ, นิสฺสคฺคิเยน อาปตฺติ ทุกฺกฏสฺสฯ ",
"pli-tv-bu-vb-np17:2.34":	"อญฺญาติกาย อญฺญาติกสญฺญี เอฬกโลมานิ วิชฏาเปติ โธวาเปติ รชาเปติ, นิสฺสคฺคิเยน อาปตฺติ ทฺวินฺนํ ทุกฺกฏานํฯ ",
"pli-tv-bu-vb-np17:2.35":	"อญฺญาติกาย เวมติโก …เป… ",
"pli-tv-bu-vb-np17:2.36":	"อญฺญาติกาย ญาติกสญฺญี …เป… ",
"pli-tv-bu-vb-np17:2.37":	"อญฺญสฺส เอฬกโลมานิ โธวาเปติ, อาปตฺติ ทุกฺกฏสฺสฯ ",
"pli-tv-bu-vb-np17:2.38":	"เอกโต อุปสมฺปนฺนาย โธวาเปติ, อาปตฺติ ทุกฺกฏสฺสฯ ",
"pli-tv-bu-vb-np17:2.39":	"ญาติกาย อญฺญาติกสญฺญี, อาปตฺติ ทุกฺกฏสฺสฯ ",
"pli-tv-bu-vb-np17:2.40":	"ญาติกาย เวมติโก, อาปตฺติ ทุกฺกฏสฺสฯ ",
"pli-tv-bu-vb-np17:2.41":	"ญาติกาย ญาติกสญฺญี, อนาปตฺติฯ ",
"pli-tv-bu-vb-np17:2.42.1":	"อนาปตฺติ—",
"pli-tv-bu-vb-np17:2.43":	"ญาติกาย โธวนฺติยา อญฺญาติกา ทุติยา โหติ, ",
"pli-tv-bu-vb-np17:2.44":	"อวุตฺตา โธวติ, ",
"pli-tv-bu-vb-np17:2.45":	"อปริภุตฺตํ กตภณฺฑํ โธวาเปติ, ",
"pli-tv-bu-vb-np17:2.46":	"สิกฺขมานาย ",
"pli-tv-bu-vb-np17:2.47":	"สามเณริยา ",
"pli-tv-bu-vb-np17:2.48":	"อุมฺมตฺตกสฺส, ",
"pli-tv-bu-vb-np17:2.49":	"อาทิกมฺมิกสฺสาติฯ ",
"pli-tv-bu-vb-np17:2.50":	"เอฬกโลมโธวาปนสิกฺขาปทํ นิฏฺฐิตํ สตฺตมํฯ "
}	
