{	
"pli-tv-bu-vb-pc77:0.1":	"เถรวาท วินย ",
"pli-tv-bu-vb-pc77:0.2":	"มหาวิภงฺค ",
"pli-tv-bu-vb-pc77:0.3":	"ปาจิตฺติยกณฺฑ ",
"pli-tv-bu-vb-pc77:0.4":	"สหธมฺมิกวคฺค ",
"pli-tv-bu-vb-pc77:0.5":	"๗๗ฯ สญฺจิจฺจสิกฺขาปท ",
"pli-tv-bu-vb-pc77:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc77:1.2":	"เตน โข ปน สมเยน ฉพฺพคฺคิยา ภิกฺขู สตฺตรสวคฺคิยานํ ภิกฺขูนํ สญฺจิจฺจ กุกฺกุจฺจํ อุปทหนฺติ—",
"pli-tv-bu-vb-pc77:1.3":	"“ภควตา, อาวุโส, สิกฺขาปทํ ปญฺญตฺตํ—",
"pli-tv-bu-vb-pc77:1.4":	"‘น อูนวีสติวโสฺส ปุคฺคโล อุปสมฺปาเทตพฺโพ’ติฯ ",
"pli-tv-bu-vb-pc77:1.5":	"ตุเมฺห จ อูนวีสติวสฺสา อุปสมฺปนฺนาฯ ",
"pli-tv-bu-vb-pc77:1.6":	"กจฺจิ โน ตุเมฺห อนุปสมฺปนฺนา”ติ? ",
"pli-tv-bu-vb-pc77:1.7":	"เต โรทนฺติฯ ",
"pli-tv-bu-vb-pc77:1.8":	"ภิกฺขู เอวมาหํสุ—",
"pli-tv-bu-vb-pc77:1.9":	"“กิสฺส ตุเมฺห, อาวุโส, โรทถา”ติ? ",
"pli-tv-bu-vb-pc77:1.10":	"“อิเม, อาวุโส, ฉพฺพคฺคิยา ภิกฺขู อมฺหากํ สญฺจิจฺจ กุกฺกุจฺจํ อุปทหนฺตี”ติฯ ",
"pli-tv-bu-vb-pc77:1.11":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc77:1.12":	"“กถญฺหิ นาม ฉพฺพคฺคิยา ภิกฺขู ภิกฺขูนํ สญฺจิจฺจ กุกฺกุจฺจํ อุปทหิสฺสนฺตี”ติ …เป… ",
"pli-tv-bu-vb-pc77:1.13":	"“สจฺจํ กิร ตุเมฺห, ภิกฺขเว, ภิกฺขูนํ สญฺจิจฺจ กุกฺกุจฺจํ อุปทหถา”ติ? ",
"pli-tv-bu-vb-pc77:1.14":	"“สจฺจํ, ภควา”ติฯ ",
"pli-tv-bu-vb-pc77:1.15":	"วิครหิ พุทฺโธ ภควา …เป… ",
"pli-tv-bu-vb-pc77:1.16":	"กถญฺหิ นาม ตุเมฺห, โมฆปุริสา, ภิกฺขูนํ สญฺจิจฺจ กุกฺกุจฺจํ อุปทหิสฺสถฯ ",
"pli-tv-bu-vb-pc77:1.17":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc77:1.18":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc77:1.19.1":	"“โย ปน ภิกฺขุ ภิกฺขุสฺส สญฺจิจฺจ กุกฺกุจฺจํ อุปทเหยฺย—‘อิติสฺส มุหุตฺตมฺปิ อผาสุ ภวิสฺสตี’ติ เอตเทว ปจฺจยํ กริตฺวา อนญฺญํ, ปาจิตฺติยนฺ”ติฯ ",
"pli-tv-bu-vb-pc77:2.1.1":	"โย ปนาติ ",
"pli-tv-bu-vb-pc77:2.1.2":	"โย ยาทิโส …เป… ",
"pli-tv-bu-vb-pc77:2.1.3":	"ภิกฺขูติ ",
"pli-tv-bu-vb-pc77:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc77:2.1.5":	"ภิกฺขุสฺสาติ ",
"pli-tv-bu-vb-pc77:2.1.6":	"อญฺญสฺส ภิกฺขุสฺสฯ ",
"pli-tv-bu-vb-pc77:2.1.7":	"สญฺจิจฺจาติ ",
"pli-tv-bu-vb-pc77:2.1.8":	"ชานนฺโต สญฺชานนฺโต เจจฺจ อภิวิตริตฺวา วีติกฺกโมฯ ",
"pli-tv-bu-vb-pc77:2.1.9":	"กุกฺกุจฺจํ อุปทเหยฺยาติ ",
"pli-tv-bu-vb-pc77:2.1.10":	"“อูนวีสติวโสฺส มญฺเญ ตฺวํ อุปสมฺปนฺโน, วิกาเล มญฺเญ ตยา ภุตฺตํ, มชฺชํ มญฺเญ ตยา ปีตํ, มาตุคาเมน สทฺธึ รโห มญฺเญ ตยา นิสินฺนนฺ”ติ กุกฺกุจฺจํ อุปทหติ, อาปตฺติ ปาจิตฺติยสฺสฯ ",
"pli-tv-bu-vb-pc77:2.1.11":	"เอตเทว ปจฺจยํ กริตฺวา, อนญฺญนฺติ ",
"pli-tv-bu-vb-pc77:2.1.12":	"น อญฺโญ โกจิ ปจฺจโย โหติ กุกฺกุจฺจํ อุปทหิตุํฯ ",
"pli-tv-bu-vb-pc77:2.2.1":	"อุปสมฺปนฺเน อุปสมฺปนฺนสญฺญี สญฺจิจฺจ กุกฺกุจฺจํ อุปทหติ, อาปตฺติ ปาจิตฺติยสฺสฯ ",
"pli-tv-bu-vb-pc77:2.2.2":	"อุปสมฺปนฺเน เวมติโก สญฺจิจฺจ กุกฺกุจฺจํ อุปทหติ, อาปตฺติ ปาจิตฺติยสฺสฯ ",
"pli-tv-bu-vb-pc77:2.2.3":	"อุปสมฺปนฺเน อนุปสมฺปนฺนสญฺญี สญฺจิจฺจ กุกฺกุจฺจํ อุปทหติ, อาปตฺติ ปาจิตฺติยสฺสฯ ",
"pli-tv-bu-vb-pc77:2.2.4":	"อนุปสมฺปนฺนสฺส สญฺจิจฺจ กุกฺกุจฺจํ อุปทหติ, อาปตฺติ ทุกฺกฏสฺสฯ ",
"pli-tv-bu-vb-pc77:2.2.5":	"อนุปสมฺปนฺเน อุปสมฺปนฺนสญฺญี, อาปตฺติ ทุกฺกฏสฺสฯ ",
"pli-tv-bu-vb-pc77:2.2.6":	"อนุปสมฺปนฺเน เวมติโก, อาปตฺติ ทุกฺกฏสฺสฯ ",
"pli-tv-bu-vb-pc77:2.2.7":	"อนุปสมฺปนฺเน อนุปสมฺปนฺนสญฺญี, อาปตฺติ ทุกฺกฏสฺสฯ ",
"pli-tv-bu-vb-pc77:2.3.1":	"อนาปตฺติ—",
"pli-tv-bu-vb-pc77:2.3.2":	"น กุกฺกุจฺจํ อุปทหิตุกาโม “อูนวีสติวโสฺส มญฺเญ ตฺวํ อุปสมฺปนฺโน, วิกาเล มญฺเญ ตยา ภุตฺตํ, มชฺชํ มญฺเญ ตยา ปีตํ, มาตุคาเมน สทฺธึ รโห มญฺเญ ตยา นิสินฺนํ, อิงฺฆ ชานาหิ, มา เต ปจฺฉา กุกฺกุจฺจํ อโหสี”ติ ภณติ, ",
"pli-tv-bu-vb-pc77:2.3.3":	"อุมฺมตฺตกสฺส, ",
"pli-tv-bu-vb-pc77:2.3.4":	"อาทิกมฺมิกสฺสาติฯ ",
"pli-tv-bu-vb-pc77:2.3.5":	"สญฺจิจฺจสิกฺขาปทํ นิฏฺฐิตํ สตฺตมํฯ "
}	
