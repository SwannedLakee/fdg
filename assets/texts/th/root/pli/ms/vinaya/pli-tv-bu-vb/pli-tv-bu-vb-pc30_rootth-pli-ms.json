{	
"pli-tv-bu-vb-pc30:0.1":	"เถรวาท วินย ",
"pli-tv-bu-vb-pc30:0.2":	"มหาวิภงฺค ",
"pli-tv-bu-vb-pc30:0.3":	"ปาจิตฺติยกณฺฑ ",
"pli-tv-bu-vb-pc30:0.4":	"โอวาทวคฺค ",
"pli-tv-bu-vb-pc30:0.5":	"๓๐ฯ รโหนิสชฺชสิกฺขาปท ",
"pli-tv-bu-vb-pc30:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc30:1.2":	"เตน โข ปน สมเยน อายสฺมโต อุทายิสฺส ปุราณทุติยิกา ภิกฺขุนีสุ ปพฺพชิตา โหติฯ ",
"pli-tv-bu-vb-pc30:1.3":	"สา อายสฺมโต อุทายิสฺส สนฺติเก อภิกฺขณํ อาคจฺฉติ, อายสฺมาปิ อุทายี ตสฺสา ภิกฺขุนิยา สนฺติเก อภิกฺขณํ คจฺฉติฯ ",
"pli-tv-bu-vb-pc30:1.4":	"เตน โข ปน สมเยน อายสฺมา อุทายี ตสฺสา ภิกฺขุนิยา สทฺธึ เอโก เอกาย รโห นิสชฺชํ กปฺเปสิฯ ",
"pli-tv-bu-vb-pc30:1.5":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc30:1.6":	"“กถญฺหิ นาม อายสฺมา อุทายี ภิกฺขุนิยา สทฺธึ เอโก เอกาย รโห นิสชฺชํ กปฺเปสฺสตี”ติ …เป… ",
"pli-tv-bu-vb-pc30:1.7":	"“สจฺจํ กิร ตฺวํ, อุทายิ, ภิกฺขุนิยา สทฺธึ เอโก เอกาย รโห นิสชฺชํ กปฺเปสี”ติ? ",
"pli-tv-bu-vb-pc30:1.8":	"“สจฺจํ, ภควา”ติฯ ",
"pli-tv-bu-vb-pc30:1.9":	"วิครหิ พุทฺโธ ภควา …เป… ",
"pli-tv-bu-vb-pc30:1.10":	"กถญฺหิ นาม ตฺวํ, โมฆปุริส, ภิกฺขุนิยา สทฺธึ เอโก เอกาย รโห นิสชฺชํ กปฺเปสฺสสิฯ ",
"pli-tv-bu-vb-pc30:1.11":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-bu-vb-pc30:1.12":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc30:1.13.1":	"“โย ปน ภิกฺขุ ภิกฺขุนิยา สทฺธึ เอโก เอกาย รโห นิสชฺชํ กปฺเปยฺย, ปาจิตฺติยนฺ”ติฯ ",
"pli-tv-bu-vb-pc30:2.1.1":	"โย ปนาติ ",
"pli-tv-bu-vb-pc30:2.1.2":	"โย ยาทิโส …เป… ",
"pli-tv-bu-vb-pc30:2.1.3":	"ภิกฺขูติ ",
"pli-tv-bu-vb-pc30:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc30:2.1.5":	"ภิกฺขุนี นาม ",
"pli-tv-bu-vb-pc30:2.1.6":	"อุภโตสงฺเฆ อุปสมฺปนฺนาฯ ",
"pli-tv-bu-vb-pc30:2.1.7":	"สทฺธินฺติ ",
"pli-tv-bu-vb-pc30:2.1.8":	"เอกโตฯ ",
"pli-tv-bu-vb-pc30:2.1.9":	"เอโก เอกายาติ ",
"pli-tv-bu-vb-pc30:2.1.10":	"ภิกฺขุ เจว โหติ ภิกฺขุนี จฯ ",
"pli-tv-bu-vb-pc30:2.1.11":	"รโห นาม ",
"pli-tv-bu-vb-pc30:2.1.12":	"จกฺขุสฺส รโห โสตสฺส รโหฯ ",
"pli-tv-bu-vb-pc30:2.1.13":	"จกฺขุสฺส รโห นาม ",
"pli-tv-bu-vb-pc30:2.1.14":	"น สกฺกา โหติ อกฺขึ วา นิขณียมาเน ภมุกํ วา อุกฺขิปียมาเน สีสํ วา อุกฺขิปียมาเน ปสฺสิตุํฯ ",
"pli-tv-bu-vb-pc30:2.1.15":	"โสตสฺส รโห นาม ",
"pli-tv-bu-vb-pc30:2.1.16":	"น สกฺกา โหติ ปกติกถา โสตุํฯ ",
"pli-tv-bu-vb-pc30:2.1.17":	"นิสชฺชํ กปฺเปยฺยาติ ",
"pli-tv-bu-vb-pc30:2.1.18":	"ภิกฺขุนิยา นิสินฺนาย ภิกฺขุ อุปนิสินฺโน วา โหติ อุปนิปนฺโน วา, อาปตฺติ ปาจิตฺติยสฺสฯ ",
"pli-tv-bu-vb-pc30:2.1.19":	"ภิกฺขุ นิสินฺเน ภิกฺขุนี อุปนิสินฺนา วา โหติ อุปนิปนฺนา วา, อาปตฺติ ปาจิตฺติยสฺสฯ ",
"pli-tv-bu-vb-pc30:2.1.20":	"อุโภ วา นิสินฺนา โหนฺติ อุโภ วา นิปนฺนา, อาปตฺติ ปาจิตฺติยสฺสฯ ",
"pli-tv-bu-vb-pc30:2.2.1":	"รโห รโหสญฺญี เอโก เอกาย นิสชฺชํ กปฺเปติ, อาปตฺติ ปาจิตฺติยสฺสฯ ",
"pli-tv-bu-vb-pc30:2.2.2":	"รโห เวมติโก เอโก เอกาย นิสชฺชํ กปฺเปติ, อาปตฺติ ปาจิตฺติยสฺสฯ ",
"pli-tv-bu-vb-pc30:2.2.3":	"รโห อรโหสญฺญี เอโก เอกาย นิสชฺชํ กปฺเปติ, อาปตฺติ ปาจิตฺติยสฺสฯ ",
"pli-tv-bu-vb-pc30:2.2.4":	"อรโห รโหสญฺญี, อาปตฺติ ทุกฺกฏสฺสฯ ",
"pli-tv-bu-vb-pc30:2.2.5":	"อรโห เวมติโก, อาปตฺติ ทุกฺกฏสฺสฯ ",
"pli-tv-bu-vb-pc30:2.2.6":	"อรโห อรโหสญฺญี, อนาปตฺติฯ ",
"pli-tv-bu-vb-pc30:2.3.1":	"อนาปตฺติ—",
"pli-tv-bu-vb-pc30:2.3.2":	"โย โกจิ วิญฺญู ทุติโย โหติ, ",
"pli-tv-bu-vb-pc30:2.3.3":	"ติฏฺฐติ น นิสีทติ, ",
"pli-tv-bu-vb-pc30:2.3.4":	"อรโหเปกฺโข, ",
"pli-tv-bu-vb-pc30:2.3.5":	"อญฺญวิหิโต นิสีทติ, ",
"pli-tv-bu-vb-pc30:2.3.6":	"อุมฺมตฺตกสฺส, ",
"pli-tv-bu-vb-pc30:2.3.7":	"อาทิกมฺมิกสฺสาติฯ ",
"pli-tv-bu-vb-pc30:2.3.8":	"รโหนิสชฺชสิกฺขาปทํ นิฏฺฐิตํ ทสมํฯ ",
"pli-tv-bu-vb-pc30:2.3.9":	"โอวาทวคฺโค ตติโยฯ ",
"pli-tv-bu-vb-pc30:2.3.10":	"ตสฺสุทฺทานํ ",
"pli-tv-bu-vb-pc30:2.3.11":	"อสมฺมตอตฺถงฺคตู, ",
"pli-tv-bu-vb-pc30:2.3.12":	"ปสฺสยามิสทาเนน; ",
"pli-tv-bu-vb-pc30:2.3.13":	"สิพฺพติ อทฺธานํ นาวํ ภุญฺเชยฺย, ",
"pli-tv-bu-vb-pc30:2.3.14":	"เอโก เอกาย เต ทสาติฯ "
}	
