{	
"pli-tv-bu-vb-sk75:0.1":	"เถรวาท วินย ",
"pli-tv-bu-vb-sk75:0.2":	"มหาวิภงฺค ",
"pli-tv-bu-vb-sk75:0.3":	"เสขิยกณฺฑ ",
"pli-tv-bu-vb-sk75:0.4":	"ปาทุกวคฺค ",
"pli-tv-bu-vb-sk75:0.5":	"๗๕ฯ อุทเกอุจฺจารสิกฺขาปท ",
"pli-tv-bu-vb-sk75:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-sk75:1.2":	"เตน โข ปน สมเยน ฉพฺพคฺคิยา ภิกฺขู อุทเก อุจฺจารมฺปิ ปสฺสาวมฺปิ เขฬมฺปิ กโรนฺติฯ ",
"pli-tv-bu-vb-sk75:1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-sk75:1.4":	"“กถญฺหิ นาม สมณา สกฺยปุตฺติยา อุทเก อุจฺจารมฺปิ ปสฺสาวมฺปิ เขฬมฺปิ กริสฺสนฺติ, เสยฺยถาปิ คิหี กามโภคิโน”ติฯ ",
"pli-tv-bu-vb-sk75:1.5":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-sk75:1.6":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-sk75:1.7":	"“กถญฺหิ นาม ฉพฺพคฺคิยา ภิกฺขู อุทเก อุจฺจารมฺปิ ปสฺสาวมฺปิ เขฬมฺปิ กริสฺสนฺตี”ติ …เป… ",
"pli-tv-bu-vb-sk75:1.8":	"“สจฺจํ กิร ตุเมฺห, ภิกฺขเว, อุทเก อุจฺจารมฺปิ ปสฺสาวมฺปิ เขฬมฺปิ กโรถา”ติ? ",
"pli-tv-bu-vb-sk75:1.9":	"“สจฺจํ, ภควา”ติฯ ",
"pli-tv-bu-vb-sk75:1.10":	"วิครหิ พุทฺโธ ภควา …เป… ",
"pli-tv-bu-vb-sk75:1.11":	"กถญฺหิ นาม ตุเมฺห, โมฆปุริสา, อุทเก อุจฺจารมฺปิ ปสฺสาวมฺปิ เขฬมฺปิ กริสฺสถฯ ",
"pli-tv-bu-vb-sk75:1.12":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-sk75:1.13":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-sk75:1.14.1":	"“น อุทเก อุจฺจารํ วา ปสฺสาวํ วา เขฬํ วา กริสฺสามีติ สิกฺขา กรณียา”ติฯ ",
"pli-tv-bu-vb-sk75:1.15":	"เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
"pli-tv-bu-vb-sk75:2.1":	"เตน โข ปน สมเยน คิลานา ภิกฺขู อุทเก อุจฺจารมฺปิ ปสฺสาวมฺปิ เขฬมฺปิ กาตุํ กุกฺกุจฺจายนฺติฯ ",
"pli-tv-bu-vb-sk75:2.2":	"ภควโต เอตมตฺถํ อาโรเจสุํฯ ",
"pli-tv-bu-vb-sk75:2.3":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-bu-vb-sk75:2.4":	"“อนุชานามิ, ภิกฺขเว, คิลาเนน ภิกฺขุนา อุทเก อุจฺจารมฺปิ ปสฺสาวมฺปิ เขฬมฺปิ กาตุํฯ ",
"pli-tv-bu-vb-sk75:2.5":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-sk75:2.6.1":	"“น อุทเก อคิลาโน อุจฺจารํ วา ปสฺสาวํ วา เขฬํ วา กริสฺสามีติ สิกฺขา กรณียา”ติฯ ",
"pli-tv-bu-vb-sk75:2.7":	"น อุทเก อคิลาเนน อุจฺจาโร วา ปสฺสาโว วา เขโฬ วา กาตพฺโพฯ ",
"pli-tv-bu-vb-sk75:2.8":	"โย อนาทริยํ ปฏิจฺจ อุทเก อคิลาโน อุจฺจารํ วา ปสฺสาวํ วา เขฬํ วา กโรติ, อาปตฺติ ทุกฺกฏสฺสฯ ",
"pli-tv-bu-vb-sk75:2.9.1":	"อนาปตฺติ—",
"pli-tv-bu-vb-sk75:2.10":	"อสญฺจิจฺจ, ",
"pli-tv-bu-vb-sk75:2.11":	"อสฺสติยา, ",
"pli-tv-bu-vb-sk75:2.12":	"อชานนฺตสฺส, ",
"pli-tv-bu-vb-sk75:2.13":	"คิลานสฺส, ",
"pli-tv-bu-vb-sk75:2.14":	"ถเล กโต อุทกํ โอตฺถรติ, ",
"pli-tv-bu-vb-sk75:2.15":	"อาปทาสุ, ",
"pli-tv-bu-vb-sk75:2.16":	"อุมฺมตฺตกสฺส, ",
"pli-tv-bu-vb-sk75:2.17":	"ขิตฺตจิตฺตสฺส, ",
"pli-tv-bu-vb-sk75:2.18":	"เวทนาฏฺฏสฺส, ",
"pli-tv-bu-vb-sk75:2.19":	"อาทิกมฺมิกสฺสาติฯ ",
"pli-tv-bu-vb-sk75:2.20":	"ปนฺนรสมสิกฺขาปทํ นิฏฺฐิตํฯ ",
"pli-tv-bu-vb-sk75:2.21":	"ปาทุกวคฺโค สตฺตโมฯ ",
"pli-tv-bu-vb-sk75:2.22":	"อุทฺทิฏฺฐา โข, อายสฺมนฺโต, เสขิยา ธมฺมาฯ ",
"pli-tv-bu-vb-sk75:2.23":	"ตตฺถายสฺมนฺเต ปุจฺฉามิ—",
"pli-tv-bu-vb-sk75:2.24":	"“กจฺจิตฺถ ปริสุทฺธา”? ",
"pli-tv-bu-vb-sk75:2.25":	"ทุติยมฺปิ ปุจฺฉามิ—",
"pli-tv-bu-vb-sk75:2.26":	"“กจฺจิตฺถ ปริสุทฺธา”? ",
"pli-tv-bu-vb-sk75:2.27":	"ตติยมฺปิ ปุจฺฉามิ—",
"pli-tv-bu-vb-sk75:2.28":	"“กจฺจิตฺถ ปริสุทฺธา”? ",
"pli-tv-bu-vb-sk75:2.29":	"ปริสุทฺเธตฺถายสฺมนฺโต, ตสฺมา ตุณฺหี, เอวเมตํ ธารยามีติฯ ",
"pli-tv-bu-vb-sk75:2.30":	"เสขิยา นิฏฺฐิตาฯ ",
"pli-tv-bu-vb-sk75:2.31":	"เสขิยกณฺฑํ นิฏฺฐิตํฯ "
}	
