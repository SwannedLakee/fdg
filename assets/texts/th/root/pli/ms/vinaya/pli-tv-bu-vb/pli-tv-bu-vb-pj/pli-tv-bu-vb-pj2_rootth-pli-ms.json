{	
"pli-tv-bu-vb-pj2:0.1":	"เถรวาท วินย ",
"pli-tv-bu-vb-pj2:0.2":	"มหาวิภงฺค ",
"pli-tv-bu-vb-pj2:0.3":	"ปาราชิกกณฺฑ ",
"pli-tv-bu-vb-pj2:0.4":	"๒ฯ ทุติยปาราชิกสิกฺขาปท ",
"pli-tv-bu-vb-pj2:1.1.1":	"เตน สมเยน พุทฺโธ ภควา ราชคเห วิหรติ คิชฺฌกูเฏ ปพฺพเตฯ ",
"pli-tv-bu-vb-pj2:1.1.2":	"เตน โข ปน สมเยน สมฺพหุลา สนฺทิฏฺฐา สมฺภตฺตา ภิกฺขู อิสิคิลิปเสฺส ติณกุฏิโย กริตฺวา วสฺสํ อุปคจฺฉึสุฯ ",
"pli-tv-bu-vb-pj2:1.1.3":	"อายสฺมาปิ ธนิโย กุมฺภการปุตฺโต ติณกุฏิกํ กริตฺวา วสฺสํ อุปคจฺฉิฯ ",
"pli-tv-bu-vb-pj2:1.1.4":	"อถ โข เต ภิกฺขู วสฺสํวุฏฺฐา เตมาสจฺจเยน ติณกุฏิโย ภินฺทิตฺวา ติณญฺจ กฏฺฐญฺจ ปฏิสาเมตฺวา ชนปทจาริกํ ปกฺกมึสุฯ ",
"pli-tv-bu-vb-pj2:1.1.5":	"อายสฺมา ปน ธนิโย กุมฺภการปุตฺโต ตตฺเถว วสฺสํ วสิ, ตตฺถ เหมนฺตํ, ตตฺถ คิมฺหํฯ ",
"pli-tv-bu-vb-pj2:1.1.6":	"อถ โข อายสฺมโต ธนิยสฺส กุมฺภการปุตฺตสฺส คามํ ปิณฺฑาย ปวิฏฺฐสฺส ติณหาริโย กฏฺฐหาริโย ติณกุฏิกํ ภินฺทิตฺวา ติณญฺจ กฏฺฐญฺจ อาทาย อคมํสุฯ ",
"pli-tv-bu-vb-pj2:1.1.7":	"ทุติยมฺปิ โข อายสฺมา ธนิโย กุมฺภการปุตฺโต ติณญฺจ กฏฺฐญฺจ สงฺกฑฺฒิตฺวา ติณกุฏิกํ อกาสิฯ ",
"pli-tv-bu-vb-pj2:1.1.8":	"ทุติยมฺปิ โข อายสฺมโต ธนิยสฺส กุมฺภการปุตฺตสฺส คามํ ปิณฺฑาย ปวิฏฺฐสฺส ติณหาริโย กฏฺฐหาริโย ติณกุฏิกํ ภินฺทิตฺวา ติณญฺจ กฏฺฐญฺจ อาทาย อคมํสุฯ ",
"pli-tv-bu-vb-pj2:1.1.9":	"ตติยมฺปิ โข อายสฺมา ธนิโย กุมฺภการปุตฺโต ติณญฺจ กฏฺฐญฺจ สงฺกฑฺฒิตฺวา ติณกุฏิกํ อกาสิฯ ",
"pli-tv-bu-vb-pj2:1.1.10":	"ตติยมฺปิ โข อายสฺมโต ธนิยสฺส กุมฺภการปุตฺตสฺส คามํ ปิณฺฑาย ปวิฏฺฐสฺส ติณหาริโย กฏฺฐหาริโย ติณกุฏิกํ ภินฺทิตฺวา ติณญฺจ กฏฺฐญฺจ อาทาย อคมํสุฯ ",
"pli-tv-bu-vb-pj2:1.1.11":	"อถ โข อายสฺมโต ธนิยสฺส กุมฺภการปุตฺตสฺส เอตทโหสิ—",
"pli-tv-bu-vb-pj2:1.1.12":	"“ยาวตติยกํ โข เม คามํ ปิณฺฑาย ปวิฏฺฐสฺส ติณหาริโย กฏฺฐหาริโย ติณกุฏิกํ ภินฺทิตฺวา ติณญฺจ กฏฺฐญฺจ อาทาย อคมํสุฯ ",
"pli-tv-bu-vb-pj2:1.1.13":	"อหํ โข ปน สุสิกฺขิโต อนวโย สเก อาจริยเก กุมฺภการกมฺเม ปริโยทาตสิปฺโปฯ ",
"pli-tv-bu-vb-pj2:1.1.14":	"ยนฺนูนาหํ สามํ จิกฺขลฺลํ มทฺทิตฺวา สพฺพมตฺติกามยํ กุฏิกํ กเรยฺยนฺ”ติฯ ",
"pli-tv-bu-vb-pj2:1.1.15":	"อถ โข อายสฺมา ธนิโย กุมฺภการปุตฺโต สามํ จิกฺขลฺลํ มทฺทิตฺวา สพฺพมตฺติกามยํ กุฏิกํ กริตฺวา ติณญฺจ กฏฺฐญฺจ โคมยญฺจ สงฺกฑฺฒิตฺวา ตํ กุฏิกํ ปจิฯ ",
"pli-tv-bu-vb-pj2:1.1.16":	"สา อโหสิ กุฏิกา อภิรูปา ทสฺสนียา ปาสาทิกา โลหิติกา, เสยฺยถาปิ อินฺทโคปโกฯ ",
"pli-tv-bu-vb-pj2:1.1.17":	"เสยฺยถาปิ นาม กิงฺกณิกสทฺโท; เอวเมวํ ตสฺสา กุฏิกาย สทฺโท อโหสิฯ ",
"pli-tv-bu-vb-pj2:1.2.1":	"อถ โข ภควา สมฺพหุเลหิ ภิกฺขูหิ สทฺธึ คิชฺฌกูฏา ปพฺพตา โอโรหนฺโต อทฺทส ตํ กุฏิกํ อภิรูปํ ทสฺสนียํ ปาสาทิกํ โลหิติกํฯ ",
"pli-tv-bu-vb-pj2:1.2.2":	"ทิสฺวาน ภิกฺขู อามนฺเตสิ—",
"pli-tv-bu-vb-pj2:1.2.3":	"“กึ เอตํ, ภิกฺขเว, อภิรูปํ ทสฺสนียํ ปาสาทิกํ โลหิติกํ, เสยฺยถาปิ อินฺทโคปโก”ติ? ",
"pli-tv-bu-vb-pj2:1.2.4":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-bu-vb-pj2:1.2.5":	"วิครหิ พุทฺโธ ภควา—",
"pli-tv-bu-vb-pj2:1.2.6":	"“อนนุจฺฉวิกํ, ภิกฺขเว, ตสฺส โมฆปุริสสฺส อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
"pli-tv-bu-vb-pj2:1.2.7":	"กถญฺหิ นาม โส, ภิกฺขเว, โมฆปุริโส สพฺพมตฺติกามยํ กุฏิกํ กริสฺสติฯ ",
"pli-tv-bu-vb-pj2:1.2.8":	"น หิ นาม, ภิกฺขเว, ตสฺส โมฆปุริสสฺส ปาเณสุ อนุทฺทยา อนุกมฺปา อวิเหสา ภวิสฺสติฯ ",
"pli-tv-bu-vb-pj2:1.2.9":	"คจฺฉเถตํ, ภิกฺขเว, กุฏิกํ ภินฺทถฯ ",
"pli-tv-bu-vb-pj2:1.2.10":	"มา ปจฺฉิมา ชนตา ปาเณสุ ปาตพฺยตํ อาปชฺชิฯ ",
"pli-tv-bu-vb-pj2:1.2.11":	"น จ, ภิกฺขเว, สพฺพมตฺติกามยา กุฏิกา กาตพฺพาฯ ",
"pli-tv-bu-vb-pj2:1.2.12":	"โย กเรยฺย, อาปตฺติ ทุกฺกฏสฺสา”ติฯ ",
"pli-tv-bu-vb-pj2:1.2.13":	"“เอวํ, ภนฺเต”ติ, โข เต ภิกฺขู ภควโต ปฏิสฺสุณิตฺวา เยน สา กุฏิกา เตนุปสงฺกมึสุ; อุปสงฺกมิตฺวา ตํ กุฏิกํ ภินฺทึสุฯ ",
"pli-tv-bu-vb-pj2:1.2.14":	"อถ โข อายสฺมา ธนิโย กุมฺภการปุตฺโต เต ภิกฺขู เอตทโวจ—",
"pli-tv-bu-vb-pj2:1.2.15":	"“กิสฺส เม ตุเมฺห, อาวุโส, กุฏิกํ ภินฺทถา”ติ? ",
"pli-tv-bu-vb-pj2:1.2.16":	"“ภควา, อาวุโส, เภทาเปตี”ติฯ ",
"pli-tv-bu-vb-pj2:1.2.17":	"“ภินฺทถาวุโส, สเจ ธมฺมสฺสามี เภทาเปตี”ติฯ ",
"pli-tv-bu-vb-pj2:1.3.1":	"อถ โข อายสฺมโต ธนิยสฺส กุมฺภการปุตฺตสฺส เอตทโหสิ—",
"pli-tv-bu-vb-pj2:1.3.2":	"“ยาวตติยกํ โข เม คามํ ปิณฺฑาย ปวิฏฺฐสฺส ติณหาริโย กฏฺฐหาริโย ติณกุฏิกํ ภินฺทิตฺวา ติณญฺจ กฏฺฐญฺจ อาทาย อคมํสุฯ ",
"pli-tv-bu-vb-pj2:1.3.3":	"ยาปิ มยา สพฺพมตฺติกามยา กุฏิกา กตา สาปิ ภควตา เภทาปิตาฯ ",
"pli-tv-bu-vb-pj2:1.3.4":	"อตฺถิ จ เม ทารุคเห คณโก สนฺทิฏฺโฐฯ ",
"pli-tv-bu-vb-pj2:1.3.5":	"ยนฺนูนาหํ ทารุคเห คณกํ ทารูนิ ยาจิตฺวา ทารุกุฏิกํ กเรยฺยนฺ”ติฯ ",
"pli-tv-bu-vb-pj2:1.3.6":	"อถ โข อายสฺมา ธนิโย กุมฺภการปุตฺโต เยน ทารุคเห คณโก เตนุปสงฺกมิ; อุปสงฺกมิตฺวา ทารุคเห คณกํ เอตทโวจ—",
"pli-tv-bu-vb-pj2:1.3.7":	"“ยาวตติยกํ โข เม, อาวุโส, คามํ ปิณฺฑาย ปวิฏฺฐสฺส ติณหาริโย กฏฺฐหาริโย ติณกุฏิกํ ภินฺทิตฺวา ติณญฺจ กฏฺฐญฺจ อาทาย อคมํสุฯ ",
"pli-tv-bu-vb-pj2:1.3.8":	"ยาปิ มยา สพฺพมตฺติกามยา กุฏิกา กตา สาปิ ภควตา เภทาปิตาฯ ",
"pli-tv-bu-vb-pj2:1.3.9":	"เทหิ เม, อาวุโส, ทารูนิฯ ",
"pli-tv-bu-vb-pj2:1.3.10":	"อิจฺฉามิ ทารุกุฏิกํ กาตุนฺ”ติฯ ",
"pli-tv-bu-vb-pj2:1.3.11":	"“นตฺถิ, ภนฺเต, ตาทิสานิ ทารูนิ ยานาหํ อยฺยสฺส ทเทยฺยํฯ ",
"pli-tv-bu-vb-pj2:1.3.12":	"อตฺถิ, ภนฺเต, เทวคหทารูนิ นครปฏิสงฺขาริกานิ อาปทตฺถาย นิกฺขิตฺตานิฯ ",
"pli-tv-bu-vb-pj2:1.3.13":	"สเจ ตานิ ทารูนิ ราชา ทาเปติ หราเปถ, ภนฺเต”ติฯ ",
"pli-tv-bu-vb-pj2:1.3.14":	"“ทินฺนานิ, อาวุโส, รญฺญา”ติฯ ",
"pli-tv-bu-vb-pj2:1.3.15":	"อถ โข ทารุคเห คณกสฺส เอตทโหสิ—",
"pli-tv-bu-vb-pj2:1.3.16":	"“อิเม โข สมณา สกฺยปุตฺติยา ธมฺมจาริโน สมจาริโน พฺรหฺมจาริโน สจฺจวาทิโน สีลวนฺโต กลฺยาณธมฺมาฯ ",
"pli-tv-bu-vb-pj2:1.3.17":	"ราชาปิเมสํ อภิปฺปสนฺโนฯ ",
"pli-tv-bu-vb-pj2:1.3.18":	"นารหติ อทินฺนํ ทินฺนนฺติ วตฺตุนฺ”ติฯ ",
"pli-tv-bu-vb-pj2:1.3.19":	"อถ โข ทารุคเห คณโก อายสฺมนฺตํ ธนิยํ กุมฺภการปุตฺตํ เอตทโวจ—",
"pli-tv-bu-vb-pj2:1.3.20":	"“หราเปถ, ภนฺเต”ติฯ ",
"pli-tv-bu-vb-pj2:1.3.21":	"อถ โข อายสฺมา ธนิโย กุมฺภการปุตฺโต ตานิ ทารูนิ ขณฺฑาขณฺฑิกํ เฉทาเปตฺวา สกเฏหิ นิพฺพาหาเปตฺวา ทารุกุฏิกํ อกาสิฯ ",
"pli-tv-bu-vb-pj2:1.4.1":	"อถ โข วสฺสกาโร พฺราหฺมโณ มคธมหามตฺโต ราชคเห กมฺมนฺเต อนุสญฺญายมาโน เยน ทารุคเห คณโก เตนุปสงฺกมิ; อุปสงฺกมิตฺวา ทารุคเห คณกํ เอตทโวจ—",
"pli-tv-bu-vb-pj2:1.4.2":	"“ยานิ ตานิ, ภเณ, ",
"pli-tv-bu-vb-pj2:1.4.3":	"เทวคหทารูนิ นครปฏิสงฺขาริกานิ อาปทตฺถาย นิกฺขิตฺตานิ กหํ ตานิ ทารูนี”ติ? ",
"pli-tv-bu-vb-pj2:1.4.4":	"“ตานิ, สามิ, ทารูนิ เทเวน อยฺยสฺส ธนิยสฺส กุมฺภการปุตฺตสฺส ทินฺนานี”ติฯ ",
"pli-tv-bu-vb-pj2:1.4.5":	"อถ โข วสฺสกาโร พฺราหฺมโณ มคธมหามตฺโต อนตฺตมโน อโหสิ—",
"pli-tv-bu-vb-pj2:1.4.6":	"“กถญฺหิ นาม เทโว เทวคหทารูนิ นครปฏิสงฺขาริกานิ อาปทตฺถาย นิกฺขิตฺตานิ ธนิยสฺส กุมฺภการปุตฺตสฺส ทสฺสตี”ติฯ ",
"pli-tv-bu-vb-pj2:1.4.7":	"อถ โข วสฺสกาโร พฺราหฺมโณ มคธมหามตฺโต เยน ราชา มาคโธ เสนิโย พิมฺพิสาโร เตนุปสงฺกมิ; อุปสงฺกมิตฺวา ราชานํ มาคธํ เสนิยํ พิมฺพิสารํ เอตทโวจ—",
"pli-tv-bu-vb-pj2:1.4.8":	"“สจฺจํ กิร เทเวน เทวคหทารูนิ นครปฏิสงฺขาริกานิ อาปทตฺถาย นิกฺขิตฺตานิ ธนิยสฺส กุมฺภการปุตฺตสฺส ทินฺนานี”ติ? ",
"pli-tv-bu-vb-pj2:1.4.9":	"“โก เอวมาหา”ติ? ",
"pli-tv-bu-vb-pj2:1.4.10":	"“ทารุคเห คณโก, เทวา”ติฯ ",
"pli-tv-bu-vb-pj2:1.4.11":	"“เตน หิ, พฺราหฺมณ, ทารุคเห คณกํ อาณาเปหี”ติฯ ",
"pli-tv-bu-vb-pj2:1.4.12":	"อถ โข วสฺสกาโร พฺราหฺมโณ มคธมหามตฺโต ทารุคเห คณกํ พนฺธํ อาณาเปสิฯ ",
"pli-tv-bu-vb-pj2:1.4.13":	"อทฺทส โข อายสฺมา ธนิโย กุมฺภการปุตฺโต ทารุคเห คณกํ พนฺธํ นิยฺยมานํฯ ",
"pli-tv-bu-vb-pj2:1.4.14":	"ทิสฺวาน ทารุคเห คณกํ เอตทโวจ—",
"pli-tv-bu-vb-pj2:1.4.15":	"“กิสฺส ตฺวํ, อาวุโส, พนฺโธ นิยฺยาสี”ติ? ",
"pli-tv-bu-vb-pj2:1.4.16":	"“เตสํ, ภนฺเต, ทารูนํ กิจฺจา”ติฯ ",
"pli-tv-bu-vb-pj2:1.4.17":	"“คจฺฉาวุโส, อหมฺปิ อาคจฺฉามี”ติฯ ",
"pli-tv-bu-vb-pj2:1.4.18":	"“เอยฺยาสิ, ภนฺเต, ปุราหํ หญฺญามี”ติฯ ",
"pli-tv-bu-vb-pj2:1.5.1":	"อถ โข อายสฺมา ธนิโย กุมฺภการปุตฺโต เยน รญฺโญ มาคธสฺส เสนิยสฺส พิมฺพิสารสฺส นิเวสนํ เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิฯ ",
"pli-tv-bu-vb-pj2:1.5.2":	"อถ โข ราชา มาคโธ เสนิโย พิมฺพิสาโร เยนายสฺมา ธนิโย กุมฺภการปุตฺโต เตนุปสงฺกมิ; อุปสงฺกมิตฺวา อายสฺมนฺตํ ธนิยํ กุมฺภการปุตฺตํ อภิวาเทตฺวา เอกมนฺตํ นิสีทิฯ ",
"pli-tv-bu-vb-pj2:1.5.3":	"เอกมนฺตํ นิสินฺโน โข ราชา มาคโธ เสนิโย พิมฺพิสาโร อายสฺมนฺตํ ธนิยํ กุมฺภการปุตฺตํ เอตทโวจ—",
"pli-tv-bu-vb-pj2:1.5.4":	"“สจฺจํ กิร มยา, ภนฺเต, เทวคหทารูนิ นครปฏิสงฺขาริกานิ อาปทตฺถาย นิกฺขิตฺตานิ อยฺยสฺส ทินฺนานี”ติ? ",
"pli-tv-bu-vb-pj2:1.5.5":	"“เอวํ, มหาราชา”ติฯ ",
"pli-tv-bu-vb-pj2:1.5.6":	"“มยํ โข, ภนฺเต, ราชาโน นาม พหุกิจฺจา พหุกรณียา, ",
"pli-tv-bu-vb-pj2:1.5.7":	"ทตฺวาปิ น สเรยฺยาม; ",
"pli-tv-bu-vb-pj2:1.5.8":	"อิงฺฆ, ภนฺเต, สราเปหี”ติฯ ",
"pli-tv-bu-vb-pj2:1.5.9":	"“สรสิ ตฺวํ, มหาราช, ปฐมาภิสิตฺโต เอวรูปึ วาจํ ภาสิตา—",
"pli-tv-bu-vb-pj2:1.5.10":	"‘ทินฺนญฺเญว สมณพฺราหฺมณานํ ติณกฏฺโฐทกํ ปริภุญฺชนฺตู’”ติฯ ",
"pli-tv-bu-vb-pj2:1.5.11":	"“สรามหํ, ภนฺเตฯ ",
"pli-tv-bu-vb-pj2:1.5.12":	"สนฺติ, ภนฺเต, สมณพฺราหฺมณา ลชฺชิโน กุกฺกุจฺจกา สิกฺขากามาฯ ",
"pli-tv-bu-vb-pj2:1.5.13":	"เตสํ อปฺปมตฺตเกปิ กุกฺกุจฺจํ อุปฺปชฺชติฯ ",
"pli-tv-bu-vb-pj2:1.5.14":	"เตสํ มยา สนฺธาย ภาสิตํ, ตญฺจ โข อรญฺเญ อปริคฺคหิตํฯ ",
"pli-tv-bu-vb-pj2:1.5.15":	"โส ตฺวํ, ภนฺเต, เตน เลเสน ทารูนิ อทินฺนํ หริตุํ มญฺญสิฯ ",
"pli-tv-bu-vb-pj2:1.5.16":	"กถญฺหิ นาม มาทิโส สมณํ วา พฺราหฺมณํ วา วิชิเต วสนฺตํ หเนยฺย วา พนฺเธยฺย วา ปพฺพาเชยฺย วาฯ ",
"pli-tv-bu-vb-pj2:1.5.17":	"คจฺฉ, ภนฺเต, โลเมน ตฺวํ มุตฺโตสิฯ ",
"pli-tv-bu-vb-pj2:1.5.18":	"มาสฺสุ ปุนปิ เอวรูปํ อกาสี”ติฯ ",
"pli-tv-bu-vb-pj2:1.6.1":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pj2:1.6.2":	"“อลชฺชิโน อิเม สมณา สกฺยปุตฺติยา ทุสฺสีลา มุสาวาทิโนฯ ",
"pli-tv-bu-vb-pj2:1.6.3":	"อิเม หิ นาม ธมฺมจาริโน สมจาริโน พฺราหฺมจาริโน สจฺจวาทิโน สีลวนฺโต กลฺยาณธมฺมา ปฏิชานิสฺสนฺติฯ ",
"pli-tv-bu-vb-pj2:1.6.4":	"นตฺถิ อิเมสํ สามญฺญํ, นตฺถิ อิเมสํ พฺรหฺมญฺญํฯ ",
"pli-tv-bu-vb-pj2:1.6.5":	"นฏฺฐํ อิเมสํ สามญฺญํ, นฏฺฐํ อิเมสํ พฺรหฺมญฺญํฯ ",
"pli-tv-bu-vb-pj2:1.6.6":	"กุโต อิเมสํ สามญฺญํ, กุโต อิเมสํ พฺรหฺมญฺญํฯ ",
"pli-tv-bu-vb-pj2:1.6.7":	"อปคตา อิเม สามญฺญา, อปคตา อิเม พฺรหฺมญฺญาฯ ",
"pli-tv-bu-vb-pj2:1.6.8":	"ราชานมฺปิ อิเม วญฺเจนฺติ, กึ ปนญฺเญ มนุเสฺส”ติฯ ",
"pli-tv-bu-vb-pj2:1.6.9":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-pj2:1.6.10":	"เย เต ภิกฺขู อปฺปิจฺฉา สนฺตุฏฺฐา ลชฺชิโน กุกฺกุจฺจกา สิกฺขากามา เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pj2:1.6.11":	"“กถญฺหิ นาม อายสฺมา ธนิโย กุมฺภการปุตฺโต รญฺโญ ทารูนิ อทินฺนํ อาทิยิสฺสตี”ติฯ ",
"pli-tv-bu-vb-pj2:1.6.12":	"อถ โข เต ภิกฺขู อายสฺมนฺตํ ธนิยํ กุมฺภการปุตฺตํ อเนกปริยาเยน วิครหิตฺวา ภควโต เอตมตฺถํ อาโรเจสุํฯ ",
"pli-tv-bu-vb-pj2:1.6.13":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา อายสฺมนฺตํ ธนิยํ กุมฺภการปุตฺตํ ปฏิปุจฺฉิ—",
"pli-tv-bu-vb-pj2:1.6.14":	"“สจฺจํ กิร ตฺวํ, ธนิย, รญฺโญ ทารูนิ อทินฺนํ อาทิยี”ติ? ",
"pli-tv-bu-vb-pj2:1.6.15":	"“สจฺจํ, ภควา”ติฯ ",
"pli-tv-bu-vb-pj2:1.6.16":	"วิครหิ พุทฺโธ ภควา—",
"pli-tv-bu-vb-pj2:1.6.17":	"“อนนุจฺฉวิกํ, โมฆปุริส, อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
"pli-tv-bu-vb-pj2:1.6.18":	"กถญฺหิ นาม ตฺวํ, โมฆปุริส, รญฺโญ ทารูนิ อทินฺนํ อาทิยิสฺสสิฯ ",
"pli-tv-bu-vb-pj2:1.6.19":	"เนตํ, โมฆปุริส, อปฺปสนฺนานํ วา ปสาทาย ปสนฺนานํ วา ภิโยฺยภาวาย; ",
"pli-tv-bu-vb-pj2:1.6.20":	"อถ เขฺวตํ, โมฆปุริส, อปฺปสนฺนานญฺเจว อปฺปสาทาย ปสนฺนานญฺจ เอกจฺจานํ อญฺญถตฺตายา”ติฯ ",
"pli-tv-bu-vb-pj2:1.6.21":	"เตน โข ปน สมเยน อญฺญตโร ปุราณโวหาริโก มหามตฺโต ภิกฺขูสุ ปพฺพชิโต ภควโต อวิทูเร นิสินฺโน โหติฯ ",
"pli-tv-bu-vb-pj2:1.6.22":	"อถ โข ภควา ตํ ภิกฺขุํ เอตทโวจ—",
"pli-tv-bu-vb-pj2:1.6.23":	"“กิตฺตเกน โข, ภิกฺขุ, ราชา มาคโธ เสนิโย พิมฺพิสาโร โจรํ คเหตฺวา หนติ วา พนฺธติ วา ปพฺพาเชติ วา”ติ? ",
"pli-tv-bu-vb-pj2:1.6.24":	"“ปาเทน วา, ภควา, ปาทารเหน วา”ติฯ ",
"pli-tv-bu-vb-pj2:1.6.25":	"เตน โข ปน สมเยน ราชคเห ปญฺจมาสโก ปาโท โหติฯ ",
"pli-tv-bu-vb-pj2:1.6.26":	"อถ โข ภควา อายสฺมนฺตํ ธนิยํ กุมฺภการปุตฺตํ อเนกปริยาเยน วิครหิตฺวา ทุพฺภรตาย …เป… ",
"pli-tv-bu-vb-pj2:1.6.27":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pj2:1.6.28.1":	"“โย ปน ภิกฺขุ อทินฺนํ เถยฺยสงฺขาตํ อาทิเยยฺย, ",
"pli-tv-bu-vb-pj2:1.6.29":	"ยถารูเป อทินฺนาทาเน ราชาโน โจรํ คเหตฺวา หเนยฺยุํ วา พนฺเธยฺยุํ วา ปพฺพาเชยฺยุํ วา—‘โจโรสิ พาโลสิ มูโฬฺหสิ เถโนสี’ติ, ตถารูปํ ภิกฺขุ อทินฺนํ อาทิยมาโน ",
"pli-tv-bu-vb-pj2:1.6.30":	"อยมฺปิ ปาราชิโก โหติ อสํวาโส”ติฯ ",
"pli-tv-bu-vb-pj2:1.6.31":	"เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
"pli-tv-bu-vb-pj2:2.1":	"เตน โข ปน สมเยน ฉพฺพคฺคิยา ภิกฺขู รชกตฺถรณํ คนฺตฺวา รชกภณฺฑิกํ อวหริตฺวา อารามํ หริตฺวา ภาเชสุํฯ ",
"pli-tv-bu-vb-pj2:2.2":	"ภิกฺขู เอวมาหํสุ—",
"pli-tv-bu-vb-pj2:2.3":	"“มหาปุญฺญตฺถ ตุเมฺห, อาวุโสฯ ",
"pli-tv-bu-vb-pj2:2.4":	"พหุํ ตุมฺหากํ จีวรํ อุปฺปนฺนนฺ”ติฯ ",
"pli-tv-bu-vb-pj2:2.5":	"“กุโต, อาวุโส, อมฺหากํ ปุญฺญํ, ",
"pli-tv-bu-vb-pj2:2.6":	"อิทานิ มยํ รชกตฺถรณํ คนฺตฺวา รชกภณฺฑิกํ อวหริมฺหา”ติฯ ",
"pli-tv-bu-vb-pj2:2.7":	"“นนุ, อาวุโส, ภควตา สิกฺขาปทํ ปญฺญตฺตํฯ ",
"pli-tv-bu-vb-pj2:2.8":	"กิสฺส ตุเมฺห, อาวุโส, รชกภณฺฑิกํ อวหริตฺถา”ติ? ",
"pli-tv-bu-vb-pj2:2.9":	"“สจฺจํ, อาวุโส, ภควตา สิกฺขาปทํ ปญฺญตฺตํฯ ",
"pli-tv-bu-vb-pj2:2.10":	"ตญฺจ โข คาเม, โน อรญฺเญ”ติฯ ",
"pli-tv-bu-vb-pj2:2.11":	"“นนุ, อาวุโส, ตเถเวตํ โหติฯ ",
"pli-tv-bu-vb-pj2:2.12":	"อนนุจฺฉวิกํ, อาวุโส, อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
"pli-tv-bu-vb-pj2:2.13":	"กถญฺหิ นาม ตุเมฺห, อาวุโส, รชกภณฺฑิกํ อวหริสฺสถฯ ",
"pli-tv-bu-vb-pj2:2.14":	"เนตํ, อาวุโส, อปฺปสนฺนานํ วา ปสาทาย ปสนฺนานํ วา ภิโยฺยภาวาย; ",
"pli-tv-bu-vb-pj2:2.15":	"อถ เขฺวตํ, อาวุโส, อปฺปสนฺนานญฺเจว อปฺปสาทาย ปสนฺนานญฺจ เอกจฺจานํ อญฺญถตฺตายา”ติฯ ",
"pli-tv-bu-vb-pj2:2.16":	"อถ โข เต ภิกฺขู ฉพฺพคฺคิเย ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํฯ ",
"pli-tv-bu-vb-pj2:2.17":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ฉพฺพคฺคิเย ภิกฺขู ปฏิปุจฺฉิ—",
"pli-tv-bu-vb-pj2:2.18":	"“สจฺจํ กิร ตุเมฺห, ภิกฺขเว, รชกตฺถรณํ คนฺตฺวา รชกภณฺฑิกํ อวหริตฺถา”ติ? ",
"pli-tv-bu-vb-pj2:2.19":	"“สจฺจํ, ภควา”ติฯ ",
"pli-tv-bu-vb-pj2:2.20":	"วิครหิ พุทฺโธ ภควา—",
"pli-tv-bu-vb-pj2:2.21":	"“อนนุจฺฉวิกํ, โมฆปุริสา, อนนุโลมิกํ อปฺปฏิรูปํ อสฺสามณกํ อกปฺปิยํ อกรณียํฯ ",
"pli-tv-bu-vb-pj2:2.22":	"กถญฺหิ นาม ตุเมฺห, โมฆปุริสา, รชกภณฺฑิกํ อวหริสฺสถฯ ",
"pli-tv-bu-vb-pj2:2.23":	"เนตํ, โมฆปุริสา, อปฺปสนฺนานํ วา ปสาทาย ปสนฺนานํ วา ภิโยฺยภาวาย; ",
"pli-tv-bu-vb-pj2:2.24":	"อถ เขฺวตํ, โมฆปุริสา, อปฺปสนฺนานญฺเจว อปฺปสาทาย ปสนฺนานญฺจ เอกจฺจานํ อญฺญถตฺตายา”ติฯ ",
"pli-tv-bu-vb-pj2:2.25":	"อถ โข ภควา ฉพฺพคฺคิเย ภิกฺขู อเนกปริยาเยน วิครหิตฺวา ทุพฺภรตาย …เป… ",
"pli-tv-bu-vb-pj2:2.26":	"วีริยารมฺภสฺส วณฺณํ ภาสิตฺวา ภิกฺขูนํ ตทนุจฺฉวิกํ ตทนุโลมิกํ ธมฺมึ กถํ กตฺวา ภิกฺขู อามนฺเตสิ … เป ",
"pli-tv-bu-vb-pj2:2.27":	"… เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pj2:2.28.1":	"“โย ปน ภิกฺขุ คามา วา อรญฺญา วา อทินฺนํ เถยฺยสงฺขาตํ อาทิเยยฺย, ",
"pli-tv-bu-vb-pj2:2.29":	"ยถารูเป อทินฺนาทาเน ราชาโน โจรํ คเหตฺวา หเนยฺยุํ วา พนฺเธยฺยุํ วา ปพฺพาเชยฺยุํ วา—‘โจโรสิ พาโลสิ มูโฬฺหสิ เถโนสี’ติ, ตถารูปํ ภิกฺขุ อทินฺนํ อาทิยมาโน ",
"pli-tv-bu-vb-pj2:2.30":	"อยมฺปิ ปาราชิโก โหติ อสํวาโส”ติฯ ",
"pli-tv-bu-vb-pj2:3.1":	"โย ปนาติ ",
"pli-tv-bu-vb-pj2:3.2":	"โย ยาทิโส …เป… ",
"pli-tv-bu-vb-pj2:3.3":	"ภิกฺขูติ ",
"pli-tv-bu-vb-pj2:3.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pj2:3.5":	"คาโม นาม ",
"pli-tv-bu-vb-pj2:3.6":	"เอกกุฏิโกปิ คาโม, ทฺวิกุฏิโกปิ คาโม, ติกุฏิโกปิ คาโม, จตุกุฏิโกปิ คาโม, สมนุโสฺสปิ คาโม, อมนุโสฺสปิ คาโม, ปริกฺขิตฺโตปิ คาโม, อปริกฺขิตฺโตปิ คาโม, โคนิสาทินิวิฏฺโฐปิ คาโม, โยปิ สตฺโถ อติเรกจตุมาสนิวิฏฺโฐ โสปิ วุจฺจติ คาโมฯ ",
"pli-tv-bu-vb-pj2:3.7":	"คามูปจาโร นาม ",
"pli-tv-bu-vb-pj2:3.8":	"ปริกฺขิตฺตสฺส คามสฺส อินฺทขีเล ฐิตสฺส มชฺฌิมสฺส ปุริสสฺส เลฑฺฑุปาโต, ",
"pli-tv-bu-vb-pj2:3.9":	"อปริกฺขิตฺตสฺส คามสฺส ฆรูปจาเร ฐิตสฺส มชฺฌิมสฺส ปุริสสฺส เลฑฺฑุปาโตฯ ",
"pli-tv-bu-vb-pj2:3.10":	"อรญฺญํ นาม ",
"pli-tv-bu-vb-pj2:3.11":	"ฐเปตฺวา คามญฺจ คามูปจารญฺจ อวเสสํ อรญฺญํ นามฯ ",
"pli-tv-bu-vb-pj2:3.12":	"อทินฺนํ นาม ",
"pli-tv-bu-vb-pj2:3.13":	"ยํ อทินฺนํ อนิสฺสฏฺฐํ อปริจฺจตฺตํ รกฺขิตํ โคปิตํ มมายิตํ ปรปริคฺคหิตํฯ เอตํ อทินฺนํ นามฯ ",
"pli-tv-bu-vb-pj2:3.14":	"เถยฺยสงฺขาตนฺติ ",
"pli-tv-bu-vb-pj2:3.15":	"เถยฺยจิตฺโต อวหรณจิตฺโตฯ ",
"pli-tv-bu-vb-pj2:3.16":	"อาทิเยยฺยาติ ",
"pli-tv-bu-vb-pj2:3.17":	"อาทิเยยฺย หเรยฺย อวหเรยฺย อิริยาปถํ วิโกเปยฺย ฐานา จาเวยฺย สงฺเกตํ วีตินาเมยฺยฯ ",
"pli-tv-bu-vb-pj2:3.18":	"ยถารูปํ นาม ",
"pli-tv-bu-vb-pj2:3.19":	"ปาทํ วา ปาทารหํ วา อติเรกปาทํ วาฯ ",
"pli-tv-bu-vb-pj2:3.20":	"ราชาโน นาม ",
"pli-tv-bu-vb-pj2:3.21":	"ปถพฺยาราชา ปเทสราชา มณฺฑลิกา อนฺตรโภคิกา อกฺขทสฺสา มหามตฺตา, เย วา ปน เฉชฺชเภชฺชํ กโรนฺตา อนุสาสนฺติฯ เอเต ราชาโน นามฯ ",
"pli-tv-bu-vb-pj2:3.22":	"โจโร นาม ",
"pli-tv-bu-vb-pj2:3.23":	"โย ปญฺจมาสกํ วา อติเรกปญฺจมาสกํ วา อคฺฆนกํ อทินฺนํ เถยฺยสงฺขาตํ อาทิยติฯ เอโส โจโร นามฯ ",
"pli-tv-bu-vb-pj2:3.24":	"หเนยฺยุํ วาติ ",
"pli-tv-bu-vb-pj2:3.25":	"หตฺเถน วา ปาเทน วา กสาย วา เวตฺเตน วา อฑฺฒทณฺฑเกน วา เฉชฺชาย วา หเนยฺยุํฯ ",
"pli-tv-bu-vb-pj2:3.26":	"พนฺเธยฺยุํ วาติ ",
"pli-tv-bu-vb-pj2:3.27":	"รชฺชุพนฺธเนน วา อนฺทุพนฺธเนน วา สงฺขลิกพนฺธเนน วา ฆรพนฺธเนน วา นครพนฺธเนน วา คามพนฺธเนน วา นิคมพนฺธเนน วา พนฺเธยฺยุํ, ปุริสคุตฺตึ วา กเรยฺยุํฯ ",
"pli-tv-bu-vb-pj2:3.28":	"ปพฺพาเชยฺยุํ วาติ ",
"pli-tv-bu-vb-pj2:3.29":	"คามา วา นิคมา วา นครา วา ชนปทา วา ชนปทปเทสา วา ปพฺพาเชยฺยุํฯ ",
"pli-tv-bu-vb-pj2:3.30":	"โจโรสิ พาโลสิ มูโฬฺหสิ เถโนสีติ ",
"pli-tv-bu-vb-pj2:3.31":	"ปริภาโส เอโสฯ ",
"pli-tv-bu-vb-pj2:3.32":	"ตถารูปํ นาม ",
"pli-tv-bu-vb-pj2:3.33":	"ปาทํ วา ปาทารหํ วา อติเรกปาทํ วาฯ ",
"pli-tv-bu-vb-pj2:3.34":	"อาทิยมาโนติ ",
"pli-tv-bu-vb-pj2:3.35":	"อาทิยมาโน หรมาโน อวหรมาโน อิริยาปถํ วิโกปยมาโน ฐานา จาวยมาโน สงฺเกตํ วีตินามยมาโนฯ ",
"pli-tv-bu-vb-pj2:3.36":	"อยมฺปีติ ",
"pli-tv-bu-vb-pj2:3.37":	"ปุริมํ อุปาทาย วุจฺจติฯ ",
"pli-tv-bu-vb-pj2:3.38":	"ปาราชิโก โหตีติ ",
"pli-tv-bu-vb-pj2:3.39":	"เสยฺยถาปิ นาม ปณฺฑุปลาโส พนฺธนา ปวุตฺโต อภพฺโพ หริตตฺถาย; ",
"pli-tv-bu-vb-pj2:3.40":	"เอวเมว ภิกฺขุ ปาทํ วา ปาทารหํ วา อติเรกปาทํ วา อทินฺนํ เถยฺยสงฺขาตํ อาทิยิตฺวา อสฺสมโณ โหติ อสกฺยปุตฺติโยฯ เตน วุจฺจติ— “ปาราชิโก โหตี”ติฯ ",
"pli-tv-bu-vb-pj2:3.41":	"อสํวาโสติ ",
"pli-tv-bu-vb-pj2:3.42":	"สํวาโส นาม เอกกมฺมํ เอกุทฺเทโส สมสิกฺขตาฯ เอโส สํวาโส นามฯ ",
"pli-tv-bu-vb-pj2:3.43":	"โส เตน สทฺธึ นตฺถิฯ เตน วุจฺจติ—“อสํวาโส”ติฯ ",
"pli-tv-bu-vb-pj2:4.1.1":	"ภูมฏฺฐํ ถลฏฺฐํ อากาสฏฺฐํ เวหาสฏฺฐํ อุทกฏฺฐํ นาวฏฺฐํ ยานฏฺฐํ ภารฏฺฐํ อารามฏฺฐํ วิหารฏฺฐํ เขตฺตฏฺฐํ วตฺถุฏฺฐํ คามฏฺฐํ อรญฺญฏฺฐํ อุทกํ ทนฺตโปณํ วนปฺปติ หรณกํ อุปนิธิ สุงฺกฆาตํ ปาโณ อปทํ ทฺวิปทํ จตุปฺปทํ พหุปฺปทํ โอจรโก โอณิรกฺโข สํวิทาวหาโร สงฺเกตกมฺมํ นิมิตฺตกมฺมนฺติฯ ",
"pli-tv-bu-vb-pj2:4.2.1":	"ภูมฏฺฐํ นาม ",
"pli-tv-bu-vb-pj2:4.2.2":	"ภณฺฑํ ภูมิยํ นิกฺขิตฺตํ โหติ นิขาตํ ปฏิจฺฉนฺนํฯ ",
"pli-tv-bu-vb-pj2:4.2.3":	"ภูมฏฺฐํ ภณฺฑํ อวหริสฺสามีติ เถยฺยจิตฺโต ทุติยํ วา ปริเยสติ กุทาลํ วา ปิฏกํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.2.4":	"ตตฺถ ชาตกํ กฏฺฐํ วา ลตํ วา ฉินฺทติ, อาปตฺติ ทุกฺกฏสฺสฯ ",
"pli-tv-bu-vb-pj2:4.2.5":	"ตตฺถ ปํสุํ ขณติ วา พฺยูหติ วา อุทฺธรติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.2.6":	"กุมฺภึ อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.2.7":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.2.8":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.2.9":	"อตฺตโน ภาชนํ ปเวเสตฺวา ปญฺจมาสกํ วา อติเรกปญฺจมาสกํ วา อคฺฆนกํ เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.2.10":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.2.11":	"อตฺตโน ภาชนคตํ วา กโรติ มุฏฺฐึ วา ฉินฺทติ, อาปตฺติ ปาราชิกสฺสฯ ",
"pli-tv-bu-vb-pj2:4.2.12":	"สุตฺตารุฬฺหํ ภณฺฑํ ปามงฺคํ วา กณฺฐสุตฺตกํ วา กฏิสุตฺตกํ วา สาฏกํ วา เวฐนํ วา เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.2.13":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.2.14":	"โกฏิยํ คเหตฺวา อุจฺจาเรติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.2.15":	"ฆํสนฺโต นีหรติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.2.16":	"อนฺตมโส เกสคฺคมตฺตมฺปิ กุมฺภิมุขา โมเจติ, อาปตฺติ ปาราชิกสฺสฯ ",
"pli-tv-bu-vb-pj2:4.2.17":	"สปฺปึ วา เตลํ วา มธุํ วา ผาณิตํ วา ปญฺจมาสกํ วา อติเรกปญฺจมาสกํ วา อคฺฆนกํ เถยฺยจิตฺโต เอเกน ปโยเคน ปิวติ, อาปตฺติ ปาราชิกสฺสฯ ",
"pli-tv-bu-vb-pj2:4.2.18":	"ตตฺเถว ภินฺทติ วา ฉฑฺเฑติ วา ฌาเปติ วา อปริโภคํ วา กโรติ อาปตฺติ ทุกฺกฏสฺสฯ ",
"pli-tv-bu-vb-pj2:4.3.1":	"ถลฏฺฐํ นาม ",
"pli-tv-bu-vb-pj2:4.3.2":	"ภณฺฑํ ถเล นิกฺขิตฺตํ โหติฯ ",
"pli-tv-bu-vb-pj2:4.3.3":	"ถลฏฺฐํ ภณฺฑํ อวหริสฺสามีติ เถยฺยจิตฺโต ทุติยํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.3.4":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.3.5":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.3.6":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.4.1":	"อากาสฏฺฐํ นาม ",
"pli-tv-bu-vb-pj2:4.4.2":	"ภณฺฑํ อากาสคตํ โหติฯ ",
"pli-tv-bu-vb-pj2:4.4.3":	"โมโร วา กปิญฺชโร วา ติตฺติโร วา วฏฺฏโก วา, สาฏกํ วา เวฐนํ วา หิรญฺญํ วา สุวณฺณํ วา ฉิชฺชมานํ ปตติฯ ",
"pli-tv-bu-vb-pj2:4.4.4":	"อากาสฏฺฐํ ภณฺฑํ อวหริสฺสามีติ เถยฺยจิตฺโต ทุติยํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.4.5":	"คมนํ อุปจฺฉินฺทติ, อาปตฺติ ทุกฺกฏสฺสฯ ",
"pli-tv-bu-vb-pj2:4.4.6":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.4.7":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.4.8":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.5.1":	"เวหาสฏฺฐํ นาม ",
"pli-tv-bu-vb-pj2:4.5.2":	"ภณฺฑํ เวหาสคตํ โหติฯ ",
"pli-tv-bu-vb-pj2:4.5.3":	"มญฺเจ วา ปีเฐ วา จีวรวํเส วา จีวรรชฺชุยา วา ภิตฺติขิเล วา นาคทนฺเต วา รุกฺเข วา ลคฺคิตํ โหติ, อนฺตมโส ปตฺตาธารเกปิฯ ",
"pli-tv-bu-vb-pj2:4.5.4":	"เวหาสฏฺฐํ ภณฺฑํ อวหริสฺสามีติ เถยฺยจิตฺโต ทุติยํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.5.5":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.5.6":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.5.7":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.6.1":	"อุทกฏฺฐํ นาม ",
"pli-tv-bu-vb-pj2:4.6.2":	"ภณฺฑํ อุทเก นิกฺขิตฺตํ โหติฯ ",
"pli-tv-bu-vb-pj2:4.6.3":	"อุทกฏฺฐํ ภณฺฑํ อวหริสฺสามีติ เถยฺยจิตฺโต ทุติยํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.6.4":	"นิมุชฺชติ วา อุมฺมุชฺชติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.6.5":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.6.6":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.6.7":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.6.8":	"ตตฺถ ชาตกํ อุปฺปลํ วา ปทุมํ วา ปุณฺฑรีกํ วา ภิสํ วา มจฺฉํ วา กจฺฉปํ วา ปญฺจมาสกํ วา อติเรกปญฺจมาสกํ วา อคฺฆนกํ เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.6.9":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.6.10":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.7.1":	"นาวา นาม ",
"pli-tv-bu-vb-pj2:4.7.2":	"ยาย ตรติฯ ",
"pli-tv-bu-vb-pj2:4.7.3":	"นาวฏฺฐํ นาม ",
"pli-tv-bu-vb-pj2:4.7.4":	"ภณฺฑํ นาวาย นิกฺขิตฺตํ โหติฯ ",
"pli-tv-bu-vb-pj2:4.7.5":	"“นาวฏฺฐํ ภณฺฑํ อวหริสฺสามี”ติ เถยฺยจิตฺโต ทุติยํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.7.6":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.7.7":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.7.8":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.7.9":	"นาวํ อวหริสฺสามีติ เถยฺยจิตฺโต ทุติยํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.7.10":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.7.11":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.7.12":	"พนฺธนํ โมเจติ, อาปตฺติ ทุกฺกฏสฺสฯ ",
"pli-tv-bu-vb-pj2:4.7.13":	"พนฺธนํ โมเจตฺวา อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.7.14":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.7.15":	"อุทฺธํ วา อโธ วา ติริยํ วา อนฺตมโส เกสคฺคมตฺตมฺปิ สงฺกาเมติ, อาปตฺติ ปาราชิกสฺสฯ ",
"pli-tv-bu-vb-pj2:4.8.1":	"ยานํ นาม ",
"pli-tv-bu-vb-pj2:4.8.2":	"วยฺหํ รโถ สกฏํ สนฺทมานิกาฯ ",
"pli-tv-bu-vb-pj2:4.8.3":	"ยานฏฺฐํ นาม ",
"pli-tv-bu-vb-pj2:4.8.4":	"ภณฺฑํ ยาเน นิกฺขิตฺตํ โหติฯ ",
"pli-tv-bu-vb-pj2:4.8.5":	"ยานฏฺฐํ ภณฺฑํ อวหริสฺสามีติ เถยฺยจิตฺโต ทุติยํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.8.6":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.8.7":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.8.8":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.8.9":	"ยานํ อวหริสฺสามีติ เถยฺยจิตฺโต ทุติยํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.8.10":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.8.11":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.8.12":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.9.1":	"ภาโร นาม ",
"pli-tv-bu-vb-pj2:4.9.2":	"สีสภาโร ขนฺธภาโร กฏิภาโร โอลมฺพโกฯ ",
"pli-tv-bu-vb-pj2:4.9.3":	"สีเส ภารํ เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.9.4":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.9.5":	"ขนฺธํ โอโรเปติ, อาปตฺติ ปาราชิกสฺสฯ ",
"pli-tv-bu-vb-pj2:4.9.6":	"ขนฺเธ ภารํ เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.9.7":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.9.8":	"กฏึ โอโรเปติ, อาปตฺติ ปาราชิกสฺสฯ ",
"pli-tv-bu-vb-pj2:4.9.9":	"กฏิยา ภารํ เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.9.10":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.9.11":	"หตฺเถน คณฺหาติ, อาปตฺติ ปาราชิกสฺสฯ ",
"pli-tv-bu-vb-pj2:4.9.12":	"หตฺเถ ภารํ เถยฺยจิตฺโต ภูมิยํ นิกฺขิปติ, อาปตฺติ ปาราชิกสฺสฯ ",
"pli-tv-bu-vb-pj2:4.9.13":	"เถยฺยจิตฺโต ภูมิโต คณฺหาติ, อาปตฺติ ปาราชิกสฺสฯ ",
"pli-tv-bu-vb-pj2:4.10.1":	"อาราโม นาม ",
"pli-tv-bu-vb-pj2:4.10.2":	"ปุปฺผาราโม ผลาราโมฯ ",
"pli-tv-bu-vb-pj2:4.10.3":	"อารามฏฺฐํ นาม ",
"pli-tv-bu-vb-pj2:4.10.4":	"ภณฺฑํ อาราเม จตูหิ ฐาเนหิ นิกฺขิตฺตํ โหติ— ภูมฏฺฐํ ถลฏฺฐํ, อากาสฏฺฐํ, เวหาสฏฺฐํฯ ",
"pli-tv-bu-vb-pj2:4.10.5":	"อารามฏฺฐํ ภณฺฑํ อวหริสฺสามีติ เถยฺยจิตฺโต ทุติยํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.10.6":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.10.7":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.10.8":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.10.9":	"ตตฺถ ชาตกํ มูลํ วา ตจํ วา ปตฺตํ วา ปุปฺผํ วา ผลํ วา ปญฺจมาสกํ วา อติเรกปญฺจมาสกํ วา อคฺฆนกํ เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.10.10":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.10.11":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.10.12":	"อารามํ อภิยุญฺชติ, อาปตฺติ ทุกฺกฏสฺสฯ ",
"pli-tv-bu-vb-pj2:4.10.13":	"สามิกสฺส วิมตึ อุปฺปาเทติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.10.14":	"สามิโก น มยฺหํ ภวิสฺสตีติ ธุรํ นิกฺขิปติ, อาปตฺติ ปาราชิกสฺสฯ ",
"pli-tv-bu-vb-pj2:4.10.15":	"ธมฺมํ จรนฺโต สามิกํ ปราเชติ, อาปตฺติ ปาราชิกสฺสฯ ",
"pli-tv-bu-vb-pj2:4.10.16":	"ธมฺมํ จรนฺโต ปรชฺชติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.11.1":	"วิหารฏฺฐํ นาม ",
"pli-tv-bu-vb-pj2:4.11.2":	"ภณฺฑํ วิหาเร จตูหิ ฐาเนหิ นิกฺขิตฺตํ โหติ— ภูมฏฺฐํ, ถลฏฺฐํ, อากาสฏฺฐํ, เวหาสฏฺฐํฯ ",
"pli-tv-bu-vb-pj2:4.11.3":	"วิหารฏฺฐํ ภณฺฑํ อวหริสฺสามีติ เถยฺยจิตฺโต ทุติยํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.11.4":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.11.5":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.11.6":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.11.7":	"วิหารํ อภิยุญฺชติ, อาปตฺติ ทุกฺกฏสฺสฯ ",
"pli-tv-bu-vb-pj2:4.11.8":	"สามิกสฺส วิมตึ อุปฺปาเทติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.11.9":	"สามิโก น มยฺหํ ภวิสฺสตีติ ธุรํ นิกฺขิปติ, อาปตฺติ ปาราชิกสฺสฯ ",
"pli-tv-bu-vb-pj2:4.11.10":	"ธมฺมํ จรนฺโต สามิกํ ปราเชติ, อาปตฺติ ปาราชิกสฺสฯ ",
"pli-tv-bu-vb-pj2:4.11.11":	"ธมฺมํ จรนฺโต ปรชฺชติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.12.1":	"เขตฺตํ นาม ",
"pli-tv-bu-vb-pj2:4.12.2":	"ยตฺถ ปุพฺพณฺณํ วา อปรณฺณํ วา ชายติฯ ",
"pli-tv-bu-vb-pj2:4.12.3":	"เขตฺตฏฺฐํ นาม ",
"pli-tv-bu-vb-pj2:4.12.4":	"ภณฺฑํ เขตฺเต จตูหิ ฐาเนหิ นิกฺขิตฺตํ โหติ— ภูมฏฺฐํ, ถลฏฺฐํ, อากาสฏฺฐํ, เวหาสฏฺฐํฯ ",
"pli-tv-bu-vb-pj2:4.12.5":	"เขตฺตฏฺฐํ ภณฺฑํ อวหริสฺสามีติ เถยฺยจิตฺโต ทุติยํ วา ปริเยสติ คจฺฉติ วา, อาปตฺติ, ทุกฺกฏสฺสฯ ",
"pli-tv-bu-vb-pj2:4.12.6":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.12.7":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.12.8":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.12.9":	"ตตฺถ ชาตกํ ปุพฺพณฺณํ วา อปรณฺณํ วา ปญฺจมาสกํ วา อติเรกปญฺจมาสกํ วา อคฺฆนกํ เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.12.10":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.12.11":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.12.12":	"เขตฺตํ อภิยุญฺชติ, อาปตฺติ ทุกฺกฏสฺสฯ ",
"pli-tv-bu-vb-pj2:4.12.13":	"สามิกสฺส วิมตึ อุปฺปาเทติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.12.14":	"สามิโก น มยฺหํ ภวิสฺสตีติ ธุรํ นิกฺขิปติ, อาปตฺติ ปาราชิกสฺสฯ ",
"pli-tv-bu-vb-pj2:4.12.15":	"ธมฺมํ จรนฺโต สามิกํ ปราเชติ, อาปตฺติ ปาราชิกสฺสฯ ",
"pli-tv-bu-vb-pj2:4.12.16":	"ธมฺมํ จรนฺโต ปรชฺชติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.12.17":	"ขีลํ วา รชฺชุํ วา วตึ วา มริยาทํ วา สงฺกาเมติ, อาปตฺติ ทุกฺกฏสฺสฯ ",
"pli-tv-bu-vb-pj2:4.12.18":	"เอกํ ปโยคํ อนาคเต, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.12.19":	"ตสฺมึ ปโยเค อาคเต, อาปตฺติ ปาราชิกสฺสฯ ",
"pli-tv-bu-vb-pj2:4.13.1":	"วตฺถุ นาม ",
"pli-tv-bu-vb-pj2:4.13.2":	"อารามวตฺถุ วิหารวตฺถุฯ ",
"pli-tv-bu-vb-pj2:4.13.3":	"วตฺถุฏฺฐํ นาม ",
"pli-tv-bu-vb-pj2:4.13.4":	"ภณฺฑํ วตฺถุสฺมึ จตูหิ ฐาเนหิ นิกฺขิตฺตํ โหติ— ภูมฏฺฐํ, ถลฏฺฐํ, อากาสฏฺฐํ, เวหาสฏฺฐํฯ ",
"pli-tv-bu-vb-pj2:4.13.5":	"วตฺถุฏฺฐํ ภณฺฑํ อวหริสฺสามีติ เถยฺยจิตฺโต ทุติยํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.13.6":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.13.7":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.13.8":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.13.9":	"วตฺถุํ อภิยุญฺชติ, อาปตฺติ ทุกฺกฏสฺสฯ ",
"pli-tv-bu-vb-pj2:4.13.10":	"สามิกสฺส วิมตึ อุปฺปาเทติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.13.11":	"สามิโก น มยฺหํ ภวิสฺสตีติ ธุรํ นิกฺขิปติ, อาปตฺติ ปาราชิกสฺสฯ ",
"pli-tv-bu-vb-pj2:4.13.12":	"ธมฺมํ จรนฺโต สามิกํ ปราเชติ, อาปตฺติ ปาราชิกสฺสฯ ",
"pli-tv-bu-vb-pj2:4.13.13":	"ธมฺมํ จรนฺโต ปรชฺชติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.13.14":	"ขีลํ วา รชฺชุํ วา วตึ วา ปาการํ วา สงฺกาเมติ, อาปตฺติ ทุกฺกฏสฺสฯ ",
"pli-tv-bu-vb-pj2:4.13.15":	"เอกํ ปโยคํ อนาคเต อาปตฺติ ถุลฺลจฺจยสฺสฯ ",
"pli-tv-bu-vb-pj2:4.13.16":	"ตสฺมึ ปโยเค อาคเต อาปตฺติ ปาราชิกสฺสฯ ",
"pli-tv-bu-vb-pj2:4.14.1":	"คามฏฺฐํ นาม ",
"pli-tv-bu-vb-pj2:4.14.2":	"ภณฺฑํ คาเม จตูหิ ฐาเนหิ นิกฺขิตฺตํ โหติ— ภูมฏฺฐํ, ถลฏฺฐํ, อากาสฏฺฐํ, เวหาสฏฺฐํฯ ",
"pli-tv-bu-vb-pj2:4.14.3":	"คามฏฺฐํ ภณฺฑํ อวหริสฺสามีติ เถยฺยจิตฺโต ทุติยํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.14.4":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.14.5":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.14.6":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.15.1":	"อรญฺญํ นาม ",
"pli-tv-bu-vb-pj2:4.15.2":	"ยํ มนุสฺสานํ ปริคฺคหิตํ โหติ, ตํ อรญฺญํฯ ",
"pli-tv-bu-vb-pj2:4.15.3":	"อรญฺญฏฺฐํ นาม ",
"pli-tv-bu-vb-pj2:4.15.4":	"ภณฺฑํ อรญฺเญ จตูหิ ฐาเนหิ นิกฺขิตฺตํ โหติ— ภูมฏฺฐํ, ถลฏฺฐํ, อากาสฏฺฐํ, เวหาสฏฺฐํฯ ",
"pli-tv-bu-vb-pj2:4.15.5":	"อรญฺญฏฺฐํ ภณฺฑํ อวหริสฺสามีติ เถยฺยจิตฺโต ทุติยํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
"pli-tv-bu-vb-pj2:4.15.6":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.15.7":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.15.8":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.15.9":	"ตตฺถ ชาตกํ กฏฺฐํ วา ลตํ วา ติณํ วา ปญฺจมาสกํ วา อติเรกปญฺจมาสกํ วา อคฺฆนกํ เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.15.10":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.15.11":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.16.1":	"อุทกํ นาม ",
"pli-tv-bu-vb-pj2:4.16.2":	"ภาชนคตํ วา โหติ โปกฺขรณิยา วา ตฬาเก วาฯ ",
"pli-tv-bu-vb-pj2:4.16.3":	"เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.16.4":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.16.5":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.16.6":	"อตฺตโน ภาชนํ ปเวเสตฺวา ปญฺจมาสกํ วา อติเรกปญฺจมาสกํ วา อคฺฆนกํ อุทกํ เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.16.7":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.16.8":	"อตฺตโน ภาชนคตํ กโรติ, อาปตฺติ ปาราชิกสฺสฯ ",
"pli-tv-bu-vb-pj2:4.16.9":	"มริยาทํ ภินฺทติ, อาปตฺติ ทุกฺกฏสฺสฯ ",
"pli-tv-bu-vb-pj2:4.16.10":	"มริยาทํ ภินฺทิตฺวา ปญฺจมาสกํ วา อติเรกปญฺจมาสกํ วา อคฺฆนกํ อุทกํ นิกฺขาเมติ, อาปตฺติ ปาราชิกสฺสฯ ",
"pli-tv-bu-vb-pj2:4.16.11":	"อติเรกมาสกํ วา อูนปญฺจมาสกํ วา อคฺฆนกํ อุทกํ นิกฺขาเมติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.16.12":	"มาสกํ วา อูนมาสกํ วา อคฺฆนกํ อุทกํ นิกฺขาเมติ, อาปตฺติ ทุกฺกฏสฺสฯ ",
"pli-tv-bu-vb-pj2:4.17.1":	"ทนฺตโปณํ นาม ",
"pli-tv-bu-vb-pj2:4.17.2":	"ฉินฺนํ วา อจฺฉินฺนํ วาฯ ",
"pli-tv-bu-vb-pj2:4.17.3":	"ปญฺจมาสกํ วา อติเรกปญฺจมาสกํ วา อคฺฆนกํ เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.17.4":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.17.5":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.18.1":	"วนปฺปติ นาม ",
"pli-tv-bu-vb-pj2:4.18.2":	"โย มนุสฺสานํ ปริคฺคหิโต โหติ รุกฺโข ปริโภโคฯ ",
"pli-tv-bu-vb-pj2:4.18.3":	"เถยฺยจิตฺโต ฉินฺทติ, ปหาเร ปหาเร อาปตฺติ ทุกฺกฏสฺสฯ ",
"pli-tv-bu-vb-pj2:4.18.4":	"เอกํ ปหารํ อนาคเต, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.18.5":	"ตสฺมึ ปหาเร อาคเต, อาปตฺติ ปาราชิกสฺสฯ ",
"pli-tv-bu-vb-pj2:4.19.1":	"หรณกํ นาม ",
"pli-tv-bu-vb-pj2:4.19.2":	"อญฺญสฺส หรณกํ ภณฺฑํฯ ",
"pli-tv-bu-vb-pj2:4.19.3":	"เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.19.4":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.19.5":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.19.6":	"สหภณฺฑหารกํ ปทสา เนสฺสามีติ ปฐมํ ปาทํ สงฺกาเมติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.19.7":	"ทุติยํ ปาทํ สงฺกาเมติ, อาปตฺติ ปาราชิกสฺสฯ ",
"pli-tv-bu-vb-pj2:4.19.8":	"ปติตํ ภณฺฑํ คเหสฺสามีติ ปาตาเปติ, อาปตฺติ ทุกฺกฏสฺสฯ ",
"pli-tv-bu-vb-pj2:4.19.9":	"ปติตํ ภณฺฑํ ปญฺจมาสกํ วา อติเรกปญฺจมาสกํ วา อคฺฆนกํ เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.19.10":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.19.11":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.20.1":	"อุปนิธิ นาม ",
"pli-tv-bu-vb-pj2:4.20.2":	"อุปนิกฺขิตฺตํ ภณฺฑํฯ ",
"pli-tv-bu-vb-pj2:4.20.3":	"เทหิ เม ภณฺฑนฺติ วุจฺจมาโน นาหํ คณฺหามีติ ภณติ, อาปตฺติ ทุกฺกฏสฺสฯ ",
"pli-tv-bu-vb-pj2:4.20.4":	"สามิกสฺส วิมตึ อุปฺปาเทติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.20.5":	"สามิโก น มยฺหํ ทสฺสตีติ ธุรํ นิกฺขิปติ, อาปตฺติ ปาราชิกสฺสฯ ",
"pli-tv-bu-vb-pj2:4.20.6":	"ธมฺมํ จรนฺโต สามิกํ ปราเชติ, อาปตฺติ ปาราชิกสฺสฯ ",
"pli-tv-bu-vb-pj2:4.20.7":	"ธมฺมํ จรนฺโต ปรชฺชติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.21.1":	"สุงฺกฆาตํ นาม ",
"pli-tv-bu-vb-pj2:4.21.2":	"รญฺญา ฐปิตํ โหติ ปพฺพตขณฺเฑ วา นทีติตฺเถ วา คามทฺวาเร วา—",
"pli-tv-bu-vb-pj2:4.21.3":	"“อตฺร ปวิฏฺฐสฺส สุงฺกํ คณฺหนฺตู”ติฯ ",
"pli-tv-bu-vb-pj2:4.21.4":	"ตตฺร ปวิสิตฺวา ราชคฺคํ ภณฺฑํ ปญฺจมาสกํ วา อติเรกปญฺจมาสกํ วา อคฺฆนกํ เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.21.5":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.21.6":	"ปฐมํ ปาทํ สุงฺกฆาตํ อติกฺกาเมติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.21.7":	"ทุติยํ ปาทํ อติกฺกาเมติ, อาปตฺติ ปาราชิกสฺสฯ ",
"pli-tv-bu-vb-pj2:4.21.8":	"อนฺโตสุงฺกฆาเต ฐิโต พหิสุงฺกฆาตํ ปาเตติ, อาปตฺติ ปาราชิกสฺสฯ ",
"pli-tv-bu-vb-pj2:4.21.9":	"สุงฺกํ ปริหรติ, อาปตฺติ ทุกฺกฏสฺสฯ ",
"pli-tv-bu-vb-pj2:4.22.1":	"ปาโณ นาม ",
"pli-tv-bu-vb-pj2:4.22.2":	"มนุสฺสปาโณ วุจฺจติฯ ",
"pli-tv-bu-vb-pj2:4.22.3":	"เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.22.4":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.22.5":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.22.6":	"ปทสา เนสฺสามีติ ปฐมํ ปาทํ สงฺกาเมติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.22.7":	"ทุติยํ ปาทํ สงฺกาเมติ, อาปตฺติ ปาราชิกสฺสฯ ",
"pli-tv-bu-vb-pj2:4.23.1":	"อปทํ นาม ",
"pli-tv-bu-vb-pj2:4.23.2":	"อหิ มจฺฉาฯ ",
"pli-tv-bu-vb-pj2:4.23.3":	"ปญฺจมาสกํ วา อติเรกปญฺจมาสกํ วา อคฺฆนกํ เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.23.4":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.23.5":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.24.1":	"ทฺวิปทํ นาม ",
"pli-tv-bu-vb-pj2:4.24.2":	"มนุสฺสา, ปกฺขชาตาฯ ",
"pli-tv-bu-vb-pj2:4.24.3":	"เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.24.4":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.24.5":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.24.6":	"ปทสา เนสฺสามีติ ปฐมํ ปาทํ สงฺกาเมติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.24.7":	"ทุติยํ ปาทํ สงฺกาเมติ, อาปตฺติ ปาราชิกสฺสฯ ",
"pli-tv-bu-vb-pj2:4.25.1":	"จตุปฺปทํ นาม—",
"pli-tv-bu-vb-pj2:4.25.2":	"หตฺถี อสฺสา โอฏฺฐา โคณา คทฺรภา ปสุกาฯ ",
"pli-tv-bu-vb-pj2:4.25.3":	"เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.25.4":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.25.5":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.25.6":	"ปทสา เนสฺสามีติ ปฐมํ ปาทํ สงฺกาเมติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.25.7":	"ทุติยํ ปาทํ สงฺกาเมติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.25.8":	"ตติยํ ปาทํ สงฺกาเมติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.25.9":	"จตุตฺถํ ปาทํ สงฺกาเมติ, อาปตฺติ ปาราชิกสฺสฯ ",
"pli-tv-bu-vb-pj2:4.26.1":	"พหุปฺปทํ นาม—",
"pli-tv-bu-vb-pj2:4.26.2":	"วิจฺฉิกา สตปที อุจฺจาลิงฺคปาณกาฯ ",
"pli-tv-bu-vb-pj2:4.26.3":	"ปญฺจมาสกํ วา อติเรกปญฺจมาสกํ วา อคฺฆนกํ เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.26.4":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.26.5":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.26.6":	"ปทสา เนสฺสามีติ สงฺกาเมติ, ปเท ปเท อาปตฺติ ถุลฺลจฺจยสฺสฯ ",
"pli-tv-bu-vb-pj2:4.26.7":	"ปจฺฉิมํ ปาทํ สงฺกาเมติ, อาปตฺติ ปาราชิกสฺสฯ ",
"pli-tv-bu-vb-pj2:4.27.1":	"โอจรโก นาม ",
"pli-tv-bu-vb-pj2:4.27.2":	"ภณฺฑํ โอจริตฺวา ",
"pli-tv-bu-vb-pj2:4.27.3":	"อาจิกฺขติ—“อิตฺถนฺนามํ ภณฺฑํ อวหรา”ติ, อาปตฺติ ทุกฺกฏสฺสฯ ",
"pli-tv-bu-vb-pj2:4.27.4":	"โส ตํ ภณฺฑํ อวหรติ, อาปตฺติ อุภินฺนํ ปาราชิกสฺสฯ ",
"pli-tv-bu-vb-pj2:4.28.1":	"โอณิรกฺโข นาม ",
"pli-tv-bu-vb-pj2:4.28.2":	"อาหฏํ ภณฺฑํ โคเปนฺโต ",
"pli-tv-bu-vb-pj2:4.28.3":	"ปญฺจมาสกํ วา อติเรกปญฺจมาสกํ วา อคฺฆนกํ เถยฺยจิตฺโต อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:4.28.4":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:4.28.5":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:4.29.1":	"สํวิทาวหาโร นาม ",
"pli-tv-bu-vb-pj2:4.29.2":	"สมฺพหุลา สํวิทหิตฺวา ",
"pli-tv-bu-vb-pj2:4.29.3":	"เอโก ภณฺฑํ อวหรติ, อาปตฺติ สพฺเพสํ ปาราชิกสฺสฯ ",
"pli-tv-bu-vb-pj2:4.30.1":	"สงฺเกตกมฺมํ นาม ",
"pli-tv-bu-vb-pj2:4.30.2":	"สงฺเกตํ กโรติ— “ปุเรภตฺตํ วา ปจฺฉาภตฺตํ วา รตฺตึ วา ทิวา วา ",
"pli-tv-bu-vb-pj2:4.30.3":	"เตน สงฺเกเตน ตํ ภณฺฑํ อวหรา”ติ, อาปตฺติ ทุกฺกฏสฺสฯ ",
"pli-tv-bu-vb-pj2:4.30.4":	"เตน สงฺเกเตน ตํ ภณฺฑํ อวหรติ, อาปตฺติ อุภินฺนํ ปาราชิกสฺสฯ ",
"pli-tv-bu-vb-pj2:4.30.5":	"ตํ สงฺเกตํ ปุเร วา ปจฺฉา วา ตํ ภณฺฑํ อวหรติ, มูลฏฺฐสฺส อนาปตฺติฯ ",
"pli-tv-bu-vb-pj2:4.30.6":	"อวหารกสฺส อาปตฺติ ปาราชิกสฺสฯ ",
"pli-tv-bu-vb-pj2:4.31.1":	"นิมิตฺตกมฺมํ นาม ",
"pli-tv-bu-vb-pj2:4.31.2":	"นิมิตฺตํ กโรติฯ ",
"pli-tv-bu-vb-pj2:4.31.3":	"อกฺขึ วา นิขณิสฺสามิ ภมุกํ วา อุกฺขิปิสฺสามิ สีสํ วา อุกฺขิปิสฺสามิ, เตน นิมิตฺเตน ตํ ภณฺฑํ อวหราติ, อาปตฺติ ทุกฺกฏสฺสฯ ",
"pli-tv-bu-vb-pj2:4.31.4":	"เตน นิมิตฺเตน ตํ ภณฺฑํ อวหรติ, อาปตฺติ อุภินฺนํ ปาราชิกสฺสฯ ",
"pli-tv-bu-vb-pj2:4.31.5":	"ตํ นิมิตฺตํ ปุเร วา ปจฺฉา วา ตํ ภณฺฑํ อวหรติ, มูลฏฺฐสฺส อนาปตฺติฯ ",
"pli-tv-bu-vb-pj2:4.31.6":	"อวหารกสฺส อาปตฺติ ปาราชิกสฺสฯ ",
"pli-tv-bu-vb-pj2:5.1.1":	"ภิกฺขุ ภิกฺขุํ อาณาเปติ—",
"pli-tv-bu-vb-pj2:5.1.2":	"“อิตฺถนฺนามํ ภณฺฑํ อวหรา”ติ, อาปตฺติ ทุกฺกฏสฺสฯ ",
"pli-tv-bu-vb-pj2:5.1.3":	"โส ตํ มญฺญมาโน ตํ อวหรติ, อาปตฺติ อุภินฺนํ ปาราชิกสฺสฯ ",
"pli-tv-bu-vb-pj2:5.1.4":	"ภิกฺขุ ภิกฺขุํ อาณาเปติ—",
"pli-tv-bu-vb-pj2:5.1.5":	"“อิตฺถนฺนามํ ภณฺฑํ อวหรา”ติ, อาปตฺติ ทุกฺกฏสฺสฯ ",
"pli-tv-bu-vb-pj2:5.1.6":	"โส ตํ มญฺญมาโน อญฺญํ อวหรติ, ",
"pli-tv-bu-vb-pj2:5.1.7":	"มูลฏฺฐสฺส อนาปตฺติฯ ",
"pli-tv-bu-vb-pj2:5.1.8":	"อวหารกสฺส อาปตฺติ ปาราชิกสฺสฯ ",
"pli-tv-bu-vb-pj2:5.1.9":	"ภิกฺขุ ภิกฺขุํ อาณาเปติ—",
"pli-tv-bu-vb-pj2:5.1.10":	"“อิตฺถนฺนามํ ภณฺฑํ อวหรา”ติ, อาปตฺติ ทุกฺกฏสฺสฯ ",
"pli-tv-bu-vb-pj2:5.1.11":	"โส อญฺญํ มญฺญมาโน ตํ อวหรติ, ",
"pli-tv-bu-vb-pj2:5.1.12":	"อาปตฺติ อุภินฺนํ ปาราชิกสฺสฯ ",
"pli-tv-bu-vb-pj2:5.1.13":	"ภิกฺขุ ภิกฺขุํ อาณาเปติ—",
"pli-tv-bu-vb-pj2:5.1.14":	"“อิตฺถนฺนามํ ภณฺฑํ อวหรา”ติ, อาปตฺติ ทุกฺกฏสฺสฯ ",
"pli-tv-bu-vb-pj2:5.1.15":	"โส อญฺญํ มญฺญมาโน อญฺญํ อวหรติ, ",
"pli-tv-bu-vb-pj2:5.1.16":	"มูลฏฺฐสฺส อนาปตฺติฯ ",
"pli-tv-bu-vb-pj2:5.1.17":	"อวหารกสฺส อาปตฺติ ปาราชิกสฺสฯ ",
"pli-tv-bu-vb-pj2:5.2.1":	"ภิกฺขุ ภิกฺขุํ อาณาเปติ—",
"pli-tv-bu-vb-pj2:5.2.2":	"“อิตฺถนฺนามสฺส ปาวท—‘อิตฺถนฺนาโม อิตฺถนฺนามสฺส ปาวทตุ—อิตฺถนฺนาโม อิตฺถนฺนามํ ภณฺฑํ อวหรตู’”ติ, ",
"pli-tv-bu-vb-pj2:5.2.3":	"อาปตฺติ ทุกฺกฏสฺสฯ ",
"pli-tv-bu-vb-pj2:5.2.4":	"โส อิตรสฺส อาโรเจติ, อาปตฺติ ทุกฺกฏสฺสฯ ",
"pli-tv-bu-vb-pj2:5.2.5":	"อวหารโก ปฏิคฺคณฺหาติ, มูลฏฺฐสฺส อาปตฺติ ถุลฺลจฺจยสฺสฯ ",
"pli-tv-bu-vb-pj2:5.2.6":	"โส ตํ ภณฺฑํ อวหรติ, อาปตฺติ สพฺเพสํ ปาราชิกสฺสฯ ",
"pli-tv-bu-vb-pj2:5.2.7":	"ภิกฺขุ ภิกฺขุํ อาณาเปติ—",
"pli-tv-bu-vb-pj2:5.2.8":	"“อิตฺถนฺนามสฺส ปาวท—‘อิตฺถนฺนาโม อิตฺถนฺนามสฺส ปาวทตุ—อิตฺถนฺนาโม อิตฺถนฺนามํ ภณฺฑํ อวหรตู’”ติ, ",
"pli-tv-bu-vb-pj2:5.2.9":	"อาปตฺติ ทุกฺกฏสฺสฯ ",
"pli-tv-bu-vb-pj2:5.2.10":	"โส อญฺญํ อาณาเปติ, อาปตฺติ ทุกฺกฏสฺสฯ ",
"pli-tv-bu-vb-pj2:5.2.11":	"อวหารโก ปฏิคฺคณฺหาติ, อาปตฺติ ทุกฺกฏสฺสฯ ",
"pli-tv-bu-vb-pj2:5.2.12":	"โส ตํ ภณฺฑํ อวหรติ, มูลฏฺฐสฺส อนาปตฺติฯ ",
"pli-tv-bu-vb-pj2:5.2.13":	"อาณาปกสฺส จ อวหารกสฺส จ อาปตฺติ ปาราชิกสฺสฯ ",
"pli-tv-bu-vb-pj2:5.3.1":	"ภิกฺขุ ภิกฺขุํ อาณาเปติ—",
"pli-tv-bu-vb-pj2:5.3.2":	"“อิตฺถนฺนามํ ภณฺฑํ อวหรา”ติ, ",
"pli-tv-bu-vb-pj2:5.3.3":	"อาปตฺติ ทุกฺกฏสฺสฯ ",
"pli-tv-bu-vb-pj2:5.3.4":	"โส คนฺตฺวา ปุน ปจฺจาคจฺฉติ—",
"pli-tv-bu-vb-pj2:5.3.5":	"“นาหํ สกฺโกมิ ตํ ภณฺฑํ อวหริตุนฺ”ติฯ ",
"pli-tv-bu-vb-pj2:5.3.6":	"โส ปุน อาณาเปติ—",
"pli-tv-bu-vb-pj2:5.3.7":	"“ยทา สกฺโกสิ ตทา ตํ ภณฺฑํ อวหรา”ติ, ",
"pli-tv-bu-vb-pj2:5.3.8":	"อาปตฺติ ทุกฺกฏสฺสฯ ",
"pli-tv-bu-vb-pj2:5.3.9":	"โส ตํ ภณฺฑํ อวหรติ, ",
"pli-tv-bu-vb-pj2:5.3.10":	"อาปตฺติ อุภินฺนํ ปาราชิกสฺสฯ ",
"pli-tv-bu-vb-pj2:5.4.1":	"ภิกฺขุ ภิกฺขุํ อาณาเปติ—",
"pli-tv-bu-vb-pj2:5.4.2":	"“อิตฺถนฺนามํ ภณฺฑํ อวหรา”ติ, ",
"pli-tv-bu-vb-pj2:5.4.3":	"อาปตฺติ ทุกฺกฏสฺสฯ ",
"pli-tv-bu-vb-pj2:5.4.4":	"โส อาณาเปตฺวา วิปฺปฏิสารี น สาเวติ—",
"pli-tv-bu-vb-pj2:5.4.5":	"“มา อวหรี”ติฯ ",
"pli-tv-bu-vb-pj2:5.4.6":	"โส ตํ ภณฺฑํ อวหรติ, ",
"pli-tv-bu-vb-pj2:5.4.7":	"อาปตฺติ อุภินฺนํ ปาราชิกสฺสฯ ",
"pli-tv-bu-vb-pj2:5.4.8":	"ภิกฺขุ ภิกฺขุํ อาณาเปติ—",
"pli-tv-bu-vb-pj2:5.4.9":	"“อิตฺถนฺนามํ ภณฺฑํ อวหรา”ติ, ",
"pli-tv-bu-vb-pj2:5.4.10":	"อาปตฺติ ทุกฺกฏสฺสฯ ",
"pli-tv-bu-vb-pj2:5.4.11":	"โส อาณาเปตฺวา วิปฺปฏิสารี สาเวติ—",
"pli-tv-bu-vb-pj2:5.4.12":	"“มา อวหรี”ติฯ ",
"pli-tv-bu-vb-pj2:5.4.13":	"โส “อาณตฺโต อหํ ตยา”ติ, ตํ ภณฺฑํ อวหรติ, ",
"pli-tv-bu-vb-pj2:5.4.14":	"มูลฏฺฐสฺส อนาปตฺติฯ ",
"pli-tv-bu-vb-pj2:5.4.15":	"อวหารกสฺส อาปตฺติ ปาราชิกสฺสฯ ",
"pli-tv-bu-vb-pj2:5.4.16":	"ภิกฺขุ ภิกฺขุํ อาณาเปติ—",
"pli-tv-bu-vb-pj2:5.4.17":	"“อิตฺถนฺนามํ ภณฺฑํ อวหรา”ติ, ",
"pli-tv-bu-vb-pj2:5.4.18":	"อาปตฺติ ทุกฺกฏสฺสฯ ",
"pli-tv-bu-vb-pj2:5.4.19":	"โส อาณาเปตฺวา วิปฺปฏิสารี สาเวติ—",
"pli-tv-bu-vb-pj2:5.4.20":	"“มา อวหรี”ติฯ ",
"pli-tv-bu-vb-pj2:5.4.21":	"โส “สาธู”ติ? ",
"pli-tv-bu-vb-pj2:5.4.22":	"โอรมติ, อุภินฺนํ อนาปตฺติฯ ",
"pli-tv-bu-vb-pj2:6.1.1":	"ปญฺจหิ อากาเรหิ อทินฺนํ อาทิยนฺตสฺส อาปตฺติ ปาราชิกสฺส—",
"pli-tv-bu-vb-pj2:6.1.2":	"ปรปริคฺคหิตญฺจ โหติ, ",
"pli-tv-bu-vb-pj2:6.1.3":	"ปรปริคฺคหิตสญฺญี จ, ",
"pli-tv-bu-vb-pj2:6.1.4":	"ครุโก จ โหติ ปริกฺขาโร, ปญฺจมาสโก วา อติเรกปญฺจมาสโก วา,ฯ ",
"pli-tv-bu-vb-pj2:6.1.5":	"เถยฺยจิตฺตญฺจ ปจฺจุปฏฺฐิตํ โหติฯ ",
"pli-tv-bu-vb-pj2:6.1.6":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:6.1.7":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:6.1.8":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:6.1.9":	"ปญฺจหิ อากาเรหิ อทินฺนํ อาทิยนฺตสฺส อาปตฺติ ถุลฺลจฺจยสฺส—",
"pli-tv-bu-vb-pj2:6.1.10":	"ปรปริคฺคหิตญฺจ โหติ, ",
"pli-tv-bu-vb-pj2:6.1.11":	"ปรปริคฺคหิตสญฺญี จ, ",
"pli-tv-bu-vb-pj2:6.1.12":	"ลหุโก จ โหติ ปริกฺขาโร, อติเรกมาสโก วา อูนปญฺจมาสโก วา, ",
"pli-tv-bu-vb-pj2:6.1.13":	"เถยฺยจิตฺตญฺจ ปจฺจุปฏฺฐิตํ โหติฯ ",
"pli-tv-bu-vb-pj2:6.1.14":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:6.1.15":	"ผนฺทาเปติ, อาปตฺติ ทุกฺกฏสฺสฯ ",
"pli-tv-bu-vb-pj2:6.1.16":	"ฐานา จาเวติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:6.1.17":	"ปญฺจหิ อากาเรหิ อทินฺนํ อาทิยนฺตสฺส อาปตฺติ ทุกฺกฏสฺสฯ ",
"pli-tv-bu-vb-pj2:6.1.18":	"ปรปริคฺคหิตญฺจ โหติ, ",
"pli-tv-bu-vb-pj2:6.1.19":	"ปรปริคฺคหิตสญฺญี จ, ",
"pli-tv-bu-vb-pj2:6.1.20":	"ลหุโก จ โหติ ปริกฺขาโร, มาสโก วา อูนมาสโก วา, ",
"pli-tv-bu-vb-pj2:6.1.21":	"เถยฺยจิตฺตญฺจ ปจฺจุปฏฺฐิตํ โหติฯ ",
"pli-tv-bu-vb-pj2:6.1.22":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:6.1.23":	"ผนฺทาเปติ, อาปตฺติ ทุกฺกฏสฺสฯ ",
"pli-tv-bu-vb-pj2:6.1.24":	"ฐานา จาเวติ, อาปตฺติ ทุกฺกฏสฺสฯ ",
"pli-tv-bu-vb-pj2:6.2.1":	"ฉหิ อากาเรหิ อทินฺนํ อาทิยนฺตสฺส อาปตฺติ ปาราชิกสฺสฯ ",
"pli-tv-bu-vb-pj2:6.2.2":	"น จ สกสญฺญี, ",
"pli-tv-bu-vb-pj2:6.2.3":	"น จ วิสฺสาสคฺคาหี, ",
"pli-tv-bu-vb-pj2:6.2.4":	"น จ ตาวกาลิกํ, ",
"pli-tv-bu-vb-pj2:6.2.5":	"ครุโก จ โหติ ปริกฺขาโร, ปญฺจมาสโก วา อติเรกปญฺจมาสโก วา, ",
"pli-tv-bu-vb-pj2:6.2.6":	"เถยฺยจิตฺตญฺจ ปจฺจุปฏฺฐิตํ โหติฯ ",
"pli-tv-bu-vb-pj2:6.2.7":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:6.2.8":	"ผนฺทาเปติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:6.2.9":	"ฐานา จาเวติ, อาปตฺติ ปาราชิกสฺสฯ ",
"pli-tv-bu-vb-pj2:6.2.10":	"ฉหิ อากาเรหิ อทินฺนํ อาทิยนฺตสฺส อาปตฺติ ถุลฺลจฺจยสฺสฯ ",
"pli-tv-bu-vb-pj2:6.2.11":	"น จ สกสญฺญี, ",
"pli-tv-bu-vb-pj2:6.2.12":	"น จ วิสฺสาสคฺคาหี, ",
"pli-tv-bu-vb-pj2:6.2.13":	"น จ ตาวกาลิกํ, ",
"pli-tv-bu-vb-pj2:6.2.14":	"ลหุโก จ โหติ ปริกฺขาโร อติเรกมาสโก วา อูนปญฺจมาสโก วา, ",
"pli-tv-bu-vb-pj2:6.2.15":	"เถยฺยจิตฺตญฺจ ปจฺจุปฏฺฐิตํ โหติฯ ",
"pli-tv-bu-vb-pj2:6.2.16":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:6.2.17":	"ผนฺทาเปติ, อาปตฺติ ทุกฺกฏสฺสฯ ",
"pli-tv-bu-vb-pj2:6.2.18":	"ฐานา จาเวติ, อาปตฺติ ถุลฺลจฺจยสฺสฯ ",
"pli-tv-bu-vb-pj2:6.2.19":	"ฉหิ อากาเรหิ อทินฺนํ อาทิยนฺตสฺส อาปตฺติ ทุกฺกฏสฺสฯ ",
"pli-tv-bu-vb-pj2:6.2.20":	"น จ สกสญฺญี, ",
"pli-tv-bu-vb-pj2:6.2.21":	"น จ วิสฺสาสคฺคาหี, ",
"pli-tv-bu-vb-pj2:6.2.22":	"น จ ตาวกาลิกํ, ",
"pli-tv-bu-vb-pj2:6.2.23":	"ลหุโก จ โหติ ปริกฺขาโร, มาสโก วา อูนมาสโก วา, ",
"pli-tv-bu-vb-pj2:6.2.24":	"เถยฺยจิตฺตญฺจ ปจฺจุปฏฺฐิตํ โหติฯ ",
"pli-tv-bu-vb-pj2:6.2.25":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:6.2.26":	"ผนฺทาเปติ, อาปตฺติ ทุกฺกฏสฺสฯ ",
"pli-tv-bu-vb-pj2:6.2.27":	"ฐานา จาเวติ, อาปตฺติ ทุกฺกฏสฺสฯ ",
"pli-tv-bu-vb-pj2:6.3.1":	"ปญฺจหิ อากาเรหิ อทินฺนํ อาทิยนฺตสฺส อาปตฺติ ทุกฺกฏสฺสฯ ",
"pli-tv-bu-vb-pj2:6.3.2":	"น จ ปรปริคฺคหิตํ โหติ, ",
"pli-tv-bu-vb-pj2:6.3.3":	"ปรปริคฺคหิตสญฺญี จ, ",
"pli-tv-bu-vb-pj2:6.3.4":	"ครุโก จ โหติ ปริกฺขาโร, ปญฺจมาสโก วา อติเรกปญฺจมาสโก วา, ",
"pli-tv-bu-vb-pj2:6.3.5":	"เถยฺยจิตฺตญฺจ ปจฺจุปฏฺฐิตํ โหติฯ ",
"pli-tv-bu-vb-pj2:6.3.6":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:6.3.7":	"ผนฺทาเปติ, อาปตฺติ ทุกฺกฏสฺสฯ ",
"pli-tv-bu-vb-pj2:6.3.8":	"ฐานา จาเวติ, อาปตฺติ ทุกฺกฏสฺสฯ ",
"pli-tv-bu-vb-pj2:6.3.9":	"ปญฺจหิ อากาเรหิ อทินฺนํ อาทิยนฺตสฺส อาปตฺติ ทุกฺกฏสฺสฯ ",
"pli-tv-bu-vb-pj2:6.3.10":	"น จ ปรปริคฺคหิตํ โหติ, ",
"pli-tv-bu-vb-pj2:6.3.11":	"ปรปริคฺคหิตสญฺญี จ, ",
"pli-tv-bu-vb-pj2:6.3.12":	"ลหุโก จ โหติ ปริกฺขาโร, อติเรกมาสโก วา อูนปญฺจมาสโก วา, ",
"pli-tv-bu-vb-pj2:6.3.13":	"เถยฺยจิตฺตญฺจ ปจฺจุปฏฺฐิตํ โหติฯ ",
"pli-tv-bu-vb-pj2:6.3.14":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:6.3.15":	"ผนฺทาเปติ, อาปตฺติ ทุกฺกฏสฺสฯ ",
"pli-tv-bu-vb-pj2:6.3.16":	"ฐานา จาเวติ, อาปตฺติ ทุกฺกฏสฺสฯ ",
"pli-tv-bu-vb-pj2:6.3.17":	"ปญฺจหิ อากาเรหิ อทินฺนํ อาทิยนฺตสฺส อาปตฺติ ทุกฺกฏสฺสฯ ",
"pli-tv-bu-vb-pj2:6.3.18":	"น จ ปรปริคฺคหิตํ โหติ, ",
"pli-tv-bu-vb-pj2:6.3.19":	"ปรปริคฺคหิตสญฺญี จ, ",
"pli-tv-bu-vb-pj2:6.3.20":	"ลหุโก จ โหติ ปริกฺขาโร, มาสโก วา อูนมาสโก วา, ",
"pli-tv-bu-vb-pj2:6.3.21":	"เถยฺยจิตฺตญฺจ ปจฺจุปฏฺฐิตํ โหติฯ ",
"pli-tv-bu-vb-pj2:6.3.22":	"อามสติ, อาปตฺติ ทุกฺกฏสฺสฯ ",
"pli-tv-bu-vb-pj2:6.3.23":	"ผนฺทาเปติ, อาปตฺติ ทุกฺกฏสฺสฯ ",
"pli-tv-bu-vb-pj2:6.3.24":	"ฐานา จาเวติ, อาปตฺติ ทุกฺกฏสฺสฯ ",
"pli-tv-bu-vb-pj2:6.4.1":	"อนาปตฺติ—",
"pli-tv-bu-vb-pj2:6.4.2":	"สสญฺญิสฺส, ",
"pli-tv-bu-vb-pj2:6.4.3":	"วิสฺสาสคฺคาเห, ",
"pli-tv-bu-vb-pj2:6.4.4":	"ตาวกาลิเก, ",
"pli-tv-bu-vb-pj2:6.4.5":	"เปตปริคฺคเห, ",
"pli-tv-bu-vb-pj2:6.4.6":	"ติรจฺฉานคตปริคฺคเห, ",
"pli-tv-bu-vb-pj2:6.4.7":	"ปํสุกูลสญฺญิสฺส, ",
"pli-tv-bu-vb-pj2:6.4.8":	"อุมฺมตฺตกสฺส, ",
"pli-tv-bu-vb-pj2:6.4.9":	"ขิตฺตจิตฺตสฺส ",
"pli-tv-bu-vb-pj2:6.4.10":	"เวทนาฏฺฏสฺส ",
"pli-tv-bu-vb-pj2:6.4.11":	"อาทิกมฺมิกสฺสาติฯ ",
"pli-tv-bu-vb-pj2:6.4.12":	"อทินฺนาทานมฺหิ ปฐมภาณวาโร นิฏฺฐิโตฯ ",
"pli-tv-bu-vb-pj2:6.4.13":	"๒ฯ๑ฯ วินีตวตฺถุอุทฺทานคาถา ",
"pli-tv-bu-vb-pj2:6.4.14":	"รชเกหิ ปญฺจ อกฺขาตา, ",
"pli-tv-bu-vb-pj2:6.4.15":	"จตุโร อตฺถรเณหิ จ; ",
"pli-tv-bu-vb-pj2:6.4.16":	"อนฺธกาเรน เว ปญฺจ, ",
"pli-tv-bu-vb-pj2:6.4.17":	"ปญฺจ หารณเกน จฯ ",
"pli-tv-bu-vb-pj2:6.4.18":	"นิรุตฺติยา ปญฺจ อกฺขาตา, ",
"pli-tv-bu-vb-pj2:6.4.19":	"วาเตหิ อปเร ทุเว; ",
"pli-tv-bu-vb-pj2:6.4.20":	"อสมฺภินฺเน กุสาปาโต, ",
"pli-tv-bu-vb-pj2:6.4.21":	"ชนฺตคฺเคน สหา ทสฯ ",
"pli-tv-bu-vb-pj2:6.4.22":	"วิฆาเสหิ ปญฺจ อกฺขาตา, ",
"pli-tv-bu-vb-pj2:6.4.23":	"ปญฺจ เจว อมูลกา; ",
"pli-tv-bu-vb-pj2:6.4.24":	"ทุพฺภิกฺเข กุรมํสญฺจ, ",
"pli-tv-bu-vb-pj2:6.4.25":	"ปูวสกฺขลิโมทกาฯ ",
"pli-tv-bu-vb-pj2:6.4.26":	"ฉปริกฺขารถวิกา, ",
"pli-tv-bu-vb-pj2:6.4.27":	"ภิสิวํสา น นิกฺขเม; ",
"pli-tv-bu-vb-pj2:6.4.28":	"ขาทนียญฺจ วิสฺสาสํ, ",
"pli-tv-bu-vb-pj2:6.4.29":	"สสญฺญายปเร ทุเวฯ ",
"pli-tv-bu-vb-pj2:6.4.30":	"สตฺต นาวหรามาติ, ",
"pli-tv-bu-vb-pj2:6.4.31":	"สตฺต เจว อวาหรุํ; ",
"pli-tv-bu-vb-pj2:6.4.32":	"สงฺฆสฺส อวหรุํ สตฺต, ",
"pli-tv-bu-vb-pj2:6.4.33":	"ปุปฺเผหิ อปเร ทุเวฯ ",
"pli-tv-bu-vb-pj2:6.4.34":	"ตโย จ วุตฺตวาทิโน, ",
"pli-tv-bu-vb-pj2:6.4.35":	"มณิ ตีณิ อติกฺกเม; ",
"pli-tv-bu-vb-pj2:6.4.36":	"สูกรา จ มิคา มจฺฉา, ",
"pli-tv-bu-vb-pj2:6.4.37":	"ยานญฺจาปิ ปวตฺตยิฯ ",
"pli-tv-bu-vb-pj2:6.4.38":	"ทุเว เปสี ทุเว ทารู, ",
"pli-tv-bu-vb-pj2:6.4.39":	"ปํสุกูลํ ทุเว ทกา; ",
"pli-tv-bu-vb-pj2:6.4.40":	"อนุปุพฺพวิธาเนน, ",
"pli-tv-bu-vb-pj2:6.4.41":	"ตทญฺโญ น ปริปูรยิฯ ",
"pli-tv-bu-vb-pj2:6.4.42":	"สาวตฺถิยา จตุโร มุฏฺฐี, ",
"pli-tv-bu-vb-pj2:6.4.43":	"เทฺว วิฆาสา ทุเว ติณา; ",
"pli-tv-bu-vb-pj2:6.4.44":	"สงฺฆสฺส ภาชยุํ สตฺต, ",
"pli-tv-bu-vb-pj2:6.4.45":	"สตฺต เจว อสฺสามิกาฯ ",
"pli-tv-bu-vb-pj2:6.4.46":	"ทารุทกา มตฺติกา เทฺว ติณานิ, ",
"pli-tv-bu-vb-pj2:6.4.47":	"สงฺฆสฺส สตฺต อวหาสิ เสยฺยํ; ",
"pli-tv-bu-vb-pj2:6.4.48":	"สสฺสามิกํ น จาปิ นีหเรยฺย, ",
"pli-tv-bu-vb-pj2:6.4.49":	"หเรยฺย สสฺสามิกํ ตาวกาลิกํฯ ",
"pli-tv-bu-vb-pj2:6.4.50":	"จมฺปา ราชคเห เจว, ",
"pli-tv-bu-vb-pj2:6.4.51":	"เวสาลิยา จ อชฺชุโก; ",
"pli-tv-bu-vb-pj2:6.4.52":	"พาราณสี จ โกสมฺพี, ",
"pli-tv-bu-vb-pj2:6.4.53":	"สาคลา ทฬฺหิเกน จาติฯ ",
"pli-tv-bu-vb-pj2:7.1.0":	"๒ฯ๒ฯ วินีตวตฺถุ ",
"pli-tv-bu-vb-pj2:7.1.1":	"เตน โข ปน สมเยน ฉพฺพคฺคิยา ภิกฺขู รชกตฺถรณํ คนฺตฺวา รชกภณฺฑิกํ อวหรึสุฯ ",
"pli-tv-bu-vb-pj2:7.1.2":	"เตสํ กุกฺกุจฺจํ อโหสิ—",
"pli-tv-bu-vb-pj2:7.1.3":	"“ภควตา สิกฺขาปทํ ปญฺญตฺตํฯ ",
"pli-tv-bu-vb-pj2:7.1.4":	"กจฺจิ นุ โข มยํ ปาราชิกํ อาปตฺตึ อาปนฺนา”ติฯ ",
"pli-tv-bu-vb-pj2:7.1.5":	"ภควโต เอตมตฺถํ อาโรเจสุํฯ ",
"pli-tv-bu-vb-pj2:7.1.6":	"“อาปตฺตึ ตุเมฺห, ภิกฺขเว, อาปนฺนา ปาราชิกนฺ”ติฯ ",
"pli-tv-bu-vb-pj2:7.2.1":	"เตน โข ปน สมเยน อญฺญตโร ภิกฺขุ รชกตฺถรณํ คนฺตฺวา มหคฺฆํ ทุสฺสํ ปสฺสิตฺวา เถยฺยจิตฺตํ อุปฺปาเทสิฯ ",
"pli-tv-bu-vb-pj2:7.2.2":	"ตสฺส กุกฺกุจฺจํ อโหสิ—",
"pli-tv-bu-vb-pj2:7.2.3":	"“ภควตา สิกฺขาปทํ ปญฺญตฺตํ, ",
"pli-tv-bu-vb-pj2:7.2.4":	"กจฺจิ นุ โข อหํ ปาราชิกํ อาปตฺตึ อาปนฺโน”ติ? ",
"pli-tv-bu-vb-pj2:7.2.5":	"ภควโต เอตมตฺถํ อาโรเจสิฯ ",
"pli-tv-bu-vb-pj2:7.2.6":	"“อนาปตฺติ, ภิกฺขุ, จิตฺตุปฺปาเท”ติฯ ",
"pli-tv-bu-vb-pj2:7.2.7":	"เตน โข ปน สมเยน อญฺญตโร ภิกฺขุ รชกตฺถรณํ คนฺตฺวา มหคฺฆํ ทุสฺสํ ปสฺสิตฺวา เถยฺยจิตฺโต อามสิฯ ",
"pli-tv-bu-vb-pj2:7.2.8":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.2.9":	"“อนาปตฺติ, ภิกฺขุ, ปาราชิกสฺสฯ ",
"pli-tv-bu-vb-pj2:7.2.10":	"อาปตฺติ ทุกฺกฏสฺสา”ติฯ ",
"pli-tv-bu-vb-pj2:7.2.11":	"เตน โข ปน สมเยน อญฺญตโร ภิกฺขุ รชกตฺถรณํ คนฺตฺวา มหคฺฆํ ทุสฺสํ ปสฺสิตฺวา เถยฺยจิตฺโต ผนฺทาเปสิฯ ",
"pli-tv-bu-vb-pj2:7.2.12":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.2.13":	"“อนาปตฺติ, ภิกฺขุ, ปาราชิกสฺสฯ ",
"pli-tv-bu-vb-pj2:7.2.14":	"อาปตฺติ ถุลฺลจฺจยสฺสา”ติฯ ",
"pli-tv-bu-vb-pj2:7.2.15":	"เตน โข ปน สมเยน อญฺญตโร ภิกฺขุ รชกตฺถรณํ คนฺตฺวา มหคฺฆํ ทุสฺสํ ปสฺสิตฺวา เถยฺยจิตฺโต ฐานา จาเวสิฯ ",
"pli-tv-bu-vb-pj2:7.2.16":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.2.17":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.3.1":	"เตน โข ปน สมเยน อญฺญตโร ปิณฺฑจาริโก ภิกฺขุ มหคฺฆํ อุตฺตรตฺถรณํ ปสฺสิตฺวา เถยฺยจิตฺตํ อุปฺปาเทสิ …เป… ",
"pli-tv-bu-vb-pj2:7.3.2":	"เถยฺยจิตฺโต อามสิ …เป… ",
"pli-tv-bu-vb-pj2:7.3.3":	"เถยฺยจิตฺโต ผนฺทาเปสิ …เป… ",
"pli-tv-bu-vb-pj2:7.3.4":	"เถยฺยจิตฺโต ฐานา จาเวสิฯ ",
"pli-tv-bu-vb-pj2:7.3.5":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.3.6":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.4.1":	"เตน โข ปน สมเยน อญฺญตโร ภิกฺขุ ทิวา ภณฺฑํ ปสฺสิตฺวา นิมิตฺตํ อกาสิ—",
"pli-tv-bu-vb-pj2:7.4.2":	"“รตฺตึ อวหริสฺสามี”ติฯ ",
"pli-tv-bu-vb-pj2:7.4.3":	"โส ตํ มญฺญมาโน ตํ อวหริ …เป… ",
"pli-tv-bu-vb-pj2:7.4.4":	"ตํ มญฺญมาโน อญฺญํ อวหริ …เป… ",
"pli-tv-bu-vb-pj2:7.4.5":	"อญฺญํ มญฺญมาโน ตํ อวหริ …เป… ",
"pli-tv-bu-vb-pj2:7.4.6":	"อญฺญํ มญฺญมาโน อญฺญํ อวหริฯ ",
"pli-tv-bu-vb-pj2:7.4.7":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.4.8":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.4.9":	"เตน โข ปน สมเยน อญฺญตโร ภิกฺขุ ทิวา ภณฺฑํ ปสฺสิตฺวา นิมิตฺตํ อกาสิ—",
"pli-tv-bu-vb-pj2:7.4.10":	"“รตฺตึ อวหริสฺสามี”ติฯ ",
"pli-tv-bu-vb-pj2:7.4.11":	"โส ตํ มญฺญมาโน อตฺตโน ภณฺฑํ อวหริฯ ",
"pli-tv-bu-vb-pj2:7.4.12":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.4.13":	"“อนาปตฺติ, ภิกฺขุ, ปาราชิกสฺสฯ ",
"pli-tv-bu-vb-pj2:7.4.14":	"อาปตฺติ ทุกฺกฏสฺสา”ติฯ ",
"pli-tv-bu-vb-pj2:7.5.1":	"เตน โข ปน สมเยน อญฺญตโร ภิกฺขุ อญฺญสฺส ภณฺฑํ หรนฺโต สีเส ภารํ เถยฺยจิตฺโต อามสิ …เป… ",
"pli-tv-bu-vb-pj2:7.5.2":	"เถยฺยจิตฺโต ผนฺทาเปสิ …เป… ",
"pli-tv-bu-vb-pj2:7.5.3":	"เถยฺยจิตฺโต ขนฺธํ โอโรเปสิ …เป… ",
"pli-tv-bu-vb-pj2:7.5.4":	"ขนฺเธ ภารํ เถยฺยจิตฺโต อามสิ …เป… ",
"pli-tv-bu-vb-pj2:7.5.5":	"เถยฺยจิตฺโต ผนฺทาเปสิ …เป… ",
"pli-tv-bu-vb-pj2:7.5.6":	"เถยฺยจิตฺโต กฏึ โอโรเปสิ …เป… ",
"pli-tv-bu-vb-pj2:7.5.7":	"กฏิยา ภารํ เถยฺยจิตฺโต อามสิ …เป… ",
"pli-tv-bu-vb-pj2:7.5.8":	"เถยฺยจิตฺโต ผนฺทาเปสิ …เป… ",
"pli-tv-bu-vb-pj2:7.5.9":	"เถยฺยจิตฺโต หตฺเถน อคฺคเหสิ …เป… ",
"pli-tv-bu-vb-pj2:7.5.10":	"หตฺเถ ภารํ เถยฺยจิตฺโต ภูมิยํ นิกฺขิปิ …เป… ",
"pli-tv-bu-vb-pj2:7.5.11":	"เถยฺยจิตฺโต ภูมิโต อคฺคเหสิฯ ",
"pli-tv-bu-vb-pj2:7.5.12":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.5.13":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.6.1":	"เตน โข ปน สมเยน อญฺญตโร ภิกฺขุ อชฺโฌกาเส จีวรํ ปตฺถริตฺวา วิหารํ ปาวิสิฯ ",
"pli-tv-bu-vb-pj2:7.6.2":	"อญฺญตโร ภิกฺขุ— “มายิทํ จีวรํ นสฺสี”ติ, ปฏิสาเมสิฯ ",
"pli-tv-bu-vb-pj2:7.6.3":	"โส นิกฺขมิตฺวา ตํ ภิกฺขุํ ปุจฺฉิ— “อาวุโส, มยฺหํ จีวรํ เกน อวหฏนฺ”ติ? ",
"pli-tv-bu-vb-pj2:7.6.4":	"โส เอวมาห— “มยา อวหฏนฺ”ติฯ ",
"pli-tv-bu-vb-pj2:7.6.5":	"“โส ตํ อาทิยิ, อสฺสมโณสิ ตฺวนฺ”ติฯ ",
"pli-tv-bu-vb-pj2:7.6.6":	"ตสฺส กุกฺกุจฺจํ อโหสิ …เป…ฯ ",
"pli-tv-bu-vb-pj2:7.6.7":	"ภควโต เอตมตฺถํ อาโรเจสิฯ ",
"pli-tv-bu-vb-pj2:7.6.8":	"“กึจิตฺโต ตฺวํ, ภิกฺขู”ติ? ",
"pli-tv-bu-vb-pj2:7.6.9":	"“นิรุตฺติปโถ อหํ, ภควา”ติฯ ",
"pli-tv-bu-vb-pj2:7.6.10":	"“อนาปตฺติ, ภิกฺขุ, นิรุตฺติปเถ”ติฯ ",
"pli-tv-bu-vb-pj2:7.6.11":	"เตน โข ปน สมเยน อญฺญตโร ภิกฺขุ ปีเฐ จีวรํ นิกฺขิปิตฺวาฯ ",
"pli-tv-bu-vb-pj2:7.6.12":	"ปีเฐ นิสีทนํ นิกฺขิปิตฺวา … ",
"pli-tv-bu-vb-pj2:7.6.13":	"เหฏฺฐาปีเฐ ปตฺตํ นิกฺขิปิตฺวา วิหารํ ปาวิสิฯ ",
"pli-tv-bu-vb-pj2:7.6.14":	"อญฺญตโร ภิกฺขุ— “มายํ ปตฺโต นสฺสี”ติ ปฏิสาเมสิฯ ",
"pli-tv-bu-vb-pj2:7.6.15":	"โส นิกฺขมิตฺวา ตํ ภิกฺขุํ ปุจฺฉิ— “อาวุโส, มยฺหํ ปตฺโต เกน อวหโฏ”ติ? ",
"pli-tv-bu-vb-pj2:7.6.16":	"โส เอวมาห— “มยา อวหโฏ”ติฯ ",
"pli-tv-bu-vb-pj2:7.6.17":	"โส ตํ อาทิยิ, “อสฺสมโณสิ ตฺวนฺ”ติฯ ",
"pli-tv-bu-vb-pj2:7.6.18":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.6.19":	"“อนาปตฺติ, ภิกฺขุ, นิรุตฺติปเถ”ติฯ ",
"pli-tv-bu-vb-pj2:7.6.20":	"เตน โข ปน สมเยน อญฺญตรา ภิกฺขุนี วติยา จีวรํ ปตฺถริตฺวา วิหารํ ปาวิสิฯ ",
"pli-tv-bu-vb-pj2:7.6.21":	"อญฺญตรา ภิกฺขุนี— “มายิทํ จีวรํ นสฺสี”ติ ปฏิสาเมสิฯ ",
"pli-tv-bu-vb-pj2:7.6.22":	"สา นิกฺขมิตฺวา ตํ ภิกฺขุนึ ปุจฺฉิ—",
"pli-tv-bu-vb-pj2:7.6.23":	"“อเยฺย, มยฺหํ จีวรํ เกน อวหฏนฺ”ติ? ",
"pli-tv-bu-vb-pj2:7.6.24":	"สา เอวมาห— “มยา อวหฏนฺ”ติฯ ",
"pli-tv-bu-vb-pj2:7.6.25":	"“สา ตํ อาทิยิ, อสฺสมณีสิ ตฺวนฺ”ติฯ ",
"pli-tv-bu-vb-pj2:7.6.26":	"ตสฺสา กุกฺกุจฺจํ อโหสิ …เป…ฯ ",
"pli-tv-bu-vb-pj2:7.6.27":	"อถ โข สา ภิกฺขุนี ภิกฺขุนีนํ เอตมตฺถํ อาโรเจสิฯ ",
"pli-tv-bu-vb-pj2:7.6.28":	"ภิกฺขุนิโย ภิกฺขูนํ เอตมตฺถํ อาโรเจสุํฯ ",
"pli-tv-bu-vb-pj2:7.6.29":	"ภิกฺขู ภควโต เอตมตฺถํ อาโรเจสุํ …เป… ",
"pli-tv-bu-vb-pj2:7.6.30":	"“อนาปตฺติ, ภิกฺขเว, นิรุตฺติปเถ”ติฯ ",
"pli-tv-bu-vb-pj2:7.7.1":	"เตน โข ปน สมเยน อญฺญตโร ภิกฺขุ วาตมณฺฑลิกาย อุกฺขิตฺตํ สาฏกํ ปสฺสิตฺวา สามิกานํ ทสฺสามีติ, อคฺคเหสิฯ ",
"pli-tv-bu-vb-pj2:7.7.2":	"สามิกา ตํ ภิกฺขุํ โจเทสุํ—",
"pli-tv-bu-vb-pj2:7.7.3":	"“อสฺสมโณสิ ตฺวนฺ”ติฯ ",
"pli-tv-bu-vb-pj2:7.7.4":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.7.5":	"“กึจิตฺโต ตฺวํ, ภิกฺขู”ติ? ",
"pli-tv-bu-vb-pj2:7.7.6":	"“อเถยฺยจิตฺโต อหํ, ภควา”ติฯ ",
"pli-tv-bu-vb-pj2:7.7.7":	"“อนาปตฺติ, ภิกฺขุ, อเถยฺยจิตฺตสฺสา”ติฯ ",
"pli-tv-bu-vb-pj2:7.7.8":	"เตน โข ปน สมเยน อญฺญตโร ภิกฺขุ วาตมณฺฑลิกาย อุกฺขิตฺตํ เวฐนํ ปสฺสิตฺวา—",
"pli-tv-bu-vb-pj2:7.7.9":	"“ปุเร สามิกา ปสฺสนฺตี”ติ เถยฺยจิตฺโต อคฺคเหสิฯ ",
"pli-tv-bu-vb-pj2:7.7.10":	"สามิกา ตํ ภิกฺขุํ โจเทสุํ—",
"pli-tv-bu-vb-pj2:7.7.11":	"“อสฺสมโณสิ ตฺวนฺ”ติฯ ",
"pli-tv-bu-vb-pj2:7.7.12":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.7.13":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.8.1":	"เตน โข ปน สมเยน อญฺญตโร ภิกฺขุ สุสานํ คนฺตฺวา อภินฺเน สรีเร ปํสุกูลํ อคฺคเหสิฯ ",
"pli-tv-bu-vb-pj2:7.8.2":	"ตสฺมิญฺจ สรีเร เปโต อธิวตฺโถ โหติฯ ",
"pli-tv-bu-vb-pj2:7.8.3":	"อถ โข โส เปโต ตํ ภิกฺขุํ เอตทโวจ—",
"pli-tv-bu-vb-pj2:7.8.4":	"“มา, ภนฺเต, มยฺหํ สาฏกํ อคฺคเหสี”ติฯ ",
"pli-tv-bu-vb-pj2:7.8.5":	"โส ภิกฺขุ อนาทิยนฺโต อคมาสิฯ ",
"pli-tv-bu-vb-pj2:7.8.6":	"อถ โข ตํ สรีรํ อุฏฺฐหิตฺวา ตสฺส ภิกฺขุโน ปิฏฺฐิโต ปิฏฺฐิโต อนุพนฺธิฯ ",
"pli-tv-bu-vb-pj2:7.8.7":	"อถ โข โส ภิกฺขุ วิหารํ ปวิสิตฺวา ทฺวารํ ถเกสิฯ ",
"pli-tv-bu-vb-pj2:7.8.8":	"อถ โข ตํ สรีรํ ตตฺเถว ปริปติฯ ",
"pli-tv-bu-vb-pj2:7.8.9":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.8.10":	"“อนาปตฺติ, ภิกฺขุ, ปาราชิกสฺสฯ ",
"pli-tv-bu-vb-pj2:7.8.11":	"น จ, ภิกฺขเว, อภินฺเน สรีเร ปํสุกูลํ คเหตพฺพํฯ ",
"pli-tv-bu-vb-pj2:7.8.12":	"โย คเณฺหยฺย, อาปตฺติ ทุกฺกฏสฺสา”ติฯ ",
"pli-tv-bu-vb-pj2:7.9.1":	"เตน โข ปน สมเยน อญฺญตโร ภิกฺขุ สงฺฆสฺส จีวเร ภาชียมาเน เถยฺยจิตฺโต กุสํ สงฺกาเมตฺวา จีวรํ อคฺคเหสิฯ ",
"pli-tv-bu-vb-pj2:7.9.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.9.3":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.10.1":	"เตน โข ปน สมเยน อายสฺมา อานนฺโท ชนฺตาฆเร อญฺญตรสฺส ภิกฺขุโน อนฺตรวาสกํ อตฺตโน มญฺญมาโน นิวาเสสิฯ ",
"pli-tv-bu-vb-pj2:7.10.2":	"อถ โข โส ภิกฺขุ อายสฺมนฺตํ อานนฺทํ เอตทโวจ—",
"pli-tv-bu-vb-pj2:7.10.3":	"“กิสฺส เม ตฺวํ, อาวุโส อานนฺท, อนฺตรวาสกํ นิวาเสสี”ติ? ",
"pli-tv-bu-vb-pj2:7.10.4":	"“สกสญฺญี อหํ, อาวุโส”ติฯ ",
"pli-tv-bu-vb-pj2:7.10.5":	"ภควโต เอตมตฺถํ อาโรเจสุํฯ ",
"pli-tv-bu-vb-pj2:7.10.6":	"“อนาปตฺติ, ภิกฺขเว, สกสญฺญิสฺสา”ติฯ ",
"pli-tv-bu-vb-pj2:7.11.1":	"เตน โข ปน สมเยน สมฺพหุลา ภิกฺขู คิชฺฌกูฏา ปพฺพตา โอโรหนฺตา สีหวิฆาสํ ปสฺสิตฺวา ปจาเปตฺวา ปริภุญฺชึสุฯ ",
"pli-tv-bu-vb-pj2:7.11.2":	"เตสํ กุกฺกุจฺจํ อโหสิ …เป… ",
"pli-tv-bu-vb-pj2:7.11.3":	"“อนาปตฺติ, ภิกฺขเว, สีหวิฆาเส”ติฯ ",
"pli-tv-bu-vb-pj2:7.11.4":	"เตน โข ปน สมเยน สมฺพหุลา ภิกฺขู คิชฺฌกูฏา ปพฺพตา โอโรหนฺตา พฺยคฺฆวิฆาสํ ปสฺสิตฺวา … ",
"pli-tv-bu-vb-pj2:7.11.5":	"ทีปิวิฆาสํ ปสฺสิตฺวา … ",
"pli-tv-bu-vb-pj2:7.11.6":	"ตรจฺฉวิฆาสํ ปสฺสิตฺวา … ",
"pli-tv-bu-vb-pj2:7.11.7":	"โกกวิฆาสํ ปสฺสิตฺวา ปจาเปตฺวา ปริภุญฺชึสุฯ ",
"pli-tv-bu-vb-pj2:7.11.8":	"เตสํ กุกฺกุจฺจํ อโหสิ …เป… ",
"pli-tv-bu-vb-pj2:7.11.9":	"“อนาปตฺติ, ภิกฺขเว, ติรจฺฉานคตปริคฺคเห”ติฯ ",
"pli-tv-bu-vb-pj2:7.12.1":	"เตน โข ปน สมเยน อญฺญตโร ภิกฺขุ สงฺฆสฺส โอทเน ภาชียมาเน—",
"pli-tv-bu-vb-pj2:7.12.2":	"“อปรสฺส ภาคํ เทหี”ติ อมูลกํ อคฺคเหสิฯ ",
"pli-tv-bu-vb-pj2:7.12.3":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.12.4":	"“อนาปตฺติ, ภิกฺขุ, ปาราชิกสฺสฯ ",
"pli-tv-bu-vb-pj2:7.12.5":	"อาปตฺติ สมฺปชานมุสาวาเท ปาจิตฺติยสฺสา”ติฯ ",
"pli-tv-bu-vb-pj2:7.12.6":	"เตน โข ปน สมเยน อญฺญตโร ภิกฺขุ สงฺฆสฺส ขาทนีเย ภาชียมาเน … ",
"pli-tv-bu-vb-pj2:7.12.7":	"สงฺฆสฺส ปูเว ภาชียมาเน … ",
"pli-tv-bu-vb-pj2:7.12.8":	"สงฺฆสฺส อุจฺฉุมฺหิ ภาชียมาเน … ",
"pli-tv-bu-vb-pj2:7.12.9":	"สงฺฆสฺส ติมฺพรูสเก ภาชียมาเน—",
"pli-tv-bu-vb-pj2:7.12.10":	"“อปรสฺส ภาคํ เทหี”ติ อมูลกํ อคฺคเหสิฯ ",
"pli-tv-bu-vb-pj2:7.12.11":	"ตสฺส กุกฺกุจฺจํ อโหสิ …เป…ฯ ",
"pli-tv-bu-vb-pj2:7.12.12":	"“อนาปตฺติ, ภิกฺขุ, ปาราชิกสฺสฯ ",
"pli-tv-bu-vb-pj2:7.12.13":	"อาปตฺติ สมฺปชานมุสาวาเท ปาจิตฺติยสฺสา”ติฯ ",
"pli-tv-bu-vb-pj2:7.13.1":	"เตน โข ปน สมเยน อญฺญตโร ภิกฺขุ ทุพฺภิกฺเข โอทนียฆรํ ปวิสิตฺวา ปตฺตปูรํ โอทนํ เถยฺยจิตฺโต อวหริฯ ",
"pli-tv-bu-vb-pj2:7.13.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.13.3":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.13.4":	"เตน โข ปน สมเยน อญฺญตโร ภิกฺขุ ทุพฺภิกฺเข สูนฆรํ ปวิสิตฺวา ปตฺตปูรํ มํสํ เถยฺยจิตฺโต อวหริฯ ",
"pli-tv-bu-vb-pj2:7.13.5":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.13.6":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.13.7":	"เตน โข ปน สมเยน อญฺญตโร ภิกฺขุ ทุพฺภิกฺเข ปูวฆรํ ปวิสิตฺวา ปตฺตปูรํ ปูวํ เถยฺยจิตฺโต อวหริ …เป… ",
"pli-tv-bu-vb-pj2:7.13.8":	"ปตฺตปูรา สกฺขลิโย เถยฺยจิตฺโต อวหริ …เป… ",
"pli-tv-bu-vb-pj2:7.13.9":	"ปตฺตปูเร โมทเก เถยฺยจิตฺโต อวหริฯ ",
"pli-tv-bu-vb-pj2:7.13.10":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.13.11":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.14.1":	"เตน โข ปน สมเยน อญฺญตโร ภิกฺขุ ทิวา ปริกฺขารํ ปสฺสิตฺวา นิมิตฺตํ อกาสิ—",
"pli-tv-bu-vb-pj2:7.14.2":	"“รตฺตึ อวหริสฺสามี”ติฯ ",
"pli-tv-bu-vb-pj2:7.14.3":	"โส ตํ มญฺญมาโน ตํ อวหริ …เป… ",
"pli-tv-bu-vb-pj2:7.14.4":	"ตํ มญฺญมาโน อญฺญํ อวหริ …เป… ",
"pli-tv-bu-vb-pj2:7.14.5":	"อญฺญํ มญฺญมาโน ตํ อวหริ …เป… ",
"pli-tv-bu-vb-pj2:7.14.6":	"อญฺญํ มญฺญมาโน อญฺญํ อวหริฯ ",
"pli-tv-bu-vb-pj2:7.14.7":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.14.8":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.14.9":	"เตน โข ปน สมเยน อญฺญตโร ภิกฺขุ ทิวา ปริกฺขารํ ปสฺสิตฺวา นิมิตฺตํ อกาสิ—",
"pli-tv-bu-vb-pj2:7.14.10":	"“รตฺตึ อวหริสฺสามี”ติฯ ",
"pli-tv-bu-vb-pj2:7.14.11":	"โส ตํ มญฺญมาโน อตฺตโน ปริกฺขารํ อวหริฯ ",
"pli-tv-bu-vb-pj2:7.14.12":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.14.13":	"“อนาปตฺติ, ภิกฺขุ, ปาราชิกสฺสฯ ",
"pli-tv-bu-vb-pj2:7.14.14":	"อาปตฺติ ทุกฺกฏสฺสา”ติฯ ",
"pli-tv-bu-vb-pj2:7.15.1":	"เตน โข ปน สมเยน อญฺญตโร ภิกฺขุ ปีเฐ ถวิกํ ปสฺสิตฺวา—",
"pli-tv-bu-vb-pj2:7.15.2":	"“อิโต คณฺหนฺโต ปาราชิโก ภวิสฺสามี”ติ สห ปีฐเกน สงฺกาเมตฺวา อคฺคเหสิฯ ",
"pli-tv-bu-vb-pj2:7.15.3":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.15.4":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.16.1":	"เตน โข ปน สมเยน อญฺญตโร ภิกฺขุ สงฺฆสฺส ภิสึ เถยฺยจิตฺโต อวหริฯ ",
"pli-tv-bu-vb-pj2:7.16.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.16.3":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.17.1":	"เตน โข ปน สมเยน อญฺญตโร ภิกฺขุ จีวรวํเส จีวรํ เถยฺยจิตฺโต อวหริฯ ",
"pli-tv-bu-vb-pj2:7.17.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.17.3":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.18.1":	"เตน โข ปน สมเยน อญฺญตโร ภิกฺขุ วิหาเร จีวรํ อวหริตฺวา—",
"pli-tv-bu-vb-pj2:7.18.2":	"“อิโต นิกฺขมนฺโต ปาราชิโก ภวิสฺสามี”ติ วิหารา น นิกฺขมิ …เป… ",
"pli-tv-bu-vb-pj2:7.18.3":	"ภควโต เอตมตฺถํ อาโรเจสุํฯ ",
"pli-tv-bu-vb-pj2:7.18.4":	"“นิกฺขมิ วา โส, ภิกฺขเว, โมฆปุริโส น วา นิกฺขมิ, อาปตฺติ ปาราชิกสฺสา”ติฯ ",
"pli-tv-bu-vb-pj2:7.19.1":	"เตน โข ปน สมเยน เทฺว ภิกฺขู สหายกา โหนฺติฯ ",
"pli-tv-bu-vb-pj2:7.19.2":	"เอโก ภิกฺขุ คามํ ปิณฺฑาย ปาวิสิฯ ",
"pli-tv-bu-vb-pj2:7.19.3":	"ทุติโย ภิกฺขุ สงฺฆสฺส ขาทนีเย ภาชียมาเน สหายกสฺส ภาคํ คเหตฺวาฯ ",
"pli-tv-bu-vb-pj2:7.19.4":	"ตสฺส วิสฺสสนฺโต ปริภุญฺชิฯ ",
"pli-tv-bu-vb-pj2:7.19.5":	"โส ชานิตฺวา ตํ โจเทสิ—",
"pli-tv-bu-vb-pj2:7.19.6":	"“อสฺสมโณสิ ตฺวนฺ”ติฯ ",
"pli-tv-bu-vb-pj2:7.19.7":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.19.8":	"“กึจิตฺโต ตฺวํ, ภิกฺขู”ติ? ",
"pli-tv-bu-vb-pj2:7.19.9":	"“วิสฺสาสคฺคาโห อหํ, ภควา”ติฯ ",
"pli-tv-bu-vb-pj2:7.19.10":	"“อนาปตฺติ, ภิกฺขุ, วิสฺสาสคฺคาเห”ติฯ ",
"pli-tv-bu-vb-pj2:7.20.1":	"เตน โข ปน สมเยน สมฺพหุลา ภิกฺขู จีวรกมฺมํ กโรนฺติฯ ",
"pli-tv-bu-vb-pj2:7.20.2":	"สงฺฆสฺส ขาทนีเย ภาชียมาเน สพฺเพสํ ปฏิวิสา อาหริตฺวา อุปนิกฺขิตฺตา โหนฺติฯ ",
"pli-tv-bu-vb-pj2:7.20.3":	"อญฺญตโร ภิกฺขุ อญฺญตรสฺส ภิกฺขุโน ปฏิวิสํ อตฺตโน มญฺญมาโน ปริภุญฺชิฯ ",
"pli-tv-bu-vb-pj2:7.20.4":	"โส ชานิตฺวา ตํ โจเทสิ—",
"pli-tv-bu-vb-pj2:7.20.5":	"“อสฺสมโณสิ ตฺวนฺ”ติฯ ",
"pli-tv-bu-vb-pj2:7.20.6":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.20.7":	"“กึจิตฺโต ตฺวํ, ภิกฺขู”ติ? ",
"pli-tv-bu-vb-pj2:7.20.8":	"“สกสญฺญี อหํ, ภควา”ติฯ ",
"pli-tv-bu-vb-pj2:7.20.9":	"“อนาปตฺติ, ภิกฺขุ, สกสญฺญิสฺสา”ติฯ ",
"pli-tv-bu-vb-pj2:7.20.10":	"เตน โข ปน สมเยน สมฺพหุลา ภิกฺขู จีวรกมฺมํ กโรนฺติฯ ",
"pli-tv-bu-vb-pj2:7.20.11":	"สงฺฆสฺส ขาทนีเย ภาชียมาเน อญฺญตรสฺส ภิกฺขุโน ปตฺเตน อญฺญตรสฺส ภิกฺขุโน ปฏิวิโส อาหริตฺวา อุปนิกฺขิตฺโต โหติฯ ",
"pli-tv-bu-vb-pj2:7.20.12":	"ปตฺตสามิโก ภิกฺขุ อตฺตโน มญฺญมาโน ปริภุญฺชิฯ ",
"pli-tv-bu-vb-pj2:7.20.13":	"โส ชานิตฺวา ตํ โจเทสิ—",
"pli-tv-bu-vb-pj2:7.20.14":	"“อสฺสมโณสิ ตฺวนฺ”ติฯ ",
"pli-tv-bu-vb-pj2:7.20.15":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.20.16":	"“อนาปตฺติ, ภิกฺขุ, สกสญฺญิสฺสา”ติฯ ",
"pli-tv-bu-vb-pj2:7.21.1":	"เตน โข ปน สมเยน อมฺพโจรกา อมฺพํ ปาเตตฺวา ภณฺฑิกํ อาทาย อคมํสุฯ ",
"pli-tv-bu-vb-pj2:7.21.2":	"สามิกา เต โจรเก อนุพนฺธึสุฯ ",
"pli-tv-bu-vb-pj2:7.21.3":	"โจรกา สามิเก ปสฺสิตฺวา ภณฺฑิกํ ปาเตตฺวา ปลายึสุฯ ",
"pli-tv-bu-vb-pj2:7.21.4":	"ภิกฺขู ปํสุกูลสญฺญิโน ปฏิคฺคหาเปตฺวา ปริภุญฺชึสุฯ ",
"pli-tv-bu-vb-pj2:7.21.5":	"สามิกา เต ภิกฺขู โจเทสุํ—",
"pli-tv-bu-vb-pj2:7.21.6":	"“อสฺสมณาตฺถ ตุเมฺห”ติฯ ",
"pli-tv-bu-vb-pj2:7.21.7":	"เตสํ กุกฺกุจฺจํ อโหสิ …เป… ",
"pli-tv-bu-vb-pj2:7.21.8":	"ภควโต เอตมตฺถํ อาโรเจสุํฯ ",
"pli-tv-bu-vb-pj2:7.21.9":	"“กึจิตฺตา ตุเมฺห, ภิกฺขเว”ติ? ",
"pli-tv-bu-vb-pj2:7.21.10":	"“ปํสุกูลสญฺญิโน มยํ, ภควา”ติฯ ",
"pli-tv-bu-vb-pj2:7.21.11":	"“อนาปตฺติ, ภิกฺขเว, ปํสุกูลสญฺญิสฺสา”ติฯ ",
"pli-tv-bu-vb-pj2:7.21.12":	"เตน โข ปน สมเยน ชมฺพุโจรกา … ",
"pli-tv-bu-vb-pj2:7.21.13":	"ลพุชโจรกา … ",
"pli-tv-bu-vb-pj2:7.21.14":	"ปนสโจรกา … ",
"pli-tv-bu-vb-pj2:7.21.15":	"ตาลปกฺกโจรกา … ",
"pli-tv-bu-vb-pj2:7.21.16":	"อุจฺฉุโจรกา … ",
"pli-tv-bu-vb-pj2:7.21.17":	"ติมฺพรูสกโจรกา ติมฺพรูสเก อุจฺจินิตฺวา ภณฺฑิกํ อาทาย อคมํสุฯ ",
"pli-tv-bu-vb-pj2:7.21.18":	"สามิกา เต โจรเก อนุพนฺธึสุฯ ",
"pli-tv-bu-vb-pj2:7.21.19":	"โจรกา สามิเก ปสฺสิตฺวา ภณฺฑิกํ ปาเตตฺวา ปลายึสุฯ ",
"pli-tv-bu-vb-pj2:7.21.20":	"ภิกฺขู ปํสุกูลสญฺญิโน ปฏิคฺคหาเปตฺวา ปริภุญฺชึสุฯ ",
"pli-tv-bu-vb-pj2:7.21.21":	"สามิกา เต ภิกฺขู โจเทสุํ—",
"pli-tv-bu-vb-pj2:7.21.22":	"“อสฺสมณาตฺถ ตุเมฺห”ติฯ ",
"pli-tv-bu-vb-pj2:7.21.23":	"เตสํ กุกฺกุจฺจํ อโหสิ …เป… ",
"pli-tv-bu-vb-pj2:7.21.24":	"“อนาปตฺติ, ภิกฺขเว, ปํสุกูลสญฺญิสฺสา”ติฯ ",
"pli-tv-bu-vb-pj2:7.22.1":	"เตน โข ปน สมเยน อมฺพโจรกา อมฺพํ ปาเตตฺวา ภณฺฑิกํ อาทาย อคมํสุฯ ",
"pli-tv-bu-vb-pj2:7.22.2":	"สามิกา เต โจรเก อนุพนฺธึสุฯ ",
"pli-tv-bu-vb-pj2:7.22.3":	"โจรกา สามิเก ปสฺสิตฺวา ภณฺฑิกํ ปาเตตฺวา ปลายึสุฯ ",
"pli-tv-bu-vb-pj2:7.22.4":	"ภิกฺขู—“ปุเร สามิกา ปสฺสนฺตี”ติ, เถยฺยจิตฺตา ปริภุญฺชึสุฯ ",
"pli-tv-bu-vb-pj2:7.22.5":	"สามิกา เต ภิกฺขู โจเทสุํ—",
"pli-tv-bu-vb-pj2:7.22.6":	"“อสฺสมณาตฺถ ตุเมฺห”ติฯ ",
"pli-tv-bu-vb-pj2:7.22.7":	"เตสํ กุกฺกุจฺจํ อโหสิ …เป… ",
"pli-tv-bu-vb-pj2:7.22.8":	"“อาปตฺตึ ตุเมฺห, ภิกฺขเว, อาปนฺนา ปาราชิกนฺ”ติฯ ",
"pli-tv-bu-vb-pj2:7.22.9":	"เตน โข ปน สมเยน ชมฺพุโจรกา … ",
"pli-tv-bu-vb-pj2:7.22.10":	"ลพุชโจรกา … ",
"pli-tv-bu-vb-pj2:7.22.11":	"ปนสโจรกา … ",
"pli-tv-bu-vb-pj2:7.22.12":	"ตาลปกฺกโจรกา … ",
"pli-tv-bu-vb-pj2:7.22.13":	"อุจฺฉุโจรกา … ",
"pli-tv-bu-vb-pj2:7.22.14":	"ติมฺพรูสกโจรกา ติมฺพรูสเก อุจฺจินิตฺวา ภณฺฑิกํ อาทาย อคมํสุฯ ",
"pli-tv-bu-vb-pj2:7.22.15":	"สามิกา เต โจรเก อนุพนฺธึสุฯ ",
"pli-tv-bu-vb-pj2:7.22.16":	"โจรกา สามิเก ปสฺสิตฺวา ภณฺฑิกํ ปาเตตฺวา ปลายึสุฯ ",
"pli-tv-bu-vb-pj2:7.22.17":	"ภิกฺขู—“ปุเร สามิกา ปสฺสนฺตี”ติ, เถยฺยจิตฺตา ปริภุญฺชึสุฯ ",
"pli-tv-bu-vb-pj2:7.22.18":	"สามิกา เต ภิกฺขู โจเทสุํ—",
"pli-tv-bu-vb-pj2:7.22.19":	"“อสฺสมณาตฺถ ตุเมฺห”ติฯ ",
"pli-tv-bu-vb-pj2:7.22.20":	"เตสํ กุกฺกุจฺจํ อโหสิ …เป… ",
"pli-tv-bu-vb-pj2:7.22.21":	"“อาปตฺตึ ตุเมฺห, ภิกฺขเว, อาปนฺนา ปาราชิกนฺ”ติฯ ",
"pli-tv-bu-vb-pj2:7.23.1":	"เตน โข ปน สมเยน อญฺญตโร ภิกฺขุ สงฺฆสฺส อมฺพํ เถยฺยจิตฺโต อวหริ … ",
"pli-tv-bu-vb-pj2:7.23.2":	"สงฺฆสฺส ชมฺพุํ … ",
"pli-tv-bu-vb-pj2:7.23.3":	"สงฺฆสฺส ลพุชํ … ",
"pli-tv-bu-vb-pj2:7.23.4":	"สงฺฆสฺส ปนสํ … ",
"pli-tv-bu-vb-pj2:7.23.5":	"สงฺฆสฺส ตาลปกฺกํ … ",
"pli-tv-bu-vb-pj2:7.23.6":	"สงฺฆสฺส อุจฺฉุํ … ",
"pli-tv-bu-vb-pj2:7.23.7":	"สงฺฆสฺส ติมฺพรูสกํ เถยฺยจิตฺโต อวหริฯ ",
"pli-tv-bu-vb-pj2:7.23.8":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.23.9":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.24.1":	"เตน โข ปน สมเยน อญฺญตโร ภิกฺขุ ปุปฺผารามํ คนฺตฺวา โอจิตํ ปุปฺผํ ปญฺจมาสคฺฆนกํ เถยฺยจิตฺโต อวหริฯ ",
"pli-tv-bu-vb-pj2:7.24.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.24.3":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.24.4":	"เตน โข ปน สมเยน อญฺญตโร ภิกฺขุ ปุปฺผารามํ คนฺตฺวา ปุปฺผํ โอจินิตฺวา ปญฺจมาสคฺฆนกํ เถยฺยจิตฺโต อวหริฯ ",
"pli-tv-bu-vb-pj2:7.24.5":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.24.6":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.25.1":	"เตน โข ปน สมเยน อญฺญตโร ภิกฺขุ คามกํ คจฺฉนฺโต อญฺญตรํ ภิกฺขุํ เอตทโวจ—",
"pli-tv-bu-vb-pj2:7.25.2":	"“อาวุโส, ตุยฺหํ อุปฏฺฐากกุลํ วุตฺโต วชฺเชมี”ติฯ ",
"pli-tv-bu-vb-pj2:7.25.3":	"โส คนฺตฺวา เอกํ สาฏกํ อาหราเปตฺวา อตฺตนา ปริภุญฺชิฯ ",
"pli-tv-bu-vb-pj2:7.25.4":	"โส ชานิตฺวา ตํ โจเทสิ—",
"pli-tv-bu-vb-pj2:7.25.5":	"“อสฺสมโณสิ ตฺวนฺ”ติฯ ",
"pli-tv-bu-vb-pj2:7.25.6":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.25.7":	"“อนาปตฺติ, ภิกฺขุ, ปาราชิกสฺสฯ ",
"pli-tv-bu-vb-pj2:7.25.8":	"น จ, ภิกฺขเว, วุตฺโต วชฺเชมีติ วตฺตพฺโพฯ ",
"pli-tv-bu-vb-pj2:7.25.9":	"โย วเทยฺย, อาปตฺติ ทุกฺกฏสฺสา”ติฯ ",
"pli-tv-bu-vb-pj2:7.25.10":	"เตน โข ปน สมเยน อญฺญตโร ภิกฺขุ คามกํ คจฺฉติฯ ",
"pli-tv-bu-vb-pj2:7.25.11":	"อญฺญตโร ภิกฺขุ ตํ ภิกฺขุํ เอตทโวจ—",
"pli-tv-bu-vb-pj2:7.25.12":	"“อาวุโส, มยฺหํ อุปฏฺฐากกุลํ วุตฺโต วชฺเชหี”ติฯ ",
"pli-tv-bu-vb-pj2:7.25.13":	"โส คนฺตฺวา ยุคสาฏกํ อาหราเปตฺวา เอกํ อตฺตนา ปริภุญฺชิ, เอกํ ตสฺส ภิกฺขุโน อทาสิฯ ",
"pli-tv-bu-vb-pj2:7.25.14":	"โส ชานิตฺวา ตํ โจเทสิ—",
"pli-tv-bu-vb-pj2:7.25.15":	"“อสฺสมโณสิ ตฺวนฺ”ติฯ ",
"pli-tv-bu-vb-pj2:7.25.16":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.25.17":	"“อนาปตฺติ, ภิกฺขุ, ปาราชิกสฺสฯ ",
"pli-tv-bu-vb-pj2:7.25.18":	"น จ, ภิกฺขเว, วุตฺโต วชฺเชหีติ วตฺตพฺโพฯ ",
"pli-tv-bu-vb-pj2:7.25.19":	"โย วเทยฺย, อาปตฺติ ทุกฺกฏสฺสา”ติฯ ",
"pli-tv-bu-vb-pj2:7.25.20":	"เตน โข ปน สมเยน อญฺญตโร ภิกฺขุ คามกํ คจฺฉนฺโต อญฺญตรํ ภิกฺขุํ เอตทโวจ—",
"pli-tv-bu-vb-pj2:7.25.21":	"“อาวุโส, ตุยฺหํ อุปฏฺฐากกุลํ วุตฺโต วชฺเชมี”ติฯ ",
"pli-tv-bu-vb-pj2:7.25.22":	"โสปิ เอวมาห—",
"pli-tv-bu-vb-pj2:7.25.23":	"“วุตฺโต วชฺเชหี”ติฯ ",
"pli-tv-bu-vb-pj2:7.25.24":	"โส คนฺตฺวา อาฬฺหกํ สปฺปึ ตุลํ คุฬํ โทณํ ตณฺฑุลํ อาหราเปตฺวา อตฺตนา ปริภุญฺชิฯ ",
"pli-tv-bu-vb-pj2:7.25.25":	"โส ชานิตฺวา ตํ โจเทสิ—",
"pli-tv-bu-vb-pj2:7.25.26":	"“อสฺสมโณสิ ตฺวนฺ”ติฯ ",
"pli-tv-bu-vb-pj2:7.25.27":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.25.28":	"“อนาปตฺติ, ภิกฺขุ, ปาราชิกสฺสฯ ",
"pli-tv-bu-vb-pj2:7.25.29":	"น จ, ภิกฺขเว, วุตฺโต วชฺเชมีติ วตฺตพฺโพ, น จ วุตฺโต วชฺเชหีติ วตฺตพฺโพฯ ",
"pli-tv-bu-vb-pj2:7.25.30":	"โย วเทยฺย, อาปตฺติ ทุกฺกฏสฺสา”ติฯ ",
"pli-tv-bu-vb-pj2:7.26.1":	"เตน โข ปน สมเยน อญฺญตโร ปุริโส มหคฺฆํ มณึ อาทาย อญฺญตเรน ภิกฺขุนา สทฺธึ อทฺธานมคฺคปฺปฏิปนฺโน โหติฯ ",
"pli-tv-bu-vb-pj2:7.26.2":	"อถ โข โส ปุริโส สุงฺกฏฺฐานํ ปสฺสิตฺวา ตสฺส ภิกฺขุโน อชานนฺตสฺส ถวิกาย มณึ ปกฺขิปิตฺวา สุงฺกฏฺฐานํ อติกฺกมิตฺวา อคฺคเหสิฯ ",
"pli-tv-bu-vb-pj2:7.26.3":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.26.4":	"“กึจิตฺโต ตฺวํ, ภิกฺขู”ติ? ",
"pli-tv-bu-vb-pj2:7.26.5":	"“นาหํ, ภควา, ชานามี”ติฯ ",
"pli-tv-bu-vb-pj2:7.26.6":	"“อนาปตฺติ, ภิกฺขุ, อชานนฺตสฺสา”ติฯ ",
"pli-tv-bu-vb-pj2:7.26.7":	"เตน โข ปน สมเยน อญฺญตโร ปุริโส มหคฺฆํ มณึ อาทาย อญฺญตเรน ภิกฺขุนา สทฺธึ อทฺธานมคฺคปฺปฏิปนฺโน โหติฯ ",
"pli-tv-bu-vb-pj2:7.26.8":	"อถ โข โส ปุริโส สุงฺกฏฺฐานํ ปสฺสิตฺวา คิลานาลยํ กริตฺวา อตฺตโน ภณฺฑิกํ ตสฺส ภิกฺขุโน อทาสิฯ ",
"pli-tv-bu-vb-pj2:7.26.9":	"อถ โข โส ปุริโส สุงฺกฏฺฐานํ อติกฺกมิตฺวา ตํ ภิกฺขุํ เอตทโวจ—",
"pli-tv-bu-vb-pj2:7.26.10":	"“อาหร เม, ภนฺเต, ภณฺฑิกํ; นาหํ อกลฺลโก”ติฯ ",
"pli-tv-bu-vb-pj2:7.26.11":	"“กิสฺส ปน ตฺวํ, อาวุโส, เอวรูปํ อกาสี”ติ? ",
"pli-tv-bu-vb-pj2:7.26.12":	"อถ โข โส ปุริโส ตสฺส ภิกฺขุโน เอตมตฺถํ อาโรเจสิฯ ",
"pli-tv-bu-vb-pj2:7.26.13":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.26.14":	"“กึจิตฺโต ตฺวํ, ภิกฺขู”ติ? ",
"pli-tv-bu-vb-pj2:7.26.15":	"“นาหํ, ภควา, ชานามี”ติฯ ",
"pli-tv-bu-vb-pj2:7.26.16":	"“อนาปตฺติ, ภิกฺขุ, อชานนฺตสฺสา”ติฯ ",
"pli-tv-bu-vb-pj2:7.26.17":	"เตน โข ปน สมเยน อญฺญตโร ภิกฺขุ สตฺเถน สทฺธึ อทฺธานมคฺคปฺปฏิปนฺโน โหติฯ ",
"pli-tv-bu-vb-pj2:7.26.18":	"อญฺญตโร ปุริโส ตํ ภิกฺขุํ อามิเสน อุปลาเปตฺวา สุงฺกฏฺฐานํ ปสฺสิตฺวา มหคฺฆํ มณึ ตสฺส ภิกฺขุโน อทาสิ—",
"pli-tv-bu-vb-pj2:7.26.19":	"“อิมํ, ภนฺเต, มณึ สุงฺกฏฺฐานํ อติกฺกาเมหี”ติฯ ",
"pli-tv-bu-vb-pj2:7.26.20":	"อถ โข โส ภิกฺขุ ตํ มณึ สุงฺกฏฺฐานํ อติกฺกาเมสิฯ ",
"pli-tv-bu-vb-pj2:7.26.21":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.26.22":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.27.1":	"เตน โข ปน สมเยน อญฺญตโร ภิกฺขุ ปาเส พนฺธํ สูกรํ การุญฺเญน มุญฺจิฯ ",
"pli-tv-bu-vb-pj2:7.27.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.27.3":	"“กึจิตฺโต ตฺวํ, ภิกฺขู”ติ? ",
"pli-tv-bu-vb-pj2:7.27.4":	"“การุญฺญาธิปฺปาโย อหํ, ภควา”ติฯ ",
"pli-tv-bu-vb-pj2:7.27.5":	"“อนาปตฺติ, ภิกฺขุ, การุญฺญาธิปฺปายสฺสา”ติฯ ",
"pli-tv-bu-vb-pj2:7.27.6":	"เตน โข ปน สมเยน อญฺญตโร ภิกฺขุ ปาเส พนฺธํ สูกรํ—",
"pli-tv-bu-vb-pj2:7.27.7":	"“ปุเร สามิกา ปสฺสนฺตี”ติ, เถยฺยจิตฺโต มุญฺจิฯ ",
"pli-tv-bu-vb-pj2:7.27.8":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.27.9":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.27.10":	"เตน โข ปน สมเยน อญฺญตโร ภิกฺขุ ปาเส พนฺธํ มิคํ การุญฺเญน มุญฺจิ … ",
"pli-tv-bu-vb-pj2:7.27.11":	"ปาเส พนฺธํ มิคํ—",
"pli-tv-bu-vb-pj2:7.27.12":	"“ปุเร สามิกา ปสฺสนฺตี”ติ, เถยฺยจิตฺโต มุญฺจิ … ",
"pli-tv-bu-vb-pj2:7.27.13":	"กุมิเน พนฺเธ มจฺเฉ การุญฺเญน มุญฺจิ … ",
"pli-tv-bu-vb-pj2:7.27.14":	"กุมิเน พนฺเธ มจฺเฉ—",
"pli-tv-bu-vb-pj2:7.27.15":	"“ปุเร สามิกา ปสฺสนฺตี”ติ เถยฺยจิตฺโต มุญฺจิฯ ",
"pli-tv-bu-vb-pj2:7.27.16":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.27.17":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.28.1":	"เตน โข ปน สมเยน อญฺญตโร ภิกฺขุ ยาเน ภณฺฑํ ปสฺสิตฺวา—",
"pli-tv-bu-vb-pj2:7.28.2":	"“อิโต คณฺหนฺโต ปาราชิโก ภวิสฺสามี”ติ, ",
"pli-tv-bu-vb-pj2:7.28.3":	"อติกฺกมิตฺวา ปวฏฺเฏตฺวา อคฺคเหสิฯ ",
"pli-tv-bu-vb-pj2:7.28.4":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.28.5":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.29.1":	"เตน โข ปน สมเยน อญฺญตโร ภิกฺขุ กุลเลน อุกฺขิตฺตํ มํสเปสึ—",
"pli-tv-bu-vb-pj2:7.29.2":	"“สามิกานํ ทสฺสามี”ติ อคฺคเหสิฯ ",
"pli-tv-bu-vb-pj2:7.29.3":	"สามิกา ตํ ภิกฺขุํ โจเทสุํ—",
"pli-tv-bu-vb-pj2:7.29.4":	"“อสฺสมโณสิ ตฺวนฺ”ติฯ ",
"pli-tv-bu-vb-pj2:7.29.5":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.29.6":	"“อนาปตฺติ, ภิกฺขุ, อเถยฺยจิตฺตสฺสา”ติฯ ",
"pli-tv-bu-vb-pj2:7.29.7":	"เตน โข ปน สมเยน อญฺญตโร ภิกฺขุ กุลเลน อุกฺขิตฺตํ มํสเปสึ—",
"pli-tv-bu-vb-pj2:7.29.8":	"“ปุเร สามิกา ปสฺสนฺตี”ติ, เถยฺยจิตฺโต อคฺคเหสิฯ ",
"pli-tv-bu-vb-pj2:7.29.9":	"สามิกา ตํ ภิกฺขุํ โจเทสุํ—",
"pli-tv-bu-vb-pj2:7.29.10":	"“อสฺสมโณสิ ตฺวนฺ”ติฯ ",
"pli-tv-bu-vb-pj2:7.29.11":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.29.12":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.30.1":	"เตน โข ปน สมเยน มนุสฺสา อุฬุมฺปํ พนฺธิตฺวา อจิรวติยา นทิยา โอสาเรนฺติฯ ",
"pli-tv-bu-vb-pj2:7.30.2":	"พนฺธเน ฉินฺเน กฏฺฐานิ วิปฺปกิณฺณานิ อคมํสุฯ ",
"pli-tv-bu-vb-pj2:7.30.3":	"ภิกฺขู ปํสุกูลสญฺญิโน อุตฺตาเรสุํฯ ",
"pli-tv-bu-vb-pj2:7.30.4":	"สามิกา เต ภิกฺขู โจเทสุํ—",
"pli-tv-bu-vb-pj2:7.30.5":	"“อสฺสมณาตฺถ ตุเมฺห”ติฯ ",
"pli-tv-bu-vb-pj2:7.30.6":	"เตสํ กุกฺกุจฺจํ อโหสิ …เป… ",
"pli-tv-bu-vb-pj2:7.30.7":	"“อนาปตฺติ, ภิกฺขเว, ปํสุกูลสญฺญิสฺสา”ติฯ ",
"pli-tv-bu-vb-pj2:7.30.8":	"เตน โข ปน สมเยน มนุสฺสา อุฬุมฺปํ พนฺธิตฺวา อจิรวติยา นทิยา โอสาเรนฺติฯ ",
"pli-tv-bu-vb-pj2:7.30.9":	"พนฺธเน ฉินฺเน กฏฺฐานิ วิปฺปกิณฺณานิ อคมํสุฯ ",
"pli-tv-bu-vb-pj2:7.30.10":	"ภิกฺขู—“ปุเร สามิกา ปสฺสนฺตี”ติ, เถยฺยจิตฺตา อุตฺตาเรสุํฯ ",
"pli-tv-bu-vb-pj2:7.30.11":	"สามิกา เต ภิกฺขู โจเทสุํ—",
"pli-tv-bu-vb-pj2:7.30.12":	"“อสฺสมณาตฺถ ตุเมฺห”ติฯ ",
"pli-tv-bu-vb-pj2:7.30.13":	"เตสํ กุกฺกุจฺจํ อโหสิ …เป… ",
"pli-tv-bu-vb-pj2:7.30.14":	"“อาปตฺตึ ตุเมฺห, ภิกฺขเว, อาปนฺนา ปาราชิกนฺ”ติฯ ",
"pli-tv-bu-vb-pj2:7.31.1":	"เตน โข ปน สมเยน อญฺญตโร โคปาลโก รุกฺเข สาฏกํ อาลคฺเคตฺวา อุจฺจารํ อคมาสิฯ ",
"pli-tv-bu-vb-pj2:7.31.2":	"อญฺญตโร ภิกฺขุ ปํสุกูลสญฺญี อคฺคเหสิฯ ",
"pli-tv-bu-vb-pj2:7.31.3":	"อถ โข โส โคปาลโก ตํ ภิกฺขุํ โจเทสิ—",
"pli-tv-bu-vb-pj2:7.31.4":	"“อสฺสมโณสิ ตฺวนฺ”ติฯ ",
"pli-tv-bu-vb-pj2:7.31.5":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.31.6":	"“อนาปตฺติ, ภิกฺขุ, ปํสุกูลสญฺญิสฺสา”ติฯ ",
"pli-tv-bu-vb-pj2:7.32.1":	"เตน โข ปน สมเยน อญฺญตรสฺส ภิกฺขุโน นทึ ตรนฺตสฺส รชกานํ หตฺถโต มุตฺตํ สาฏกํ ปาเท ลคฺคํ โหติฯ ",
"pli-tv-bu-vb-pj2:7.32.2":	"โส ภิกฺขุ—“สามิกานํ ทสฺสามี”ติ อคฺคเหสิฯ ",
"pli-tv-bu-vb-pj2:7.32.3":	"สามิกา ตํ ภิกฺขุํ โจเทสุํ—",
"pli-tv-bu-vb-pj2:7.32.4":	"“อสฺสมโณสิ ตฺวนฺ”ติฯ ",
"pli-tv-bu-vb-pj2:7.32.5":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.32.6":	"“อนาปตฺติ, ภิกฺขุ, อเถยฺยจิตฺตสฺสา”ติฯ ",
"pli-tv-bu-vb-pj2:7.32.7":	"เตน โข ปน สมเยน อญฺญตรสฺส ภิกฺขุโน นทึ ตรนฺตสฺส รชกานํ หตฺถโต มุตฺตํ สาฏกํ ปาเท ลคฺคํ โหติฯ ",
"pli-tv-bu-vb-pj2:7.32.8":	"โส ภิกฺขุ—“ปุเร สามิกา ปสฺสนฺตี”ติ, เถยฺยจิตฺโต อคฺคเหสิฯ ",
"pli-tv-bu-vb-pj2:7.32.9":	"สามิกา ตํ ภิกฺขุํ โจเทสุํ—",
"pli-tv-bu-vb-pj2:7.32.10":	"“อสฺสมโณสิ ตฺวนฺ”ติฯ ",
"pli-tv-bu-vb-pj2:7.32.11":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.32.12":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.33.1":	"เตน โข ปน สมเยน อญฺญตโร ภิกฺขุ สปฺปิกุมฺภึ ปสฺสิตฺวา โถกํ โถกํ ปริภุญฺชิฯ ",
"pli-tv-bu-vb-pj2:7.33.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.33.3":	"“อนาปตฺติ, ภิกฺขุ, ปาราชิกสฺส; ",
"pli-tv-bu-vb-pj2:7.33.4":	"อาปตฺติ ทุกฺกฏสฺสา”ติฯ ",
"pli-tv-bu-vb-pj2:7.34.1":	"เตน โข ปน สมเยน สมฺพหุลา ภิกฺขู สํวิทหิตฺวา อคมํสุ—",
"pli-tv-bu-vb-pj2:7.34.2":	"“ภณฺฑํ อวหริสฺสามา”ติฯ ",
"pli-tv-bu-vb-pj2:7.34.3":	"เอโก ภณฺฑํ อวหริฯ ",
"pli-tv-bu-vb-pj2:7.34.4":	"เต เอวมาหํสุ—",
"pli-tv-bu-vb-pj2:7.34.5":	"“น มยํ ปาราชิกาฯ ",
"pli-tv-bu-vb-pj2:7.34.6":	"โย อวหโฏ โส ปาราชิโก”ติฯ ",
"pli-tv-bu-vb-pj2:7.34.7":	"ภควโต เอตมตฺถํ อาโรเจสุํ … ",
"pli-tv-bu-vb-pj2:7.34.8":	"“อาปตฺตึ ตุเมฺห, ภิกฺขเว, อาปนฺนา ปาราชิกนฺ”ติฯ ",
"pli-tv-bu-vb-pj2:7.34.9":	"เตน โข ปน สมเยน สมฺพหุลา ภิกฺขู สํวิทหิตฺวา ภณฺฑํ อวหริตฺวา ภาเชสุํฯ ",
"pli-tv-bu-vb-pj2:7.34.10":	"เตหิ ภาชียมาเน เอกเมกสฺส ปฏิวิโส น ปญฺจมาสโก ปูริฯ ",
"pli-tv-bu-vb-pj2:7.34.11":	"เต เอวมาหํสุ—",
"pli-tv-bu-vb-pj2:7.34.12":	"“น มยํ ปาราชิกา”ติฯ ",
"pli-tv-bu-vb-pj2:7.34.13":	"ภควโต เอตมตฺถํ อาโรเจสุํฯ ",
"pli-tv-bu-vb-pj2:7.34.14":	"“อาปตฺตึ ตุเมฺห, ภิกฺขเว, อาปนฺนา ปาราชิกนฺ”ติฯ ",
"pli-tv-bu-vb-pj2:7.35.1":	"เตน โข ปน สมเยน อญฺญตโร ภิกฺขุ สาวตฺถิยํ ทุพฺภิกฺเข อาปณิกสฺส ตณฺฑุลมุฏฺฐึ เถยฺยจิตฺโต อวหริฯ ",
"pli-tv-bu-vb-pj2:7.35.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.35.3":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.35.4":	"เตน โข ปน สมเยน อญฺญตโร ภิกฺขุ สาวตฺถิยํ ทุพฺภิกฺเข อาปณิกสฺส มุคฺคมุฏฺฐึ … ",
"pli-tv-bu-vb-pj2:7.35.5":	"มาสมุฏฺฐึ … ",
"pli-tv-bu-vb-pj2:7.35.6":	"ติลมุฏฺฐึ เถยฺยจิตฺโต อวหริฯ ",
"pli-tv-bu-vb-pj2:7.35.7":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.35.8":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.36.1":	"เตน โข ปน สมเยน สาวตฺถิยํ อนฺธวเน โจรกา คาวึ หนฺตฺวา มํสํ ขาทิตฺวา เสสกํ ปฏิสาเมตฺวา อคมํสุฯ ",
"pli-tv-bu-vb-pj2:7.36.2":	"ภิกฺขู ปํสุกูลสญฺญิโน ปฏิคฺคหาเปตฺวา ปริภุญฺชึสุฯ ",
"pli-tv-bu-vb-pj2:7.36.3":	"โจรกา เต ภิกฺขู โจเทสุํ—",
"pli-tv-bu-vb-pj2:7.36.4":	"“อสฺสมณาตฺถ ตุเมฺห”ติฯ ",
"pli-tv-bu-vb-pj2:7.36.5":	"เตสํ กุกฺกุจฺจํ อโหสิ …เป… ",
"pli-tv-bu-vb-pj2:7.36.6":	"“อนาปตฺติ, ภิกฺขเว, ปํสุกูลสญฺญิสฺสา”ติฯ ",
"pli-tv-bu-vb-pj2:7.36.7":	"เตน โข ปน สมเยน สาวตฺถิยํ อนฺธวเน โจรกา สูกรํ หนฺตฺวา มํสํ ขาทิตฺวา เสสกํ ปฏิสาเมตฺวา อคมํสุฯ ",
"pli-tv-bu-vb-pj2:7.36.8":	"ภิกฺขู ปํสุกูลสญฺญิโน ปฏิคฺคหาเปตฺวา ปริภุญฺชึสุฯ ",
"pli-tv-bu-vb-pj2:7.36.9":	"โจรกา เต ภิกฺขู โจเทสุํ—",
"pli-tv-bu-vb-pj2:7.36.10":	"“อสฺสมณาตฺถ ตุเมฺห”ติฯ ",
"pli-tv-bu-vb-pj2:7.36.11":	"เตสํ กุกฺกุจฺจํ อโหสิ …เป… ",
"pli-tv-bu-vb-pj2:7.36.12":	"“อนาปตฺติ, ภิกฺขเว, ปํสุกูลสญฺญิสฺสา”ติฯ ",
"pli-tv-bu-vb-pj2:7.37.1":	"เตน โข ปน สมเยน อญฺญตโร ภิกฺขุ ติณกฺเขตฺตํ คนฺตฺวา ลูตํ ติณํ ปญฺจมาสคฺฆนกํ เถยฺยจิตฺโต อวหริฯ ",
"pli-tv-bu-vb-pj2:7.37.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.37.3":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.37.4":	"เตน โข ปน สมเยน อญฺญตโร ภิกฺขุ ติณกฺเขตฺตํ คนฺตฺวา ติณํ ลายิตฺวา ปญฺจมาสคฺฆนกํ เถยฺยจิตฺโต อวหริฯ ",
"pli-tv-bu-vb-pj2:7.37.5":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.37.6":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.38.1":	"เตน โข ปน สมเยน อาคนฺตุกา ภิกฺขู สงฺฆสฺส อมฺพํ ภาชาเปตฺวา ปริภุญฺชึสุฯ ",
"pli-tv-bu-vb-pj2:7.38.2":	"อาวาสิกา ภิกฺขู เต ภิกฺขู โจเทสุํ—",
"pli-tv-bu-vb-pj2:7.38.3":	"“อสฺสมณาตฺถ ตุเมฺห”ติฯ ",
"pli-tv-bu-vb-pj2:7.38.4":	"เตสํ กุกฺกุจฺจํ อโหสิ …เป… ",
"pli-tv-bu-vb-pj2:7.38.5":	"ภควโต เอตมตฺถํ อาโรเจสุํฯ ",
"pli-tv-bu-vb-pj2:7.38.6":	"“กึจิตฺตา ตุเมฺห, ภิกฺขเว”ติ? ",
"pli-tv-bu-vb-pj2:7.38.7":	"“ปริโภคตฺถาย มยํ, ภควา”ติฯ ",
"pli-tv-bu-vb-pj2:7.38.8":	"“อนาปตฺติ, ภิกฺขเว, ปริโภคตฺถายา”ติฯ ",
"pli-tv-bu-vb-pj2:7.38.9":	"เตน โข ปน สมเยน อาคนฺตุกา ภิกฺขู สงฺฆสฺส ชมฺพุํ … ",
"pli-tv-bu-vb-pj2:7.38.10":	"สงฺฆสฺส ลพุชํ … ",
"pli-tv-bu-vb-pj2:7.38.11":	"สงฺฆสฺส ปนสํ … ",
"pli-tv-bu-vb-pj2:7.38.12":	"สงฺฆสฺส ตาลปกฺกํ … ",
"pli-tv-bu-vb-pj2:7.38.13":	"สงฺฆสฺส อุจฺฉุํ … ",
"pli-tv-bu-vb-pj2:7.38.14":	"สงฺฆสฺส ติมฺพรูสกํ ภาชาเปตฺวา ปริภุญฺชึสุฯ ",
"pli-tv-bu-vb-pj2:7.38.15":	"อาวาสิกา ภิกฺขู เต ภิกฺขู โจเทสุํ—",
"pli-tv-bu-vb-pj2:7.38.16":	"“อสฺสมณาตฺถ ตุเมฺห”ติฯ ",
"pli-tv-bu-vb-pj2:7.38.17":	"เตสํ กุกฺกุจฺจํ อโหสิ …เป… ",
"pli-tv-bu-vb-pj2:7.38.18":	"“อนาปตฺติ, ภิกฺขเว, ปริโภคตฺถายา”ติฯ ",
"pli-tv-bu-vb-pj2:7.39.1":	"เตน โข ปน สมเยน อมฺพปาลกา ภิกฺขูนํ อมฺพผลํ เทนฺติฯ ",
"pli-tv-bu-vb-pj2:7.39.2":	"ภิกฺขู—“โคเปตุํ อิเม อิสฺสรา, นยิเม ทาตุนฺ”ติ, ",
"pli-tv-bu-vb-pj2:7.39.3":	"กุกฺกุจฺจายนฺตา น ปฏิคฺคณฺหนฺติฯ ",
"pli-tv-bu-vb-pj2:7.39.4":	"ภควโต เอตมตฺถํ อาโรเจสุํฯ ",
"pli-tv-bu-vb-pj2:7.39.5":	"“อนาปตฺติ, ภิกฺขเว, โคปกสฺส ทาเน”ติฯ ",
"pli-tv-bu-vb-pj2:7.39.6":	"เตน โข ปน สมเยน ชมฺพุปาลกา … ",
"pli-tv-bu-vb-pj2:7.39.7":	"ลพุชปาลกา … ",
"pli-tv-bu-vb-pj2:7.39.8":	"ปนสปาลกา … ",
"pli-tv-bu-vb-pj2:7.39.9":	"ตาลปกฺกปาลกา … ",
"pli-tv-bu-vb-pj2:7.39.10":	"อุจฺฉุปาลกา … ",
"pli-tv-bu-vb-pj2:7.39.11":	"ติมฺพรูสกปาลกา ภิกฺขูนํ ติมฺพรูสกํ เทนฺติฯ ",
"pli-tv-bu-vb-pj2:7.39.12":	"ภิกฺขู—“โคเปตุํ อิเม อิสฺสรา, นยิเม ทาตุนฺ”ติ, ",
"pli-tv-bu-vb-pj2:7.39.13":	"กุกฺกุจฺจายนฺตา น ปฏิคฺคณฺหนฺติฯ ",
"pli-tv-bu-vb-pj2:7.39.14":	"ภควโต เอตมตฺถํ อาโรเจสุํฯ ",
"pli-tv-bu-vb-pj2:7.39.15":	"“อนาปตฺติ, ภิกฺขเว, โคปกสฺส ทาเน”ติฯ ",
"pli-tv-bu-vb-pj2:7.40.1":	"เตน โข ปน สมเยน อญฺญตโร ภิกฺขุ สงฺฆสฺส ทารุํ ตาวกาลิกํ หริตฺวา อตฺตโน วิหารสฺส กุฏฺฏํ อุปตฺถมฺเภสิฯ ",
"pli-tv-bu-vb-pj2:7.40.2":	"ภิกฺขู ตํ ภิกฺขุํ โจเทสุํ—",
"pli-tv-bu-vb-pj2:7.40.3":	"“อสฺสมโณสิ ตฺวนฺ”ติฯ ",
"pli-tv-bu-vb-pj2:7.40.4":	"ตสฺส กุกฺกุจฺจํ อโหสิฯ ",
"pli-tv-bu-vb-pj2:7.40.5":	"ภควโต เอตมตฺถํ อาโรเจสิฯ ",
"pli-tv-bu-vb-pj2:7.40.6":	"“กึจิตฺโต ตฺวํ, ภิกฺขู”ติ? ",
"pli-tv-bu-vb-pj2:7.40.7":	"“ตาวกาลิโก อหํ, ภควา”ติฯ ",
"pli-tv-bu-vb-pj2:7.40.8":	"“อนาปตฺติ, ภิกฺขุ, ตาวกาลิเก”ติฯ ",
"pli-tv-bu-vb-pj2:7.41.1":	"เตน โข ปน สมเยน อญฺญตโร ภิกฺขุ สงฺฆสฺส อุทกํ เถยฺยจิตฺโต อวหริ … ",
"pli-tv-bu-vb-pj2:7.41.2":	"สงฺฆสฺส มตฺติกํ เถยฺยจิตฺโต อวหริ … ",
"pli-tv-bu-vb-pj2:7.41.3":	"สงฺฆสฺส ปุญฺชกิตํ ติณํ เถยฺยจิตฺโต อวหริ … ",
"pli-tv-bu-vb-pj2:7.41.4":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.41.5":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.41.6":	"เตน โข ปน สมเยน อญฺญตโร ภิกฺขุ สงฺฆสฺส ปุญฺชกิตํ ติณํ เถยฺยจิตฺโต ฌาเปสิฯ ",
"pli-tv-bu-vb-pj2:7.41.7":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.41.8":	"“อนาปตฺติ, ภิกฺขุ, ปาราชิกสฺสฯ ",
"pli-tv-bu-vb-pj2:7.41.9":	"อาปตฺติ ทุกฺกฏสฺสา”ติฯ ",
"pli-tv-bu-vb-pj2:7.42.1":	"เตน โข ปน สมเยน อญฺญตโร ภิกฺขุ สงฺฆสฺส มญฺจํ เถยฺยจิตฺโต อวหริ … ",
"pli-tv-bu-vb-pj2:7.42.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.42.3":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.42.4":	"เตน โข ปน สมเยน อญฺญตโร ภิกฺขุ สงฺฆสฺส ปีฐํ … ",
"pli-tv-bu-vb-pj2:7.42.5":	"สงฺฆสฺส ภิสึ … ",
"pli-tv-bu-vb-pj2:7.42.6":	"สงฺฆสฺส พิพฺโพหนํ … ",
"pli-tv-bu-vb-pj2:7.42.7":	"สงฺฆสฺส กวาฏํ … ",
"pli-tv-bu-vb-pj2:7.42.8":	"สงฺฆสฺส อาโลกสนฺธึ … ",
"pli-tv-bu-vb-pj2:7.42.9":	"สงฺฆสฺส โคปานสึ เถยฺยจิตฺโต อวหริ … ",
"pli-tv-bu-vb-pj2:7.42.10":	"ตสฺส กุกฺกุจฺจํ อโหสิ …เป… ",
"pli-tv-bu-vb-pj2:7.42.11":	"“อาปตฺตึ ตฺวํ, ภิกฺขุ, อาปนฺโน ปาราชิกนฺ”ติฯ ",
"pli-tv-bu-vb-pj2:7.43.1":	"เตน โข ปน สมเยน ภิกฺขู อญฺญตรสฺส อุปาสกสฺส วิหารปริโภคํ เสนาสนํ อญฺญตฺร ปริภุญฺชนฺติฯ ",
"pli-tv-bu-vb-pj2:7.43.2":	"อถ โข โส อุปาสโก อุชฺฌายติ ขิยฺยติ วิปาเจติ—",
"pli-tv-bu-vb-pj2:7.43.3":	"“กถญฺหิ นาม ภทนฺตา อญฺญตฺร ปริโภคํ อญฺญตฺร ปริภุญฺชิสฺสนฺตี”ติฯ ",
"pli-tv-bu-vb-pj2:7.43.4":	"ภควโต เอตมตฺถํ อาโรเจสุํฯ ",
"pli-tv-bu-vb-pj2:7.43.5":	"“น, ภิกฺขเว, อญฺญตฺร ปริโภโค อญฺญตฺร ปริภุญฺชิตพฺโพฯ ",
"pli-tv-bu-vb-pj2:7.43.6":	"โย ปริภุญฺเชยฺย, อาปตฺติ ทุกฺกฏสฺสา”ติฯ ",
"pli-tv-bu-vb-pj2:7.44.1":	"เตน โข ปน สมเยน ภิกฺขู อุโปสถคฺคมฺปิ สนฺนิสชฺชมฺปิ หริตุํ กุกฺกุจฺจายนฺตา ฉมายํ นิสีทนฺติฯ ",
"pli-tv-bu-vb-pj2:7.44.2":	"คตฺตานิปิ จีวรานิปิ ปํสุกิตานิ โหนฺติฯ ",
"pli-tv-bu-vb-pj2:7.44.3":	"ภควโต เอตมตฺถํ อาโรเจสุํฯ ",
"pli-tv-bu-vb-pj2:7.44.4":	"“อนุชานามิ, ภิกฺขเว, ตาวกาลิกํ หริตุนฺ”ติฯ ",
"pli-tv-bu-vb-pj2:7.45.1":	"เตน โข ปน สมเยน จมฺปายํ ถุลฺลนนฺทาย ภิกฺขุนิยา อนฺเตวาสินี ภิกฺขุนี ถุลฺลนนฺทาย ภิกฺขุนิยา อุปฏฺฐากกุลํ คนฺตฺวา—",
"pli-tv-bu-vb-pj2:7.45.2":	"“อยฺยา อิจฺฉติ เตกฏุลยาคุํ ปาตุนฺ”ติ, ",
"pli-tv-bu-vb-pj2:7.45.3":	"ปจาเปตฺวา หริตฺวา อตฺตนา ปริภุญฺชิฯ ",
"pli-tv-bu-vb-pj2:7.45.4":	"สา ชานิตฺวา ตํ โจเทสิ—",
"pli-tv-bu-vb-pj2:7.45.5":	"“อสฺสมณีสิ ตฺวนฺ”ติฯ ",
"pli-tv-bu-vb-pj2:7.45.6":	"ตสฺสา กุกฺกุจฺจํ อโหสิ …เป…ฯ ",
"pli-tv-bu-vb-pj2:7.45.7":	"อถ โข สา ภิกฺขุนี ภิกฺขุนีนํ เอตมตฺถํ อาโรเจสิฯ ",
"pli-tv-bu-vb-pj2:7.45.8":	"ภิกฺขุนิโย ภิกฺขูนํ เอตมตฺถํ อาโรเจสุํฯ ",
"pli-tv-bu-vb-pj2:7.45.9":	"ภิกฺขู ภควโต เอตมตฺถํ อาโรเจสุํฯ ",
"pli-tv-bu-vb-pj2:7.45.10":	"“อนาปตฺติ, ภิกฺขเว, ปาราชิกสฺส; ",
"pli-tv-bu-vb-pj2:7.45.11":	"อาปตฺติ สมฺปชานมุสาวาเท ปาจิตฺติยสฺสา”ติฯ ",
"pli-tv-bu-vb-pj2:7.45.12":	"เตน โข ปน สมเยน ราชคเห ถุลฺลนนฺทาย ภิกฺขุนิยา อนฺเตวาสินี ภิกฺขุนี ถุลฺลนนฺทาย ภิกฺขุนิยา อุปฏฺฐากกุลํ คนฺตฺวา—",
"pli-tv-bu-vb-pj2:7.45.13":	"“อยฺยา อิจฺฉติ มธุโคฬกํ ขาทิตุนฺ”ติ, ",
"pli-tv-bu-vb-pj2:7.45.14":	"ปจาเปตฺวา หริตฺวา อตฺตนา ปริภุญฺชิฯ ",
"pli-tv-bu-vb-pj2:7.45.15":	"สา ชานิตฺวา ตํ โจเทสิ—",
"pli-tv-bu-vb-pj2:7.45.16":	"“อสฺสมณีสิ ตฺวนฺ”ติฯ ",
"pli-tv-bu-vb-pj2:7.45.17":	"ตสฺสา กุกฺกุจฺจํ อโหสิ …เป… ",
"pli-tv-bu-vb-pj2:7.45.18":	"“อนาปตฺติ, ภิกฺขเว, ปาราชิกสฺส; ",
"pli-tv-bu-vb-pj2:7.45.19":	"อาปตฺติ สมฺปชานมุสาวาเท ปาจิตฺติยสฺสา”ติฯ ",
"pli-tv-bu-vb-pj2:7.46.1":	"เตน โข ปน สมเยน เวสาลิยํ อายสฺมโต อชฺชุกสฺส อุปฏฺฐากสฺส คหปติโน เทฺว ทารกา โหนฺติ— ปุตฺโต จ ภาคิเนโยฺย จฯ ",
"pli-tv-bu-vb-pj2:7.46.2":	"อถ โข โส คหปติ อายสฺมนฺตํ อชฺชุกํ เอตทโวจ—",
"pli-tv-bu-vb-pj2:7.46.3":	"“อิมํ, ภนฺเต, โอกาสํ โย อิเมสํ ทฺวินฺนํ ทารกานํ สทฺโธ โหติ ปสนฺโน ตสฺส อาจิกฺเขยฺยาสี”ติฯ ",
"pli-tv-bu-vb-pj2:7.46.4":	"เตน โข ปน สมเยน ตสฺส คหปติโน ภาคิเนโยฺย สทฺโธ โหติ ปสนฺโนฯ อถ โข อายสฺมา อชฺชุโก ตํ โอกาสํ ตสฺส ทารกสฺส อาจิกฺขิฯ ",
"pli-tv-bu-vb-pj2:7.46.5":	"โส เตน สาปเตเยฺยน กุฏุมฺพญฺจ สณฺฐเปสิ ทานญฺจ ปฏฺฐเปสิฯ ",
"pli-tv-bu-vb-pj2:7.46.6":	"อถ โข ตสฺส คหปติโน ปุตฺโต อายสฺมนฺตํ อานนฺทํ เอตทโวจ—",
"pli-tv-bu-vb-pj2:7.46.7":	"“โก นุ โข, ภนฺเต อานนฺท, ปิตุโน ทายชฺโช— ปุตฺโต วา ภาคิเนโยฺย วา”ติ? ",
"pli-tv-bu-vb-pj2:7.46.8":	"“ปุตฺโต โข, อาวุโส, ปิตุโน ทายชฺโช”ติฯ ",
"pli-tv-bu-vb-pj2:7.46.9":	"“อยํ, ภนฺเต, อโยฺย อชฺชุโก อมฺหากํ สาปเตยฺยํ อมฺหากํ เมถุนกสฺส อาจิกฺขี”ติฯ ",
"pli-tv-bu-vb-pj2:7.46.10":	"“อสฺสมโณ, อาวุโส, อายสฺมา อชฺชุโก”ติฯ ",
"pli-tv-bu-vb-pj2:7.46.11":	"อถ โข อายสฺมา อชฺชุโก อายสฺมนฺตํ อานนฺทํ เอตทโวจ—",
"pli-tv-bu-vb-pj2:7.46.12":	"“เทหิ เม, อาวุโส อานนฺท, วินิจฺฉยนฺ”ติฯ ",
"pli-tv-bu-vb-pj2:7.46.13":	"เตน โข ปน สมเยน อายสฺมา อุปาลิ อายสฺมโต อชฺชุกสฺส ปกฺโข โหติฯ ",
"pli-tv-bu-vb-pj2:7.46.14":	"อถ โข อายสฺมา อุปาลิ อายสฺมนฺตํ อานนฺทํ เอตทโวจ—",
"pli-tv-bu-vb-pj2:7.46.15":	"“โย นุ โข, อาวุโส อานนฺท, สามิเกน ‘อิมํ โอกาสํ อิตฺถนฺนามสฺส อาจิกฺเขยฺยาสี’ติ วุตฺโต ตสฺส อาจิกฺขติ, กึ โส อาปชฺชตี”ติ? ",
"pli-tv-bu-vb-pj2:7.46.16":	"“น, ภนฺเต, กิญฺจิ อาปชฺชติ, อนฺตมโส ทุกฺกฏมตฺตมฺปี”ติฯ ",
"pli-tv-bu-vb-pj2:7.46.17":	"“อยํ, อาวุโส, อายสฺมา อชฺชุโก สามิเกน—‘อิมํ โอกาสํ อิตฺถนฺนามสฺส อาจิกฺขา’ติ วุตฺโต ตสฺส อาจิกฺขติ; ",
"pli-tv-bu-vb-pj2:7.46.18":	"อนาปตฺติ, อาวุโส, อายสฺมโต อชฺชุกสฺสา”ติฯ ",
"pli-tv-bu-vb-pj2:7.47.1":	"เตน โข ปน สมเยน พาราณสิยํ อายสฺมโต ปิลินฺทวจฺฉสฺส อุปฏฺฐากกุลํ โจเรหิ อุปทฺทุตํ โหติฯ ",
"pli-tv-bu-vb-pj2:7.47.2":	"เทฺว จ ทารกา นีตา โหนฺติฯ ",
"pli-tv-bu-vb-pj2:7.47.3":	"อถ โข อายสฺมา ปิลินฺทวจฺโฉ เต ทารเก อิทฺธิยา อาเนตฺวา ปาสาเท ฐเปสิฯ ",
"pli-tv-bu-vb-pj2:7.47.4":	"มนุสฺสา เต ทารเก ปสฺสิตฺวา—",
"pli-tv-bu-vb-pj2:7.47.5":	"“อยฺยสฺสายํ ปิลินฺทวจฺฉสฺส อิทฺธานุภาโว”ติ, ",
"pli-tv-bu-vb-pj2:7.47.6":	"อายสฺมนฺเต ปิลินฺทวจฺเฉ อภิปฺปสีทึสุฯ ",
"pli-tv-bu-vb-pj2:7.47.7":	"ภิกฺขู อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pj2:7.47.8":	"“กถญฺหิ นาม อายสฺมา ปิลินฺทวจฺโฉ โจเรหิ นีเต ทารเก อาเนสฺสตี”ติฯ ",
"pli-tv-bu-vb-pj2:7.47.9":	"ภควโต เอตมตฺถํ อาโรเจสุํฯ ",
"pli-tv-bu-vb-pj2:7.47.10":	"“อนาปตฺติ, ภิกฺขเว, อิทฺธิมสฺส อิทฺธิวิสเย”ติฯ ",
"pli-tv-bu-vb-pj2:7.48.1":	"เตน โข ปน สมเยน เทฺว ภิกฺขู สหายกา โหนฺติ—ปณฺฑุโก จ กปิโล จฯ ",
"pli-tv-bu-vb-pj2:7.48.2":	"เอโก คามเก วิหรติ, เอโก โกสมฺพิยํฯ ",
"pli-tv-bu-vb-pj2:7.48.3":	"อถ โข ตสฺส ภิกฺขุโน คามกา โกสมฺพึ คจฺฉนฺตสฺส อนฺตรามคฺเค นทึ ตรนฺตสฺส สูกริกานํ หตฺถโต มุตฺตา เมทวฏฺฏิ ปาเท ลคฺคา โหติฯ ",
"pli-tv-bu-vb-pj2:7.48.4":	"โส ภิกฺขุ—“สามิกานํ ทสฺสามี”ติ อคฺคเหสิฯ ",
"pli-tv-bu-vb-pj2:7.48.5":	"สามิกา ตํ ภิกฺขุํ โจเทสุํ—",
"pli-tv-bu-vb-pj2:7.48.6":	"“อสฺสมโณสิ ตฺวนฺ”ติฯ ",
"pli-tv-bu-vb-pj2:7.48.7":	"ตํ อุตฺติณฺณํ โคปาลิกา ปสฺสิตฺวา เอตทโวจ—",
"pli-tv-bu-vb-pj2:7.48.8":	"“เอหิ, ภนฺเต, เมถุนํ ธมฺมํ ปฏิเสวา”ติฯ ",
"pli-tv-bu-vb-pj2:7.48.9":	"โส—“ปกติยาปาหํ อสฺสมโณ”ติ ตสฺสา เมถุนํ ธมฺมํ ปฏิเสวิตฺวา ",
"pli-tv-bu-vb-pj2:7.48.10":	"โกสมฺพึ คนฺตฺวา ภิกฺขูนํ เอตมตฺถํ อาโรเจสิฯ ",
"pli-tv-bu-vb-pj2:7.48.11":	"ภิกฺขู ภควโต เอตมตฺถํ อาโรเจสุํฯ ",
"pli-tv-bu-vb-pj2:7.48.12":	"“อนาปตฺติ, ภิกฺขเว, อทินฺนาทาเน ปาราชิกสฺส; ",
"pli-tv-bu-vb-pj2:7.48.13":	"อาปตฺติ เมถุนธมฺมสมาโยเค ปาราชิกสฺสา”ติฯ ",
"pli-tv-bu-vb-pj2:7.49.1":	"เตน โข ปน สมเยน สาคลายํ อายสฺมโต ทฬฺหิกสฺส สทฺธิวิหาริโก ภิกฺขุ อนภิรติยา ปีฬิโต อาปณิกสฺส เวฐนํ อวหริตฺวา อายสฺมนฺตํ ทฬฺหิกํ เอตทโวจ—",
"pli-tv-bu-vb-pj2:7.49.2":	"“อสฺสมโณ อหํ, ภนฺเต, วิพฺภมิสฺสามี”ติฯ ",
"pli-tv-bu-vb-pj2:7.49.3":	"“กึ ตยา, อาวุโส, กตนฺ”ติ? ",
"pli-tv-bu-vb-pj2:7.49.4":	"โส ตมตฺถํ อาโรเจสิฯ ",
"pli-tv-bu-vb-pj2:7.49.5":	"อาหราเปตฺวา อคฺฆาเปสิฯ ",
"pli-tv-bu-vb-pj2:7.49.6":	"ตํ อคฺฆาเปนฺตํ น ปญฺจมาสเก อคฺฆติฯ ",
"pli-tv-bu-vb-pj2:7.49.7":	"“อนาปตฺติ, อาวุโส, ปาราชิกสฺสา”ติฯ ",
"pli-tv-bu-vb-pj2:7.49.8":	"ธมฺมกถํ อกาสิฯ ",
"pli-tv-bu-vb-pj2:7.49.9":	"โส ภิกฺขุ อภิรมตีติฯ ",
"pli-tv-bu-vb-pj2:7.49.10":	"ทุติยปาราชิกํ สมตฺตํฯ "
}	
