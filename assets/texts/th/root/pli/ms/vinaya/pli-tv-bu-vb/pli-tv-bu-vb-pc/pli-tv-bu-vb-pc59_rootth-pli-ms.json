{	
"pli-tv-bu-vb-pc59:0.1":	"เถรวาท วินย ",
"pli-tv-bu-vb-pc59:0.2":	"มหาวิภงฺค ",
"pli-tv-bu-vb-pc59:0.3":	"ปาจิตฺติยกณฺฑ ",
"pli-tv-bu-vb-pc59:0.4":	"สุราปานวคฺค ",
"pli-tv-bu-vb-pc59:0.5":	"๕๙ฯ วิกปฺปนสิกฺขาปท ",
"pli-tv-bu-vb-pc59:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc59:1.2":	"เตน โข ปน สมเยน อายสฺมา อุปนนฺโท สกฺยปุตฺโต ภาตุโน สทฺธิวิหาริกสฺส ภิกฺขุโน สามํ จีวรํ วิกปฺเปตฺวา อปฺปจฺจุทฺธารณํ ปริภุญฺชติฯ ",
"pli-tv-bu-vb-pc59:1.3":	"อถ โข โส ภิกฺขุ ภิกฺขูนํ เอตมตฺถํ อาโรเจสิ—",
"pli-tv-bu-vb-pc59:1.4":	"“อยํ, อาวุโส, อายสฺมา อุปนนฺโท สกฺยปุตฺโต มยฺหํ จีวรํ สามํ วิกปฺเปตฺวา อปฺปจฺจุทฺธารณํ ปริภุญฺชตี”ติฯ ",
"pli-tv-bu-vb-pc59:1.5":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc59:1.6":	"“กถญฺหิ นาม อายสฺมา อุปนนฺโท สกฺยปุตฺโต ภิกฺขุสฺส สามํ จีวรํ วิกปฺเปตฺวา อปฺปจฺจุทฺธารณํ ปริภุญฺชิสฺสตี”ติ …เป… ",
"pli-tv-bu-vb-pc59:1.7":	"“สจฺจํ กิร ตฺวํ, อุปนนฺท, ภิกฺขุสฺส สามํ จีวรํ วิกปฺเปตฺวา อปฺปจฺจุทฺธารณํ ปริภุญฺชสี”ติ? ",
"pli-tv-bu-vb-pc59:1.8":	"“สจฺจํ, ภควา”ติฯ ",
"pli-tv-bu-vb-pc59:1.9":	"วิครหิ พุทฺโธ ภควา …เป… ",
"pli-tv-bu-vb-pc59:1.10":	"กถญฺหิ นาม ตฺวํ, โมฆปุริส, ภิกฺขุสฺส สามํ จีวรํ วิกปฺเปตฺวา อปฺปจฺจุทฺธารณํ ปริภุญฺชิสฺสสิฯ ",
"pli-tv-bu-vb-pc59:1.11":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-bu-vb-pc59:1.12":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc59:1.13.1":	"“โย ปน ภิกฺขุ ภิกฺขุสฺส วา ภิกฺขุนิยา วา สิกฺขมานาย วา สามเณรสฺส วา สามเณริยา วา สามํ จีวรํ วิกปฺเปตฺวา อปฺปจฺจุทฺธารณํ ปริภุญฺเชยฺย, ปาจิตฺติยนฺ”ติฯ ",
"pli-tv-bu-vb-pc59:2.1.1":	"โย ปนาติ ",
"pli-tv-bu-vb-pc59:2.1.2":	"โย ยาทิโส …เป… ",
"pli-tv-bu-vb-pc59:2.1.3":	"ภิกฺขูติ ",
"pli-tv-bu-vb-pc59:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc59:2.1.5":	"ภิกฺขุสฺสาติ ",
"pli-tv-bu-vb-pc59:2.1.6":	"อญฺญสฺส ภิกฺขุสฺสฯ ",
"pli-tv-bu-vb-pc59:2.1.7":	"ภิกฺขุนี นาม ",
"pli-tv-bu-vb-pc59:2.1.8":	"อุภโตสงฺเฆ อุปสมฺปนฺนาฯ ",
"pli-tv-bu-vb-pc59:2.1.9":	"สิกฺขมานา นาม ",
"pli-tv-bu-vb-pc59:2.1.10":	"เทฺว วสฺสานิ ฉสุ ธมฺเมสุ สิกฺขิตสิกฺขาฯ ",
"pli-tv-bu-vb-pc59:2.1.11":	"สามเณโร นาม ",
"pli-tv-bu-vb-pc59:2.1.12":	"ทสสิกฺขาปทิโกฯ ",
"pli-tv-bu-vb-pc59:2.1.13":	"สามเณรี นาม ",
"pli-tv-bu-vb-pc59:2.1.14":	"ทสสิกฺขาปทิกาฯ ",
"pli-tv-bu-vb-pc59:2.1.15":	"สามนฺติ ",
"pli-tv-bu-vb-pc59:2.1.16":	"สยํ วิกปฺเปตฺวาฯ ",
"pli-tv-bu-vb-pc59:2.1.17":	"จีวรํ นาม ",
"pli-tv-bu-vb-pc59:2.1.18":	"ฉนฺนํ จีวรานํ อญฺญตรํ จีวรํ วิกปฺปนุปคํ ปจฺฉิมํฯ ",
"pli-tv-bu-vb-pc59:2.1.19":	"วิกปฺปนา นาม ",
"pli-tv-bu-vb-pc59:2.1.20":	"เทฺว วิกปฺปนา— สมฺมุขาวิกปฺปนา จ ปรมฺมุขาวิกปฺปนา จฯ ",
"pli-tv-bu-vb-pc59:2.1.21":	"สมฺมุขาวิกปฺปนา นาม ",
"pli-tv-bu-vb-pc59:2.1.22":	"“อิมํ จีวรํ ตุยฺหํ วิกปฺเปมิ อิตฺถนฺนามสฺส วา”ติฯ ",
"pli-tv-bu-vb-pc59:2.1.23":	"ปรมฺมุขาวิกปฺปนา นาม ",
"pli-tv-bu-vb-pc59:2.1.24":	"“อิมํ จีวรํ วิกปฺปนตฺถาย ตุยฺหํ ทมฺมี”ติฯ ",
"pli-tv-bu-vb-pc59:2.1.25":	"เตน วตฺตพฺโพ— “โก เต มิตฺโต วา สนฺทิฏฺโฐ วา”ติ? ",
"pli-tv-bu-vb-pc59:2.1.26":	"“อิตฺถนฺนาโม จ อิตฺถนฺนาโม จา”ติฯ ",
"pli-tv-bu-vb-pc59:2.1.27":	"เตน วตฺตพฺโพ— “อหํ เตสํ ทมฺมิ, เตสํ สนฺตกํ ปริภุญฺช วา วิสฺสชฺเชหิ วา ยถาปจฺจยํ วา กโรหี”ติฯ ",
"pli-tv-bu-vb-pc59:2.1.28":	"อปฺปจฺจุทฺธารณํ นาม ",
"pli-tv-bu-vb-pc59:2.1.29":	"ตสฺส วา อทินฺนํ, ตสฺส วา อวิสฺสสนฺโต ปริภุญฺชติ, อาปตฺติ ปาจิตฺติยสฺสฯ ",
"pli-tv-bu-vb-pc59:2.2.1":	"อปฺปจฺจุทฺธารเณ อปฺปจฺจุทฺธารณสญฺญี ปริภุญฺชติ, อาปตฺติ ปาจิตฺติยสฺสฯ ",
"pli-tv-bu-vb-pc59:2.2.2":	"อปฺปจฺจุทฺธารเณ เวมติโก ปริภุญฺชติ, อาปตฺติ ปาจิตฺติยสฺสฯ ",
"pli-tv-bu-vb-pc59:2.2.3":	"อปฺปจฺจุทฺธารเณ อปฺปจฺจุทฺธารณสญฺญี ปริภุญฺชติ, อาปตฺติ ปาจิตฺติยสฺสฯ ",
"pli-tv-bu-vb-pc59:2.2.4":	"อธิฏฺเฐติ วา วิสฺสชฺเชติ วา, อาปตฺติ ทุกฺกฏสฺสฯ ",
"pli-tv-bu-vb-pc59:2.2.5":	"ปจฺจุทฺธารเณ อปฺปจฺจุทฺธารณสญฺญี, อาปตฺติ ทุกฺกฏสฺสฯ ",
"pli-tv-bu-vb-pc59:2.2.6":	"ปจฺจุทฺธารเณ เวมติโก, อาปตฺติ ทุกฺกฏสฺสฯ ",
"pli-tv-bu-vb-pc59:2.2.7":	"ปจฺจุทฺธารเณ ปจฺจุทฺธารณสญฺญี, อนาปตฺติฯ ",
"pli-tv-bu-vb-pc59:2.3.1":	"อนาปตฺติ—",
"pli-tv-bu-vb-pc59:2.3.2":	"โส วา เทติ, ",
"pli-tv-bu-vb-pc59:2.3.3":	"ตสฺส วา วิสฺสสนฺโต ปริภุญฺชติ, ",
"pli-tv-bu-vb-pc59:2.3.4":	"อุมฺมตฺตกสฺส, ",
"pli-tv-bu-vb-pc59:2.3.5":	"อาทิกมฺมิกสฺสาติฯ ",
"pli-tv-bu-vb-pc59:2.3.6":	"วิกปฺปนสิกฺขาปทํ นิฏฺฐิตํ นวมํฯ "
}	
