{	
"pli-tv-bu-vb-np22:0.1":	"เถรวาท วินย ",
"pli-tv-bu-vb-np22:0.2":	"มหาวิภงฺค ",
"pli-tv-bu-vb-np22:0.3":	"นิสฺสคฺคิยกณฺฑ ",
"pli-tv-bu-vb-np22:0.4":	"ปตฺตวคฺค ",
"pli-tv-bu-vb-np22:0.5":	"๒๒ฯ อูนปญฺจพนฺธนสิกฺขาปท ",
"pli-tv-bu-vb-np22:1.1.1":	"เตน สมเยน พุทฺโธ ภควา สกฺเกสุ วิหรติ กปิลวตฺถุสฺมึ นิโคฺรธาราเมฯ ",
"pli-tv-bu-vb-np22:1.1.2":	"เตน โข ปน สมเยน อญฺญตเรน กุมฺภกาเรน ภิกฺขู ปวาริตา โหนฺติ—",
"pli-tv-bu-vb-np22:1.1.3":	"“เยสํ อยฺยานํ ปตฺเตน อตฺโถ อหํ ปตฺเตนา”ติฯ ",
"pli-tv-bu-vb-np22:1.1.4":	"เตน โข ปน สมเยน ภิกฺขู น มตฺตํ ชานิตฺวา พหู ปตฺเต วิญฺญาเปนฺติฯ ",
"pli-tv-bu-vb-np22:1.1.5":	"เยสํ ขุทฺทกา ปตฺตา เต มหนฺเต ปตฺเต วิญฺญาเปนฺติฯ ",
"pli-tv-bu-vb-np22:1.1.6":	"เยสํ มหนฺตา ปตฺตา เต ขุทฺทเก ปตฺเต วิญฺญาเปนฺติฯ ",
"pli-tv-bu-vb-np22:1.1.7":	"อถ โข โส กุมฺภกาโร ภิกฺขูนํ พหู ปตฺเต กโรนฺโต น สกฺโกติ อญฺญํ วิกฺกายิกํ ภณฺฑํ กาตุํ, ",
"pli-tv-bu-vb-np22:1.1.8":	"อตฺตนาปิ น ยาเปติ, ปุตฺตทาราปิสฺส กิลมนฺติฯ ",
"pli-tv-bu-vb-np22:1.1.9":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-np22:1.1.10":	"“กถญฺหิ นาม สมณา สกฺยปุตฺติยา น มตฺตํ ชานิตฺวา พหู ปตฺเต วิญฺญาเปสฺสนฺติฯ ",
"pli-tv-bu-vb-np22:1.1.11":	"อยํ อิเมสํ พหู ปตฺเต กโรนฺโต น สกฺโกติ อญฺญํ วิกฺกายิกํ ภณฺฑํ กาตุํ, ",
"pli-tv-bu-vb-np22:1.1.12":	"อตฺตนาปิ น ยาเปติ, ปุตฺตทาราปิสฺส กิลมนฺตี”ติฯ ",
"pli-tv-bu-vb-np22:1.1.13":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-np22:1.1.14":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-np22:1.1.15":	"“กถญฺหิ นาม ภิกฺขู น มตฺตํ ชานิตฺวา พหู ปตฺเต วิญฺญาเปสฺสนฺตี”ติฯ ",
"pli-tv-bu-vb-np22:1.1.16":	"อถ โข เต ภิกฺขู เต อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
"pli-tv-bu-vb-np22:1.1.17":	"สจฺจํ กิร, ภิกฺขเว, ภิกฺขู น มตฺตํ ชานิตฺวา พหู ปตฺเต วิญฺญาเปนฺตีติ? ",
"pli-tv-bu-vb-np22:1.1.18":	"“สจฺจํ, ภควา”ติฯ ",
"pli-tv-bu-vb-np22:1.1.19":	"วิครหิ พุทฺโธ ภควา …เป… ",
"pli-tv-bu-vb-np22:1.1.20":	"กถญฺหิ นาม เต, ภิกฺขเว, โมฆปุริสา น มตฺตํ ชานิตฺวา พหู ปตฺเต วิญฺญาเปสฺสนฺติฯ ",
"pli-tv-bu-vb-np22:1.1.21":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bu-vb-np22:1.1.22":	"วิครหิตฺวา ธมฺมึ กถํ กตฺวา ภิกฺขู อามนฺเตสิ—",
"pli-tv-bu-vb-np22:1.1.23":	"“น, ภิกฺขเว, ปตฺโต วิญฺญาเปตพฺโพฯ โย วิญฺญาเปยฺย, อาปตฺติ ทุกฺกฏสฺสา”ติฯ ",
"pli-tv-bu-vb-np22:1.2.1":	"เตน โข ปน สมเยน อญฺญตรสฺส ภิกฺขุโน ปตฺโต ภินฺโน โหติฯ ",
"pli-tv-bu-vb-np22:1.2.2":	"อถ โข โส ภิกฺขุ—“ภควตา ปฏิกฺขิตฺตํ ปตฺตํ วิญฺญาเปตุนฺ”ติ กุกฺกุจฺจายนฺโต น วิญฺญาเปติฯ ",
"pli-tv-bu-vb-np22:1.2.3":	"หตฺเถสุ ปิณฺฑาย จรติฯ ",
"pli-tv-bu-vb-np22:1.2.4":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-np22:1.2.5":	"“กถญฺหิ นาม สมณา สกฺยปุตฺติยา หตฺเถสุ ปิณฺฑาย จริสฺสนฺติ, เสยฺยถาปิ ติตฺถิยา”ติฯ ",
"pli-tv-bu-vb-np22:1.2.6":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-np22:1.2.7":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-bu-vb-np22:1.2.8":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-bu-vb-np22:1.2.9":	"“อนุชานามิ, ภิกฺขเว, นฏฺฐปตฺตสฺส วา ภินฺนปตฺตสฺส วา ปตฺตํ วิญฺญาเปตุนฺ”ติฯ ",
"pli-tv-bu-vb-np22:1.3.1":	"เตน โข ปน สมเยน ฉพฺพคฺคิยา ภิกฺขู—“ภควตา อนุญฺญาตํ นฏฺฐปตฺตสฺส วา ภินฺนปตฺตสฺส วา ปตฺตํ วิญฺญาเปตุนฺ”ติ อปฺปมตฺตเกนปิ ภินฺเนน อปฺปมตฺตเกนปิ ขณฺเฑน วิลิขิตมตฺเตนปิ พหู ปตฺเต วิญฺญาเปนฺติฯ ",
"pli-tv-bu-vb-np22:1.3.2":	"อถ โข โส กุมฺภกาโร ภิกฺขูนํ ตเถว พหู ปตฺเต กโรนฺโต น สกฺโกติ อญฺญํ วิกฺกายิกํ ภณฺฑํ กาตุํ, ",
"pli-tv-bu-vb-np22:1.3.3":	"อตฺตนาปิ น ยาเปติ, ปุตฺตทาราปิสฺส กิลมนฺติฯ ",
"pli-tv-bu-vb-np22:1.3.4":	"มนุสฺสา ตเถว อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-np22:1.3.5":	"“กถญฺหิ นาม สมณา สกฺยปุตฺติยา น มตฺตํ ชานิตฺวา พหู ปตฺเต วิญฺญาเปสฺสนฺติฯ ",
"pli-tv-bu-vb-np22:1.3.6":	"อยํ อิเมสํ พหู ปตฺเต กโรนฺโต น สกฺโกติ อญฺญํ วิกฺกายิกํ ภณฺฑํ กาตุํ, อตฺตนาปิ น ยาเปติ, ปุตฺตทาราปิสฺส กิลมนฺตี”ติฯ ",
"pli-tv-bu-vb-np22:1.3.7":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-np22:1.3.8":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-np22:1.3.9":	"“กถญฺหิ นาม ฉพฺพคฺคิยา ภิกฺขู อปฺปมตฺตเกนปิ ภินฺเนน อปฺปมตฺตเกนปิ ขณฺเฑน วิลิขิตมตฺเตนปิ พหู ปตฺเต วิญฺญาเปสฺสนฺตี”ติฯ ",
"pli-tv-bu-vb-np22:1.3.10":	"อถ โข เต ภิกฺขู ฉพฺพคฺคิเย ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
"pli-tv-bu-vb-np22:1.3.11":	"“สจฺจํ กิร ตุเมฺห, ภิกฺขเว, อปฺปมตฺตเกนปิ ภินฺเนน อปฺปมตฺตเกนปิ ขณฺเฑน วิลิขิตมตฺเตนปิ พหู ปตฺเต วิญฺญาเปถา”ติ? ",
"pli-tv-bu-vb-np22:1.3.12":	"“สจฺจํ, ภควา”ติฯ ",
"pli-tv-bu-vb-np22:1.3.13":	"วิครหิ พุทฺโธ ภควา …เป… ",
"pli-tv-bu-vb-np22:1.3.14":	"กถญฺหิ นาม ตุเมฺห, โมฆปุริสา, อปฺปมตฺตเกนปิ ภินฺเนน อปฺปมตฺตเกนปิ ขณฺเฑน วิลิขิตมตฺเตนปิ พหู ปตฺเต วิญฺญาเปสฺสถฯ ",
"pli-tv-bu-vb-np22:1.3.15":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-np22:1.3.16":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-np22:1.3.17.1":	"“โย ปน ภิกฺขุ อูนปญฺจพนฺธเนน ปตฺเตน อญฺญํ นวํ ปตฺตํ เจตาเปยฺย, นิสฺสคฺคิยํ ปาจิตฺติยํฯ ",
"pli-tv-bu-vb-np22:1.3.18":	"เตน ภิกฺขุนา โส ปตฺโต ภิกฺขุปริสาย นิสฺสชฺชิตพฺโพฯ ",
"pli-tv-bu-vb-np22:1.3.19":	"โย จ ตสฺสา ภิกฺขุปริสาย ปตฺตปริยนฺโต โส ตสฺส ภิกฺขุโน ปทาตพฺโพ— ‘อยํ เต, ภิกฺขุ, ปตฺโต ยาว เภทนาย ธาเรตพฺโพ’ติฯ ",
"pli-tv-bu-vb-np22:1.3.20":	"อยํ ตตฺถ สามีจี”ติฯ ",
"pli-tv-bu-vb-np22:2.1.1":	"โย ปนาติ ",
"pli-tv-bu-vb-np22:2.1.2":	"โย ยาทิโส …เป… ",
"pli-tv-bu-vb-np22:2.1.3":	"ภิกฺขูติ ",
"pli-tv-bu-vb-np22:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-np22:2.1.5":	"อูนปญฺจพนฺธโน นาม ปตฺโต ",
"pli-tv-bu-vb-np22:2.1.6":	"อพนฺธโน วา เอกพนฺธโน วา ทฺวิพนฺธโน วา ติพนฺธโน วา จตุพนฺธโน วาฯ ",
"pli-tv-bu-vb-np22:2.1.7":	"อพนฺธโนกาโส นาม ปตฺโต ",
"pli-tv-bu-vb-np22:2.1.8":	"ยสฺส ทฺวงฺคุลา ราชิ น โหติฯ ",
"pli-tv-bu-vb-np22:2.1.9":	"พนฺธโนกาโส นาม ปตฺโต ",
"pli-tv-bu-vb-np22:2.1.10":	"ยสฺส ทฺวงฺคุลา ราชิ โหติฯ ",
"pli-tv-bu-vb-np22:2.1.11":	"นโว นาม ",
"pli-tv-bu-vb-np22:2.1.12":	"ปตฺโต วิญฺญตฺตึ อุปาทาย วุจฺจติฯ ",
"pli-tv-bu-vb-np22:2.1.13":	"เจตาเปยฺยาติ ",
"pli-tv-bu-vb-np22:2.1.14":	"วิญฺญาเปติ, ปโยเค ทุกฺกฏํฯ ",
"pli-tv-bu-vb-np22:2.1.15":	"ปฏิลาเภน นิสฺสคฺคิโย โหติฯ ",
"pli-tv-bu-vb-np22:2.1.16":	"สงฺฆมชฺเฌ นิสฺสชฺชิตพฺโพฯ ",
"pli-tv-bu-vb-np22:2.1.17":	"สพฺเพเหว อธิฏฺฐิตปตฺตํ คเหตฺวา สนฺนิปติตพฺพํฯ ",
"pli-tv-bu-vb-np22:2.1.18":	"น ลามโก ปตฺโต อธิฏฺฐาตพฺโพ—",
"pli-tv-bu-vb-np22:2.1.19":	"“มหคฺฆํ ปตฺตํ คเหสฺสามี”ติฯ ",
"pli-tv-bu-vb-np22:2.1.20":	"สเจ ลามกํ ปตฺตํ อธิฏฺเฐติ— “มหคฺฆํ ปตฺตํ คเหสฺสามี”ติ, อาปตฺติ ทุกฺกฏสฺสฯ ",
"pli-tv-bu-vb-np22:2.1.21":	"เอวญฺจ ปน, ภิกฺขเว, นิสฺสชฺชิตพฺโพฯ ",
"pli-tv-bu-vb-np22:2.1.22":	"เตน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-bu-vb-np22:2.1.23":	"“อยํ เม, ภนฺเต, ปตฺโต อูนปญฺจพนฺธเนน ปตฺเตน เจตาปิโต นิสฺสคฺคิโยฯ ",
"pli-tv-bu-vb-np22:2.1.24":	"อิมาหํ สงฺฆสฺส นิสฺสชฺชามี”ติฯ ",
"pli-tv-bu-vb-np22:2.1.25":	"นิสฺสชฺชิตฺวา อาปตฺติ เทเสตพฺพาฯ ",
"pli-tv-bu-vb-np22:2.1.26":	"พฺยตฺเตน ภิกฺขุนา ปฏิพเลน อาปตฺติ ปฏิคฺคเหตพฺพาฯ ",
"pli-tv-bu-vb-np22:2.1.27":	"ปญฺจหงฺเคหิ สมนฺนาคโต ภิกฺขุ ปตฺตคฺคาหาปโก สมฺมนฺนิตพฺโพ—",
"pli-tv-bu-vb-np22:2.1.28":	"โย น ฉนฺทาคตึ คจฺเฉยฺย, น โทสาคตึ คจฺเฉยฺย, น โมหาคตึ คจฺเฉยฺย, น ภยาคตึ คจฺเฉยฺย, คาหิตาคาหิตญฺจ ชาเนยฺยฯ ",
"pli-tv-bu-vb-np22:2.1.29":	"“เอวญฺจ ปน, ภิกฺขเว, สมฺมนฺนิตพฺโพฯ ",
"pli-tv-bu-vb-np22:2.1.30":	"ปฐมํ ภิกฺขุ ยาจิตพฺโพฯ ",
"pli-tv-bu-vb-np22:2.1.31":	"ยาจิตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-bu-vb-np22:2.1.32":	"‘สุณาตุ เม, ภนฺเต, สงฺโฆฯ ",
"pli-tv-bu-vb-np22:2.1.33":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุํ ปตฺตคฺคาหาปกํ สมฺมนฺเนยฺยฯ ",
"pli-tv-bu-vb-np22:2.1.34":	"เอสา ญตฺติฯ ",
"pli-tv-bu-vb-np22:2.1.35":	"สุณาตุ เม, ภนฺเต, สงฺโฆฯ ",
"pli-tv-bu-vb-np22:2.1.36":	"สงฺโฆ อิตฺถนฺนามํ ภิกฺขุํ ปตฺตคฺคาหาปกํ สมฺมนฺนติฯ ",
"pli-tv-bu-vb-np22:2.1.37":	"ยสฺสายสฺมโต ขมติ อิตฺถนฺนามสฺส ภิกฺขุโน ปตฺตคฺคาหาปกสฺส สมฺมุติ, โส ตุณฺหสฺส; ",
"pli-tv-bu-vb-np22:2.1.38":	"ยสฺส นกฺขมติ, โส ภาเสยฺยฯ ",
"pli-tv-bu-vb-np22:2.1.39":	"สมฺมโต สงฺเฆน อิตฺถนฺนาโม ภิกฺขุ ปตฺตคฺคาหาปโกฯ ",
"pli-tv-bu-vb-np22:2.1.40":	"ขมติ สงฺฆสฺส, ตสฺมา ตุณฺหี, ",
"pli-tv-bu-vb-np22:2.1.41":	"เอวเมตํ ธารยามี’”ติฯ ",
"pli-tv-bu-vb-np22:2.1.42":	"เตน สมฺมเตน ภิกฺขุนา ปตฺโต คาเหตพฺโพฯ ",
"pli-tv-bu-vb-np22:2.1.43":	"เถโร วตฺตพฺโพ—",
"pli-tv-bu-vb-np22:2.1.44":	"“คณฺหาตุ, ภนฺเต, เถโร ปตฺตนฺ”ติฯ ",
"pli-tv-bu-vb-np22:2.1.45":	"สเจ เถโร คณฺหาติ, เถรสฺส ปตฺโต ทุติยสฺส คาเหตพฺโพฯ ",
"pli-tv-bu-vb-np22:2.1.46":	"น จ ตสฺส อนุทฺทยตาย น คเหตพฺโพฯ โย น คเณฺหยฺย, อาปตฺติ ทุกฺกฏสฺสฯ ",
"pli-tv-bu-vb-np22:2.1.47":	"อปตฺตกสฺส น คาเหตพฺโพฯ ",
"pli-tv-bu-vb-np22:2.1.48":	"เอเตเนว อุปาเยน ยาว สงฺฆนวกา คาเหตพฺโพฯ ",
"pli-tv-bu-vb-np22:2.1.49":	"โย จ ตสฺสา ภิกฺขุปริสาย ปตฺตปริยนฺโต, โส ตสฺส ภิกฺขุโน ปทาตพฺโพ— “อยํ เต, ภิกฺขุ, ปตฺโต ยาว เภทนาย ธาเรตพฺโพ”ติฯ ",
"pli-tv-bu-vb-np22:2.1.50":	"เตน ภิกฺขุนา โส ปตฺโต น อเทเส นิกฺขิปิตพฺโพ, น อโภเคน ภุญฺชิตพฺโพ, น วิสฺสชฺเชตพฺโพ— “กถายํ ปตฺโต นเสฺสยฺย วา วินเสฺสยฺย วา ภิชฺเชยฺย วา”ติ? ",
"pli-tv-bu-vb-np22:2.1.51":	"สเจ อเทเส วา นิกฺขิปติ อโภเคน วา ภุญฺชติ วิสฺสชฺเชติ วา, อาปตฺติ ทุกฺกฏสฺสฯ ",
"pli-tv-bu-vb-np22:2.1.52":	"อยํ ตตฺถ สามีจีติ ",
"pli-tv-bu-vb-np22:2.1.53":	"อยํ ตตฺถ อนุธมฺมตาฯ ",
"pli-tv-bu-vb-np22:2.2.1":	"อพนฺธเนน ปตฺเตน อพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.2":	"อพนฺธเนน ปตฺเตน เอกพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.3":	"อพนฺธเนน ปตฺเตน ทฺวิพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.4":	"อพนฺธเนน ปตฺเตน ติพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.5":	"อพนฺธเนน ปตฺเตน จตุพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.6":	"เอกพนฺธเนน ปตฺเตน อพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.7":	"เอกพนฺธเนน ปตฺเตน เอกพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.8":	"เอกพนฺธเนน ปตฺเตน ทฺวิพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.9":	"เอกพนฺธเนน ปตฺเตน ติพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.10":	"เอกพนฺธเนน ปตฺเตน จตุพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.11":	"ทฺวิพนฺธเนน ปตฺเตน อพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.12":	"ทฺวิพนฺธเนน ปตฺเตน เอกพนฺธนํ ปตฺตํ …เป… ",
"pli-tv-bu-vb-np22:2.2.13":	"ทฺวิพนฺธนํ ปตฺตํ … ",
"pli-tv-bu-vb-np22:2.2.14":	"ติพนฺธนํ ปตฺตํ … ",
"pli-tv-bu-vb-np22:2.2.15":	"จตุพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.16":	"ติพนฺธเนน ปตฺเตน อพนฺธนํ ปตฺตํ …เป… ",
"pli-tv-bu-vb-np22:2.2.17":	"เอกพนฺธนํ ปตฺตํ ",
"pli-tv-bu-vb-np22:2.2.18":	"ทฺวิพนฺธนํ ปตฺตํ … ",
"pli-tv-bu-vb-np22:2.2.19":	"ติพนฺธนํ ปตฺตํ … ",
"pli-tv-bu-vb-np22:2.2.20":	"จตุพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.21":	"จตุพนฺธเนน ปตฺเตน อพนฺธนํ ปตฺตํ …เป… ",
"pli-tv-bu-vb-np22:2.2.22":	"เอกพนฺธนํ ปตฺตํ … ",
"pli-tv-bu-vb-np22:2.2.23":	"ทฺวิพนฺธนํ ปตฺตํ … ",
"pli-tv-bu-vb-np22:2.2.24":	"ติพนฺธนํ ปตฺตํ … ",
"pli-tv-bu-vb-np22:2.2.25":	"จตุพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.26":	"อพนฺธเนน ปตฺเตน อพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.27":	"อพนฺธเนน ปตฺเตน เอกพนฺธโนกาสํ ปตฺตํ …เป… ",
"pli-tv-bu-vb-np22:2.2.28":	"ทฺวิพนฺธโนกาสํ ปตฺตํ … ",
"pli-tv-bu-vb-np22:2.2.29":	"ติพนฺธโนกาสํ ปตฺตํ … ",
"pli-tv-bu-vb-np22:2.2.30":	"จตุพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.31":	"เอกพนฺธเนน ปตฺเตน อพนฺธโนกาสํ ปตฺตํ …เป… ",
"pli-tv-bu-vb-np22:2.2.32":	"เอกพนฺธโนกาสํ ปตฺตํ … ",
"pli-tv-bu-vb-np22:2.2.33":	"ทฺวิพนฺธโนกาสํ ปตฺตํ … ",
"pli-tv-bu-vb-np22:2.2.34":	"ติพนฺธโนกาสํ ปตฺตํ … ",
"pli-tv-bu-vb-np22:2.2.35":	"จตุพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.36":	"ทฺวิพนฺธเนน ปตฺเตน อพนฺธโนกาสํ ปตฺตํ …เป… ",
"pli-tv-bu-vb-np22:2.2.37":	"จตุพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.38":	"ติพนฺธเนน ปตฺเตน อพนฺธโนกาสํ ปตฺตํ …เป… ",
"pli-tv-bu-vb-np22:2.2.39":	"จตุพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.40":	"จตุพนฺธเนน ปตฺเตน อพนฺธโนกาสํ ปตฺตํ …เป… ",
"pli-tv-bu-vb-np22:2.2.41":	"เอกพนฺธโนกาสํ ปตฺตํ … ",
"pli-tv-bu-vb-np22:2.2.42":	"ทฺวิพนฺธโนกาสํ ปตฺตํ … ",
"pli-tv-bu-vb-np22:2.2.43":	"ติพนฺธโนกาสํ ปตฺตํ … ",
"pli-tv-bu-vb-np22:2.2.44":	"จตุพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.45":	"อพนฺธโนกาเสน ปตฺเตน อพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.46":	"อพนฺธโนกาเสน ปตฺเตน เอกพนฺธนํ ปตฺตํ …เป… ",
"pli-tv-bu-vb-np22:2.2.47":	"ทฺวิพนฺธนํ ปตฺตํ … ",
"pli-tv-bu-vb-np22:2.2.48":	"ติพนฺธนํ ปตฺตํ … ",
"pli-tv-bu-vb-np22:2.2.49":	"จตุพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.50":	"จตุพนฺธโนกาเสน ปตฺเตน อพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.51":	"จตุพนฺธโนกาเสน ปตฺเตน เอกพนฺธนํ ปตฺตํ …เป… ",
"pli-tv-bu-vb-np22:2.2.52":	"ทฺวิพนฺธนํ ปตฺตํ … ",
"pli-tv-bu-vb-np22:2.2.53":	"ติพนฺธนํ ปตฺตํ … ",
"pli-tv-bu-vb-np22:2.2.54":	"จตุพนฺธนํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.55":	"อพนฺธโนกาเสน ปตฺเตน อพนฺธโนกาสํ ปตฺตํ …เป… ",
"pli-tv-bu-vb-np22:2.2.56":	"เอกพนฺธโนกาสํ ปตฺตํ … ",
"pli-tv-bu-vb-np22:2.2.57":	"ทฺวิพนฺธโนกาสํ ปตฺตํ … ",
"pli-tv-bu-vb-np22:2.2.58":	"ติพนฺธโนกาสํ ปตฺตํ … ",
"pli-tv-bu-vb-np22:2.2.59":	"จตุพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.60":	"จตุพนฺธโนกาเสน ปตฺเตน อพนฺธโนกาสํ ปตฺตํ …เป… ",
"pli-tv-bu-vb-np22:2.2.61":	"เอกพนฺธโนกาสํ ปตฺตํ … ",
"pli-tv-bu-vb-np22:2.2.62":	"ทฺวิพนฺธโนกาสํ ปตฺตํ … ",
"pli-tv-bu-vb-np22:2.2.63":	"ติพนฺธโนกาสํ ปตฺตํ … ",
"pli-tv-bu-vb-np22:2.2.64":	"จตุพนฺธโนกาสํ ปตฺตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np22:2.2.65.1":	"อนาปตฺติ—",
"pli-tv-bu-vb-np22:2.2.66":	"นฏฺฐปตฺตสฺส, ",
"pli-tv-bu-vb-np22:2.2.67":	"ภินฺนปตฺตสฺส, ",
"pli-tv-bu-vb-np22:2.2.68":	"ญาตกานํ ",
"pli-tv-bu-vb-np22:2.2.69":	"ปวาริตานํ, ",
"pli-tv-bu-vb-np22:2.2.70":	"อญฺญสฺสตฺถาย, ",
"pli-tv-bu-vb-np22:2.2.71":	"อตฺตโน ธเนน, ",
"pli-tv-bu-vb-np22:2.2.72":	"อุมฺมตฺตกสฺส, ",
"pli-tv-bu-vb-np22:2.2.73":	"อาทิกมฺมิกสฺสาติฯ ",
"pli-tv-bu-vb-np22:2.2.74":	"อูนปญฺจพนฺธนสิกฺขาปทํ นิฏฺฐิตํ ทุติยํฯ "
}	
