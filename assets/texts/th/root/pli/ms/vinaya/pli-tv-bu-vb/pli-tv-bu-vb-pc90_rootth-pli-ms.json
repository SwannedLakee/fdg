{	
"pli-tv-bu-vb-pc90:0.1":	"เถรวาท วินย ",
"pli-tv-bu-vb-pc90:0.2":	"มหาวิภงฺค ",
"pli-tv-bu-vb-pc90:0.3":	"ปาจิตฺติยกณฺฑ ",
"pli-tv-bu-vb-pc90:0.4":	"รตนวคฺค ",
"pli-tv-bu-vb-pc90:0.5":	"๙๐ฯ กณฺฑุปฺปฏิจฺฉาทิสิกฺขาปท ",
"pli-tv-bu-vb-pc90:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc90:1.2":	"เตน โข ปน สมเยน ภควตา ภิกฺขูนํ กณฺฑุปฺปฏิจฺฉาทิ อนุญฺญาตา โหติฯ ",
"pli-tv-bu-vb-pc90:1.3":	"ฉพฺพคฺคิยา ภิกฺขู—",
"pli-tv-bu-vb-pc90:1.4":	"“ภควตา กณฺฑุปฺปฏิจฺฉาทิ อนุญฺญาตา”ติ อปฺปมาณิกาโย กณฺฑุปฺปฏิจฺฉาทิโย ธาเรนฺติ; ",
"pli-tv-bu-vb-pc90:1.5":	"ปุรโตปิ ปจฺฉโตปิ อากฑฺฒนฺตา อาหิณฺฑนฺติฯ ",
"pli-tv-bu-vb-pc90:1.6":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc90:1.7":	"“กถญฺหิ นาม ฉพฺพคฺคิยา ภิกฺขู อปฺปมาณิกาโย กณฺฑุปฺปฏิจฺฉาทิโย ธาเรสฺสนฺตี”ติ …เป… ",
"pli-tv-bu-vb-pc90:1.8":	"“สจฺจํ กิร ตุเมฺห, ภิกฺขเว, อปฺปมาณิกาโย กณฺฑุปฺปฏิจฺฉาทิโย ธาเรถา”ติ? ",
"pli-tv-bu-vb-pc90:1.9":	"“สจฺจํ, ภควา”ติฯ ",
"pli-tv-bu-vb-pc90:1.10":	"วิครหิ พุทฺโธ ภควา …เป… ",
"pli-tv-bu-vb-pc90:1.11":	"กถญฺหิ นาม ตุเมฺห, โมฆปุริสา, อปฺปมาณิกาโย กณฺฑุปฺปฏิจฺฉาทิโย ธาเรสฺสถฯ ",
"pli-tv-bu-vb-pc90:1.12":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc90:1.13":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc90:1.14.1":	"“กณฺฑุปฺปฏิจฺฉาทึ ปน ภิกฺขุนา การยมาเนน ปมาณิกา กาเรตพฺพาฯ ",
"pli-tv-bu-vb-pc90:1.15":	"ตตฺริทํ ปมาณํ—ทีฆโส จตโสฺส วิทตฺถิโย, สุคตวิทตฺถิยา; ติริยํ เทฺว วิทตฺถิโยฯ ",
"pli-tv-bu-vb-pc90:1.16":	"ตํ อติกฺกามยโต เฉทนกํ ปาจิตฺติยนฺ”ติฯ ",
"pli-tv-bu-vb-pc90:2.1":	"กณฺฑุปฺปฏิจฺฉาทิ นาม ",
"pli-tv-bu-vb-pc90:2.2":	"ยสฺส อโธนาภิ อุพฺภชาณุมณฺฑลํ กณฺฑุ วา ปีฬกา วา อสฺสาโว วา ถุลฺลกจฺฉุ วา อาพาโธ, ตสฺส ปฏิจฺฉาทนตฺถายฯ ",
"pli-tv-bu-vb-pc90:2.3":	"การยมาเนนาติ ",
"pli-tv-bu-vb-pc90:2.4":	"กโรนฺโต วา การาเปนฺโต วาฯ ปมาณิกา กาเรตพฺพาฯ ",
"pli-tv-bu-vb-pc90:2.5":	"ตตฺริทํ ปมาณํ— ทีฆโส จตโสฺส วิทตฺถิโย, สุคตวิทตฺถิยา; ติริยํ เทฺว วิทตฺถิโยฯ ",
"pli-tv-bu-vb-pc90:2.6":	"ตํ อติกฺกาเมตฺวา กโรติ วา การาเปติ วา, ปโยเค ทุกฺกฏํฯ ",
"pli-tv-bu-vb-pc90:2.7":	"ปฏิลาเภน ฉินฺทิตฺวา ปาจิตฺติยํ เทเสตพฺพํฯ ",
"pli-tv-bu-vb-pc90:2.8.1":	"อตฺตนา วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc90:2.9":	"อตฺตนา วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc90:2.10":	"ปเรหิ วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc90:2.11":	"ปเรหิ วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc90:2.12":	"อญฺญสฺสตฺถาย กโรติ วา การาเปติ วา, อาปตฺติ ทุกฺกฏสฺสฯ ",
"pli-tv-bu-vb-pc90:2.13":	"อญฺเญน กตํ ปฏิลภิตฺวา ปริภุญฺชติ, อาปตฺติ ทุกฺกฏสฺสฯ ",
"pli-tv-bu-vb-pc90:2.14.1":	"อนาปตฺติ—",
"pli-tv-bu-vb-pc90:2.15":	"ปมาณิกํ กโรติ, ",
"pli-tv-bu-vb-pc90:2.16":	"อูนกํ กโรติ, ",
"pli-tv-bu-vb-pc90:2.17":	"อญฺเญน กตํ ปมาณาติกฺกนฺตํ ปฏิลภิตฺวา ฉินฺทิตฺวา ปริภุญฺชติ, ",
"pli-tv-bu-vb-pc90:2.18":	"วิตานํ วา ภูมตฺถรณํ วา สาณิปาการํ วา ภิสึ วา พิพฺโพหนํ วา กโรติ, ",
"pli-tv-bu-vb-pc90:2.19":	"อุมฺมตฺตกสฺส, ",
"pli-tv-bu-vb-pc90:2.20":	"อาทิกมฺมิกสฺสาติฯ ",
"pli-tv-bu-vb-pc90:2.21":	"กณฺฑุปฺปฏิจฺฉาทิสิกฺขาปทํ นิฏฺฐิตํ อฏฺฐมํฯ "
}	
