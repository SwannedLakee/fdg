{	
"pli-tv-bu-vb-pc18:0.1":	"เถรวาท วินย ",
"pli-tv-bu-vb-pc18:0.2":	"มหาวิภงฺค ",
"pli-tv-bu-vb-pc18:0.3":	"ปาจิตฺติยกณฺฑ ",
"pli-tv-bu-vb-pc18:0.4":	"ภูตคามวคฺค ",
"pli-tv-bu-vb-pc18:0.5":	"๑๘ฯ เวหาสกุฏิสิกฺขาปท ",
"pli-tv-bu-vb-pc18:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc18:1.2":	"เตน โข ปน สมเยน เทฺว ภิกฺขู สงฺฆิเก วิหาเร อุปริเวหาสกุฏิยา เอโก เหฏฺฐา วิหรติ, เอโก อุปริฯ ",
"pli-tv-bu-vb-pc18:1.3":	"อุปริโม ภิกฺขุ อาหจฺจปาทกํ มญฺจํ สหสา อภินิสีทิฯ ",
"pli-tv-bu-vb-pc18:1.4":	"มญฺจปาโท นิปฺปติตฺวา เหฏฺฐิมสฺส ภิกฺขุโน มตฺถเก อวตฺถาสิฯ ",
"pli-tv-bu-vb-pc18:1.5":	"โส ภิกฺขุ วิสฺสรมกาสิฯ ",
"pli-tv-bu-vb-pc18:1.6":	"ภิกฺขู อุปธาวิตฺวา ตํ ภิกฺขุํ เอตทโวจุํ—",
"pli-tv-bu-vb-pc18:1.7":	"“กิสฺส ตฺวํ, อาวุโส, วิสฺสรมกาสี”ติ? ",
"pli-tv-bu-vb-pc18:1.8":	"อถ โข โส ภิกฺขุ ภิกฺขูนํ เอตมตฺถํ อาโรเจสิฯ ",
"pli-tv-bu-vb-pc18:1.9":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc18:1.10":	"“กถญฺหิ นาม ภิกฺขุ สงฺฆิเก วิหาเร อุปริเวหาสกุฏิยา อาหจฺจปาทกํ มญฺจํ สหสา อภินิสีทิสฺสตี”ติฯ ",
"pli-tv-bu-vb-pc18:1.11":	"อถ โข เต ภิกฺขู ตํ ภิกฺขุํ อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
"pli-tv-bu-vb-pc18:1.12":	"“สจฺจํ กิร ตฺวํ, ภิกฺขุ, สงฺฆิเก วิหาเร อุปริเวหาสกุฏิยา อาหจฺจปาทกํ มญฺจํ สหสา อภินิสีทสี”ติ? ",
"pli-tv-bu-vb-pc18:1.13":	"“สจฺจํ, ภควา”ติฯ ",
"pli-tv-bu-vb-pc18:1.14":	"วิครหิ พุทฺโธ ภควา …เป… ",
"pli-tv-bu-vb-pc18:1.15":	"กถญฺหิ นาม ตฺวํ, โมฆปุริส, สงฺฆิเก วิหาเร อุปริเวหาสกุฏิยา อาหจฺจปาทกํ มญฺจํ สหสา อภินิสีทิสฺสสิฯ ",
"pli-tv-bu-vb-pc18:1.16":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-bu-vb-pc18:1.17":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc18:1.18.1":	"“โย ปน ภิกฺขุ สงฺฆิเก วิหาเร อุปริเวหาสกุฏิยา อาหจฺจปาทกํ มญฺจํ วา ปีฐํ วา อภินิสีเทยฺย วา อภินิปชฺเชยฺย วา, ปาจิตฺติยนฺ”ติฯ ",
"pli-tv-bu-vb-pc18:2.1.1":	"โย ปนาติ ",
"pli-tv-bu-vb-pc18:2.1.2":	"โย ยาทิโส …เป… ",
"pli-tv-bu-vb-pc18:2.1.3":	"ภิกฺขูติ ",
"pli-tv-bu-vb-pc18:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc18:2.1.5":	"สงฺฆิโก นาม วิหาโร ",
"pli-tv-bu-vb-pc18:2.1.6":	"สงฺฆสฺส ทินฺโน โหติ ปริจฺจตฺโตฯ ",
"pli-tv-bu-vb-pc18:2.1.7":	"เวหาสกุฏิ นาม ",
"pli-tv-bu-vb-pc18:2.1.8":	"มชฺฌิมสฺส ปุริสสฺส อสีสฆฏฺฏาฯ ",
"pli-tv-bu-vb-pc18:2.1.9":	"อาหจฺจปาทโก นาม มญฺโจ ",
"pli-tv-bu-vb-pc18:2.1.10":	"องฺเค วิชฺฌิตฺวา ฐิโต โหติฯ ",
"pli-tv-bu-vb-pc18:2.1.11":	"อาหจฺจปาทกํ นาม ปีฐํ ",
"pli-tv-bu-vb-pc18:2.1.12":	"องฺเค วิชฺฌิตฺวา ฐิตํ โหติฯ ",
"pli-tv-bu-vb-pc18:2.1.13":	"อภินิสีเทยฺยาติ ",
"pli-tv-bu-vb-pc18:2.1.14":	"ตสฺมึ อภินิสีทติ, อาปตฺติ ปาจิตฺติยสฺสฯ ",
"pli-tv-bu-vb-pc18:2.1.15":	"อภินิปชฺเชยฺยาติ ",
"pli-tv-bu-vb-pc18:2.1.16":	"ตสฺมึ อภินิปชฺชติ, อาปตฺติ ปาจิตฺติยสฺสฯ ",
"pli-tv-bu-vb-pc18:2.2.1":	"สงฺฆิเก สงฺฆิกสญฺญี อุปริเวหาสกุฏิยา อาหจฺจปาทกํ มญฺจํ วา ปีฐํ วา อภินิสีทติ วา อภินิปชฺชติ วา, อาปตฺติ ปาจิตฺติยสฺสฯ ",
"pli-tv-bu-vb-pc18:2.2.2":	"สงฺฆิเก เวมติโก …เป… ",
"pli-tv-bu-vb-pc18:2.2.3":	"สงฺฆิเก ปุคฺคลิกสญฺญี อุปริเวหาสกุฏิยา อาหจฺจปาทกํ มญฺจํ วา ปีฐํ วา อภินิสีทติ วา อภินิปชฺชติ วา, อาปตฺติ ปาจิตฺติยสฺสฯ ",
"pli-tv-bu-vb-pc18:2.2.4":	"ปุคฺคลิเก สงฺฆิกสญฺญี, อาปตฺติ ทุกฺกฏสฺสฯ ",
"pli-tv-bu-vb-pc18:2.2.5":	"ปุคฺคลิเก เวมติโก, อาปตฺติ ทุกฺกฏสฺสฯ ",
"pli-tv-bu-vb-pc18:2.2.6":	"ปุคฺคลิเก ปุคฺคลิกสญฺญี อญฺญสฺส ปุคฺคลิเก, อาปตฺติ ทุกฺกฏสฺสฯ ",
"pli-tv-bu-vb-pc18:2.2.7":	"อตฺตโน ปุคฺคลิเก, อนาปตฺติฯ ",
"pli-tv-bu-vb-pc18:2.3.1":	"อนาปตฺติ—",
"pli-tv-bu-vb-pc18:2.3.2":	"อเวหาสกุฏิยา ",
"pli-tv-bu-vb-pc18:2.3.3":	"สีสฆฏฺฏาย ",
"pli-tv-bu-vb-pc18:2.3.4":	"เหฏฺฐา อปริโภคํ โหติ, ",
"pli-tv-bu-vb-pc18:2.3.5":	"ปทรสญฺจิตํ โหติ, ",
"pli-tv-bu-vb-pc18:2.3.6":	"ปฏาณิ ทินฺนา โหติ, ",
"pli-tv-bu-vb-pc18:2.3.7":	"ตสฺมึ ฐิโต คณฺหติ วา ลคฺเคติ วา, ",
"pli-tv-bu-vb-pc18:2.3.8":	"อุมฺมตฺตกสฺส, ",
"pli-tv-bu-vb-pc18:2.3.9":	"อาทิกมฺมิกสฺสาติฯ ",
"pli-tv-bu-vb-pc18:2.3.10":	"เวหาสกุฏิสิกฺขาปทํ นิฏฺฐิตํ อฏฺฐมํฯ "
}	
