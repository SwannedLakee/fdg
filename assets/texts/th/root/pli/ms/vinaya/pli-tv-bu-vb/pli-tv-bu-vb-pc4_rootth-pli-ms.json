{	
"pli-tv-bu-vb-pc4:0.1":	"เถรวาท วินย ",
"pli-tv-bu-vb-pc4:0.2":	"มหาวิภงฺค ",
"pli-tv-bu-vb-pc4:0.3":	"ปาจิตฺติยกณฺฑ ",
"pli-tv-bu-vb-pc4:0.4":	"มุสาวาทวคฺค ",
"pli-tv-bu-vb-pc4:0.5":	"๔ฯ ปทโสธมฺมสิกฺขาปท ",
"pli-tv-bu-vb-pc4:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc4:1.2":	"เตน โข ปน สมเยน ฉพฺพคฺคิยา ภิกฺขู อุปาสเก ปทโส ธมฺมํ วาเจนฺติฯ ",
"pli-tv-bu-vb-pc4:1.3":	"อุปาสกา ภิกฺขูสุ อคารวา อปฺปติสฺสา อสภาควุตฺติกา วิหรนฺติฯ ",
"pli-tv-bu-vb-pc4:1.4":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc4:1.5":	"“กถญฺหิ นาม ฉพฺพคฺคิยา ภิกฺขู อุปาสเก ปทโส ธมฺมํ วาเจสฺสนฺติฯ ",
"pli-tv-bu-vb-pc4:1.6":	"อุปาสกา ภิกฺขูสุ อคารวา อปฺปติสฺสา อสภาควุตฺติกา วิหรนฺตี”ติฯ ",
"pli-tv-bu-vb-pc4:1.7":	"อถ โข เต ภิกฺขู ฉพฺพคฺคิเย ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
"pli-tv-bu-vb-pc4:1.8":	"“สจฺจํ กิร ตุเมฺห, ภิกฺขเว, อุปาสเก ปทโส ธมฺมํ วาเจถ; ",
"pli-tv-bu-vb-pc4:1.9":	"อุปาสกา ภิกฺขูสุ อคารวา อปฺปติสฺสา อสภาควุตฺติกา วิหรนฺตี”ติ? ",
"pli-tv-bu-vb-pc4:1.10":	"“สจฺจํ, ภควา”ติฯ ",
"pli-tv-bu-vb-pc4:1.11":	"วิครหิ พุทฺโธ ภควา …เป… ",
"pli-tv-bu-vb-pc4:1.12":	"กถญฺหิ นาม ตุเมฺห, โมฆปุริสา, อุปาสเก ปทโส ธมฺมํ วาเจสฺสถฯ ",
"pli-tv-bu-vb-pc4:1.13":	"อุปาสกา ภิกฺขูสุ อคารวา อปฺปติสฺสา อสภาควุตฺติกา วิหรนฺติฯ ",
"pli-tv-bu-vb-pc4:1.14":	"เนตํ, โมฆปุริสา, อปฺปสนฺนานํ วา ปสาทาย ปสนฺนานํ วา ภิโยฺยภาวาย …เป… ",
"pli-tv-bu-vb-pc4:1.15":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc4:1.16.1":	"“โย ปน ภิกฺขุ อนุปสมฺปนฺนํ ปทโส ธมฺมํ วาเจยฺย ปาจิตฺติยนฺ”ติฯ ",
"pli-tv-bu-vb-pc4:2.1.1":	"โย ปนาติ ",
"pli-tv-bu-vb-pc4:2.1.2":	"โย ยาทิโส …เป… ",
"pli-tv-bu-vb-pc4:2.1.3":	"ภิกฺขูติ ",
"pli-tv-bu-vb-pc4:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc4:2.1.5":	"อนุปสมฺปนฺโน นาม ",
"pli-tv-bu-vb-pc4:2.1.6":	"ภิกฺขุญฺจ ภิกฺขุนิญฺจ ฐเปตฺวา อวเสโส อนุปสมฺปนฺโน นามฯ ",
"pli-tv-bu-vb-pc4:2.1.7":	"ปทโส นาม ",
"pli-tv-bu-vb-pc4:2.1.8":	"ปทํ, อนุปทํ, อนฺวกฺขรํ, อนุพฺยญฺชนํฯ ",
"pli-tv-bu-vb-pc4:2.1.9":	"ปทํ นาม ",
"pli-tv-bu-vb-pc4:2.1.10":	"เอกโต ปฏฺฐเปตฺวา เอกโต โอสาเปนฺติฯ ",
"pli-tv-bu-vb-pc4:2.1.11":	"อนุปทํ นาม ",
"pli-tv-bu-vb-pc4:2.1.12":	"ปาเฏกฺกํ ปฏฺฐเปตฺวา เอกโต โอสาเปนฺติฯ ",
"pli-tv-bu-vb-pc4:2.1.13":	"อนฺวกฺขรํ นาม ",
"pli-tv-bu-vb-pc4:2.1.14":	"“รูปํ อนิจฺจนฺ”ติ วุจฺจมาโน, “รุนฺ”ติ โอปาเตติฯ ",
"pli-tv-bu-vb-pc4:2.1.15":	"อนุพฺยญฺชนํ นาม ",
"pli-tv-bu-vb-pc4:2.1.16":	"“รูปํ อนิจฺจนฺ”ติ วุจฺจมาโน, “เวทนา อนิจฺจา”ติ สทฺทํ นิจฺฉาเรติฯ ",
"pli-tv-bu-vb-pc4:2.1.17":	"ยญฺจ ปทํ, ยญฺจ อนุปทํ, ยญฺจ อนฺวกฺขรํ, ยญฺจ อนุพฺยญฺชนํ—",
"pli-tv-bu-vb-pc4:2.1.18":	"สพฺพเมตํ ปทโส นามฯ ",
"pli-tv-bu-vb-pc4:2.1.19":	"ธมฺโม นาม ",
"pli-tv-bu-vb-pc4:2.1.20":	"พุทฺธภาสิโต, สาวกภาสิโต, อิสิภาสิโต, เทวตาภาสิโต, อตฺถูปสญฺหิโต, ธมฺมูปสญฺหิโตฯ ",
"pli-tv-bu-vb-pc4:2.1.21":	"วาเจยฺยาติ ",
"pli-tv-bu-vb-pc4:2.1.22":	"ปเทน วาเจติ, ปเท ปเท อาปตฺติ ปาจิตฺติยสฺสฯ ",
"pli-tv-bu-vb-pc4:2.1.23":	"อกฺขราย วาเจติ, อกฺขรกฺขราย อาปตฺติ ปาจิตฺติยสฺสฯ ",
"pli-tv-bu-vb-pc4:2.2.1":	"อนุปสมฺปนฺเน อนุปสมฺปนฺนสญฺญี ปทโส ธมฺมํ วาเจติ, อาปตฺติ ปาจิตฺติยสฺสฯ ",
"pli-tv-bu-vb-pc4:2.2.2":	"อนุปสมฺปนฺเน เวมติโก ปทโส ธมฺมํ วาเจติ, อาปตฺติ ปาจิตฺติยสฺสฯ ",
"pli-tv-bu-vb-pc4:2.2.3":	"อนุปสมฺปนฺเน อุปสมฺปนฺนสญฺญี ปทโส ธมฺมํ วาเจติ, อาปตฺติ ปาจิตฺติยสฺสฯ ",
"pli-tv-bu-vb-pc4:2.2.4":	"อุปสมฺปนฺเน อนุปสมฺปนฺนสญฺญี, อาปตฺติ ทุกฺกฏสฺสฯ ",
"pli-tv-bu-vb-pc4:2.2.5":	"อุปสมฺปนฺเน เวมติโก, อาปตฺติ ทุกฺกฏสฺสฯ ",
"pli-tv-bu-vb-pc4:2.2.6":	"อุปสมฺปนฺเน อุปสมฺปนฺนสญฺญี, อนาปตฺติฯ ",
"pli-tv-bu-vb-pc4:2.3.1":	"อนาปตฺติ—",
"pli-tv-bu-vb-pc4:2.3.2":	"เอกโต อุทฺทิสาเปนฺโต, ",
"pli-tv-bu-vb-pc4:2.3.3":	"เอกโต สชฺฌายํ กโรนฺโต, ",
"pli-tv-bu-vb-pc4:2.3.4":	"เยภุเยฺยน ปคุณํ คนฺถํ ภณนฺตํ โอปาเตติ, ",
"pli-tv-bu-vb-pc4:2.3.5":	"โอสาเรนฺตํ โอปาเตติ, ",
"pli-tv-bu-vb-pc4:2.3.6":	"อุมฺมตฺตกสฺส, ",
"pli-tv-bu-vb-pc4:2.3.7":	"อาทิกมฺมิกสฺสาติฯ ",
"pli-tv-bu-vb-pc4:2.3.8":	"ปทโสธมฺมสิกฺขาปทํ นิฏฺฐิตํ จตุตฺถํฯ "
}	
