{	
"pli-tv-bu-vb-pc58:0.1":	"เถรวาท วินย ",
"pli-tv-bu-vb-pc58:0.2":	"มหาวิภงฺค ",
"pli-tv-bu-vb-pc58:0.3":	"ปาจิตฺติยกณฺฑ ",
"pli-tv-bu-vb-pc58:0.4":	"สุราปานวคฺค ",
"pli-tv-bu-vb-pc58:0.5":	"๕๘ฯ ทุพฺพณฺณกรณสิกฺขาปท ",
"pli-tv-bu-vb-pc58:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc58:1.2":	"เตน โข ปน สมเยน สมฺพหุลา ภิกฺขู จ ปริพฺพาชกา จ สาเกตา สาวตฺถึ อทฺธานมคฺคปฺปฏิปนฺนา โหนฺติฯ อนฺตรามคฺเค โจรา นิกฺขมิตฺวา เต อจฺฉินฺทึสุฯ ",
"pli-tv-bu-vb-pc58:1.3":	"สาวตฺถิยา ราชภฏา นิกฺขมิตฺวา เต โจเร สภณฺเฑ คเหตฺวา ภิกฺขูนํ สนฺติเก ทูตํ ปาเหสุํ—",
"pli-tv-bu-vb-pc58:1.4":	"“อาคจฺฉนฺตุ, ภทนฺตา, สกํ สกํ จีวรํ สญฺชานิตฺวา คณฺหนฺตู”ติฯ ",
"pli-tv-bu-vb-pc58:1.5":	"ภิกฺขู น สญฺชานนฺติฯ ",
"pli-tv-bu-vb-pc58:1.6":	"เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc58:1.7":	"“กถญฺหิ นาม ภทนฺตา อตฺตโน อตฺตโน จีวรํ น สญฺชานิสฺสนฺตี”ติฯ ",
"pli-tv-bu-vb-pc58:1.8":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-pc58:1.9":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-bu-vb-pc58:1.10":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขูนํ ตทนุจฺฉวิกํ ตทนุโลมิกํ ธมฺมึ กถํ กตฺวา ภิกฺขู อามนฺเตสิ—",
"pli-tv-bu-vb-pc58:1.11":	"“เตน หิ, ภิกฺขเว, ภิกฺขูนํ สิกฺขาปทํ ปญฺญเปสฺสามิ ทส อตฺถวเส ปฏิจฺจ—",
"pli-tv-bu-vb-pc58:1.12":	"สงฺฆสุฏฺฐุตาย, สงฺฆผาสุตาย …เป… ",
"pli-tv-bu-vb-pc58:1.13":	"สทฺธมฺมฏฺฐิติยา, วินยานุคฺคหายฯ ",
"pli-tv-bu-vb-pc58:1.14":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc58:1.15.1":	"“นวํ ปน ภิกฺขุนา จีวรลาเภน ติณฺณํ ทุพฺพณฺณกรณานํ อญฺญตรํ ทุพฺพณฺณกรณํ อาทาตพฺพํ—นีลํ วา กทฺทมํ วา กาฬสามํ วาฯ อนาทา เจ ภิกฺขุ ติณฺณํ ทุพฺพณฺณกรณานํ อญฺญตรํ ทุพฺพณฺณกรณํ นวํ จีวรํ ปริภุญฺเชยฺย, ปาจิตฺติยนฺ”ติฯ ",
"pli-tv-bu-vb-pc58:2.1.1":	"นวํ นาม ",
"pli-tv-bu-vb-pc58:2.1.2":	"อกตกปฺปํ วุจฺจติฯ ",
"pli-tv-bu-vb-pc58:2.1.3":	"จีวรํ นาม ",
"pli-tv-bu-vb-pc58:2.1.4":	"ฉนฺนํ จีวรานํ อญฺญตรํ จีวรํฯ ",
"pli-tv-bu-vb-pc58:2.1.5":	"ติณฺณํ ทุพฺพณฺณกรณานํ อญฺญตรํ ทุพฺพณฺณกรณํ อาทาตพฺพนฺติ ",
"pli-tv-bu-vb-pc58:2.1.6":	"อนฺตมโส กุสคฺเคนปิ อาทาตพฺพํฯ ",
"pli-tv-bu-vb-pc58:2.1.7":	"นีลํ นาม ",
"pli-tv-bu-vb-pc58:2.1.8":	"เทฺว นีลานิ— กํสนีลํ, ปลาสนีลํฯ ",
"pli-tv-bu-vb-pc58:2.1.9":	"กทฺทโม นาม ",
"pli-tv-bu-vb-pc58:2.1.10":	"โอทโก วุจฺจติฯ ",
"pli-tv-bu-vb-pc58:2.1.11":	"กาฬสามํ นาม ",
"pli-tv-bu-vb-pc58:2.1.12":	"ยํ กิญฺจิ กาฬสามกํฯ ",
"pli-tv-bu-vb-pc58:2.1.13":	"อนาทา เจ ภิกฺขุ ติณฺณํ ทุพฺพณฺณกรณานํ อญฺญตรํ ทุพฺพณฺณกรณนฺติ ",
"pli-tv-bu-vb-pc58:2.1.14":	"อนฺตมโส กุสคฺเคนปิ อนาทิยิตฺวา ติณฺณํ ทุพฺพณฺณกรณานํ อญฺญตรํ ทุพฺพณฺณกรณํ นวํ จีวรํ ปริภุญฺชติ, อาปตฺติ ปาจิตฺติยสฺสฯ ",
"pli-tv-bu-vb-pc58:2.2.1":	"อนาทินฺเน อนาทินฺนสญฺญี ปริภุญฺชติ, อาปตฺติ ปาจิตฺติยสฺสฯ ",
"pli-tv-bu-vb-pc58:2.2.2":	"อนาทินฺเน เวมติโก ปริภุญฺชติ, อาปตฺติ ปาจิตฺติยสฺสฯ ",
"pli-tv-bu-vb-pc58:2.2.3":	"อนาทินฺเน อาทินฺนสญฺญี ปริภุญฺชติ, อาปตฺติ ปาจิตฺติยสฺสฯ ",
"pli-tv-bu-vb-pc58:2.2.4":	"อาทินฺเน อนาทินฺนสญฺญี, อาปตฺติ ทุกฺกฏสฺสฯ ",
"pli-tv-bu-vb-pc58:2.2.5":	"อาทินฺเน เวมติโก, อาปตฺติ ทุกฺกฏสฺสฯ ",
"pli-tv-bu-vb-pc58:2.2.6":	"อาทินฺเน อาทินฺนสญฺญี, อนาปตฺติฯ ",
"pli-tv-bu-vb-pc58:2.3.1":	"อนาปตฺติ—",
"pli-tv-bu-vb-pc58:2.3.2":	"อาทิยิตฺวา ปริภุญฺชติ, ",
"pli-tv-bu-vb-pc58:2.3.3":	"กปฺโป นฏฺโฐ โหติ, ",
"pli-tv-bu-vb-pc58:2.3.4":	"กปฺปกโตกาโส ชิณฺโณ โหติ, ",
"pli-tv-bu-vb-pc58:2.3.5":	"กปฺปกเตน อกปฺปกตํ สํสิพฺพิตํ โหติ, ",
"pli-tv-bu-vb-pc58:2.3.6":	"อคฺคเฬ, ",
"pli-tv-bu-vb-pc58:2.3.7":	"อนุวาเต, ",
"pli-tv-bu-vb-pc58:2.3.8":	"ปริภณฺเฑ, ",
"pli-tv-bu-vb-pc58:2.3.9":	"อุมฺมตฺตกสฺส, ",
"pli-tv-bu-vb-pc58:2.3.10":	"อาทิกมฺมิกสฺสาติฯ ",
"pli-tv-bu-vb-pc58:2.3.11":	"ทุพฺพณฺณกรณสิกฺขาปทํ นิฏฺฐิตํ อฏฺฐมํฯ "
}	
