{	
"pli-tv-bu-vb-sk1:0.1":	"เถรวาท วินย ",
"pli-tv-bu-vb-sk1:0.2":	"มหาวิภงฺค ",
"pli-tv-bu-vb-sk1:0.3":	"เสขิยกณฺฑ ",
"pli-tv-bu-vb-sk1:0.4":	"ปริมณฺฑลวคฺค ",
"pli-tv-bu-vb-sk1:0.5":	"๑ฯ ปริมณฺฑลสิกฺขาปท ",
"pli-tv-bu-vb-sk1:0.6":	"อิเม โข ปนายสฺมนฺโต เสขิยา ธมฺมา อุทฺเทสํ อาคจฺฉนฺติฯ ",
"pli-tv-bu-vb-sk1:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-sk1:1.2":	"เตน โข ปน สมเยน ฉพฺพคฺคิยา ภิกฺขู ปุรโตปิ ปจฺฉโตปิ โอลมฺเพนฺตา นิวาเสนฺติฯ ",
"pli-tv-bu-vb-sk1:1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-sk1:1.4":	"“กถญฺหิ นาม สมณา สกฺยปุตฺติยา ปุรโตปิ ปจฺฉโตปิ โอลมฺเพนฺตา นิวาเสสฺสนฺติ, เสยฺยถาปิ คิหี กามโภคิโน”ติฯ ",
"pli-tv-bu-vb-sk1:1.5":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-sk1:1.6":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-sk1:1.7":	"“กถญฺหิ นาม ฉพฺพคฺคิยา ภิกฺขู ปุรโตปิ ปจฺฉโตปิ โอลมฺเพนฺตา นิวาเสสฺสนฺตี”ติฯ ",
"pli-tv-bu-vb-sk1:1.8":	"อถ โข เต ภิกฺขู ฉพฺพคฺคิเย ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํฯ ",
"pli-tv-bu-vb-sk1:1.9":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ฉพฺพคฺคิเย ภิกฺขู ปฏิปุจฺฉิ—",
"pli-tv-bu-vb-sk1:1.10":	"“สจฺจํ กิร ตุเมฺห, ภิกฺขเว, ปุรโตปิ ปจฺฉโตปิ โอลมฺเพนฺตา นิวาเสถา”ติ? ",
"pli-tv-bu-vb-sk1:1.11":	"“สจฺจํ, ภควา”ติฯ ",
"pli-tv-bu-vb-sk1:1.12":	"วิครหิ พุทฺโธ ภควา …เป… ",
"pli-tv-bu-vb-sk1:1.13":	"กถญฺหิ นาม ตุเมฺห, โมฆปุริสา, ปุรโตปิ ปจฺฉโตปิ โอลมฺเพนฺตา นิวาเสสฺสถฯ ",
"pli-tv-bu-vb-sk1:1.14":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-sk1:1.15":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-sk1:1.16.1":	"“ปริมณฺฑลํ นิวาเสสฺสามีติ สิกฺขา กรณียา”ติฯ ",
"pli-tv-bu-vb-sk1:1.17":	"ปริมณฺฑลํ นิวาเสตพฺพํ นาภิมณฺฑลํ ชาณุมณฺฑลํ ปฏิจฺฉาเทนฺเตนฯ ",
"pli-tv-bu-vb-sk1:1.18":	"โย อนาทริยํ ปฏิจฺจ ปุรโต วา ปจฺฉโต วา โอลมฺเพนฺโต นิวาเสติ, อาปตฺติ ทุกฺกฏสฺสฯ ",
"pli-tv-bu-vb-sk1:1.19.1":	"อนาปตฺติ—",
"pli-tv-bu-vb-sk1:1.20":	"อสญฺจิจฺจ, ",
"pli-tv-bu-vb-sk1:1.21":	"อสฺสติยา, ",
"pli-tv-bu-vb-sk1:1.22":	"อชานนฺตสฺส, ",
"pli-tv-bu-vb-sk1:1.23":	"คิลานสฺส, ",
"pli-tv-bu-vb-sk1:1.24":	"อาปทาสุ, ",
"pli-tv-bu-vb-sk1:1.25":	"อุมฺมตฺตกสฺส, ",
"pli-tv-bu-vb-sk1:1.26":	"อาทิกมฺมิกสฺสาติฯ ",
"pli-tv-bu-vb-sk1:1.27":	"ปฐมสิกฺขาปทํ นิฏฺฐิตํฯ "
}	
