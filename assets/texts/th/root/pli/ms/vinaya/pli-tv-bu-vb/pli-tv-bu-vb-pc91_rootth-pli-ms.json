{	
"pli-tv-bu-vb-pc91:0.1":	"เถรวาท วินย ",
"pli-tv-bu-vb-pc91:0.2":	"มหาวิภงฺค ",
"pli-tv-bu-vb-pc91:0.3":	"ปาจิตฺติยกณฺฑ ",
"pli-tv-bu-vb-pc91:0.4":	"รตนวคฺค ",
"pli-tv-bu-vb-pc91:0.5":	"๙๑ฯ วสฺสิกสาฏิกาสิกฺขาปท ",
"pli-tv-bu-vb-pc91:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc91:1.2":	"เตน โข ปน สมเยน ภควตา ภิกฺขูนํ วสฺสิกสาฏิกา อนุญฺญาตา โหติฯ ",
"pli-tv-bu-vb-pc91:1.3":	"ฉพฺพคฺคิยา ภิกฺขู—",
"pli-tv-bu-vb-pc91:1.4":	"“ภควตา วสฺสิกสาฏิกา อนุญฺญาตา”ติ อปฺปมาณิกาโย วสฺสิกสาฏิกาโย ธาเรนฺติฯ ",
"pli-tv-bu-vb-pc91:1.5":	"ปุรโตปิ ปจฺฉโตปิ อากฑฺฒนฺตา อาหิณฺฑนฺติฯ ",
"pli-tv-bu-vb-pc91:1.6":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc91:1.7":	"“กถญฺหิ นาม ฉพฺพคฺคิยา ภิกฺขู อปฺปมาณิกาโย วสฺสิกสาฏิกาโย ธาเรสฺสนฺตี”ติ …เป… ",
"pli-tv-bu-vb-pc91:1.8":	"“สจฺจํ กิร ตุเมฺห, ภิกฺขเว, อปฺปมาณิกาโย วสฺสิกสาฏิกาโย ธาเรถา”ติ? ",
"pli-tv-bu-vb-pc91:1.9":	"“สจฺจํ, ภควา”ติฯ ",
"pli-tv-bu-vb-pc91:1.10":	"วิครหิ พุทฺโธ ภควา …เป… ",
"pli-tv-bu-vb-pc91:1.11":	"กถญฺหิ นาม ตุเมฺห, โมฆปุริสา, อปฺปมาณิกาโย วสฺสิกสาฏิกาโย ธาเรสฺสถฯ ",
"pli-tv-bu-vb-pc91:1.12":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc91:1.13":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc91:1.14.1":	"“วสฺสิกสาฏิกํ ปน ภิกฺขุนา การยมาเนน ปมาณิกา กาเรตพฺพาฯ ",
"pli-tv-bu-vb-pc91:1.15":	"ตตฺริทํ ปมาณํ—ทีฆโส ฉ วิทตฺถิโย, สุคตวิทตฺถิยา; ติริยํ อฑฺฒเตยฺยาฯ ",
"pli-tv-bu-vb-pc91:1.16":	"ตํ อติกฺกามยโต เฉทนกํ ปาจิตฺติยนฺ”ติฯ ",
"pli-tv-bu-vb-pc91:2.1":	"วสฺสิกสาฏิกา นาม ",
"pli-tv-bu-vb-pc91:2.2":	"วสฺสานสฺส จตุมาสตฺถายฯ ",
"pli-tv-bu-vb-pc91:2.3":	"การยมาเนนาติ ",
"pli-tv-bu-vb-pc91:2.4":	"กโรนฺโต วา การาเปนฺโต วาฯ ปมาณิกา กาเรตพฺพาฯ ",
"pli-tv-bu-vb-pc91:2.5":	"ตตฺริทํ ปมาณํ— ทีฆโส ฉ วิทตฺถิโย, สุคตวิทตฺถิยา; ติริยํ อฑฺฒเตยฺยาฯ ",
"pli-tv-bu-vb-pc91:2.6":	"ตํ อติกฺกาเมตฺวา กโรติ วา การาเปติ วา, ปโยเค ทุกฺกฏํฯ ",
"pli-tv-bu-vb-pc91:2.7":	"ปฏิลาเภน ฉินฺทิตฺวา ปาจิตฺติยํ เทเสตพฺพํฯ ",
"pli-tv-bu-vb-pc91:2.8.1":	"อตฺตนา วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc91:2.9":	"อตฺตนา วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc91:2.10":	"ปเรหิ วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc91:2.11":	"ปเรหิ วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc91:2.12":	"อญฺญสฺสตฺถาย กโรติ วา การาเปติ วา, อาปตฺติ ทุกฺกฏสฺสฯ ",
"pli-tv-bu-vb-pc91:2.13":	"อญฺเญน กตํ ปฏิลภิตฺวา ปริภุญฺชติ, อาปตฺติ ทุกฺกฏสฺสฯ ",
"pli-tv-bu-vb-pc91:2.14.1":	"อนาปตฺติ—",
"pli-tv-bu-vb-pc91:2.15":	"ปมาณิกํ กโรติ, ",
"pli-tv-bu-vb-pc91:2.16":	"อูนกํ กโรติ, ",
"pli-tv-bu-vb-pc91:2.17":	"อญฺเญน กตํ ปมาณาติกฺกนฺตํ ปฏิลภิตฺวา ฉินฺทิตฺวา ปริภุญฺชติ, ",
"pli-tv-bu-vb-pc91:2.18":	"วิตานํ วา ภูมตฺถรณํ วา สาณิปาการํ วา ภิสึ วา พิพฺโพหนํ วา กโรติ, ",
"pli-tv-bu-vb-pc91:2.19":	"อุมฺมตฺตกสฺส, ",
"pli-tv-bu-vb-pc91:2.20":	"อาทิกมฺมิกสฺสาติฯ ",
"pli-tv-bu-vb-pc91:2.21":	"วสฺสิกสาฏิกาสิกฺขาปทํ นิฏฺฐิตํ นวมํฯ "
}	
