{	
"pli-tv-bu-vb-pc23:0.1":	"เถรวาท วินย ",
"pli-tv-bu-vb-pc23:0.2":	"มหาวิภงฺค ",
"pli-tv-bu-vb-pc23:0.3":	"ปาจิตฺติยกณฺฑ ",
"pli-tv-bu-vb-pc23:0.4":	"โอวาทวคฺค ",
"pli-tv-bu-vb-pc23:0.5":	"๒๓ฯ ภิกฺขุนุปสฺสยสิกฺขาปท ",
"pli-tv-bu-vb-pc23:1.1":	"เตน สมเยน พุทฺโธ ภควา สกฺเกสุ วิหรติ กปิลวตฺถุสฺมึ นิโคฺรธาราเมฯ ",
"pli-tv-bu-vb-pc23:1.2":	"เตน โข ปน สมเยน ฉพฺพคฺคิยา ภิกฺขู ภิกฺขุนุปสฺสยํ อุปสงฺกมิตฺวา ฉพฺพคฺคิยา ภิกฺขุนิโย โอวทนฺติฯ ",
"pli-tv-bu-vb-pc23:1.3":	"ภิกฺขุนิโย ฉพฺพคฺคิยา ภิกฺขุนิโย เอตทโวจุํ—",
"pli-tv-bu-vb-pc23:1.4":	"“เอถาเยฺย, โอวาทํ คมิสฺสามา”ติฯ ",
"pli-tv-bu-vb-pc23:1.5":	"“ยมฺปิ มยํ, อเยฺย, คจฺเฉยฺยาม โอวาทสฺส การณา, อยฺยา ฉพฺพคฺคิยา อิเธว อาคนฺตฺวา อเมฺห โอวทนฺตี”ติฯ ",
"pli-tv-bu-vb-pc23:1.6":	"ภิกฺขุนิโย อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc23:1.7":	"“กถญฺหิ นาม ฉพฺพคฺคิยา ภิกฺขู ภิกฺขุนุปสฺสยํ อุปสงฺกมิตฺวา ภิกฺขุนิโย โอวทิสฺสนฺตี”ติฯ ",
"pli-tv-bu-vb-pc23:1.8":	"อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํฯ ",
"pli-tv-bu-vb-pc23:1.9":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc23:1.10":	"“กถญฺหิ นาม ฉพฺพคฺคิยา ภิกฺขู ภิกฺขุนุปสฺสยํ อุปสงฺกมิตฺวา ภิกฺขุนิโย โอวทิสฺสนฺตี”ติ …เป… ",
"pli-tv-bu-vb-pc23:1.11":	"“สจฺจํ กิร ตุเมฺห, ภิกฺขเว, ภิกฺขุนุปสฺสยํ อุปสงฺกมิตฺวา ภิกฺขุนิโย โอวทถา”ติ? ",
"pli-tv-bu-vb-pc23:1.12":	"“สจฺจํ, ภควา”ติฯ ",
"pli-tv-bu-vb-pc23:1.13":	"วิครหิ พุทฺโธ ภควา …เป… ",
"pli-tv-bu-vb-pc23:1.14":	"กถญฺหิ นาม ตุเมฺห, โมฆปุริสา, ภิกฺขุนุปสฺสยํ อุปสงฺกมิตฺวา ภิกฺขุนิโย โอวทิสฺสถฯ ",
"pli-tv-bu-vb-pc23:1.15":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc23:1.16":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc23:1.17.1":	"“โย ปน ภิกฺขุ ภิกฺขุนุปสฺสยํ อุปสงฺกมิตฺวา ภิกฺขุนิโย โอวเทยฺย, ปาจิตฺติยนฺ”ติฯ ",
"pli-tv-bu-vb-pc23:1.18":	"เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
"pli-tv-bu-vb-pc23:2.1":	"เตน โข ปน สมเยน มหาปชาปติ โคตมี คิลานา โหติฯ ",
"pli-tv-bu-vb-pc23:2.2":	"เถรา ภิกฺขู เยน มหาปชาปติ โคตมี เตนุปสงฺกมึสุ; ",
"pli-tv-bu-vb-pc23:2.3":	"อุปสงฺกมิตฺวา มหาปชาปตึ โคตมึ เอตทโวจุํ—“ ",
"pli-tv-bu-vb-pc23:2.4":	"กจฺจิ, โคตมิ, ขมนียํ, กจฺจิ ยาปนียนฺ”ติ? ",
"pli-tv-bu-vb-pc23:2.5":	"“น เม, อยฺยา, ขมนียํ น ยาปนียํ”ฯ ",
"pli-tv-bu-vb-pc23:2.6":	"“อิงฺฆยฺยา, ธมฺมํ เทเสถา”ติฯ ",
"pli-tv-bu-vb-pc23:2.7":	"“น, ภคินิ, กปฺปติ ภิกฺขุนุปสฺสยํ อุปสงฺกมิตฺวา ภิกฺขุนิโย ธมฺมํ เทเสตุนฺ”ติ กุกฺกุจฺจายนฺตา น เทเสสุํฯ ",
"pli-tv-bu-vb-pc23:2.8":	"อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน มหาปชาปติ โคตมี เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิฯ ",
"pli-tv-bu-vb-pc23:2.9":	"นิสชฺช โข ภควา มหาปชาปตึ โคตมึ เอตทโวจ—",
"pli-tv-bu-vb-pc23:2.10":	"“กจฺจิ, โคตมิ, ขมนียํ, กจฺจิ ยาปนียนฺ”ติ? ",
"pli-tv-bu-vb-pc23:2.11":	"“ปุพฺเพ เม, ภนฺเต, เถรา ภิกฺขู อาคนฺตฺวา ธมฺมํ เทเสนฺติฯ ",
"pli-tv-bu-vb-pc23:2.12":	"เตน เม ผาสุ โหติฯ ",
"pli-tv-bu-vb-pc23:2.13":	"อิทานิ ปน—‘ภควตา ปฏิกฺขิตฺตนฺ’ติ, กุกฺกุจฺจายนฺตา น เทเสนฺติฯ ",
"pli-tv-bu-vb-pc23:2.14":	"เตน เม น ผาสุ โหตี”ติฯ ",
"pli-tv-bu-vb-pc23:2.15":	"อถ โข ภควา มหาปชาปตึ โคตมึ ธมฺมิยา กถาย สนฺทเสฺสตฺวา สมาทเปตฺวา สมุตฺเตเชตฺวา สมฺปหํเสตฺวา อุฏฺฐายาสนา ปกฺกามิฯ ",
"pli-tv-bu-vb-pc23:2.16":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-bu-vb-pc23:2.17":	"“อนุชานามิ, ภิกฺขเว, ภิกฺขุนุปสฺสยํ อุปสงฺกมิตฺวา คิลานํ ภิกฺขุนึ โอวทิตุํฯ ",
"pli-tv-bu-vb-pc23:2.18":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc23:2.19.1":	"“โย ปน ภิกฺขุ ภิกฺขุนุปสฺสยํ อุปสงฺกมิตฺวา ภิกฺขุนิโย โอวเทยฺย, อญฺญตฺร สมยา, ปาจิตฺติยํฯ ",
"pli-tv-bu-vb-pc23:2.20":	"ตตฺถายํ สมโยฯ คิลานา โหติ ภิกฺขุนี—อยํ ตตฺถ สมโย”ติฯ ",
"pli-tv-bu-vb-pc23:3.1.1":	"โย ปนาติ ",
"pli-tv-bu-vb-pc23:3.1.2":	"โย ยาทิโส …เป… ",
"pli-tv-bu-vb-pc23:3.1.3":	"ภิกฺขูติ ",
"pli-tv-bu-vb-pc23:3.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc23:3.1.5":	"ภิกฺขุนุปสฺสโย นาม ",
"pli-tv-bu-vb-pc23:3.1.6":	"ยตฺถ ภิกฺขุนิโย เอกรตฺตมฺปิ วสนฺติฯ ",
"pli-tv-bu-vb-pc23:3.1.7":	"อุปสงฺกมิตฺวาติ ",
"pli-tv-bu-vb-pc23:3.1.8":	"ตตฺถ คนฺตฺวาฯ ",
"pli-tv-bu-vb-pc23:3.1.9":	"ภิกฺขุนี นาม ",
"pli-tv-bu-vb-pc23:3.1.10":	"อุภโตสงฺเฆ อุปสมฺปนฺนาฯ ",
"pli-tv-bu-vb-pc23:3.1.11":	"โอวเทยฺยาติ ",
"pli-tv-bu-vb-pc23:3.1.12":	"อฏฺฐหิ ครุธมฺเมหิ โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc23:3.1.13":	"อญฺญตฺร สมยาติ ",
"pli-tv-bu-vb-pc23:3.1.14":	"ฐเปตฺวา สมยํฯ ",
"pli-tv-bu-vb-pc23:3.1.15":	"คิลานา นาม ภิกฺขุนี ",
"pli-tv-bu-vb-pc23:3.1.16":	"น สกฺโกติ โอวาทาย วา สํวาสาย วา คนฺตุํฯ ",
"pli-tv-bu-vb-pc23:3.2.1":	"อุปสมฺปนฺนาย อุปสมฺปนฺนสญฺญี ภิกฺขุนุปสฺสยํ อุปสงฺกมิตฺวา อญฺญตฺร สมยา โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc23:3.2.2":	"อุปสมฺปนฺนาย เวมติโก ภิกฺขุนุปสฺสยํ อุปสงฺกมิตฺวา อญฺญตฺร สมยา โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc23:3.2.3":	"อุปสมฺปนฺนาย อนุปสมฺปนฺนสญฺญี ภิกฺขุนุปสฺสยํ อุปสงฺกมิตฺวา อญฺญตฺร สมยา โอวทติ, อาปตฺติ ปาจิตฺติยสฺสฯ ",
"pli-tv-bu-vb-pc23:3.2.4":	"อญฺเญน ธมฺเมน โอวทติ, อาปตฺติ ทุกฺกฏสฺสฯ ",
"pli-tv-bu-vb-pc23:3.2.5":	"เอกโตอุปสมฺปนฺนาย โอวทติ, อาปตฺติ ทุกฺกฏสฺสฯ ",
"pli-tv-bu-vb-pc23:3.2.6":	"อนุปสมฺปนฺนาย อุปสมฺปนฺนสญฺญี, อาปตฺติ ทุกฺกฏสฺสฯ ",
"pli-tv-bu-vb-pc23:3.2.7":	"อนุปสมฺปนฺนาย เวมติโก, อาปตฺติ ทุกฺกฏสฺสฯ ",
"pli-tv-bu-vb-pc23:3.2.8":	"อนุปสมฺปนฺนาย อนุปสมฺปนฺนสญฺญี, อนาปตฺติฯ ",
"pli-tv-bu-vb-pc23:3.3.1":	"อนาปตฺติ—",
"pli-tv-bu-vb-pc23:3.3.2":	"สมเย, ",
"pli-tv-bu-vb-pc23:3.3.3":	"อุทฺเทสํ เทนฺโต, ",
"pli-tv-bu-vb-pc23:3.3.4":	"ปริปุจฺฉํ เทนฺโต, ",
"pli-tv-bu-vb-pc23:3.3.5":	"“โอสาเรหิ อยฺยา”ติ วุจฺจมาโน โอสาเรติ, ",
"pli-tv-bu-vb-pc23:3.3.6":	"ปญฺหํ ปุจฺฉติ, ",
"pli-tv-bu-vb-pc23:3.3.7":	"ปญฺหํ ปุฏฺโฐ กเถติ, ",
"pli-tv-bu-vb-pc23:3.3.8":	"อญฺญสฺสตฺถาย ภณนฺตํ ภิกฺขุนิโย สุณนฺติ, ",
"pli-tv-bu-vb-pc23:3.3.9":	"สิกฺขมานาย, ",
"pli-tv-bu-vb-pc23:3.3.10":	"สามเณริยา, ",
"pli-tv-bu-vb-pc23:3.3.11":	"อุมฺมตฺตกสฺส, ",
"pli-tv-bu-vb-pc23:3.3.12":	"อาทิกมฺมิกสฺสาติฯ ",
"pli-tv-bu-vb-pc23:3.3.13":	"ภิกฺขุนุปสฺสยสิกฺขาปทํ นิฏฺฐิตํ ตติยํฯ "
}	
