{	
"pli-tv-bu-vb-pc8:0.1":	"เถรวาท วินย ",
"pli-tv-bu-vb-pc8:0.2":	"มหาวิภงฺค ",
"pli-tv-bu-vb-pc8:0.3":	"ปาจิตฺติยกณฺฑ ",
"pli-tv-bu-vb-pc8:0.4":	"มุสาวาทวคฺค ",
"pli-tv-bu-vb-pc8:0.5":	"๘ฯ ภูตาโรจนสิกฺขาปท ",
"pli-tv-bu-vb-pc8:1.1.1":	"เตน สมเยน พุทฺโธ ภควา เวสาลิยํ วิหรติ มหาวเน กูฏาคารสาลายํฯ ",
"pli-tv-bu-vb-pc8:1.1.2":	"เตน โข ปน สมเยน สมฺพหุลา สนฺทิฏฺฐา สมฺภตฺตา ภิกฺขู วคฺคุมุทาย นทิยา ตีเร วสฺสํ อุปคจฺฉึสุฯ ",
"pli-tv-bu-vb-pc8:1.1.3":	"เตน โข ปน สมเยน วชฺชี ทุพฺภิกฺขา โหติ—ทฺวีหิติกา เสตฏฺฐิกา สลากาวุตฺตา, น สุกรา อุญฺเฉน ปคฺคเหน ยาเปตุํฯ ",
"pli-tv-bu-vb-pc8:1.1.4":	"อถ โข เตสํ ภิกฺขูนํ เอตทโหสิ—“เอตรหิ โข วชฺชี ทุพฺภิกฺขา—ทฺวีหิติกา เสตฏฺฐิกา สลากาวุตฺตา, น สุกรา อุญฺเฉน ปคฺคเหน ยาเปตุํฯ เกน นุ โข มยํ อุปาเยน สมคฺคา สมฺโมทมานา อวิวทมานา ผาสุกํ วสฺสํ วเสยฺยาม, น จ ปิณฺฑเกน กิลเมยฺยามา”ติ? ",
"pli-tv-bu-vb-pc8:1.1.5":	"เอกจฺเจ เอวมาหํสุ—“หนฺท มยํ, อาวุโส, คิหีนํ กมฺมนฺตํ อธิฏฺเฐมฯ เอวํ เต อมฺหากํ ทาตุํ มญฺญิสฺสนฺติฯ ",
"pli-tv-bu-vb-pc8:1.1.6":	"เอวํ มยํ สมคฺคา สมฺโมทมานา อวิวทมานา ผาสุกํ วสฺสํ วสิสฺสาม, น จ ปิณฺฑเกน กิลมิสฺสามา”ติฯ ",
"pli-tv-bu-vb-pc8:1.1.7":	"เอกจฺเจ เอวมาหํสุ—“อลํ, อาวุโส, กึ คิหีนํ กมฺมนฺตํ อธิฏฺฐิเตน? ",
"pli-tv-bu-vb-pc8:1.1.8":	"หนฺท มยํ, อาวุโส, คิหีนํ ทูเตยฺยํ หรามฯ เอวํ เต อมฺหากํ ทาตุํ มญฺญิสฺสนฺติฯ ",
"pli-tv-bu-vb-pc8:1.1.9":	"เอวํ มยํ สมคฺคา สมฺโมทมานา อวิวทมานา ผาสุกํ วสฺสํ วสิสฺสาม, น จ ปิณฺฑเกน กิลมิสฺสามา”ติฯ ",
"pli-tv-bu-vb-pc8:1.1.10":	"เอกจฺเจ เอวมาหํสุ—“อลํ, อาวุโส; กึ คิหีนํ กมฺมนฺตํ อธิฏฺฐิเตนฯ กึ คิหีนํ ทูเตยฺยํ หเฏนฯ ",
"pli-tv-bu-vb-pc8:1.1.11":	"หนฺท มยํ, อาวุโส, คิหีนํ อญฺญมญฺญสฺส อุตฺตริมนุสฺสธมฺมสฺส วณฺณํ ภาสิสฺสาม—",
"pli-tv-bu-vb-pc8:1.1.12":	"‘อสุโก ภิกฺขุ ปฐมสฺส ฌานสฺส ลาภี, อสุโก ภิกฺขุ ทุติยสฺส ฌานสฺส ลาภี, อสุโก ภิกฺขุ ตติยสฺส ฌานสฺส ลาภี, อสุโก ภิกฺขุ จตุตฺถสฺส ฌานสฺส ลาภี, อสุโก ภิกฺขุ โสตาปนฺโน, อสุโก ภิกฺขุ สกทาคามี, อสุโก ภิกฺขุ อนาคามี, อสุโก ภิกฺขุ อรหา, อสุโก ภิกฺขุ เตวิชฺโช, อสุโก ภิกฺขุ ฉฬภิญฺโญ’ติฯ ",
"pli-tv-bu-vb-pc8:1.1.13":	"เอวํ เต อมฺหากํ ทาตุํ มญฺญิสฺสนฺติฯ ",
"pli-tv-bu-vb-pc8:1.1.14":	"เอวํ มยํ สมคฺคา สมฺโมทมานา อวิวทมานา ผาสุกํ วสฺสํ วสิสฺสาม, น จ ปิณฺฑเกน กิลมิสฺสามา”ติฯ ",
"pli-tv-bu-vb-pc8:1.1.15":	"“เอโส เยว โข, อาวุโส, เสโยฺย, โย อมฺหากํ คิหีนํ อญฺญมญฺญสฺส อุตฺตริมนุสฺสธมฺมสฺส วณฺโณ ภาสิโต”ติฯ ",
"pli-tv-bu-vb-pc8:1.1.16":	"อถ โข เต ภิกฺขู คิหีนํ อญฺญมญฺญสฺส อุตฺตริมนุสฺสธมฺมสฺส วณฺณํ ภาสึสุ—",
"pli-tv-bu-vb-pc8:1.1.17":	"“อสุโก ภิกฺขุ ปฐมสฺส ฌานสฺส ลาภี …เป… อสุโก ภิกฺขุ ฉฬภิญฺโญ”ติฯ ",
"pli-tv-bu-vb-pc8:1.1.18":	"อถ โข เต มนุสฺสา—“ลาภา วต โน, สุลทฺธํ วต โน, เยสํ โน เอวรูปา ภิกฺขู วสฺสํ อุปคตา, น วต โน อิโต ปุพฺเพ เอวรูปา ภิกฺขู วสฺสํ อุปคตา, ยถยิเม ภิกฺขู สีลวนฺโต กลฺยาณธมฺมา”ติฯ ",
"pli-tv-bu-vb-pc8:1.1.19":	"เต น ตาทิสานิ โภชนานิ อตฺตนา ภุญฺชนฺติ, มาตาปิตูนํ เทนฺติ ปุตฺตทารสฺส เทนฺติ ทาสกมฺมกรโปริสสฺส เทนฺติ มิตฺตามจฺจานํ เทนฺติ ญาติสาโลหิตานํ เทนฺติ ยาทิสานิ ภิกฺขูนํ เทนฺติฯ ",
"pli-tv-bu-vb-pc8:1.1.20":	"น ตาทิสานิ ขาทนียานิ สายนียานิ ปานานิ อตฺตนา ขาทนฺติ สายนฺติ ปิวนฺติ มาตาปิตูนํ เทนฺติ ปุตฺตทารสฺส เทนฺติ ทาสกมฺมกรโปริสสฺส เทนฺติ มิตฺตามจฺจานํ เทนฺติ ญาติสาโลหิตานํ เทนฺติ, ยาทิสานิ ภิกฺขูนํ เทนฺติฯ ",
"pli-tv-bu-vb-pc8:1.1.21":	"อถ โข เต ภิกฺขู วณฺณวา อเหสุํ ปีณินฺทฺริยา ปสนฺนมุขวณฺณา วิปฺปสนฺนฉวิวณฺณาฯ ",
"pli-tv-bu-vb-pc8:1.2.1":	"อาจิณฺณํ โข ปเนตํ วสฺสํวุฏฺฐานํ ภิกฺขูนํ ภควนฺตํ ทสฺสนาย อุปสงฺกมิตุํฯ ",
"pli-tv-bu-vb-pc8:1.2.2":	"อถ โข เต ภิกฺขู วสฺสํวุฏฺฐา เตมาสจฺจเยน เสนาสนํ สํสาเมตฺวา ปตฺตจีวรมาทาย เยน เวสาลี เตน ปกฺกมึสุฯ ",
"pli-tv-bu-vb-pc8:1.2.3":	"อนุปุพฺเพน เยน เวสาลี มหาวนํ กูฏาคารสาลา เยน ภควา เตนุปสงฺกมึสุ; ",
"pli-tv-bu-vb-pc8:1.2.4":	"อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ ",
"pli-tv-bu-vb-pc8:1.2.5":	"เตน โข ปน สมเยน ทิสาสุ วสฺสํวุฏฺฐา ภิกฺขู กิสา โหนฺติ ลูขา ทุพฺพณฺณา อุปฺปณฺฑุปฺปณฺฑุกชาตา ธมนิสนฺถตคตฺตาฯ ",
"pli-tv-bu-vb-pc8:1.2.6":	"วคฺคุมุทาตีริยา ปน ภิกฺขู วณฺณวา โหนฺติ ปีณินฺทฺริยา ปสนฺนมุขวณฺณา วิปฺปสนฺนฉวิวณฺณาฯ ",
"pli-tv-bu-vb-pc8:1.2.7":	"อาจิณฺณํ โข ปเนตํ พุทฺธานํ ภควนฺตานํ อาคนฺตุเกหิ ภิกฺขูหิ สทฺธึ ปฏิสมฺโมทิตุํฯ ",
"pli-tv-bu-vb-pc8:1.2.8":	"อถ โข ภควา วคฺคุมุทาตีริเย ภิกฺขู เอตทโวจ—",
"pli-tv-bu-vb-pc8:1.2.9":	"“กจฺจิ, ภิกฺขเว, ขมนียํ, กจฺจิ ยาปนียํ, ",
"pli-tv-bu-vb-pc8:1.2.10":	"กจฺจิ สมคฺคา สมฺโมทมานา อวิวทมานา ผาสุกํ วสฺสํ วสิตฺถ, น จ ปิณฺฑเกน กิลมิตฺถา”ติ? ",
"pli-tv-bu-vb-pc8:1.2.11":	"“ขมนียํ, ภควา, ยาปนียํ, ภควาฯ ",
"pli-tv-bu-vb-pc8:1.2.12":	"สมคฺคา จ มยํ, ภนฺเต, สมฺโมทมานา อวิวทมานา ผาสุกํ วสฺสํ วสิมฺหา, น จ ปิณฺฑเกน กิลมิมฺหา”ติฯ ",
"pli-tv-bu-vb-pc8:1.2.13":	"ชานนฺตาปิ ตถาคตา ปุจฺฉนฺติ, ชานนฺตาปิ น ปุจฺฉนฺติฯ ",
"pli-tv-bu-vb-pc8:1.2.14":	"กาลํ วิทิตฺวา ปุจฺฉนฺติ, กาลํ วิทิตฺวา น ปุจฺฉนฺติฯ ",
"pli-tv-bu-vb-pc8:1.2.15":	"อตฺถสญฺหิตํ ตถาคตา ปุจฺฉนฺติ, โน อนตฺถสญฺหิตํฯ ",
"pli-tv-bu-vb-pc8:1.2.16":	"อนตฺถสญฺหิเต เสตุฆาโต ตถาคตานํฯ ",
"pli-tv-bu-vb-pc8:1.2.17":	"ทฺวีหากาเรหิ พุทฺธา ภควนฺโต ภิกฺขู ปฏิปุจฺฉนฺติ—“ธมฺมํ วา เทเสสฺสาม, สาวกานํ วา สิกฺขาปทํ ปญฺญเปสฺสามา”ติฯ ",
"pli-tv-bu-vb-pc8:1.2.18":	"อถ โข ภควา วคฺคุมุทาตีริเย ภิกฺขู เอตทโวจ—“ยถา กถํ ปน ตุเมฺห, ภิกฺขเว, สมคฺคา สมฺโมทมานา อวิวทมานา ผาสุกํ วสฺสํ วสิตฺถ, น จ ปิณฺฑเกน กิลมิตฺถา”ติ? ",
"pli-tv-bu-vb-pc8:1.2.19":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-bu-vb-pc8:1.2.20":	"“กจฺจิ ปน โว, ภิกฺขเว, ภูตนฺ”ติ? ",
"pli-tv-bu-vb-pc8:1.2.21":	"“ภูตํ, ภควา”ติฯ ",
"pli-tv-bu-vb-pc8:1.2.22":	"วิครหิ พุทฺโธ ภควา …เป… ",
"pli-tv-bu-vb-pc8:1.2.23":	"กถญฺหิ นาม ตุเมฺห, ภิกฺขเว, อุทรสฺส การณา คิหีนํ อญฺญมญฺญสฺส อุตฺตริมนุสฺสธมฺมสฺส วณฺณํ ภาสิสฺสถฯ ",
"pli-tv-bu-vb-pc8:1.2.24":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bu-vb-pc8:1.2.25":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc8:1.2.26.1":	"“โย ปน ภิกฺขุ อนุปสมฺปนฺนสฺส อุตฺตริมนุสฺสธมฺมํ อาโรเจยฺย ภูตสฺมึ, ปาจิตฺติยนฺ”ติฯ ",
"pli-tv-bu-vb-pc8:2.1.1":	"โย ปนาติ ",
"pli-tv-bu-vb-pc8:2.1.2":	"โย ยาทิโส …เป… ",
"pli-tv-bu-vb-pc8:2.1.3":	"ภิกฺขูติ ",
"pli-tv-bu-vb-pc8:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc8:2.1.5":	"อนุปสมฺปนฺโน นาม ",
"pli-tv-bu-vb-pc8:2.1.6":	"ภิกฺขุญฺจ ภิกฺขุนิญฺจ ฐเปตฺวา, อวเสโส อนุปสมฺปนฺโน นามฯ ",
"pli-tv-bu-vb-pc8:2.1.7":	"อุตฺตริมนุสฺสธมฺโม นาม ",
"pli-tv-bu-vb-pc8:2.1.8":	"ฌานํ, วิโมกฺโข, สมาธิ, สมาปตฺติ, ญาณทสฺสนํ, มคฺคภาวนา, ผลสจฺฉิกิริยา, กิเลสปฺปหานํ, วินีวรณตา จิตฺตสฺส, สุญฺญาคาเร อภิรติฯ ",
"pli-tv-bu-vb-pc8:2.1.9.1":	"ฌานนฺติ ",
"pli-tv-bu-vb-pc8:2.1.10":	"ปฐมํ ฌานํ, ทุติยํ ฌานํ, ตติยํ ฌานํ, จตุตฺถํ ฌานํฯ ",
"pli-tv-bu-vb-pc8:2.1.11":	"วิโมกฺโขติ ",
"pli-tv-bu-vb-pc8:2.1.12":	"สุญฺญโต วิโมกฺโข, อนิมิตฺโต วิโมกฺโข, อปฺปณิหิโต วิโมกฺโขฯ ",
"pli-tv-bu-vb-pc8:2.1.13":	"สมาธีติ ",
"pli-tv-bu-vb-pc8:2.1.14":	"สุญฺญโต สมาธิ, อนิมิตฺโต สมาธิ, อปฺปณิหิโต สมาธิฯ ",
"pli-tv-bu-vb-pc8:2.1.15":	"สมาปตฺตีติ ",
"pli-tv-bu-vb-pc8:2.1.16":	"สุญฺญตา สมาปตฺติ, อนิมิตฺตา สมาปตฺติ, อปฺปณิหิตา สมาปตฺติฯ ",
"pli-tv-bu-vb-pc8:2.1.17":	"ญาณทสฺสนนฺติ ",
"pli-tv-bu-vb-pc8:2.1.18":	"ติโสฺส วิชฺชาฯ ",
"pli-tv-bu-vb-pc8:2.1.19":	"มคฺคภาวนาติ ",
"pli-tv-bu-vb-pc8:2.1.20":	"จตฺตาโร สติปฏฺฐานา, จตฺตาโร สมฺมปฺปธานา, จตฺตาโร อิทฺธิปาทา, ปญฺจินฺทฺริยานิ, ปญฺจ พลานิ, สตฺต โพชฺฌงฺคา, อริโย อฏฺฐงฺคิโก มคฺโคฯ ",
"pli-tv-bu-vb-pc8:2.1.21":	"ผลสจฺฉิกิริยาติ ",
"pli-tv-bu-vb-pc8:2.1.22":	"โสตาปตฺติผลสฺส สจฺฉิกิริยา, สกทาคามิผลสฺส สจฺฉิกิริยา, อนาคามิผลสฺส สจฺฉิกิริยา, อรหตฺตสฺส สจฺฉิกิริยาฯ ",
"pli-tv-bu-vb-pc8:2.1.23":	"กิเลสปฺปหานนฺติ ",
"pli-tv-bu-vb-pc8:2.1.24":	"ราคสฺส ปหานํ, โทสสฺส ปหานํ, โมหสฺส ปหานํฯ ",
"pli-tv-bu-vb-pc8:2.1.25":	"วินีวรณตา จิตฺตสฺสาติ ",
"pli-tv-bu-vb-pc8:2.1.26":	"ราคา จิตฺตํ วินีวรณตา, โทสา จิตฺตํ วินีวรณตา, โมหา จิตฺตํ วินีวรณตาฯ ",
"pli-tv-bu-vb-pc8:2.1.27":	"สุญฺญาคาเร อภิรตีติ ",
"pli-tv-bu-vb-pc8:2.1.28":	"ปฐเมน ฌาเนน สุญฺญาคาเร อภิรติ, ทุติเยน ฌาเนน สุญฺญาคาเร อภิรติ, ตติเยน ฌาเนน สุญฺญาคาเร อภิรติ, จตุตฺเถน ฌาเนน สุญฺญาคาเร อภิรติฯ ",
"pli-tv-bu-vb-pc8:2.2.1":	"อาโรเจยฺยาติ ",
"pli-tv-bu-vb-pc8:2.2.2":	"อนุปสมฺปนฺนสฺส—“ปฐมํ ฌานํ สมาปชฺชินฺ”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.3":	"อาโรเจยฺยาติ ",
"pli-tv-bu-vb-pc8:2.2.4":	"อนุปสมฺปนฺนสฺส—“ปฐมํ ฌานํ สมาปชฺชามี”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.5":	"อาโรเจยฺยาติ ",
"pli-tv-bu-vb-pc8:2.2.6":	"อนุปสมฺปนฺนสฺส—“ปฐมํ ฌานํ สมาปนฺโน”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.7":	"อาโรเจยฺยาติ ",
"pli-tv-bu-vb-pc8:2.2.8":	"อนุปสมฺปนฺนสฺส—“ปฐมสฺส ฌานสฺส ลาภิมฺหี”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.9":	"อาโรเจยฺยาติ ",
"pli-tv-bu-vb-pc8:2.2.10":	"อนุปสมฺปนฺนสฺส—“ปฐมสฺส ฌานสฺส วสิมฺหี”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.11":	"อาโรเจยฺยาติ ",
"pli-tv-bu-vb-pc8:2.2.12":	"อนุปสมฺปนฺนสฺส—“ปฐมํ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.13.1":	"อาโรเจยฺยาติ ",
"pli-tv-bu-vb-pc8:2.2.14":	"อนุปสมฺปนฺนสฺส— “ทุติยํ ฌานํ …เป… ",
"pli-tv-bu-vb-pc8:2.2.15":	"ตติยํ ฌานํ … ",
"pli-tv-bu-vb-pc8:2.2.16":	"จตุตฺถํ ฌานํ สมาปชฺชึ, สมาปชฺชามิ, สมาปนฺโน; จตุตฺถสฺส ฌานสฺส ลาภิมฺหิ, วสิมฺหิ; จตุตฺถํ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.17":	"อาโรเจยฺยาติ ",
"pli-tv-bu-vb-pc8:2.2.18":	"อนุปสมฺปนฺนสฺส— “สุญฺญตํ วิโมกฺขํ …เป… ",
"pli-tv-bu-vb-pc8:2.2.19":	"อนิมิตฺตํ วิโมกฺขํ … ",
"pli-tv-bu-vb-pc8:2.2.20":	"อปฺปณิหิตํ วิโมกฺขํ … ",
"pli-tv-bu-vb-pc8:2.2.21":	"สุญฺญตํ สมาธึ … ",
"pli-tv-bu-vb-pc8:2.2.22":	"อนิมิตฺตํ สมาธึ … ",
"pli-tv-bu-vb-pc8:2.2.23":	"อปฺปณิหิตํ สมาธึ สมาปชฺชึ, สมาปชฺชามิ, สมาปนฺโน; อปฺปณิหิตสฺส สมาธิสฺส ลาภิมฺหิ, วสิมฺหิ; อปฺปณิหิโต สมาธิ สจฺฉิกโต มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.24":	"อาโรเจยฺยาติ ",
"pli-tv-bu-vb-pc8:2.2.25":	"อนุปสมฺปนฺนสฺส— “สุญฺญตํ สมาปตฺตึ …เป… ",
"pli-tv-bu-vb-pc8:2.2.26":	"อนิมิตฺตํ สมาปตฺตึ … ",
"pli-tv-bu-vb-pc8:2.2.27":	"อปฺปณิหิตํ สมาปตฺตึ สมาปชฺชึ, สมาปชฺชามิ, สมาปนฺโน; อปฺปณิหิตาย สมาปตฺติยา ลาภิมฺหิ, วสิมฺหิ; อปฺปณิหิตา สมาปตฺติ สจฺฉิกตา มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.28":	"อาโรเจยฺยาติ ",
"pli-tv-bu-vb-pc8:2.2.29":	"อนุปสมฺปนฺนสฺส— “ติโสฺส วิชฺชา สมาปชฺชึ, สมาปชฺชามิ, สมาปนฺโน; ติสฺสนฺนํ วิชฺชานํ ลาภิมฺหิ, วสิมฺหิ; ติโสฺส วิชฺชา สจฺฉิกตา มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.30":	"อาโรเจยฺยาติ ",
"pli-tv-bu-vb-pc8:2.2.31":	"อนุปสมฺปนฺนสฺส— “จตฺตาโร สติปฏฺฐาเน …เป… ",
"pli-tv-bu-vb-pc8:2.2.32":	"จตฺตาโร สมฺมปฺปธาเน … ",
"pli-tv-bu-vb-pc8:2.2.33":	"จตฺตาโร อิทฺธิปาเท สมาปชฺชึ, สมาปชฺชามิ, สมาปนฺโน; จตุนฺนํ อิทฺธิปาทานํ ลาภิมฺหิ, วสิมฺหิ; จตฺตาโร อิทฺธิปาทา สจฺฉิกตา มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.34":	"อาโรเจยฺยาติ ",
"pli-tv-bu-vb-pc8:2.2.35":	"อนุปสมฺปนฺนสฺส— “ปญฺจินฺทฺริยานิ …เป… ",
"pli-tv-bu-vb-pc8:2.2.36":	"ปญฺจ พลานิ สมาปชฺชึ, สมาปชฺชามิ, สมาปนฺโน; ปญฺจนฺนํ พลานํ ลาภิมฺหิ, วสิมฺหิ; ปญฺจ พลานิ สจฺฉิกตานิ มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.37":	"อาโรเจยฺยาติ ",
"pli-tv-bu-vb-pc8:2.2.38":	"อนุปสมฺปนฺนสฺส— “สตฺต โพชฺฌงฺเค สมาปชฺชึ, สมาปชฺชามิ, สมาปนฺโน; สตฺตนฺนํ โพชฺฌงฺคานํ ลาภิมฺหิ, วสิมฺหิ; สตฺต โพชฺฌงฺคา สจฺฉิกตา มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.39":	"อาโรเจยฺยาติ ",
"pli-tv-bu-vb-pc8:2.2.40":	"อนุปสมฺปนฺนสฺส— “อริยํ อฏฺฐงฺคิกํ มคฺคํ สมาปชฺชึ, สมาปชฺชามิ, สมาปนฺโน; อริยสฺส อฏฺฐงฺคิกสฺส มคฺคสฺส ลาภิมฺหิ, วสิมฺหิ; อริโย อฏฺฐงฺคิโก มคฺโค สจฺฉิกโต มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.41":	"อาโรเจยฺยาติ ",
"pli-tv-bu-vb-pc8:2.2.42":	"อนุปสมฺปนฺนสฺส— “โสตาปตฺติผลํ …เป… ",
"pli-tv-bu-vb-pc8:2.2.43":	"สกทาคามิผลํ … ",
"pli-tv-bu-vb-pc8:2.2.44":	"อนาคามิผลํ … ",
"pli-tv-bu-vb-pc8:2.2.45":	"อรหตฺตํ สมาปชฺชึ, สมาปชฺชามิ, สมาปนฺโน; อรหตฺตสฺส ลาภิมฺหิ, วสิมฺหิ; อรหตฺตํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.46":	"อาโรเจยฺยาติ ",
"pli-tv-bu-vb-pc8:2.2.47":	"อนุปสมฺปนฺนสฺส— “ราโค เม จตฺโต …เป… ",
"pli-tv-bu-vb-pc8:2.2.48":	"โทโส เม จตฺโต … ",
"pli-tv-bu-vb-pc8:2.2.49":	"โมโห เม จตฺโต, วนฺโต, มุตฺโต, ปหีโน, ปฏินิสฺสฏฺโฐ, อุกฺเขฏิโต, สมุกฺเขฏิโต”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.50":	"อาโรเจยฺยาติ ",
"pli-tv-bu-vb-pc8:2.2.51":	"อนุปสมฺปนฺนสฺส— “ราคา เม จิตฺตํ วินีวรณํ …เป… ",
"pli-tv-bu-vb-pc8:2.2.52":	"โทสา เม จิตฺตํ วินีวรณํ … ",
"pli-tv-bu-vb-pc8:2.2.53":	"โมหา เม จิตฺตํ วินีวรณนฺ”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.2.54":	"อาโรเจยฺยาติ ",
"pli-tv-bu-vb-pc8:2.2.55":	"อนุปสมฺปนฺนสฺส— “สุญฺญาคาเร ปฐมํ ฌานํ …เป… ",
"pli-tv-bu-vb-pc8:2.2.56":	"ทุติยํ ฌานํ … ",
"pli-tv-bu-vb-pc8:2.2.57":	"ตติยํ ฌานํ … ",
"pli-tv-bu-vb-pc8:2.2.58":	"จตุตฺถํ ฌานํ สมาปชฺชึ, สมาปชฺชามิ, สมาปนฺโน; สุญฺญาคาเร จตุตฺถสฺส ฌานสฺส ลาภิมฺหิ, วสิมฺหิ; สุญฺญาคาเร จตุตฺถํ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.3.1":	"อาโรเจยฺยาติ ",
"pli-tv-bu-vb-pc8:2.3.2":	"อนุปสมฺปนฺนสฺส— “ปฐมญฺจ ฌานํ ทุติยญฺจ ฌานํ สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส ทุติยสฺส จ ฌานสฺส ลาภิมฺหิ, วสิมฺหิ; ปฐมญฺจ ฌานํ ทุติยญฺจ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.3.3":	"อาโรเจยฺยาติ ",
"pli-tv-bu-vb-pc8:2.3.4":	"อนุปสมฺปนฺนสฺส— “ปฐมญฺจ ฌานํ ตติยญฺจ ฌานํ …เป… ",
"pli-tv-bu-vb-pc8:2.3.5":	"ปฐมญฺจ ฌานํ จตุตฺถญฺจ ฌานํ สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส จตุตฺถสฺส จ ฌานสฺส ลาภิมฺหิ, วสิมฺหิ; ปฐมญฺจ ฌานํ จตุตฺถญฺจ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.3.6":	"อาโรเจยฺยาติ ",
"pli-tv-bu-vb-pc8:2.3.7":	"อนุปสมฺปนฺนสฺส— “ปฐมญฺจ ฌานํ สุญฺญตญฺจ วิโมกฺขํ …เป… ",
"pli-tv-bu-vb-pc8:2.3.8":	"อนิมิตฺตญฺจ วิโมกฺขํ … ",
"pli-tv-bu-vb-pc8:2.3.9":	"อปฺปณิหิตญฺจ วิโมกฺขํ … ",
"pli-tv-bu-vb-pc8:2.3.10":	"สุญฺญตญฺจ สมาธึ … ",
"pli-tv-bu-vb-pc8:2.3.11":	"อนิมิตฺตญฺจ สมาธึ … ",
"pli-tv-bu-vb-pc8:2.3.12":	"อปฺปณิหิตญฺจ สมาธึ สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส อปฺปณิหิตสฺส จ สมาธิสฺส ลาภิมฺหิ, วสิมฺหิ; ปฐมญฺจ ฌานํ อปฺปณิหิโต จ สมาธิ สจฺฉิกโต มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.3.13":	"อาโรเจยฺยาติ ",
"pli-tv-bu-vb-pc8:2.3.14":	"อนุปสมฺปนฺนสฺส— “ปฐมญฺจ ฌานํ สุญฺญตญฺจ สมาปตฺตึ …เป… ",
"pli-tv-bu-vb-pc8:2.3.15":	"อนิมิตฺตญฺจ สมาปตฺตึ … ",
"pli-tv-bu-vb-pc8:2.3.16":	"อปฺปณิหิตญฺจ สมาปตฺตึ สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส อปฺปณิหิตาย จ สมาปตฺติยา ลาภิมฺหิ, วสิมฺหิ; ปฐมญฺจ ฌานํ อปฺปณิหิตา จ สมาปตฺติ สจฺฉิกตา มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.3.17":	"อาโรเจยฺยาติ ",
"pli-tv-bu-vb-pc8:2.3.18":	"อนุปสมฺปนฺนสฺส— “ปฐมญฺจ ฌานํ ติโสฺส จ วิชฺชา สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส ติสฺสนฺนญฺจ วิชฺชานํ ลาภิมฺหิ, วสิมฺหิ; ปฐมญฺจ ฌานํ ติโสฺส จ วิชฺชา สจฺฉิกตา มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.3.19":	"อาโรเจยฺยาติ ",
"pli-tv-bu-vb-pc8:2.3.20":	"อนุปสมฺปนฺนสฺส— “ปฐมญฺจ ฌานํ จตฺตาโร จ สติปฏฺฐาเน …เป… ",
"pli-tv-bu-vb-pc8:2.3.21":	"จตฺตาโร จ สมฺมปฺปธาเน … ",
"pli-tv-bu-vb-pc8:2.3.22":	"จตฺตาโร จ อิทฺธิปาเท สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส จตุนฺนญฺจ อิทฺธิปาทานํ ลาภิมฺหิ, วสิมฺหิ; ปฐมญฺจ ฌานํ จตฺตาโร จ อิทฺธิปาทา สจฺฉิกตา มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.3.23":	"อาโรเจยฺยาติ ",
"pli-tv-bu-vb-pc8:2.3.24":	"อนุปสมฺปนฺนสฺส— “ปฐมญฺจ ฌานํ, ปญฺจ จ อินฺทฺริยานิ …เป… ",
"pli-tv-bu-vb-pc8:2.3.25":	"ปญฺจ จ พลานิ สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส ปญฺจนฺนญฺจ พลานํ ลาภิมฺหิ, วสิมฺหิ; ปฐมญฺจ ฌานํ ปญฺจ จ พลานิ สจฺฉิกตานิ มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.3.26":	"อาโรเจยฺยาติ ",
"pli-tv-bu-vb-pc8:2.3.27":	"อนุปสมฺปนฺนสฺส— “ปฐมญฺจ ฌานํ สตฺต จ โพชฺฌงฺเค สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส สตฺตนฺนญฺจ โพชฺฌงฺคานํ ลาภิมฺหิ, วสิมฺหิ; ปฐมญฺจ ฌานํ สตฺต จ โพชฺฌงฺคา สจฺฉิกตา มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.3.28":	"อาโรเจยฺยาติ ",
"pli-tv-bu-vb-pc8:2.3.29":	"อนุปสมฺปนฺนสฺส— “ปฐมญฺจ ฌานํ อริยญฺจ อฏฺฐงฺคิกํ มคฺคํ สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส อริยสฺส จ อฏฺฐงฺคิกสฺส มคฺคสฺส ลาภิมฺหิ, วสิมฺหิ; ปฐมญฺจ ฌานํ อริโย จ อฏฺฐงฺคิโก มคฺโค สจฺฉิกโต มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.3.30":	"อาโรเจยฺยาติ ",
"pli-tv-bu-vb-pc8:2.3.31":	"อนุปสมฺปนฺนสฺส— “ปฐมญฺจ ฌานํ โสตาปตฺติผลญฺจ …เป… ",
"pli-tv-bu-vb-pc8:2.3.32":	"สกทาคามิผลญฺจ … ",
"pli-tv-bu-vb-pc8:2.3.33":	"อนาคามิผลญฺจ … ",
"pli-tv-bu-vb-pc8:2.3.34":	"อรหตฺตญฺจ สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส อรหตฺตสฺส จ ลาภิมฺหิ, วสิมฺหิ; ปฐมญฺจ ฌานํ อรหตฺตญฺจ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.3.35":	"อาโรเจยฺยาติ ",
"pli-tv-bu-vb-pc8:2.3.36":	"อนุปสมฺปนฺนสฺส— “ปฐมญฺจ ฌานํ สมาปชฺชึ, สมาปชฺชามิ, สมาปนฺโน …เป… ราโค จ เม จตฺโต … ",
"pli-tv-bu-vb-pc8:2.3.37":	"โทโส จ เม จตฺโต … ",
"pli-tv-bu-vb-pc8:2.3.38":	"โมโห จ เม จตฺโต, วนฺโต, มุตฺโต, ปหีโน, ปฏินิสฺสฏฺโฐ, อุกฺเขฏิโต, สมุกฺเขฏิโต”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.3.39":	"อาโรเจยฺยาติ ",
"pli-tv-bu-vb-pc8:2.3.40":	"อนุปสมฺปนฺนสฺส— “ปฐมญฺจ ฌานํ สมาปชฺชึ, สมาปชฺชามิ, สมาปนฺโน …เป… ราคา จ เม จิตฺตํ วินีวรณํ … ",
"pli-tv-bu-vb-pc8:2.3.41":	"โทสา จ เม จิตฺตํ วินีวรณํ … ",
"pli-tv-bu-vb-pc8:2.3.42":	"โมหา จ เม จิตฺตํ วินีวรณนฺ”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.3.43":	"อาโรเจยฺยาติ ",
"pli-tv-bu-vb-pc8:2.3.44":	"อนุปสมฺปนฺนสฺส— “ทุติยญฺจ ฌานํ ตติยญฺจ ฌานํ …เป… ",
"pli-tv-bu-vb-pc8:2.3.45":	"ทุติยญฺจ ฌานํ จตุตฺถญฺจ ฌานํ สมาปชฺชึ, สมาปชฺชามิ, สมาปนฺโน; ทุติยสฺส จ ฌานสฺส จตุตฺถสฺส จ ฌานสฺส ลาภิมฺหิ, วสิมฺหิ; ทุติยญฺจ ฌานํ จตุตฺถญฺจ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.3.46":	"อาโรเจยฺยาติ ",
"pli-tv-bu-vb-pc8:2.3.47":	"อนุปสมฺปนฺนสฺส— “ทุติยญฺจ ฌานํ สุญฺญตญฺจ วิโมกฺขํ …เป… โมหา จ เม จิตฺตํ วินีวรณนฺ”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.3.48":	"อาโรเจยฺยาติ ",
"pli-tv-bu-vb-pc8:2.3.49":	"อนุปสมฺปนฺนสฺส— “ทุติยญฺจ ฌานํ ปฐมญฺจ ฌานํ สมาปชฺชึ, สมาปชฺชามิ, สมาปนฺโน; ทุติยสฺส จ ฌานสฺส ปฐมสฺส จ ฌานสฺส ลาภิมฺหิ, วสิมฺหิ; ทุติยญฺจ ฌานํ ปฐมญฺจ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺส …เป…ฯ ",
"pli-tv-bu-vb-pc8:2.3.50":	"มูลํ สงฺขิตฺตํฯ ",
"pli-tv-bu-vb-pc8:2.3.51":	"อาโรเจยฺยาติ ",
"pli-tv-bu-vb-pc8:2.3.52":	"อนุปสมฺปนฺนสฺส— “โมหา จ เม จิตฺตํ วินีวรณํ, ปฐมญฺจ ฌานํ สมาปชฺชึ, สมาปชฺชามิ, สมาปนฺโน; โมหา จ เม จิตฺตํ วินีวรณํ, ปฐมสฺส จ ฌานสฺส ลาภิมฺหิ, วสิมฺหิ; โมหา จ เม จิตฺตํ วินีวรณํ, ปฐมญฺจ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺส …เป…ฯ ",
"pli-tv-bu-vb-pc8:2.3.53":	"อาโรเจยฺยาติ ",
"pli-tv-bu-vb-pc8:2.3.54":	"อนุปสมฺปนฺนสฺส— “โมหา จ เม จิตฺตํ วินีวรณํ, โทสา จ เม จิตฺตํ วินีวรณนฺ”ติ ภณนฺตสฺส อาปตฺติ ปาจิตฺติยสฺส …เป…ฯ ",
"pli-tv-bu-vb-pc8:2.3.55.1":	"อาโรเจยฺยาติ ",
"pli-tv-bu-vb-pc8:2.3.56":	"อนุปสมฺปนฺนสฺส— “ปฐมญฺจ ฌานํ ทุติยญฺจ ฌานํ ตติยญฺจ ฌานํ จตุตฺถญฺจ ฌานํ สุญฺญตญฺจ วิโมกฺขํ อนิมิตฺตญฺจ วิโมกฺขํ อปฺปณิหิตญฺจ วิโมกฺขํ สุญฺญตญฺจ สมาธึ อนิมิตฺตญฺจ สมาธึ อปฺปณิหิตญฺจ สมาธึ สุญฺญตญฺจ สมาปตฺตึ อนิมิตฺตญฺจ สมาปตฺตึ อปฺปณิหิตญฺจ สมาปตฺตึ ติโสฺส จ วิชฺชา จตฺตาโร จ สติปฏฺฐาเน จตฺตาโร จ สมฺมปฺปธาเน จตฺตาโร จ อิทฺธิปาเท ปญฺจ จ อินฺทฺริยานิ ปญฺจ จ พลานิ สตฺต จ โพชฺฌงฺเค อริยญฺจ อฏฺฐงฺคิกํ มคฺคํ โสตาปตฺติผลญฺจ สกทาคามิผลญฺจ อนาคามิผลญฺจ อรหตฺตญฺจ สมาปชฺชึ …เป… ",
"pli-tv-bu-vb-pc8:2.3.57":	"ราโค จ เม จตฺโต, โทโส จ เม จตฺโต, โมโห จ เม จตฺโต, วนฺโต, มุตฺโต, ปหีโน, ปฏินิสฺสฏฺโฐ, อุกฺเขฏิโต สมุกฺเขฏิโต, ราคา จ เม จิตฺตํ วินีวรณํ, โทสา จ เม จิตฺตํ วินีวรณํ, โมหา จ เม จิตฺตํ วินีวรณนฺ”ติ ภณนฺตสฺส อาปตฺติ ปาจิตฺติยสฺสฯ ",
"pli-tv-bu-vb-pc8:2.4.1":	"อาโรเจยฺยาติ ",
"pli-tv-bu-vb-pc8:2.4.2":	"อนุปสมฺปนฺนสฺส— “ปฐมํ ฌานํ สมาปชฺชินฺ”ติ วตฺตุกาโม—“ทุติยํ ฌานํ สมาปชฺชินฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺสฯ ",
"pli-tv-bu-vb-pc8:2.4.3":	"อาโรเจยฺยาติ ",
"pli-tv-bu-vb-pc8:2.4.4":	"อนุปสมฺปนฺนสฺส— “ปฐมํ ฌานํ สมาปชฺชินฺ”ติ วตฺตุกาโม—“ตติยํ ฌานํ …เป… ",
"pli-tv-bu-vb-pc8:2.4.5":	"จตุตฺถํ ฌานํ, ",
"pli-tv-bu-vb-pc8:2.4.6":	"สุญฺญตํ วิโมกฺขํ, ",
"pli-tv-bu-vb-pc8:2.4.7":	"อนิมิตฺตํ วิโมกฺขํ, ",
"pli-tv-bu-vb-pc8:2.4.8":	"อปฺปณิหิตํ วิโมกฺขํ, ",
"pli-tv-bu-vb-pc8:2.4.9":	"สุญฺญตํ สมาธึ, ",
"pli-tv-bu-vb-pc8:2.4.10":	"อนิมิตฺตํ สมาธึ, ",
"pli-tv-bu-vb-pc8:2.4.11":	"อปฺปณิหิตํ สมาธึ, ",
"pli-tv-bu-vb-pc8:2.4.12":	"สุญฺญตํ สมาปตฺตึ, ",
"pli-tv-bu-vb-pc8:2.4.13":	"อนิมิตฺตํ สมาปตฺตึ, ",
"pli-tv-bu-vb-pc8:2.4.14":	"อปฺปณิหิตํ สมาปตฺตึ, ",
"pli-tv-bu-vb-pc8:2.4.15":	"ติโสฺส วิชฺชา, ",
"pli-tv-bu-vb-pc8:2.4.16":	"จตฺตาโร สติปฏฺฐาเน, ",
"pli-tv-bu-vb-pc8:2.4.17":	"จตฺตาโร สมฺมปฺปธาเน, ",
"pli-tv-bu-vb-pc8:2.4.18":	"จตฺตาโร อิทฺธิปาเท, ",
"pli-tv-bu-vb-pc8:2.4.19":	"ปญฺจินฺทฺริยานิ, ",
"pli-tv-bu-vb-pc8:2.4.20":	"ปญฺจ พลานิ, ",
"pli-tv-bu-vb-pc8:2.4.21":	"สตฺต โพชฺฌงฺเค, ",
"pli-tv-bu-vb-pc8:2.4.22":	"อริยํ อฏฺฐงฺคิกํ มคฺคํ, ",
"pli-tv-bu-vb-pc8:2.4.23":	"โสตาปตฺติผลํ, ",
"pli-tv-bu-vb-pc8:2.4.24":	"สกทาคามิผลํ, ",
"pli-tv-bu-vb-pc8:2.4.25":	"อนาคามิผลํ, ",
"pli-tv-bu-vb-pc8:2.4.26":	"อรหตฺตํ สมาปชฺชึ …เป… ",
"pli-tv-bu-vb-pc8:2.4.27":	"ราโค เม จตฺโต, ",
"pli-tv-bu-vb-pc8:2.4.28":	"โทโส เม จตฺโต, ",
"pli-tv-bu-vb-pc8:2.4.29":	"โมโห เม จตฺโต, วนฺโต, มุตฺโต, ปหีโน; ปฏินิสฺสฏฺโฐ, อุกฺเขฏิโต, สมุกฺเขฏิโต; ",
"pli-tv-bu-vb-pc8:2.4.30":	"ราคา เม จิตฺตํ วินีวรณํ, ",
"pli-tv-bu-vb-pc8:2.4.31":	"โทสา เม จิตฺตํ วินีวรณํ, ",
"pli-tv-bu-vb-pc8:2.4.32":	"โมหา เม จิตฺตํ วินีวรณนฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺสฯ ",
"pli-tv-bu-vb-pc8:2.4.33":	"อาโรเจยฺยาติ ",
"pli-tv-bu-vb-pc8:2.4.34":	"อนุปสมฺปนฺนสฺส— “ทุติยํ ฌานํ สมาปชฺชินฺ”ติ วตฺตุกาโม …เป… ",
"pli-tv-bu-vb-pc8:2.4.35":	"“โมหา เม จิตฺตํ วินีวรณนฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺส …เป…ฯ ",
"pli-tv-bu-vb-pc8:2.4.36":	"อาโรเจยฺยาติ ",
"pli-tv-bu-vb-pc8:2.4.37":	"อนุปสมฺปนฺนสฺส— “ทุติยํ ฌานํ สมาปชฺชินฺ”ติ วตฺตุกาโม—“ปฐมํ ฌานํ สมาปชฺชินฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺส …เป…ฯ ",
"pli-tv-bu-vb-pc8:2.4.38":	"มูลํ สงฺขิตฺตํฯ ",
"pli-tv-bu-vb-pc8:2.4.39":	"อาโรเจยฺยาติ ",
"pli-tv-bu-vb-pc8:2.4.40":	"อนุปสมฺปนฺนสฺส— “โมหา เม จิตฺตํ วินีวรณนฺ”ติ วตฺตุกาโม—“ปฐมํ ฌานํ สมาปชฺชินฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺส …เป…ฯ ",
"pli-tv-bu-vb-pc8:2.4.41":	"อาโรเจยฺยาติ ",
"pli-tv-bu-vb-pc8:2.4.42":	"อนุปสมฺปนฺนสฺส— “โมหา เม จิตฺตํ วินีวรณนฺ”ติ วตฺตุกาโม—“โทสา เม จิตฺตํ วินีวรณนฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺส …เป…ฯ ",
"pli-tv-bu-vb-pc8:2.4.43":	"อาโรเจยฺยาติ ",
"pli-tv-bu-vb-pc8:2.4.44":	"อนุปสมฺปนฺนสฺส— “ปฐมญฺจ ฌานํ ทุติยญฺจ ฌานํ ตติยญฺจ ฌานํ จตุตฺถญฺจ ฌานํ …เป… โทสา จ เม จิตฺตํ วินีวรณนฺ”ติ วตฺตุกาโม—“โมหา เม จิตฺตํ วินีวรณนฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺสฯ ",
"pli-tv-bu-vb-pc8:2.4.45":	"อาโรเจยฺยาติ ",
"pli-tv-bu-vb-pc8:2.4.46":	"อนุปสมฺปนฺนสฺส— “ทุติยญฺจ ฌานํ ตติยญฺจ ฌานํ จตุตฺถญฺจ ฌานํ …เป… โมหา จ เม จิตฺตํ วินีวรณนฺ”ติ วตฺตุกาโม—“ปฐมํ ฌานํ สมาปชฺชินฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺส …เป…ฯ ",
"pli-tv-bu-vb-pc8:2.5.1":	"อาโรเจยฺยาติ ",
"pli-tv-bu-vb-pc8:2.5.2":	"อนุปสมฺปนฺนสฺส— “โย เต วิหาเร วสิ โส ภิกฺขุ ปฐมํ ฌานํ สมาปชฺชิ, สมาปชฺชติ, สมาปนฺโน; โส ภิกฺขุ ปฐมสฺส ฌานสฺส ลาภี, วสี; เตน ภิกฺขุนา ปฐมํ ฌานํ สจฺฉิกตนฺ”ติ ภณนฺตสฺส อาปตฺติ ทุกฺกฏสฺสฯ ",
"pli-tv-bu-vb-pc8:2.5.3":	"อาโรเจยฺยาติ ",
"pli-tv-bu-vb-pc8:2.5.4":	"อนุปสมฺปนฺนสฺส— “โย เต วิหาเร วสิ โส ภิกฺขุ ทุติยํ ฌานํ …เป… ",
"pli-tv-bu-vb-pc8:2.5.5":	"ตติยํ ฌานํ … ",
"pli-tv-bu-vb-pc8:2.5.6":	"จตุตฺถํ ฌานํ สมาปชฺชิ, สมาปชฺชติ, สมาปนฺโน; โส ภิกฺขุ จตุตฺถสฺส ฌานสฺส ลาภี, วสี; เตน ภิกฺขุนา จตุตฺถํ ฌานํ สจฺฉิกตนฺ”ติ ภณนฺตสฺส อาปตฺติ ทุกฺกฏสฺสฯ ",
"pli-tv-bu-vb-pc8:2.5.7":	"อาโรเจยฺยาติ ",
"pli-tv-bu-vb-pc8:2.5.8":	"อนุปสมฺปนฺนสฺส— “โย เต วิหาเร วสิ โส ภิกฺขุ สุญฺญตํ วิโมกฺขํ …เป… ",
"pli-tv-bu-vb-pc8:2.5.9":	"อนิมิตฺตํ วิโมกฺขํ ",
"pli-tv-bu-vb-pc8:2.5.10":	"อปฺปณิหิตํ วิโมกฺขํ ",
"pli-tv-bu-vb-pc8:2.5.11":	"สุญฺญตํ สมาธึ ",
"pli-tv-bu-vb-pc8:2.5.12":	"อนิมิตฺตํ สมาธึ ",
"pli-tv-bu-vb-pc8:2.5.13":	"อปฺปณิหิตํ สมาธึ สมาปชฺชิ, สมาปชฺชติ, สมาปนฺโน; โส ภิกฺขุ อปฺปณิหิตสฺส สมาธิสฺส ลาภี, วสี; เตน ภิกฺขุนา อปฺปณิหิโต สมาธิ สจฺฉิกโต”ติ ภณนฺตสฺส อาปตฺติ ทุกฺกฏสฺสฯ ",
"pli-tv-bu-vb-pc8:2.5.14":	"อาโรเจยฺยาติ ",
"pli-tv-bu-vb-pc8:2.5.15":	"อนุปสมฺปนฺนสฺส— “โย เต วิหาเร วสิ โส ภิกฺขุ สุญฺญตํ สมาปตฺตึ …เป… ",
"pli-tv-bu-vb-pc8:2.5.16":	"อนิมิตฺตํ สมาปตฺตึ ",
"pli-tv-bu-vb-pc8:2.5.17":	"อปฺปณิหิตํ สมาปตฺตึ สมาปชฺชิ, สมาปชฺชติ, สมาปนฺโน; อปฺปณิหิตาย สมาปตฺติยา ลาภี, วสี; เตน ภิกฺขุนา อปฺปณิหิตา สมาปตฺติ สจฺฉิกตา”ติ ภณนฺตสฺส อาปตฺติ ทุกฺกฏสฺสฯ ",
"pli-tv-bu-vb-pc8:2.5.18":	"อาโรเจยฺยาติ ",
"pli-tv-bu-vb-pc8:2.5.19":	"อนุปสมฺปนฺนสฺส— “โย เต วิหาเร วสิ โส ภิกฺขุ ติโสฺส วิชฺชา …เป… ",
"pli-tv-bu-vb-pc8:2.5.20":	"จตฺตาโร สติปฏฺฐาเน, ",
"pli-tv-bu-vb-pc8:2.5.21":	"จตฺตาโร สมฺมปฺปธาเน, ",
"pli-tv-bu-vb-pc8:2.5.22":	"จตฺตาโร อิทฺธิปาเท, ",
"pli-tv-bu-vb-pc8:2.5.23":	"ปญฺจินฺทฺริยานิ, ",
"pli-tv-bu-vb-pc8:2.5.24":	"ปญฺจ พลานิ, ",
"pli-tv-bu-vb-pc8:2.5.25":	"สตฺต โพชฺฌงฺเค, ",
"pli-tv-bu-vb-pc8:2.5.26":	"อริยํ อฏฺฐงฺคิกํ มคฺคํ, ",
"pli-tv-bu-vb-pc8:2.5.27":	"โสตาปตฺติผลํ, ",
"pli-tv-bu-vb-pc8:2.5.28":	"สกทาคามิผลํ, ",
"pli-tv-bu-vb-pc8:2.5.29":	"อนาคามิผลํ, ",
"pli-tv-bu-vb-pc8:2.5.30":	"อรหตฺตํ สมาปชฺชิ … สมาปชฺชติ, สมาปนฺโน …เป… ",
"pli-tv-bu-vb-pc8:2.5.31":	"ตสฺส ภิกฺขุโน ราโค จตฺโต, ",
"pli-tv-bu-vb-pc8:2.5.32":	"โทโส จตฺโต, ",
"pli-tv-bu-vb-pc8:2.5.33":	"โมโห จตฺโต, วนฺโต, มุตฺโต, ปหีโน, ปฏินิสฺสฏฺโฐ, อุกฺเขฏิโต, สมุกฺเขฏิโต; ",
"pli-tv-bu-vb-pc8:2.5.34":	"ตสฺส ภิกฺขุโน ราคา จิตฺตํ วินีวรณํ, ",
"pli-tv-bu-vb-pc8:2.5.35":	"โทสา จิตฺตํ วินีวรณํ, ",
"pli-tv-bu-vb-pc8:2.5.36":	"โมหา จิตฺตํ วินีวรณนฺ”ติ ภณนฺตสฺส อาปตฺติ ทุกฺกฏสฺสฯ ",
"pli-tv-bu-vb-pc8:2.5.37":	"อาโรเจยฺยาติ ",
"pli-tv-bu-vb-pc8:2.5.38":	"อนุปสมฺปนฺนสฺส— “โย เต วิหาเร วสิ โส ภิกฺขุ สุญฺญาคาเร ปฐมํ ฌานํ …เป… ",
"pli-tv-bu-vb-pc8:2.5.39":	"ทุติยํ ฌานํ ตติยํ ฌานํ จตุตฺถํ ฌานํ สมาปชฺชิ, ",
"pli-tv-bu-vb-pc8:2.5.40":	"สมาปชฺชติ, ",
"pli-tv-bu-vb-pc8:2.5.41":	"สมาปนฺโน; โส ภิกฺขุ สุญฺญาคาเร จตุตฺถสฺส ฌานสฺส ลาภี, วสี; เตน ภิกฺขุนา สุญฺญาคาเร จตุตฺถํ ฌานํ สจฺฉิกตนฺ”ติ ภณนฺตสฺส อาปตฺติ ทุกฺกฏสฺสฯ ",
"pli-tv-bu-vb-pc8:2.5.42":	"อาโรเจยฺยาติ ",
"pli-tv-bu-vb-pc8:2.5.43":	"อนุปสมฺปนฺนสฺส— “โย เต จีวรํ ปริภุญฺชิ, ",
"pli-tv-bu-vb-pc8:2.5.44":	"โย เต ปิณฺฑปาตํ ปริภุญฺชิ, ",
"pli-tv-bu-vb-pc8:2.5.45":	"โย เต เสนาสนํ ปริภุญฺชิ, ",
"pli-tv-bu-vb-pc8:2.5.46":	"โย เต คิลานปฺปจฺจยเภสชฺชปริกฺขารํ ปริภุญฺชิ โส ภิกฺขุ สุญฺญาคาเร จตุตฺถํ ฌานํ สมาปชฺชิ, สมาปชฺชติ, สมาปนฺโน; โส ภิกฺขุ สุญฺญาคาเร จตุตฺถสฺส ฌานสฺส ลาภี, วสี; เตน ภิกฺขุนา สุญฺญาคาเร จตุตฺถํ ฌานํ สจฺฉิกตนฺ”ติ ภณนฺตสฺส อาปตฺติ ทุกฺกฏสฺสฯ ",
"pli-tv-bu-vb-pc8:2.5.47":	"อาโรเจยฺยาติ ",
"pli-tv-bu-vb-pc8:2.5.48":	"อนุปสมฺปนฺนสฺส— “เยน เต วิหาโร ปริภุตฺโต …เป… ",
"pli-tv-bu-vb-pc8:2.5.49":	"เยน เต จีวรํ ปริภุตฺตํ, ",
"pli-tv-bu-vb-pc8:2.5.50":	"เยน เต ปิณฺฑปาโต ปริภุตฺโต, ",
"pli-tv-bu-vb-pc8:2.5.51":	"เยน เต เสนาสนํ ปริภุตฺตํ, ",
"pli-tv-bu-vb-pc8:2.5.52":	"เยน เต คิลานปฺปจฺจยเภสชฺชปริกฺขาโร ปริภุตฺโต โส ภิกฺขุ สุญฺญาคาเร จตุตฺถํ ฌานํ สมาปชฺชิ, สมาปชฺชติ, สมาปนฺโน; โส ภิกฺขุ สุญฺญาคาเร จตุตฺถสฺส ฌานสฺส ลาภี, วสี; เตน ภิกฺขุนา สุญฺญาคาเร จตุตฺถํ ฌานํ สจฺฉิกตนฺ”ติ ภณนฺตสฺส อาปตฺติ ทุกฺกฏสฺสฯ ",
"pli-tv-bu-vb-pc8:2.5.53":	"อาโรเจยฺยาติ ",
"pli-tv-bu-vb-pc8:2.5.54":	"อนุปสมฺปนฺนสฺส— “ยํ ตฺวํ อาคมฺม วิหารํ อทาสิ …เป… ",
"pli-tv-bu-vb-pc8:2.5.55":	"จีวรํ อทาสิ, ",
"pli-tv-bu-vb-pc8:2.5.56":	"ปิณฺฑปาตํ อทาสิ, ",
"pli-tv-bu-vb-pc8:2.5.57":	"เสนาสนํ อทาสิ, ",
"pli-tv-bu-vb-pc8:2.5.58":	"คิลานปฺปจฺจยเภสชฺชปริกฺขารํ อทาสิ โส ภิกฺขุ สุญฺญาคาเร จตุตฺถํ ฌานํ สมาปชฺชิ, ",
"pli-tv-bu-vb-pc8:2.5.59":	"สมาปชฺชติ, สมาปนฺโน; โส ภิกฺขุ สุญฺญาคาเร จตุตฺถสฺส ฌานสฺส ลาภี, วสี; เตน ภิกฺขุนา สุญฺญาคาเร จตุตฺถํ ฌานํ สจฺฉิกตนฺ”ติ ภณนฺตสฺส อาปตฺติ ทุกฺกฏสฺสฯ ",
"pli-tv-bu-vb-pc8:2.6.1":	"อนาปตฺติ—",
"pli-tv-bu-vb-pc8:2.6.2":	"อุปสมฺปนฺนสฺส, ภูตํ อาโรเจติ, ",
"pli-tv-bu-vb-pc8:2.6.3":	"อาทิกมฺมิกสฺสาติฯ ",
"pli-tv-bu-vb-pc8:2.6.4":	"ภูตาโรจนสิกฺขาปทํ นิฏฺฐิตํ อฏฺฐมํฯ "
}	
