{	
"pli-tv-bu-vb-sk37:0.1":	"เถรวาท วินย ",
"pli-tv-bu-vb-sk37:0.2":	"มหาวิภงฺค ",
"pli-tv-bu-vb-sk37:0.3":	"เสขิยกณฺฑ ",
"pli-tv-bu-vb-sk37:0.4":	"สกฺกจฺจวคฺค ",
"pli-tv-bu-vb-sk37:0.5":	"๓๗ฯ สูโปทนวิญฺญตฺติสิกฺขาปท ",
"pli-tv-bu-vb-sk37:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-sk37:1.2":	"เตน โข ปน สมเยน ฉพฺพคฺคิยา ภิกฺขู สูปมฺปิ โอทนมฺปิ อตฺตโน อตฺถาย วิญฺญาเปตฺวา ภุญฺชนฺติฯ ",
"pli-tv-bu-vb-sk37:1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-sk37:1.4":	"“กถญฺหิ นาม สมณา สกฺยปุตฺติยา สูปมฺปิ โอทนมฺปิ อตฺตโน อตฺถาย วิญฺญาเปตฺวา ภุญฺชิสฺสนฺติฯ ",
"pli-tv-bu-vb-sk37:1.5":	"กสฺส สมฺปนฺนํ น มนาปํฯ ",
"pli-tv-bu-vb-sk37:1.6":	"กสฺส สาทุํ น รุจฺจตี”ติฯ ",
"pli-tv-bu-vb-sk37:1.7":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-sk37:1.8":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-sk37:1.9":	"“กถญฺหิ นาม ฉพฺพคฺคิยา ภิกฺขู สูปมฺปิ โอทนมฺปิ อตฺตโน อตฺถาย วิญฺญาเปตฺวา ภุญฺชิสฺสนฺตี”ติ …เป… ",
"pli-tv-bu-vb-sk37:1.10":	"“สจฺจํ กิร ตุเมฺห, ภิกฺขเว, สูปมฺปิ โอทนมฺปิ อตฺตโน อตฺถาย วิญฺญาเปตฺวา ภุญฺชถา”ติ? ",
"pli-tv-bu-vb-sk37:1.11":	"“สจฺจํ, ภควา”ติฯ ",
"pli-tv-bu-vb-sk37:1.12":	"วิครหิ พุทฺโธ ภควา …เป… ",
"pli-tv-bu-vb-sk37:1.13":	"กถญฺหิ นาม ตุเมฺห, โมฆปุริสา, สูปมฺปิ โอทนมฺปิ อตฺตโน อตฺถาย วิญฺญาเปตฺวา ภุญฺชิสฺสถฯ ",
"pli-tv-bu-vb-sk37:1.14":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-sk37:1.15":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-sk37:1.16.1":	"“น สูปํ วา โอทนํ วา อตฺตโน อตฺถาย วิญฺญาเปตฺวา ภุญฺชิสฺสามีติ สิกฺขา กรณียา”ติฯ ",
"pli-tv-bu-vb-sk37:1.17":	"เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
"pli-tv-bu-vb-sk37:2.1":	"เตน โข ปน สมเยน ภิกฺขู คิลานา โหนฺติฯ ",
"pli-tv-bu-vb-sk37:2.2":	"คิลานปุจฺฉกา ภิกฺขู คิลาเน ภิกฺขู เอตทโวจุํ—",
"pli-tv-bu-vb-sk37:2.3":	"“กจฺจาวุโส, ขมนียํ, กจฺจิ ยาปนียนฺ”ติ? ",
"pli-tv-bu-vb-sk37:2.4":	"“ปุพฺเพ มยํ, อาวุโส, สูปมฺปิ โอทนมฺปิ อตฺตโน อตฺถาย วิญฺญาเปตฺวา ภุญฺชาม, เตน โน ผาสุ โหติฯ ",
"pli-tv-bu-vb-sk37:2.5":	"อิทานิ ปน—",
"pli-tv-bu-vb-sk37:2.6":	"‘ภควตา ปฏิกฺขิตฺตนฺ’ติ กุกฺกุจฺจายนฺตา น วิญฺญาเปม, เตน โน น ผาสุ โหตี”ติฯ ",
"pli-tv-bu-vb-sk37:2.7":	"ภควโต เอตมตฺถํ อาโรเจสุํ …เป… ",
"pli-tv-bu-vb-sk37:2.8":	"อนุชานามิ, ภิกฺขเว, คิลาเนน ภิกฺขุนา สูปมฺปิ โอทนมฺปิ อตฺตโน อตฺถาย วิญฺญาเปตฺวา ภุญฺชิตุํฯ ",
"pli-tv-bu-vb-sk37:2.9":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-sk37:2.10.1":	"“น สูปํ วา โอทนํ วา อคิลาโน อตฺตโน อตฺถาย วิญฺญาเปตฺวา ภุญฺชิสฺสามีติ สิกฺขา กรณียา”ติฯ ",
"pli-tv-bu-vb-sk37:2.11":	"น สูปํ วา โอทนํ วา อคิลาเนน อตฺตโน อตฺถาย วิญฺญาเปตฺวา ภุญฺชิตพฺพํฯ ",
"pli-tv-bu-vb-sk37:2.12":	"โย อนาทริยํ ปฏิจฺจ สูปํ วา โอทนํ วา อคิลาโน อตฺตโน อตฺถาย วิญฺญาเปตฺวา ภุญฺชติ, อาปตฺติ ทุกฺกฏสฺสฯ ",
"pli-tv-bu-vb-sk37:2.13.1":	"อนาปตฺติ—",
"pli-tv-bu-vb-sk37:2.14":	"อสญฺจิจฺจ, ",
"pli-tv-bu-vb-sk37:2.15":	"อสฺสติยา, ",
"pli-tv-bu-vb-sk37:2.16":	"อชานนฺตสฺส, ",
"pli-tv-bu-vb-sk37:2.17":	"คิลานสฺส, ",
"pli-tv-bu-vb-sk37:2.18":	"ญาตกานํ, ",
"pli-tv-bu-vb-sk37:2.19":	"ปวาริตานํ, ",
"pli-tv-bu-vb-sk37:2.20":	"อญฺญสฺสตฺถาย, ",
"pli-tv-bu-vb-sk37:2.21":	"อตฺตโน ธเนน, ",
"pli-tv-bu-vb-sk37:2.22":	"อาปทาสุ, ",
"pli-tv-bu-vb-sk37:2.23":	"อุมฺมตฺตกสฺส, ",
"pli-tv-bu-vb-sk37:2.24":	"อาทิกมฺมิกสฺสาติฯ ",
"pli-tv-bu-vb-sk37:2.25":	"สตฺตมสิกฺขาปทํ นิฏฺฐิตํฯ "
}	
