{	
"pli-tv-bu-vb-pc40:0.1":	"เถรวาท วินย ",
"pli-tv-bu-vb-pc40:0.2":	"มหาวิภงฺค ",
"pli-tv-bu-vb-pc40:0.3":	"ปาจิตฺติยกณฺฑ ",
"pli-tv-bu-vb-pc40:0.4":	"โภชนวคฺค ",
"pli-tv-bu-vb-pc40:0.5":	"๔๐ฯ ทนฺตโปนสิกฺขาปท ",
"pli-tv-bu-vb-pc40:1.1":	"เตน สมเยน พุทฺโธ ภควา เวสาลิยํ วิหรติ มหาวเน กูฏาคารสาลายํฯ ",
"pli-tv-bu-vb-pc40:1.2":	"เตน โข ปน สมเยน อญฺญตโร ภิกฺขุ สพฺพปํสุกูลิโก สุสาเน วิหรติฯ ",
"pli-tv-bu-vb-pc40:1.3":	"โส มนุเสฺสหิ ทิยฺยมานํ น อิจฺฉติ ปฏิคฺคเหตุํ, สุสาเนปิ รุกฺขมูเลปิ อุมฺมาเรปิ อยฺยโวสาฏิตกานิ สามํ คเหตฺวา ปริภุญฺชติฯ ",
"pli-tv-bu-vb-pc40:1.4":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc40:1.5":	"“กถญฺหิ นาม อยํ ภิกฺขุ อมฺหากํ อยฺยโวสาฏิตกานิ สามํ คเหตฺวา ปริภุญฺชิสฺสติฯ ",
"pli-tv-bu-vb-pc40:1.6":	"เถโรยํ ภิกฺขุ วฐโร มนุสฺสมํสํ มญฺเญ ขาทตี”ติฯ ",
"pli-tv-bu-vb-pc40:1.7":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-pc40:1.8":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc40:1.9":	"“กถญฺหิ นาม ภิกฺขุ อทินฺนํ มุขทฺวารํ อาหารํ อาหริสฺสตี”ติ …เป… ",
"pli-tv-bu-vb-pc40:1.10":	"“สจฺจํ กิร ตฺวํ, ภิกฺขุ, อทินฺนํ มุขทฺวารํ อาหารํ อาหรสี”ติ? ",
"pli-tv-bu-vb-pc40:1.11":	"“สจฺจํ, ภควา”ติฯ ",
"pli-tv-bu-vb-pc40:1.12":	"วิครหิ พุทฺโธ ภควา …เป… ",
"pli-tv-bu-vb-pc40:1.13":	"กถญฺหิ นาม ตฺวํ, โมฆปุริส, อทินฺนํ มุขทฺวารํ อาหารํ อาหริสฺสสิฯ ",
"pli-tv-bu-vb-pc40:1.14":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-bu-vb-pc40:1.15":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc40:1.16.1":	"“โย ปน ภิกฺขุ อทินฺนํ มุขทฺวารํ อาหารํ อาหเรยฺย, ปาจิตฺติยนฺ”ติฯ ",
"pli-tv-bu-vb-pc40:1.17":	"เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
"pli-tv-bu-vb-pc40:2.1":	"เตน โข ปน สมเยน ภิกฺขู อุทกทนฺตโปเน กุกฺกุจฺจายนฺติฯ ",
"pli-tv-bu-vb-pc40:2.2":	"ภควโต เอตมตฺถํ อาโรเจสุํ …เป… ",
"pli-tv-bu-vb-pc40:2.3":	"“อนุชานามิ, ภิกฺขเว, อุทกทนฺตโปนํ สามํ คเหตฺวา ปริภุญฺชิตุํฯ ",
"pli-tv-bu-vb-pc40:2.4":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc40:2.5.1":	"“โย ปน ภิกฺขุ อทินฺนํ มุขทฺวารํ อาหารํ อาหเรยฺย, อญฺญตฺร อุทกทนฺตโปนา, ปาจิตฺติยนฺ”ติฯ ",
"pli-tv-bu-vb-pc40:3.1.1":	"โย ปนาติ ",
"pli-tv-bu-vb-pc40:3.1.2":	"โย ยาทิโส …เป… ",
"pli-tv-bu-vb-pc40:3.1.3":	"ภิกฺขูติ ",
"pli-tv-bu-vb-pc40:3.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc40:3.1.5":	"อทินฺนํ นาม ",
"pli-tv-bu-vb-pc40:3.1.6":	"อปฺปฏิคฺคหิตกํ วุจฺจติฯ ",
"pli-tv-bu-vb-pc40:3.1.7":	"ทินฺนํ นาม ",
"pli-tv-bu-vb-pc40:3.1.8":	"กาเยน วา กายปฏิพทฺเธน วา นิสฺสคฺคิเยน วา เทนฺเต หตฺถปาเส ฐิโต กาเยน วา กายปฏิพทฺเธน วา ปฏิคฺคณฺหาติ, เอตํ ทินฺนํ นามฯ ",
"pli-tv-bu-vb-pc40:3.1.9":	"อาหาโร นาม ",
"pli-tv-bu-vb-pc40:3.1.10":	"อุทกทนฺตโปนํ ฐเปตฺวา ยํ กิญฺจิ อชฺโฌหรณียํ, เอโส อาหาโร นามฯ ",
"pli-tv-bu-vb-pc40:3.1.11":	"อญฺญตฺร อุทกทนฺตโปนาติ ",
"pli-tv-bu-vb-pc40:3.1.12":	"ฐเปตฺวา อุทกทนฺตโปนํฯ ",
"pli-tv-bu-vb-pc40:3.1.13":	"“ขาทิสฺสามิ ภุญฺชิสฺสามี”ติ คณฺหาติ, อาปตฺติ ทุกฺกฏสฺสฯ ",
"pli-tv-bu-vb-pc40:3.1.14":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-bu-vb-pc40:3.2.1":	"อปฺปฏิคฺคหิตเก อปฺปฏิคฺคหิตกสญฺญี อทินฺนํ มุขทฺวารํ อาหารํ อาหาเรติ, อญฺญตฺร อุทกทนฺตโปนา, อาปตฺติ ปาจิตฺติยสฺสฯ ",
"pli-tv-bu-vb-pc40:3.2.2":	"อปฺปฏิคฺคหิตเก เวมติโก อทินฺนํ มุขทฺวารํ อาหารํ อาหาเรติ, อญฺญตฺร อุทกทนฺตโปนา, อาปตฺติ ปาจิตฺติยสฺสฯ ",
"pli-tv-bu-vb-pc40:3.2.3":	"อปฺปฏิคฺคหิตเก ปฏิคฺคหิตกสญฺญี อทินฺนํ มุขทฺวารํ อาหารํ อาหาเรติ, อญฺญตฺร อุทกทนฺตโปนา, อาปตฺติ ปาจิตฺติยสฺสฯ ",
"pli-tv-bu-vb-pc40:3.2.4":	"ปฏิคฺคหิตเก อปฺปฏิคฺคหิตกสญฺญี, อาปตฺติ ทุกฺกฏสฺสฯ ",
"pli-tv-bu-vb-pc40:3.2.5":	"ปฏิคฺคหิตเก เวมติโก, อาปตฺติ ทุกฺกฏสฺสฯ ",
"pli-tv-bu-vb-pc40:3.2.6":	"ปฏิคฺคหิตเก ปฏิคฺคหิตกสญฺญี, อนาปตฺติฯ ",
"pli-tv-bu-vb-pc40:3.3.1":	"อนาปตฺติ—",
"pli-tv-bu-vb-pc40:3.3.2":	"อุทกทนฺตโปเน, ",
"pli-tv-bu-vb-pc40:3.3.3":	"จตฺตาริ มหาวิกฏานิ สติ ปจฺจเย อสติ กปฺปิยการเก สามํ คเหตฺวา ปริภุญฺชติ, ",
"pli-tv-bu-vb-pc40:3.3.4":	"อุมฺมตฺตกสฺส, ",
"pli-tv-bu-vb-pc40:3.3.5":	"อาทิกมฺมิกสฺสาติฯ ",
"pli-tv-bu-vb-pc40:3.3.6":	"ทนฺตโปนสิกฺขาปทํ นิฏฺฐิตํ ทสมํฯ ",
"pli-tv-bu-vb-pc40:3.3.7":	"โภชนวคฺโค จตุตฺโถฯ ",
"pli-tv-bu-vb-pc40:3.3.8":	"ตสฺสุทฺทานํ ",
"pli-tv-bu-vb-pc40:3.3.9":	"ปิณฺโฑ คณํ ปรํ ปูวํ, ",
"pli-tv-bu-vb-pc40:3.3.10":	"เทฺว จ วุตฺตา ปวารณา; ",
"pli-tv-bu-vb-pc40:3.3.11":	"วิกาเล สนฺนิธี ขีรํ, ",
"pli-tv-bu-vb-pc40:3.3.12":	"ทนฺตโปเนน เต ทสาติฯ "
}	
