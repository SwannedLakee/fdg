{	
"pli-tv-bu-vb-pc80:0.1":	"เถรวาท วินย ",
"pli-tv-bu-vb-pc80:0.2":	"มหาวิภงฺค ",
"pli-tv-bu-vb-pc80:0.3":	"ปาจิตฺติยกณฺฑ ",
"pli-tv-bu-vb-pc80:0.4":	"สหธมฺมิกวคฺค ",
"pli-tv-bu-vb-pc80:0.5":	"๘๐ฯ ฉนฺทํอทตฺวาคมนสิกฺขาปท ",
"pli-tv-bu-vb-pc80:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc80:1.2":	"เตน โข ปน สมเยน สงฺโฆ สนฺนิปติโต โหติ เกนจิเทว กรณีเยนฯ ",
"pli-tv-bu-vb-pc80:1.3":	"ฉพฺพคฺคิยา ภิกฺขู จีวรกมฺมํ กโรนฺตา เอกสฺส ฉนฺทํ อทํสุฯ ",
"pli-tv-bu-vb-pc80:1.4":	"อถ โข สงฺโฆ “ยสฺสตฺถาย สนฺนิปติโต ตํ กมฺมํ กริสฺสามี”ติ ญตฺตึ ฐเปสิฯ ",
"pli-tv-bu-vb-pc80:1.5":	"อถ โข โส ภิกฺขุ—",
"pli-tv-bu-vb-pc80:1.6":	"“เอวเมวิเม เอกเมกสฺส กมฺมํ กโรนฺติ, กสฺส ตุเมฺห กมฺมํ กริสฺสถา”ติ ฉนฺทํ อทตฺวา อุฏฺฐายาสนา ปกฺกามิฯ ",
"pli-tv-bu-vb-pc80:1.7":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc80:1.8":	"“กถญฺหิ นาม ภิกฺขุ สงฺเฆ วินิจฺฉยกถาย วตฺตมานาย ฉนฺทํ อทตฺวา อุฏฺฐายาสนา ปกฺกมิสฺสตี”ติ …เป… ",
"pli-tv-bu-vb-pc80:1.9":	"“สจฺจํ กิร ตฺวํ, ภิกฺขุ, สงฺเฆ วินิจฺฉยกถาย วตฺตมานาย ฉนฺทํ อทตฺวา อุฏฺฐายาสนา ปกฺกมสี”ติ? ",
"pli-tv-bu-vb-pc80:1.10":	"“สจฺจํ, ภควา”ติฯ ",
"pli-tv-bu-vb-pc80:1.11":	"วิครหิ พุทฺโธ ภควา …เป… ",
"pli-tv-bu-vb-pc80:1.12":	"กถญฺหิ นาม ตฺวํ, โมฆปุริส, สงฺเฆ วินิจฺฉยกถาย วตฺตมานาย ฉนฺทํ อทตฺวา อุฏฺฐายาสนา ปกฺกมิสฺสสิฯ ",
"pli-tv-bu-vb-pc80:1.13":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-bu-vb-pc80:1.14":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc80:1.15.1":	"“โย ปน ภิกฺขุ สงฺเฆ วินิจฺฉยกถาย วตฺตมานาย ฉนฺทํ อทตฺวา อุฏฺฐายาสนา ปกฺกเมยฺย, ปาจิตฺติยนฺ”ติฯ ",
"pli-tv-bu-vb-pc80:2.1.1":	"โย ปนาติ ",
"pli-tv-bu-vb-pc80:2.1.2":	"โย ยาทิโส …เป… ",
"pli-tv-bu-vb-pc80:2.1.3":	"ภิกฺขูติ ",
"pli-tv-bu-vb-pc80:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc80:2.1.5":	"สงฺเฆ วินิจฺฉยกถา นาม ",
"pli-tv-bu-vb-pc80:2.1.6":	"วตฺถุ วา อาโรจิตํ โหติ อวินิจฺฉิตํ, ญตฺติ วา ฐปิตา โหติ, กมฺมวาจา วา วิปฺปกตา โหติฯ ",
"pli-tv-bu-vb-pc80:2.1.7":	"ฉนฺทํ อทตฺวา อุฏฺฐายาสนา ปกฺกเมยฺยาติ—",
"pli-tv-bu-vb-pc80:2.1.8":	"“กถํ อิทํ กมฺมํ กุปฺปํ อสฺส วคฺคํ อสฺส น กเรยฺยา”ติ คจฺฉติ, อาปตฺติ ทุกฺกฏสฺสฯ ",
"pli-tv-bu-vb-pc80:2.1.9":	"ปริสาย หตฺถปาสํ วิชหนฺตสฺส อาปตฺติ ทุกฺกฏสฺสฯ ",
"pli-tv-bu-vb-pc80:2.1.10":	"วิชหิเต อาปตฺติ ปาจิตฺติยสฺสฯ ",
"pli-tv-bu-vb-pc80:2.2.1":	"ธมฺมกมฺเม ธมฺมกมฺมสญฺญี ฉนฺทํ อทตฺวา อุฏฺฐายาสนา ปกฺกมติ, อาปตฺติ ปาจิตฺติยสฺสฯ ",
"pli-tv-bu-vb-pc80:2.2.2":	"ธมฺมกมฺเม เวมติโก ฉนฺทํ อทตฺวา อุฏฺฐายาสนา ปกฺกมติ, อาปตฺติ ทุกฺกฏสฺสฯ ",
"pli-tv-bu-vb-pc80:2.2.3":	"ธมฺมกมฺเม อธมฺมกมฺมสญฺญี ฉนฺทํ อทตฺวา อุฏฺฐายาสนา ปกฺกมติ, อนาปตฺติฯ ",
"pli-tv-bu-vb-pc80:2.2.4":	"อธมฺมกมฺเม ธมฺมกมฺมสญฺญี, อาปตฺติ ทุกฺกฏสฺสฯ ",
"pli-tv-bu-vb-pc80:2.2.5":	"อธมฺมกมฺเม เวมติโก, อาปตฺติ ทุกฺกฏสฺสฯ ",
"pli-tv-bu-vb-pc80:2.2.6":	"อธมฺมกมฺเม อธมฺมกมฺมสญฺญี, อนาปตฺติฯ ",
"pli-tv-bu-vb-pc80:2.3.1":	"อนาปตฺติ—",
"pli-tv-bu-vb-pc80:2.3.2":	"“สงฺฆสฺส ภณฺฑนํ วา กลโห วา วิคฺคโห วา วิวาโท วา ภวิสฺสตี”ติ คจฺฉติ, ",
"pli-tv-bu-vb-pc80:2.3.3":	"“สงฺฆเภโท วา สงฺฆราชิ วา ภวิสฺสตี”ติ คจฺฉติ, ",
"pli-tv-bu-vb-pc80:2.3.4":	"“อธมฺเมน วา วคฺเคน วา น กมฺมารหสฺส วา กมฺมํ กริสฺสตี”ติ คจฺฉติ, ",
"pli-tv-bu-vb-pc80:2.3.5":	"คิลาโน คจฺฉติ, ",
"pli-tv-bu-vb-pc80:2.3.6":	"คิลานสฺส กรณีเยน คจฺฉติ, ",
"pli-tv-bu-vb-pc80:2.3.7":	"อุจฺจาเรน วา ปสฺสาเวน วา ปีฬิโต คจฺฉติ, ",
"pli-tv-bu-vb-pc80:2.3.8":	"“น กมฺมํ โกเปตุกาโม ปุน ปจฺจาคมิสฺสามี”ติ คจฺฉติ, ",
"pli-tv-bu-vb-pc80:2.3.9":	"อุมฺมตฺตกสฺส, ",
"pli-tv-bu-vb-pc80:2.3.10":	"อาทิกมฺมิกสฺสาติฯ ",
"pli-tv-bu-vb-pc80:2.3.11":	"ฉนฺทํ อทตฺวา คมนสิกฺขาปทํ นิฏฺฐิตํ ทสมํฯ "
}	
