{	
"pli-tv-bu-vb-pc16:0.1":	"เถรวาท วินย ",
"pli-tv-bu-vb-pc16:0.2":	"มหาวิภงฺค ",
"pli-tv-bu-vb-pc16:0.3":	"ปาจิตฺติยกณฺฑ ",
"pli-tv-bu-vb-pc16:0.4":	"ภูตคามวคฺค ",
"pli-tv-bu-vb-pc16:0.5":	"๑๖ฯ อนุปขชฺชสิกฺขาปท ",
"pli-tv-bu-vb-pc16:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc16:1.2":	"เตน โข ปน สมเยน ฉพฺพคฺคิยา ภิกฺขู วรเสยฺยาโย ปลิพุนฺเธนฺติ, เถรา ภิกฺขู วุฏฺฐาเปนฺติฯ ",
"pli-tv-bu-vb-pc16:1.3":	"อถ โข ฉพฺพคฺคิยานํ ภิกฺขูนํ เอตทโหสิ—",
"pli-tv-bu-vb-pc16:1.4":	"“เกน นุ โข มยํ อุปาเยน อิเธว วสฺสํ วเสยฺยามา”ติ? ",
"pli-tv-bu-vb-pc16:1.5":	"อถ โข ฉพฺพคฺคิยา ภิกฺขู เถเร ภิกฺขู อนุปขชฺช เสยฺยํ กปฺเปนฺติ—",
"pli-tv-bu-vb-pc16:1.6":	"“ยสฺส สมฺพาโธ ภวิสฺสติ โส ปกฺกมิสฺสตี”ติฯ ",
"pli-tv-bu-vb-pc16:1.7":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc16:1.8":	"“กถญฺหิ นาม ฉพฺพคฺคิยา ภิกฺขู เถเร ภิกฺขู อนุปขชฺช เสยฺยํ กปฺเปสฺสนฺตี”ติฯ ",
"pli-tv-bu-vb-pc16:1.9":	"อถ โข เต ภิกฺขู ฉพฺพคฺคิเย ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
"pli-tv-bu-vb-pc16:1.10":	"“สจฺจํ กิร ตุเมฺห, ภิกฺขเว, เถเร ภิกฺขู อนุปขชฺช เสยฺยํ กปฺเปถา”ติ? ",
"pli-tv-bu-vb-pc16:1.11":	"“สจฺจํ, ภควา”ติฯ ",
"pli-tv-bu-vb-pc16:1.12":	"วิครหิ พุทฺโธ ภควา …เป… ",
"pli-tv-bu-vb-pc16:1.13":	"กถญฺหิ นาม ตุเมฺห, โมฆปุริสา, เถเร ภิกฺขู อนุปขชฺช เสยฺยํ กปฺเปสฺสถฯ ",
"pli-tv-bu-vb-pc16:1.14":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc16:1.15":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc16:1.16.1":	"“โย ปน ภิกฺขุ สงฺฆิเก วิหาเร ชานํ ปุพฺพุปคตํ ภิกฺขุํ อนุปขชฺช เสยฺยํ กปฺเปยฺย— ยสฺส สมฺพาโธ ภวิสฺสติ โส ปกฺกมิสฺสตี’ติ, เอตเทว ปจฺจยํ กริตฺวา อนญฺญํ, ปาจิตฺติยนฺ”ติฯ ",
"pli-tv-bu-vb-pc16:2.1.1":	"โย ปนาติ ",
"pli-tv-bu-vb-pc16:2.1.2":	"โย ยาทิโส …เป… ",
"pli-tv-bu-vb-pc16:2.1.3":	"ภิกฺขูติ ",
"pli-tv-bu-vb-pc16:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc16:2.1.5":	"สงฺฆิโก นาม วิหาโร ",
"pli-tv-bu-vb-pc16:2.1.6":	"สงฺฆสฺส ทินฺโน โหติ ปริจฺจตฺโตฯ ",
"pli-tv-bu-vb-pc16:2.1.7":	"ชานาติ นาม ",
"pli-tv-bu-vb-pc16:2.1.8":	"วุฑฺโฒติ ชานาติ, คิลาโนติ ชานาติ, สงฺเฆน ทินฺโนติ ชานาติฯ ",
"pli-tv-bu-vb-pc16:2.1.9":	"อนุปขชฺชาติ ",
"pli-tv-bu-vb-pc16:2.1.10":	"อนุปวิสิตฺวาฯ ",
"pli-tv-bu-vb-pc16:2.1.11":	"เสยฺยํ กปฺเปยฺยาติ ",
"pli-tv-bu-vb-pc16:2.1.12":	"มญฺจสฺส วา ปีฐสฺส วา ปวิสนฺตสฺส วา นิกฺขมนฺตสฺส วา อุปจาเร เสยฺยํ สนฺถรติ วา สนฺถราเปติ วา, อาปตฺติ ทุกฺกฏสฺสฯ ",
"pli-tv-bu-vb-pc16:2.1.13":	"อภินิสีทติ วา อภินิปชฺชติ วา, อาปตฺติ ปาจิตฺติยสฺสฯ ",
"pli-tv-bu-vb-pc16:2.1.14":	"เอตเทว ปจฺจยํ กริตฺวา อนญฺญนฺติ ",
"pli-tv-bu-vb-pc16:2.1.15":	"น อญฺโญ โกจิ ปจฺจโย โหติ อนุปขชฺช เสยฺยํ กปฺเปตุํฯ ",
"pli-tv-bu-vb-pc16:2.2.1":	"สงฺฆิเก สงฺฆิกสญฺญี อนุปขชฺช เสยฺยํ กปฺเปติ, อาปตฺติ ปาจิตฺติยสฺสฯ ",
"pli-tv-bu-vb-pc16:2.2.2":	"สงฺฆิเก เวมติโก อนุปขชฺช เสยฺยํ กปฺเปติ, อาปตฺติ ปาจิตฺติยสฺสฯ ",
"pli-tv-bu-vb-pc16:2.2.3":	"สงฺฆิเก ปุคฺคลิกสญฺญี อนุปขชฺช เสยฺยํ กปฺเปติ, อาปตฺติ ปาจิตฺติยสฺสฯ ",
"pli-tv-bu-vb-pc16:2.2.4":	"มญฺจสฺส วา ปีฐสฺส วา ปวิสนฺตสฺส วา นิกฺขมนฺตสฺส วา อุปจารํ ฐเปตฺวา เสยฺยํ สนฺถรติ วา สนฺถราเปติ วา, อาปตฺติ ทุกฺกฏสฺสฯ ",
"pli-tv-bu-vb-pc16:2.2.5":	"อภินิสีทติ วา อภินิปชฺชติ วา, อาปตฺติ ทุกฺกฏสฺสฯ ",
"pli-tv-bu-vb-pc16:2.2.6":	"วิหารสฺส อุปจาเร วา อุปฏฺฐานสาลายํ วา มณฺฑเป วา รุกฺขมูเล วา อชฺโฌกาเส วา เสยฺยํ สนฺถรติ วา สนฺถราเปติ วา, อาปตฺติ ทุกฺกฏสฺสฯ ",
"pli-tv-bu-vb-pc16:2.2.7":	"อภินิสีทติ วา อภินิปชฺชติ วา, อาปตฺติ ทุกฺกฏสฺสฯ ",
"pli-tv-bu-vb-pc16:2.2.8":	"ปุคฺคลิเก สงฺฆิกสญฺญี, อาปตฺติ ทุกฺกฏสฺสฯ ",
"pli-tv-bu-vb-pc16:2.2.9":	"ปุคฺคลิเก เวมติโก, อาปตฺติ ทุกฺกฏสฺสฯ ",
"pli-tv-bu-vb-pc16:2.2.10":	"ปุคฺคลิเก ปุคฺคลิกสญฺญี อญฺญสฺส ปุคฺคลิเก อาปตฺติ ทุกฺกฏสฺสฯ ",
"pli-tv-bu-vb-pc16:2.2.11":	"อตฺตโน ปุคฺคลิเก อนาปตฺติฯ ",
"pli-tv-bu-vb-pc16:2.3.1":	"อนาปตฺติ—",
"pli-tv-bu-vb-pc16:2.3.2":	"คิลาโน ปวิสติ, ",
"pli-tv-bu-vb-pc16:2.3.3":	"สีเตน วา อุเณฺหน วา ปีฬิโต ปวิสติ, ",
"pli-tv-bu-vb-pc16:2.3.4":	"อาปทาสุ, ",
"pli-tv-bu-vb-pc16:2.3.5":	"อุมฺมตฺตกสฺส, ",
"pli-tv-bu-vb-pc16:2.3.6":	"อาทิกมฺมิกสฺสาติฯ ",
"pli-tv-bu-vb-pc16:2.3.7":	"อนุปขชฺชสิกฺขาปทํ นิฏฺฐิตํ ฉฏฺฐํฯ "
}	
