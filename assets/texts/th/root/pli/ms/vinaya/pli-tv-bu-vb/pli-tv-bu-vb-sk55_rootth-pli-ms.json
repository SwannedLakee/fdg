{	
"pli-tv-bu-vb-sk55:0.1":	"เถรวาท วินย ",
"pli-tv-bu-vb-sk55:0.2":	"มหาวิภงฺค ",
"pli-tv-bu-vb-sk55:0.3":	"เสขิยกณฺฑ ",
"pli-tv-bu-vb-sk55:0.4":	"สุรุสุรุวคฺค ",
"pli-tv-bu-vb-sk55:0.5":	"๕๕ฯ สามิสสิกฺขาปท ",
"pli-tv-bu-vb-sk55:1.1":	"เตน สมเยน พุทฺโธ ภควา ภคฺเคสุ วิหรติ สุสุมารคิเร เภสกฬาวเน มิคทาเยฯ ",
"pli-tv-bu-vb-sk55:1.2":	"เตน โข ปน สมเยน ภิกฺขู โกกนเท ปาสาเท สามิเสน หตฺเถน ปานียถาลกํ ปฏิคฺคณฺหนฺติฯ ",
"pli-tv-bu-vb-sk55:1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-sk55:1.4":	"“กถญฺหิ นาม สมณา สกฺยปุตฺติยา สามิเสน หตฺเถน ปานียถาลกํ ปฏิคฺคเหสฺสนฺติ, เสยฺยถาปิ คิหี กามโภคิโน”ติฯ ",
"pli-tv-bu-vb-sk55:1.5":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-sk55:1.6":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-sk55:1.7":	"“กถญฺหิ นาม ภิกฺขู สามิเสน หตฺเถน ปานียถาลกํ ปฏิคฺคเหสฺสนฺตี”ติ …เป… ",
"pli-tv-bu-vb-sk55:1.8":	"“สจฺจํ กิร, ภิกฺขเว, ภิกฺขู สามิเสน หตฺเถน ปานียถาลกํ ปฏิคฺคณฺหนฺตี”ติ? ",
"pli-tv-bu-vb-sk55:1.9":	"“สจฺจํ, ภควา”ติฯ ",
"pli-tv-bu-vb-sk55:1.10":	"วิครหิ พุทฺโธ ภควา …เป… ",
"pli-tv-bu-vb-sk55:1.11":	"กถญฺหิ นาม เต, ภิกฺขเว, โมฆปุริสา สามิเสน หตฺเถน ปานียถาลกํ ปฏิคฺคเหสฺสนฺติฯ ",
"pli-tv-bu-vb-sk55:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bu-vb-sk55:1.13":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-sk55:1.14.1":	"“น สามิเสน หตฺเถน ปานียถาลกํ ปฏิคฺคเหสฺสามีติ สิกฺขา กรณียา”ติฯ ",
"pli-tv-bu-vb-sk55:1.15":	"น สามิเสน หตฺเถน ปานียถาลโก ปฏิคฺคเหตพฺโพฯ ",
"pli-tv-bu-vb-sk55:1.16":	"โย อนาทริยํ ปฏิจฺจ สามิเสน หตฺเถน ปานียถาลกํ ปฏิคฺคณฺหาติ, อาปตฺติ ทุกฺกฏสฺสฯ ",
"pli-tv-bu-vb-sk55:1.17.1":	"อนาปตฺติ—",
"pli-tv-bu-vb-sk55:1.18":	"อสญฺจิจฺจ, ",
"pli-tv-bu-vb-sk55:1.19":	"อสฺสติยา, ",
"pli-tv-bu-vb-sk55:1.20":	"อชานนฺตสฺส, ",
"pli-tv-bu-vb-sk55:1.21":	"คิลานสฺส, ",
"pli-tv-bu-vb-sk55:1.22":	"“โธวิสฺสามี”ติ วา “โธวาเปสฺสามี”ติ วา ปฏิคฺคณฺหาติ, ",
"pli-tv-bu-vb-sk55:1.23":	"อาปทาสุ, ",
"pli-tv-bu-vb-sk55:1.24":	"อุมฺมตฺตกสฺส, ",
"pli-tv-bu-vb-sk55:1.25":	"อาทิกมฺมิกสฺสาติฯ ",
"pli-tv-bu-vb-sk55:1.26":	"ปญฺจมสิกฺขาปทํ นิฏฺฐิตํฯ "
}	
