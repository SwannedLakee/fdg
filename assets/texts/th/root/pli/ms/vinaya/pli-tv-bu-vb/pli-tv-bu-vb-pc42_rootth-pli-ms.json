{	
"pli-tv-bu-vb-pc42:0.1":	"เถรวาท วินย ",
"pli-tv-bu-vb-pc42:0.2":	"มหาวิภงฺค ",
"pli-tv-bu-vb-pc42:0.3":	"ปาจิตฺติยกณฺฑ ",
"pli-tv-bu-vb-pc42:0.4":	"อเจลกวคฺค ",
"pli-tv-bu-vb-pc42:0.5":	"๔๒ฯ อุโยฺยชนสิกฺขาปท ",
"pli-tv-bu-vb-pc42:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc42:1.2":	"เตน โข ปน สมเยน อายสฺมา อุปนนฺโท สกฺยปุตฺโต ภาตุโน สทฺธิวิหาริกํ ภิกฺขุํ เอตทโวจ—",
"pli-tv-bu-vb-pc42:1.3":	"“เอหาวุโส, คามํ ปิณฺฑาย ปวิสิสฺสามา”ติฯ ",
"pli-tv-bu-vb-pc42:1.4":	"ตสฺส อทาเปตฺวา อุโยฺยเชสิ—",
"pli-tv-bu-vb-pc42:1.5":	"“คจฺฉาวุโส, น เม ตยา สทฺธึ กถา วา นิสชฺชา วา ผาสุ โหติ, เอกกสฺส เม กถา วา นิสชฺชา วา ผาสุ โหตี”ติฯ ",
"pli-tv-bu-vb-pc42:1.6":	"อถ โข โส ภิกฺขุ อุปกฏฺเฐ กาเล นาสกฺขิ ปิณฺฑาย จริตุํ, ปฏิกฺกมเนปิ ภตฺตวิสฺสคฺคํ น สมฺภาเวสิ, ฉินฺนภตฺโต อโหสิฯ ",
"pli-tv-bu-vb-pc42:1.7":	"อถ โข โส ภิกฺขุ อารามํ คนฺตฺวา ภิกฺขูนํ เอตมตฺถํ อาโรเจสิฯ ",
"pli-tv-bu-vb-pc42:1.8":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc42:1.9":	"“กถญฺหิ นาม อายสฺมา อุปนนฺโท สกฺยปุตฺโต ภิกฺขุํ—‘เอหาวุโส, คามํ ปิณฺฑาย ปวิสิสฺสามา’ติ ตสฺส อทาเปตฺวา อุโยฺยเชสฺสตี”ติ …เป… ",
"pli-tv-bu-vb-pc42:1.10":	"“สจฺจํ กิร ตฺวํ, อุปนนฺท, ภิกฺขุํ—‘เอหาวุโส, คามํ ปิณฺฑาย ปวิสิสฺสามา’ติ ตสฺส อทาเปตฺวา อุโยฺยเชสี”ติ? ",
"pli-tv-bu-vb-pc42:1.11":	"“สจฺจํ, ภควา”ติฯ ",
"pli-tv-bu-vb-pc42:1.12":	"วิครหิ พุทฺโธ ภควา …เป… ",
"pli-tv-bu-vb-pc42:1.13":	"กถญฺหิ นาม ตฺวํ, โมฆปุริส, ภิกฺขุํ—“เอหาวุโส, คามํ ปิณฺฑาย ปวิสิสฺสามา”ติ ตสฺส อทาเปตฺวา อุโยฺยเชสฺสสิฯ ",
"pli-tv-bu-vb-pc42:1.14":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-bu-vb-pc42:1.15":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc42:1.16.1":	"“โย ปน ภิกฺขุ ภิกฺขุํ—‘เอหาวุโส, คามํ วา นิคมํ วา ปิณฺฑาย ปวิสิสฺสามา’ติ ตสฺส ทาเปตฺวา วา อทาเปตฺวา วา อุโยฺยเชยฺย— ‘คจฺฉาวุโส, น เม ตยา สทฺธึ กถา วา นิสชฺชา วา ผาสุ โหติ, เอกกสฺส เม กถา วา นิสชฺชา วา ผาสุ โหตี’ติ, เอตเทว ปจฺจยํ กริตฺวา อนญฺญํ, ปาจิตฺติยนฺ”ติฯ ",
"pli-tv-bu-vb-pc42:2.1.1":	"โย ปนาติ ",
"pli-tv-bu-vb-pc42:2.1.2":	"โย, ยาทิโส …เป… ",
"pli-tv-bu-vb-pc42:2.1.3":	"ภิกฺขูติ ",
"pli-tv-bu-vb-pc42:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc42:2.1.5":	"ภิกฺขุนฺติ ",
"pli-tv-bu-vb-pc42:2.1.6":	"อญฺญํ ภิกฺขุํฯ ",
"pli-tv-bu-vb-pc42:2.1.7":	"เอหาวุโส, คามํ วา นิคมํ วาติ ",
"pli-tv-bu-vb-pc42:2.1.8":	"คาโมปิ นิคโมปิ นครมฺปิ, คาโม เจว นิคโม จฯ ",
"pli-tv-bu-vb-pc42:2.1.9":	"ตสฺส ทาเปตฺวาติ ",
"pli-tv-bu-vb-pc42:2.1.10":	"ยาคุํ วา ภตฺตํ วา ขาทนียํ วา โภชนียํ วา ทาเปตฺวาฯ ",
"pli-tv-bu-vb-pc42:2.1.11":	"อทาเปตฺวาติ ",
"pli-tv-bu-vb-pc42:2.1.12":	"น กิญฺจิ ทาเปตฺวาฯ ",
"pli-tv-bu-vb-pc42:2.1.13":	"อุโยฺยเชยฺยาติ ",
"pli-tv-bu-vb-pc42:2.1.14":	"มาตุคาเมน สทฺธึ หสิตุกาโม กีฬิตุกาโม รโห นิสีทิตุกาโม อนาจารํ อาจริตุกาโม เอวํ วเทติ— “คจฺฉาวุโส, น เม ตยา สทฺธึ กถา วา นิสชฺชา วา ผาสุ โหติ, เอกกสฺส เม กถา วา นิสชฺชา วา ผาสุ โหตี”ติ อุโยฺยเชติ, อาปตฺติ ทุกฺกฏสฺสฯ ",
"pli-tv-bu-vb-pc42:2.1.15":	"ทสฺสนูปจารํ วา สวนูปจารํ วา วิชหนฺตสฺส อาปตฺติ ทุกฺกฏสฺสฯ ",
"pli-tv-bu-vb-pc42:2.1.16":	"วิชหิเต, อาปตฺติ ปาจิตฺติยสฺสฯ ",
"pli-tv-bu-vb-pc42:2.1.17":	"เอตเทว ปจฺจยํ กริตฺวา อนญฺญนฺติ ",
"pli-tv-bu-vb-pc42:2.1.18":	"น อญฺโญ โกจิ ปจฺจโย โหติ อุโยฺยเชตุํฯ ",
"pli-tv-bu-vb-pc42:2.2.1":	"อุปสมฺปนฺเน อุปสมฺปนฺนสญฺญี อุโยฺยเชติ, อาปตฺติ ปาจิตฺติยสฺสฯ ",
"pli-tv-bu-vb-pc42:2.2.2":	"อุปสมฺปนฺเน เวมติโก อุโยฺยเชติ, อาปตฺติ ปาจิตฺติยสฺสฯ ",
"pli-tv-bu-vb-pc42:2.2.3":	"อุปสมฺปนฺเน อนุปสมฺปนฺนสญฺญี อุโยฺยเชติ, อาปตฺติ ปาจิตฺติยสฺสฯ ",
"pli-tv-bu-vb-pc42:2.2.4":	"กลิสาสนํ อาโรเปติ, อาปตฺติ ทุกฺกฏสฺสฯ ",
"pli-tv-bu-vb-pc42:2.2.5":	"อนุปสมฺปนฺนํ อุโยฺยเชติ, อาปตฺติ ทุกฺกฏสฺสฯ ",
"pli-tv-bu-vb-pc42:2.2.6":	"กลิสาสนํ อาโรเปติ, อาปตฺติ ทุกฺกฏสฺสฯ ",
"pli-tv-bu-vb-pc42:2.2.7":	"อนุปสมฺปนฺเน อุปสมฺปนฺนสญฺญี, อาปตฺติ ทุกฺกฏสฺสฯ ",
"pli-tv-bu-vb-pc42:2.2.8":	"อนุปสมฺปนฺเน เวมติโก, อาปตฺติ ทุกฺกฏสฺสฯ ",
"pli-tv-bu-vb-pc42:2.2.9":	"อนุปสมฺปนฺเน อนุปสมฺปนฺนสญฺญี, อาปตฺติ ทุกฺกฏสฺสฯ ",
"pli-tv-bu-vb-pc42:2.3.1":	"อนาปตฺติ—",
"pli-tv-bu-vb-pc42:2.3.2":	"“อุโภ เอกโต น ยาเปสฺสามา”ติ อุโยฺยเชติ, ",
"pli-tv-bu-vb-pc42:2.3.3":	"“มหคฺฆํ ภณฺฑํ ปสฺสิตฺวา โลภธมฺมํ อุปฺปาเทสฺสตี”ติ อุโยฺยเชติ, ",
"pli-tv-bu-vb-pc42:2.3.4":	"“มาตุคามํ ปสฺสิตฺวา อนภิรตึ อุปฺปาเทสฺสตี”ติ อุโยฺยเชติ, ",
"pli-tv-bu-vb-pc42:2.3.5":	"“คิลานสฺส วา โอหิยฺยกสฺส วา วิหารปาลสฺส วา ยาคุํ วา ภตฺตํ วา ขาทนียํ วา โภชนียํ วา นีหรา”ติ อุโยฺยเชติ, ",
"pli-tv-bu-vb-pc42:2.3.6":	"น อนาจารํ อาจริตุกาโม, ",
"pli-tv-bu-vb-pc42:2.3.7":	"สติ กรณีเย อุโยฺยเชติ, ",
"pli-tv-bu-vb-pc42:2.3.8":	"อุมฺมตฺตกสฺส, ",
"pli-tv-bu-vb-pc42:2.3.9":	"อาทิกมฺมิกสฺสาติฯ ",
"pli-tv-bu-vb-pc42:2.3.10":	"อุโยฺยชนสิกฺขาปทํ นิฏฺฐิตํ ทุติยํฯ "
}	
