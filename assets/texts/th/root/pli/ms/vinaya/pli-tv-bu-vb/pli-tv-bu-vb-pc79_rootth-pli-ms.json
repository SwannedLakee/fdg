{	
"pli-tv-bu-vb-pc79:0.1":	"เถรวาท วินย ",
"pli-tv-bu-vb-pc79:0.2":	"มหาวิภงฺค ",
"pli-tv-bu-vb-pc79:0.3":	"ปาจิตฺติยกณฺฑ ",
"pli-tv-bu-vb-pc79:0.4":	"สหธมฺมิกวคฺค ",
"pli-tv-bu-vb-pc79:0.5":	"๗๙ฯ กมฺมปฏิพาหนสิกฺขาปท ",
"pli-tv-bu-vb-pc79:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc79:1.2":	"เตน โข ปน สมเยน ฉพฺพคฺคิยา ภิกฺขู อนาจารํ อาจริตฺวา เอกเมกสฺส กมฺเม กยิรมาเน ปฏิกฺโกสนฺติฯ ",
"pli-tv-bu-vb-pc79:1.3":	"เตน โข ปน สมเยน สงฺโฆ สนฺนิปติโต โหติ เกนจิเทว กรณีเยนฯ ",
"pli-tv-bu-vb-pc79:1.4":	"ฉพฺพคฺคิยา ภิกฺขู จีวรกมฺมํ กโรนฺตา เอกสฺส ฉนฺทํ อทํสุฯ ",
"pli-tv-bu-vb-pc79:1.5":	"อถ โข สงฺโฆ—",
"pli-tv-bu-vb-pc79:1.6":	"“อยํ, อาวุโส, ฉพฺพคฺคิโย ภิกฺขุ เอกโก อาคโต, หนฺทสฺส มยํ กมฺมํ กโรมา”ติ ตสฺส กมฺมํ อกาสิฯ ",
"pli-tv-bu-vb-pc79:1.7":	"อถ โข โส ภิกฺขุ เยน ฉพฺพคฺคิยา ภิกฺขู เตนุปสงฺกมิฯ ",
"pli-tv-bu-vb-pc79:1.8":	"ฉพฺพคฺคิยา ภิกฺขู ตํ ภิกฺขุํ เอตทโวจุํ—",
"pli-tv-bu-vb-pc79:1.9":	"“กึ, อาวุโส, สงฺโฆ อกาสี”ติ? ",
"pli-tv-bu-vb-pc79:1.10":	"“สงฺโฆ เม, อาวุโส, กมฺมํ อกาสี”ติฯ ",
"pli-tv-bu-vb-pc79:1.11":	"“น มยํ, อาวุโส, เอตทตฺถาย ฉนฺทํ อทมฺหา—",
"pli-tv-bu-vb-pc79:1.12":	"‘ตุยฺหํ กมฺมํ กริสฺสตี’ติฯ ",
"pli-tv-bu-vb-pc79:1.13":	"สเจ จ มยํ ชาเนยฺยาม ‘ตุยฺหํ กมฺมํ กริสฺสตี’ติ, น มยํ ฉนฺทํ ทเทยฺยามา”ติฯ ",
"pli-tv-bu-vb-pc79:1.14":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc79:1.15":	"“กถญฺหิ นาม ฉพฺพคฺคิยา ภิกฺขู ธมฺมิกานํ กมฺมานํ ฉนฺทํ ทตฺวา ปจฺฉา ขียนธมฺมํ อาปชฺชิสฺสนฺตี”ติ …เป… ",
"pli-tv-bu-vb-pc79:1.16":	"“สจฺจํ กิร ตุเมฺห, ภิกฺขเว, ธมฺมิกานํ กมฺมานํ ฉนฺทํ ทตฺวา ปจฺฉา ขียนธมฺมํ อาปชฺชถา”ติ? ",
"pli-tv-bu-vb-pc79:1.17":	"“สจฺจํ, ภควา”ติฯ ",
"pli-tv-bu-vb-pc79:1.18":	"วิครหิ พุทฺโธ ภควา …เป… ",
"pli-tv-bu-vb-pc79:1.19":	"กถญฺหิ นาม ตุเมฺห, โมฆปุริสา, ธมฺมิกานํ กมฺมานํ ฉนฺทํ ทตฺวา ปจฺฉา ขียนธมฺมํ อาปชฺชิสฺสถฯ ",
"pli-tv-bu-vb-pc79:1.20":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc79:1.21":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc79:1.22.1":	"“โย ปน ภิกฺขุ ธมฺมิกานํ กมฺมานํ ฉนฺทํ ทตฺวา ปจฺฉา ขียนธมฺมํ อาปชฺเชยฺย, ปาจิตฺติยนฺ”ติฯ ",
"pli-tv-bu-vb-pc79:2.1.1":	"โย ปนาติ ",
"pli-tv-bu-vb-pc79:2.1.2":	"โย ยาทิโส …เป… ",
"pli-tv-bu-vb-pc79:2.1.3":	"ภิกฺขูติ ",
"pli-tv-bu-vb-pc79:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc79:2.1.5":	"ธมฺมิกํ นาม กมฺมํ ",
"pli-tv-bu-vb-pc79:2.1.6":	"อปโลกนกมฺมํ ญตฺติกมฺมํ ญตฺติทุติยกมฺมํ ญตฺติจตุตฺถกมฺมํ ธมฺเมน วินเยน สตฺถุสาสเนน กตํ, เอตํ ธมฺมิกํ นาม กมฺมํฯ ",
"pli-tv-bu-vb-pc79:2.1.7":	"ฉนฺทํ ทตฺวา ขิยฺยติ อาปตฺติ ปาจิตฺติยสฺสฯ ",
"pli-tv-bu-vb-pc79:2.2.1":	"ธมฺมกมฺเม ธมฺมกมฺมสญฺญี ฉนฺทํ ทตฺวา ขิยฺยติ, อาปตฺติ ปาจิตฺติยสฺสฯ ",
"pli-tv-bu-vb-pc79:2.2.2":	"ธมฺมกมฺเม เวมติโก ฉนฺทํ ทตฺวา ขิยฺยติ, อาปตฺติ ทุกฺกฏสฺสฯ ",
"pli-tv-bu-vb-pc79:2.2.3":	"ธมฺมกมฺเม อธมฺมกมฺมสญฺญี ฉนฺทํ ทตฺวา ขิยฺยติ, อนาปตฺติฯ ",
"pli-tv-bu-vb-pc79:2.2.4":	"อธมฺมกมฺเม ธมฺมกมฺมสญฺญี, อาปตฺติ ทุกฺกฏสฺสฯ ",
"pli-tv-bu-vb-pc79:2.2.5":	"อธมฺมกมฺเม เวมติโก, อาปตฺติ ทุกฺกฏสฺสฯ ",
"pli-tv-bu-vb-pc79:2.2.6":	"อธมฺมกมฺเม อธมฺมกมฺมสญฺญี, อนาปตฺติฯ ",
"pli-tv-bu-vb-pc79:2.3.1":	"อนาปตฺติ—",
"pli-tv-bu-vb-pc79:2.3.2":	"“อธมฺเมน วา วคฺเคน วา น กมฺมารหสฺส วา กมฺมํ กตนฺ”ติ ชานนฺโต ขิยฺยติ, ",
"pli-tv-bu-vb-pc79:2.3.3":	"อุมฺมตฺตกสฺส, ",
"pli-tv-bu-vb-pc79:2.3.4":	"อาทิกมฺมิกสฺสาติฯ ",
"pli-tv-bu-vb-pc79:2.3.5":	"กมฺมปฏิพาหนสิกฺขาปทํ นิฏฺฐิตํ นวมํฯ "
}	
