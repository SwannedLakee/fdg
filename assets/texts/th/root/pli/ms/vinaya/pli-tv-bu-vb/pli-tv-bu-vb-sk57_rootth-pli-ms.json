{	
"pli-tv-bu-vb-sk57:0.1":	"เถรวาท วินย ",
"pli-tv-bu-vb-sk57:0.2":	"มหาวิภงฺค ",
"pli-tv-bu-vb-sk57:0.3":	"เสขิยกณฺฑ ",
"pli-tv-bu-vb-sk57:0.4":	"สุรุสุรุวคฺค ",
"pli-tv-bu-vb-sk57:0.5":	"๕๗ฯ ฉตฺตปาณิสิกฺขาปท ",
"pli-tv-bu-vb-sk57:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-sk57:1.2":	"เตน โข ปน สมเยน ฉพฺพคฺคิยา ภิกฺขู ฉตฺตปาณิสฺส ธมฺมํ เทเสนฺติฯ ",
"pli-tv-bu-vb-sk57:1.3":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-sk57:1.4":	"“กถญฺหิ นาม ฉพฺพคฺคิยา ภิกฺขู ฉตฺตปาณิสฺส ธมฺมํ เทเสสฺสนฺตี”ติ …เป… ",
"pli-tv-bu-vb-sk57:1.5":	"“สจฺจํ กิร ตุเมฺห, ภิกฺขเว, ฉตฺตปาณิสฺส ธมฺมํ เทเสถา”ติ? ",
"pli-tv-bu-vb-sk57:1.6":	"“สจฺจํ, ภควา”ติฯ ",
"pli-tv-bu-vb-sk57:1.7":	"วิครหิ พุทฺโธ ภควา …เป… ",
"pli-tv-bu-vb-sk57:1.8":	"กถญฺหิ นาม ตุเมฺห, โมฆปุริสา, ฉตฺตปาณิสฺส ธมฺมํ เทเสสฺสถฯ ",
"pli-tv-bu-vb-sk57:1.9":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-sk57:1.10":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-sk57:1.11.1":	"“น ฉตฺตปาณิสฺส ธมฺมํ เทเสสฺสามีติ สิกฺขา กรณียา”ติฯ ",
"pli-tv-bu-vb-sk57:1.12":	"เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
"pli-tv-bu-vb-sk57:2.1":	"เตน โข ปน สมเยน ภิกฺขู ฉตฺตปาณิสฺส คิลานสฺส ธมฺมํ เทเสตุํ กุกฺกุจฺจายนฺติฯ ",
"pli-tv-bu-vb-sk57:2.2.1":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-sk57:2.3":	"“กถญฺหิ นาม สมณา สกฺยปุตฺติยา ฉตฺตปาณิสฺส คิลานสฺส ธมฺมํ น เทเสสฺสนฺตี”ติฯ ",
"pli-tv-bu-vb-sk57:2.4":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-sk57:2.5":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-bu-vb-sk57:2.6":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-bu-vb-sk57:2.7":	"“อนุชานามิ, ภิกฺขเว, ฉตฺตปาณิสฺส คิลานสฺส ธมฺมํ เทเสตุํฯ ",
"pli-tv-bu-vb-sk57:2.8":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-sk57:2.9.1":	"“น ฉตฺตปาณิสฺส อคิลานสฺส ธมฺมํ เทเสสฺสามีติ สิกฺขา กรณียา”ติฯ ",
"pli-tv-bu-vb-sk57:2.10.1":	"ฉตฺตํ นาม ",
"pli-tv-bu-vb-sk57:2.11":	"ตีณิ ฉตฺตานิ— เสตจฺฉตฺตํ, กิลญฺชจฺฉตฺตํ, ปณฺณจฺฉตฺตํ มณฺฑลพทฺธํ สลากพทฺธํฯ ",
"pli-tv-bu-vb-sk57:2.12":	"ธมฺโม นาม ",
"pli-tv-bu-vb-sk57:2.13":	"พุทฺธภาสิโต สาวกภาสิโต อิสิภาสิโต เทวตาภาสิโต อตฺถูปสญฺหิโต ธมฺมูปสญฺหิโตฯ ",
"pli-tv-bu-vb-sk57:2.14":	"เทเสยฺยาติ ",
"pli-tv-bu-vb-sk57:2.15":	"ปเทน เทเสติ, ปเท ปเท อาปตฺติ ทุกฺกฏสฺสฯ ",
"pli-tv-bu-vb-sk57:2.16":	"อกฺขราย เทเสติ, อกฺขรกฺขราย อาปตฺติ ทุกฺกฏสฺสฯ ",
"pli-tv-bu-vb-sk57:2.17":	"น ฉตฺตปาณิสฺส อคิลานสฺส ธมฺโม เทเสตพฺโพฯ ",
"pli-tv-bu-vb-sk57:2.18":	"โย อนาทริยํ ปฏิจฺจ ฉตฺตปาณิสฺส อคิลานสฺส ธมฺมํ เทเสติ, อาปตฺติ ทุกฺกฏสฺสฯ ",
"pli-tv-bu-vb-sk57:2.19.1":	"อนาปตฺติ—",
"pli-tv-bu-vb-sk57:2.20.1":	"อสญฺจิจฺจ …เป… ",
"pli-tv-bu-vb-sk57:2.21":	"อาทิกมฺมิกสฺสาติฯ ",
"pli-tv-bu-vb-sk57:2.22":	"สตฺตมสิกฺขาปทํ นิฏฺฐิตํฯ "
}	
