{	
"pli-tv-bu-vb-np11:0.1":	"เถรวาท วินย ",
"pli-tv-bu-vb-np11:0.2":	"มหาวิภงฺค ",
"pli-tv-bu-vb-np11:0.3":	"นิสฺสคฺคิยกณฺฑ ",
"pli-tv-bu-vb-np11:0.4":	"โกสิยวคฺค ",
"pli-tv-bu-vb-np11:0.5":	"๑๑ฯ โกสิยสิกฺขาปท ",
"pli-tv-bu-vb-np11:1.1":	"เตน สมเยน พุทฺโธ ภควา อาฬวิยํ วิหรติ อคฺคาฬเว เจติเยฯ ",
"pli-tv-bu-vb-np11:1.2":	"เตน โข ปน สมเยน ฉพฺพคฺคิยา ภิกฺขู โกสิยการเก อุปสงฺกมิตฺวา เอวํ วทนฺติ—",
"pli-tv-bu-vb-np11:1.3":	"“พหู, อาวุโส, โกสการเก ปจถ, อมฺหากมฺปิ ทสฺสถ, ",
"pli-tv-bu-vb-np11:1.4":	"มยมฺปิ อิจฺฉาม โกสิยมิสฺสกํ สนฺถตํ กาตุนฺ”ติฯ ",
"pli-tv-bu-vb-np11:1.5":	"เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-np11:1.6":	"“กถญฺหิ นาม สมณา สกฺยปุตฺติยา อเมฺห อุปสงฺกมิตฺวา เอวํ วกฺขนฺติ—",
"pli-tv-bu-vb-np11:1.7":	"‘พหู, อาวุโส, โกสการเก ปจถ, อมฺหากมฺปิ ทสฺสถ, มยมฺปิ อิจฺฉาม โกสิยมิสฺสกํ สนฺถตํ กาตุนฺ’ติฯ ",
"pli-tv-bu-vb-np11:1.8":	"อมฺหากมฺปิ อลาภา, อมฺหากมฺปิ ทุลฺลทฺธํ, เย มยํ อาชีวสฺส เหตุ ปุตฺตทารสฺส การณา พหู ขุทฺทเก ปาเณ สงฺฆาตํ อาปาเทมา”ติฯ ",
"pli-tv-bu-vb-np11:1.9":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-np11:1.10":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-np11:1.11":	"“กถญฺหิ นาม ฉพฺพคฺคิยา ภิกฺขู โกสิยการเก อุปสงฺกมิตฺวา เอวํ วกฺขนฺติ—",
"pli-tv-bu-vb-np11:1.12":	"‘พหู, อาวุโส, โกสการเก ปจถ, อมฺหากมฺปิ ทสฺสถ, มยมฺปิ อิจฺฉาม โกสิยมิสฺสกํ สนฺถตํ กาตุนฺ’”ติฯ ",
"pli-tv-bu-vb-np11:1.13":	"อถ โข เต ภิกฺขู ฉพฺพคฺคิเย ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
"pli-tv-bu-vb-np11:1.14":	"“สจฺจํ กิร ตุเมฺห, ภิกฺขเว, โกสิยการเก อุปสงฺกมิตฺวา เอวํ วเทถ—",
"pli-tv-bu-vb-np11:1.15":	"‘พหู, อาวุโส, โกสการเก ปจถ, อมฺหากมฺปิ ทสฺสถ, ",
"pli-tv-bu-vb-np11:1.16":	"มยมฺปิ อิจฺฉาม โกสิยมิสฺสกํ สนฺถตํ กาตุนฺ’”ติ? ",
"pli-tv-bu-vb-np11:1.17":	"“สจฺจํ, ภควา”ติฯ ",
"pli-tv-bu-vb-np11:1.18":	"วิครหิ พุทฺโธ ภควา …เป… ",
"pli-tv-bu-vb-np11:1.19":	"กถญฺหิ นาม ตุเมฺห, โมฆปุริสา, โกสิยการเก อุปสงฺกมิตฺวา เอวํ วกฺขถ—",
"pli-tv-bu-vb-np11:1.20":	"‘พหู, อาวุโส, โกสการเก ปจถ, อมฺหากมฺปิ ทสฺสถ, มยมฺปิ อิจฺฉาม โกสิยมิสฺสกํ สนฺถตํ กาตุนฺ’ติฯ ",
"pli-tv-bu-vb-np11:1.21":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-np11:1.22":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-np11:1.23.1":	"“โย ปน ภิกฺขุ โกสิยมิสฺสกํ สนฺถตํ การาเปยฺย, นิสฺสคฺคิยํ ปาจิตฺติยนฺ”ติฯ ",
"pli-tv-bu-vb-np11:2.1.1":	"โย ปนาติ ",
"pli-tv-bu-vb-np11:2.1.2":	"โย ยาทิโส …เป… ",
"pli-tv-bu-vb-np11:2.1.3":	"ภิกฺขูติ ",
"pli-tv-bu-vb-np11:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-np11:2.1.5":	"สนฺถตํ นาม ",
"pli-tv-bu-vb-np11:2.1.6":	"สนฺถริตฺวา กตํ โหติ อวายิมํฯ ",
"pli-tv-bu-vb-np11:2.1.7":	"การาเปยฺยาติ ",
"pli-tv-bu-vb-np11:2.1.8":	"เอเกนปิ โกสิยํสุนา มิสฺสิตฺวา กโรติ วา การาเปติ วา, ปโยเค ทุกฺกฏํฯ ",
"pli-tv-bu-vb-np11:2.1.9":	"ปฏิลาเภน นิสฺสคฺคิยํ โหติฯ ",
"pli-tv-bu-vb-np11:2.1.10":	"นิสฺสชฺชิตพฺพํ สงฺฆสฺส วา คณสฺส วา ปุคฺคลสฺส วาฯ ",
"pli-tv-bu-vb-np11:2.1.11":	"เอวญฺจ ปน, ภิกฺขเว, นิสฺสชฺชิตพฺพํฯ ",
"pli-tv-bu-vb-np11:2.1.12":	"…เป… ",
"pli-tv-bu-vb-np11:2.1.13":	"อิทํ เม, ภนฺเต, โกสิยมิสฺสกํ สนฺถตํ การาปิตํ นิสฺสคฺคิยํฯ ",
"pli-tv-bu-vb-np11:2.1.14":	"อิมาหํ สงฺฆสฺส นิสฺสชฺชามีติ …เป… ",
"pli-tv-bu-vb-np11:2.1.15":	"ทเทยฺยาติ …เป… ",
"pli-tv-bu-vb-np11:2.1.16":	"ทเทยฺยุนฺติ …เป… ",
"pli-tv-bu-vb-np11:2.1.17":	"อายสฺมโต ทมฺมีติฯ ",
"pli-tv-bu-vb-np11:2.2.1":	"อตฺตนา วิปฺปกตํ อตฺตนา ปริโยสาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np11:2.2.2":	"อตฺตนา วิปฺปกตํ ปเรหิ ปริโยสาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np11:2.2.3":	"ปเรหิ วิปฺปกตํ อตฺตนา ปริโยสาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np11:2.2.4":	"ปเรหิ วิปฺปกตํ ปเรหิ ปริโยสาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np11:2.2.5":	"อญฺญสฺสตฺถาย กโรติ วา การาเปติ วา, อาปตฺติ ทุกฺกฏสฺสฯ ",
"pli-tv-bu-vb-np11:2.2.6":	"อญฺเญน กตํ ปฏิลภิตฺวา ปริภุญฺชติ, อาปตฺติ ทุกฺกฏสฺสฯ ",
"pli-tv-bu-vb-np11:2.2.7.1":	"อนาปตฺติ—",
"pli-tv-bu-vb-np11:2.2.8":	"วิตานํ วา ภูมตฺถรณํ วา สาณิปาการํ วา ภิสึ วา พิพฺโพหนํ วา กโรติ, ",
"pli-tv-bu-vb-np11:2.2.9":	"อุมฺมตฺตกสฺส, ",
"pli-tv-bu-vb-np11:2.2.10":	"อาทิกมฺมิกสฺสาติฯ ",
"pli-tv-bu-vb-np11:2.2.11":	"โกสิยสิกฺขาปทํ นิฏฺฐิตํ ปฐมํฯ "
}	
