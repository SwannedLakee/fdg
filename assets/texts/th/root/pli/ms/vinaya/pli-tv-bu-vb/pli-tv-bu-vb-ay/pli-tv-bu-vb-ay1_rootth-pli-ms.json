{	
"pli-tv-bu-vb-ay1:0.1":	"เถรวาท วินย ",
"pli-tv-bu-vb-ay1:0.2":	"มหาวิภงฺค ",
"pli-tv-bu-vb-ay1:0.3":	"อนิยตกณฺฑ ",
"pli-tv-bu-vb-ay1:0.4":	"๑ฯ ปฐมอนิยตสิกฺขาปท ",
"pli-tv-bu-vb-ay1:0.5":	"อิเม โข ปนายสฺมนฺโต เทฺว อนิยตา ธมฺมา อุทฺเทสํ อาคจฺฉนฺติฯ ",
"pli-tv-bu-vb-ay1:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-ay1:1.2":	"เตน โข ปน สมเยน อายสฺมา อุทายี สาวตฺถิยํ กุลูปโก โหติ, พหุกานิ กุลานิ อุปสงฺกมติฯ ",
"pli-tv-bu-vb-ay1:1.3":	"เตน โข ปน สมเยน อายสฺมโต อุทายิสฺส อุปฏฺฐากกุลสฺส กุมาริกา อญฺญตรสฺส กุลสฺส กุมารกสฺส ทินฺนา โหติฯ ",
"pli-tv-bu-vb-ay1:1.4":	"อถ โข อายสฺมา อุทายี ปุพฺพณฺหสมยํ นิวาเสตฺวา ปตฺตจีวรมาทาย เยน ตํ กุลํ เตนุปสงฺกมิ; อุปสงฺกมิตฺวา มนุเสฺส ปุจฺฉิ—",
"pli-tv-bu-vb-ay1:1.5":	"“กหํ อิตฺถนฺนามา”ติ? ",
"pli-tv-bu-vb-ay1:1.6":	"เต เอวมาหํสุ—",
"pli-tv-bu-vb-ay1:1.7":	"“ทินฺนา, ภนฺเต, อมุกสฺส กุลสฺส กุมารกสฺสา”ติฯ ",
"pli-tv-bu-vb-ay1:1.8":	"ตมฺปิ โข กุลํ อายสฺมโต อุทายิสฺส อุปฏฺฐากํ โหติฯ ",
"pli-tv-bu-vb-ay1:1.9":	"อถ โข อายสฺมา อุทายี เยน ตํ กุลํ เตนุปสงฺกมิ; อุปสงฺกมิตฺวา มนุเสฺส ปุจฺฉิ—",
"pli-tv-bu-vb-ay1:1.10":	"“กหํ อิตฺถนฺนามา”ติ? ",
"pli-tv-bu-vb-ay1:1.11":	"เต เอวมาหํสุ—",
"pli-tv-bu-vb-ay1:1.12":	"“เอสายฺย, โอวรเก นิสินฺนา”ติฯ ",
"pli-tv-bu-vb-ay1:1.13":	"อถ โข อายสฺมา อุทายี เยน สา กุมาริกา เตนุปสงฺกมิ; อุปสงฺกมิตฺวา ตสฺสา กุมาริกาย สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสชฺชํ กปฺเปสิ กาลยุตฺตํ สมุลฺลปนฺโต กาลยุตฺตํ ธมฺมํ ภณนฺโตฯ ",
"pli-tv-bu-vb-ay1:1.14":	"เตน โข ปน สมเยน วิสาขา มิคารมาตา พหุปุตฺตา โหติ พหุนตฺตา อโรคปุตฺตา อโรคนตฺตา อภิมงฺคลสมฺมตาฯ ",
"pli-tv-bu-vb-ay1:1.15":	"มนุสฺสา ยญฺเญสุ ฉเณสุ อุสฺสเวสุ วิสาขํ มิคารมาตรํ ปฐมํ โภเชนฺติฯ ",
"pli-tv-bu-vb-ay1:1.16":	"อถ โข วิสาขา มิคารมาตา นิมนฺติตา ตํ กุลํ อคมาสิฯ ",
"pli-tv-bu-vb-ay1:1.17":	"อทฺทสา โข วิสาขา มิคารมาตา อายสฺมนฺตํ อุทายึ ตสฺสา กุมาริกาย สทฺธึ เอกํ เอกาย รโห ปฏิจฺฉนฺเน อาสเน อลงฺกมฺมนิเย นิสินฺนํฯ ",
"pli-tv-bu-vb-ay1:1.18":	"ทิสฺวาน อายสฺมนฺตํ อุทายึ เอตทโวจ—",
"pli-tv-bu-vb-ay1:1.19":	"“อิทํ, ภนฺเต, นจฺฉนฺนํ นปฺปติรูปํ ยํ อโยฺย มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสชฺชํ กปฺเปติฯ ",
"pli-tv-bu-vb-ay1:1.20":	"กิญฺจาปิ, ภนฺเต, อโยฺย อนตฺถิโก เตน ธมฺเมน, อปิ จ ทุสฺสทฺธาปยา อปฺปสนฺนา มนุสฺสา”ติฯ ",
"pli-tv-bu-vb-ay1:1.21":	"เอวมฺปิ โข อายสฺมา อุทายี วิสาขาย มิคารมาตุยา วุจฺจมาโน นาทิยิฯ ",
"pli-tv-bu-vb-ay1:1.22":	"อถ โข วิสาขา มิคารมาตา นิกฺขมิตฺวา ภิกฺขูนํ เอตมตฺถํ อาโรเจสิฯ ",
"pli-tv-bu-vb-ay1:1.23":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-ay1:1.24":	"“กถญฺหิ นาม อายสฺมา อุทายี มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสชฺชํ กปฺเปสฺสตี”ติฯ ",
"pli-tv-bu-vb-ay1:1.25":	"อถ โข เต ภิกฺขู อายสฺมนฺตํ อุทายึ อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
"pli-tv-bu-vb-ay1:1.26":	"“สจฺจํ กิร ตฺวํ, อุทายิ, มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสชฺชํ กปฺเปสี”ติ? ",
"pli-tv-bu-vb-ay1:1.27":	"“สจฺจํ, ภควา”ติฯ ",
"pli-tv-bu-vb-ay1:1.28":	"วิครหิ พุทฺโธ ภควา …เป… ",
"pli-tv-bu-vb-ay1:1.29":	"กถญฺหิ นาม ตฺวํ, โมฆปุริส, มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสชฺชํ กปฺเปสฺสสิฯ ",
"pli-tv-bu-vb-ay1:1.30":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-bu-vb-ay1:1.31":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-ay1:1.32.1":	"“โย ปน ภิกฺขุ มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสชฺชํ กปฺเปยฺย, ตเมนํ สทฺเธยฺยวจสา อุปาสิกา ทิสฺวา ",
"pli-tv-bu-vb-ay1:1.33":	"ติณฺณํ ธมฺมานํ อญฺญตเรน วเทยฺย—ปาราชิเกน วา สงฺฆาทิเสเสน วา ปาจิตฺติเยน วาฯ ",
"pli-tv-bu-vb-ay1:1.34":	"นิสชฺชํ ภิกฺขุ ปฏิชานมาโน ติณฺณํ ธมฺมานํ อญฺญตเรน กาเรตพฺโพ—ปาราชิเกน วา สงฺฆาทิเสเสน วา ปาจิตฺติเยน วาฯ ",
"pli-tv-bu-vb-ay1:1.35":	"เยน วา สา สทฺเธยฺยวจสา อุปาสิกา วเทยฺย, เตน โส ภิกฺขุ กาเรตพฺโพฯ ",
"pli-tv-bu-vb-ay1:1.36":	"อยํ ธมฺโม อนิยโต”ติฯ ",
"pli-tv-bu-vb-ay1:2.1.1":	"โย ปนาติ ",
"pli-tv-bu-vb-ay1:2.1.2":	"โย ยาทิโส …เป… ",
"pli-tv-bu-vb-ay1:2.1.3":	"ภิกฺขูติ ",
"pli-tv-bu-vb-ay1:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-ay1:2.1.5":	"มาตุคาโม นาม ",
"pli-tv-bu-vb-ay1:2.1.6":	"มนุสฺสิตฺถี, น ยกฺขี น เปตี น ติรจฺฉานคตาฯ อนฺตมโส ตทหุชาตาปิ ทาริกา, ปเคว มหตฺตรีฯ ",
"pli-tv-bu-vb-ay1:2.1.7":	"สทฺธินฺติ ",
"pli-tv-bu-vb-ay1:2.1.8":	"เอกโตฯ ",
"pli-tv-bu-vb-ay1:2.1.9":	"เอโก เอกายาติ ",
"pli-tv-bu-vb-ay1:2.1.10":	"ภิกฺขุ เจว โหติ มาตุคาโม จฯ ",
"pli-tv-bu-vb-ay1:2.1.11":	"รโห นาม ",
"pli-tv-bu-vb-ay1:2.1.12":	"จกฺขุสฺส รโห, โสตสฺส รโหฯ ",
"pli-tv-bu-vb-ay1:2.1.13":	"จกฺขุสฺส รโห นาม ",
"pli-tv-bu-vb-ay1:2.1.14":	"น สกฺกา โหติ อกฺขึ วา นิขณียมาเน ภมุกํ วา อุกฺขิปียมาเน สีสํ วา อุกฺขิปียมาเน ปสฺสิตุํฯ ",
"pli-tv-bu-vb-ay1:2.1.15":	"โสตสฺส รโห นาม ",
"pli-tv-bu-vb-ay1:2.1.16":	"น สกฺกา โหติ ปกติกถา โสตุํฯ ",
"pli-tv-bu-vb-ay1:2.1.17":	"ปฏิจฺฉนฺนํ นาม ",
"pli-tv-bu-vb-ay1:2.1.18":	"อาสนํ กุฏฺเฏน วา กวาเฏน วา กิลญฺเชน วา สาณิปากาเรน วา รุกฺเขน วา ถมฺเภน วา โกตฺถฬิยา วา เยน เกนจิ ปฏิจฺฉนฺนํ โหติฯ ",
"pli-tv-bu-vb-ay1:2.1.19":	"อลงฺกมฺมนิเยติ ",
"pli-tv-bu-vb-ay1:2.1.20":	"สกฺกา โหติ เมถุนํ ธมฺมํ ปฏิเสวิตุํฯ ",
"pli-tv-bu-vb-ay1:2.1.21":	"นิสชฺชํ กปฺเปยฺยาติ ",
"pli-tv-bu-vb-ay1:2.1.22":	"มาตุคาเม นิสินฺเน ภิกฺขุ อุปนิสินฺโน วา โหติ อุปนิปนฺโน วาฯ ",
"pli-tv-bu-vb-ay1:2.1.23":	"ภิกฺขุ นิสินฺเน มาตุคาโม อุปนิสินฺโน วา โหติ อุปนิปนฺโน วาฯ ",
"pli-tv-bu-vb-ay1:2.1.24":	"อุโภ วา นิสินฺนา โหนฺติ อุโภ วา นิปนฺนาฯ ",
"pli-tv-bu-vb-ay1:2.1.25":	"สทฺเธยฺยวจสา นาม ",
"pli-tv-bu-vb-ay1:2.1.26":	"อาคตผลา อภิสเมตาวินี วิญฺญาตสาสนาฯ ",
"pli-tv-bu-vb-ay1:2.1.27":	"อุปาสิกา นาม ",
"pli-tv-bu-vb-ay1:2.1.28":	"พุทฺธํ สรณํ คตา, ธมฺมํ สรณํ คตา, สงฺฆํ สรณํ คตาฯ ",
"pli-tv-bu-vb-ay1:2.1.29":	"ทิสฺวาติ ",
"pli-tv-bu-vb-ay1:2.1.30":	"ปสฺสิตฺวาฯ ",
"pli-tv-bu-vb-ay1:2.2.1":	"ติณฺณํ ธมฺมานํ อญฺญตเรน วเทยฺย— ปาราชิเกน วา สงฺฆาทิเสเสน วา ปาจิตฺติเยน วาฯ ",
"pli-tv-bu-vb-ay1:2.2.2":	"นิสชฺชํ ภิกฺขุ ปฏิชานมาโน ติณฺณํ ธมฺมานํ อญฺญตเรน กาเรตพฺโพ— ปาราชิเกน วา สงฺฆาทิเสเสน วา ปาจิตฺติเยน วาฯ ",
"pli-tv-bu-vb-ay1:2.2.3":	"เยน วา สา สทฺเธยฺยวจสา อุปาสิกา วเทยฺย เตน โส ภิกฺขุ กาเรตพฺโพฯ ",
"pli-tv-bu-vb-ay1:2.2.4":	"สา เจ เอวํ วเทยฺย—",
"pli-tv-bu-vb-ay1:2.2.5":	"“อโยฺย มยา ทิฏฺโฐ นิสินฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
"pli-tv-bu-vb-ay1:2.2.6":	"โส จ ตํ ปฏิชานาติ, อาปตฺติยา กาเรตพฺโพฯ ",
"pli-tv-bu-vb-ay1:2.2.7":	"สา เจ เอวํ วเทยฺย—",
"pli-tv-bu-vb-ay1:2.2.8":	"“อโยฺย มยา ทิฏฺโฐ นิสินฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
"pli-tv-bu-vb-ay1:2.2.9":	"โส เจ เอวํ วเทยฺย—",
"pli-tv-bu-vb-ay1:2.2.10":	"“สจฺจาหํ นิสินฺโน, โน จ โข เมถุนํ ธมฺมํ ปฏิเสวินฺ”ติ, ",
"pli-tv-bu-vb-ay1:2.2.11":	"นิสชฺชาย กาเรตพฺโพฯ ",
"pli-tv-bu-vb-ay1:2.2.12":	"สา เจ เอวํ วเทยฺย—",
"pli-tv-bu-vb-ay1:2.2.13":	"“อโยฺย มยา ทิฏฺโฐ นิสินฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
"pli-tv-bu-vb-ay1:2.2.14":	"โส เจ เอวํ วเทยฺย—",
"pli-tv-bu-vb-ay1:2.2.15":	"“นาหํ นิสินฺโน, อปิ จ โข นิปนฺโน”ติ, ",
"pli-tv-bu-vb-ay1:2.2.16":	"นิปชฺชาย กาเรตพฺโพฯ ",
"pli-tv-bu-vb-ay1:2.2.17":	"สา เจ เอวํ วเทยฺย—",
"pli-tv-bu-vb-ay1:2.2.18":	"“อโยฺย มยา ทิฏฺโฐ นิสินฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
"pli-tv-bu-vb-ay1:2.2.19":	"โส เจ เอวํ วเทยฺย—",
"pli-tv-bu-vb-ay1:2.2.20":	"“นาหํ นิสินฺโน, อปิ จ โข ฐิโต”ติ, ",
"pli-tv-bu-vb-ay1:2.2.21":	"น กาเรตพฺโพฯ ",
"pli-tv-bu-vb-ay1:2.2.22":	"สา เจ เอวํ วเทยฺย—",
"pli-tv-bu-vb-ay1:2.2.23":	"“อโยฺย มยา ทิฏฺโฐ นิปนฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
"pli-tv-bu-vb-ay1:2.2.24":	"โส จ ตํ ปฏิชานาติ, อาปตฺติยา กาเรตพฺโพฯ ",
"pli-tv-bu-vb-ay1:2.2.25":	"สา เจ เอวํ วเทยฺย—",
"pli-tv-bu-vb-ay1:2.2.26":	"“อโยฺย มยา ทิฏฺโฐ นิปนฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
"pli-tv-bu-vb-ay1:2.2.27":	"โส เจ เอวํ วเทยฺย—",
"pli-tv-bu-vb-ay1:2.2.28":	"“สจฺจาหํ นิปนฺโน, โน จ โข เมถุนํ ธมฺมํ ปฏิเสวินฺ”ติ, ",
"pli-tv-bu-vb-ay1:2.2.29":	"นิปชฺชาย กาเรตพฺโพฯ ",
"pli-tv-bu-vb-ay1:2.2.30":	"สา เจ เอวํ วเทยฺย—",
"pli-tv-bu-vb-ay1:2.2.31":	"“อโยฺย มยา ทิฏฺโฐ นิปนฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
"pli-tv-bu-vb-ay1:2.2.32":	"โส เจ เอวํ วเทยฺย—",
"pli-tv-bu-vb-ay1:2.2.33":	"“นาหํ นิปนฺโน, อปิ จ โข นิสินฺโน”ติ, ",
"pli-tv-bu-vb-ay1:2.2.34":	"นิสชฺชาย กาเรตพฺโพฯ ",
"pli-tv-bu-vb-ay1:2.2.35":	"สา เจ เอวํ วเทยฺย—",
"pli-tv-bu-vb-ay1:2.2.36":	"“อโยฺย มยา ทิฏฺโฐ นิปนฺโน มาตุคามสฺส เมถุนํ ธมฺมํ ปฏิเสวนฺโต”ติ, ",
"pli-tv-bu-vb-ay1:2.2.37":	"โส เจ เอวํ วเทยฺย—",
"pli-tv-bu-vb-ay1:2.2.38":	"“นาหํ นิปนฺโน, อปิ จ โข ฐิโต”ติ, ",
"pli-tv-bu-vb-ay1:2.2.39":	"น กาเรตพฺโพฯ ",
"pli-tv-bu-vb-ay1:2.2.40":	"สา เจ เอวํ วเทยฺย—",
"pli-tv-bu-vb-ay1:2.2.41":	"“อโยฺย มยา ทิฏฺโฐ นิสินฺโน มาตุคาเมน สทฺธึ กายสํสคฺคํ สมาปชฺชนฺโต”ติ, ",
"pli-tv-bu-vb-ay1:2.2.42":	"โส จ ตํ ปฏิชานาติ, อาปตฺติยา กาเรตพฺโพ …เป… ",
"pli-tv-bu-vb-ay1:2.2.43":	"“สจฺจาหํ นิสินฺโน โน จ โข กายสํสคฺคํ สมาปชฺชินฺ”ติ, ",
"pli-tv-bu-vb-ay1:2.2.44":	"นิสชฺชาย กาเรตพฺโพ …เป… ",
"pli-tv-bu-vb-ay1:2.2.45":	"“นาหํ นิสินฺโน, อปิ จ โข นิปนฺโน”ติ, ",
"pli-tv-bu-vb-ay1:2.2.46":	"นิปชฺชาย กาเรตพฺโพ …เป… ",
"pli-tv-bu-vb-ay1:2.2.47":	"“นาหํ นิสินฺโน, อปิ จ โข ฐิโต”ติ, ",
"pli-tv-bu-vb-ay1:2.2.48":	"น กาเรตพฺโพฯ ",
"pli-tv-bu-vb-ay1:2.2.49":	"สา เจ เอวํ วเทยฺย—",
"pli-tv-bu-vb-ay1:2.2.50":	"“อโยฺย มยา ทิฏฺโฐ นิปนฺโน มาตุคาเมน สทฺธึ กายสํสคฺคํ สมาปชฺชนฺโต”ติ, ",
"pli-tv-bu-vb-ay1:2.2.51":	"โส จ ตํ ปฏิชานาติ, อาปตฺติยา กาเรตพฺโพ …เป… ",
"pli-tv-bu-vb-ay1:2.2.52":	"“สจฺจาหํ นิปนฺโน, โน จ โข กายสํสคฺคํ สมาปชฺชินฺ”ติ, ",
"pli-tv-bu-vb-ay1:2.2.53":	"นิปชฺชาย กาเรตพฺโพ …เป… ",
"pli-tv-bu-vb-ay1:2.2.54":	"“นาหํ นิปนฺโน, อปิ จ โข นิสินฺโน”ติ, ",
"pli-tv-bu-vb-ay1:2.2.55":	"นิสชฺชาย กาเรตพฺโพ …เป… ",
"pli-tv-bu-vb-ay1:2.2.56":	"“นาหํ นิปนฺโน, อปิ จ โข ฐิโต”ติ, ",
"pli-tv-bu-vb-ay1:2.2.57":	"น กาเรตพฺโพฯ ",
"pli-tv-bu-vb-ay1:2.2.58":	"สา เจ เอวํ วเทยฺย—",
"pli-tv-bu-vb-ay1:2.2.59":	"“อโยฺย มยา ทิฏฺโฐ มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสินฺโน”ติ, ",
"pli-tv-bu-vb-ay1:2.2.60":	"โส จ ตํ ปฏิชานาติ, นิสชฺชาย กาเรตพฺโพ …เป… ",
"pli-tv-bu-vb-ay1:2.2.61":	"“นาหํ นิสินฺโน, อปิ จ โข นิปนฺโน”ติ, ",
"pli-tv-bu-vb-ay1:2.2.62":	"นิปชฺชาย กาเรตพฺโพ …เป… ",
"pli-tv-bu-vb-ay1:2.2.63":	"“นาหํ นิสินฺโน, อปิ จ โข ฐิโต”ติ, ",
"pli-tv-bu-vb-ay1:2.2.64":	"น กาเรตพฺโพฯ ",
"pli-tv-bu-vb-ay1:2.2.65":	"สา เจ เอวํ วเทยฺย—",
"pli-tv-bu-vb-ay1:2.2.66":	"“อโยฺย มยา ทิฏฺโฐ มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิปนฺโน”ติ, ",
"pli-tv-bu-vb-ay1:2.2.67":	"โส จ ตํ ปฏิชานาติ, นิปชฺชาย กาเรตพฺโพ …เป… ",
"pli-tv-bu-vb-ay1:2.2.68":	"“นาหํ นิปนฺโน, อปิ จ โข นิสินฺโน”ติ, ",
"pli-tv-bu-vb-ay1:2.2.69":	"นิสชฺชาย กาเรตพฺโพ …เป… ",
"pli-tv-bu-vb-ay1:2.2.70":	"“นาหํ นิปนฺโน, อปิ จ โข ฐิโต”ติ, ",
"pli-tv-bu-vb-ay1:2.2.71":	"น กาเรตพฺโพฯ ",
"pli-tv-bu-vb-ay1:2.2.72":	"อนิยโตติ ",
"pli-tv-bu-vb-ay1:2.2.73":	"น นิยโต, ปาราชิกํ วา สงฺฆาทิเสโส วา ปาจิตฺติยํ วาฯ ",
"pli-tv-bu-vb-ay1:3.1":	"คมนํ ปฏิชานาติ, นิสชฺชํ ปฏิชานาติ, อาปตฺตึ ปฏิชานาติ, อาปตฺติยา กาเรตพฺโพฯ ",
"pli-tv-bu-vb-ay1:3.2":	"คมนํ ปฏิชานาติ, นิสชฺชํ น ปฏิชานาติ, อาปตฺตึ ปฏิชานาติ, อาปตฺติยา กาเรตพฺโพฯ ",
"pli-tv-bu-vb-ay1:3.3":	"คมนํ ปฏิชานาติ, นิสชฺชํ ปฏิชานาติ, อาปตฺตึ น ปฏิชานาติ, นิสชฺชาย กาเรตพฺโพฯ ",
"pli-tv-bu-vb-ay1:3.4":	"คมนํ ปฏิชานาติ, นิสชฺชํ น ปฏิชานาติ, อาปตฺตึ น ปฏิชานาติ, น กาเรตพฺโพฯ ",
"pli-tv-bu-vb-ay1:3.5":	"คมนํ น ปฏิชานาติ, นิสชฺชํ ปฏิชานาติ, อาปตฺตึ ปฏิชานาติ, อาปตฺติยา กาเรตพฺโพฯ ",
"pli-tv-bu-vb-ay1:3.6":	"คมนํ น ปฏิชานาติ, นิสชฺชํ น ปฏิชานาติ, อาปตฺตึ ปฏิชานาติ, อาปตฺติยา กาเรตพฺโพฯ ",
"pli-tv-bu-vb-ay1:3.7":	"คมนํ น ปฏิชานาติ, นิสชฺชํ ปฏิชานาติ, อาปตฺตึ น ปฏิชานาติ, นิสชฺชาย กาเรตพฺโพฯ ",
"pli-tv-bu-vb-ay1:3.8":	"คมนํ น ปฏิชานาติ, นิสชฺชํ น ปฏิชานาติ, อาปตฺตึ น ปฏิชานาติ, น กาเรตพฺโพติฯ ",
"pli-tv-bu-vb-ay1:3.9":	"ปฐโม อนิยโต นิฏฺฐิโตฯ "
}	
