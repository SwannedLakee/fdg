{	
"pli-tv-bu-vb-pc49:0.1":	"เถรวาท วินย ",
"pli-tv-bu-vb-pc49:0.2":	"มหาวิภงฺค ",
"pli-tv-bu-vb-pc49:0.3":	"ปาจิตฺติยกณฺฑ ",
"pli-tv-bu-vb-pc49:0.4":	"อเจลกวคฺค ",
"pli-tv-bu-vb-pc49:0.5":	"๔๙ฯ เสนาวาสสิกฺขาปท ",
"pli-tv-bu-vb-pc49:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc49:1.2":	"เตน โข ปน สมเยน ฉพฺพคฺคิยา ภิกฺขู สติ กรณีเย เสนํ คนฺตฺวา อติเรกติรตฺตํ เสนาย วสนฺติฯ ",
"pli-tv-bu-vb-pc49:1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc49:1.4":	"“กถญฺหิ นาม สมณา สกฺยปุตฺติยา เสนาย วสิสฺสนฺติฯ ",
"pli-tv-bu-vb-pc49:1.5":	"อมฺหากมฺปิ อลาภา, อมฺหากมฺปิ ทุลฺลทฺธํ, เย มยํ อาชีวสฺส เหตุ ปุตฺตทารสฺส การณา เสนาย ปฏิวสามา”ติฯ ",
"pli-tv-bu-vb-pc49:1.6":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-pc49:1.7":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc49:1.8":	"“กถญฺหิ นาม ฉพฺพคฺคิยา ภิกฺขู อติเรกติรตฺตํ เสนาย วสิสฺสนฺตี”ติ …เป… ",
"pli-tv-bu-vb-pc49:1.9":	"“สจฺจํ กิร ตุเมฺห, ภิกฺขเว, อติเรกติรตฺตํ เสนาย วสถา”ติ? ",
"pli-tv-bu-vb-pc49:1.10":	"“สจฺจํ, ภควา”ติฯ ",
"pli-tv-bu-vb-pc49:1.11":	"วิครหิ พุทฺโธ ภควา …เป… ",
"pli-tv-bu-vb-pc49:1.12":	"กถญฺหิ นาม ตุเมฺห, โมฆปุริสา, อติเรกติรตฺตํ เสนาย วสิสฺสถฯ ",
"pli-tv-bu-vb-pc49:1.13":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc49:1.14":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc49:1.15.1":	"“สิยา จ ตสฺส ภิกฺขุโน โกจิเทว ปจฺจโย เสนํ คมนาย, ทิรตฺตติรตฺตํ เตน ภิกฺขุนา เสนาย วสิตพฺพํฯ ตโต เจ อุตฺตริ วเสยฺย, ปาจิตฺติยนฺ”ติฯ ",
"pli-tv-bu-vb-pc49:2.1.1":	"สิยา จ ตสฺส ภิกฺขุโน โกจิเทว ปจฺจโย เสนํ คมนายาติ ",
"pli-tv-bu-vb-pc49:2.1.2":	"สิยา ปจฺจโย สิยา กรณียํฯ ",
"pli-tv-bu-vb-pc49:2.1.3":	"ทิรตฺตติรตฺตํ เตน ภิกฺขุนา เสนาย วสิตพฺพนฺติ ",
"pli-tv-bu-vb-pc49:2.1.4":	"เทฺวติโสฺส รตฺติโย วสิตพฺพํฯ ",
"pli-tv-bu-vb-pc49:2.1.5":	"ตโต เจ อุตฺตริ วเสยฺยาติ ",
"pli-tv-bu-vb-pc49:2.1.6":	"จตุตฺเถ ทิวเส อตฺถงฺคเต สูริเย เสนาย วสติ, อาปตฺติ ปาจิตฺติยสฺสฯ ",
"pli-tv-bu-vb-pc49:2.2.1":	"อติเรกติรตฺเต อติเรกสญฺญี เสนาย วสติ, อาปตฺติ ปาจิตฺติยสฺสฯ ",
"pli-tv-bu-vb-pc49:2.2.2":	"อติเรกติรตฺเต เวมติโก เสนาย วสติ, อาปตฺติ ปาจิตฺติยสฺสฯ ",
"pli-tv-bu-vb-pc49:2.2.3":	"อติเรกติรตฺเต อูนกสญฺญี เสนาย วสติ, อาปตฺติ ปาจิตฺติยสฺสฯ ",
"pli-tv-bu-vb-pc49:2.2.4":	"อูนกติรตฺเต อติเรกสญฺญี, อาปตฺติ ทุกฺกฏสฺสฯ ",
"pli-tv-bu-vb-pc49:2.2.5":	"อูนกติรตฺเต เวมติโก, อาปตฺติ ทุกฺกฏสฺสฯ ",
"pli-tv-bu-vb-pc49:2.2.6":	"อูนกติรตฺเต อูนกสญฺญี, อนาปตฺติฯ ",
"pli-tv-bu-vb-pc49:2.3.1":	"อนาปตฺติ—",
"pli-tv-bu-vb-pc49:2.3.2":	"เทฺวติโสฺส รตฺติโย วสติ, ",
"pli-tv-bu-vb-pc49:2.3.3":	"อูนกเทฺวติโสฺส รตฺติโย วสติ, ",
"pli-tv-bu-vb-pc49:2.3.4":	"เทฺว รตฺติโย วสิตฺวา ตติยาย รตฺติยา ปุรารุณา นิกฺขมิตฺวา ปุน วสติ, ",
"pli-tv-bu-vb-pc49:2.3.5":	"คิลาโน วสติ, ",
"pli-tv-bu-vb-pc49:2.3.6":	"คิลานสฺส กรณีเยน วสติ, ",
"pli-tv-bu-vb-pc49:2.3.7":	"เสนา วา ปฏิเสนาย รุทฺธา โหติ, ",
"pli-tv-bu-vb-pc49:2.3.8":	"เกนจิ ปลิพุทฺโธ โหติ, ",
"pli-tv-bu-vb-pc49:2.3.9":	"อาปทาสุ, ",
"pli-tv-bu-vb-pc49:2.3.10":	"อุมฺมตฺตกสฺส, ",
"pli-tv-bu-vb-pc49:2.3.11":	"อาทิกมฺมิกสฺสาติฯ ",
"pli-tv-bu-vb-pc49:2.3.12":	"เสนาวาสสิกฺขาปทํ นิฏฺฐิตํ นวมํฯ "
}	
