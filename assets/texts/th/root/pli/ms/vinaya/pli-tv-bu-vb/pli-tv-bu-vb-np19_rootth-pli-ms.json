{	
"pli-tv-bu-vb-np19:0.1":	"เถรวาท วินย ",
"pli-tv-bu-vb-np19:0.2":	"มหาวิภงฺค ",
"pli-tv-bu-vb-np19:0.3":	"นิสฺสคฺคิยกณฺฑ ",
"pli-tv-bu-vb-np19:0.4":	"โกสิยวคฺค ",
"pli-tv-bu-vb-np19:0.5":	"๑๙ฯ รูปิยสํโวหารสิกฺขาปท ",
"pli-tv-bu-vb-np19:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-np19:1.2":	"เตน โข ปน สมเยน ฉพฺพคฺคิยา ภิกฺขู นานปฺปการกํ รูปิยสํโวหารํ สมาปชฺชนฺติฯ ",
"pli-tv-bu-vb-np19:1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-np19:1.4":	"“กถญฺหิ นาม สมณา สกฺยปุตฺติยา นานปฺปการกํ รูปิยสํโวหารํ สมาปชฺชิสฺสนฺติ, เสยฺยถาปิ คิหี กามโภคิโน”ติฯ ",
"pli-tv-bu-vb-np19:1.5":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-np19:1.6":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-np19:1.7":	"“กถญฺหิ นาม ฉพฺพคฺคิยา ภิกฺขู นานปฺปการกํ รูปิยสํโวหารํ สมาปชฺชิสฺสนฺตี”ติฯ ",
"pli-tv-bu-vb-np19:1.8":	"อถ โข เต ภิกฺขู ฉพฺพคฺคิเย ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
"pli-tv-bu-vb-np19:1.9":	"“สจฺจํ กิร ตุเมฺห, ภิกฺขเว, นานปฺปการกํ รูปิยสํโวหารํ สมาปชฺชถา”ติ? ",
"pli-tv-bu-vb-np19:1.10":	"“สจฺจํ, ภควา”ติฯ ",
"pli-tv-bu-vb-np19:1.11":	"วิครหิ พุทฺโธ ภควา …เป… ",
"pli-tv-bu-vb-np19:1.12":	"กถญฺหิ นาม ตุเมฺห, โมฆปุริสา, นานปฺปการกํ รูปิยสํโวหารํ สมาปชฺชิสฺสถฯ ",
"pli-tv-bu-vb-np19:1.13":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-np19:1.14":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-np19:1.15.1":	"“โย ปน ภิกฺขุ นานปฺปการกํ รูปิยสํโวหารํ สมาปชฺเชยฺย, นิสฺสคฺคิยํ ปาจิตฺติยนฺ”ติฯ ",
"pli-tv-bu-vb-np19:2.1":	"โย ปนาติ ",
"pli-tv-bu-vb-np19:2.2":	"โย ยาทิโส …เป… ",
"pli-tv-bu-vb-np19:2.3":	"ภิกฺขูติ ",
"pli-tv-bu-vb-np19:2.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-np19:2.5":	"นานปฺปการกํ นาม ",
"pli-tv-bu-vb-np19:2.6":	"กตมฺปิ อกตมฺปิ กตากตมฺปิฯ ",
"pli-tv-bu-vb-np19:2.7":	"กตํ นาม ",
"pli-tv-bu-vb-np19:2.8":	"สีสูปคํ คีวูปคํ หตฺถูปคํ ปาทูปคํ กฏูปคํฯ ",
"pli-tv-bu-vb-np19:2.9":	"อกตํ นาม ",
"pli-tv-bu-vb-np19:2.10":	"ฆนกตํ วุจฺจติฯ ",
"pli-tv-bu-vb-np19:2.11":	"กตากตํ นาม ",
"pli-tv-bu-vb-np19:2.12":	"ตทุภยํฯ ",
"pli-tv-bu-vb-np19:2.13":	"รูปิยํ นาม ",
"pli-tv-bu-vb-np19:2.14":	"สตฺถุวณฺโณ กหาปโณ, โลหมาสโก, ทารุมาสโก, ชตุมาสโก เย โวหารํ คจฺฉนฺติฯ ",
"pli-tv-bu-vb-np19:2.15":	"สมาปชฺเชยฺยาติ ",
"pli-tv-bu-vb-np19:2.16":	"กเตน กตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np19:2.17":	"กเตน อกตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np19:2.18":	"กเตน กตากตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np19:2.19":	"อกเตน กตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np19:2.20":	"อกเตน อกตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np19:2.21":	"อกเตน กตากตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np19:2.22":	"กตากเตน กตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np19:2.23":	"กตากเตน อกตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np19:2.24":	"กตากเตน กตากตํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np19:2.25":	"สงฺฆมชฺเฌ นิสฺสชฺชิตพฺพํฯ ",
"pli-tv-bu-vb-np19:2.26":	"เอวญฺจ ปน, ภิกฺขเว, นิสฺสชฺชิตพฺพํฯ ",
"pli-tv-bu-vb-np19:2.27":	"เตน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-bu-vb-np19:2.28":	"“อหํ, ภนฺเต, นานปฺปการกํ รูปิยสํโวหารํ สมาปชฺชึฯ ",
"pli-tv-bu-vb-np19:2.29":	"อิทํ เม นิสฺสคฺคิยํฯ ",
"pli-tv-bu-vb-np19:2.30":	"อิมาหํ สงฺฆสฺส นิสฺสชฺชามี”ติฯ ",
"pli-tv-bu-vb-np19:2.31":	"นิสฺสชฺชิตฺวา อาปตฺติ เทเสตพฺพาฯ ",
"pli-tv-bu-vb-np19:2.32":	"พฺยตฺเตน ภิกฺขุนา ปฏิพเลน อาปตฺติ ปฏิคฺคเหตพฺพาฯ ",
"pli-tv-bu-vb-np19:2.33":	"สเจ ตตฺถ อาคจฺฉติ อารามิโก วา อุปาสโก วา โส วตฺตพฺโพ—",
"pli-tv-bu-vb-np19:2.34":	"“อาวุโส, อิมํ ชานาหี”ติฯ ",
"pli-tv-bu-vb-np19:2.35":	"สเจ โส ภณติ—",
"pli-tv-bu-vb-np19:2.36":	"“อิมินา กึ อาหริยฺยตู”ติ, ",
"pli-tv-bu-vb-np19:2.37":	"น วตฺตพฺโพ—",
"pli-tv-bu-vb-np19:2.38":	"“อิมํ วา อิมํ วา อาหรา”ติฯ ",
"pli-tv-bu-vb-np19:2.39":	"กปฺปิยํ อาจิกฺขิตพฺพํ—",
"pli-tv-bu-vb-np19:2.40":	"สปฺปิ วา เตลํ วา มธุ วา ผาณิตํ วาฯ ",
"pli-tv-bu-vb-np19:2.41":	"สเจ โส เตน ปริวตฺเตตฺวา กปฺปิยํ อาหรติ, รูปิยเจตาปกํ ฐเปตฺวา, สพฺเพเหว ปริภุญฺชิตพฺพํฯ ",
"pli-tv-bu-vb-np19:2.42":	"เอวญฺเจตํ ลเภถ, อิจฺเจตํ กุสลํ; ",
"pli-tv-bu-vb-np19:2.43":	"โน เจ ลเภถ, โส วตฺตพฺโพ—",
"pli-tv-bu-vb-np19:2.44":	"“อาวุโส, อิมํ ฉฑฺเฑหี”ติฯ ",
"pli-tv-bu-vb-np19:2.45":	"สเจ โส ฉฑฺเฑติ, อิจฺเจตํ กุสลํ; ",
"pli-tv-bu-vb-np19:2.46":	"โน เจ ฉฑฺเฑติ, ปญฺจหงฺเคหิ สมนฺนาคโต ภิกฺขุ รูปิยฉฑฺฑโก สมฺมนฺนิตพฺโพ—",
"pli-tv-bu-vb-np19:2.47":	"โย น ฉนฺทาคตึ คจฺเฉยฺย, น โทสาคตึ คจฺเฉยฺย, น โมหาคตึ คจฺเฉยฺย, น ภยาคตึ คจฺเฉยฺย, ฉฑฺฑิตาฉฑฺฑิตญฺจ ชาเนยฺยฯ ",
"pli-tv-bu-vb-np19:2.48":	"“เอวญฺจ ปน, ภิกฺขเว, สมฺมนฺนิตพฺโพฯ ",
"pli-tv-bu-vb-np19:2.49":	"ปฐมํ ภิกฺขุ ยาจิตพฺโพฯ ",
"pli-tv-bu-vb-np19:2.50":	"ยาจิตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-bu-vb-np19:2.51":	"‘สุณาตุ เม, ภนฺเต, สงฺโฆฯ ",
"pli-tv-bu-vb-np19:2.52":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุํ รูปิยฉฑฺฑกํ สมฺมนฺเนยฺยฯ ",
"pli-tv-bu-vb-np19:2.53":	"เอสา ญตฺติฯ ",
"pli-tv-bu-vb-np19:2.54":	"สุณาตุ เม, ภนฺเต, สงฺโฆฯ ",
"pli-tv-bu-vb-np19:2.55":	"สงฺโฆ อิตฺถนฺนามํ ภิกฺขุํ รูปิยฉฑฺฑกํ สมฺมนฺนติฯ ",
"pli-tv-bu-vb-np19:2.56":	"ยสฺสายสฺมโต ขมติ อิตฺถนฺนามสฺส ภิกฺขุโน รูปิยฉฑฺฑกสฺส สมฺมุติ, โส ตุณฺหสฺส; ",
"pli-tv-bu-vb-np19:2.57":	"ยสฺส นกฺขมติ, โส ภาเสยฺยฯ ",
"pli-tv-bu-vb-np19:2.58":	"สมฺมโต สงฺเฆน อิตฺถนฺนาโม ภิกฺขุ รูปิยฉฑฺฑโกฯ ",
"pli-tv-bu-vb-np19:2.59":	"ขมติ สงฺฆสฺส, ตสฺมา ตุณฺหี, ",
"pli-tv-bu-vb-np19:2.60":	"เอวเมตํ ธารยามี’”ติฯ ",
"pli-tv-bu-vb-np19:2.61":	"เตน สมฺมเตน ภิกฺขุนา อนิมิตฺตํ กตฺวา ปาเตตพฺพํฯ ",
"pli-tv-bu-vb-np19:2.62":	"สเจ นิมิตฺตํ กตฺวา ปาเตติ, อาปตฺติ ทุกฺกฏสฺสฯ ",
"pli-tv-bu-vb-np19:2.63.1":	"รูปิเย รูปิยสญฺญี รูปิยํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np19:2.64":	"รูปิเย เวมติโก รูปิยํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np19:2.65":	"รูปิเย อรูปิยสญฺญี รูปิยํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np19:2.66":	"อรูปิเย รูปิยสญฺญี รูปิยํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np19:2.67":	"อรูปิเย เวมติโก รูปิยํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np19:2.68":	"อรูปิเย อรูปิยสญฺญี รูปิยํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np19:2.69":	"อรูปิเย รูปิยสญฺญี, อาปตฺติ ทุกฺกฏสฺสฯ ",
"pli-tv-bu-vb-np19:2.70":	"อรูปิเย เวมติโก, อาปตฺติ ทุกฺกฏสฺสฯ ",
"pli-tv-bu-vb-np19:2.71":	"อรูปิเย อรูปิยสญฺญี, อนาปตฺติฯ ",
"pli-tv-bu-vb-np19:2.72.1":	"อนาปตฺติ—",
"pli-tv-bu-vb-np19:2.73":	"อุมฺมตฺตกสฺส, ",
"pli-tv-bu-vb-np19:2.74":	"อาทิกมฺมิกสฺสาติฯ ",
"pli-tv-bu-vb-np19:2.75":	"รูปิยสํโวหารสิกฺขาปทํ นิฏฺฐิตํ นวมํฯ "
}	
