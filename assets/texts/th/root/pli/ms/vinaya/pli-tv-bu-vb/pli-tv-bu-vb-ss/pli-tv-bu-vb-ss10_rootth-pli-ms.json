{	
"pli-tv-bu-vb-ss10:0.1":	"เถรวาท วินย ",
"pli-tv-bu-vb-ss10:0.2":	"มหาวิภงฺค ",
"pli-tv-bu-vb-ss10:0.3":	"สงฺฆาทิเสสกณฺฑ ",
"pli-tv-bu-vb-ss10:0.4":	"๑๐ฯ สงฺฆเภทสิกฺขาปท ",
"pli-tv-bu-vb-ss10:1.1.1":	"เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
"pli-tv-bu-vb-ss10:1.1.2":	"อถ โข เทวทตฺโต เยน โกกาลิโก กฏโมทกติสฺสโก ขณฺฑเทวิยา ปุตฺโต สมุทฺททตฺโต เตนุปสงฺกมิ; อุปสงฺกมิตฺวา โกกาลิกํ กฏโมทกติสฺสกํ ขณฺฑเทวิยา ปุตฺตํ สมุทฺททตฺตํ เอตทโวจ—",
"pli-tv-bu-vb-ss10:1.1.3":	"“เอถ มยํ, อาวุโส, สมณสฺส โคตมสฺส สงฺฆเภทํ กริสฺสาม จกฺกเภทนฺ”ติฯ ",
"pli-tv-bu-vb-ss10:1.1.4":	"เอวํ วุตฺเต, โกกาลิโก เทวทตฺตํ เอตทโวจ—",
"pli-tv-bu-vb-ss10:1.1.5":	"“สมโณ โข, อาวุโส, โคตโม มหิทฺธิโก มหานุภาโวฯ ",
"pli-tv-bu-vb-ss10:1.1.6":	"กถํ มยํ สมณสฺส โคตมสฺส สงฺฆเภทํ กริสฺสาม จกฺกเภทนฺ”ติ? ",
"pli-tv-bu-vb-ss10:1.1.7":	"“เอถ มยํ, อาวุโส, สมณํ โคตมํ อุปสงฺกมิตฺวา ปญฺจ วตฺถูนิ ยาจิสฺสาม—",
"pli-tv-bu-vb-ss10:1.1.8":	"‘ภควา, ภนฺเต, อเนกปริยาเยน อปฺปิจฺฉสฺส สนฺตุฏฺฐสฺส สเลฺลขสฺส ธุตสฺส ปาสาทิกสฺส อปจยสฺส วีริยารมฺภสฺส วณฺณวาทีฯ ",
"pli-tv-bu-vb-ss10:1.1.9":	"อิมานิ, ภนฺเต, ปญฺจ วตฺถูนิ อเนกปริยาเยน อปฺปิจฺฉตาย สนฺตุฏฺฐิยา สเลฺลขาย ธุตตาย ปาสาทิกตาย อปจยาย วีริยารมฺภาย สํวตฺตนฺติฯ ",
"pli-tv-bu-vb-ss10:1.1.10":	"สาธุ, ภนฺเต, ภิกฺขู ",
"pli-tv-bu-vb-ss10:1.1.11":	"ยาวชีวํ อารญฺญิกา อสฺสุ; ",
"pli-tv-bu-vb-ss10:1.1.12":	"โย คามนฺตํ โอสเรยฺย, วชฺชํ นํ ผุเสยฺยฯ ",
"pli-tv-bu-vb-ss10:1.1.13":	"ยาวชีวํ ปิณฺฑปาติกา อสฺสุ; ",
"pli-tv-bu-vb-ss10:1.1.14":	"โย นิมนฺตนํ สาทิเยยฺย, วชฺชํ นํ ผุเสยฺยฯ ",
"pli-tv-bu-vb-ss10:1.1.15":	"ยาวชีวํ ปํสุกูลิกา อสฺสุ; ",
"pli-tv-bu-vb-ss10:1.1.16":	"โย คหปติจีวรํ สาทิเยยฺย, วชฺชํ นํ ผุเสยฺยฯ ",
"pli-tv-bu-vb-ss10:1.1.17":	"ยาวชีวํ รุกฺขมูลิกา อสฺสุ; ",
"pli-tv-bu-vb-ss10:1.1.18":	"โย ฉนฺนํ อุปคจฺเฉยฺย, วชฺชํ นํ ผุเสยฺยฯ ",
"pli-tv-bu-vb-ss10:1.1.19":	"ยาวชีวํ มจฺฉมํสํ น ขาเทยฺยุํ; ",
"pli-tv-bu-vb-ss10:1.1.20":	"โย มจฺฉมํสํ ขาเทยฺย, วชฺชํ นํ ผุเสยฺยา’ติฯ ",
"pli-tv-bu-vb-ss10:1.1.21":	"อิมานิ สมโณ โคตโม นานุชานิสฺสติฯ ",
"pli-tv-bu-vb-ss10:1.1.22":	"เต มยํ อิเมหิ ปญฺจหิ วตฺถูหิ ชนํ สญฺญาเปสฺสามาติฯ ",
"pli-tv-bu-vb-ss10:1.1.23":	"สกฺกา โข, อาวุโส, อิเมหิ ปญฺจหิ วตฺถูหิ สมณสฺส โคตมสฺส สงฺฆเภโท กาตุํ จกฺกเภโทฯ ",
"pli-tv-bu-vb-ss10:1.1.24":	"ลูขปสนฺนา หิ, อาวุโส, มนุสฺสา”ติฯ ",
"pli-tv-bu-vb-ss10:1.2.1":	"อถ โข เทวทตฺโต สปริโส เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"pli-tv-bu-vb-ss10:1.2.2":	"เอกมนฺตํ นิสินฺโน โข เทวทตฺโต ภควนฺตํ เอตทโวจ—",
"pli-tv-bu-vb-ss10:1.2.3":	"“ภควา, ภนฺเต, อเนกปริยาเยน อปฺปิจฺฉสฺส …เป… ",
"pli-tv-bu-vb-ss10:1.2.4":	"วีริยารมฺภสฺส วณฺณวาทีฯ ",
"pli-tv-bu-vb-ss10:1.2.5":	"อิมานิ, ภนฺเต, ปญฺจ วตฺถูนิ อเนกปริยาเยน อปฺปิจฺฉตาย …เป… ",
"pli-tv-bu-vb-ss10:1.2.6":	"วีริยารมฺภาย สํวตฺตนฺติฯ ",
"pli-tv-bu-vb-ss10:1.2.7":	"สาธุ, ภนฺเต, ภิกฺขู ยาวชีวํ อารญฺญิกา อสฺสุ; ",
"pli-tv-bu-vb-ss10:1.2.8":	"โย คามนฺตํ โอสเรยฺย วชฺชํ นํ ผุเสยฺย …เป… ",
"pli-tv-bu-vb-ss10:1.2.9":	"ยาวชีวํ มจฺฉมํสํ น ขาเทยฺยุํ, โย มจฺฉมํสํ ขาเทยฺย วชฺชํ นํ ผุเสยฺยา”ติฯ ",
"pli-tv-bu-vb-ss10:1.2.10":	"“อลํ, เทวทตฺต, ",
"pli-tv-bu-vb-ss10:1.2.11":	"โย อิจฺฉติ อารญฺญิโก โหตุ, โย อิจฺฉติ คามนฺเต วิหรตุ; ",
"pli-tv-bu-vb-ss10:1.2.12":	"โย อิจฺฉติ ปิณฺฑปาติโก โหตุ, โย อิจฺฉติ นิมนฺตนํ สาทิยตุ; ",
"pli-tv-bu-vb-ss10:1.2.13":	"โย อิจฺฉติ ปํสุกูลิโก โหตุ, โย อิจฺฉติ คหปติจีวรํ สาทิยตุฯ ",
"pli-tv-bu-vb-ss10:1.2.14":	"อฏฺฐมาเส โข มยา, เทวทตฺต, รุกฺขมูลเสนาสนํ อนุญฺญาตํ, ติโกฏิปริสุทฺธํ มจฺฉมํสํ—",
"pli-tv-bu-vb-ss10:1.2.15":	"อทิฏฺฐํ อสุตํ อปริสงฺกิตนฺ”ติฯ ",
"pli-tv-bu-vb-ss10:1.2.16":	"อถ โข เทวทตฺโต—",
"pli-tv-bu-vb-ss10:1.2.17":	"“น ภควา อิมานิ ปญฺจ วตฺถูนิ อนุชานาตี”ติ หฏฺโฐ อุทคฺโค สปริโส อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
"pli-tv-bu-vb-ss10:1.2.18":	"อถ โข เทวทตฺโต สปริโส ราชคหํ ปวิสิตฺวา ปญฺจหิ วตฺถูหิ ชนํ สญฺญาเปสิ—",
"pli-tv-bu-vb-ss10:1.2.19":	"“มยํ, อาวุโส, สมณํ โคตมํ อุปสงฺกมิตฺวา ปญฺจ วตฺถูนิ ยาจิมฺหา—",
"pli-tv-bu-vb-ss10:1.2.20":	"‘ภควา, ภนฺเต, อเนกปริยาเยน อปฺปิจฺฉสฺส สนฺตุฏฺฐสฺส สเลฺลขสฺส ธุตสฺส ปาสาทิกสฺส อปจยสฺส วีริยารมฺภสฺส วณฺณวาทีฯ ",
"pli-tv-bu-vb-ss10:1.2.21":	"อิมานิ, ภนฺเต, ปญฺจ วตฺถูนิ อเนกปริยาเยน อปฺปิจฺฉตาย สนฺตุฏฺฐิยา สเลฺลขาย ธุตตาย ปาสาทิกตาย อปจยาย วีริยารมฺภาย สํวตฺตนฺติฯ ",
"pli-tv-bu-vb-ss10:1.2.22":	"สาธุ, ภนฺเต, ภิกฺขู ยาวชีวํ อารญฺญิกา อสฺสุ; ",
"pli-tv-bu-vb-ss10:1.2.23":	"โย คามนฺตํ โอสเรยฺย, วชฺชํ นํ ผุเสยฺยฯ ",
"pli-tv-bu-vb-ss10:1.2.24":	"ยาวชีวํ ปิณฺฑปาติกา อสฺสุ; ",
"pli-tv-bu-vb-ss10:1.2.25":	"โย นิมนฺตนํ สาทิเยยฺย, วชฺชํ นํ ผุเสยฺยฯ ",
"pli-tv-bu-vb-ss10:1.2.26":	"ยาวชีวํ ปํสุกูลิกา อสฺสุ; ",
"pli-tv-bu-vb-ss10:1.2.27":	"โย คหปติจีวรํ สาทิเยยฺย, วชฺชํ นํ ผุเสยฺยฯ ",
"pli-tv-bu-vb-ss10:1.2.28":	"ยาวชีวํ รุกฺขมูลิกา อสฺสุ; ",
"pli-tv-bu-vb-ss10:1.2.29":	"โย ฉนฺนํ อุปคจฺเฉยฺย, วชฺชํ นํ ผุเสยฺยฯ ",
"pli-tv-bu-vb-ss10:1.2.30":	"ยาวชีวํ มจฺฉมํสํ น ขาเทยฺยุํ; ",
"pli-tv-bu-vb-ss10:1.2.31":	"โย มจฺฉมํสํ ขาเทยฺย, วชฺชํ นํ ผุเสยฺยา’ติฯ ",
"pli-tv-bu-vb-ss10:1.2.32":	"อิมานิ สมโณ โคตโม นานุชานาติฯ ",
"pli-tv-bu-vb-ss10:1.2.33":	"เต มยํ อิเมหิ ปญฺจหิ วตฺถูหิ สมาทาย วตฺตามา”ติฯ ",
"pli-tv-bu-vb-ss10:1.3.1":	"ตตฺถ เย เต มนุสฺสา อสฺสทฺธา อปฺปสนฺนา ทุพฺพุทฺธิโน เต เอวมาหํสุ—",
"pli-tv-bu-vb-ss10:1.3.2":	"“อิเม โข สมณา สกฺยปุตฺติยา ธุตา สเลฺลขวุตฺติโน, ",
"pli-tv-bu-vb-ss10:1.3.3":	"สมโณ ปน โคตโม พาหุลฺลิโก พาหุลฺลาย เจเตตี”ติฯ ",
"pli-tv-bu-vb-ss10:1.3.4":	"เย ปน เต มนุสฺสา สทฺธา ปสนฺนา ปณฺฑิตา พฺยตฺตา พุทฺธิมนฺโต เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-ss10:1.3.5":	"“กถญฺหิ นาม เทวทตฺโต ภควโต สงฺฆเภทาย ปรกฺกมิสฺสติ จกฺกเภทายา”ติฯ ",
"pli-tv-bu-vb-ss10:1.3.6":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-ss10:1.3.7":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-ss10:1.3.8":	"“กถญฺหิ นาม เทวทตฺโต สงฺฆเภทาย ปรกฺกมิสฺสติ จกฺกเภทายา”ติฯ ",
"pli-tv-bu-vb-ss10:1.3.9":	"อถ โข เต ภิกฺขู เทวทตฺตํ อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
"pli-tv-bu-vb-ss10:1.3.10":	"“สจฺจํ กิร ตฺวํ, เทวทตฺต, สงฺฆเภทาย ปรกฺกมสิ จกฺกเภทายา”ติ? ",
"pli-tv-bu-vb-ss10:1.3.11":	"“สจฺจํ, ภควา”ติฯ ",
"pli-tv-bu-vb-ss10:1.3.12":	"วิครหิ พุทฺโธ ภควา …เป… ",
"pli-tv-bu-vb-ss10:1.3.13":	"กถญฺหิ นาม ตฺวํ, โมฆปุริส, สงฺฆเภทาย ปรกฺกมิสฺสสิ จกฺกเภทายฯ ",
"pli-tv-bu-vb-ss10:1.3.14":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-bu-vb-ss10:1.3.15":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-ss10:1.3.16.1":	"“โย ปน ภิกฺขุ สมคฺคสฺส สงฺฆสฺส เภทาย ปรกฺกเมยฺย, เภทนสํวตฺตนิกํ วา อธิกรณํ สมาทาย ปคฺคยฺห ติฏฺเฐยฺย, โส ภิกฺขุ ภิกฺขูหิ เอวมสฺส วจนีโย—",
"pli-tv-bu-vb-ss10:1.3.17":	"‘มายสฺมา สมคฺคสฺส สงฺฆสฺส เภทาย ปรกฺกมิ, เภทนสํวตฺตนิกํ วา อธิกรณํ สมาทาย ปคฺคยฺห อฏฺฐาสิฯ ",
"pli-tv-bu-vb-ss10:1.3.18":	"สเมตายสฺมา สงฺเฆนฯ สมคฺโค หิ สงฺโฆ สมฺโมทมาโน อวิวทมาโน เอกุทฺเทโส ผาสุ วิหรตี’ติฯ ",
"pli-tv-bu-vb-ss10:1.3.19":	"เอวญฺจ โส ภิกฺขุ ภิกฺขูหิ วุจฺจมาโน ตเถว ปคฺคเณฺหยฺย, โส ภิกฺขุ ภิกฺขูหิ ยาวตติยํ สมนุภาสิตพฺโพ ตสฺส ปฏินิสฺสคฺคายฯ ",
"pli-tv-bu-vb-ss10:1.3.20":	"ยาวตติยญฺเจ สมนุภาสิยมาโน ตํ ปฏินิสฺสชฺเชยฺย, อิจฺเจตํ กุสลํ; ",
"pli-tv-bu-vb-ss10:1.3.21":	"โน เจ ปฏินิสฺสชฺเชยฺย, สงฺฆาทิเสโส”ติฯ ",
"pli-tv-bu-vb-ss10:2.1":	"โย ปนาติ ",
"pli-tv-bu-vb-ss10:2.2":	"โย ยาทิโส …เป… ",
"pli-tv-bu-vb-ss10:2.3":	"ภิกฺขูติ ",
"pli-tv-bu-vb-ss10:2.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-ss10:2.5":	"สมคฺโค นาม สงฺโฆ ",
"pli-tv-bu-vb-ss10:2.6":	"สมานสํวาสโก สมานสีมายํ ฐิโตฯ ",
"pli-tv-bu-vb-ss10:2.7":	"เภทาย ปรกฺกเมยฺยาติ—",
"pli-tv-bu-vb-ss10:2.8":	"“กถํ อิเม นานา อสฺสุ, วินา อสฺสุ, วคฺคา อสฺสู”ติ ปกฺขํ ปริเยสติ, คณํ พนฺธติฯ ",
"pli-tv-bu-vb-ss10:2.9":	"เภทนสํวตฺตนิกํ วา อธิกรณนฺติ ",
"pli-tv-bu-vb-ss10:2.10":	"อฏฺฐารสเภทกรวตฺถูนิฯ ",
"pli-tv-bu-vb-ss10:2.11":	"สมาทายาติ ",
"pli-tv-bu-vb-ss10:2.12":	"อาทายฯ ",
"pli-tv-bu-vb-ss10:2.13":	"ปคฺคยฺหาติ ",
"pli-tv-bu-vb-ss10:2.14":	"ทีเปยฺยฯ ",
"pli-tv-bu-vb-ss10:2.15":	"ติฏฺเฐยฺยาติ ",
"pli-tv-bu-vb-ss10:2.16":	"น ปฏินิสฺสชฺเชยฺยฯ ",
"pli-tv-bu-vb-ss10:2.17":	"โส ภิกฺขูติ ",
"pli-tv-bu-vb-ss10:2.18":	"โย โส สงฺฆเภทโก ภิกฺขุฯ ",
"pli-tv-bu-vb-ss10:2.19":	"ภิกฺขูหีติ ",
"pli-tv-bu-vb-ss10:2.20":	"อญฺเญหิ ภิกฺขูหิฯ เย ปสฺสนฺติ, เย สุณนฺติ, เตหิ วตฺตพฺโพ—",
"pli-tv-bu-vb-ss10:2.21":	"“มายสฺมา สมคฺคสฺส สงฺฆสฺส เภทาย ปรกฺกมิ, เภทนสํวตฺตนิกํ วา อธิกรณํ สมาทาย ปคฺคยฺห อฏฺฐาสิฯ ",
"pli-tv-bu-vb-ss10:2.22":	"สเมตายสฺมา สงฺเฆนฯ ",
"pli-tv-bu-vb-ss10:2.23":	"สมคฺโค หิ สงฺโฆ สมฺโมทมาโน อวิวทมาโน เอกุทฺเทโส ผาสุ วิหรตี”ติฯ ",
"pli-tv-bu-vb-ss10:2.24":	"ทุติยมฺปิ วตฺตพฺโพฯ ",
"pli-tv-bu-vb-ss10:2.25":	"ตติยมฺปิ วตฺตพฺโพฯ ",
"pli-tv-bu-vb-ss10:2.26":	"สเจ ปฏินิสฺสชฺชติ, อิจฺเจตํ กุสลํ; ",
"pli-tv-bu-vb-ss10:2.27":	"โน เจ ปฏินิสฺสชฺชติ, อาปตฺติ ทุกฺกฏสฺสฯ ",
"pli-tv-bu-vb-ss10:2.28":	"สุตฺวา น วทนฺติ, อาปตฺติ ทุกฺกฏสฺสฯ ",
"pli-tv-bu-vb-ss10:2.29":	"โส ภิกฺขุ สงฺฆมชฺฌมฺปิ อากฑฺฒิตฺวา วตฺตพฺโพ—",
"pli-tv-bu-vb-ss10:2.30":	"“มายสฺมา สมคฺคสฺส สงฺฆสฺส เภทาย ปรกฺกมิ, เภทนสํวตฺตนิกํ วา อธิกรณํ สมาทาย ปคฺคยฺห อฏฺฐาสิฯ ",
"pli-tv-bu-vb-ss10:2.31":	"สเมตายสฺมา สงฺเฆนฯ ",
"pli-tv-bu-vb-ss10:2.32":	"สมคฺโค หิ สงฺโฆ สมฺโมทมาโน อวิวทมาโน เอกุทฺเทโส ผาสุ วิหรตี”ติฯ ",
"pli-tv-bu-vb-ss10:2.33":	"ทุติยมฺปิ วตฺตพฺโพฯ ",
"pli-tv-bu-vb-ss10:2.34":	"ตติยมฺปิ วตฺตพฺโพฯ ",
"pli-tv-bu-vb-ss10:2.35":	"สเจ ปฏินิสฺสชฺชติ, อิจฺเจตํ กุสลํ; ",
"pli-tv-bu-vb-ss10:2.36":	"โน เจ ปฏินิสฺสชฺชติ, อาปตฺติ ทุกฺกฏสฺสฯ ",
"pli-tv-bu-vb-ss10:2.37":	"โส ภิกฺขุ สมนุภาสิตพฺโพ—",
"pli-tv-bu-vb-ss10:2.38":	"“เอวญฺจ ปน, ภิกฺขเว, สมนุภาสิตพฺโพฯ ",
"pli-tv-bu-vb-ss10:2.39":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-bu-vb-ss10:2.40":	"‘สุณาตุ เม, ภนฺเต, สงฺโฆฯ ",
"pli-tv-bu-vb-ss10:2.41":	"อยํ อิตฺถนฺนาโม ภิกฺขุ สมคฺคสฺส สงฺฆสฺส เภทาย ปรกฺกมติฯ ",
"pli-tv-bu-vb-ss10:2.42":	"โส ตํ วตฺถุํ น ปฏินิสฺสชฺชติฯ ",
"pli-tv-bu-vb-ss10:2.43":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุํ สมนุภาเสยฺย ตสฺส วตฺถุสฺส ปฏินิสฺสคฺคายฯ ",
"pli-tv-bu-vb-ss10:2.44":	"เอสา ญตฺติฯ ",
"pli-tv-bu-vb-ss10:2.45":	"สุณาตุ เม, ภนฺเต, สงฺโฆฯ ",
"pli-tv-bu-vb-ss10:2.46":	"อยํ อิตฺถนฺนาโม ภิกฺขุ สมคฺคสฺส สงฺฆสฺส เภทาย ปรกฺกมติฯ ",
"pli-tv-bu-vb-ss10:2.47":	"โส ตํ วตฺถุํ น ปฏินิสฺสชฺชติฯ ",
"pli-tv-bu-vb-ss10:2.48":	"สงฺโฆ อิตฺถนฺนามํ ภิกฺขุํ สมนุภาสติ ตสฺส วตฺถุสฺส ปฏินิสฺสคฺคายฯ ",
"pli-tv-bu-vb-ss10:2.49":	"ยสฺสายสฺมโต ขมติ อิตฺถนฺนามสฺส ภิกฺขุโน สมนุภาสนา ตสฺส วตฺถุสฺส ปฏินิสฺสคฺคาย, โส ตุณฺหสฺส; ",
"pli-tv-bu-vb-ss10:2.50":	"ยสฺส นกฺขมติ, โส ภาเสยฺยฯ ",
"pli-tv-bu-vb-ss10:2.51":	"ทุติยมฺปิ เอตมตฺถํ วทามิ …เป… ",
"pli-tv-bu-vb-ss10:2.52":	"ตติยมฺปิ เอตมตฺถํ วทามิ—",
"pli-tv-bu-vb-ss10:2.53":	"สุณาตุ เม, ภนฺเต, สงฺโฆฯ ",
"pli-tv-bu-vb-ss10:2.54":	"อยํ อิตฺถนฺนาโม ภิกฺขุ สมคฺคสฺส สงฺฆสฺส เภทาย ปรกฺกมติฯ ",
"pli-tv-bu-vb-ss10:2.55":	"โส ตํ วตฺถุํ น ปฏินิสฺสชฺชติฯ ",
"pli-tv-bu-vb-ss10:2.56":	"สงฺโฆ อิตฺถนฺนามํ ภิกฺขุํ สมนุภาสติ ตสฺส วตฺถุสฺส ปฏินิสฺสคฺคายฯ ",
"pli-tv-bu-vb-ss10:2.57":	"ยสฺสายสฺมโต ขมติ อิตฺถนฺนามสฺส ภิกฺขุโน สมนุภาสนา ตสฺส วตฺถุสฺส ปฏินิสฺสคฺคาย, โส ตุณฺหสฺส; ",
"pli-tv-bu-vb-ss10:2.58":	"ยสฺส นกฺขมติ, โส ภาเสยฺยฯ ",
"pli-tv-bu-vb-ss10:2.59":	"สมนุภฏฺโฐ สงฺเฆน อิตฺถนฺนาโม ภิกฺขุ ตสฺส วตฺถุสฺส ปฏินิสฺสคฺคายฯ ",
"pli-tv-bu-vb-ss10:2.60":	"ขมติ สงฺฆสฺส, ตสฺมา ตุณฺหี, ",
"pli-tv-bu-vb-ss10:2.61":	"เอวเมตํ ธารยามี’”ติฯ ",
"pli-tv-bu-vb-ss10:2.62":	"ญตฺติยา ทุกฺกฏํ, ",
"pli-tv-bu-vb-ss10:2.63":	"ทฺวีหิ กมฺมวาจาหิ ถุลฺลจฺจยา, ",
"pli-tv-bu-vb-ss10:2.64":	"กมฺมวาจาปริโยสาเน อาปตฺติ สงฺฆาทิเสสสฺสฯ ",
"pli-tv-bu-vb-ss10:2.65":	"สงฺฆาทิเสสํ อชฺฌาปชฺชนฺตสฺส ญตฺติยา ทุกฺกฏํ, ทฺวีหิ กมฺมวาจาหิ ถุลฺลจฺจยา ปฏิปฺปสฺสมฺภนฺติฯ ",
"pli-tv-bu-vb-ss10:2.66":	"สงฺฆาทิเสโสติ ",
"pli-tv-bu-vb-ss10:2.67":	"…เป… เตนปิ วุจฺจติ สงฺฆาทิเสโสติฯ ",
"pli-tv-bu-vb-ss10:3.1.1":	"ธมฺมกมฺเม ธมฺมกมฺมสญฺญี น ปฏินิสฺสชฺชติ, อาปตฺติ สงฺฆาทิเสสสฺสฯ ",
"pli-tv-bu-vb-ss10:3.1.2":	"ธมฺมกมฺเม เวมติโก น ปฏินิสฺสชฺชติ, อาปตฺติ สงฺฆาทิเสสสฺสฯ ",
"pli-tv-bu-vb-ss10:3.1.3":	"ธมฺมกมฺเม อธมฺมกมฺมสญฺญี น ปฏินิสฺสชฺชติ, อาปตฺติ สงฺฆาทิเสสสฺสฯ ",
"pli-tv-bu-vb-ss10:3.1.4":	"อธมฺมกมฺเม ธมฺมกมฺมสญฺญี, อาปตฺติ ทุกฺกฏสฺสฯ ",
"pli-tv-bu-vb-ss10:3.1.5":	"อธมฺมกมฺเม เวมติโก, อาปตฺติ ทุกฺกฏสฺสฯ ",
"pli-tv-bu-vb-ss10:3.1.6":	"อธมฺมกมฺเม อธมฺมกมฺมสญฺญี, อาปตฺติ ทุกฺกฏสฺสฯ ",
"pli-tv-bu-vb-ss10:3.2.1":	"อนาปตฺติ—",
"pli-tv-bu-vb-ss10:3.2.2":	"อสมนุภาสนฺตสฺส, ",
"pli-tv-bu-vb-ss10:3.2.3":	"ปฏินิสฺสชฺชนฺตสฺส, ",
"pli-tv-bu-vb-ss10:3.2.4":	"อุมฺมตฺตกสฺส, ",
"pli-tv-bu-vb-ss10:3.2.5":	"ขิตฺตจิตฺตสฺส, ",
"pli-tv-bu-vb-ss10:3.2.6":	"เวทนาฏฺฏสฺส, ",
"pli-tv-bu-vb-ss10:3.2.7":	"อาทิกมฺมิกสฺสาติฯ ",
"pli-tv-bu-vb-ss10:3.2.8":	"สงฺฆเภทสิกฺขาปทํ นิฏฺฐิตํ ทสมํฯ "
}	
