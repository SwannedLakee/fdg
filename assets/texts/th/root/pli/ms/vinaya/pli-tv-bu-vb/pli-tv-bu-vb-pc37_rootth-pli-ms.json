{	
"pli-tv-bu-vb-pc37:0.1":	"เถรวาท วินย ",
"pli-tv-bu-vb-pc37:0.2":	"มหาวิภงฺค ",
"pli-tv-bu-vb-pc37:0.3":	"ปาจิตฺติยกณฺฑ ",
"pli-tv-bu-vb-pc37:0.4":	"โภชนวคฺค ",
"pli-tv-bu-vb-pc37:0.5":	"๓๗ฯ วิกาลโภชนสิกฺขาปท ",
"pli-tv-bu-vb-pc37:1.1":	"เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
"pli-tv-bu-vb-pc37:1.2":	"เตน โข ปน สมเยน ราชคเห คิรคฺคสมชฺโช โหติฯ ",
"pli-tv-bu-vb-pc37:1.3":	"สตฺตรสวคฺคิยา ภิกฺขู คิรคฺคสมชฺชํ ทสฺสนาย อคมํสุฯ ",
"pli-tv-bu-vb-pc37:1.4":	"มนุสฺสา สตฺตรสวคฺคิเย ภิกฺขู ปสฺสิตฺวา นหาเปตฺวา วิลิมฺเปตฺวา โภเชตฺวา ขาทนียํ อทํสุฯ ",
"pli-tv-bu-vb-pc37:1.5":	"สตฺตรสวคฺคิยา ภิกฺขู ขาทนียํ อาทาย อารามํ คนฺตฺวา ฉพฺพคฺคิเย ภิกฺขู เอตทโวจุํ—",
"pli-tv-bu-vb-pc37:1.6":	"“คณฺหาถาวุโส, ขาทนียํ ขาทถา”ติฯ ",
"pli-tv-bu-vb-pc37:1.7":	"“กุโต ตุเมฺหหิ, อาวุโส, ขาทนียํ ลทฺธนฺ”ติ? ",
"pli-tv-bu-vb-pc37:1.8":	"สตฺตรสวคฺคิยา ภิกฺขู ฉพฺพคฺคิยานํ ภิกฺขูนํ เอตมตฺถํ อาโรเจสุํฯ ",
"pli-tv-bu-vb-pc37:1.9":	"“กึ ปน ตุเมฺห, อาวุโส, วิกาเล โภชนํ ภุญฺชถา”ติ? ",
"pli-tv-bu-vb-pc37:1.10":	"“เอวมาวุโส”ติฯ ",
"pli-tv-bu-vb-pc37:1.11":	"ฉพฺพคฺคิยา ภิกฺขู อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc37:1.12":	"“กถญฺหิ นาม สตฺตรสวคฺคิยา ภิกฺขู วิกาเล โภชนํ ภุญฺชิสฺสนฺตี”ติฯ ",
"pli-tv-bu-vb-pc37:1.13":	"อถ โข ฉพฺพคฺคิยา ภิกฺขู ภิกฺขูนํ เอตมตฺถํ อาโรเจสุํฯ ",
"pli-tv-bu-vb-pc37:1.14":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc37:1.15":	"“กถญฺหิ นาม สตฺตรสวคฺคิยา ภิกฺขู วิกาเล โภชนํ ภุญฺชิสฺสนฺตี”ติ …เป… ",
"pli-tv-bu-vb-pc37:1.16":	"“สจฺจํ กิร ตุเมฺห, ภิกฺขเว, วิกาเล โภชนํ ภุญฺชถา”ติ? ",
"pli-tv-bu-vb-pc37:1.17":	"“สจฺจํ, ภควา”ติฯ ",
"pli-tv-bu-vb-pc37:1.18":	"วิครหิ พุทฺโธ ภควา …เป… ",
"pli-tv-bu-vb-pc37:1.19":	"กถญฺหิ นาม ตุเมฺห, โมฆปุริสา, วิกาเล โภชนํ ภุญฺชิสฺสถฯ ",
"pli-tv-bu-vb-pc37:1.20":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc37:1.21":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc37:1.22.1":	"“โย ปน ภิกฺขุ วิกาเล ขาทนียํ วา โภชนียํ วา ขาเทยฺย วา ภุญฺเชยฺย วา, ปาจิตฺติยนฺ”ติฯ ",
"pli-tv-bu-vb-pc37:2.1.1":	"โย ปนาติ ",
"pli-tv-bu-vb-pc37:2.1.2":	"โย ยาทิโส …เป… ",
"pli-tv-bu-vb-pc37:2.1.3":	"ภิกฺขูติ ",
"pli-tv-bu-vb-pc37:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc37:2.1.5":	"วิกาโล นาม ",
"pli-tv-bu-vb-pc37:2.1.6":	"มชฺฌนฺหิเก วีติวตฺเต ยาว อรุณุคฺคมนาฯ ",
"pli-tv-bu-vb-pc37:2.1.7":	"ขาทนียํ นาม ",
"pli-tv-bu-vb-pc37:2.1.8":	"ปญฺจ โภชนานิ—ยามกาลิกํ สตฺตาหกาลิกํ ยาวชีวิกํ ฐเปตฺวา อวเสสํ ขาทนียํ นามฯ ",
"pli-tv-bu-vb-pc37:2.1.9":	"โภชนียํ นาม ",
"pli-tv-bu-vb-pc37:2.1.10":	"ปญฺจ โภชนานิ—โอทโน, กุมฺมาโส, สตฺตุ, มจฺโฉ, มํสํฯ ",
"pli-tv-bu-vb-pc37:2.1.11":	"“ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
"pli-tv-bu-vb-pc37:2.1.12":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-bu-vb-pc37:2.2.1":	"วิกาเล วิกาลสญฺญี ขาทนียํ วา โภชนียํ วา ขาทติ วา ภุญฺชติ วา, อาปตฺติ ปาจิตฺติยสฺสฯ ",
"pli-tv-bu-vb-pc37:2.2.2":	"วิกาเล เวมติโก ขาทนียํ วา โภชนียํ วา ขาทติ วา ภุญฺชติ วา, อาปตฺติ ปาจิตฺติยสฺสฯ ",
"pli-tv-bu-vb-pc37:2.2.3":	"วิกาเล กาลสญฺญี ขาทนียํ วา โภชนียํ วา ขาทติ วา ภุญฺชติ วา, อาปตฺติ ปาจิตฺติยสฺสฯ ",
"pli-tv-bu-vb-pc37:2.2.4":	"ยามกาลิกํ สตฺตาหกาลิกํ ยาวชีวิกํ อาหารตฺถาย ปฏิคฺคณฺหาติ, อาปตฺติ ทุกฺกฏสฺสฯ ",
"pli-tv-bu-vb-pc37:2.2.5":	"อชฺโฌหาเร อชฺโฌหาเร อาปตฺติ ทุกฺกฏสฺสฯ ",
"pli-tv-bu-vb-pc37:2.2.6":	"กาเล วิกาลสญฺญี, อาปตฺติ ทุกฺกฏสฺสฯ ",
"pli-tv-bu-vb-pc37:2.2.7":	"กาเล เวมติโก, อาปตฺติ ทุกฺกฏสฺสฯ ",
"pli-tv-bu-vb-pc37:2.2.8":	"กาเล กาลสญฺญี, อนาปตฺติฯ ",
"pli-tv-bu-vb-pc37:2.3.1":	"อนาปตฺติ—",
"pli-tv-bu-vb-pc37:2.3.2":	"ยามกาลิกํ สตฺตาหกาลิกํ ยาวชีวิกํ สติ ปจฺจเย ปริภุญฺชติ, ",
"pli-tv-bu-vb-pc37:2.3.3":	"อุมฺมตฺตกสฺส, ",
"pli-tv-bu-vb-pc37:2.3.4":	"อาทิกมฺมิกสฺสาติฯ ",
"pli-tv-bu-vb-pc37:2.3.5":	"วิกาลโภชนสิกฺขาปทํ นิฏฺฐิตํ สตฺตมํฯ "
}	
