{	
"pli-tv-bu-vb-np26:0.1":	"เถรวาท วินย ",
"pli-tv-bu-vb-np26:0.2":	"มหาวิภงฺค ",
"pli-tv-bu-vb-np26:0.3":	"นิสฺสคฺคิยกณฺฑ ",
"pli-tv-bu-vb-np26:0.4":	"ปตฺตวคฺค ",
"pli-tv-bu-vb-np26:0.5":	"๒๖ฯ สุตฺตวิญฺญตฺติสิกฺขาปท ",
"pli-tv-bu-vb-np26:1.1":	"เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
"pli-tv-bu-vb-np26:1.2":	"เตน โข ปน สมเยน ฉพฺพคฺคิยา ภิกฺขู จีวรการสมเย พหุํ สุตฺตํ วิญฺญาเปสุํฯ ",
"pli-tv-bu-vb-np26:1.3":	"กเตปิ จีวเร พหุํ สุตฺตํ อวสิฏฺฐํ โหติฯ ",
"pli-tv-bu-vb-np26:1.4":	"อถ โข ฉพฺพคฺคิยานํ ภิกฺขูนํ เอตทโหสิ—",
"pli-tv-bu-vb-np26:1.5":	"“หนฺท มยํ, อาวุโส, อญฺญมฺปิ สุตฺตํ วิญฺญาเปตฺวา ตนฺตวาเยหิ จีวรํ วายาเปมา”ติฯ ",
"pli-tv-bu-vb-np26:1.6":	"อถ โข ฉพฺพคฺคิยา ภิกฺขู อญฺญมฺปิ สุตฺตํ วิญฺญาเปตฺวา ตนฺตวาเยหิ จีวรํ วายาเปสุํฯ ",
"pli-tv-bu-vb-np26:1.7":	"วีเตปิ จีวเร พหุํ สุตฺตํ อวสิฏฺฐํ โหติฯ ",
"pli-tv-bu-vb-np26:1.8":	"ทุติยมฺปิ โข ฉพฺพคฺคิยา ภิกฺขู อญฺญมฺปิ สุตฺตํ วิญฺญาเปตฺวา ตนฺตวาเยหิ จีวรํ วายาเปสุํฯ ",
"pli-tv-bu-vb-np26:1.9":	"วีเตปิ จีวเร พหุํ สุตฺตํ อวสิฏฺฐํ โหติฯ ",
"pli-tv-bu-vb-np26:1.10":	"ตติยมฺปิ โข ฉพฺพคฺคิยา ภิกฺขู อญฺญมฺปิ สุตฺตํ วิญฺญาเปตฺวา ตนฺตวาเยหิ จีวรํ วายาเปสุํฯ ",
"pli-tv-bu-vb-np26:1.11":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-np26:1.12":	"“กถญฺหิ นาม สมณา สกฺยปุตฺติยา สามํ สุตฺตํ วิญฺญาเปตฺวา ตนฺตวาเยหิ จีวรํ วายาเปสฺสนฺตี”ติฯ ",
"pli-tv-bu-vb-np26:1.13":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-np26:1.14":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-np26:1.15":	"“กถญฺหิ นาม ฉพฺพคฺคิยา ภิกฺขู สามํ สุตฺตํ วิญฺญาเปตฺวา ตนฺตวาเยหิ จีวรํ วายาเปสฺสนฺตี”ติฯ ",
"pli-tv-bu-vb-np26:1.16":	"อถ โข เต ภิกฺขู ฉพฺพคฺคิเย ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
"pli-tv-bu-vb-np26:1.17":	"“สจฺจํ กิร ตุเมฺห, ภิกฺขเว, สามํ สุตฺตํ วิญฺญาเปตฺวา ตนฺตวาเยหิ จีวรํ วายาเปถา”ติ? ",
"pli-tv-bu-vb-np26:1.18":	"“สจฺจํ, ภควา”ติฯ ",
"pli-tv-bu-vb-np26:1.19":	"วิครหิ พุทฺโธ ภควา …เป… ",
"pli-tv-bu-vb-np26:1.20":	"กถญฺหิ นาม ตุเมฺห, โมฆปุริสา, สามํ สุตฺตํ วิญฺญาเปตฺวา ตนฺตวาเยหิ จีวรํ วายาเปสฺสถฯ ",
"pli-tv-bu-vb-np26:1.21":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-np26:1.22":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-np26:1.23.1":	"“โย ปน ภิกฺขุ สามํ สุตฺตํ วิญฺญาเปตฺวา ตนฺตวาเยหิ จีวรํ วายาเปยฺย, นิสฺสคฺคิยํ ปาจิตฺติยนฺ”ติฯ ",
"pli-tv-bu-vb-np26:2.1":	"โย ปนาติ ",
"pli-tv-bu-vb-np26:2.2":	"โย ยาทิโส …เป… ",
"pli-tv-bu-vb-np26:2.3":	"ภิกฺขูติ ",
"pli-tv-bu-vb-np26:2.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-np26:2.5":	"สามนฺติ ",
"pli-tv-bu-vb-np26:2.6":	"สยํ วิญฺญาเปตฺวาฯ ",
"pli-tv-bu-vb-np26:2.7":	"สุตฺตํ นาม ",
"pli-tv-bu-vb-np26:2.8":	"ฉ สุตฺตานิ—",
"pli-tv-bu-vb-np26:2.9":	"โขมํ กปฺปาสิกํ โกเสยฺยํ กมฺพลํ สาณํ ภงฺคํฯ ",
"pli-tv-bu-vb-np26:2.10":	"ตนฺตวาเยหีติ ",
"pli-tv-bu-vb-np26:2.11":	"เปสกาเรหิ วายาเปติ, ปโยเค ปโยเค ทุกฺกฏํฯ ",
"pli-tv-bu-vb-np26:2.12":	"ปฏิลาเภน นิสฺสคฺคิยํ โหติฯ ",
"pli-tv-bu-vb-np26:2.13":	"นิสฺสชฺชิตพฺพํ สงฺฆสฺส วา คณสฺส วา ปุคฺคลสฺส วาฯ ",
"pli-tv-bu-vb-np26:2.14":	"เอวญฺจ ปน, ภิกฺขเว, นิสฺสชฺชิตพฺพํฯ ",
"pli-tv-bu-vb-np26:2.15":	"…เป… ",
"pli-tv-bu-vb-np26:2.16":	"“อิทํ เม, ภนฺเต, จีวรํ สามํ สุตฺตํ วิญฺญาเปตฺวา ตนฺตวาเยหิ วายาปิตํ นิสฺสคฺคิยํฯ ",
"pli-tv-bu-vb-np26:2.17":	"อิมาหํ สงฺฆสฺส นิสฺสชฺชามี”ติ …เป… ",
"pli-tv-bu-vb-np26:2.18":	"ทเทยฺยาติ …เป… ",
"pli-tv-bu-vb-np26:2.19":	"ทเทยฺยุนฺติ …เป… ",
"pli-tv-bu-vb-np26:2.20":	"อายสฺมโต ทมฺมีติฯ ",
"pli-tv-bu-vb-np26:2.21.1":	"วายาปิเต วายาปิตสญฺญี, นิสฺสคฺคิยํ ปาจิตฺติยํฯ ",
"pli-tv-bu-vb-np26:2.22":	"วายาปิเต เวมติโก, นิสฺสคฺคิยํ ปาจิตฺติยํฯ ",
"pli-tv-bu-vb-np26:2.23":	"วายาปิเต อวายาปิตสญฺญี, นิสฺสคฺคิยํ ปาจิตฺติยํฯ ",
"pli-tv-bu-vb-np26:2.24":	"อวายาปิเต วายาปิตสญฺญี, อาปตฺติ ทุกฺกฏสฺสฯ ",
"pli-tv-bu-vb-np26:2.25":	"อวายาปิเต เวมติโก, อาปตฺติ ทุกฺกฏสฺสฯ ",
"pli-tv-bu-vb-np26:2.26":	"อวายาปิเต อวายาปิตสญฺญี, อนาปตฺติฯ ",
"pli-tv-bu-vb-np26:2.27.1":	"อนาปตฺติ—",
"pli-tv-bu-vb-np26:2.28":	"จีวรํ สิพฺเพตุํ, ",
"pli-tv-bu-vb-np26:2.29":	"อาโยเค, ",
"pli-tv-bu-vb-np26:2.30":	"กายพนฺธเน, ",
"pli-tv-bu-vb-np26:2.31":	"อํสพทฺธเก, ",
"pli-tv-bu-vb-np26:2.32":	"ปตฺตตฺถวิกาย, ",
"pli-tv-bu-vb-np26:2.33":	"ปริสฺสาวเน, ",
"pli-tv-bu-vb-np26:2.34":	"ญาตกานํ, ",
"pli-tv-bu-vb-np26:2.35":	"ปวาริตานํ, ",
"pli-tv-bu-vb-np26:2.36":	"อญฺญสฺสตฺถาย, ",
"pli-tv-bu-vb-np26:2.37":	"อตฺตโน ธเนน, ",
"pli-tv-bu-vb-np26:2.38":	"อุมฺมตฺตกสฺส, ",
"pli-tv-bu-vb-np26:2.39":	"อาทิกมฺมิกสฺสาติฯ ",
"pli-tv-bu-vb-np26:2.40":	"สุตฺตวิญฺญตฺติสิกฺขาปทํ นิฏฺฐิตํ ฉฏฺฐํฯ "
}	
