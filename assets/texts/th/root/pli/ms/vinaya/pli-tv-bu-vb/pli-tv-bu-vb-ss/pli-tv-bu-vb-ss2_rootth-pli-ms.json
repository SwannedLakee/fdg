{	
"pli-tv-bu-vb-ss2:0.1":	"เถรวาท วินย ",
"pli-tv-bu-vb-ss2:0.2":	"มหาวิภงฺค ",
"pli-tv-bu-vb-ss2:0.3":	"สงฺฆาทิเสสกณฺฑ ",
"pli-tv-bu-vb-ss2:0.4":	"๒ฯ กายสํสคฺคสิกฺขาปท ",
"pli-tv-bu-vb-ss2:1.1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-ss2:1.1.2":	"เตน โข ปน สมเยน อายสฺมา อุทายี อรญฺเญ วิหรติฯ ",
"pli-tv-bu-vb-ss2:1.1.3":	"ตสฺสายสฺมโต วิหาโร อภิรูโป โหติ ทสฺสนีโย ปาสาทิโก, มชฺเฌคพฺโภ, สมนฺตาปริยาคาโร, ",
"pli-tv-bu-vb-ss2:1.1.4":	"สุปญฺญตฺตํ มญฺจปีฐํ ภิสิพิพฺโพหนํ, ",
"pli-tv-bu-vb-ss2:1.1.5":	"ปานียํ ปริโภชนียํ สูปฏฺฐิตํ, ",
"pli-tv-bu-vb-ss2:1.1.6":	"ปริเวณํ สุสมฺมฏฺฐํฯ ",
"pli-tv-bu-vb-ss2:1.1.7":	"พหู มนุสฺสา อายสฺมโต อุทายิสฺส วิหารเปกฺขกา อาคจฺฉนฺติฯ ",
"pli-tv-bu-vb-ss2:1.1.8":	"อญฺญตโรปิ พฺราหฺมโณ สปชาปติโก เยนายสฺมา อุทายี เตนุปสงฺกมิ; อุปสงฺกมิตฺวา อายสฺมนฺตํ อุทายึ เอตทโวจ—",
"pli-tv-bu-vb-ss2:1.1.9":	"“อิจฺฉาม มยํ โภโต อุทายิสฺส วิหารํ เปกฺขิตุนฺ”ติฯ ",
"pli-tv-bu-vb-ss2:1.1.10":	"“เตน หิ, พฺราหฺมณ, เปกฺขสฺสู”ติ, ",
"pli-tv-bu-vb-ss2:1.1.11":	"อวาปุรณํ อาทาย ฆฏิกํ อุคฺฆาเฏตฺวา กวาฏํ ปณาเมตฺวา วิหารํ ปาวิสิฯ ",
"pli-tv-bu-vb-ss2:1.1.12":	"โสปิ โข พฺราหฺมโณ อายสฺมโต อุทายิสฺส ปิฏฺฐิโต ปาวิสิฯ ",
"pli-tv-bu-vb-ss2:1.1.13":	"สาปิ โข พฺราหฺมณี ตสฺส พฺราหฺมณสฺส ปิฏฺฐิโต ปาวิสิฯ ",
"pli-tv-bu-vb-ss2:1.1.14":	"อถ โข อายสฺมา อุทายี เอกจฺเจ วาตปาเน วิวรนฺโต เอกจฺเจ วาตปาเน ถเกนฺโต คพฺภํ อนุปริคนฺตฺวา ปิฏฺฐิโต อาคนฺตฺวา ตสฺสา พฺราหฺมณิยา องฺคมงฺคานิ ปรามสิฯ ",
"pli-tv-bu-vb-ss2:1.1.15":	"อถ โข โส พฺราหฺมโณ อายสฺมตา อุทายินา สทฺธึ ปฏิสมฺโมทิตฺวา อคมาสิฯ ",
"pli-tv-bu-vb-ss2:1.1.16":	"อถ โข โส พฺราหฺมโณ อตฺตมโน อตฺตมนวาจํ นิจฺฉาเรสิ—",
"pli-tv-bu-vb-ss2:1.1.17":	"“อุฬารา อิเม สมณา สกฺยปุตฺติยา เย อิเม เอวรูเป อรญฺเญ วิหรนฺติฯ ",
"pli-tv-bu-vb-ss2:1.1.18":	"ภวมฺปิ อุทายี อุฬาโร โย เอวรูเป อรญฺเญ วิหรตี”ติฯ ",
"pli-tv-bu-vb-ss2:1.1.19":	"เอวํ วุตฺเต, สา พฺราหฺมณี ตํ พฺราหฺมณํ เอตทโวจ—",
"pli-tv-bu-vb-ss2:1.1.20":	"“กุโต ตสฺส อุฬารตฺตตาฯ ",
"pli-tv-bu-vb-ss2:1.1.21":	"ยเถว เม ตฺวํ องฺคมงฺคานิ ปรามสิ เอวเมว เม สมโณ อุทายี องฺคมงฺคานิ ปรามสี”ติฯ ",
"pli-tv-bu-vb-ss2:1.1.22":	"อถ โข โส พฺราหฺมโณ อุชฺฌายติ ขิยฺยติ วิปาเจติ—",
"pli-tv-bu-vb-ss2:1.1.23":	"“อลชฺชิโน อิเม สมณา สกฺยปุตฺติยา ทุสฺสีลา มุสาวาทิโนฯ ",
"pli-tv-bu-vb-ss2:1.1.24":	"อิเม หิ นาม ธมฺมจาริโน สมจาริโน พฺรหฺมจาริโน สจฺจวาทิโน สีลวนฺโต กลฺยาณธมฺมา ปฏิชานิสฺสนฺติฯ ",
"pli-tv-bu-vb-ss2:1.1.25":	"นตฺถิ อิเมสํ สามญฺญํ นตฺถิ อิเมสํ พฺรหฺมญฺญํ, นฏฺฐํ อิเมสํ สามญฺญํ นฏฺฐํ อิเมสํ พฺรหฺมญฺญํ, ",
"pli-tv-bu-vb-ss2:1.1.26":	"กุโต อิเมสํ สามญฺญํ กุโต อิเมสํ พฺรหฺมญฺญํ, อปคตา อิเม สามญฺญา อปคตา อิเม พฺรหฺมญฺญาฯ ",
"pli-tv-bu-vb-ss2:1.1.27":	"กถญฺหิ นาม สมโณ อุทายี มม ภริยาย องฺคมงฺคานิ ปรามสิสฺสติฯ ",
"pli-tv-bu-vb-ss2:1.1.28":	"น หิ สกฺกา กุลิตฺถีหิ กุลธีตาหิ กุลกุมารีหิ กุลสุณฺหาหิ กุลทาสีหิ อารามํ วา วิหารํ วา คนฺตุํฯ ",
"pli-tv-bu-vb-ss2:1.1.29":	"สเจ กุลิตฺถิโย กุลธีตโร กุลกุมาริโย กุลสุณฺหาโย กุลทาสิโย อารามํ วา วิหารํ วา คจฺเฉยฺยุํ, ตาปิ สมณา สกฺยปุตฺติยา ทูเสยฺยุนฺ”ติฯ ",
"pli-tv-bu-vb-ss2:1.2.1":	"อโสฺสสุํ โข ภิกฺขุ ตสฺส พฺราหฺมณสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
"pli-tv-bu-vb-ss2:1.2.2":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-ss2:1.2.3":	"“กถญฺหิ นาม อายสฺมา อุทายี มาตุคาเมน สทฺธึ กายสํสคฺคํ สมาปชฺชิสฺสตี”ติฯ ",
"pli-tv-bu-vb-ss2:1.2.4":	"อถ โข เต ภิกฺขู อายสฺมนฺตํ อุทายึ อเนกปริยาเยน วิครหิตฺวา ภควโต เอตมตฺถํ อาโรเจสุํฯ ",
"pli-tv-bu-vb-ss2:1.2.5":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา อายสฺมนฺตํ อุทายึ ปฏิปุจฺฉิ—",
"pli-tv-bu-vb-ss2:1.2.6":	"“สจฺจํ กิร ตฺวํ, อุทายิ, มาตุคาเมน สทฺธึ กายสํสคฺคํ สมาปชฺชสี”ติ? ",
"pli-tv-bu-vb-ss2:1.2.7":	"“สจฺจํ, ภควา”ติฯ ",
"pli-tv-bu-vb-ss2:1.2.8":	"วิครหิ พุทฺโธ ภควา—",
"pli-tv-bu-vb-ss2:1.2.9":	"“อนนุจฺฉวิกํ, โมฆปุริส, อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
"pli-tv-bu-vb-ss2:1.2.10":	"กถญฺหิ นาม ตฺวํ, โมฆปุริส, มาตุคาเมน สทฺธึ กายสํสคฺคํ สมาปชฺชิสฺสสิฯ ",
"pli-tv-bu-vb-ss2:1.2.11":	"นนุ มยา, โมฆปุริส, อเนกปริยาเยน วิราคาย ธมฺโม เทสิโต โน สราคาย …เป… ",
"pli-tv-bu-vb-ss2:1.2.12":	"กามปริฬาหานํ วูปสโม อกฺขาโตฯ ",
"pli-tv-bu-vb-ss2:1.2.13":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-bu-vb-ss2:1.2.14":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-ss2:1.2.15.1":	"“โย ปน ภิกฺขุ โอติณฺโณ วิปริณเตน จิตฺเตน มาตุคาเมน สทฺธึ กายสํสคฺคํ สมาปชฺเชยฺย หตฺถคฺคาหํ วา เวณิคฺคาหํ วา อญฺญตรสฺส วา อญฺญตรสฺส วา องฺคสฺส ปรามสนํ, สงฺฆาทิเสโส”ติฯ ",
"pli-tv-bu-vb-ss2:2.1.1":	"โย ปนาติ ",
"pli-tv-bu-vb-ss2:2.1.2":	"โย ยาทิโส …เป… ",
"pli-tv-bu-vb-ss2:2.1.3":	"ภิกฺขูติ ",
"pli-tv-bu-vb-ss2:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-ss2:2.1.5":	"โอติณฺโณ นาม ",
"pli-tv-bu-vb-ss2:2.1.6":	"สารตฺโต อเปกฺขวา ปฏิพทฺธจิตฺโตฯ ",
"pli-tv-bu-vb-ss2:2.1.7":	"วิปริณตนฺติ ",
"pli-tv-bu-vb-ss2:2.1.8":	"รตฺตมฺปิ จิตฺตํ วิปริณตํฯ ",
"pli-tv-bu-vb-ss2:2.1.9":	"ทุฏฺฐมฺปิ จิตฺตํ วิปริณตํฯ ",
"pli-tv-bu-vb-ss2:2.1.10":	"มูฬฺหมฺปิ จิตฺตํ วิปริณตํฯ ",
"pli-tv-bu-vb-ss2:2.1.11":	"อปิ จ รตฺตํ จิตฺตํ อิมสฺมึ อตฺเถ อธิปฺเปตํ วิปริณตนฺติฯ ",
"pli-tv-bu-vb-ss2:2.1.12":	"มาตุคาโม นาม ",
"pli-tv-bu-vb-ss2:2.1.13":	"มนุสฺสิตฺถี, น ยกฺขี น เปตี, น ติรจฺฉานคตาฯ อนฺตมโส ตทหุชาตาปิ ทาริกา, ปเคว มหตฺตรีฯ ",
"pli-tv-bu-vb-ss2:2.1.14":	"สทฺธินฺติ ",
"pli-tv-bu-vb-ss2:2.1.15":	"เอกโตฯ ",
"pli-tv-bu-vb-ss2:2.1.16":	"กายสํสคฺคํ สมาปชฺเชยฺยาติ ",
"pli-tv-bu-vb-ss2:2.1.17":	"อชฺฌาจาโร วุจฺจติฯ ",
"pli-tv-bu-vb-ss2:2.1.18":	"หตฺโถ นาม ",
"pli-tv-bu-vb-ss2:2.1.19":	"กปฺปรํ อุปาทาย ยาว อคฺคนขาฯ ",
"pli-tv-bu-vb-ss2:2.1.20":	"เวณี นาม ",
"pli-tv-bu-vb-ss2:2.1.21":	"สุทฺธเกสา วา, สุตฺตมิสฺสา วา, มาลามิสฺสา วา, หิรญฺญมิสฺสา วา, สุวณฺณมิสฺสา วา, มุตฺตามิสฺสา วา, มณิมิสฺสา วาฯ ",
"pli-tv-bu-vb-ss2:2.1.22":	"องฺคํ นาม ",
"pli-tv-bu-vb-ss2:2.1.23":	"หตฺถญฺจ เวณิญฺจ ฐเปตฺวา อวเสสํ องฺคํ นามฯ ",
"pli-tv-bu-vb-ss2:2.2.1":	"อามสนา, ปรามสนา, โอมสนา, อุมฺมสนา, โอลงฺฆนา, อุลฺลงฺฆนา, อากฑฺฒนา, ปติกฑฺฒนา, อภินิคฺคณฺหนา, อภินิปฺปีฬนา, คหณํ, ฉุปนํฯ ",
"pli-tv-bu-vb-ss2:2.2.2":	"อามสนา นาม ",
"pli-tv-bu-vb-ss2:2.2.3":	"อามฏฺฐมตฺตาฯ ",
"pli-tv-bu-vb-ss2:2.2.4":	"ปรามสนา นาม ",
"pli-tv-bu-vb-ss2:2.2.5":	"อิโตจิโต จ สญฺโจปนาฯ ",
"pli-tv-bu-vb-ss2:2.2.6":	"โอมสนา นาม ",
"pli-tv-bu-vb-ss2:2.2.7":	"เหฏฺฐา โอโรปนาฯ ",
"pli-tv-bu-vb-ss2:2.2.8":	"อุมฺมสนา นาม ",
"pli-tv-bu-vb-ss2:2.2.9":	"อุทฺธํ อุจฺจารณาฯ ",
"pli-tv-bu-vb-ss2:2.2.10":	"โอลงฺฆนา นาม ",
"pli-tv-bu-vb-ss2:2.2.11":	"เหฏฺฐา โอนมนาฯ ",
"pli-tv-bu-vb-ss2:2.2.12":	"อุลฺลงฺฆนา นาม ",
"pli-tv-bu-vb-ss2:2.2.13":	"อุทฺธํ อุจฺจารณาฯ ",
"pli-tv-bu-vb-ss2:2.2.14":	"อากฑฺฒนา นาม ",
"pli-tv-bu-vb-ss2:2.2.15":	"อาวิญฺฉนาฯ ",
"pli-tv-bu-vb-ss2:2.2.16":	"ปติกฑฺฒนา นาม ",
"pli-tv-bu-vb-ss2:2.2.17":	"ปติปฺปณามนาฯ ",
"pli-tv-bu-vb-ss2:2.2.18":	"อภินิคฺคณฺหนา นาม ",
"pli-tv-bu-vb-ss2:2.2.19":	"องฺคํ คเหตฺวา นิปฺปีฬนาฯ ",
"pli-tv-bu-vb-ss2:2.2.20":	"อภินิปฺปีฬนา นาม ",
"pli-tv-bu-vb-ss2:2.2.21":	"เกนจิ สห นิปฺปีฬนาฯ ",
"pli-tv-bu-vb-ss2:2.2.22":	"คหณํ นาม ",
"pli-tv-bu-vb-ss2:2.2.23":	"คหิตมตฺตํฯ ",
"pli-tv-bu-vb-ss2:2.2.24":	"ฉุปนํ นาม ",
"pli-tv-bu-vb-ss2:2.2.25":	"ผุฏฺฐมตฺตํฯ ",
"pli-tv-bu-vb-ss2:2.2.26":	"สงฺฆาทิเสโสติ ",
"pli-tv-bu-vb-ss2:2.2.27":	"…เป… เตนปิ วุจฺจติ “สงฺฆาทิเสโส”ติฯ ",
"pli-tv-bu-vb-ss2:3.1.1":	"อิตฺถี จ โหติ อิตฺถิสญฺญี สารตฺโต จ ภิกฺขุ จฯ ",
"pli-tv-bu-vb-ss2:3.1.2":	"นํ อิตฺถิยา กาเยน กายํ อามสติ ปรามสติ โอมสติ อุมฺมสติ โอลงฺเฆติ อุลฺลงฺเฆติ อากฑฺฒติ ปติกฑฺฒติ อภินิคฺคณฺหาติ อภินิปฺปีเฬติ คณฺหาติ ฉุปติ, อาปตฺติ สงฺฆาทิเสสสฺสฯ ",
"pli-tv-bu-vb-ss2:3.1.3":	"อิตฺถี จ โหติ เวมติโก สารตฺโต จฯ ",
"pli-tv-bu-vb-ss2:3.1.4":	"ภิกฺขุ จ นํ อิตฺถิยา กาเยน กายํ อามสติ ปรามสติ …เป… ",
"pli-tv-bu-vb-ss2:3.1.5":	"คณฺหาติ ฉุปติ, อาปตฺติ ถุลฺลจฺจยสฺสฯ ",
"pli-tv-bu-vb-ss2:3.1.6":	"อิตฺถี จ โหติ ปณฺฑกสญฺญี สารตฺโต จฯ ",
"pli-tv-bu-vb-ss2:3.1.7":	"ภิกฺขุ จ นํ อิตฺถิยา กาเยน กายํ อามสติ ปรามสติ …เป… ",
"pli-tv-bu-vb-ss2:3.1.8":	"คณฺหาติ ฉุปติ, อาปตฺติ ถุลฺลจฺจยสฺสฯ ",
"pli-tv-bu-vb-ss2:3.1.9":	"อิตฺถี จ โหติ ปุริสสญฺญี สารตฺโต จฯ ",
"pli-tv-bu-vb-ss2:3.1.10":	"ภิกฺขุ จ นํ อิตฺถิยา กาเยน กายํ อามสติ ปรามสติ …เป… ",
"pli-tv-bu-vb-ss2:3.1.11":	"คณฺหาติ ฉุปติ, อาปตฺติ ถุลฺลจฺจยสฺสฯ ",
"pli-tv-bu-vb-ss2:3.1.12":	"อิตฺถี จ โหติ ติรจฺฉานคตสญฺญี สารตฺโต จฯ ",
"pli-tv-bu-vb-ss2:3.1.13":	"ภิกฺขุ จ นํ อิตฺถิยา กาเยน กายํ อามสติ ปรามสติ …เป… ",
"pli-tv-bu-vb-ss2:3.1.14":	"คณฺหาติ ฉุปติ, อาปตฺติ ถุลฺลจฺจยสฺสฯ ",
"pli-tv-bu-vb-ss2:3.1.15":	"ปณฺฑโก จ โหติ ปณฺฑกสญฺญี สารตฺโต จฯ ",
"pli-tv-bu-vb-ss2:3.1.16":	"ภิกฺขุ จ นํ ปณฺฑกสฺส กาเยน กายํ อามสติ ปรามสติ …เป… ",
"pli-tv-bu-vb-ss2:3.1.17":	"คณฺหาติ ฉุปติ, อาปตฺติ ถุลฺลจฺจยสฺสฯ ",
"pli-tv-bu-vb-ss2:3.1.18":	"ปณฺฑโก จ โหติ เวมติโก สารตฺโต จฯ ",
"pli-tv-bu-vb-ss2:3.1.19":	"ภิกฺขุ จ นํ ปณฺฑกสฺส กาเยน กายํ อามสติ ปรามสติ …เป… ",
"pli-tv-bu-vb-ss2:3.1.20":	"คณฺหาติ ฉุปติ, อาปตฺติ ทุกฺกฏสฺสฯ ",
"pli-tv-bu-vb-ss2:3.1.21":	"ปณฺฑโก จ โหติ ปุริสสญฺญี สารตฺโต จฯ ",
"pli-tv-bu-vb-ss2:3.1.22":	"ภิกฺขุ จ นํ ปณฺฑกสฺส กาเยน กายํ อามสติ ปรามสติ …เป… ",
"pli-tv-bu-vb-ss2:3.1.23":	"คณฺหาติ ฉุปติ, อาปตฺติ ทุกฺกฏสฺสฯ ",
"pli-tv-bu-vb-ss2:3.1.24":	"ปณฺฑโก จ โหติ ติรจฺฉานคตสญฺญี สารตฺโต จฯ ",
"pli-tv-bu-vb-ss2:3.1.25":	"ภิกฺขุ จ นํ ปณฺฑกสฺส กาเยน กายํ อามสติ ปรามสติ …เป… ",
"pli-tv-bu-vb-ss2:3.1.26":	"คณฺหาติ ฉุปติ, อาปตฺติ ทุกฺกฏสฺสฯ ",
"pli-tv-bu-vb-ss2:3.1.27":	"ปณฺฑโก จ โหติ อิตฺถิสญฺญี สารตฺโต จฯ ",
"pli-tv-bu-vb-ss2:3.1.28":	"ภิกฺขุ จ นํ ปณฺฑกสฺส กาเยน กายํ อามสติ ปรามสติ …เป… ",
"pli-tv-bu-vb-ss2:3.1.29":	"คณฺหาติ ฉุปติ, อาปตฺติ ทุกฺกฏสฺสฯ ",
"pli-tv-bu-vb-ss2:3.1.30":	"ปุริโส จ โหติ ปุริสสญฺญี สารตฺโต จฯ ",
"pli-tv-bu-vb-ss2:3.1.31":	"ภิกฺขุ จ นํ ปุริสสฺส กาเยน กายํ อามสติ ปรามสติ …เป… ",
"pli-tv-bu-vb-ss2:3.1.32":	"คณฺหาติ ฉุปติ, อาปตฺติ ทุกฺกฏสฺสฯ ",
"pli-tv-bu-vb-ss2:3.1.33":	"ปุริโส จ โหติ เวมติโก …เป… ",
"pli-tv-bu-vb-ss2:3.1.34":	"ปุริโส จ โหติ ติรจฺฉานคตสญฺญี … ",
"pli-tv-bu-vb-ss2:3.1.35":	"ปุริโส จ โหติ อิตฺถิสญฺญี … ",
"pli-tv-bu-vb-ss2:3.1.36":	"ปุริโส จ โหติ ปณฺฑกสญฺญี สารตฺโต จฯ ",
"pli-tv-bu-vb-ss2:3.1.37":	"ภิกฺขุ จ นํ ปุริสสฺส กาเยน กายํ อามสติ ปรามสติ …เป… ",
"pli-tv-bu-vb-ss2:3.1.38":	"คณฺหาติ ฉุปติ, อาปตฺติ ทุกฺกฏสฺสฯ ",
"pli-tv-bu-vb-ss2:3.1.39":	"ติรจฺฉานคโต จ โหติ ติรจฺฉานคตสญฺญี สารตฺโต จฯ ",
"pli-tv-bu-vb-ss2:3.1.40":	"ภิกฺขุ จ นํ ติรจฺฉานคตสฺส กาเยน กายํ อามสติ ปรามสติ …เป… ",
"pli-tv-bu-vb-ss2:3.1.41":	"คณฺหาติ ฉุปติ, อาปตฺติ ทุกฺกฏสฺสฯ ",
"pli-tv-bu-vb-ss2:3.1.42":	"ติรจฺฉานคโต จ โหติ เวมติโก …เป… ",
"pli-tv-bu-vb-ss2:3.1.43":	"ติรจฺฉานคโต จ โหติ อิตฺถิสญฺญี … ",
"pli-tv-bu-vb-ss2:3.1.44":	"ติรจฺฉานคโต จ โหติ ปณฺฑกสญฺญี … ",
"pli-tv-bu-vb-ss2:3.1.45":	"ติรจฺฉานคโต จ โหติฯ ",
"pli-tv-bu-vb-ss2:3.1.46":	"ปุริสสญฺญี สารตฺโต จฯ ",
"pli-tv-bu-vb-ss2:3.1.47":	"ภิกฺขุ จ นํ ติรจฺฉานคตสฺส กาเยน กายํ อามสติ ปรามสติ …เป… ",
"pli-tv-bu-vb-ss2:3.1.48":	"คณฺหาติ ฉุปติ, อาปตฺติ ทุกฺกฏสฺสฯ ",
"pli-tv-bu-vb-ss2:3.1.49":	"เอกมูลกํ นิฏฺฐิตํฯ ",
"pli-tv-bu-vb-ss2:3.2.1":	"เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
"pli-tv-bu-vb-ss2:3.2.2":	"ภิกฺขุ จ นํ ทฺวินฺนํ อิตฺถีนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.2.3":	"คณฺหาติ ฉุปติ, อาปตฺติ ทฺวินฺนํ สงฺฆาทิเสสานํฯ ",
"pli-tv-bu-vb-ss2:3.2.4":	"เทฺว อิตฺถิโย ทฺวินฺนํ อิตฺถีนํ เวมติโก สารตฺโต จฯ ",
"pli-tv-bu-vb-ss2:3.2.5":	"ภิกฺขุ จ นํ ทฺวินฺนํ อิตฺถีนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.2.6":	"คณฺหาติ ฉุปติ, อาปตฺติ ทฺวินฺนํ ถุลฺลจฺจยานํฯ ",
"pli-tv-bu-vb-ss2:3.2.7":	"เทฺว อิตฺถิโย ทฺวินฺนํ อิตฺถีนํ ปณฺฑกสญฺญี …เป… ",
"pli-tv-bu-vb-ss2:3.2.8":	"ปุริสสญฺญี … ",
"pli-tv-bu-vb-ss2:3.2.9":	"ติรจฺฉานคตสญฺญี สารตฺโต จฯ ",
"pli-tv-bu-vb-ss2:3.2.10":	"ภิกฺขุ จ นํ ทฺวินฺนํ อิตฺถีนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.2.11":	"คณฺหาติ ฉุปติ, อาปตฺติ ทฺวินฺนํ ถุลฺลจฺจยานํฯ ",
"pli-tv-bu-vb-ss2:3.2.12":	"เทฺว ปณฺฑกา ทฺวินฺนํ ปณฺฑกานํ ปณฺฑกสญฺญี สารตฺโต จ ภิกฺขุ จ นํ ทฺวินฺนํ ปณฺฑกานํ กาเยน กายํ อามสติ ปรามสติ …เป… ",
"pli-tv-bu-vb-ss2:3.2.13":	"คณฺหาติ ฉุปติ, อาปตฺติ ทฺวินฺนํ ถุลฺลจฺจยานํฯ ",
"pli-tv-bu-vb-ss2:3.2.14":	"เทฺว ปณฺฑกา ทฺวินฺนํ ปณฺฑกานํ เวมติโก …เป… ",
"pli-tv-bu-vb-ss2:3.2.15":	"ปุริสสญฺญี … ",
"pli-tv-bu-vb-ss2:3.2.16":	"ติรจฺฉานคตสญฺญี … ",
"pli-tv-bu-vb-ss2:3.2.17":	"อิตฺถิสญฺญี สารตฺโต จฯ ",
"pli-tv-bu-vb-ss2:3.2.18":	"ภิกฺขุ จ นํ ทฺวินฺนํ ปณฺฑกานํ กาเยน กายํ อามสติ ปรามสติ …เป… ",
"pli-tv-bu-vb-ss2:3.2.19":	"คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
"pli-tv-bu-vb-ss2:3.2.20":	"เทฺว ปุริสา ทฺวินฺนํ ปุริสานํ ปุริสสญฺญี สารตฺโต จ ภิกฺขุ จ นํ ทฺวินฺนํ ปุริสานํ กาเยน กายํ อามสติ ปรามสติ …เป… ",
"pli-tv-bu-vb-ss2:3.2.21":	"คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
"pli-tv-bu-vb-ss2:3.2.22":	"เทฺว ปุริสา ทฺวินฺนํ ปุริสานํ เวมติโก …เป… ",
"pli-tv-bu-vb-ss2:3.2.23":	"ติรจฺฉานคตสญฺญี … ",
"pli-tv-bu-vb-ss2:3.2.24":	"อิตฺถิสญฺญี … ",
"pli-tv-bu-vb-ss2:3.2.25":	"ปณฺฑกสญฺญี สารตฺโต จฯ ",
"pli-tv-bu-vb-ss2:3.2.26":	"ภิกฺขุ จ นํ ทฺวินฺนํ ปุริสานํ กาเยน กายํ อามสติ ปรามสติ …เป… ",
"pli-tv-bu-vb-ss2:3.2.27":	"คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
"pli-tv-bu-vb-ss2:3.2.28":	"เทฺว ติรจฺฉานคตา ทฺวินฺนํ ติรจฺฉานคตานํ ติรจฺฉานคตสญฺญี สารตฺโต จฯ ",
"pli-tv-bu-vb-ss2:3.2.29":	"ภิกฺขุ จ นํ ทฺวินฺนํ ติรจฺฉานคตานํ กาเยน กายํ อามสติ ปรามสติ …เป… ",
"pli-tv-bu-vb-ss2:3.2.30":	"คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
"pli-tv-bu-vb-ss2:3.2.31":	"เทฺว ติรจฺฉานคตา ทฺวินฺนํ ติรจฺฉานคตานํ เวมติโก …เป… ",
"pli-tv-bu-vb-ss2:3.2.32":	"อิตฺถิสญฺญี … ",
"pli-tv-bu-vb-ss2:3.2.33":	"ปณฺฑกสญฺญี … ",
"pli-tv-bu-vb-ss2:3.2.34":	"ปุริสสญฺญี สารตฺโต จฯ ",
"pli-tv-bu-vb-ss2:3.2.35":	"ภิกฺขุ จ นํ ทฺวินฺนํ ติรจฺฉานคตานํ กาเยน กายํ อามสติ ปรามสติ …เป… ",
"pli-tv-bu-vb-ss2:3.2.36":	"คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
"pli-tv-bu-vb-ss2:3.3.1":	"อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.3.2":	"ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.3.3":	"คณฺหาติ ฉุปติ, อาปตฺติ สงฺฆาทิเสเสน ทุกฺกฏสฺสฯ ",
"pli-tv-bu-vb-ss2:3.3.4":	"อิตฺถี จ ปณฺฑโก จ อุภินฺนํ เวมติโก สารตฺโต จฯ ",
"pli-tv-bu-vb-ss2:3.3.5":	"ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.3.6":	"คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺสฯ ",
"pli-tv-bu-vb-ss2:3.3.7":	"อิตฺถี จ ปณฺฑโก จ อุภินฺนํ ปณฺฑกสญฺญี สารตฺโต จฯ ",
"pli-tv-bu-vb-ss2:3.3.8":	"ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.3.9":	"คณฺหาติ ฉุปติ, อาปตฺติ ทฺวินฺนํ ถุลฺลจฺจยานํฯ ",
"pli-tv-bu-vb-ss2:3.3.10":	"อิตฺถี จ ปณฺฑโก จ อุภินฺนํ ปุริสสญฺญี สารตฺโต จฯ ",
"pli-tv-bu-vb-ss2:3.3.11":	"ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.3.12":	"คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺสฯ ",
"pli-tv-bu-vb-ss2:3.3.13":	"อิตฺถี จ ปณฺฑโก จ อุภินฺนํ ติรจฺฉานคตสญฺญี สารตฺโต จฯ ",
"pli-tv-bu-vb-ss2:3.3.14":	"ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.3.15":	"คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺสฯ ",
"pli-tv-bu-vb-ss2:3.3.16":	"อิตฺถี จ ปุริโส จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.3.17":	"ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.3.18":	"คณฺหาติ ฉุปติ, อาปตฺติ สงฺฆาทิเสเสน ทุกฺกฏสฺสฯ ",
"pli-tv-bu-vb-ss2:3.3.19":	"อิตฺถี จ ปุริโส จ อุภินฺนํ เวมติโก …เป… ",
"pli-tv-bu-vb-ss2:3.3.20":	"ปณฺฑกสญฺญี … ",
"pli-tv-bu-vb-ss2:3.3.21":	"ปุริสสญฺญี … ",
"pli-tv-bu-vb-ss2:3.3.22":	"ติรจฺฉานคตสญฺญี สารตฺโต จฯ ",
"pli-tv-bu-vb-ss2:3.3.23":	"ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.3.24":	"คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺสฯ ",
"pli-tv-bu-vb-ss2:3.3.25":	"อิตฺถี จ ติรจฺฉานคโต จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.3.26":	"ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.3.27":	"คณฺหาติ ฉุปติ, อาปตฺติ สงฺฆาทิเสเสน ทุกฺกฏสฺสฯ ",
"pli-tv-bu-vb-ss2:3.3.28":	"อิตฺถี จ ติรจฺฉานคโต จ อุภินฺนํ เวมติโก …เป… ",
"pli-tv-bu-vb-ss2:3.3.29":	"ปณฺฑกสญฺญี … ",
"pli-tv-bu-vb-ss2:3.3.30":	"ปุริสสญฺญี … ",
"pli-tv-bu-vb-ss2:3.3.31":	"ติรจฺฉานคตสญฺญี สารตฺโต จฯ ",
"pli-tv-bu-vb-ss2:3.3.32":	"ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.3.33":	"คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺสฯ ",
"pli-tv-bu-vb-ss2:3.3.34":	"ปณฺฑโก จ ปุริโส จ อุภินฺนํ ปณฺฑกสญฺญี สารตฺโต จฯ ",
"pli-tv-bu-vb-ss2:3.3.35":	"ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.3.36":	"คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺสฯ ",
"pli-tv-bu-vb-ss2:3.3.37":	"ปณฺฑโก จ ปุริโส จ อุภินฺนํ เวมติโก …เป… ",
"pli-tv-bu-vb-ss2:3.3.38":	"ปุริสสญฺญี … ",
"pli-tv-bu-vb-ss2:3.3.39":	"ติรจฺฉานคตสญฺญี … ",
"pli-tv-bu-vb-ss2:3.3.40":	"อิตฺถิสญฺญี สารตฺโต จฯ ",
"pli-tv-bu-vb-ss2:3.3.41":	"ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.3.42":	"คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
"pli-tv-bu-vb-ss2:3.3.43":	"ปณฺฑโก จ ติรจฺฉานคโต จ อุภินฺนํ ปณฺฑกสญฺญี สารตฺโต จฯ ",
"pli-tv-bu-vb-ss2:3.3.44":	"ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.3.45":	"คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺสฯ ",
"pli-tv-bu-vb-ss2:3.3.46":	"ปณฺฑโก จ ติรจฺฉานคโต จ อุภินฺนํ เวมติโก …เป… ",
"pli-tv-bu-vb-ss2:3.3.47":	"ปุริสสญฺญี … ",
"pli-tv-bu-vb-ss2:3.3.48":	"ติรจฺฉานคตสญฺญี … ",
"pli-tv-bu-vb-ss2:3.3.49":	"อิตฺถิสญฺญี สารตฺโต จฯ ",
"pli-tv-bu-vb-ss2:3.3.50":	"ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.3.51":	"คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
"pli-tv-bu-vb-ss2:3.3.52":	"ปุริโส จ ติรจฺฉานคโต จ อุภินฺนํ ปุริสสญฺญี สารตฺโต จฯ ",
"pli-tv-bu-vb-ss2:3.3.53":	"ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.3.54":	"คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
"pli-tv-bu-vb-ss2:3.3.55":	"ปุริโส จ ติรจฺฉานคโต จ อุภินฺนํ เวมติโก …เป… ",
"pli-tv-bu-vb-ss2:3.3.56":	"ติรจฺฉานคตสญฺญี … ",
"pli-tv-bu-vb-ss2:3.3.57":	"อิตฺถิสญฺญี … ",
"pli-tv-bu-vb-ss2:3.3.58":	"ปณฺฑกสญฺญี สารตฺโต จฯ ",
"pli-tv-bu-vb-ss2:3.3.59":	"ภิกฺขุ จ นํ อุภินฺนํ กาเยน กายํ อามสติ ปรามสติ …เป… ",
"pli-tv-bu-vb-ss2:3.3.60":	"คณฺหาติ ฉุปติ, อาปตฺติ ทฺวินฺนํ ทุกฺกฏานํฯ ",
"pli-tv-bu-vb-ss2:3.3.61":	"ทุมูลกํ นิฏฺฐิตํฯ ",
"pli-tv-bu-vb-ss2:3.4.1":	"อิตฺถี จ โหติ อิตฺถิสญฺญี สารตฺโต จฯ ",
"pli-tv-bu-vb-ss2:3.4.2":	"ภิกฺขุ จ นํ อิตฺถิยา กาเยน กายปฏิพทฺธํ อามสติ ปรามสติ …เป… ",
"pli-tv-bu-vb-ss2:3.4.3":	"คณฺหาติ ฉุปติ, อาปตฺติ ถุลฺลจฺจยสฺส …เป…ฯ ",
"pli-tv-bu-vb-ss2:3.4.4":	"เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
"pli-tv-bu-vb-ss2:3.4.5":	"ภิกฺขุ จ นํ ทฺวินฺนํ อิตฺถีนํ กาเยน กายปฏิพทฺธํ อามสติ ปรามสติ …เป… ",
"pli-tv-bu-vb-ss2:3.4.6":	"คณฺหาติ ฉุปติ, อาปตฺติ ทฺวินฺนํ ถุลฺลจฺจยานํ …เป…ฯ ",
"pli-tv-bu-vb-ss2:3.4.7":	"อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.4.8":	"ภิกฺขุ จ นํ อุภินฺนํ กาเยน กายปฏิพทฺธํ อามสติ ปรามสติ …เป… ",
"pli-tv-bu-vb-ss2:3.4.9":	"คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺส …เป…ฯ ",
"pli-tv-bu-vb-ss2:3.4.10":	"อิตฺถี จ โหติ อิตฺถิสญฺญี สารตฺโต จฯ ",
"pli-tv-bu-vb-ss2:3.4.11":	"ภิกฺขุ จ นํ อิตฺถิยา กายปฏิพทฺเธน กายํ อามสติ ปรามสติ …เป… ",
"pli-tv-bu-vb-ss2:3.4.12":	"คณฺหาติ ฉุปติ, อาปตฺติ ถุลฺลจฺจยสฺส …เป…ฯ ",
"pli-tv-bu-vb-ss2:3.4.13":	"เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
"pli-tv-bu-vb-ss2:3.4.14":	"ภิกฺขุ จ นํ ทฺวินฺนํ อิตฺถีนํ กายปฏิพทฺเธน กายํ อามสติ ปรามสติ …เป… ",
"pli-tv-bu-vb-ss2:3.4.15":	"คณฺหาติ ฉุปติ, อาปตฺติ ทฺวินฺนํ ถุลฺลจฺจยานํ …เป…ฯ ",
"pli-tv-bu-vb-ss2:3.4.16":	"อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.4.17":	"ภิกฺขุ จ นํ อุภินฺนํ กายปฏิพทฺเธน กายํ อามสติ ปรามสติ …เป… ",
"pli-tv-bu-vb-ss2:3.4.18":	"คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺส …เป…ฯ ",
"pli-tv-bu-vb-ss2:3.4.19.1":	"อิตฺถี จ โหติ อิตฺถิสญฺญี สารตฺโต จฯ ",
"pli-tv-bu-vb-ss2:3.4.20":	"ภิกฺขุ จ นํ อิตฺถิยา กายปฏิพทฺเธน กายปฏิพทฺธํ อามสติ ปรามสติ …เป… ",
"pli-tv-bu-vb-ss2:3.4.21":	"คณฺหาติ ฉุปติ, อาปตฺติ ทุกฺกฏสฺส …เป…ฯ ",
"pli-tv-bu-vb-ss2:3.4.22":	"เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
"pli-tv-bu-vb-ss2:3.4.23":	"ภิกฺขุ จ นํ ทฺวินฺนํ อิตฺถีนํ กายปฏิพทฺเธน กายปฏิพทฺธํ อามสติ ปรามสติ …เป… ",
"pli-tv-bu-vb-ss2:3.4.24":	"คณฺหาติ ฉุปติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.4.25":	"อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.4.26":	"ภิกฺขุ จ นํ อุภินฺนํ กายปฏิพทฺเธน กายปฏิพทฺธํ อามสติ ปรามสติ …เป… ",
"pli-tv-bu-vb-ss2:3.4.27":	"คณฺหาติ ฉุปติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.4.28.1":	"อิตฺถี จ โหติ อิตฺถิสญฺญี สารตฺโต จฯ ",
"pli-tv-bu-vb-ss2:3.4.29":	"ภิกฺขุ จ นํ อิตฺถิยา นิสฺสคฺคิเยน กายํ อามสติ อาปตฺติ ทุกฺกฏสฺส …เป…ฯ ",
"pli-tv-bu-vb-ss2:3.4.30":	"เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
"pli-tv-bu-vb-ss2:3.4.31":	"ภิกฺขุ จ นํ ทฺวินฺนํ อิตฺถีนํ นิสฺสคฺคิเยน กายํ อามสติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.4.32":	"อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.4.33":	"ภิกฺขุ จ นํ อุภินฺนํ นิสฺสคฺคิเยน กายํ อามสติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.4.34":	"อิตฺถี จ โหติ อิตฺถิสญฺญี สารตฺโต จฯ ",
"pli-tv-bu-vb-ss2:3.4.35":	"ภิกฺขุ จ นํ อิตฺถิยา นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺส …เป…ฯ ",
"pli-tv-bu-vb-ss2:3.4.36":	"เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
"pli-tv-bu-vb-ss2:3.4.37":	"ภิกฺขุ จ นํ ทฺวินฺนํ อิตฺถีนํ นิสฺสคฺคิเยน กายปฏิพทฺธํ อามสติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.4.38":	"อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.4.39":	"ภิกฺขุ จ นํ อุภินฺนํ นิสฺสคฺคิเยน กายปฏิพทฺธํ อามสติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.4.40":	"อิตฺถี จ โหติ อิตฺถิสญฺญี สารตฺโต จฯ ",
"pli-tv-bu-vb-ss2:3.4.41":	"ภิกฺขุ จ นํ อิตฺถิยา นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺส …เป…ฯ ",
"pli-tv-bu-vb-ss2:3.4.42":	"เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
"pli-tv-bu-vb-ss2:3.4.43":	"ภิกฺขุ จ นํ ทฺวินฺนํ อิตฺถีนํ นิสฺสคฺคิเยน นิสฺสคฺคิยํ อามสติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.4.44":	"อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.4.45":	"ภิกฺขุ จ นํ อุภินฺนํ นิสฺสคฺคิเยน นิสฺสคฺคิยํ อามสติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.4.46":	"ภิกฺขุเปยฺยาโล นิฏฺฐิโตฯ ",
"pli-tv-bu-vb-ss2:3.5.1":	"อิตฺถี จ โหติ อิตฺถิสญฺญี สารตฺโต จฯ ",
"pli-tv-bu-vb-ss2:3.5.2":	"อิตฺถี จ นํ ภิกฺขุสฺส กาเยน กายํ อามสติ ปรามสติ โอมสติ อุมฺมสติ โอลงฺเฆติ อุลฺลงฺเฆติ อากฑฺฒติ ปติกฑฺฒติ อภินิคฺคณฺหาติ อภินิปฺปีเฬติ คณฺหาติ ฉุปติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ สงฺฆาทิเสสสฺส …เป…ฯ ",
"pli-tv-bu-vb-ss2:3.5.3":	"เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
"pli-tv-bu-vb-ss2:3.5.4":	"อิตฺถิโย จ นํ ภิกฺขุสฺส กาเยน กายํ อามสนฺติ ปรามสนฺติ โอมสนฺติ อุมฺมสนฺติ โอลงฺเฆนฺติ อุลฺลงฺเฆนฺติ อากฑฺฒนฺติ ปติกฑฺฒนฺติ อภินิคฺคณฺหนฺติ อภินิปฺปีเฬนฺติ คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ สงฺฆาทิเสสานํ …เป…ฯ ",
"pli-tv-bu-vb-ss2:3.5.5":	"อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.5.6":	"อุโภ จ นํ ภิกฺขุสฺส กาเยน กายํ อามสนฺติ ปรามสนฺติ …เป… ",
"pli-tv-bu-vb-ss2:3.5.7":	"คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ สงฺฆาทิเสเสน ทุกฺกฏสฺส …เป…ฯ ",
"pli-tv-bu-vb-ss2:3.5.8.1":	"อิตฺถี จ โหติ อิตฺถิสญฺญี สารตฺโต จฯ ",
"pli-tv-bu-vb-ss2:3.5.9":	"อิตฺถี จ นํ ภิกฺขุสฺส กาเยน กายปฏิพทฺธํ อามสติ ปรามสติ …เป… ",
"pli-tv-bu-vb-ss2:3.5.10":	"คณฺหาติ ฉุปติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ถุลฺลจฺจยสฺส …เป…ฯ ",
"pli-tv-bu-vb-ss2:3.5.11":	"เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
"pli-tv-bu-vb-ss2:3.5.12":	"อิตฺถิโย จ นํ ภิกฺขุสฺส กาเยน กายปฏิพทฺธํ อามสนฺติ ปรามสนฺติ …เป… ",
"pli-tv-bu-vb-ss2:3.5.13":	"คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ถุลฺลจฺจยานํ …เป…ฯ ",
"pli-tv-bu-vb-ss2:3.5.14":	"อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.5.15":	"อุโภ จ นํ ภิกฺขุสฺส กาเยน กายปฏิพทฺธํ อามสนฺติ ปรามสนฺติ …เป… ",
"pli-tv-bu-vb-ss2:3.5.16":	"คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ถุลฺลจฺจเยน ทุกฺกฏสฺส …เป…ฯ ",
"pli-tv-bu-vb-ss2:3.5.17":	"อิตฺถี จ โหติ อิตฺถิสญฺญี สารตฺโต จฯ ",
"pli-tv-bu-vb-ss2:3.5.18":	"อิตฺถี จ นํ ภิกฺขุสฺส กายปฏิพทฺเธน กายํ อามสติ ปรามสติ …เป… ",
"pli-tv-bu-vb-ss2:3.5.19":	"คณฺหาติ ฉุปติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ถุลฺลจฺจยสฺส …เป…ฯ ",
"pli-tv-bu-vb-ss2:3.5.20":	"เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
"pli-tv-bu-vb-ss2:3.5.21":	"อิตฺถิโย จ นํ ภิกฺขุสฺส กายปฏิพทฺเธน กายํ อามสนฺติ ปรามสนฺติ …เป… ",
"pli-tv-bu-vb-ss2:3.5.22":	"คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ถุลฺลจฺจยานํ …เป…ฯ ",
"pli-tv-bu-vb-ss2:3.5.23":	"อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.5.24":	"อุโภ จ นํ ภิกฺขุสฺส กายปฏิพทฺเธน กายํ อามสนฺติ ปรามสนฺติ …เป… ",
"pli-tv-bu-vb-ss2:3.5.25":	"คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ถุลฺลจฺจเยน ทุกฺกฏสฺส …เป…ฯ ",
"pli-tv-bu-vb-ss2:3.5.26.1":	"อิตฺถี จ โหติ อิตฺถิสญฺญี สารตฺโต จฯ ",
"pli-tv-bu-vb-ss2:3.5.27":	"อิตฺถี จ นํ ภิกฺขุสฺส กายปฏิพทฺเธน กายปฏิพทฺธํ อามสติ ปรามสติ …เป… ",
"pli-tv-bu-vb-ss2:3.5.28":	"คณฺหาติ ฉุปติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทุกฺกฏสฺส …เป…ฯ ",
"pli-tv-bu-vb-ss2:3.5.29":	"เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
"pli-tv-bu-vb-ss2:3.5.30":	"อิตฺถิโย จ นํ ภิกฺขุสฺส กายปฏิพทฺเธน กายปฏิพทฺธํ อามสนฺติ ปรามสนฺติ …เป… ",
"pli-tv-bu-vb-ss2:3.5.31":	"คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.5.32":	"อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.5.33":	"อุโภ จ นํ ภิกฺขุสฺส กายปฏิพทฺเธน กายปฏิพทฺธํ อามสนฺติ ปรามสนฺติ …เป… ",
"pli-tv-bu-vb-ss2:3.5.34":	"คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.5.35.1":	"อิตฺถี จ โหติ อิตฺถิสญฺญี สารตฺโต จฯ ",
"pli-tv-bu-vb-ss2:3.5.36":	"อิตฺถี จ นํ ภิกฺขุสฺส นิสฺสคฺคิเยน กายํ อามสติฯ ",
"pli-tv-bu-vb-ss2:3.5.37":	"เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทุกฺกฏสฺส …เป…ฯ ",
"pli-tv-bu-vb-ss2:3.5.38":	"เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
"pli-tv-bu-vb-ss2:3.5.39":	"อิตฺถิโย จ นํ ภิกฺขุสฺส นิสฺสคฺคิเยน กายํ อามสนฺติฯ ",
"pli-tv-bu-vb-ss2:3.5.40":	"เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.5.41":	"อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.5.42":	"อุโภ จ นํ ภิกฺขุสฺส นิสฺสคฺคิเยน กายํ อามสนฺติฯ ",
"pli-tv-bu-vb-ss2:3.5.43":	"เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.5.44":	"อิตฺถี จ โหติ อิตฺถิสญฺญี สารตฺโต จฯ ",
"pli-tv-bu-vb-ss2:3.5.45":	"อิตฺถี จ นํ ภิกฺขุสฺส นิสฺสคฺคิเยน กายปฏิพทฺธํ อามสติฯ ",
"pli-tv-bu-vb-ss2:3.5.46":	"เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทุกฺกฏสฺส …เป…ฯ ",
"pli-tv-bu-vb-ss2:3.5.47":	"เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
"pli-tv-bu-vb-ss2:3.5.48":	"อิตฺถิโย จ นํ ภิกฺขุสฺส นิสฺสคฺคิเยน กายปฏิพทฺธํ อามสนฺติฯ ",
"pli-tv-bu-vb-ss2:3.5.49":	"เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.5.50":	"อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.5.51":	"อุโภ จ นํ ภิกฺขุสฺส นิสฺสคฺคิเยน กายปฏิพทฺธํ อามสนฺติฯ ",
"pli-tv-bu-vb-ss2:3.5.52":	"เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.5.53":	"อิตฺถี จ โหติ อิตฺถิสญฺญี สารตฺโต จฯ ",
"pli-tv-bu-vb-ss2:3.5.54":	"อิตฺถี จ นํ ภิกฺขุสฺส นิสฺสคฺคิเยน นิสฺสคฺคิยํ อามสติฯ ",
"pli-tv-bu-vb-ss2:3.5.55":	"เสวนาธิปฺปาโย กาเยน วายมติ, น จ ผสฺสํ ปฏิวิชานาติ, อาปตฺติ ทุกฺกฏสฺส …เป…ฯ ",
"pli-tv-bu-vb-ss2:3.5.56":	"เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จฯ ",
"pli-tv-bu-vb-ss2:3.5.57":	"อิตฺถิโย จ นํ ภิกฺขุสฺส นิสฺสคฺคิเยน นิสฺสคฺคิยํ อามสนฺติฯ ",
"pli-tv-bu-vb-ss2:3.5.58":	"เสวนาธิปฺปาโย กาเยน วายมติ, น จ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.5.59":	"อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จฯ ",
"pli-tv-bu-vb-ss2:3.5.60":	"อุโภ จ นํ ภิกฺขุสฺส นิสฺสคฺคิเยน นิสฺสคฺคิยํ อามสนฺติฯ ",
"pli-tv-bu-vb-ss2:3.5.61":	"เสวนาธิปฺปาโย กาเยน วายมติ, น จ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป…ฯ ",
"pli-tv-bu-vb-ss2:3.6.1":	"เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ สงฺฆาทิเสสสฺสฯ ",
"pli-tv-bu-vb-ss2:3.6.2":	"เสวนาธิปฺปาโย กาเยน วายมติ, น จ ผสฺสํ ปฏิวิชานาติ, อาปตฺติ ทุกฺกฏสฺสฯ ",
"pli-tv-bu-vb-ss2:3.6.3":	"เสวนาธิปฺปาโย น จ กาเยน วายมติ, ผสฺสํ ปฏิวิชานาติ, อนาปตฺติฯ ",
"pli-tv-bu-vb-ss2:3.6.4":	"เสวนาธิปฺปาโย น จ กาเยน วายมติ, น จ ผสฺสํ ปฏิวิชานาติ, อนาปตฺติฯ ",
"pli-tv-bu-vb-ss2:3.6.5":	"โมกฺขาธิปฺปาโย กาเยน วายมติ, ผสฺสํ ปฏิวิชานาติ, อนาปตฺติฯ ",
"pli-tv-bu-vb-ss2:3.6.6":	"โมกฺขาธิปฺปาโย กาเยน วายมติ, น จ ผสฺสํ ปฏิวิชานาติ, อนาปตฺติฯ ",
"pli-tv-bu-vb-ss2:3.6.7":	"โมกฺขาธิปฺปาโย น จ กาเยน วายมติ, ผสฺสํ ปฏิวิชานาติ, อนาปตฺติฯ ",
"pli-tv-bu-vb-ss2:3.6.8":	"โมกฺขาธิปฺปาโย น จ กาเยน วายมติ, น จ ผสฺสํ ปฏิวิชานาติ, อนาปตฺติฯ ",
"pli-tv-bu-vb-ss2:3.7.1":	"อนาปตฺติ—",
"pli-tv-bu-vb-ss2:3.7.2":	"อสญฺจิจฺจ, ",
"pli-tv-bu-vb-ss2:3.7.3":	"อสติยา, ",
"pli-tv-bu-vb-ss2:3.7.4":	"อชานนฺตสฺส, ",
"pli-tv-bu-vb-ss2:3.7.5":	"อสาทิยนฺตสฺส, ",
"pli-tv-bu-vb-ss2:3.7.6":	"อุมฺมตฺตกสฺส, ",
"pli-tv-bu-vb-ss2:3.7.7":	"ขิตฺตจิตฺตสฺส, ",
"pli-tv-bu-vb-ss2:3.7.8":	"เวทนาฏฺฏสฺส, ",
"pli-tv-bu-vb-ss2:3.7.9":	"อาทิกมฺมิกสฺสาติฯ ",
"pli-tv-bu-vb-ss2:3.7.10":	"๒ฯ๑ฯ วินีตวตฺถุอุทฺทานคาถา ",
"pli-tv-bu-vb-ss2:3.7.11":	"มาตา ธีตา ภคินี จ, ",
"pli-tv-bu-vb-ss2:3.7.12":	"ชายา ยกฺขี จ ปณฺฑโก; ",
"pli-tv-bu-vb-ss2:3.7.13":	"สุตฺตา มตา ติรจฺฉานา, ",
"pli-tv-bu-vb-ss2:3.7.14":	"ทารุธีตลิกาย จฯ ",
"pli-tv-bu-vb-ss2:3.7.15":	"สมฺปีเฬ สงฺกโม มคฺโค, ",
"pli-tv-bu-vb-ss2:3.7.16":	"รุกฺโข นาวา จ รชฺชุ จ; ",
"pli-tv-bu-vb-ss2:3.7.17":	"ทณฺโฑ ปตฺตํ ปณาเมสิ, ",
"pli-tv-bu-vb-ss2:3.7.18":	"วนฺเท วายมิ นจฺฉุเปติฯ ",
"pli-tv-bu-vb-ss2:4.1.0":	"๒ฯ๒ฯ วินีตวตฺถุ ",
"pli-tv-bu-vb-ss2:4.1.1":	"เตน โข ปน สมเยน อญฺญตโร ภิกฺขุ มาตุยา มาตุเปเมน อามสิฯ ",
"pli-tv-bu-vb-ss2:4.1.2":	"ตสฺส กุกฺกุจฺจํ อโหสิ—",
"pli-tv-bu-vb-ss2:4.1.3":	"“ภควตา สิกฺขาปทํ ปญฺญตฺตํ, ",
"pli-tv-bu-vb-ss2:4.1.4":	"กจฺจิ นุ โข อหํ สงฺฆาทิเสสํ อาปตฺตึ อาปนฺโน”ติ? ",
"pli-tv-bu-vb-ss2:4.1.5":	"ภควโต เอตมตฺถํ อาโรเจสิฯ ",
"pli-tv-bu-vb-ss2:4.1.6":	"“อนาปตฺติ, ภิกฺขุ, สงฺฆาทิเสสสฺส; ",
"pli-tv-bu-vb-ss2:4.1.7":	"อาปตฺติ ทุกฺกฏสฺสา”ติฯ ",
"pli-tv-bu-vb-ss2:4.1.8":	"เตน โข ปน สมเยน อญฺญตโร ภิกฺขุ ธีตุยา ธีตุเปเมน อามสิ …เป… ",
"pli-tv-bu-vb-ss2:4.1.9":	"ภคินิยา ภคินิเปเมน อามสิฯ ",
"pli-tv-bu-vb-ss2:4.1.10":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.1.11":	"“อนาปตฺติ, ภิกฺขุ, สงฺฆาทิเสสสฺส; ",
"pli-tv-bu-vb-ss2:4.1.12":	"อาปตฺติ ทุกฺกฏสฺสา”ติฯ ",
"pli-tv-bu-vb-ss2:4.2.1":	"เตน โข ปน สมเยน อญฺญตโร ภิกฺขุ ปุราณทุติยิกาย กายสํสคฺคํ สมาปชฺชิฯ ",
"pli-tv-bu-vb-ss2:4.2.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.2.3":	"“อาปตฺตึ ตฺวํ, ภิกฺขุ, อาปนฺโน สงฺฆาทิเสสนฺ”ติฯ ",
"pli-tv-bu-vb-ss2:4.3.1":	"เตน โข ปน สมเยน อญฺญตโร ภิกฺขุ ยกฺขินิยา กายสํสคฺคํ สมาปชฺชิฯ ",
"pli-tv-bu-vb-ss2:4.3.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.3.3":	"“อนาปตฺติ, ภิกฺขุ, สงฺฆาทิเสสสฺส; ",
"pli-tv-bu-vb-ss2:4.3.4":	"อาปตฺติ ถุลฺลจฺจยสฺสา”ติฯ ",
"pli-tv-bu-vb-ss2:4.3.5":	"เตน โข ปน สมเยน อญฺญตโร ภิกฺขุ ปณฺฑกสฺส กายสํสคฺคํ สมาปชฺชิฯ ",
"pli-tv-bu-vb-ss2:4.3.6":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.3.7":	"“อนาปตฺติ, ภิกฺขุ, สงฺฆาทิเสสสฺส; ",
"pli-tv-bu-vb-ss2:4.3.8":	"อาปตฺติ ถุลฺลจฺจยสฺสา”ติฯ ",
"pli-tv-bu-vb-ss2:4.4.1":	"เตน โข ปน สมเยน อญฺญตโร ภิกฺขุ สุตฺติตฺถิยา กายสํสคฺคํ สมาปชฺชิฯ ",
"pli-tv-bu-vb-ss2:4.4.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.4.3":	"“อาปตฺตึ ตฺวํ, ภิกฺขุ, อาปนฺโน สงฺฆาทิเสสนฺ”ติฯ ",
"pli-tv-bu-vb-ss2:4.4.4":	"เตน โข ปน สมเยน อญฺญตโร ภิกฺขุ มติตฺถิยา กายสํสคฺคํ สมาปชฺชิฯ ",
"pli-tv-bu-vb-ss2:4.4.5":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.4.6":	"“อนาปตฺติ, ภิกฺขุ, สงฺฆาทิเสสสฺส; ",
"pli-tv-bu-vb-ss2:4.4.7":	"อาปตฺติ ถุลฺลจฺจยสฺสา”ติฯ ",
"pli-tv-bu-vb-ss2:4.4.8":	"เตน โข ปน สมเยน อญฺญตโร ภิกฺขุ ติรจฺฉานคติตฺถิยา กายสํสคฺคํ สมาปชฺชิฯ ",
"pli-tv-bu-vb-ss2:4.4.9":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.4.10":	"“อนาปตฺติ, ภิกฺขุ, สงฺฆาทิเสสสฺส; ",
"pli-tv-bu-vb-ss2:4.4.11":	"อาปตฺติ ทุกฺกฏสฺสา”ติฯ ",
"pli-tv-bu-vb-ss2:4.4.12":	"เตน โข ปน สมเยน อญฺญตโร ภิกฺขุ ทารุธีตลิกาย กายสํสคฺคํ สมาปชฺชิฯ ",
"pli-tv-bu-vb-ss2:4.4.13":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.4.14":	"“อนาปตฺติ, ภิกฺขุ, สงฺฆาทิเสสสฺส; ",
"pli-tv-bu-vb-ss2:4.4.15":	"อาปตฺติ ทุกฺกฏสฺสา”ติฯ ",
"pli-tv-bu-vb-ss2:4.5.1":	"เตน โข ปน สมเยน สมฺพหุลา อิตฺถิโย อญฺญตรํ ภิกฺขุํ สมฺปีเฬตฺวา พาหาปรมฺปราย อาเนสุํฯ ",
"pli-tv-bu-vb-ss2:4.5.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.5.3":	"“สาทิยิ ตฺวํ, ภิกฺขู”ติ? ",
"pli-tv-bu-vb-ss2:4.5.4":	"“นาหํ, ภควา, สาทิยินฺ”ติฯ ",
"pli-tv-bu-vb-ss2:4.5.5":	"“อนาปตฺติ, ภิกฺขุ, อสาทิยนฺตสฺสา”ติฯ ",
"pli-tv-bu-vb-ss2:4.6.1":	"เตน โข ปน สมเยน อญฺญตโร ภิกฺขุ อิตฺถิยา อภิรูฬฺหํ สงฺกมํ สารตฺโต สญฺจาเลสิฯ ",
"pli-tv-bu-vb-ss2:4.6.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.6.3":	"“อนาปตฺติ, ภิกฺขุ, สงฺฆาทิเสสสฺส; ",
"pli-tv-bu-vb-ss2:4.6.4":	"อาปตฺติ ทุกฺกฏสฺสา”ติฯ ",
"pli-tv-bu-vb-ss2:4.7.1":	"เตน โข ปน สมเยน อญฺญตโร ภิกฺขุ อิตฺถึ ปฏิปเถ ปสฺสิตฺวา สารตฺโต อํสกูเฏน ปหารํ อทาสิฯ ",
"pli-tv-bu-vb-ss2:4.7.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.7.3":	"“อาปตฺตึ ตฺวํ, ภิกฺขุ, อาปนฺโน สงฺฆาทิเสสนฺ”ติฯ ",
"pli-tv-bu-vb-ss2:4.8.1":	"เตน โข ปน สมเยน อญฺญตโร ภิกฺขุ อิตฺถิยา อภิรูฬฺหํ รุกฺขํ สารตฺโต สญฺจาเลสิฯ ",
"pli-tv-bu-vb-ss2:4.8.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.8.3":	"“อนาปตฺติ, ภิกฺขุ, สงฺฆาทิเสสสฺส; ",
"pli-tv-bu-vb-ss2:4.8.4":	"อาปตฺติ ทุกฺกฏสฺสา”ติฯ ",
"pli-tv-bu-vb-ss2:4.8.5":	"เตน โข ปน สมเยน อญฺญตโร ภิกฺขุ อิตฺถิยา อภิรูฬฺหํ นาวํ สารตฺโต สญฺจาเลสิฯ ",
"pli-tv-bu-vb-ss2:4.8.6":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.8.7":	"“อนาปตฺติ, ภิกฺขุ, สงฺฆาทิเสสสฺส; ",
"pli-tv-bu-vb-ss2:4.8.8":	"อาปตฺติ ทุกฺกฏสฺสา”ติฯ ",
"pli-tv-bu-vb-ss2:4.9.1":	"เตน โข ปน สมเยน อญฺญตโร ภิกฺขุ อิตฺถิยา คหิตํ รชฺชุํ สารตฺโต อาวิญฺฉิฯ ",
"pli-tv-bu-vb-ss2:4.9.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.9.3":	"“อนาปตฺติ, ภิกฺขุ, สงฺฆาทิเสสสฺส; ",
"pli-tv-bu-vb-ss2:4.9.4":	"อาปตฺติ ถุลฺลจฺจยสฺสา”ติฯ ",
"pli-tv-bu-vb-ss2:4.9.5":	"เตน โข ปน สมเยน อญฺญตโร ภิกฺขุ อิตฺถิยา คหิตํ ทณฺฑํ สารตฺโต อาวิญฺฉิฯ ",
"pli-tv-bu-vb-ss2:4.9.6":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.9.7":	"“อนาปตฺติ, ภิกฺขุ, สงฺฆาทิเสสสฺส; ",
"pli-tv-bu-vb-ss2:4.9.8":	"อาปตฺติ ถุลฺลจฺจยสฺสา”ติฯ ",
"pli-tv-bu-vb-ss2:4.10.1":	"เตน โข ปน สมเยน อญฺญตโร ภิกฺขุ สารตฺโต อิตฺถึ ปตฺเตน ปณาเมสิฯ ",
"pli-tv-bu-vb-ss2:4.10.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.10.3":	"“อนาปตฺติ, ภิกฺขุ, สงฺฆาทิเสสสฺส; ",
"pli-tv-bu-vb-ss2:4.10.4":	"อาปตฺติ ถุลฺลจฺจยสฺสา”ติฯ ",
"pli-tv-bu-vb-ss2:4.11.1":	"เตน โข ปน สมเยน อญฺญตโร ภิกฺขุ อิตฺถิยา วนฺทนฺติยา สารตฺโต ปาทํ อุจฺจาเรสิฯ ",
"pli-tv-bu-vb-ss2:4.11.2":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.11.3":	"“อาปตฺตึ ตฺวํ, ภิกฺขุ, อาปนฺโน สงฺฆาทิเสสนฺ”ติฯ ",
"pli-tv-bu-vb-ss2:4.11.4":	"เตน โข ปน สมเยน อญฺญตโร ภิกฺขุ อิตฺถึ คเหสฺสามีติ วายมิตฺวา น ฉุปิฯ ",
"pli-tv-bu-vb-ss2:4.11.5":	"ตสฺส กุกฺกุจฺจํ อโหสิ …เป… ",
"pli-tv-bu-vb-ss2:4.11.6":	"“อนาปตฺติ, ภิกฺขุ, สงฺฆาทิเสสสฺส; ",
"pli-tv-bu-vb-ss2:4.11.7":	"อาปตฺติ ทุกฺกฏสฺสา”ติฯ ",
"pli-tv-bu-vb-ss2:4.11.8":	"กายสํสคฺคสิกฺขาปทํ นิฏฺฐิตํ ทุติยํฯ "
}	
