{	
"pli-tv-bu-vb-sk69:0.1":	"เถรวาท วินย ",
"pli-tv-bu-vb-sk69:0.2":	"มหาวิภงฺค ",
"pli-tv-bu-vb-sk69:0.3":	"เสขิยกณฺฑ ",
"pli-tv-bu-vb-sk69:0.4":	"ปาทุกวคฺค ",
"pli-tv-bu-vb-sk69:0.5":	"๖๙ฯ นีจาสนสิกฺขาปท ",
"pli-tv-bu-vb-sk69:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-sk69:1.2":	"เตน โข ปน สมเยน ฉพฺพคฺคิยา ภิกฺขู นีเจ อาสเน นิสีทิตฺวา อุจฺเจ อาสเน นิสินฺนสฺส ธมฺมํ เทเสนฺติฯ ",
"pli-tv-bu-vb-sk69:1.3":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-sk69:1.4":	"“กถญฺหิ นาม ฉพฺพคฺคิยา ภิกฺขู นีเจ อาสเน นิสีทิตฺวา อุจฺเจ อาสเน นิสินฺนสฺส ธมฺมํ เทเสสฺสนฺตี”ติ …เป… ",
"pli-tv-bu-vb-sk69:1.5":	"“สจฺจํ กิร ตุเมฺห, ภิกฺขเว, นีเจ อาสเน นิสีทิตฺวา อุจฺเจ อาสเน นิสินฺนสฺส ธมฺมํ เทเสถา”ติ? ",
"pli-tv-bu-vb-sk69:1.6":	"“สจฺจํ, ภควา”ติฯ ",
"pli-tv-bu-vb-sk69:1.7":	"วิครหิ พุทฺโธ ภควา …เป… ",
"pli-tv-bu-vb-sk69:1.8":	"กถญฺหิ นาม ตุเมฺห, โมฆปุริสา, นีเจ อาสเน นิสีทิตฺวา อุจฺเจ อาสเน นิสินฺนสฺส ธมฺมํ เทเสสฺสถฯ ",
"pli-tv-bu-vb-sk69:1.9":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-sk69:1.10":	"วิครหิตฺวา …เป… ",
"pli-tv-bu-vb-sk69:1.11":	"ธมฺมึ กถํ กตฺวา ภิกฺขู อามนฺเตสิ—",
"pli-tv-bu-vb-sk69:1.12.1":	"“ภูตปุพฺพํ, ภิกฺขเว, พาราณสิยํ อญฺญตรสฺส ฉปกสฺส ปชาปติ คพฺภินี อโหสิฯ ",
"pli-tv-bu-vb-sk69:1.13":	"อถ โข, ภิกฺขเว, สา ฉปกี ตํ ฉปกํ เอตทโวจ—",
"pli-tv-bu-vb-sk69:1.14":	"‘คพฺภินีมฺหิ, อยฺยปุตฺตฯ ",
"pli-tv-bu-vb-sk69:1.15":	"อิจฺฉามิ อมฺพํ ขาทิตุนฺ’ติฯ ",
"pli-tv-bu-vb-sk69:1.16":	"‘นตฺถิ อมฺพํ, อกาโล อมฺพสฺสา’ติฯ ",
"pli-tv-bu-vb-sk69:1.17":	"‘สเจ น ลภิสฺสามิ มริสฺสามี’ติฯ ",
"pli-tv-bu-vb-sk69:1.18":	"เตน โข ปน สมเยน รญฺโญ อมฺโพ ธุวผโล โหติฯ ",
"pli-tv-bu-vb-sk69:1.19":	"อถ โข, ภิกฺขเว, โส ฉปโก เยน โส อมฺโพ เตนุปสงฺกมิ; อุปสงฺกมิตฺวา ตํ อมฺพํ อภิรุหิตฺวา นิลีโน อจฺฉิฯ ",
"pli-tv-bu-vb-sk69:1.20":	"อถ โข, ภิกฺขเว, ราชา ปุโรหิเตน พฺราหฺมเณน สทฺธึ เยน โส อมฺโพ เตนุปสงฺกมิ; อุปสงฺกมิตฺวา อุจฺเจ อาสเน นิสีทิตฺวา มนฺตํ ปริยาปุณาติฯ ",
"pli-tv-bu-vb-sk69:1.21":	"อถ โข, ภิกฺขเว, ตสฺส ฉปกสฺส เอตทโหสิ—",
"pli-tv-bu-vb-sk69:1.22":	"‘ยาว อธมฺมิโก อยํ ราชา, ยตฺร หิ นาม อุจฺเจ อาสเน นิสีทิตฺวา มนฺตํ ปริยาปุณิสฺสติฯ ",
"pli-tv-bu-vb-sk69:1.23":	"อยญฺจ พฺราหฺมโณ อธมฺมิโก, ยตฺร หิ นาม นีเจ อาสเน นิสีทิตฺวา อุจฺเจ อาสเน นิสินฺนสฺส มนฺตํ วาเจสฺสติฯ ",
"pli-tv-bu-vb-sk69:1.24":	"อหญฺจมฺหิ อธมฺมิโก, โยหํ อิตฺถิยา การณา รญฺโญ อมฺพํ อวหรามิฯ ",
"pli-tv-bu-vb-sk69:1.25":	"สพฺพมิทํ จริมํ กตนฺ’ติ ",
"pli-tv-bu-vb-sk69:1.26":	"ตตฺเถว ปริปติฯ ",
"pli-tv-bu-vb-sk69:1.27.1":	"‘อุโภ อตฺถํ น ชานนฺติ, ",
"pli-tv-bu-vb-sk69:1.28":	"อุโภ ธมฺมํ น ปสฺสเร; ",
"pli-tv-bu-vb-sk69:1.29":	"โย จายํ มนฺตํ วาเจติ, ",
"pli-tv-bu-vb-sk69:1.30":	"โย จาธมฺเมนธียติ’ฯ ",
"pli-tv-bu-vb-sk69:1.31.1":	"‘สาลีนํ โอทโน ภุตฺโต, ",
"pli-tv-bu-vb-sk69:1.32":	"สุจิมํสูปเสจโน; ",
"pli-tv-bu-vb-sk69:1.33":	"ตสฺมา ธมฺเม น วตฺตามิ, ",
"pli-tv-bu-vb-sk69:1.34":	"ธมฺโม อริเยภิ วณฺณิโต’ฯ ",
"pli-tv-bu-vb-sk69:1.35.1":	"‘ธิรตฺถุ ตํ ธนลาภํ, ",
"pli-tv-bu-vb-sk69:1.36":	"ยสลาภญฺจ พฺราหฺมณ; ",
"pli-tv-bu-vb-sk69:1.37":	"ยา วุตฺติ วินิปาเตน, ",
"pli-tv-bu-vb-sk69:1.38":	"อธมฺมจรเณน วาฯ ",
"pli-tv-bu-vb-sk69:1.39":	"ปริพฺพช มหาพฺรเหฺม, ",
"pli-tv-bu-vb-sk69:1.40":	"ปจนฺตญฺเญปิ ปาณิโน; ",
"pli-tv-bu-vb-sk69:1.41":	"มา ตฺวํ อธมฺโม อาจริโต, ",
"pli-tv-bu-vb-sk69:1.42":	"อสฺมา กุมฺภมิวาภิทา’ติฯ ",
"pli-tv-bu-vb-sk69:1.43":	"ตทาปิ เม, ภิกฺขเว, อมนาปา นีเจ อาสเน นิสีทิตฺวา อุจฺเจ อาสเน นิสินฺนสฺส มนฺตํ วาเจตุํ, กิมงฺคํ ปน เอตรหิ น อมนาปา ภวิสฺสติ นีเจ อาสเน นิสีทิตฺวา อุจฺเจ อาสเน นิสินฺนสฺส ธมฺมํ เทเสตุํฯ ",
"pli-tv-bu-vb-sk69:1.44":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bu-vb-sk69:1.45":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-sk69:1.46.1":	"“น นีเจ อาสเน นิสีทิตฺวา อุจฺเจ อาสเน นิสินฺนสฺส อคิลานสฺส ธมฺมํ เทเสสฺสามีติ สิกฺขา กรณียา”ติฯ ",
"pli-tv-bu-vb-sk69:1.47":	"น นีเจ อาสเน นิสีทิตฺวา อุจฺเจ อาสเน นิสินฺนสฺส อคิลานสฺส ธมฺโม เทเสตพฺโพฯ ",
"pli-tv-bu-vb-sk69:1.48":	"โย อนาทริยํ ปฏิจฺจ นีเจ อาสเน นิสีทิตฺวา อุจฺเจ อาสเน นิสินฺนสฺส อคิลานสฺส ธมฺมํ เทเสติ, อาปตฺติ ทุกฺกฏสฺสฯ ",
"pli-tv-bu-vb-sk69:1.49.1":	"อนาปตฺติ—",
"pli-tv-bu-vb-sk69:1.50.1":	"อสญฺจิจฺจ …เป… ",
"pli-tv-bu-vb-sk69:1.51":	"อาทิกมฺมิกสฺสาติฯ ",
"pli-tv-bu-vb-sk69:1.52":	"นวมสิกฺขาปทํ นิฏฺฐิตํฯ "
}	
