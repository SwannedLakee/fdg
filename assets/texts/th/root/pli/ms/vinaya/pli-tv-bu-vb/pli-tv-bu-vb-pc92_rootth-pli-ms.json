{	
"pli-tv-bu-vb-pc92:0.1":	"เถรวาท วินย ",
"pli-tv-bu-vb-pc92:0.2":	"มหาวิภงฺค ",
"pli-tv-bu-vb-pc92:0.3":	"ปาจิตฺติยกณฺฑ ",
"pli-tv-bu-vb-pc92:0.4":	"รตนวคฺค ",
"pli-tv-bu-vb-pc92:0.5":	"๙๒ฯ นนฺทสิกฺขาปท ",
"pli-tv-bu-vb-pc92:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc92:1.2":	"เตน โข ปน สมเยน อายสฺมา นนฺโท ภควโต มาตุจฺฉาปุตฺโต อภิรูโป โหติ ทสฺสนีโย ปาสาทิโก จตุรงฺคุโลมโก ภควตาฯ ",
"pli-tv-bu-vb-pc92:1.3":	"โส สุคตจีวรปฺปมาณํ จีวรํ ธาเรติฯ ",
"pli-tv-bu-vb-pc92:1.4":	"อทฺทสํสุ โข เถรา ภิกฺขู อายสฺมนฺตํ นนฺทํ ทูรโตว อาคจฺฉนฺตํฯ ",
"pli-tv-bu-vb-pc92:1.5":	"ทิสฺวาน—",
"pli-tv-bu-vb-pc92:1.6":	"“ภควา อาคจฺฉตี”ติ อาสนา วุฏฺฐหนฺติฯ ",
"pli-tv-bu-vb-pc92:1.7":	"เต อุปคเต ชานิตฺวา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc92:1.8":	"“กถญฺหิ นาม อายสฺมา นนฺโท สุคตจีวรปฺปมาณํ จีวรํ ธาเรสฺสตี”ติ …เป… ",
"pli-tv-bu-vb-pc92:1.9":	"“สจฺจํ กิร ตฺวํ, นนฺท, สุคตจีวรปฺปมาณํ จีวรํ ธาเรสี”ติ? ",
"pli-tv-bu-vb-pc92:1.10":	"“สจฺจํ, ภควา”ติฯ ",
"pli-tv-bu-vb-pc92:1.11":	"วิครหิ พุทฺโธ ภควา …เป… ",
"pli-tv-bu-vb-pc92:1.12":	"กถญฺหิ นาม ตฺวํ, นนฺท, สุคตจีวรปฺปมาณํ จีวรํ ธาเรสฺสสิฯ ",
"pli-tv-bu-vb-pc92:1.13":	"เนตํ, นนฺท, อปฺปสนฺนานํ วา ปสาทาย …เป… ",
"pli-tv-bu-vb-pc92:1.14":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc92:1.15.1":	"“โย ปน ภิกฺขุ สุคตจีวรปฺปมาณํ จีวรํ การาเปยฺย อติเรกํ วา, เฉทนกํ ปาจิตฺติยํฯ ",
"pli-tv-bu-vb-pc92:1.16":	"ตตฺริทํ สุคตสฺส สุคตจีวรปฺปมาณํ—ทีฆโส นว วิทตฺถิโย, สุคตวิทตฺถิยา; ติริยํ ฉ วิทตฺถิโยฯ ",
"pli-tv-bu-vb-pc92:1.17":	"อิทํ สุคตสฺส สุคตจีวรปฺปมาณนฺ”ติฯ ",
"pli-tv-bu-vb-pc92:2.1.1":	"โย ปนาติ ",
"pli-tv-bu-vb-pc92:2.1.2":	"โย ยาทิโส …เป… ",
"pli-tv-bu-vb-pc92:2.1.3":	"ภิกฺขูติ ",
"pli-tv-bu-vb-pc92:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc92:2.1.5":	"สุคตจีวรปฺปมาณํ นาม ",
"pli-tv-bu-vb-pc92:2.1.6":	"ทีฆโส นว วิทตฺถิโย, สุคตวิทตฺถิยา; ติริยํ ฉ วิทตฺถิโยฯ ",
"pli-tv-bu-vb-pc92:2.1.7":	"การาเปยฺยาติ ",
"pli-tv-bu-vb-pc92:2.1.8":	"กโรติ วา การาเปติ วา, ปโยเค ทุกฺกฏํฯ ",
"pli-tv-bu-vb-pc92:2.1.9":	"ปฏิลาเภน ฉินฺทิตฺวา ปาจิตฺติยํ เทเสตพฺพํฯ ",
"pli-tv-bu-vb-pc92:2.1.10.1":	"อตฺตนา วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc92:2.1.11":	"อตฺตนา วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc92:2.1.12":	"ปเรหิ วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc92:2.1.13":	"ปเรหิ วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc92:2.1.14":	"อญฺญสฺสตฺถาย กโรติ วา การาเปติ วา, อาปตฺติ ทุกฺกฏสฺสฯ ",
"pli-tv-bu-vb-pc92:2.1.15":	"อญฺเญน กตํ ปฏิลภิตฺวา ปริภุญฺชติ, อาปตฺติ ทุกฺกฏสฺสฯ ",
"pli-tv-bu-vb-pc92:2.2.1":	"อนาปตฺติ—",
"pli-tv-bu-vb-pc92:2.2.2":	"อูนกํ กโรติ, ",
"pli-tv-bu-vb-pc92:2.2.3":	"อญฺเญน กตํ ปฏิลภิตฺวา ฉินฺทิตฺวา ปริภุญฺชติ, ",
"pli-tv-bu-vb-pc92:2.2.4":	"วิตานํ วา ภูมตฺถรณํ วา สาณิปาการํ วา ภิสึ วา พิพฺโพหนํ วา กโรติ, ",
"pli-tv-bu-vb-pc92:2.2.5":	"อุมฺมตฺตกสฺส, ",
"pli-tv-bu-vb-pc92:2.2.6":	"อาทิกมฺมิกสฺสาติฯ ",
"pli-tv-bu-vb-pc92:2.2.7":	"นนฺทสิกฺขาปทํ นิฏฺฐิตํ ทสมํฯ ",
"pli-tv-bu-vb-pc92:2.2.8":	"รตนวคฺโค นวโมฯ ",
"pli-tv-bu-vb-pc92:2.2.9":	"ตสฺสุทฺทานํ ",
"pli-tv-bu-vb-pc92:2.2.10":	"รญฺโญ จ รตนํ สนฺตํ, ",
"pli-tv-bu-vb-pc92:2.2.11":	"สูจิ มญฺจญฺจ ตูลิกํ; ",
"pli-tv-bu-vb-pc92:2.2.12":	"นิสีทนญฺจ กณฺฑุญฺจ, ",
"pli-tv-bu-vb-pc92:2.2.13":	"วสฺสิกา สุคเตน จาติฯ ",
"pli-tv-bu-vb-pc92:2.2.14":	"อุทฺทิฏฺฐา โข, อายสฺมนฺโต, เทฺวนวุติ ปาจิตฺติยา ธมฺมาฯ ",
"pli-tv-bu-vb-pc92:2.2.15":	"ตตฺถายสฺมนฺเต ปุจฺฉามิ—",
"pli-tv-bu-vb-pc92:2.2.16":	"“กจฺจิตฺถ ปริสุทฺธา”? ",
"pli-tv-bu-vb-pc92:2.2.17":	"ทุติยมฺปิ ปุจฺฉามิ—",
"pli-tv-bu-vb-pc92:2.2.18":	"“กจฺจิตฺถ ปริสุทฺธา”? ",
"pli-tv-bu-vb-pc92:2.2.19":	"ตติยมฺปิ ปุจฺฉามิ—",
"pli-tv-bu-vb-pc92:2.2.20":	"“กจฺจิตฺถ ปริสุทฺธา”? ",
"pli-tv-bu-vb-pc92:2.2.21":	"ปริสุทฺเธตฺถายสฺมนฺโต, ตสฺมา ตุณฺหี, เอวเมตํ ธารยามีติฯ ",
"pli-tv-bu-vb-pc92:2.2.22":	"ขุทฺทกํ สมตฺตํฯ ",
"pli-tv-bu-vb-pc92:2.2.23":	"ปาจิตฺติยกณฺฑํ นิฏฺฐิตํฯ "
}	
