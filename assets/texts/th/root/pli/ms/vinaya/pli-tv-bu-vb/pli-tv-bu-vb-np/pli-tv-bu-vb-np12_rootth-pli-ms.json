{	
"pli-tv-bu-vb-np12:0.1":	"เถรวาท วินย ",
"pli-tv-bu-vb-np12:0.2":	"มหาวิภงฺค ",
"pli-tv-bu-vb-np12:0.3":	"นิสฺสคฺคิยกณฺฑ ",
"pli-tv-bu-vb-np12:0.4":	"โกสิยวคฺค ",
"pli-tv-bu-vb-np12:0.5":	"๑๒ฯ สุทฺธกาฬกสิกฺขาปท ",
"pli-tv-bu-vb-np12:1.1":	"เตน สมเยน พุทฺโธ ภควา เวสาลิยํ วิหรติ มหาวเน กูฏาคารสาลายํฯ ",
"pli-tv-bu-vb-np12:1.2":	"เตน โข ปน สมเยน ฉพฺพคฺคิยา ภิกฺขู สุทฺธกาฬกานํ เอฬกโลมานํ สนฺถตํ การาเปนฺติฯ ",
"pli-tv-bu-vb-np12:1.3":	"มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-np12:1.4":	"“กถญฺหิ นาม สมณา สกฺยปุตฺติยา สุทฺธกาฬกานํ เอฬกโลมานํ สนฺถตํ การาเปสฺสนฺติ, เสยฺยถาปิ คิหี กามโภคิโน”ติฯ ",
"pli-tv-bu-vb-np12:1.5":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-np12:1.6":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-np12:1.7":	"“กถญฺหิ นาม ฉพฺพคฺคิยา ภิกฺขู สุทฺธกาฬกานํ เอฬกโลมานํ สนฺถตํ การาเปสฺสนฺตี”ติฯ ",
"pli-tv-bu-vb-np12:1.8":	"อถ โข เต ภิกฺขู ฉพฺพคฺคิเย ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
"pli-tv-bu-vb-np12:1.9":	"“สจฺจํ กิร ตุเมฺห, ภิกฺขเว, สุทฺธกาฬกานํ เอฬกโลมานํ สนฺถตํ การาเปถา”ติ? ",
"pli-tv-bu-vb-np12:1.10":	"“สจฺจํ, ภควา”ติฯ ",
"pli-tv-bu-vb-np12:1.11":	"วิครหิ พุทฺโธ ภควา …เป… ",
"pli-tv-bu-vb-np12:1.12":	"กถญฺหิ นาม ตุเมฺห, โมฆปุริสา, สุทฺธกาฬกานํ เอฬกโลมานํ สนฺถตํ การาเปสฺสถฯ ",
"pli-tv-bu-vb-np12:1.13":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-np12:1.14":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-np12:1.15.1":	"“โย ปน ภิกฺขุ สุทฺธกาฬกานํ เอฬกโลมานํ สนฺถตํ การาเปยฺย, นิสฺสคฺคิยํ ปาจิตฺติยนฺ”ติฯ ",
"pli-tv-bu-vb-np12:2.1":	"โย ปนาติ ",
"pli-tv-bu-vb-np12:2.2":	"โย ยาทิโส …เป… ",
"pli-tv-bu-vb-np12:2.3":	"ภิกฺขูติ ",
"pli-tv-bu-vb-np12:2.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-np12:2.5":	"กาฬกํ นาม ",
"pli-tv-bu-vb-np12:2.6":	"เทฺว กาฬกานิ—",
"pli-tv-bu-vb-np12:2.7":	"ชาติยา กาฬกํ วา รชนกาฬกํ วาฯ ",
"pli-tv-bu-vb-np12:2.8":	"สนฺถตํ นาม ",
"pli-tv-bu-vb-np12:2.9":	"สนฺถริตฺวา กตํ โหติ อวายิมํฯ ",
"pli-tv-bu-vb-np12:2.10":	"การาเปยฺยาติ ",
"pli-tv-bu-vb-np12:2.11":	"กโรติ วา การาเปติ วา, ปโยเค ทุกฺกฏํฯ ",
"pli-tv-bu-vb-np12:2.12":	"ปฏิลาเภน นิสฺสคฺคิยํ โหติฯ ",
"pli-tv-bu-vb-np12:2.13":	"นิสฺสชฺชิตพฺพํ สงฺฆสฺส วา คณสฺส วา ปุคฺคลสฺส วาฯ ",
"pli-tv-bu-vb-np12:2.14":	"เอวญฺจ ปน, ภิกฺขเว, นิสฺสชฺชิตพฺพํฯ ",
"pli-tv-bu-vb-np12:2.15":	"…เป… ",
"pli-tv-bu-vb-np12:2.16":	"“อิทํ เม, ภนฺเต, สุทฺธกาฬกานํ เอฬกโลมานํ สนฺถตํ การาปิตํ นิสฺสคฺคิยํฯ ",
"pli-tv-bu-vb-np12:2.17":	"อิมาหํ สงฺฆสฺส นิสฺสชฺชามี”ติ …เป… ",
"pli-tv-bu-vb-np12:2.18":	"ทเทยฺยาติ …เป… ",
"pli-tv-bu-vb-np12:2.19":	"ทเทยฺยุนฺติ …เป… ",
"pli-tv-bu-vb-np12:2.20":	"อายสฺมโต ทมฺมีติฯ ",
"pli-tv-bu-vb-np12:2.21.1":	"อตฺตนา วิปฺปกตํ อตฺตนา ปริโยสาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np12:2.22":	"อตฺตนา วิปฺปกตํ ปเรหิ ปริโยสาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np12:2.23":	"ปเรหิ วิปฺปกตํ อตฺตนา ปริโยสาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np12:2.24":	"ปเรหิ วิปฺปกตํ ปเรหิ ปริโยสาเปติ, นิสฺสคฺคิยํ ปาจิตฺติยํฯ ",
"pli-tv-bu-vb-np12:2.25":	"อญฺญสฺสตฺถาย กโรติ วา การาเปติ วา, อาปตฺติ ทุกฺกฏสฺสฯ ",
"pli-tv-bu-vb-np12:2.26":	"อญฺเญน กตํ ปฏิลภิตฺวา ปริภุญฺชติ, อาปตฺติ ทุกฺกฏสฺสฯ ",
"pli-tv-bu-vb-np12:2.27.1":	"อนาปตฺติ—",
"pli-tv-bu-vb-np12:2.28":	"วิตานํ วา ภูมตฺถรณํ วา สาณิปาการํ วา ภิสึ วา พิพฺโพหนํ วา กโรติ, ",
"pli-tv-bu-vb-np12:2.29":	"อุมฺมตฺตกสฺส, ",
"pli-tv-bu-vb-np12:2.30":	"อาทิกมฺมิกสฺสาติฯ ",
"pli-tv-bu-vb-np12:2.31":	"สุทฺธกาฬกสิกฺขาปทํ นิฏฺฐิตํ ทุติยํฯ "
}	
