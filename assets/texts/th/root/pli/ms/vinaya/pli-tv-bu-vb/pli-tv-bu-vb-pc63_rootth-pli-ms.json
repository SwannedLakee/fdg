{	
"pli-tv-bu-vb-pc63:0.1":	"เถรวาท วินย ",
"pli-tv-bu-vb-pc63:0.2":	"มหาวิภงฺค ",
"pli-tv-bu-vb-pc63:0.3":	"ปาจิตฺติยกณฺฑ ",
"pli-tv-bu-vb-pc63:0.4":	"สปฺปาณกวคฺค ",
"pli-tv-bu-vb-pc63:0.5":	"๖๓ฯ อุกฺโกฏนสิกฺขาปท ",
"pli-tv-bu-vb-pc63:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc63:1.2":	"เตน โข ปน สมเยน ฉพฺพคฺคิยา ภิกฺขู ชานํ ยถาธมฺมํ นิหตาธิกรณํ ปุนกมฺมาย อุกฺโกเฏนฺติ—",
"pli-tv-bu-vb-pc63:1.3":	"“อกตํ กมฺมํ ทุกฺกฏํ กมฺมํ ปุน กาตพฺพํ กมฺมํ อนิหตํ ทุนฺนิหตํ ปุน นิหนิตพฺพนฺ”ติฯ ",
"pli-tv-bu-vb-pc63:1.4":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc63:1.5":	"“กถญฺหิ นาม ฉพฺพคฺคิยา ภิกฺขู ชานํ ยถาธมฺมํ นิหตาธิกรณํ ปุนกมฺมาย อุกฺโกเฏสฺสนฺตี”ติ …เป… ",
"pli-tv-bu-vb-pc63:1.6":	"“สจฺจํ กิร ตุเมฺห, ภิกฺขเว, ชานํ ยถาธมฺมํ นิหตาธิกรณํ ปุนกมฺมาย อุกฺโกเฏถา”ติ? ",
"pli-tv-bu-vb-pc63:1.7":	"“สจฺจํ, ภควา”ติฯ ",
"pli-tv-bu-vb-pc63:1.8":	"วิครหิ พุทฺโธ ภควา …เป… ",
"pli-tv-bu-vb-pc63:1.9":	"กถญฺหิ นาม ตุเมฺห, โมฆปุริสา, ชานํ ยถาธมฺมํ นิหตาธิกรณํ ปุนกมฺมาย อุกฺโกเฏสฺสถฯ ",
"pli-tv-bu-vb-pc63:1.10":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc63:1.11":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc63:1.12.1":	"“โย ปน ภิกฺขุ ชานํ ยถาธมฺมํ นิหตาธิกรณํ ปุนกมฺมาย อุกฺโกเฏยฺย, ปาจิตฺติยนฺ”ติฯ ",
"pli-tv-bu-vb-pc63:2.1.1":	"โย ปนาติ ",
"pli-tv-bu-vb-pc63:2.1.2":	"โย ยาทิโส …เป… ",
"pli-tv-bu-vb-pc63:2.1.3":	"ภิกฺขูติ ",
"pli-tv-bu-vb-pc63:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc63:2.1.5":	"ชานาติ นาม ",
"pli-tv-bu-vb-pc63:2.1.6":	"สามํ วา ชานาติ, อญฺเญ วา ตสฺส อาโรเจนฺติ, โส วา อาโรเจติฯ ",
"pli-tv-bu-vb-pc63:2.1.7":	"ยถาธมฺมํ นาม ",
"pli-tv-bu-vb-pc63:2.1.8":	"ธมฺเมน วินเยน สตฺถุสาสเนน กตํ, เอตํ ยถาธมฺมํ นามฯ ",
"pli-tv-bu-vb-pc63:2.1.9":	"อธิกรณํ นาม ",
"pli-tv-bu-vb-pc63:2.1.10":	"จตฺตาริ อธิกรณานิ— วิวาทาธิกรณํ, อนุวาทาธิกรณํ, อาปตฺตาธิกรณํ, กิจฺจาธิกรณํฯ ",
"pli-tv-bu-vb-pc63:2.1.11":	"ปุนกมฺมาย อุกฺโกเฏยฺยาติ ",
"pli-tv-bu-vb-pc63:2.1.12":	"“อกตํ กมฺมํ ทุกฺกฏํ กมฺมํ ปุนกาตพฺพํ กมฺมํ อนิหตํ ทุนฺนิหตํ ปุน นิหนิตพฺพนฺ”ติ อุกฺโกเฏติ, อาปตฺติ ปาจิตฺติยสฺสฯ ",
"pli-tv-bu-vb-pc63:2.2.1":	"ธมฺมกมฺเม ธมฺมกมฺมสญฺญี อุกฺโกเฏติ, อาปตฺติ ปาจิตฺติยสฺสฯ ",
"pli-tv-bu-vb-pc63:2.2.2":	"ธมฺมกมฺเม เวมติโก อุกฺโกเฏติ, อาปตฺติ ทุกฺกฏสฺสฯ ",
"pli-tv-bu-vb-pc63:2.2.3":	"ธมฺมกมฺเม อธมฺมกมฺมสญฺญี อุกฺโกเฏติ, อนาปตฺติฯ ",
"pli-tv-bu-vb-pc63:2.2.4":	"อธมฺมกมฺเม ธมฺมกมฺมสญฺญี, อาปตฺติ ทุกฺกฏสฺสฯ ",
"pli-tv-bu-vb-pc63:2.2.5":	"อธมฺมกมฺเม เวมติโก, อาปตฺติ ทุกฺกฏสฺสฯ ",
"pli-tv-bu-vb-pc63:2.2.6":	"อธมฺมกมฺเม อธมฺมกมฺมสญฺญี, อนาปตฺติฯ ",
"pli-tv-bu-vb-pc63:2.3.1":	"อนาปตฺติ—",
"pli-tv-bu-vb-pc63:2.3.2":	"“อธมฺเมน วา วคฺเคน วา น กมฺมารหสฺส วา กมฺมํ กตนฺ”ติ ชานนฺโต อุกฺโกเฏติ, ",
"pli-tv-bu-vb-pc63:2.3.3":	"อุมฺมตฺตกสฺส, ",
"pli-tv-bu-vb-pc63:2.3.4":	"อาทิกมฺมิกสฺสาติฯ ",
"pli-tv-bu-vb-pc63:2.3.5":	"อุกฺโกฏนสิกฺขาปทํ นิฏฺฐิตํ ตติยํฯ "
}	
