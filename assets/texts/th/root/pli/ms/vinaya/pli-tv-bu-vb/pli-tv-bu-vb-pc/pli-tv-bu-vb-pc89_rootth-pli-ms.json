{	
"pli-tv-bu-vb-pc89:0.1":	"เถรวาท วินย ",
"pli-tv-bu-vb-pc89:0.2":	"มหาวิภงฺค ",
"pli-tv-bu-vb-pc89:0.3":	"ปาจิตฺติยกณฺฑ ",
"pli-tv-bu-vb-pc89:0.4":	"รตนวคฺค ",
"pli-tv-bu-vb-pc89:0.5":	"๘๙ฯ นิสีทนสิกฺขาปท ",
"pli-tv-bu-vb-pc89:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc89:1.2":	"เตน โข ปน สมเยน ภควตา ภิกฺขูนํ นิสีทนํ อนุญฺญาตํ โหติฯ ",
"pli-tv-bu-vb-pc89:1.3":	"ฉพฺพคฺคิยา ภิกฺขู—",
"pli-tv-bu-vb-pc89:1.4":	"“ภควตา นิสีทนํ อนุญฺญาตนฺ”ติ อปฺปมาณิกานิ นิสีทนานิ ธาเรนฺติฯ ",
"pli-tv-bu-vb-pc89:1.5":	"มญฺจสฺสปิ ปีฐสฺสปิ ปุรโตปิ ปจฺฉโตปิ โอลมฺเพนฺติฯ ",
"pli-tv-bu-vb-pc89:1.6":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc89:1.7":	"“กถญฺหิ นาม ฉพฺพคฺคิยา ภิกฺขู อปฺปมาณิกานิ นิสีทนานิ ธาเรสฺสนฺตี”ติ …เป… ",
"pli-tv-bu-vb-pc89:1.8":	"“สจฺจํ กิร ตุเมฺห, ภิกฺขเว, อปฺปมาณิกานิ นิสีทนานิ ธาเรถา”ติ? ",
"pli-tv-bu-vb-pc89:1.9":	"“สจฺจํ, ภควา”ติฯ ",
"pli-tv-bu-vb-pc89:1.10":	"วิครหิ พุทฺโธ ภควา …เป… ",
"pli-tv-bu-vb-pc89:1.11":	"กถญฺหิ นาม ตุเมฺห, โมฆปุริสา, อปฺปมาณิกานิ นิสีทนานิ ธาเรสฺสถฯ ",
"pli-tv-bu-vb-pc89:1.12":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc89:1.13":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc89:1.14.1":	"“นิสีทนํ ปน ภิกฺขุนา การยมาเนน ปมาณิกํ กาเรตพฺพํฯ ",
"pli-tv-bu-vb-pc89:1.15":	"ตตฺริทํ ปมาณํ—ทีฆโส เทฺว วิทตฺถิโย, สุคตวิทตฺถิยา; ติริยํ ทิยฑฺฒํฯ ",
"pli-tv-bu-vb-pc89:1.16":	"ตํ อติกฺกามยโต เฉทนกํ ปาจิตฺติยนฺ”ติฯ ",
"pli-tv-bu-vb-pc89:1.17":	"เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติฯ ",
"pli-tv-bu-vb-pc89:2.1":	"เตน โข ปน สมเยน อายสฺมา อุทายี มหากาโย โหติฯ ",
"pli-tv-bu-vb-pc89:2.2":	"โส ภควโต ปุรโต นิสีทนํ ปญฺญเปตฺวา สมนฺตโต สมญฺฉมาโน นิสีทติฯ ",
"pli-tv-bu-vb-pc89:2.3":	"อถ โข ภควา อายสฺมนฺตํ อุทายึ เอตทโวจ—",
"pli-tv-bu-vb-pc89:2.4":	"“กิสฺส ตฺวํ, อุทายิ, นิสีทนํ สมนฺตโต สมญฺฉสิ; ",
"pli-tv-bu-vb-pc89:2.5":	"เสยฺยถาปิ ปุราณาสิโกฏฺโฐ”ติ? ",
"pli-tv-bu-vb-pc89:2.6":	"“ตถา หิ ปน, ภนฺเต, ภควตา ภิกฺขูนํ อติขุทฺทกํ นิสีทนํ อนุญฺญาตนฺ”ติฯ ",
"pli-tv-bu-vb-pc89:2.7":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-bu-vb-pc89:2.8":	"“อนุชานามิ, ภิกฺขเว, นิสีทนสฺส ทสํ วิทตฺถึฯ ",
"pli-tv-bu-vb-pc89:2.9":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc89:2.10.1":	"“นิสีทนํ ปน ภิกฺขุนา การยมาเนน ปมาณิกํ กาเรตพฺพํฯ ",
"pli-tv-bu-vb-pc89:2.11":	"ตตฺริทํ ปมาณํ—ทีฆโส เทฺว วิทตฺถิโย, สุคตวิทตฺถิยา; ติริยํ ทิยฑฺฒํฯ ทสา วิทตฺถิฯ ",
"pli-tv-bu-vb-pc89:2.12":	"ตํ อติกฺกามยโต เฉทนกํ ปาจิตฺติยนฺ”ติฯ ",
"pli-tv-bu-vb-pc89:3.1.1":	"นิสีทนํ นาม ",
"pli-tv-bu-vb-pc89:3.1.2":	"สทสํ วุจฺจติฯ ",
"pli-tv-bu-vb-pc89:3.1.3":	"การยมาเนนาติ ",
"pli-tv-bu-vb-pc89:3.1.4":	"กโรนฺโต วา การาเปนฺโต วา ปมาณิกํ กาเรตพฺพํฯ ",
"pli-tv-bu-vb-pc89:3.1.5":	"ตตฺริทํ ปมาณํ— ทีฆโส เทฺว วิทตฺถิโย, สุคตวิทตฺถิยา; ติริยํ ทิยฑฺฒํฯ ทสา วิทตฺถิฯ ",
"pli-tv-bu-vb-pc89:3.1.6":	"ตํ อติกฺกาเมตฺวา กโรติ วา การาเปติ วา, ปโยเค ทุกฺกฏํฯ ",
"pli-tv-bu-vb-pc89:3.1.7":	"ปฏิลาเภน ฉินฺทิตฺวา ปาจิตฺติยํ เทเสตพฺพํฯ ",
"pli-tv-bu-vb-pc89:3.1.8.1":	"อตฺตนา วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc89:3.1.9":	"อตฺตนา วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc89:3.1.10":	"ปเรหิ วิปฺปกตํ อตฺตนา ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc89:3.1.11":	"ปเรหิ วิปฺปกตํ ปเรหิ ปริโยสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc89:3.1.12":	"อญฺญสฺสตฺถาย กโรติ วา การาเปติ วา, อาปตฺติ ทุกฺกฏสฺสฯ ",
"pli-tv-bu-vb-pc89:3.1.13":	"อญฺเญน กตํ ปฏิลภิตฺวา ปริภุญฺชติ, อาปตฺติ ทุกฺกฏสฺสฯ ",
"pli-tv-bu-vb-pc89:3.2.1":	"อนาปตฺติ—",
"pli-tv-bu-vb-pc89:3.2.2":	"ปมาณิกํ กโรติ, ",
"pli-tv-bu-vb-pc89:3.2.3":	"อูนกํ กโรติ, ",
"pli-tv-bu-vb-pc89:3.2.4":	"อญฺเญน กตํ ปมาณาติกฺกนฺตํ ปฏิลภิตฺวา ฉินฺทิตฺวา ปริภุญฺชติ, ",
"pli-tv-bu-vb-pc89:3.2.5":	"วิตานํ วา ภูมตฺถรณํ วา สาณิปาการํ วา ภิสึ วา พิพฺโพหนํ วา กโรติ, ",
"pli-tv-bu-vb-pc89:3.2.6":	"อุมฺมตฺตกสฺส, ",
"pli-tv-bu-vb-pc89:3.2.7":	"อาทิกมฺมิกสฺสาติฯ ",
"pli-tv-bu-vb-pc89:3.2.8":	"นิสีทนสิกฺขาปทํ นิฏฺฐิตํ สตฺตมํฯ "
}	
