{	
"pli-tv-bu-vb-ay2:0.1":	"เถรวาท วินย ",
"pli-tv-bu-vb-ay2:0.2":	"มหาวิภงฺค ",
"pli-tv-bu-vb-ay2:0.3":	"อนิยตกณฺฑ ",
"pli-tv-bu-vb-ay2:0.4":	"๒ฯ ทุติยอนิยตสิกฺขาปท ",
"pli-tv-bu-vb-ay2:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-ay2:1.2":	"เตน โข ปน สมเยน อายสฺมา อุทายี—“ภควตา ปฏิกฺขิตฺตํ มาตุคาเมน สทฺธึ เอโก เอกาย รโห ปฏิจฺฉนฺเน อาสเน อลงฺกมฺมนิเย นิสชฺชํ กปฺเปตุนฺ”ติ ตสฺสาเยว กุมาริกาย สทฺธึ เอโก เอกาย รโห นิสชฺชํ กปฺเปสิ กาลยุตฺตํ สมุลฺลปนฺโต กาลยุตฺตํ ธมฺมํ ภณนฺโตฯ ",
"pli-tv-bu-vb-ay2:1.3":	"ทุติยมฺปิ โข วิสาขา มิคารมาตา นิมนฺติตา ตํ กุลํ อคมาสิฯ ",
"pli-tv-bu-vb-ay2:1.4":	"อทฺทสา โข วิสาขา มิคารมาตา อายสฺมนฺตํ อุทายึ ตสฺสาเยว กุมาริกาย สทฺธึ เอกํ เอกาย รโห นิสินฺนํฯ ",
"pli-tv-bu-vb-ay2:1.5":	"ทิสฺวาน อายสฺมนฺตํ อุทายึ เอตทโวจ—",
"pli-tv-bu-vb-ay2:1.6":	"“อิทํ, ภนฺเต, นจฺฉนฺนํ นปฺปติรูปํ ยํ อโยฺย มาตุคาเมน สทฺธึ เอโก เอกาย รโห นิสชฺชํ กปฺเปติฯ ",
"pli-tv-bu-vb-ay2:1.7":	"กิญฺจาปิ, ภนฺเต, อโยฺย อนตฺถิโก เตน ธมฺเมน, อปิ จ ทุสฺสทฺธาปยา อปฺปสนฺนา มนุสฺสา”ติฯ ",
"pli-tv-bu-vb-ay2:1.8":	"เอวมฺปิ โข อายสฺมา อุทายี วิสาขาย มิคารมาตุยา วุจฺจมาโน นาทิยิฯ ",
"pli-tv-bu-vb-ay2:1.9":	"อถ โข วิสาขา มิคารมาตา นิกฺขมิตฺวา ภิกฺขูนํ เอตมตฺถํ อาโรเจสิฯ ",
"pli-tv-bu-vb-ay2:1.10":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-ay2:1.11":	"“กถญฺหิ นาม อายสฺมา อุทายี มาตุคาเมน สทฺธึ เอโก เอกาย รโห นิสชฺชํ กปฺเปสฺสตี”ติฯ ",
"pli-tv-bu-vb-ay2:1.12":	"อถ โข เต ภิกฺขู อายสฺมนฺตํ อุทายึ อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
"pli-tv-bu-vb-ay2:1.13":	"“สจฺจํ กิร ตฺวํ, อุทายิ, มาตุคาเมน สทฺธึ เอโก เอกาย รโห นิสชฺชํ กปฺเปสี”ติ? ",
"pli-tv-bu-vb-ay2:1.14":	"“สจฺจํ, ภควา”ติฯ ",
"pli-tv-bu-vb-ay2:1.15":	"วิครหิ พุทฺโธ ภควา …เป… ",
"pli-tv-bu-vb-ay2:1.16":	"กถญฺหิ นาม ตฺวํ, โมฆปุริส, มาตุคาเมน สทฺธึ เอโก เอกาย รโห นิสชฺชํ กปฺเปสฺสสิฯ ",
"pli-tv-bu-vb-ay2:1.17":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-bu-vb-ay2:1.18":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-ay2:1.19.1":	"“น เหว โข ปน ปฏิจฺฉนฺนํ อาสนํ โหติ นาลงฺกมฺมนิยํ, อลญฺจ โข โหติ มาตุคามํ ทุฏฺฐุลฺลาหิ วาจาหิ โอภาสิตุํฯ ",
"pli-tv-bu-vb-ay2:1.20":	"โย ปน ภิกฺขุ ตถารูเป อาสเน มาตุคาเมน สทฺธึ เอโก เอกาย รโห นิสชฺชํ กปฺเปยฺย, ตเมนํ สทฺเธยฺยวจสา อุปาสิกา ทิสฺวา ",
"pli-tv-bu-vb-ay2:1.21":	"ทฺวินฺนํ ธมฺมานํ อญฺญตเรน วเทยฺย—สงฺฆาทิเสเสน วา ปาจิตฺติเยน วาฯ ",
"pli-tv-bu-vb-ay2:1.22":	"นิสชฺชํ ภิกฺขุ ปฏิชานมาโน ทฺวินฺนํ ธมฺมานํ อญฺญตเรน กาเรตพฺโพ— สงฺฆาทิเสเสน วา ปาจิตฺติเยน วาฯ ",
"pli-tv-bu-vb-ay2:1.23":	"เยน วา สา สทฺเธยฺยวจสา อุปาสิกา วเทยฺย เตน โส ภิกฺขุ กาเรตพฺโพฯ ",
"pli-tv-bu-vb-ay2:1.24":	"อยมฺปิ ธมฺโม อนิยโต”ติฯ ",
"pli-tv-bu-vb-ay2:2.1.1":	"น เหว โข ปน ปฏิจฺฉนฺนํ อาสนํ โหตีติ ",
"pli-tv-bu-vb-ay2:2.1.2":	"อปฺปฏิจฺฉนฺนํ โหติ กุฏฺเฏน วา กวาเฏน วา กิลญฺเชน วา สาณิปากาเรน วา รุกฺเขน วา ถมฺเภน วา โกตฺถฬิยา วา เยน เกนจิ อปฺปฏิจฺฉนฺนํ โหติฯ ",
"pli-tv-bu-vb-ay2:2.1.3":	"นาลงฺกมฺมนิยนฺติ ",
"pli-tv-bu-vb-ay2:2.1.4":	"น สกฺกา โหติ เมถุนํ ธมฺมํ ปฏิเสวิตุํฯ ",
"pli-tv-bu-vb-ay2:2.1.5":	"อลญฺจ โข โหติ มาตุคามํ ทุฏฺฐุลฺลาหิ วาจาหิ โอภาสิตุนฺติ ",
"pli-tv-bu-vb-ay2:2.1.6":	"สกฺกา โหติ มาตุคามํ ทุฏฺฐุลฺลาหิ วาจาหิ โอภาสิตุํฯ ",
"pli-tv-bu-vb-ay2:2.1.7":	"โย ปนาติ ",
"pli-tv-bu-vb-ay2:2.1.8":	"โย ยาทิโส …เป… ",
"pli-tv-bu-vb-ay2:2.1.9":	"ภิกฺขูติ ",
"pli-tv-bu-vb-ay2:2.1.10":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-ay2:2.1.11":	"ตถารูเป อาสเนติ ",
"pli-tv-bu-vb-ay2:2.1.12":	"เอวรูเป อาสเนฯ ",
"pli-tv-bu-vb-ay2:2.1.13":	"มาตุคาโม นาม ",
"pli-tv-bu-vb-ay2:2.1.14":	"มนุสฺสิตฺถี, น ยกฺขี น เปตี น ติรจฺฉานคตา, วิญฺญู ปฏิพลา สุภาสิตทุพฺภาสิตํ ทุฏฺฐุลฺลาทุฏฺฐุลฺลํ อาชานิตุํฯ ",
"pli-tv-bu-vb-ay2:2.1.15":	"สทฺธินฺติ ",
"pli-tv-bu-vb-ay2:2.1.16":	"เอกโตฯ ",
"pli-tv-bu-vb-ay2:2.1.17":	"เอโก เอกายาติ ",
"pli-tv-bu-vb-ay2:2.1.18":	"ภิกฺขุ เจว โหติ มาตุคาโม จฯ ",
"pli-tv-bu-vb-ay2:2.1.19":	"รโห นาม ",
"pli-tv-bu-vb-ay2:2.1.20":	"จกฺขุสฺส รโห, โสตสฺส รโหฯ ",
"pli-tv-bu-vb-ay2:2.1.21":	"จกฺขุสฺส รโห นาม ",
"pli-tv-bu-vb-ay2:2.1.22":	"น สกฺกา โหติ อกฺขึ วา นิขณียมาเน ภมุกํ วา อุกฺขิปียมาเน สีสํ วา อุกฺขิปียมาเน ปสฺสิตุํฯ ",
"pli-tv-bu-vb-ay2:2.1.23":	"โสตสฺส รโห นาม ",
"pli-tv-bu-vb-ay2:2.1.24":	"น สกฺกา โหติ ปกติกถา โสตุํฯ ",
"pli-tv-bu-vb-ay2:2.1.25":	"นิสชฺชํ กปฺเปยฺยาติ ",
"pli-tv-bu-vb-ay2:2.1.26":	"มาตุคาเม นิสินฺเน ภิกฺขุ อุปนิสินฺโน วา โหติ อุปนิปนฺโน วาฯ ",
"pli-tv-bu-vb-ay2:2.1.27":	"ภิกฺขุ นิสินฺเน มาตุคาโม อุปนิสินฺโน วา โหติ อุปนิปนฺโน วาฯ ",
"pli-tv-bu-vb-ay2:2.1.28":	"อุโภ วา นิสินฺนา โหนฺติ อุโภ วา นิปนฺนาฯ ",
"pli-tv-bu-vb-ay2:2.1.29":	"สทฺเธยฺยวจสา นาม ",
"pli-tv-bu-vb-ay2:2.1.30":	"อาคตผลา อภิสเมตาวินี วิญฺญาตสาสนาฯ ",
"pli-tv-bu-vb-ay2:2.1.31":	"อุปาสิกา นาม ",
"pli-tv-bu-vb-ay2:2.1.32":	"พุทฺธํ สรณํ คตา, ธมฺมํ สรณํ คตา, สงฺฆํ สรณํ คตาฯ ",
"pli-tv-bu-vb-ay2:2.1.33":	"ทิสฺวาติ ",
"pli-tv-bu-vb-ay2:2.1.34":	"ปสฺสิตฺวาฯ ",
"pli-tv-bu-vb-ay2:2.2.1":	"ทฺวินฺนํ ธมฺมานํ อญฺญตเรน วเทยฺย สงฺฆาทิเสเสน วา ปาจิตฺติเยน วาฯ ",
"pli-tv-bu-vb-ay2:2.2.2":	"นิสชฺชํ ภิกฺขุ ปฏิชานมาโน ทฺวินฺนํ ธมฺมานํ อญฺญตเรน กาเรตพฺโพ— สงฺฆาทิเสเสน วา ปาจิตฺติเยน วาฯ ",
"pli-tv-bu-vb-ay2:2.2.3":	"เยน วา สา สทฺเธยฺยวจสา อุปาสิกา วเทยฺย, เตน โส ภิกฺขุ กาเรตพฺโพฯ ",
"pli-tv-bu-vb-ay2:2.2.4":	"สา เจ เอวํ วเทยฺย—",
"pli-tv-bu-vb-ay2:2.2.5":	"“อโยฺย มยา ทิฏฺโฐ นิสินฺโน มาตุคาเมน สทฺธึ กายสํสคฺคํ สมาปชฺชนฺโต”ติ, ",
"pli-tv-bu-vb-ay2:2.2.6":	"โส จ ตํ ปฏิชานาติ, อาปตฺติยา กาเรตพฺโพฯ ",
"pli-tv-bu-vb-ay2:2.2.7":	"สา เจ เอวํ วเทยฺย—",
"pli-tv-bu-vb-ay2:2.2.8":	"“อโยฺย มยา ทิฏฺโฐ นิสินฺโน มาตุคาเมน สทฺธึ กายสํสคฺคํ สมาปชฺชนฺโต”ติ, ",
"pli-tv-bu-vb-ay2:2.2.9":	"โส เจ เอวํ วเทยฺย—",
"pli-tv-bu-vb-ay2:2.2.10":	"“สจฺจาหํ นิสินฺโน, โน จ โข กายสํสคฺคํ สมาปชฺชินฺ”ติ, ",
"pli-tv-bu-vb-ay2:2.2.11":	"นิสชฺชาย กาเรตพฺโพ …เป… ",
"pli-tv-bu-vb-ay2:2.2.12":	"“นาหํ นิสินฺโน, อปิ จ โข นิปนฺโน”ติ, ",
"pli-tv-bu-vb-ay2:2.2.13":	"นิปชฺชาย กาเรตพฺโพ …เป… ",
"pli-tv-bu-vb-ay2:2.2.14":	"“นาหํ นิสินฺโน, อปิ จ โข ฐิโต”ติ, ",
"pli-tv-bu-vb-ay2:2.2.15":	"น กาเรตพฺโพฯ ",
"pli-tv-bu-vb-ay2:2.2.16":	"สา เจ เอวํ วเทยฺย—",
"pli-tv-bu-vb-ay2:2.2.17":	"“อโยฺย มยา ทิฏฺโฐ นิปนฺโน มาตุคาเมน สทฺธึ กายสํสคฺคํ สมาปชฺชนฺโต”ติ, ",
"pli-tv-bu-vb-ay2:2.2.18":	"โส จ ตํ ปฏิชานาติ, อาปตฺติยา กาเรตพฺโพ …เป… ",
"pli-tv-bu-vb-ay2:2.2.19":	"“สจฺจาหํ นิปนฺโน, โน จ โข กายสํสคฺคํ สมาปชฺชินฺ”ติ, ",
"pli-tv-bu-vb-ay2:2.2.20":	"นิปชฺชาย กาเรตพฺโพ …เป… ",
"pli-tv-bu-vb-ay2:2.2.21":	"“นาหํ นิปนฺโน, อปิ จ โข นิสินฺโน”ติ, ",
"pli-tv-bu-vb-ay2:2.2.22":	"นิสชฺชาย กาเรตพฺโพ …เป… ",
"pli-tv-bu-vb-ay2:2.2.23":	"“นาหํ นิปนฺโน, อปิ จ โข ฐิโต”ติ, ",
"pli-tv-bu-vb-ay2:2.2.24":	"น กาเรตพฺโพฯ ",
"pli-tv-bu-vb-ay2:2.2.25":	"สา เจ เอวํ วเทยฺย—",
"pli-tv-bu-vb-ay2:2.2.26":	"“อยฺยสฺส มยา สุตํ นิสินฺนสฺส มาตุคามํ ทุฏฺฐุลฺลาหิ วาจาหิ โอภาสนฺตสฺสา”ติ, ",
"pli-tv-bu-vb-ay2:2.2.27":	"โส จ ตํ ปฏิชานาติ, อาปตฺติยา กาเรตพฺโพฯ ",
"pli-tv-bu-vb-ay2:2.2.28":	"สา เจ เอวํ วเทยฺย—",
"pli-tv-bu-vb-ay2:2.2.29":	"“อยฺยสฺส มยา สุตํ นิสินฺนสฺส มาตุคามํ ทุฏฺฐุลฺลาหิ วาจาหิ โอภาสนฺตสฺสา”ติ, ",
"pli-tv-bu-vb-ay2:2.2.30":	"โส เจ เอวํ วเทยฺย—",
"pli-tv-bu-vb-ay2:2.2.31":	"“สจฺจาหํ นิสินฺโน, โน จ โข ทุฏฺฐุลฺลาหิ วาจาหิ โอภาสินฺ”ติ, ",
"pli-tv-bu-vb-ay2:2.2.32":	"นิสชฺชาย กาเรตพฺโพ …เป… ",
"pli-tv-bu-vb-ay2:2.2.33":	"“นาหํ นิสินฺโน, อปิ จ โข นิปนฺโน”ติ, ",
"pli-tv-bu-vb-ay2:2.2.34":	"นิปชฺชาย กาเรตพฺโพ …เป… ",
"pli-tv-bu-vb-ay2:2.2.35":	"“นาหํ นิสินฺโน, อปิ จ โข ฐิโต”ติ, ",
"pli-tv-bu-vb-ay2:2.2.36":	"น กาเรตพฺโพฯ ",
"pli-tv-bu-vb-ay2:2.2.37":	"สา เจ เอวํ วเทยฺย—",
"pli-tv-bu-vb-ay2:2.2.38":	"“อยฺยสฺส มยา สุตํ นิปนฺนสฺส มาตุคามํ ทุฏฺฐุลฺลาหิ วาจาหิ โอภาสนฺตสฺสา”ติ, ",
"pli-tv-bu-vb-ay2:2.2.39":	"โส จ ตํ ปฏิชานาติ, อาปตฺติยา กาเรตพฺโพ …เป… ",
"pli-tv-bu-vb-ay2:2.2.40":	"สจฺจาหํ นิปนฺโน, โน จ โข ทุฏฺฐุลฺลาหิ วาจาหิ โอภาสินฺติ, ",
"pli-tv-bu-vb-ay2:2.2.41":	"นิปชฺชาย กาเรตพฺโพ …เป… ",
"pli-tv-bu-vb-ay2:2.2.42":	"“นาหํ นิปนฺโน, อปิ จ โข นิสินฺโน”ติ, ",
"pli-tv-bu-vb-ay2:2.2.43":	"นิสชฺชาย กาเรตพฺโพ …เป… ",
"pli-tv-bu-vb-ay2:2.2.44":	"“นาหํ นิปนฺโน, อปิ จ โข ฐิโต”ติ, ",
"pli-tv-bu-vb-ay2:2.2.45":	"น กาเรตพฺโพฯ ",
"pli-tv-bu-vb-ay2:2.2.46":	"สา เจ เอวํ วเทยฺย—",
"pli-tv-bu-vb-ay2:2.2.47":	"“อโยฺย มยา ทิฏฺโฐ มาตุคาเมน สทฺธึ เอโก เอกาย รโห นิสินฺโน”ติ, ",
"pli-tv-bu-vb-ay2:2.2.48":	"โส จ ตํ ปฏิชานาติ, นิสชฺชาย กาเรตพฺโพ …เป… ",
"pli-tv-bu-vb-ay2:2.2.49":	"“นาหํ นิสินฺโน, อปิ จ โข นิปนฺโน”ติ, ",
"pli-tv-bu-vb-ay2:2.2.50":	"นิปชฺชาย กาเรตพฺโพ …เป… ",
"pli-tv-bu-vb-ay2:2.2.51":	"“นาหํ นิสินฺโน, อปิ จ โข ฐิโต”ติ, ",
"pli-tv-bu-vb-ay2:2.2.52":	"น กาเรตพฺโพฯ ",
"pli-tv-bu-vb-ay2:2.2.53":	"สา เจ เอวํ วเทยฺย—",
"pli-tv-bu-vb-ay2:2.2.54":	"“อโยฺย มยา ทิฏฺโฐ มาตุคาเมน สทฺธึ เอโก เอกาย รโห นิปนฺโน”ติ, ",
"pli-tv-bu-vb-ay2:2.2.55":	"โส จ ตํ ปฏิชานาติ, นิปชฺชาย กาเรตพฺโพ …เป… ",
"pli-tv-bu-vb-ay2:2.2.56":	"นาหํ นิปนฺโน, อปิ จ โข นิสินฺโนติ, ",
"pli-tv-bu-vb-ay2:2.2.57":	"นิสชฺชาย กาเรตพฺโพ …เป… ",
"pli-tv-bu-vb-ay2:2.2.58":	"นาหํ นิปนฺโน, อปิ จ โข ฐิโตติ, ",
"pli-tv-bu-vb-ay2:2.2.59":	"น กาเรตพฺโพฯ ",
"pli-tv-bu-vb-ay2:2.2.60":	"อยมฺปีติ ",
"pli-tv-bu-vb-ay2:2.2.61":	"ปุริมํ อุปาทาย วุจฺจติฯ ",
"pli-tv-bu-vb-ay2:2.2.62":	"อนิยโตติ ",
"pli-tv-bu-vb-ay2:2.2.63":	"น นิยโต, สงฺฆาทิเสโส วา ปาจิตฺติยํ วาฯ ",
"pli-tv-bu-vb-ay2:3.1":	"คมนํ ปฏิชานาติ นิสชฺชํ ปฏิชานาติ อาปตฺตึ ปฏิชานาติ, อาปตฺติยา กาเรตพฺโพฯ ",
"pli-tv-bu-vb-ay2:3.2":	"คมนํ ปฏิชานาติ นิสชฺชํ น ปฏิชานาติ อาปตฺตึ ปฏิชานาติ, อาปตฺติยา กาเรตพฺโพฯ ",
"pli-tv-bu-vb-ay2:3.3":	"คมนํ ปฏิชานาติ นิสชฺชํ ปฏิชานาติ อาปตฺตึ น ปฏิชานาติ, นิสชฺชาย กาเรตพฺโพฯ ",
"pli-tv-bu-vb-ay2:3.4":	"คมนํ ปฏิชานาติ นิสชฺชํ น ปฏิชานาติ อาปตฺตึ น ปฏิชานาติ, น กาเรตพฺโพฯ ",
"pli-tv-bu-vb-ay2:3.5":	"คมนํ น ปฏิชานาติ นิสชฺชํ ปฏิชานาติ อาปตฺตึ ปฏิชานาติ, อาปตฺติยา กาเรตพฺโพฯ ",
"pli-tv-bu-vb-ay2:3.6":	"คมนํ น ปฏิชานาติ นิสชฺชํ น ปฏิชานาติ อาปตฺตึ ปฏิชานาติ, อาปตฺติยา กาเรตพฺโพฯ ",
"pli-tv-bu-vb-ay2:3.7":	"คมนํ น ปฏิชานาติ นิสชฺชํ ปฏิชานาติ อาปตฺตึ น ปฏิชานาติ, นิสชฺชาย กาเรตพฺโพฯ ",
"pli-tv-bu-vb-ay2:3.8":	"คมนํ น ปฏิชานาติ นิสชฺชํ น ปฏิชานาติ อาปตฺตึ น ปฏิชานาติ, น กาเรตพฺโพติฯ ",
"pli-tv-bu-vb-ay2:3.9":	"ทุติโย อนิยโต นิฏฺฐิโตฯ ",
"pli-tv-bu-vb-ay2:3.10":	"อุทฺทิฏฺฐา โข อายสฺมนฺโต เทฺว อนิยตา ธมฺมาฯ ",
"pli-tv-bu-vb-ay2:3.11":	"ตตฺถายสฺมนฺเต ปุจฺฉามิ—",
"pli-tv-bu-vb-ay2:3.12":	"“กจฺจิตฺถ ปริสุทฺธา”? ",
"pli-tv-bu-vb-ay2:3.13":	"ทุติยมฺปิ ปุจฺฉามิ—",
"pli-tv-bu-vb-ay2:3.14":	"“กจฺจิตฺถ ปริสุทฺธา”? ",
"pli-tv-bu-vb-ay2:3.15":	"ตติยมฺปิ ปุจฺฉามิ—",
"pli-tv-bu-vb-ay2:3.16":	"“กจฺจิตฺถ ปริสุทฺธา”? ",
"pli-tv-bu-vb-ay2:3.17":	"ปริสุทฺเธตฺถายสฺมนฺโต; ",
"pli-tv-bu-vb-ay2:3.18":	"ตสฺมา ตุณฺหี, ",
"pli-tv-bu-vb-ay2:3.19":	"เอวเมตํ ธารยามีติฯ ",
"pli-tv-bu-vb-ay2:3.20":	"ตสฺสุทฺทานํ ",
"pli-tv-bu-vb-ay2:3.21":	"อลํ กมฺมนิยญฺเจว, ",
"pli-tv-bu-vb-ay2:3.22":	"ตเถว จ นเหว โข; ",
"pli-tv-bu-vb-ay2:3.23":	"อนิยตา สุปญฺญตฺตา, ",
"pli-tv-bu-vb-ay2:3.24":	"พุทฺธเสฏฺเฐน ตาทินาติฯ ",
"pli-tv-bu-vb-ay2:3.25":	"อนิยตกณฺฑํ นิฏฺฐิตํฯ "
}	
