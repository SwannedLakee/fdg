{	
"pli-tv-bu-vb-np3:0.1":	"เถรวาท วินย ",
"pli-tv-bu-vb-np3:0.2":	"มหาวิภงฺค ",
"pli-tv-bu-vb-np3:0.3":	"นิสฺสคฺคิยกณฺฑ ",
"pli-tv-bu-vb-np3:0.4":	"จีวรวคฺค ",
"pli-tv-bu-vb-np3:0.5":	"๓ฯ ตติยกถินสิกฺขาปท ",
"pli-tv-bu-vb-np3:1.1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-np3:1.1.2":	"เตน โข ปน สมเยน อญฺญตรสฺส ภิกฺขุโน อกาลจีวรํ อุปฺปนฺนํ โหติฯ ",
"pli-tv-bu-vb-np3:1.1.3":	"ตสฺส ตํ จีวรํ กยิรมานํ นปฺปโหติฯ ",
"pli-tv-bu-vb-np3:1.1.4":	"อถ โข โส ภิกฺขุ ตํ จีวรํ อุสฺสาเปตฺวา ปุนปฺปุนํ วิมชฺชติฯ ",
"pli-tv-bu-vb-np3:1.1.5":	"อทฺทสา โข ภควา เสนาสนจาริกํ อาหิณฺฑนฺโต ตํ ภิกฺขุํ ตํ จีวรํ อุสฺสาเปตฺวา ปุนปฺปุนํ วิมชฺชนฺตํฯ ",
"pli-tv-bu-vb-np3:1.1.6":	"ทิสฺวาน เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ เอตทโวจ—",
"pli-tv-bu-vb-np3:1.1.7":	"“กิสฺส ตฺวํ, ภิกฺขุ, อิมํ จีวรํ อุสฺสาเปตฺวา ปุนปฺปุนํ วิมชฺชสี”ติ? ",
"pli-tv-bu-vb-np3:1.1.8":	"“อิทํ เม, ภนฺเต, อกาลจีวรํ อุปฺปนฺนํฯ ",
"pli-tv-bu-vb-np3:1.1.9":	"กยิรมานํ นปฺปโหติฯ ",
"pli-tv-bu-vb-np3:1.1.10":	"เตนาหํ อิมํ จีวรํ อุสฺสาเปตฺวา ปุนปฺปุนํ วิมชฺชามี”ติฯ ",
"pli-tv-bu-vb-np3:1.1.11":	"“อตฺถิ ปน เต, ภิกฺขุ, จีวรปจฺจาสา”ติ? ",
"pli-tv-bu-vb-np3:1.1.12":	"“อตฺถิ, ภควา”ติฯ ",
"pli-tv-bu-vb-np3:1.1.13":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา, ภิกฺขู อามนฺเตสิ—",
"pli-tv-bu-vb-np3:1.1.14":	"“อนุชานามิ, ภิกฺขเว, อกาลจีวรํ ปฏิคฺคเหตฺวา จีวรปจฺจาสา นิกฺขิปิตุนฺ”ติฯ ",
"pli-tv-bu-vb-np3:1.2.1":	"เตน โข ปน สมเยน ภิกฺขู—“ภควตา อนุญฺญาตํ อกาลจีวรํ ปฏิคฺคเหตฺวา จีวรปจฺจาสา นิกฺขิปิตุนฺ”ติ อกาลจีวรานิ ปฏิคฺคเหตฺวา อติเรกมาสํ นิกฺขิปนฺติฯ ",
"pli-tv-bu-vb-np3:1.2.2":	"ตานิ จีวรานิ จีวรวํเส ภณฺฑิกาพทฺธานิ ติฏฺฐนฺติฯ ",
"pli-tv-bu-vb-np3:1.2.3":	"อทฺทสา โข อายสฺมา อานนฺโท เสนาสนจาริกํ อาหิณฺฑนฺโต ตานิ จีวรานิ จีวรวํเส ภณฺฑิกาพทฺธานิ ติฏฺฐนฺเตฯ ",
"pli-tv-bu-vb-np3:1.2.4":	"ทิสฺวาน ภิกฺขู อามนฺเตสิ—",
"pli-tv-bu-vb-np3:1.2.5":	"“กสฺสิมานิ, อาวุโส, จีวรานิ จีวรวํเส ภณฺฑิกาพทฺธานิ ติฏฺฐนฺตี”ติ? ",
"pli-tv-bu-vb-np3:1.3.1":	"“อมฺหากํ, อาวุโส, อกาลจีวรานิ จีวรปจฺจาสา นิกฺขิตฺตานี”ติฯ ",
"pli-tv-bu-vb-np3:1.3.2":	"“กีวจิรํ ปนาวุโส, อิมานิ จีวรานิ นิกฺขิตฺตานี”ติ? ",
"pli-tv-bu-vb-np3:1.3.3":	"“อติเรกมาสํ, อาวุโส”ติฯ ",
"pli-tv-bu-vb-np3:1.3.4":	"อายสฺมา อานนฺโท อุชฺฌายติ ขิยฺยติ วิปาเจติ—",
"pli-tv-bu-vb-np3:1.3.5":	"“กถญฺหิ นาม ภิกฺขู อกาลจีวรํ ปฏิคฺคเหตฺวา อติเรกมาสํ นิกฺขิปิสฺสนฺตี”ติฯ ",
"pli-tv-bu-vb-np3:1.3.6":	"อถ โข อายสฺมา อานนฺโท เต ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสิ …เป… ",
"pli-tv-bu-vb-np3:1.3.7":	"“สจฺจํ กิร, ภิกฺขเว, ภิกฺขู อกาลจีวรํ ปฏิคฺคเหตฺวา อติเรกมาสํ นิกฺขิปนฺตี”ติ? ",
"pli-tv-bu-vb-np3:1.3.8":	"“สจฺจํ, ภควา”ติฯ ",
"pli-tv-bu-vb-np3:1.3.9":	"วิครหิ พุทฺโธ ภควา …เป… ",
"pli-tv-bu-vb-np3:1.3.10":	"กถญฺหิ นาม เต, ภิกฺขเว, โมฆปุริสา อกาลจีวรํ ปฏิคฺคเหตฺวา อติเรกมาสํ นิกฺขิปิสฺสนฺติฯ ",
"pli-tv-bu-vb-np3:1.3.11":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bu-vb-np3:1.3.12":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-np3:1.3.13.1":	"“นิฏฺฐิตจีวรสฺมึ ภิกฺขุนา อุพฺภตสฺมึ กถิเน ภิกฺขุโน ปเนว อกาลจีวรํ อุปฺปชฺเชยฺย, อากงฺขมาเนน ภิกฺขุนา ปฏิคฺคเหตพฺพํฯ ",
"pli-tv-bu-vb-np3:1.3.14":	"ปฏิคฺคเหตฺวา ขิปฺปเมว กาเรตพฺพํฯ ",
"pli-tv-bu-vb-np3:1.3.15":	"โน จสฺส ปาริปูริ, มาสปรมํ เตน ภิกฺขุนา ตํ จีวรํ นิกฺขิปิตพฺพํ อูนสฺส ปาริปูริยา สติยา ปจฺจาสายฯ ",
"pli-tv-bu-vb-np3:1.3.16":	"ตโต เจ อุตฺตริ นิกฺขิเปยฺย, สติยาปิ ปจฺจาสาย, นิสฺสคฺคิยํ ปาจิตฺติยนฺ”ติฯ ",
"pli-tv-bu-vb-np3:2.1.1":	"นิฏฺฐิตจีวรสฺมินฺติ ",
"pli-tv-bu-vb-np3:2.1.2":	"ภิกฺขุโน จีวรํ กตํ วา โหติ นฏฺฐํ วา วินฏฺฐํ วา ทฑฺฒํ วา จีวราสา วา อุปจฺฉินฺนาฯ ",
"pli-tv-bu-vb-np3:2.1.3":	"อุพฺภตสฺมึ กถิเนติ ",
"pli-tv-bu-vb-np3:2.1.4":	"อฏฺฐนฺนํ มาติกานํ อญฺญตราย มาติกาย อุพฺภตํ โหติ, สงฺเฆน วา อนฺตรา อุพฺภตํ โหติฯ ",
"pli-tv-bu-vb-np3:2.1.5":	"อกาลจีวรํ นาม ",
"pli-tv-bu-vb-np3:2.1.6":	"อนตฺถเต กถิเน เอกาทสมาเส อุปฺปนฺนํ, ",
"pli-tv-bu-vb-np3:2.1.7":	"อตฺถเต กถิเน สตฺตมาเส อุปฺปนฺนํ, ",
"pli-tv-bu-vb-np3:2.1.8":	"กาเลปิ อาทิสฺส ทินฺนํ, เอตํ อกาลจีวรํ นามฯ ",
"pli-tv-bu-vb-np3:2.1.9":	"อุปฺปชฺเชยฺยาติ ",
"pli-tv-bu-vb-np3:2.1.10":	"อุปฺปชฺเชยฺย สงฺฆโต วา คณโต วา ญาติโต วา มิตฺตโต วา ปํสุกูลํ วา อตฺตโน วา ธเนนฯ ",
"pli-tv-bu-vb-np3:2.1.11":	"อากงฺขมาเนนาติ ",
"pli-tv-bu-vb-np3:2.1.12":	"อิจฺฉมาเนน ปฏิคฺคเหตพฺพํฯ ",
"pli-tv-bu-vb-np3:2.1.13":	"ปฏิคฺคเหตฺวา ขิปฺปเมว กาเรตพฺพนฺติ ",
"pli-tv-bu-vb-np3:2.1.14":	"ทสาหา กาเรตพฺพํฯ ",
"pli-tv-bu-vb-np3:2.1.15":	"โน จสฺส ปาริปูรีติ ",
"pli-tv-bu-vb-np3:2.1.16":	"กยิรมานํ นปฺปโหติฯ ",
"pli-tv-bu-vb-np3:2.1.17":	"มาสปรมํ เตน ภิกฺขุนา ตํ จีวรํ นิกฺขิปิตพฺพนฺติ ",
"pli-tv-bu-vb-np3:2.1.18":	"มาสปรมตา นิกฺขิปิตพฺพํฯ ",
"pli-tv-bu-vb-np3:2.1.19":	"อูนสฺส ปาริปูริยาติ ",
"pli-tv-bu-vb-np3:2.1.20":	"อูนสฺส ปาริปูรตฺถายฯ ",
"pli-tv-bu-vb-np3:2.1.21":	"สติยา ปจฺจาสายาติ ",
"pli-tv-bu-vb-np3:2.1.22":	"ปจฺจาสา โหติ สงฺฆโต วา คณโต วา ญาติโต วา มิตฺตโต วา ปํสุกูลํ วา อตฺตโน วา ธเนนฯ ",
"pli-tv-bu-vb-np3:2.2.1":	"ตโต เจ อุตฺตริ นิกฺขิเปยฺย สติยาปิ ปจฺจาสายาติ ",
"pli-tv-bu-vb-np3:2.2.2":	"ตทหุปฺปนฺเน มูลจีวเร ปจฺจาสาจีวรํ อุปฺปชฺชติ, ทสาหา กาเรตพฺพํฯ ",
"pli-tv-bu-vb-np3:2.2.3":	"ทฺวีหุปฺปนฺเน มูลจีวเร ปจฺจาสาจีวรํ อุปฺปชฺชติ, ทสาหา กาเรตพฺพํฯ ",
"pli-tv-bu-vb-np3:2.2.4":	"ตีหุปฺปนฺเน มูลจีวเร …เป… ",
"pli-tv-bu-vb-np3:2.2.5":	"จตูหุปฺปนฺเน … ",
"pli-tv-bu-vb-np3:2.2.6":	"ปญฺจาหุปฺปนฺเน … ",
"pli-tv-bu-vb-np3:2.2.7":	"ฉาหุปฺปนฺเน … ",
"pli-tv-bu-vb-np3:2.2.8":	"สตฺตาหุปฺปนฺเน … ",
"pli-tv-bu-vb-np3:2.2.9":	"อฏฺฐาหุปฺปนฺเน … ",
"pli-tv-bu-vb-np3:2.2.10":	"นวาหุปฺปนฺเน … ",
"pli-tv-bu-vb-np3:2.2.11":	"ทสาหุปฺปนฺเน มูลจีวเร ปจฺจาสาจีวรํ อุปฺปชฺชติ, ทสาหา กาเรตพฺพํฯ ",
"pli-tv-bu-vb-np3:2.2.12":	"เอกาทเส อุปฺปนฺเน …เป… ",
"pli-tv-bu-vb-np3:2.2.13":	"ทฺวาทเส อุปฺปนฺเน … ",
"pli-tv-bu-vb-np3:2.2.14":	"เตรเส อุปฺปนฺเน … ",
"pli-tv-bu-vb-np3:2.2.15":	"จุทฺทเส อุปฺปนฺเน … ",
"pli-tv-bu-vb-np3:2.2.16":	"ปนฺนรเส อุปฺปนฺเน … ",
"pli-tv-bu-vb-np3:2.2.17":	"โสฬเส อุปฺปนฺเน … ",
"pli-tv-bu-vb-np3:2.2.18":	"สตฺตรเส อุปฺปนฺเน … ",
"pli-tv-bu-vb-np3:2.2.19":	"อฏฺฐารเส อุปฺปนฺเน … ",
"pli-tv-bu-vb-np3:2.2.20":	"เอกูนวีเส อุปฺปนฺเน … ",
"pli-tv-bu-vb-np3:2.2.21":	"วีเส อุปฺปนฺเน มูลจีวเร ปจฺจาสาจีวรํ อุปฺปชฺชติ, ทสาหา กาเรตพฺพํฯ ",
"pli-tv-bu-vb-np3:2.2.22":	"เอกวีเส อุปฺปนฺเน มูลจีวเร ปจฺจาสาจีวรํ อุปฺปชฺชติ, นวาหา กาเรตพฺพํฯ ",
"pli-tv-bu-vb-np3:2.2.23":	"ทฺวาวีเส อุปฺปนฺเน …เป… ",
"pli-tv-bu-vb-np3:2.2.24":	"เตวีเส อุปฺปนฺเน … ",
"pli-tv-bu-vb-np3:2.2.25":	"จตุวีเส อุปฺปนฺเน … ",
"pli-tv-bu-vb-np3:2.2.26":	"ปญฺจวีเส อุปฺปนฺเน … ",
"pli-tv-bu-vb-np3:2.2.27":	"ฉพฺพีเส อุปฺปนฺเน … ",
"pli-tv-bu-vb-np3:2.2.28":	"สตฺตวีเส อุปฺปนฺเน … ",
"pli-tv-bu-vb-np3:2.2.29":	"อฏฺฐวีเส อุปฺปนฺเน … ",
"pli-tv-bu-vb-np3:2.2.30":	"เอกูนตึเส อุปฺปนฺเน มูลจีวเร ปจฺจาสาจีวรํ อุปฺปชฺชติ, เอกาหํ กาเรตพฺพํ … ",
"pli-tv-bu-vb-np3:2.2.31":	"ตึเส อุปฺปนฺเน มูลจีวเร ปจฺจาสาจีวรํ อุปฺปชฺชติ, ตทเหว อธิฏฺฐาตพฺพํ วิกปฺเปตพฺพํ วิสฺสชฺเชตพฺพํฯ ",
"pli-tv-bu-vb-np3:2.2.32":	"โน เจ อธิฏฺเฐยฺย วา วิกปฺเปยฺย วา วิสฺสชฺเชยฺย วา, เอกตึเส อรุณุคฺคมเน นิสฺสคฺคิยํ โหติฯ ",
"pli-tv-bu-vb-np3:2.2.33":	"นิสฺสชฺชิตพฺพํ สงฺฆสฺส วา คณสฺส วา ปุคฺคลสฺส วาฯ ",
"pli-tv-bu-vb-np3:2.2.34":	"เอวญฺจ ปน, ภิกฺขเว, นิสฺสชฺชิตพฺพํฯ ",
"pli-tv-bu-vb-np3:2.2.35":	"…เป… ",
"pli-tv-bu-vb-np3:2.2.36":	"อิทํ เม, ภนฺเต, อกาลจีวรํ มาสาติกฺกนฺตํ นิสฺสคฺคิยํ, ",
"pli-tv-bu-vb-np3:2.2.37":	"อิมาหํ สงฺฆสฺส นิสฺสชฺชามีติ …เป… ",
"pli-tv-bu-vb-np3:2.2.38":	"ทเทยฺยาติ …เป… ",
"pli-tv-bu-vb-np3:2.2.39":	"ทเทยฺยุนฺติ …เป… ",
"pli-tv-bu-vb-np3:2.2.40":	"อายสฺมโต ทมฺมีติฯ ",
"pli-tv-bu-vb-np3:2.2.41":	"วิสภาเค อุปฺปนฺเน มูลจีวเร ปจฺจาสาจีวรํ อุปฺปชฺชติ, รตฺติโย จ เสสา โหนฺติ, น อกามา กาเรตพฺพํฯ ",
"pli-tv-bu-vb-np3:2.3.1":	"มาสาติกฺกนฺเต อติกฺกนฺตสญฺญี, นิสฺสคฺคิยํ ปาจิตฺติยํฯ ",
"pli-tv-bu-vb-np3:2.3.2":	"มาสาติกฺกนฺเต เวมติโก นิสฺสคฺคิยํ ปาจิตฺติยํฯ ",
"pli-tv-bu-vb-np3:2.3.3":	"มาสาติกฺกนฺเต อนติกฺกนฺตสญฺญี นิสฺสคฺคิยํ ปาจิตฺติยํฯ ",
"pli-tv-bu-vb-np3:2.3.4":	"อนธิฏฺฐิเต อธิฏฺฐิตสญฺญี …เป… ",
"pli-tv-bu-vb-np3:2.3.5":	"อวิกปฺปิเต วิกปฺปิตสญฺญี … ",
"pli-tv-bu-vb-np3:2.3.6":	"อวิสฺสชฺชิเต วิสฺสชฺชิตสญฺญี … ",
"pli-tv-bu-vb-np3:2.3.7":	"อนฏฺเฐ นฏฺฐสญฺญี … ",
"pli-tv-bu-vb-np3:2.3.8":	"อวินฏฺเฐ วินฏฺฐสญฺญี … ",
"pli-tv-bu-vb-np3:2.3.9":	"อทฑฺเฒ ทฑฺฒสญฺญี … ",
"pli-tv-bu-vb-np3:2.3.10":	"อวิลุตฺเต วิลุตฺตสญฺญี, นิสฺสคฺคิยํ ปาจิตฺติยํฯ ",
"pli-tv-bu-vb-np3:2.3.11":	"นิสฺสคฺคิยํ จีวรํ อนิสฺสชฺชิตฺวา ปริภุญฺชติ, อาปตฺติ ทุกฺกฏสฺสฯ ",
"pli-tv-bu-vb-np3:2.3.12":	"มาสานติกฺกนฺเต อติกฺกนฺตสญฺญี, อาปตฺติ ทุกฺกฏสฺสฯ ",
"pli-tv-bu-vb-np3:2.3.13":	"มาสานติกฺกนฺเต เวมติโก, อาปตฺติ ทุกฺกฏสฺสฯ ",
"pli-tv-bu-vb-np3:2.3.14":	"มาสานติกฺกนฺเต อนติกฺกนฺตสญฺญี, อนาปตฺติฯ ",
"pli-tv-bu-vb-np3:2.4.1":	"อนาปตฺติ—",
"pli-tv-bu-vb-np3:2.4.2":	"อนฺโตมาเส อธิฏฺเฐติ, วิกปฺเปติ, วิสฺสชฺเชติ, นสฺสติ, วินสฺสติ, ฑยฺหติ, อจฺฉินฺทิตฺวา คณฺหนฺติ, วิสฺสาสํ คณฺหนฺติ, ",
"pli-tv-bu-vb-np3:2.4.3":	"อุมฺมตฺตกสฺส, ",
"pli-tv-bu-vb-np3:2.4.4":	"อาทิกมฺมิกสฺสาติฯ ",
"pli-tv-bu-vb-np3:2.4.5":	"ตติยกถินสิกฺขาปทํ นิฏฺฐิตํ ตติยํฯ "
}	
