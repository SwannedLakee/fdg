{	
"pli-tv-bu-vb-pc61:0.1":	"เถรวาท วินย ",
"pli-tv-bu-vb-pc61:0.2":	"มหาวิภงฺค ",
"pli-tv-bu-vb-pc61:0.3":	"ปาจิตฺติยกณฺฑ ",
"pli-tv-bu-vb-pc61:0.4":	"สปฺปาณกวคฺค ",
"pli-tv-bu-vb-pc61:0.5":	"๖๑ฯ สญฺจิจฺจสิกฺขาปท ",
"pli-tv-bu-vb-pc61:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc61:1.2":	"เตน โข ปน สมเยน อายสฺมา อุทายี อิสฺสาโส โหติ, กากา จสฺส อมนาปา โหนฺติฯ ",
"pli-tv-bu-vb-pc61:1.3":	"โส กาเก วิชฺฌิตฺวา วิชฺฌิตฺวา สีสํ ฉินฺทิตฺวา สูเล ปฏิปาฏิยา ฐเปสิฯ ",
"pli-tv-bu-vb-pc61:1.4":	"ภิกฺขู เอวมาหํสุ—",
"pli-tv-bu-vb-pc61:1.5":	"“เกนิเม, อาวุโส, กากา ชีวิตา โวโรปิตา”ติ? ",
"pli-tv-bu-vb-pc61:1.6":	"“มยา, อาวุโสฯ ",
"pli-tv-bu-vb-pc61:1.7":	"อมนาปา เม กากา”ติฯ ",
"pli-tv-bu-vb-pc61:1.8":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc61:1.9":	"“กถญฺหิ นาม อายสฺมา อุทายี สญฺจิจฺจ ปาณํ ชีวิตา โวโรเปสฺสตี”ติ …เป… ",
"pli-tv-bu-vb-pc61:1.10":	"“สจฺจํ กิร ตฺวํ, อุทายิ, สญฺจิจฺจ ปาณํ ชีวิตา โวโรเปสี”ติ? ",
"pli-tv-bu-vb-pc61:1.11":	"“สจฺจํ, ภควา”ติฯ ",
"pli-tv-bu-vb-pc61:1.12":	"วิครหิ พุทฺโธ ภควา …เป… ",
"pli-tv-bu-vb-pc61:1.13":	"กถญฺหิ นาม ตฺวํ, โมฆปุริส, สญฺจิจฺจ ปาณํ ชีวิตา โวโรเปสฺสสิฯ ",
"pli-tv-bu-vb-pc61:1.14":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-bu-vb-pc61:1.15":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc61:1.16.1":	"“โย ปน ภิกฺขุ สญฺจิจฺจ ปาณํ ชีวิตา โวโรเปยฺย, ปาจิตฺติยนฺ”ติฯ ",
"pli-tv-bu-vb-pc61:2.1.1":	"โย ปนาติ ",
"pli-tv-bu-vb-pc61:2.1.2":	"โย ยาทิโส …เป… ",
"pli-tv-bu-vb-pc61:2.1.3":	"ภิกฺขูติ ",
"pli-tv-bu-vb-pc61:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc61:2.1.5":	"สญฺจิจฺจาติ ",
"pli-tv-bu-vb-pc61:2.1.6":	"ชานนฺโต สญฺชานนฺโต เจจฺจ อภิวิตริตฺวา วีติกฺกโมฯ ",
"pli-tv-bu-vb-pc61:2.1.7":	"ปาโณ นาม ",
"pli-tv-bu-vb-pc61:2.1.8":	"ติรจฺฉานคตปาโณ วุจฺจติฯ ",
"pli-tv-bu-vb-pc61:2.1.9":	"ชีวิตา โวโรเปยฺยาติ ",
"pli-tv-bu-vb-pc61:2.1.10":	"ชีวิตินฺทฺริยํ อุปจฺฉินฺทติ อุปโรเธติ สนฺตตึ วิโกเปติ, อาปตฺติ ปาจิตฺติยสฺสฯ ",
"pli-tv-bu-vb-pc61:2.2.1":	"ปาเณ ปาณสญฺญี ชีวิตา โวโรเปติ, อาปตฺติ ปาจิตฺติยสฺสฯ ",
"pli-tv-bu-vb-pc61:2.2.2":	"ปาเณ เวมติโก ชีวิตา โวโรเปติ, อาปตฺติ ทุกฺกฏสฺสฯ ",
"pli-tv-bu-vb-pc61:2.2.3":	"ปาเณ อปฺปาณสญฺญี ชีวิตา โวโรเปติ, อนาปตฺติฯ ",
"pli-tv-bu-vb-pc61:2.2.4":	"อปฺปาเณ ปาณสญฺญี, อาปตฺติ ทุกฺกฏสฺสฯ ",
"pli-tv-bu-vb-pc61:2.2.5":	"อปฺปาเณ เวมติโก, อาปตฺติ ทุกฺกฏสฺสฯ ",
"pli-tv-bu-vb-pc61:2.2.6":	"อปฺปาเณ อปฺปาณสญฺญี, อนาปตฺติฯ ",
"pli-tv-bu-vb-pc61:2.3.1":	"อนาปตฺติ—",
"pli-tv-bu-vb-pc61:2.3.2":	"อสญฺจิจฺจ, ",
"pli-tv-bu-vb-pc61:2.3.3":	"อสฺสติยา, ",
"pli-tv-bu-vb-pc61:2.3.4":	"อชานนฺตสฺส, ",
"pli-tv-bu-vb-pc61:2.3.5":	"นมรณาธิปฺปายสฺส, ",
"pli-tv-bu-vb-pc61:2.3.6":	"อุมฺมตฺตกสฺส, ",
"pli-tv-bu-vb-pc61:2.3.7":	"อาทิกมฺมิกสฺสาติฯ ",
"pli-tv-bu-vb-pc61:2.3.8":	"สญฺจิจฺจสิกฺขาปทํ นิฏฺฐิตํ ปฐมํฯ "
}	
