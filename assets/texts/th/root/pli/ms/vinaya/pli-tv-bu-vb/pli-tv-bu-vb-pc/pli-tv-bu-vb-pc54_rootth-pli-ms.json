{	
"pli-tv-bu-vb-pc54:0.1":	"เถรวาท วินย ",
"pli-tv-bu-vb-pc54:0.2":	"มหาวิภงฺค ",
"pli-tv-bu-vb-pc54:0.3":	"ปาจิตฺติยกณฺฑ ",
"pli-tv-bu-vb-pc54:0.4":	"สุราปานวคฺค ",
"pli-tv-bu-vb-pc54:0.5":	"๕๔ฯ อนาทริยสิกฺขาปท ",
"pli-tv-bu-vb-pc54:1.1":	"เตน สมเยน พุทฺโธ ภควา โกสมฺพิยํ วิหรติ โฆสิตาราเมฯ ",
"pli-tv-bu-vb-pc54:1.2":	"เตน โข ปน สมเยน อายสฺมา ฉนฺโน อนาจารํ อาจรติฯ ",
"pli-tv-bu-vb-pc54:1.3":	"ภิกฺขู เอวมาหํสุ—",
"pli-tv-bu-vb-pc54:1.4":	"“มาวุโส ฉนฺน, เอวรูปํ อกาสิฯ ",
"pli-tv-bu-vb-pc54:1.5":	"เนตํ กปฺปตี”ติฯ ",
"pli-tv-bu-vb-pc54:1.6":	"โส อนาทริยํ ปฏิจฺจ กโรติเยวฯ ",
"pli-tv-bu-vb-pc54:1.7":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc54:1.8":	"“กถญฺหิ นาม อายสฺมา ฉนฺโน อนาทริยํ กริสฺสตี”ติ …เป… ",
"pli-tv-bu-vb-pc54:1.9":	"“สจฺจํ กิร ตฺวํ, ฉนฺน, อนาทริยํ กโรสี”ติ? ",
"pli-tv-bu-vb-pc54:1.10":	"“สจฺจํ, ภควา”ติฯ ",
"pli-tv-bu-vb-pc54:1.11":	"วิครหิ พุทฺโธ ภควา …เป… ",
"pli-tv-bu-vb-pc54:1.12":	"กถญฺหิ นาม ตฺวํ, โมฆปุริส, อนาทริยํ กริสฺสสิฯ ",
"pli-tv-bu-vb-pc54:1.13":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-bu-vb-pc54:1.14":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc54:1.15.1":	"“อนาทริเย ปาจิตฺติยนฺ”ติฯ ",
"pli-tv-bu-vb-pc54:2.1.1":	"อนาทริยํ นาม ",
"pli-tv-bu-vb-pc54:2.1.2":	"เทฺว อนาทริยานิ— ปุคฺคลานาทริยญฺจ ธมฺมานาทริยญฺจฯ ",
"pli-tv-bu-vb-pc54:2.1.3":	"ปุคฺคลานาทริยํ นาม ",
"pli-tv-bu-vb-pc54:2.1.4":	"อุปสมฺปนฺเนน ปญฺญตฺเตน วุจฺจมาโน— “อยํ อุกฺขิตฺตโก วา วมฺภิโต วา ครหิโต วา, อิมสฺส วจนํ อกตํ ภวิสฺสตี”ติ อนาทริยํ กโรติ, อาปตฺติ ปาจิตฺติยสฺสฯ ",
"pli-tv-bu-vb-pc54:2.1.5":	"ธมฺมานาทริยํ นาม ",
"pli-tv-bu-vb-pc54:2.1.6":	"อุปสมฺปนฺเนน ปญฺญตฺเตน วุจฺจมาโน— “กถายํ นเสฺสยฺย วา วินเสฺสยฺย วา อนฺตรธาเยยฺย วา”, ตํ วา น สิกฺขิตุกาโม อนาทริยํ กโรติ, อาปตฺติ ปาจิตฺติยสฺสฯ ",
"pli-tv-bu-vb-pc54:2.2.1":	"อุปสมฺปนฺเน อุปสมฺปนฺนสญฺญี อนาทริยํ กโรติ, อาปตฺติ ปาจิตฺติยสฺสฯ ",
"pli-tv-bu-vb-pc54:2.2.2":	"อุปสมฺปนฺเน เวมติโก อนาทริยํ กโรติ, อาปตฺติ ปาจิตฺติยสฺสฯ ",
"pli-tv-bu-vb-pc54:2.2.3":	"อุปสมฺปนฺเน อนุปสมฺปนฺนสญฺญี อนาทริยํ กโรติ, อาปตฺติ ปาจิตฺติยสฺสฯ ",
"pli-tv-bu-vb-pc54:2.2.4":	"อปญฺญตฺเตน วุจฺจมาโน—",
"pli-tv-bu-vb-pc54:2.2.5":	"“อิทํ น สเลฺลขาย น ธุตตฺถาย น ปาสาทิกตาย น อปจยาย น วีริยารมฺภาย สํวตฺตตี”ติ อนาทริยํ กโรติ, อาปตฺติ ทุกฺกฏสฺสฯ ",
"pli-tv-bu-vb-pc54:2.2.6":	"อนุปสมฺปนฺเนน ปญฺญตฺเตน วา อปญฺญตฺเตน วา วุจฺจมาโน—",
"pli-tv-bu-vb-pc54:2.2.7":	"“อิทํ น สเลฺลขาย น ธุตตฺถาย น ปาสาทิกตาย น อปจยาย น วีริยารมฺภาย สํวตฺตตี”ติ อนาทริยํ กโรติ, อาปตฺติ ทุกฺกฏสฺสฯ ",
"pli-tv-bu-vb-pc54:2.2.8":	"อนุปสมฺปนฺเน อุปสมฺปนฺนสญฺญี อาปตฺติ ทุกฺกฏสฺสฯ ",
"pli-tv-bu-vb-pc54:2.2.9":	"อนุปสมฺปนฺเน เวมติโก, อาปตฺติ ทุกฺกฏสฺสฯ ",
"pli-tv-bu-vb-pc54:2.2.10":	"อนุปสมฺปนฺเน อนุปสมฺปนฺนสญฺญี, อาปตฺติ ทุกฺกฏสฺสฯ ",
"pli-tv-bu-vb-pc54:2.3.1":	"อนาปตฺติ—",
"pli-tv-bu-vb-pc54:2.3.2":	"“เอวํ อมฺหากํ อาจริยานํ อุคฺคโห ปริปุจฺฉา”ติ ภณติ, ",
"pli-tv-bu-vb-pc54:2.3.3":	"อุมฺมตฺตกสฺส, ",
"pli-tv-bu-vb-pc54:2.3.4":	"อาทิกมฺมิกสฺสาติฯ ",
"pli-tv-bu-vb-pc54:2.3.5":	"อนาทริยสิกฺขาปทํ นิฏฺฐิตํ จตุตฺถํฯ "
}	
