{	
"pli-tv-bu-vb-pc75:0.1":	"เถรวาท วินย ",
"pli-tv-bu-vb-pc75:0.2":	"มหาวิภงฺค ",
"pli-tv-bu-vb-pc75:0.3":	"ปาจิตฺติยกณฺฑ ",
"pli-tv-bu-vb-pc75:0.4":	"สหธมฺมิกวคฺค ",
"pli-tv-bu-vb-pc75:0.5":	"๗๕ฯ ตลสตฺติกสิกฺขาปท ",
"pli-tv-bu-vb-pc75:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc75:1.2":	"เตน โข ปน สมเยน ฉพฺพคฺคิยา ภิกฺขู กุปิตา อนตฺตมนา สตฺตรสวคฺคิยานํ ภิกฺขูนํ ตลสตฺติกํ อุคฺคิรนฺติฯ ",
"pli-tv-bu-vb-pc75:1.3":	"เต ปหารสมุจฺจิตา โรทนฺติฯ ",
"pli-tv-bu-vb-pc75:1.4":	"ภิกฺขู เอวมาหํสุ—",
"pli-tv-bu-vb-pc75:1.5":	"“กิสฺส ตุเมฺห, อาวุโส, โรทถา”ติ? ",
"pli-tv-bu-vb-pc75:1.6":	"“อิเม, อาวุโส, ฉพฺพคฺคิยา ภิกฺขู กุปิตา อนตฺตมนา อมฺหากํ ตลสตฺติกํ อุคฺคิรนฺตี”ติฯ ",
"pli-tv-bu-vb-pc75:1.7":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc75:1.8":	"“กถญฺหิ นาม ฉพฺพคฺคิยา ภิกฺขู กุปิตา อนตฺตมนา สตฺตรสวคฺคิยานํ ภิกฺขูนํ ตลสตฺติกํ อุคฺคิริสฺสนฺตี”ติ …เป… ",
"pli-tv-bu-vb-pc75:1.9":	"“สจฺจํ กิร ตุเมฺห, ภิกฺขเว, กุปิตา อนตฺตมนา สตฺตรสวคฺคิยานํ ภิกฺขูนํ ตลสตฺติกํ อุคฺคิรถา”ติ? ",
"pli-tv-bu-vb-pc75:1.10":	"“สจฺจํ, ภควา”ติฯ ",
"pli-tv-bu-vb-pc75:1.11":	"วิครหิ พุทฺโธ ภควา …เป… ",
"pli-tv-bu-vb-pc75:1.12":	"กถญฺหิ นาม ตุเมฺห, โมฆปุริสา, กุปิตา อนตฺตมนา สตฺตรสวคฺคิยานํ ภิกฺขูนํ ตลสตฺติกํ อุคฺคิริสฺสถฯ ",
"pli-tv-bu-vb-pc75:1.13":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc75:1.14":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc75:1.15.1":	"“โย ปน ภิกฺขุ ภิกฺขุสฺส กุปิโต อนตฺตมโน ตลสตฺติกํ อุคฺคิเรยฺย, ปาจิตฺติยนฺ”ติฯ ",
"pli-tv-bu-vb-pc75:2.1.1":	"โย ปนาติ ",
"pli-tv-bu-vb-pc75:2.1.2":	"โย ยาทิโส …เป… ",
"pli-tv-bu-vb-pc75:2.1.3":	"ภิกฺขูติ ",
"pli-tv-bu-vb-pc75:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc75:2.1.5":	"ภิกฺขุสฺสาติ ",
"pli-tv-bu-vb-pc75:2.1.6":	"อญฺญสฺส ภิกฺขุสฺสฯ ",
"pli-tv-bu-vb-pc75:2.1.7":	"กุปิโต อนตฺตมโนติ ",
"pli-tv-bu-vb-pc75:2.1.8":	"อนภิรทฺโธ อาหตจิตฺโต ขิลชาโตฯ ",
"pli-tv-bu-vb-pc75:2.1.9":	"ตลสตฺติกํ อุคฺคิเรยฺยาติ ",
"pli-tv-bu-vb-pc75:2.1.10":	"กายํ วา กายปฏิพทฺธํ วา อนฺตมโส อุปฺปลปตฺตมฺปิ อุจฺจาเรติ, อาปตฺติ ปาจิตฺติยสฺสฯ ",
"pli-tv-bu-vb-pc75:2.2.1":	"อุปสมฺปนฺเน อุปสมฺปนฺนสญฺญี กุปิโต อนตฺตมโน ตลสตฺติกํ อุคฺคิรติ, อาปตฺติ ปาจิตฺติยสฺสฯ ",
"pli-tv-bu-vb-pc75:2.2.2":	"อุปสมฺปนฺเน เวมติโก กุปิโต อนตฺตมโน ตลสตฺติกํ อุคฺคิรติ, อาปตฺติ ปาจิตฺติยสฺสฯ ",
"pli-tv-bu-vb-pc75:2.2.3":	"อุปสมฺปนฺเน อนุปสมฺปนฺนสญฺญี กุปิโต อนตฺตมโน ตลสตฺติกํ อุคฺคิรติ, อาปตฺติ ปาจิตฺติยสฺสฯ ",
"pli-tv-bu-vb-pc75:2.2.4":	"อนุปสมฺปนฺนสฺส กุปิโต อนตฺตมโน ตลสตฺติกํ อุคฺคิรติ, อาปตฺติ ทุกฺกฏสฺสฯ ",
"pli-tv-bu-vb-pc75:2.2.5":	"อนุปสมฺปนฺเน อุปสมฺปนฺนสญฺญี, อาปตฺติ ทุกฺกฏสฺสฯ ",
"pli-tv-bu-vb-pc75:2.2.6":	"อนุปสมฺปนฺเน เวมติโก, อาปตฺติ ทุกฺกฏสฺสฯ ",
"pli-tv-bu-vb-pc75:2.2.7":	"อนุปสมฺปนฺเน อนุปสมฺปนฺนสญฺญี, อาปตฺติ ทุกฺกฏสฺสฯ ",
"pli-tv-bu-vb-pc75:2.2.8.1":	"อนาปตฺติ—",
"pli-tv-bu-vb-pc75:2.2.9":	"เกนจิ วิเหฐียมาโน โมกฺขาธิปฺปาโย ตลสตฺติกํ อุคฺคิรติ, ",
"pli-tv-bu-vb-pc75:2.2.10":	"อุมฺมตฺตกสฺส, ",
"pli-tv-bu-vb-pc75:2.2.11":	"อาทิกมฺมิกสฺสาติฯ ",
"pli-tv-bu-vb-pc75:2.2.12":	"ตลสตฺติกสิกฺขาปทํ นิฏฺฐิตํ ปญฺจมํฯ "
}	
