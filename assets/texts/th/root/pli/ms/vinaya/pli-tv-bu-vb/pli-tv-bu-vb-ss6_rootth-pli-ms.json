{	
"pli-tv-bu-vb-ss6:0.1":	"เถรวาท วินย ",
"pli-tv-bu-vb-ss6:0.2":	"มหาวิภงฺค ",
"pli-tv-bu-vb-ss6:0.3":	"สงฺฆาทิเสสกณฺฑ ",
"pli-tv-bu-vb-ss6:0.4":	"๖ฯ กุฏิการสิกฺขาปท ",
"pli-tv-bu-vb-ss6:1.1.1":	"เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
"pli-tv-bu-vb-ss6:1.1.2":	"เตน โข ปน สมเยน อาฬวกา ภิกฺขู สญฺญาจิกาโย กุฏิโย การาเปนฺติ อสฺสามิกาโย อตฺตุทฺเทสิกาโย อปฺปมาณิกาโยฯ ",
"pli-tv-bu-vb-ss6:1.1.3":	"ตาโย น นิฏฺฐานํ คจฺฉนฺติฯ ",
"pli-tv-bu-vb-ss6:1.1.4":	"เต ยาจนพหุลา วิญฺญตฺติพหุลา วิหรนฺติ—",
"pli-tv-bu-vb-ss6:1.1.5":	"“ปุริสํ เทถ, ปุริสตฺถกรํ เทถ, โคณํ เทถ, สกฏํ เทถ, วาสึ เทถ, ปรสุํ เทถ, กุฐารึ เทถ, กุทาลํ เทถ, นิขาทนํ เทถ, วลฺลึ เทถ, เวฬุํ เทถ, มุญฺชํ เทถ, ปพฺพชํ เทถ, ติณํ เทถ, มตฺติกํ เทถา”ติฯ ",
"pli-tv-bu-vb-ss6:1.1.6":	"มนุสฺสา อุปทฺทุตา ยาจนาย อุปทฺทุตา วิญฺญตฺติยา ภิกฺขู ทิสฺวา อุพฺพิชฺชนฺติปิ อุตฺตสนฺติปิ ปลายนฺติปิ อญฺเญนปิ คจฺฉนฺติ อญฺเญนปิ มุขํ กโรนฺติ ทฺวารมฺปิ ถเกนฺติ, ",
"pli-tv-bu-vb-ss6:1.1.7":	"คาวิมฺปิ ทิสฺวา ปลายนฺติ ภิกฺขูติ มญฺญมานาฯ ",
"pli-tv-bu-vb-ss6:1.1.8":	"อถ โข อายสฺมา มหากสฺสโป ราชคเห วสฺสํวุฏฺโฐ เยน อาฬวี เตน ปกฺกามิฯ ",
"pli-tv-bu-vb-ss6:1.1.9":	"อนุปุพฺเพน เยน อาฬวี ตทวสริฯ ",
"pli-tv-bu-vb-ss6:1.1.10":	"ตตฺร สุทํ อายสฺมา มหากสฺสโป อาฬวิยํ วิหรติ อคฺคาฬเว เจติเยฯ ",
"pli-tv-bu-vb-ss6:1.1.11":	"อถ โข อายสฺมา มหากสฺสโป ปุพฺพณฺหสมยํ นิวาเสตฺวา ปตฺตจีวรมาทาย อาฬวึ ปิณฺฑาย ปาวิสิฯ ",
"pli-tv-bu-vb-ss6:1.1.12":	"มนุสฺสา อายสฺมนฺตํ มหากสฺสปํ ปสฺสิตฺวา อุพฺพิชฺชนฺติปิ อุตฺตสนฺติปิ ปลายนฺติปิ อญฺเญนปิ คจฺฉนฺติ อญฺเญนปิ มุขํ กโรนฺติ ทฺวารมฺปิ ถเกนฺติฯ ",
"pli-tv-bu-vb-ss6:1.1.13":	"อถ โข อายสฺมา มหากสฺสโป อาฬวิยํ ปิณฺฑาย จริตฺวา ปจฺฉาภตฺตํ ปิณฺฑปาตปฏิกฺกนฺโต ภิกฺขู อามนฺเตสิ—",
"pli-tv-bu-vb-ss6:1.1.14":	"“ปุพฺพายํ, อาวุโส, อาฬวี สุภิกฺขา อโหสิ สุลภปิณฺฑา สุกรา อุญฺเฉน ปคฺคเหน ยาเปตุํ; ",
"pli-tv-bu-vb-ss6:1.1.15":	"เอตรหิ ปนายํ อาฬวี ทุพฺภิกฺขา ทุลฺลภปิณฺฑา, น สุกรา อุญฺเฉน ปคฺคเหน ยาเปตุํฯ ",
"pli-tv-bu-vb-ss6:1.1.16":	"โก นุ โข, อาวุโส, เหตุ โก ปจฺจโย, เยนายํ อาฬวี ทุพฺภิกฺขา ทุลฺลภปิณฺฑา, น สุกรา อุญฺเฉน ปคฺคเหน ยาเปตุนฺ”ติ? ",
"pli-tv-bu-vb-ss6:1.1.17":	"อถ โข เต ภิกฺขู อายสฺมโต มหากสฺสปสฺส เอตมตฺถํ อาโรเจสุํฯ ",
"pli-tv-bu-vb-ss6:1.2.1":	"อถ โข ภควา ราชคเห ยถาภิรนฺตํ วิหริตฺวา เยน อาฬวี เตน จาริกํ ปกฺกามิฯ ",
"pli-tv-bu-vb-ss6:1.2.2":	"อนุปุพฺเพน จาริกํ จรมาโน เยน อาฬวี ตทวสริฯ ",
"pli-tv-bu-vb-ss6:1.2.3":	"ตตฺร สุทํ ภควา อาฬวิยํ วิหรติ อคฺคาฬเว เจติเยฯ ",
"pli-tv-bu-vb-ss6:1.2.4":	"อถ โข อายสฺมา มหากสฺสโป เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"pli-tv-bu-vb-ss6:1.2.5":	"เอกมนฺตํ นิสินฺโน โข อายสฺมา มหากสฺสโป ภควโต เอตมตฺถํ อาโรเจสิฯ ",
"pli-tv-bu-vb-ss6:1.2.6":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา อาฬวเก ภิกฺขู ปฏิปุจฺฉิ—",
"pli-tv-bu-vb-ss6:1.2.7":	"“สจฺจํ กิร ตุเมฺห, ภิกฺขเว, สญฺญาจิกาโย กุฏิโย การาเปถ อสฺสามิกาโย อตฺตุทฺเทสิกาโย อปฺปมาณิกาโยฯ ",
"pli-tv-bu-vb-ss6:1.2.8":	"ตาโย น นิฏฺฐานํ คจฺฉนฺติฯ ",
"pli-tv-bu-vb-ss6:1.2.9":	"เต ตุเมฺห ยาจนพหุลา วิญฺญตฺติพหุลา วิหรถ—",
"pli-tv-bu-vb-ss6:1.2.10":	"‘ปุริสํ เทถ ปุริสตฺถกรํ เทถ …เป… ติณํ เทถ มตฺติกํ เทถา’ติฯ ",
"pli-tv-bu-vb-ss6:1.2.11":	"มนุสฺสา อุปทฺทุตา ยาจนาย อุปทฺทุตา วิญฺญตฺติยา ภิกฺขู ทิสฺวา อุพฺพิชฺชนฺติปิ อุตฺตสนฺติปิ ปลายนฺติปิ อญฺเญนปิ คจฺฉนฺติ อญฺเญนปิ มุขํ กโรนฺติ ทฺวารมฺปิ ถเกนฺติ, คาวิมฺปิ ทิสฺวา ปลายนฺติ ภิกฺขูติ มญฺญมานา”ติ? ",
"pli-tv-bu-vb-ss6:1.2.12":	"“สจฺจํ, ภควา”ติฯ ",
"pli-tv-bu-vb-ss6:1.2.13":	"วิครหิ พุทฺโธ ภควา …เป… ",
"pli-tv-bu-vb-ss6:1.2.14":	"กถญฺหิ นาม ตุเมฺห, โมฆปุริสา, สํยาจิกาโย กุฏิโย การาเปสฺสถ อสฺสามิกาโย อตฺตุทฺเทสิกาโย อปฺปมาณิกาโยฯ ",
"pli-tv-bu-vb-ss6:1.2.15":	"ตาโย น นิฏฺฐานํ คจฺฉนฺติฯ ",
"pli-tv-bu-vb-ss6:1.2.16":	"เต ตุเมฺห ยาจนพหุลา วิญฺญตฺติพหุลา วิหริสฺสถ—",
"pli-tv-bu-vb-ss6:1.2.17":	"“ปุริสํ เทถ ปุริสตฺถกรํ เทถ …เป… ติณํ เทถ มตฺติกํ เทถา”ติฯ ",
"pli-tv-bu-vb-ss6:1.2.18":	"เนตํ โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-ss6:1.2.19":	"วิครหิตฺวา ธมฺมึ กถํ กตฺวา ภิกฺขู อามนฺเตสิ—",
"pli-tv-bu-vb-ss6:1.3.1":	"“ภูตปุพฺพํ, ภิกฺขเว, เทฺว ภาตโร อิสโย คงฺคํ นทึ อุปนิสฺสาย วิหรึสุฯ ",
"pli-tv-bu-vb-ss6:1.3.2":	"อถ โข, ภิกฺขเว, มณิกณฺโฐ นาคราชา คงฺคํ นทึ อุตฺตริตฺวา เยน กนิฏฺโฐ อิสิ เตนุปสงฺกมิ; อุปสงฺกมิตฺวา กนิฏฺฐํ อิสึ สตฺตกฺขตฺตุํ โภเคหิ ปริกฺขิปิตฺวา อุปริมุทฺธนิ มหนฺตํ ผณํ กริตฺวา อฏฺฐาสิฯ ",
"pli-tv-bu-vb-ss6:1.3.3":	"อถ โข, ภิกฺขเว, กนิฏฺโฐ อิสิ ตสฺส นาคสฺส ภยา กิโส อโหสิ ลูโข ทุพฺพณฺโณ อุปฺปณฺฑุปฺปณฺฑุกชาโต ธมนิสนฺถตคตฺโตฯ ",
"pli-tv-bu-vb-ss6:1.3.4":	"อทฺทส โข, ภิกฺขเว, เชฏฺโฐ อิสิ กนิฏฺฐํ อิสึ กิสํ ลูขํ ทุพฺพณฺณํ อุปฺปณฺฑุปฺปณฺฑุกชาตํ ธมนิสนฺถตคตฺตํฯ ",
"pli-tv-bu-vb-ss6:1.3.5":	"ทิสฺวาน กนิฏฺฐํ อิสึ เอตทโวจ—",
"pli-tv-bu-vb-ss6:1.3.6":	"‘กิสฺส ตฺวํ, โภ, กิโส ลูโข ทุพฺพณฺโณ อุปฺปณฺฑุปฺปณฺฑุกชาโต ธมนิสนฺถตคตฺโต’ติ? ",
"pli-tv-bu-vb-ss6:1.3.7":	"‘อิธ, โภ, มณิกณฺโฐ นาคราชา คงฺคํ นทึ อุตฺตริตฺวา เยนาหํ เตนุปสงฺกมิ; อุปสงฺกมิตฺวา มํ สตฺตกฺขตฺตุํ โภเคหิ ปริกฺขิปิตฺวา อุปริมุทฺธนิ มหนฺตํ ผณํ กริตฺวา อฏฺฐาสิฯ ",
"pli-tv-bu-vb-ss6:1.3.8":	"ตสฺสาหํ, โภ, นาคสฺส ภยา กิโส ลูโข ทุพฺพณฺโณ อุปฺปณฺฑุปฺปณฺฑุกชาโต ธมนิสนฺถตคตฺโต’ติฯ ",
"pli-tv-bu-vb-ss6:1.3.9":	"‘อิจฺฉสิ ปน ตฺวํ, โภ, ตสฺส นาคสฺส อนาคมนนฺ’ติ? ",
"pli-tv-bu-vb-ss6:1.3.10":	"‘อิจฺฉามหํ, โภ, ตสฺส นาคสฺส อนาคมนนฺ’ติฯ ",
"pli-tv-bu-vb-ss6:1.3.11":	"‘อปิ ปน ตฺวํ, โภ, ตสฺส นาคสฺส กิญฺจิ ปสฺสสี’ติ? ",
"pli-tv-bu-vb-ss6:1.3.12":	"‘ปสฺสามหํ, โภ, มณิมสฺส กณฺเฐ ปิลนฺธนนฺ’ติฯ ",
"pli-tv-bu-vb-ss6:1.3.13":	"‘เตน หิ ตฺวํ, โภ, ตํ นาคํ มณึ ยาจ—",
"pli-tv-bu-vb-ss6:1.3.14":	"“มณึ เม, โภ, เทหิ; ",
"pli-tv-bu-vb-ss6:1.3.15":	"มณินา เม อตฺโถ”’ติฯ ",
"pli-tv-bu-vb-ss6:1.3.16":	"อถ โข, ภิกฺขเว, มณิกณฺโฐ นาคราชา คงฺคํ นทึ อุตฺตริตฺวา เยน กนิฏฺโฐ อิสิ เตนุปสงฺกมิ; อุปสงฺกมิตฺวา เอกมนฺตํ อฏฺฐาสิฯ ",
"pli-tv-bu-vb-ss6:1.3.17":	"เอกมนฺตํ ฐิตํ โข, ภิกฺขเว, มณิกณฺฐํ นาคราชานํ กนิฏฺโฐ อิสิ เอตทโวจ—",
"pli-tv-bu-vb-ss6:1.3.18":	"‘มณึ เม, โภ, เทหิ; ",
"pli-tv-bu-vb-ss6:1.3.19":	"มณินา เม อตฺโถ’ติฯ ",
"pli-tv-bu-vb-ss6:1.3.20":	"อถ โข, ภิกฺขเว, มณิกณฺโฐ นาคราชา—",
"pli-tv-bu-vb-ss6:1.3.21":	"‘ภิกฺขุ มณึ ยาจติ, ภิกฺขุสฺส มณินา อตฺโถ’ติ ขิปฺปญฺเญว อคมาสิฯ ",
"pli-tv-bu-vb-ss6:1.3.22":	"ทุติยมฺปิ โข, ภิกฺขเว, มณิกณฺโฐ นาคราชา คงฺคํ นทึ อุตฺตริตฺวา เยน กนิฏฺโฐ อิสิ เตนุปสงฺกมิฯ ",
"pli-tv-bu-vb-ss6:1.3.23":	"อทฺทส โข, ภิกฺขเว, กนิฏฺโฐ อิสิ มณิกณฺฐํ นาคราชานํ ทูรโตว อาคจฺฉนฺตํฯ ",
"pli-tv-bu-vb-ss6:1.3.24":	"ทิสฺวาน มณิกณฺฐํ นาคราชานํ เอตทโวจ—",
"pli-tv-bu-vb-ss6:1.3.25":	"‘มณึ เม, โภ, เทหิ; ",
"pli-tv-bu-vb-ss6:1.3.26":	"มณินา เม อตฺโถ’ติฯ ",
"pli-tv-bu-vb-ss6:1.3.27":	"อถ โข, ภิกฺขเว, มณิกณฺโฐ นาคราชา—",
"pli-tv-bu-vb-ss6:1.3.28":	"‘ภิกฺขุ มณึ ยาจติ, ภิกฺขุสฺส มณินา อตฺโถ’ติ ตโตว ปฏินิวตฺติฯ ",
"pli-tv-bu-vb-ss6:1.3.29":	"ตติยมฺปิ โข, ภิกฺขเว, มณิกณฺโฐ นาคราชา คงฺคํ นทึ อุตฺตรติฯ ",
"pli-tv-bu-vb-ss6:1.3.30":	"อทฺทส โข, ภิกฺขเว, กนิฏฺโฐ อิสิ มณิกณฺฐํ นาคราชานํ คงฺคํ นทึ อุตฺตรนฺตํฯ ",
"pli-tv-bu-vb-ss6:1.3.31":	"ทิสฺวาน มณิกณฺฐํ นาคราชานํ เอตทโวจ—",
"pli-tv-bu-vb-ss6:1.3.32":	"‘มณึ เม, โภ, เทหิ; ",
"pli-tv-bu-vb-ss6:1.3.33":	"มณินา เม อตฺโถ’ติฯ ",
"pli-tv-bu-vb-ss6:1.3.34":	"อถ โข, ภิกฺขเว, มณิกณฺโฐ นาคราชา กนิฏฺฐํ อิสึ คาถาหิ อชฺฌภาสิ—",
"pli-tv-bu-vb-ss6:1.3.35":	"‘มมนฺนปานํ วิปุลํ อุฬารํ, ",
"pli-tv-bu-vb-ss6:1.3.36":	"อุปฺปชฺชตีมสฺส มณิสฺส เหตุ; ",
"pli-tv-bu-vb-ss6:1.3.37":	"ตํ เต น ทสฺสํ อติยาจโกสิ, ",
"pli-tv-bu-vb-ss6:1.3.38":	"น จาปิ เต อสฺสมมาคมิสฺสํฯ ",
"pli-tv-bu-vb-ss6:1.3.39":	"สุสู ยถา สกฺขรโธตปาณี, ",
"pli-tv-bu-vb-ss6:1.3.40":	"ตาเสสิ มํ เสลมายาจมาโน; ",
"pli-tv-bu-vb-ss6:1.3.41":	"ตํ เต น ทสฺสํ อติยาจโกสิ, ",
"pli-tv-bu-vb-ss6:1.3.42":	"น จาปิ เต อสฺสมมาคมิสฺสนฺ’ติฯ ",
"pli-tv-bu-vb-ss6:1.3.43":	"อถ โข, ภิกฺขเว, มณิกณฺโฐ นาคราชา—",
"pli-tv-bu-vb-ss6:1.3.44":	"‘ภิกฺขุ มณึ ยาจติ, ภิกฺขุสฺส มณินา อตฺโถ’ติ ปกฺกามิฯ ",
"pli-tv-bu-vb-ss6:1.3.45":	"ตถา ปกฺกนฺโตว อโหสิ, น ปุน ปจฺจาคญฺฉิฯ ",
"pli-tv-bu-vb-ss6:1.3.46":	"อถ โข, ภิกฺขเว, กนิฏฺโฐ อิสิ ตสฺส นาคสฺส ทสฺสนียสฺส อทสฺสเนน ภิโยฺยโส มตฺตาย กิโส อโหสิ ลูโข ทุพฺพณฺโณ, อุปฺปณฺฑุปฺปณฺฑุกชาโต ธมนิสนฺถตคตฺโตฯ ",
"pli-tv-bu-vb-ss6:1.3.47":	"อทฺทส โข, ภิกฺขเว, เชฏฺโฐ อิสิ กนิฏฺฐํ อิสึ ภิโยฺยโส มตฺตาย กิสํ ลูขํ ทุพฺพณฺณํ อุปฺปณฺฑุปฺปณฺฑุกชาตํ ธมนิสนฺถตคตฺตํฯ ",
"pli-tv-bu-vb-ss6:1.3.48":	"ทิสฺวาน กนิฏฺฐํ อิสึ เอตทโวจ—",
"pli-tv-bu-vb-ss6:1.3.49":	"‘กิสฺส ตฺวํ, โภ, ภิโยฺยโส มตฺตาย กิโส ลูโข ทุพฺพณฺโณ อุปฺปณฺฑุปฺปณฺฑุกชาโต ธมนิสนฺถตคตฺโต’ติ? ",
"pli-tv-bu-vb-ss6:1.3.50":	"‘ตสฺสาหํ, โภ, นาคสฺส ทสฺสนียสฺส อทสฺสเนน ภิโยฺยโส มตฺตาย กิโส ลูโข ทุพฺพณฺโณ อุปฺปณฺฑุปฺปณฺฑุกชาโต ธมนิสนฺถตคตฺโต’ติฯ ",
"pli-tv-bu-vb-ss6:1.3.51":	"อถ โข, ภิกฺขเว, เชฏฺโฐ อิสิ กนิฏฺฐํ อิสึ คาถาย อชฺฌภาสิ—",
"pli-tv-bu-vb-ss6:1.3.52":	"‘น ตํ ยาเจ ยสฺสปิยํ ชิคีเส, ",
"pli-tv-bu-vb-ss6:1.3.53":	"วิเทโสฺส โหติ อติยาจนาย; ",
"pli-tv-bu-vb-ss6:1.3.54":	"นาโค มณึ ยาจิโต พฺราหฺมเณน, ",
"pli-tv-bu-vb-ss6:1.3.55":	"อทสฺสนญฺเญว ตทชฺฌคมา’ติฯ ",
"pli-tv-bu-vb-ss6:1.3.56":	"เตสญฺหิ นาม, ภิกฺขเว, ติรจฺฉานคตานํ ปาณานํ อมนาปา ภวิสฺสติ ยาจนา อมนาปา วิญฺญตฺติฯ ",
"pli-tv-bu-vb-ss6:1.3.57":	"กิมงฺคํ ปน มนุสฺสภูตานํฯ ",
"pli-tv-bu-vb-ss6:1.4.1":	"ภูตปุพฺพํ, ภิกฺขเว, อญฺญตโร ภิกฺขุ หิมวนฺตปเสฺส วิหรติ อญฺญตรสฺมึ วนสณฺเฑฯ ",
"pli-tv-bu-vb-ss6:1.4.2":	"ตสฺส โข, ภิกฺขเว, วนสณฺฑสฺส อวิทูเร มหนฺตํ นินฺนํ ปลฺลลํฯ ",
"pli-tv-bu-vb-ss6:1.4.3":	"อถ โข, ภิกฺขเว, มหาสกุณสงฺโฆ ตสฺมึ ปลฺลเล ทิวสํ โคจรํ จริตฺวา สายํ ตํ วนสณฺฑํ วาสาย อุปคจฺฉติฯ ",
"pli-tv-bu-vb-ss6:1.4.4":	"อถ โข, ภิกฺขเว, โส ภิกฺขุ ตสฺส สกุณสงฺฆสฺส สทฺเทน อุพฺพาโฬฺห เยนาหํ เตนุปสงฺกมิ; อุปสงฺกมิตฺวา มํ อภิวาเทตฺวา เอกมนฺตํ นิสีทิฯ ",
"pli-tv-bu-vb-ss6:1.4.5":	"เอกมนฺตํ นิสินฺนํ โข อหํ, ภิกฺขเว, ตํ ภิกฺขุํ เอตทโวจ—",
"pli-tv-bu-vb-ss6:1.4.6":	"‘กจฺจิ, ภิกฺขุ, ขมนียํ กจฺจิ ยาปนียํ ",
"pli-tv-bu-vb-ss6:1.4.7":	"กจฺจิสิ อปฺปกิลมเถน อทฺธานํ อาคโต? ",
"pli-tv-bu-vb-ss6:1.4.8":	"กุโต จ ตฺวํ, ภิกฺขุ, อาคจฺฉสี’ติ? ",
"pli-tv-bu-vb-ss6:1.4.9":	"‘ขมนียํ, ภควา, ยาปนียํ, ภควาฯ ",
"pli-tv-bu-vb-ss6:1.4.10":	"อปฺปกิลมเถน จาหํ, ภนฺเต, อทฺธานํ อาคโตฯ ",
"pli-tv-bu-vb-ss6:1.4.11":	"อตฺถิ, ภนฺเต, หิมวนฺตปเสฺส มหาวนสณฺโฑฯ ",
"pli-tv-bu-vb-ss6:1.4.12":	"ตสฺส โข ปน, ภนฺเต, วนสณฺฑสฺส อวิทูเร มหนฺตํ นินฺนํ ปลฺลลํฯ ",
"pli-tv-bu-vb-ss6:1.4.13":	"อถ โข, ภนฺเต, มหาสกุณสงฺโฆ ตสฺมึ ปลฺลเล ทิวสํ โคจรํ จริตฺวา สายํ ตํ วนสณฺฑํ วาสาย อุปคจฺฉติฯ ",
"pli-tv-bu-vb-ss6:1.4.14":	"ตโต อหํ, ภควา, อาคจฺฉามิ—",
"pli-tv-bu-vb-ss6:1.4.15":	"ตสฺส สกุณสงฺฆสฺส สทฺเทน อุพฺพาโฬฺห’ติฯ ",
"pli-tv-bu-vb-ss6:1.4.16":	"‘อิจฺฉสิ ปน ตฺวํ, ภิกฺขุ, ตสฺส สกุณสงฺฆสฺส อนาคมนนฺ’ติ? ",
"pli-tv-bu-vb-ss6:1.4.17":	"‘อิจฺฉามหํ, ภควา, ตสฺส สกุณสงฺฆสฺส อนาคมนนฺ’ติฯ ",
"pli-tv-bu-vb-ss6:1.4.18":	"‘เตน หิ ตฺวํ, ภิกฺขุ, ตตฺถ คนฺตฺวา ตํ วนสณฺฑํ อชฺโฌคาเหตฺวา รตฺติยา ปฐมํ ยามํ ติกฺขตฺตุํ สทฺทมนุสฺสาเวหิ—",
"pli-tv-bu-vb-ss6:1.4.19":	"สุณนฺตุ เม, โภนฺโต สกุณา, ",
"pli-tv-bu-vb-ss6:1.4.20":	"ยาวติกา อิมสฺมึ วนสณฺเฑ วาสํ อุปคตา, ปตฺเตน เม อตฺโถฯ ",
"pli-tv-bu-vb-ss6:1.4.21":	"เอเกกํ เม, โภนฺโต, ปตฺตํ ททนฺตู’ติฯ ",
"pli-tv-bu-vb-ss6:1.4.22":	"รตฺติยา มชฺฌิมํ ยามํ … ",
"pli-tv-bu-vb-ss6:1.4.23":	"รตฺติยา ปจฺฉิมํ ยามํ ติกฺขตฺตุํ สทฺทมนุสฺสาเวหิ—",
"pli-tv-bu-vb-ss6:1.4.24":	"‘สุณนฺตุ เม, โภนฺโต สกุณา, ",
"pli-tv-bu-vb-ss6:1.4.25":	"ยาวติกา อิมสฺมึ วนสณฺเฑ วาสํ อุปคตา, ปตฺเตน เม อตฺโถฯ ",
"pli-tv-bu-vb-ss6:1.4.26":	"เอเกกํ เม, โภนฺโต, ปตฺตํ ททนฺตู’ติฯ ",
"pli-tv-bu-vb-ss6:1.4.27":	"อถ โข, ภิกฺขเว, โส ภิกฺขุ ตตฺถ คนฺตฺวา ตํ วนสณฺฑํ อชฺโฌคาเหตฺวา รตฺติยา ปฐมํ ยามํ ติกฺขตฺตุํ สทฺทมนุสฺสาเวสิ—",
"pli-tv-bu-vb-ss6:1.4.28":	"‘สุณนฺตุ เม, โภนฺโต สกุณา, ",
"pli-tv-bu-vb-ss6:1.4.29":	"ยาวติกา อิมสฺมึ วนสณฺเฑ วาสํ อุปคตา, ปตฺเตน เม อตฺโถฯ ",
"pli-tv-bu-vb-ss6:1.4.30":	"เอเกกํ เม, โภนฺโต, ปตฺตํ ททนฺตู’ติฯ ",
"pli-tv-bu-vb-ss6:1.4.31":	"รตฺติยา มชฺฌิมํ ยามํ … ",
"pli-tv-bu-vb-ss6:1.4.32":	"รตฺติยา ปจฺฉิมํ ยามํ ติกฺขตฺตุํ สทฺทมนุสฺสาเวสิ—",
"pli-tv-bu-vb-ss6:1.4.33":	"‘สุณนฺตุ เม, โภนฺโต สกุณา, ",
"pli-tv-bu-vb-ss6:1.4.34":	"ยาวติกา อิมสฺมึ วนสณฺเฑ วาสํ อุปคตา, ปตฺเตน เม อตฺโถฯ ",
"pli-tv-bu-vb-ss6:1.4.35":	"เอเกกํ เม, โภนฺโต, ปตฺตํ ททนฺตู’ติฯ ",
"pli-tv-bu-vb-ss6:1.4.36":	"อถ โข, ภิกฺขเว, โส สกุณสงฺโฆ—",
"pli-tv-bu-vb-ss6:1.4.37":	"‘ภิกฺขุ ปตฺตํ ยาจติ ภิกฺขุสฺส ปตฺเตน อตฺโถ’ติ ",
"pli-tv-bu-vb-ss6:1.4.38":	"ตมฺหา วนสณฺฑา ปกฺกามิฯ ",
"pli-tv-bu-vb-ss6:1.4.39":	"ตถา ปกฺกนฺโตว อโหสิ น ปุน ปจฺจาคญฺฉิฯ ",
"pli-tv-bu-vb-ss6:1.4.40":	"เตสญฺหิ นาม, ภิกฺขเว, ติรจฺฉานคตานํ ปาณานํ อมนาปา ภวิสฺสติ ยาจนา อมนาปา วิญฺญตฺติฯ ",
"pli-tv-bu-vb-ss6:1.4.41":	"กิมงฺคํ ปน มนุสฺสภูตานํฯ ",
"pli-tv-bu-vb-ss6:1.5.1":	"ภูตปุพฺพํ, ภิกฺขเว, รฏฺฐปาลสฺส กุลปุตฺตสฺส ปิตา รฏฺฐปาลํ กุลปุตฺตํ คาถาย อชฺฌภาสิ—",
"pli-tv-bu-vb-ss6:1.5.2":	"‘อปาหํ เต น ชานามิ, ",
"pli-tv-bu-vb-ss6:1.5.3":	"รฏฺฐปาล พหู ชนา; ",
"pli-tv-bu-vb-ss6:1.5.4":	"เต มํ สงฺคมฺม ยาจนฺติ, ",
"pli-tv-bu-vb-ss6:1.5.5":	"กสฺมา มํ ตฺวํ น ยาจสี’ติฯ ",
"pli-tv-bu-vb-ss6:1.5.6":	"‘ยาจโก อปฺปิโย โหติ, ",
"pli-tv-bu-vb-ss6:1.5.7":	"ยาจํ อททมปฺปิโย; ",
"pli-tv-bu-vb-ss6:1.5.8":	"ตสฺมาหํ ตํ น ยาจามิ, ",
"pli-tv-bu-vb-ss6:1.5.9":	"มา เม วิเทสฺสนา อหู’ติฯ ",
"pli-tv-bu-vb-ss6:1.5.10":	"โส หิ นาม, ภิกฺขเว, รฏฺฐปาโล กุลปุตฺโต สกํ ปิตรํ เอวํ วกฺขติฯ ",
"pli-tv-bu-vb-ss6:1.5.11":	"กิมงฺคํ ปน ชโน ชนํฯ ",
"pli-tv-bu-vb-ss6:1.6.1":	"คิหีนํ, ภิกฺขเว, ทุสฺสํหรานิ โภคานิ สมฺภตานิปิ ทุรกฺขิยานิฯ ",
"pli-tv-bu-vb-ss6:1.6.2":	"ตตฺถ นาม ตุเมฺห, โมฆปุริสา, เอวํ ทุสฺสํหเรสุ โภเคสุ สมฺภเตสุปิ ทุรกฺขิเยสุ ยาจนพหุลา วิญฺญตฺติพหุลา วิหริสฺสถ—",
"pli-tv-bu-vb-ss6:1.6.3":	"‘ปุริสํ เทถ, ปุริสตฺถกรํ เทถ, โคณํ เทถ, สกฏํ เทถ, วาสึ เทถ, ปรสุํ เทถ, กุฐารึ เทถ, กุทาลํ เทถ, นิขาทนํ เทถ, วลฺลึ เทถ, เวฬุํ เทถ, มุญฺชํ เทถ, ปพฺพชํ เทถ, ติณํ เทถ, มตฺติกํ เทถา’ติฯ ",
"pli-tv-bu-vb-ss6:1.6.4":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-ss6:1.6.5":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-ss6:1.6.6.1":	"“สญฺญาจิกาย ปน ภิกฺขุนา กุฏึ การยมาเนน อสฺสามิกํ อตฺตุทฺเทสํ ปมาณิกา กาเรตพฺพาฯ ตตฺริทํ ปมาณํ—ทีฆโส ทฺวาทส วิทตฺถิโย, สุคตวิทตฺถิยา; ติริยํ สตฺตนฺตราฯ ",
"pli-tv-bu-vb-ss6:1.6.7":	"ภิกฺขู อภิเนตพฺพา วตฺถุเทสนายฯ เตหิ ภิกฺขูหิ วตฺถุ เทเสตพฺพํ— อนารมฺภํ สปริกฺกมนํฯ ",
"pli-tv-bu-vb-ss6:1.6.8":	"สารมฺเภ เจ ภิกฺขุ วตฺถุสฺมึ อปริกฺกมเน สญฺญาจิกาย กุฏึ กาเรยฺย, ภิกฺขู วา อนภิเนยฺย วตฺถุเทสนาย, ปมาณํ วา อติกฺกาเมยฺย, สงฺฆาทิเสโส”ติฯ ",
"pli-tv-bu-vb-ss6:2.1.1":	"สญฺญาจิกา นาม ",
"pli-tv-bu-vb-ss6:2.1.2":	"สยํ ยาจิตฺวา ปุริสมฺปิ ปุริสตฺถกรมฺปิ โคณมฺปิ สกฏมฺปิ วาสิมฺปิ ปรสุมฺปิ กุฐาริมฺปิ กุทาลมฺปิ นิขาทนมฺปิ วลฺลิมฺปิ เวฬุมฺปิ มุญฺชมฺปิ ปพฺพชมฺปิ ติณมฺปิ มตฺติกมฺปิฯ ",
"pli-tv-bu-vb-ss6:2.1.3":	"กุฏิ นาม ",
"pli-tv-bu-vb-ss6:2.1.4":	"อุลฺลิตฺตา วา โหติ อวลิตฺตา วา อุลฺลิตฺตาวลิตฺตา วาฯ ",
"pli-tv-bu-vb-ss6:2.1.5":	"การยมาเนนาติ ",
"pli-tv-bu-vb-ss6:2.1.6":	"กโรนฺโต วา การาเปนฺโต วาฯ ",
"pli-tv-bu-vb-ss6:2.1.7":	"อสฺสามิกนฺติ ",
"pli-tv-bu-vb-ss6:2.1.8":	"น อญฺโญ โกจิ สามิโก โหติ, อิตฺถี วา ปุริโส วา คหฏฺโฐ วา ปพฺพชิโต วาฯ ",
"pli-tv-bu-vb-ss6:2.1.9":	"อตฺตุทฺเทสนฺติ ",
"pli-tv-bu-vb-ss6:2.1.10":	"อตฺตโน อตฺถายฯ ",
"pli-tv-bu-vb-ss6:2.1.11":	"ปมาณิกา กาเรตพฺพาฯ ",
"pli-tv-bu-vb-ss6:2.1.12":	"ตตฺริทํ ปมาณํ—ทีฆโส ทฺวาทส วิทตฺถิโย, สุคตวิทตฺถิยาติ ",
"pli-tv-bu-vb-ss6:2.1.13":	"พาหิริเมน มาเนนฯ ",
"pli-tv-bu-vb-ss6:2.1.14":	"ติริยํ สตฺตนฺตราติ ",
"pli-tv-bu-vb-ss6:2.1.15":	"อพฺภนฺตริเมน มาเนนฯ ",
"pli-tv-bu-vb-ss6:2.2.1":	"ภิกฺขู อภิเนตพฺพา วตฺถุเทสนายาติ ",
"pli-tv-bu-vb-ss6:2.2.2":	"เตน กุฏิการเกน ภิกฺขุนา กุฏิวตฺถุํ โสเธตฺวา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-bu-vb-ss6:2.2.3":	"“อหํ, ภนฺเต, สญฺญาจิกาย กุฏึ กตฺตุกาโม อสฺสามิกํ อตฺตุทฺเทสํฯ ",
"pli-tv-bu-vb-ss6:2.2.4":	"โสหํ, ภนฺเต, สงฺฆํ กุฏิวตฺถุโอโลกนํ ยาจามี”ติฯ ",
"pli-tv-bu-vb-ss6:2.2.5":	"ทุติยมฺปิ ยาจิตพฺพาฯ ",
"pli-tv-bu-vb-ss6:2.2.6":	"ตติยมฺปิ ยาจิตพฺพาฯ ",
"pli-tv-bu-vb-ss6:2.2.7":	"สเจ สพฺโพ สงฺโฆ อุสฺสหติ กุฏิวตฺถุํ โอโลเกตุํ, สพฺเพน สงฺเฆน โอโลเกตพฺพํฯ ",
"pli-tv-bu-vb-ss6:2.2.8":	"โน เจ สพฺโพ สงฺโฆ อุสฺสหติ กุฏิวตฺถุํ โอโลเกตุํ, เย ตตฺถ โหนฺติ ภิกฺขู พฺยตฺตา ปฏิพลา สารมฺภํ อนารมฺภํ สปริกฺกมนํ อปริกฺกมนํ ชานิตุํ เต ยาจิตฺวา สมฺมนฺนิตพฺพาฯ ",
"pli-tv-bu-vb-ss6:2.2.9":	"“เอวญฺจ ปน, ภิกฺขเว, สมฺมนฺนิตพฺพาฯ ",
"pli-tv-bu-vb-ss6:2.2.10":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-bu-vb-ss6:2.2.11":	"‘สุณาตุ เม, ภนฺเต, สงฺโฆฯ ",
"pli-tv-bu-vb-ss6:2.2.12":	"อยํ อิตฺถนฺนาโม ภิกฺขุ สญฺญาจิกาย กุฏึ กตฺตุกาโม อสฺสามิกํ อตฺตุทฺเทสํฯ ",
"pli-tv-bu-vb-ss6:2.2.13":	"โส สงฺฆํ กุฏิวตฺถุโอโลกนํ ยาจติฯ ",
"pli-tv-bu-vb-ss6:2.2.14":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามญฺจ อิตฺถนฺนามญฺจ ภิกฺขู สมฺมนฺเนยฺย อิตฺถนฺนามสฺส ภิกฺขุโน กุฏิวตฺถุํ โอโลเกตุํฯ ",
"pli-tv-bu-vb-ss6:2.2.15":	"เอสา ญตฺติฯ ",
"pli-tv-bu-vb-ss6:2.2.16":	"สุณาตุ เม, ภนฺเต, สงฺโฆฯ ",
"pli-tv-bu-vb-ss6:2.2.17":	"อยํ อิตฺถนฺนาโม ภิกฺขุ สญฺญาจิกาย กุฏึ กตฺตุกาโม อสฺสามิกํ อตฺตุทฺเทสํฯ ",
"pli-tv-bu-vb-ss6:2.2.18":	"โส สงฺฆํ กุฏิวตฺถุโอโลกนํ ยาจติฯ ",
"pli-tv-bu-vb-ss6:2.2.19":	"สงฺโฆ อิตฺถนฺนามญฺจ อิตฺถนฺนามญฺจ ภิกฺขู สมฺมนฺนติ อิตฺถนฺนามสฺส ภิกฺขุโน กุฏิวตฺถุํ โอโลเกตุํฯ ",
"pli-tv-bu-vb-ss6:2.2.20":	"ยสฺสายสฺมโต ขมติ อิตฺถนฺนามสฺส จ อิตฺถนฺนามสฺส จ ภิกฺขูนํ สมฺมุติ อิตฺถนฺนามสฺส ภิกฺขุโน กุฏิวตฺถุํ โอโลเกตุํ, โส ตุณฺหสฺส; ",
"pli-tv-bu-vb-ss6:2.2.21":	"ยสฺส นกฺขมติ, โส ภาเสยฺยฯ ",
"pli-tv-bu-vb-ss6:2.2.22":	"สมฺมตา สงฺเฆน อิตฺถนฺนาโม จ อิตฺถนฺนาโม จ ภิกฺขู อิตฺถนฺนามสฺส ภิกฺขุโน กุฏิวตฺถุํ โอโลเกตุํฯ ",
"pli-tv-bu-vb-ss6:2.2.23":	"ขมติ สงฺฆสฺส, ตสฺมา ตุณฺหี, ",
"pli-tv-bu-vb-ss6:2.2.24":	"เอวเมตํ ธารยามี’”ติฯ ",
"pli-tv-bu-vb-ss6:2.2.25":	"เตหิ สมฺมเตหิ ภิกฺขูหิ ตตฺถ คนฺตฺวา กุฏิวตฺถุ โอโลเกตพฺพํ, สารมฺภํ อนารมฺภํ สปริกฺกมนํ อปริกฺกมนํ ชานิตพฺพํฯ ",
"pli-tv-bu-vb-ss6:2.2.26":	"สเจ สารมฺภํ โหติ อปริกฺกมนํ, “มา อิธ กรี”ติ วตฺตพฺโพฯ ",
"pli-tv-bu-vb-ss6:2.2.27":	"สเจ อนารมฺภํ โหติ สปริกฺกมนํ, สงฺฆสฺส อาโรเจตพฺพํ—",
"pli-tv-bu-vb-ss6:2.2.28":	"“อนารมฺภํ สปริกฺกมนนฺ”ติฯ ",
"pli-tv-bu-vb-ss6:2.2.29":	"เตน กุฏิการเกน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-bu-vb-ss6:2.2.30":	"“อหํ, ภนฺเต, สญฺญาจิกาย กุฏึ กตฺตุกาโม อสฺสามิกํ อตฺตุทฺเทสํฯ ",
"pli-tv-bu-vb-ss6:2.2.31":	"โสหํ, ภนฺเต, สงฺฆํ กุฏิวตฺถุเทสนํ ยาจามี”ติฯ ",
"pli-tv-bu-vb-ss6:2.2.32":	"ทุติยมฺปิ ยาจิตพฺพาฯ ",
"pli-tv-bu-vb-ss6:2.2.33":	"ตติยมฺปิ ยาจิตพฺพาฯ ",
"pli-tv-bu-vb-ss6:2.2.34":	"“พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-bu-vb-ss6:2.2.35":	"‘สุณาตุ เม, ภนฺเต, สงฺโฆฯ ",
"pli-tv-bu-vb-ss6:2.2.36":	"อยํ อิตฺถนฺนาโม ภิกฺขุ สญฺญาจิกาย กุฏึ กตฺตุกาโม อสฺสามิกํ อตฺตุทฺเทสํฯ ",
"pli-tv-bu-vb-ss6:2.2.37":	"โส สงฺฆํ กุฏิวตฺถุเทสนํ ยาจติฯ ",
"pli-tv-bu-vb-ss6:2.2.38":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามสฺส ภิกฺขุโน กุฏิวตฺถุํ เทเสยฺยฯ ",
"pli-tv-bu-vb-ss6:2.2.39":	"เอสา ญตฺติฯ ",
"pli-tv-bu-vb-ss6:2.2.40":	"สุณาตุ เม, ภนฺเต, สงฺโฆฯ ",
"pli-tv-bu-vb-ss6:2.2.41":	"อยํ อิตฺถนฺนาโม ภิกฺขุ สญฺญาจิกาย กุฏึ กตฺตุกาโม อสฺสามิกํ อตฺตุทฺเทสํฯ ",
"pli-tv-bu-vb-ss6:2.2.42":	"โส สงฺฆํ กุฏิวตฺถุเทสนํ ยาจติฯ ",
"pli-tv-bu-vb-ss6:2.2.43":	"สงฺโฆ อิตฺถนฺนามสฺส ภิกฺขุโน กุฏิวตฺถุํ เทเสติฯ ",
"pli-tv-bu-vb-ss6:2.2.44":	"ยสฺสายสฺมโต ขมติ อิตฺถนฺนามสฺส ภิกฺขุโน กุฏิวตฺถุสฺส เทสนา, โส ตุณฺหสฺส; ",
"pli-tv-bu-vb-ss6:2.2.45":	"ยสฺส นกฺขมติ, โส ภาเสยฺยฯ ",
"pli-tv-bu-vb-ss6:2.2.46":	"เทสิตํ สงฺเฆน อิตฺถนฺนามสฺส ภิกฺขุโน กุฏิวตฺถุฯ ",
"pli-tv-bu-vb-ss6:2.2.47":	"ขมติ สงฺฆสฺส, ตสฺมา ตุณฺหี, ",
"pli-tv-bu-vb-ss6:2.2.48":	"เอวเมตํ ธารยามี’”ติฯ ",
"pli-tv-bu-vb-ss6:2.3.1":	"สารมฺภํ นาม ",
"pli-tv-bu-vb-ss6:2.3.2":	"กิปิลฺลิกานํ วา อาสโย โหติ, อุปจิกานํ วา อาสโย โหติ, อุนฺทูรานํ วา อาสโย โหติ, อหีนํ วา อาสโย โหติ, วิจฺฉิกานํ วา อาสโย โหติ, สตปทีนํ วา อาสโย โหติ, หตฺถีนํ วา อาสโย โหติ, อสฺสานํ วา อาสโย โหติ, สีหานํ วา อาสโย โหติ, พฺยคฺฆานํ วา อาสโย โหติ, ทีปีนํ วา อาสโย โหติ, อจฺฉานํ วา อาสโย โหติ, ตรจฺฉานํ วา อาสโย โหติ, เยสํ เกสญฺจิ ติรจฺฉานคตานํ ปาณานํ อาสโย โหติ, ",
"pli-tv-bu-vb-ss6:2.3.3":	"ปุพฺพณฺณนิสฺสิตํ วา โหติ, อปรณฺณนิสฺสิตํ วา โหติ, อพฺภาฆาตนิสฺสิตํ วา โหติ, อาฆาตนนิสฺสิตํ วา โหติ, สุสานนิสฺสิตํ วา โหติ, อุยฺยานนิสฺสิตํ วา โหติ, ราชวตฺถุนิสฺสิตํ วา โหติ, หตฺถิสาลานิสฺสิตํ วา โหติ, อสฺสสาลานิสฺสิตํ วา โหติ, พนฺธนาคารนิสฺสิตํ วา โหติ, ปานาคารนิสฺสิตํ วา โหติ, สูนนิสฺสิตํ วา โหติ, รจฺฉานิสฺสิตํ วา โหติ, จจฺจรนิสฺสิตํ วา โหติ, สภานิสฺสิตํ วา โหติ, สํสรณนิสฺสิตํ วา โหติฯ ",
"pli-tv-bu-vb-ss6:2.3.4":	"เอตํ สารมฺภํ นามฯ ",
"pli-tv-bu-vb-ss6:2.3.5":	"อปริกฺกมนํ นาม ",
"pli-tv-bu-vb-ss6:2.3.6":	"น สกฺกา โหติ ยถายุตฺเตน สกเฏน อนุปริคนฺตุํ สมนฺตา นิเสฺสณิยา อนุปริคนฺตุํฯ เอตํ อปริกฺกมนํ นามฯ ",
"pli-tv-bu-vb-ss6:2.3.7":	"อนารมฺภํ นาม ",
"pli-tv-bu-vb-ss6:2.3.8":	"น กิปิลฺลิกานํ วา อาสโย โหติ, น อุปจิกานํ วา อาสโย โหติ, น อุนฺทูรานํ วา อาสโย โหติ, น อหีนํ วา อาสโย โหติ, น วิจฺฉิกานํ วา อาสโย โหติ, น สตปทีนํ วา อาสโย โหติ …เป… น สํสรณนิสฺสิตํ วา โหติฯ เอตํ อนารมฺภํ นามฯ ",
"pli-tv-bu-vb-ss6:2.3.9":	"สปริกฺกมนํ นาม ",
"pli-tv-bu-vb-ss6:2.3.10":	"สกฺกา โหติ ยถายุตฺเตน สกเฏน อนุปริคนฺตุํ, สมนฺตา นิเสฺสณิยา อนุปริคนฺตุํฯ เอตํ สปริกฺกมนํ นามฯ ",
"pli-tv-bu-vb-ss6:2.4.1":	"สญฺญาจิกา นาม ",
"pli-tv-bu-vb-ss6:2.4.2":	"สยํ ยาจิตฺวา ปุริสมฺปิ ปุริสตฺถกรมฺปิ …เป… มตฺติกมฺปิฯ ",
"pli-tv-bu-vb-ss6:2.4.3":	"กุฏิ นาม ",
"pli-tv-bu-vb-ss6:2.4.4":	"อุลฺลิตฺตา วา โหติ อวลิตฺตา วา อุลฺลิตฺตาวลิตฺตา วาฯ ",
"pli-tv-bu-vb-ss6:2.4.5":	"กาเรยฺยาติ ",
"pli-tv-bu-vb-ss6:2.4.6":	"กโรติ วา การาเปติ วาฯ ",
"pli-tv-bu-vb-ss6:2.4.7":	"ภิกฺขู วา อนภิเนยฺย, วตฺถุเทสนาย ปมาณํ วา อติกฺกาเมยฺยาติ ",
"pli-tv-bu-vb-ss6:2.4.8":	"ญตฺติทุติเยน กมฺเมน กุฏิวตฺถุํ น เทสาเปตฺวา, อายามโต วา วิตฺถารโต วา อนฺตมโส เกสคฺคมตฺตมฺปิ อติกฺกาเมตฺวา กโรติ วา การาเปติ วา, ปโยเค ทุกฺกฏํฯ ",
"pli-tv-bu-vb-ss6:2.4.9":	"เอกํ ปิณฺฑํ อนาคเต อาปตฺติ ถุลฺลจฺจยสฺสฯ ",
"pli-tv-bu-vb-ss6:2.4.10":	"ตสฺมึ ปิณฺเฑ อาคเต อาปตฺติ สงฺฆาทิเสสสฺสฯ ",
"pli-tv-bu-vb-ss6:2.4.11":	"สงฺฆาทิเสโสติ ",
"pli-tv-bu-vb-ss6:2.4.12":	"…เป… เตนปิ วุจฺจติ “สงฺฆาทิเสโส”ติฯ ",
"pli-tv-bu-vb-ss6:3.1.1":	"ภิกฺขุ กุฏึ กโรติ อเทสิตวตฺถุกํ สารมฺภํ อปริกฺกมนํ, อาปตฺติ สงฺฆาทิเสเสน ทฺวินฺนํ ทุกฺกฏานํฯ ",
"pli-tv-bu-vb-ss6:3.1.2":	"ภิกฺขุ กุฏึ กโรติ อเทสิตวตฺถุกํ สารมฺภํ สปริกฺกมนํ, อาปตฺติ สงฺฆาทิเสเสน ทุกฺกฏสฺสฯ ",
"pli-tv-bu-vb-ss6:3.1.3":	"ภิกฺขุ กุฏึ กโรติ อเทสิตวตฺถุกํ อนารมฺภํ อปริกฺกมนํ, อาปตฺติ สงฺฆาทิเสเสน ทุกฺกฏสฺสฯ ",
"pli-tv-bu-vb-ss6:3.1.4":	"ภิกฺขุ กุฏึ กโรติ อเทสิตวตฺถุกํ อนารมฺภํ สปริกฺกมนํ, อาปตฺติ สงฺฆาทิเสสสฺสฯ ",
"pli-tv-bu-vb-ss6:3.1.5":	"ภิกฺขุ กุฏึ กโรติ เทสิตวตฺถุกํ สารมฺภํ อปริกฺกมนํ, อาปตฺติ ทฺวินฺนํ ทุกฺกฏานํฯ ",
"pli-tv-bu-vb-ss6:3.1.6":	"ภิกฺขุ กุฏึ กโรติ เทสิตวตฺถุกํ สารมฺภํ สปริกฺกมนํ, อาปตฺติ ทุกฺกฏสฺสฯ ",
"pli-tv-bu-vb-ss6:3.1.7":	"ภิกฺขุ กุฏึ กโรติ เทสิตวตฺถุกํ อนารมฺภํ อปริกฺกมนํ, อาปตฺติ ทุกฺกฏสฺสฯ ",
"pli-tv-bu-vb-ss6:3.1.8":	"ภิกฺขุ กุฏึ กโรติ เทสิตวตฺถุกํ อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss6:3.2.1":	"ภิกฺขุ กุฏึ กโรติ ปมาณาติกฺกนฺตํ สารมฺภํ อปริกฺกมนํ, อาปตฺติ สงฺฆาทิเสเสน ทฺวินฺนํ ทุกฺกฏานํฯ ",
"pli-tv-bu-vb-ss6:3.2.2":	"ภิกฺขุ กุฏึ กโรติ ปมาณาติกฺกนฺตํ สารมฺภํ สปริกฺกมนํ, อาปตฺติ สงฺฆาทิเสเสน ทุกฺกฏสฺสฯ ",
"pli-tv-bu-vb-ss6:3.2.3":	"ภิกฺขุ กุฏึ กโรติ ปมาณาติกฺกนฺตํ อนารมฺภํ อปริกฺกมนํ, อาปตฺติ สงฺฆาทิเสเสน ทุกฺกฏสฺสฯ ",
"pli-tv-bu-vb-ss6:3.2.4":	"ภิกฺขุ กุฏึ กโรติ ปมาณาติกฺกนฺตํ อนารมฺภํ สปริกฺกมนํ, อาปตฺติ สงฺฆาทิเสสสฺสฯ ",
"pli-tv-bu-vb-ss6:3.2.5":	"ภิกฺขุ กุฏึ กโรติ ปมาณิกํ สารมฺภํ อปริกฺกมนํ, อาปตฺติ ทฺวินฺนํ ทุกฺกฏานํฯ ",
"pli-tv-bu-vb-ss6:3.2.6":	"ภิกฺขุ กุฏึ กโรติ ปมาณิกํ สารมฺภํ สปริกฺกมนํ, อาปตฺติ ทุกฺกฏสฺสฯ ",
"pli-tv-bu-vb-ss6:3.2.7":	"ภิกฺขุ กุฏึ กโรติ ปมาณิกํ อนารมฺภํ อปริกฺกมนํ, อาปตฺติ ทุกฺกฏสฺสฯ ",
"pli-tv-bu-vb-ss6:3.2.8":	"ภิกฺขุ กุฏึ กโรติ ปมาณิกํ อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss6:3.3.1":	"ภิกฺขุ กุฏึ กโรติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํ, อาปตฺติ ทฺวินฺนํ สงฺฆาทิเสเสน ทฺวินฺนํ ทุกฺกฏานํฯ ",
"pli-tv-bu-vb-ss6:3.3.2":	"ภิกฺขุ กุฏึ กโรติ อเทสิตวตฺถุกํ ปมาณาติกฺกนฺตํ สารมฺภํ สปริกฺกมนํ, อาปตฺติ ทฺวินฺนํ สงฺฆาทิเสเสน ทุกฺกฏสฺสฯ ",
"pli-tv-bu-vb-ss6:3.3.3":	"ภิกฺขุ กุฏึ กโรติ อเทสิตวตฺถุกํ ปมาณาติกฺกนฺตํ อนารมฺภํ อปริกฺกมนํ, อาปตฺติ ทฺวินฺนํ สงฺฆาทิเสเสน ทุกฺกฏสฺสฯ ",
"pli-tv-bu-vb-ss6:3.3.4":	"ภิกฺขุ กุฏึ กโรติ อเทสิตวตฺถุกํ ปมาณาติกฺกนฺตํ อนารมฺภํ สปริกฺกมนํ, อาปตฺติ ทฺวินฺนํ สงฺฆาทิเสสานํฯ ",
"pli-tv-bu-vb-ss6:3.4.1":	"ภิกฺขุ กุฏึ กโรติ เทสิตวตฺถุกํ ปมาณิกํ สารมฺภํ อปริกฺกมนํ, อาปตฺติ ทฺวินฺนํ ทุกฺกฏานํฯ ",
"pli-tv-bu-vb-ss6:3.4.2":	"ภิกฺขุ กุฏึ กโรติ เทสิตวตฺถุกํ ปมาณิกํ สารมฺภํ สปริกฺกมนํ, อาปตฺติ ทุกฺกฏสฺสฯ ",
"pli-tv-bu-vb-ss6:3.4.3":	"ภิกฺขุ กุฏึ กโรติ เทสิตวตฺถุกํ ปมาณิกํ อนารมฺภํ อปริกฺกมนํ, อาปตฺติ ทุกฺกฏสฺสฯ ",
"pli-tv-bu-vb-ss6:3.4.4":	"ภิกฺขุ กุฏึ กโรติ เทสิตวตฺถุกํ ปมาณิกํ อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss6:3.5.1":	"ภิกฺขุ สมาทิสติ—",
"pli-tv-bu-vb-ss6:3.5.2":	"“กุฏึ เม กโรถา”ติฯ ",
"pli-tv-bu-vb-ss6:3.5.3":	"ตสฺส กุฏึ กโรนฺติ อเทสิตวตฺถุกํ สารมฺภํ อปริกฺกมนํ, อาปตฺติ สงฺฆาทิเสเสน ทฺวินฺนํ ทุกฺกฏานํ …เป… ",
"pli-tv-bu-vb-ss6:3.5.4":	"สารมฺภํ สปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.5.5":	"อนารมฺภํ อปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.5.6":	"อนารมฺภํ สปริกฺกมนํ, อาปตฺติ สงฺฆาทิเสสสฺสฯ ",
"pli-tv-bu-vb-ss6:3.5.7":	"ภิกฺขุ สมาทิสติ—",
"pli-tv-bu-vb-ss6:3.5.8":	"“กุฏึ เม กโรถา”ติฯ ",
"pli-tv-bu-vb-ss6:3.5.9":	"ตสฺส กุฏึ กโรนฺติ เทสิตวตฺถุกํ สารมฺภํ อปริกฺกมนํ, อาปตฺติ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.5.10":	"สารมฺภํ สปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.5.11":	"อนารมฺภํ อปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.5.12":	"อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss6:3.5.13":	"ภิกฺขุ สมาทิสติ—",
"pli-tv-bu-vb-ss6:3.5.14":	"“กุฏึ เม กโรถา”ติฯ ",
"pli-tv-bu-vb-ss6:3.5.15":	"ตสฺส กุฏึ กโรนฺติ ปมาณาติกฺกนฺตํ สารมฺภํ อปริกฺกมนํ, อาปตฺติ สงฺฆาทิเสเสน ทฺวินฺนํ ทุกฺกฏานํ …เป… ",
"pli-tv-bu-vb-ss6:3.5.16":	"สารมฺภํ สปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.5.17":	"อนารมฺภํ อปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.5.18":	"อนารมฺภํ สปริกฺกมนํ, อาปตฺติ สงฺฆาทิเสสสฺสฯ ",
"pli-tv-bu-vb-ss6:3.5.19":	"ภิกฺขุ สมาทิสติ—",
"pli-tv-bu-vb-ss6:3.5.20":	"“กุฏึ เม กโรถา”ติฯ ",
"pli-tv-bu-vb-ss6:3.5.21":	"ตสฺส กุฏึ กโรนฺติ ปมาณิกํ สารมฺภํ อปริกฺกมนํ, อาปตฺติ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.5.22":	"สารมฺภํ สปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.5.23":	"อนารมฺภํ อปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.5.24":	"อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss6:3.5.25":	"ภิกฺขุ สมาทิสติ—",
"pli-tv-bu-vb-ss6:3.5.26":	"“กุฏึ เม กโรถา”ติฯ ",
"pli-tv-bu-vb-ss6:3.5.27":	"ตสฺส กุฏึ กโรนฺติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํ, อาปตฺติ ทฺวินฺนํ สงฺฆาทิเสเสน ทฺวินฺนํ ทุกฺกฏานํ …เป… ",
"pli-tv-bu-vb-ss6:3.5.28":	"สารมฺภํ สปริกฺกมนํ, อาปตฺติ ทฺวินฺนํ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.5.29":	"อนารมฺภํ อปริกฺกมนํ, อาปตฺติ ทฺวินฺนํ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.5.30":	"อนารมฺภํ สปริกฺกมนํ, อาปตฺติ ทฺวินฺนํ สงฺฆาทิเสสานํฯ ",
"pli-tv-bu-vb-ss6:3.5.31":	"ภิกฺขุ สมาทิสติ—",
"pli-tv-bu-vb-ss6:3.5.32":	"“กุฏึ เม กโรถา”ติฯ ",
"pli-tv-bu-vb-ss6:3.5.33":	"ตสฺส กุฏึ กโรนฺติ เทสิตวตฺถุกํ ปมาณิกํ สารมฺภํ อปริกฺกมนํ, อาปตฺติ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.5.34":	"สารมฺภํ สปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.5.35":	"อนารมฺภํ อปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.5.36":	"อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss6:3.6.1":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.6.2":	"น จ สมาทิสติ— “เทสิตวตฺถุกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.6.3":	"ตสฺส กุฏึ กโรนฺติ อเทสิตวตฺถุกํ สารมฺภํ อปริกฺกมนํ, อาปตฺติ สงฺฆาทิเสเสน ทฺวินฺนํ ทุกฺกฏานํ …เป… ",
"pli-tv-bu-vb-ss6:3.6.4":	"สารมฺภํ สปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.6.5":	"อนารมฺภํ อปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.6.6":	"อนารมฺภํ สปริกฺกมนํ, อาปตฺติ สงฺฆาทิเสสสฺสฯ ",
"pli-tv-bu-vb-ss6:3.6.7":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.6.8":	"น จ สมาทิสติ— “เทสิตวตฺถุกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.6.9":	"ตสฺส กุฏึ กโรนฺติ เทสิตวตฺถุกํ สารมฺภํ อปริกฺกมนํ, อาปตฺติ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.6.10":	"สารมฺภํ สปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.6.11":	"อนารมฺภํ อปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.6.12":	"อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss6:3.7.1":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.7.2":	"น จ สมาทิสติ— “ปมาณิกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.7.3":	"ตสฺส กุฏึ กโรนฺติ ปมาณาติกฺกนฺตํ สารมฺภํ อปริกฺกมนํ, อาปตฺติ สงฺฆาทิเสเสน ทฺวินฺนํ ทุกฺกฏานํ …เป… ",
"pli-tv-bu-vb-ss6:3.7.4":	"สารมฺภํ สปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.7.5":	"อนารมฺภํ อปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.7.6":	"อนารมฺภํ สปริกฺกมนํ, อาปตฺติ สงฺฆาทิเสสสฺสฯ ",
"pli-tv-bu-vb-ss6:3.7.7":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.7.8":	"น จ สมาทิสติ— “ปมาณิกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.7.9":	"ตสฺส กุฏึ กโรนฺติ ปมาณิกํ สารมฺภํ อปริกฺกมนํ, อาปตฺติ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.7.10":	"สารมฺภํ สปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.7.11":	"อนารมฺภํ อปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.7.12":	"อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss6:3.8.1":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.8.2":	"น จ สมาทิสติ— “เทสิตวตฺถุกา จ โหตุ ปมาณิกา จ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.8.3":	"ตสฺส กุฏึ กโรนฺติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํ, อาปตฺติ ทฺวินฺนํ สงฺฆาทิเสเสน ทฺวินฺนํ ทุกฺกฏานํ …เป… ",
"pli-tv-bu-vb-ss6:3.8.4":	"สารมฺภํ สปริกฺกมนํ, อาปตฺติ ทฺวินฺนํ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.8.5":	"อนารมฺภํ อปริกฺกมนํ, อาปตฺติ ทฺวินฺนํ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.8.6":	"อนารมฺภํ สปริกฺกมนํ, อาปตฺติ ทฺวินฺนํ สงฺฆาทิเสสานํฯ ",
"pli-tv-bu-vb-ss6:3.8.7":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.8.8":	"น จ สมาทิสติ— “เทสิตวตฺถุกา จ โหตุ ปมาณิกา จ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.8.9":	"ตสฺส กุฏึ กโรนฺติ เทสิตวตฺถุกํ ปมาณิกํ สารมฺภํ อปริกฺกมนํ, อาปตฺติ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.8.10":	"สารมฺภํ สปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.8.11":	"อนารมฺภํ อปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.8.12":	"อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss6:3.9.1":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.9.2":	"สมาทิสติ จ— “เทสิตวตฺถุกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.9.3":	"ตสฺส กุฏึ กโรนฺติ อเทสิตวตฺถุกํ สารมฺภํ อปริกฺกมนํฯ ",
"pli-tv-bu-vb-ss6:3.9.4":	"โส สุณาติ—“กุฏิ กิร เม กยิรติ อเทสิตวตฺถุกา สารมฺภา อปริกฺกมนา”ติฯ ",
"pli-tv-bu-vb-ss6:3.9.5":	"เตน ภิกฺขุนา สามํ วา คนฺตพฺพํ ทูโต วา ปาเหตพฺโพ—",
"pli-tv-bu-vb-ss6:3.9.6":	"“เทสิตวตฺถุกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.9.7":	"โน เจ สามํ วา คจฺเฉยฺย ทูตํ วา ปหิเณยฺย, อาปตฺติ ทุกฺกฏสฺสฯ ",
"pli-tv-bu-vb-ss6:3.9.8":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.9.9":	"สมาทิสติ จ— “เทสิตวตฺถุกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.9.10":	"ตสฺส กุฏึ กโรนฺติ อเทสิตวตฺถุกํ สารมฺภํ สปริกฺกมนํฯ ",
"pli-tv-bu-vb-ss6:3.9.11":	"โส สุณาติ—“กุฏิ กิร เม กยิรติ อเทสิตวตฺถุกา สารมฺภา สปริกฺกมนา”ติฯ ",
"pli-tv-bu-vb-ss6:3.9.12":	"เตน ภิกฺขุนา สามํ วา คนฺตพฺพํ ทูโต วา ปาเหตพฺโพ—",
"pli-tv-bu-vb-ss6:3.9.13":	"“เทสิตวตฺถุกา จ โหตุ อนารมฺภา จา”ติฯ ",
"pli-tv-bu-vb-ss6:3.9.14":	"โน เจ สามํ วา คจฺเฉยฺย ทูตํ วา ปหิเณยฺย, อาปตฺติ ทุกฺกฏสฺสฯ ",
"pli-tv-bu-vb-ss6:3.9.15":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.9.16":	"สมาทิสติ จ— “เทสิตวตฺถุกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.9.17":	"ตสฺส กุฏึ กโรนฺติ อเทสิตวตฺถุกํ อนารมฺภํ อปริกฺกมนํฯ ",
"pli-tv-bu-vb-ss6:3.9.18":	"โส สุณาติ—“กุฏิ กิร เม กยิรติ อเทสิตวตฺถุกา อนารมฺภา อปริกฺกมนา”ติฯ ",
"pli-tv-bu-vb-ss6:3.9.19":	"เตน ภิกฺขุนา สามํ วา คนฺตพฺพํ ทูโต วา ปาเหตพฺโพ—",
"pli-tv-bu-vb-ss6:3.9.20":	"“เทสิตวตฺถุกา จ โหตุ สปริกฺกมนา จา”ติฯ ",
"pli-tv-bu-vb-ss6:3.9.21":	"โน เจ สามํ วา คจฺเฉยฺย ทูตํ วา ปหิเณยฺย, อาปตฺติ ทุกฺกฏสฺสฯ ",
"pli-tv-bu-vb-ss6:3.9.22":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.9.23":	"สมาทิสติ จ— “เทสิตวตฺถุกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.9.24":	"ตสฺส กุฏึ กโรนฺติ อเทสิตวตฺถุกํ อนารมฺภํ สปริกฺกมนํฯ ",
"pli-tv-bu-vb-ss6:3.9.25":	"โส สุณาติ—“กุฏิ กิร เม กยิรติ อเทสิตวตฺถุกา อนารมฺภา สปริกฺกมนา”ติฯ ",
"pli-tv-bu-vb-ss6:3.9.26":	"เตน ภิกฺขุนา สามํ วา คนฺตพฺพํ ทูโต วา ปาเหตพฺโพ—",
"pli-tv-bu-vb-ss6:3.9.27":	"“เทสิตวตฺถุกา โหตู”ติฯ ",
"pli-tv-bu-vb-ss6:3.9.28":	"โน เจ สามํ วา คจฺเฉยฺย ทูตํ วา ปหิเณยฺย, อาปตฺติ ทุกฺกฏสฺสฯ ",
"pli-tv-bu-vb-ss6:3.9.29":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.9.30":	"สมาทิสติ จ— “เทสิตวตฺถุกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.9.31":	"ตสฺส กุฏึ กโรนฺติ เทสิตวตฺถุกํ สารมฺภํ อปริกฺกมนํฯ ",
"pli-tv-bu-vb-ss6:3.9.32":	"โส สุณาติ—“กุฏิ กิร เม กยิรติ เทสิตวตฺถุกา สารมฺภา อปริกฺกมนา”ติฯ ",
"pli-tv-bu-vb-ss6:3.9.33":	"เตน ภิกฺขุนา สามํ วา คนฺตพฺพํ ทูโต วา ปาเหตพฺโพ—",
"pli-tv-bu-vb-ss6:3.9.34":	"“อนารมฺภา จ โหตุ สปริกฺกมนา จา”ติฯ ",
"pli-tv-bu-vb-ss6:3.9.35":	"โน เจ สามํ วา คจฺเฉยฺย ทูตํ วา ปหิเณยฺย, อาปตฺติ ทุกฺกฏสฺสฯ ",
"pli-tv-bu-vb-ss6:3.9.36":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.9.37":	"สมาทิสติ จ— “เทสิตวตฺถุกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.9.38":	"ตสฺส กุฏึ กโรนฺติ เทสิตวตฺถุกํ สารมฺภํ สปริกฺกมนํฯ ",
"pli-tv-bu-vb-ss6:3.9.39":	"โส สุณาติ—“กุฏิ กิร เม กยิรติ เทสิตวตฺถุกา สารมฺภา สปริกฺกมนา”ติฯ ",
"pli-tv-bu-vb-ss6:3.9.40":	"เตน ภิกฺขุนา สามํ วา คนฺตพฺพํ ทูโต วา ปาเหตพฺโพ—",
"pli-tv-bu-vb-ss6:3.9.41":	"“อนารมฺภา โหตู”ติฯ ",
"pli-tv-bu-vb-ss6:3.9.42":	"โน เจ สามํ วา คจฺเฉยฺย ทูตํ วา ปหิเณยฺย, อาปตฺติ ทุกฺกฏสฺสฯ ",
"pli-tv-bu-vb-ss6:3.9.43":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.9.44":	"สมาทิสติ จ— “เทสิตวตฺถุกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.9.45":	"ตสฺส กุฏึ กโรนฺติ เทสิตวตฺถุกํ อนารมฺภํ อปริกฺกมนํฯ ",
"pli-tv-bu-vb-ss6:3.9.46":	"โส สุณาติ—“กุฏิ กิร เม กยิรติ เทสิตวตฺถุกา อนารมฺภา อปริกฺกมนา”ติฯ ",
"pli-tv-bu-vb-ss6:3.9.47":	"เตน ภิกฺขุนา สามํ วา คนฺตพฺพํ ทูโต วา ปาเหตพฺโพ—",
"pli-tv-bu-vb-ss6:3.9.48":	"“สปริกฺกมนา โหตู”ติฯ ",
"pli-tv-bu-vb-ss6:3.9.49":	"โน เจ สามํ วา คจฺเฉยฺย ทูตํ วา ปหิเณยฺย, อาปตฺติ ทุกฺกฏสฺสฯ ",
"pli-tv-bu-vb-ss6:3.9.50":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.9.51":	"สมาทิสติ จ— “เทสิตวตฺถุกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.9.52":	"ตสฺส กุฏึ กโรนฺติ เทสิตวตฺถุกํ อนารมฺภํ สปริกฺกมนํ, ",
"pli-tv-bu-vb-ss6:3.9.53":	"อนาปตฺติฯ ",
"pli-tv-bu-vb-ss6:3.10.1":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.10.2":	"สมาทิสติ จ— “ปมาณิกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.10.3":	"ตสฺส กุฏึ กโรนฺติ ปมาณาติกฺกนฺตํ สารมฺภํ อปริกฺกมนํฯ ",
"pli-tv-bu-vb-ss6:3.10.4":	"โส สุณาติ—“กุฏิ กิร เม กยิรติ ปมาณาติกฺกนฺตา สารมฺภา อปริกฺกมนา”ติฯ ",
"pli-tv-bu-vb-ss6:3.10.5":	"เตน ภิกฺขุนา สามํ วา คนฺตพฺพํ ทูโต วา ปาเหตพฺโพ—",
"pli-tv-bu-vb-ss6:3.10.6":	"“ปมาณิกา จ โหตุ อนารมฺภา จ สปริกฺกมนา จา”ติ …เป… ",
"pli-tv-bu-vb-ss6:3.10.7":	"“ปมาณิกา จ โหตุ อนารมฺภา จา”ติ …เป… ",
"pli-tv-bu-vb-ss6:3.10.8":	"“ปมาณิกา จ โหตุ สปริกฺกมนา จา”ติ …เป… ",
"pli-tv-bu-vb-ss6:3.10.9":	"“ปมาณิกา โหตู”ติฯ ",
"pli-tv-bu-vb-ss6:3.10.10":	"โน เจ สามํ วา คจฺเฉยฺย ทูตํ วา ปหิเณยฺย, อาปตฺติ ทุกฺกฏสฺสฯ ",
"pli-tv-bu-vb-ss6:3.10.11":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.10.12":	"สมาทิสติ จ— “ปมาณิกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.10.13":	"ตสฺส กุฏึ กโรนฺติ ปมาณิกํ สารมฺภํ อปริกฺกมนํฯ ",
"pli-tv-bu-vb-ss6:3.10.14":	"โส สุณาติ—“กุฏิ กิร เม กยิรติ ปมาณิกา สารมฺภา อปริกฺกมนา”ติฯ ",
"pli-tv-bu-vb-ss6:3.10.15":	"เตน ภิกฺขุนา สามํ วา คนฺตพฺพํ ทูโต วา ปาเหตพฺโพ—",
"pli-tv-bu-vb-ss6:3.10.16":	"“อนารมฺภา จ โหตุ สปริกฺกมนา จา”ติ …เป… ",
"pli-tv-bu-vb-ss6:3.10.17":	"“อนารมฺภา โหตู”ติ …เป… ",
"pli-tv-bu-vb-ss6:3.10.18":	"“สปริกฺกมนา โหตู”ติ …เป… ",
"pli-tv-bu-vb-ss6:3.10.19":	"อนาปตฺติฯ ",
"pli-tv-bu-vb-ss6:3.11.1":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.11.2":	"สมาทิสติ จ— “เทสิตวตฺถุกา จ โหตุ ปมาณิกา จ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.11.3":	"ตสฺส กุฏึ กโรนฺติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํฯ ",
"pli-tv-bu-vb-ss6:3.11.4":	"โส สุณาติ—“กุฏิ กิร เม กยิรติ อเทสิตวตฺถุกา ปมาณาติกฺกนฺตา สารมฺภา อปริกฺกมนา”ติฯ ",
"pli-tv-bu-vb-ss6:3.11.5":	"เตน ภิกฺขุนา สามํ วา คนฺตพฺพํ ทูโต วา ปาเหตพฺโพ—",
"pli-tv-bu-vb-ss6:3.11.6":	"“เทสิตวตฺถุกา จ โหตุ ปมาณิกา จ อนารมฺภา จ สปริกฺกมนา จา”ติ …เป… ",
"pli-tv-bu-vb-ss6:3.11.7":	"“เทสิตวตฺถุกา จ โหตุ ปมาณิกา จ อนารมฺภา จา”ติ …เป… ",
"pli-tv-bu-vb-ss6:3.11.8":	"“เทสิตวตฺถุกา จ โหตุ ปมาณิกา จ สปริกฺกมนา จา”ติ …เป… ",
"pli-tv-bu-vb-ss6:3.11.9":	"“เทสิตวตฺถุกา จ โหตุ ปมาณิกา จา”ติฯ ",
"pli-tv-bu-vb-ss6:3.11.10":	"โน เจ สามํ วา คจฺเฉยฺย ทูตํ วา ปหิเณยฺย, อาปตฺติ ทุกฺกฏสฺสฯ ",
"pli-tv-bu-vb-ss6:3.11.11":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.11.12":	"สมาทิสติ จ— “เทสิตวตฺถุกา จ โหตุ ปมาณิกา จ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.11.13":	"ตสฺส กุฏึ กโรนฺติ เทสิตวตฺถุกํ ปมาณิกํ สารมฺภํ อปริกฺกมนํฯ ",
"pli-tv-bu-vb-ss6:3.11.14":	"โส สุณาติ—“กุฏิ กิร เม กยิรติ เทสิตวตฺถุกา ปมาณิกา สารมฺภา อปริกฺกมนา”ติฯ ",
"pli-tv-bu-vb-ss6:3.11.15":	"เตน ภิกฺขุนา สามํ วา คนฺตพฺพํ ทูโต วา ปาเหตพฺโพ—",
"pli-tv-bu-vb-ss6:3.11.16":	"“อนารมฺภา จ โหตุ สปริกฺกมนา จา”ติ …เป… ",
"pli-tv-bu-vb-ss6:3.11.17":	"“อนารมฺภา โหตู”ติ …เป… ",
"pli-tv-bu-vb-ss6:3.11.18":	"“สปริกฺกมนา โหตู”ติ …เป… ",
"pli-tv-bu-vb-ss6:3.11.19":	"อนาปตฺติฯ ",
"pli-tv-bu-vb-ss6:3.12.1":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.12.2":	"สมาทิสติ จ— “เทสิตวตฺถุกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.12.3":	"ตสฺส กุฏึ กโรนฺติ อเทสิตวตฺถุกํ สารมฺภํ อปริกฺกมนํ, อาปตฺติ การุกานํ ติณฺณํ ทุกฺกฏานํ …เป… ",
"pli-tv-bu-vb-ss6:3.12.4":	"สารมฺภํ สปริกฺกมนํ, อาปตฺติ การุกานํ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.12.5":	"อนารมฺภํ อปริกฺกมนํ, อาปตฺติ การุกานํ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.12.6":	"อนารมฺภํ สปริกฺกมนํ, อาปตฺติ การุกานํ ทุกฺกฏสฺสฯ ",
"pli-tv-bu-vb-ss6:3.12.7":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.12.8":	"สมาทิสติ จ— “เทสิตวตฺถุกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.12.9":	"ตสฺส กุฏึ กโรนฺติ เทสิตวตฺถุกํ สารมฺภํ อปริกฺกมนํ, อาปตฺติ การุกานํ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.12.10":	"สารมฺภํ สปริกฺกมนํ, อาปตฺติ การุกานํ ทุกฺกฏสฺส …เป… ",
"pli-tv-bu-vb-ss6:3.12.11":	"อนารมฺภํ อปริกฺกมนํ, อาปตฺติ การุกานํ ทุกฺกฏสฺส …เป… ",
"pli-tv-bu-vb-ss6:3.12.12":	"อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss6:3.13.1":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.13.2":	"สมาทิสติ จ— “ปมาณิกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.13.3":	"ตสฺส กุฏึ กโรนฺติ ปมาณาติกฺกนฺตํ สารมฺภํ อปริกฺกมนํ, อาปตฺติ การุกานํ ติณฺณํ ทุกฺกฏานํ …เป… ",
"pli-tv-bu-vb-ss6:3.13.4":	"สารมฺภํ สปริกฺกมนํ, อาปตฺติ การุกานํ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.13.5":	"อนารมฺภํ อปริกฺกมนํ, อาปตฺติ การุกานํ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.13.6":	"อนารมฺภํ สปริกฺกมนํ, อาปตฺติ การุกานํ ทุกฺกฏสฺสฯ ",
"pli-tv-bu-vb-ss6:3.13.7":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.13.8":	"สมาทิสติ จ— “ปมาณิกา จ โหตุ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.13.9":	"ตสฺส กุฏึ กโรนฺติ ปมาณิกํ สารมฺภํ อปริกฺกมนํ, อาปตฺติ การุกานํ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.13.10":	"สารมฺภํ สปริกฺกมนํ, อาปตฺติ การุกานํ ทุกฺกฏสฺส …เป… ",
"pli-tv-bu-vb-ss6:3.13.11":	"อนารมฺภํ อปริกฺกมนํ, อาปตฺติ การุกานํ ทุกฺกฏสฺส …เป… ",
"pli-tv-bu-vb-ss6:3.13.12":	"อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss6:3.13.13":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.13.14":	"สมาทิสติ จ— “เทสิตวตฺถุกา จ โหตุ ปมาณิกา จ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.13.15":	"ตสฺส กุฏึ กโรนฺติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํ, อาปตฺติ การุกานํ จตุนฺนํ ทุกฺกฏานํ …เป… ",
"pli-tv-bu-vb-ss6:3.13.16":	"สารมฺภํ สปริกฺกมนํ, อาปตฺติ การุกานํ ติณฺณํ ทุกฺกฏานํ …เป… ",
"pli-tv-bu-vb-ss6:3.13.17":	"อนารมฺภํ อปริกฺกมนํ, อาปตฺติ การุกานํ ติณฺณํ ทุกฺกฏานํ …เป… ",
"pli-tv-bu-vb-ss6:3.13.18":	"อนารมฺภํ สปริกฺกมนํ, อาปตฺติ การุกานํ ทฺวินฺนํ ทุกฺกฏานํฯ ",
"pli-tv-bu-vb-ss6:3.13.19":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.13.20":	"สมาทิสติ จ— “เทสิตวตฺถุกา จ โหตุ ปมาณิกา จ อนารมฺภา จ สปริกฺกมนา จา”ติฯ ",
"pli-tv-bu-vb-ss6:3.13.21":	"ตสฺส กุฏึ กโรนฺติ เทสิตวตฺถุกํ ปมาณิกํ สารมฺภํ อปริกฺกมนํ, อาปตฺติ การุกานํ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.13.22":	"สารมฺภํ สปริกฺกมนํ, อาปตฺติ การุกานํ ทุกฺกฏสฺส …เป… ",
"pli-tv-bu-vb-ss6:3.13.23":	"อนารมฺภํ อปริกฺกมนํ, อาปตฺติ การุกานํ ทุกฺกฏสฺส …เป… ",
"pli-tv-bu-vb-ss6:3.13.24":	"อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss6:3.14.1":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.14.2":	"ตสฺส กุฏึ กโรนฺติ อเทสิตวตฺถุกํ สารมฺภํ อปริกฺกมนํฯ ",
"pli-tv-bu-vb-ss6:3.14.3":	"โส เจ วิปฺปกเต อาคจฺฉติ, เตน ภิกฺขุนา สา กุฏิ อญฺญสฺส วา ทาตพฺพา ภินฺทิตฺวา วา ปุน กาตพฺพาฯ ",
"pli-tv-bu-vb-ss6:3.14.4":	"โน เจ อญฺญสฺส วา ทเทยฺย ภินฺทิตฺวา วา ปุน กาเรยฺย, อาปตฺติ สงฺฆาทิเสเสน ทฺวินฺนํ ทุกฺกฏานํฯ ",
"pli-tv-bu-vb-ss6:3.14.5":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.14.6":	"ตสฺส กุฏึ กโรนฺติ อเทสิตวตฺถุกํ สารมฺภํ สปริกฺกมนํฯ ",
"pli-tv-bu-vb-ss6:3.14.7":	"โส เจ วิปฺปกเต อาคจฺฉติ, เตน ภิกฺขุนา สา กุฏิ อญฺญสฺส วา ทาตพฺพา ภินฺทิตฺวา วา ปุน กาตพฺพาฯ ",
"pli-tv-bu-vb-ss6:3.14.8":	"โน เจ อญฺญสฺส วา ทเทยฺย ภินฺทิตฺวา วา ปุน กาเรยฺย, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.14.9":	"อนารมฺภํ อปริกฺกมนํ …เป… ",
"pli-tv-bu-vb-ss6:3.14.10":	"อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.14.11":	"อนารมฺภํ สปริกฺกมนํ …เป… อาปตฺติ สงฺฆาทิเสสสฺสฯ ",
"pli-tv-bu-vb-ss6:3.14.12":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.14.13":	"ตสฺส กุฏึ กโรนฺติ เทสิตวตฺถุกํ สารมฺภํ อปริกฺกมนํฯ ",
"pli-tv-bu-vb-ss6:3.14.14":	"โส เจ วิปฺปกเต อาคจฺฉติ, เตน ภิกฺขุนา สา กุฏิ อญฺญสฺส วา ทาตพฺพา ภินฺทิตฺวา วา ปุน กาตพฺพาฯ ",
"pli-tv-bu-vb-ss6:3.14.15":	"โน เจ อญฺญสฺส วา ทเทยฺย ภินฺทิตฺวา วา ปุน กาเรยฺย, อาปตฺติ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.14.16":	"สารมฺภํ สปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.14.17":	"อนารมฺภํ อปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.14.18":	"อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss6:3.14.19":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.14.20":	"ตสฺส กุฏึ กโรนฺติ ปมาณาติกฺกนฺตํ สารมฺภํ อปริกฺกมนํฯ ",
"pli-tv-bu-vb-ss6:3.14.21":	"โส เจ วิปฺปกเต อาคจฺฉติ, เตน ภิกฺขุนา สา กุฏิ อญฺญสฺส วา ทาตพฺพา ภินฺทิตฺวา วา ปุน กาตพฺพาฯ ",
"pli-tv-bu-vb-ss6:3.14.22":	"โน เจ อญฺญสฺส วา ทเทยฺย ภินฺทิตฺวา วา ปุน กาเรยฺย, อาปตฺติ สงฺฆาทิเสเสน ทฺวินฺนํ ทุกฺกฏานํ …เป… ",
"pli-tv-bu-vb-ss6:3.14.23":	"สารมฺภํ สปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.14.24":	"อนารมฺภํ อปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.14.25":	"อนารมฺภํ สปริกฺกมนํ, อาปตฺติ สงฺฆาทิเสสสฺสฯ ",
"pli-tv-bu-vb-ss6:3.14.26":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.14.27":	"ตสฺส กุฏึ กโรนฺติ ปมาณิกํ สารมฺภํ อปริกฺกมนํฯ ",
"pli-tv-bu-vb-ss6:3.14.28":	"โส เจ วิปฺปกเต อาคจฺฉติ, เตน ภิกฺขุนา สา กุฏิ อญฺญสฺส วา ทาตพฺพา ภินฺทิตฺวา วา ปุน กาตพฺพาฯ ",
"pli-tv-bu-vb-ss6:3.14.29":	"โน เจ อญฺญสฺส วา ทเทยฺย ภินฺทิตฺวา วา ปุน กาเรยฺย, อาปตฺติ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.14.30":	"สารมฺภํ สปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.14.31":	"อนารมฺภํ อปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.14.32":	"อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss6:3.14.33":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.14.34":	"ตสฺส กุฏึ กโรนฺติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํฯ ",
"pli-tv-bu-vb-ss6:3.14.35":	"โส เจ วิปฺปกเต อาคจฺฉติ, เตน ภิกฺขุนา สา กุฏิ อญฺญสฺส วา ทาตพฺพา ภินฺทิตฺวา วา ปุน กาตพฺพาฯ ",
"pli-tv-bu-vb-ss6:3.14.36":	"โน เจ อญฺญสฺส วา ทเทยฺย ภินฺทิตฺวา วา ปุน กาเรยฺย, อาปตฺติ ทฺวินฺนํ สงฺฆาทิเสเสน ทฺวินฺนํ ทุกฺกฏานํ …เป… ",
"pli-tv-bu-vb-ss6:3.14.37":	"สารมฺภํ สปริกฺกมนํ, อาปตฺติ ทฺวินฺนํ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.14.38":	"อนารมฺภํ อปริกฺกมนํ, อาปตฺติ ทฺวินฺนํ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss6:3.14.39":	"อนารมฺภํ สปริกฺกมนํ, อาปตฺติ ทฺวินฺนํ สงฺฆาทิเสสานํฯ ",
"pli-tv-bu-vb-ss6:3.14.40":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.14.41":	"ตสฺส กุฏึ กโรนฺติ เทสิตวตฺถุกํ ปมาณิกํ สารมฺภํ อปริกฺกมนํฯ ",
"pli-tv-bu-vb-ss6:3.14.42":	"โส เจ วิปฺปกเต อาคจฺฉติ, เตน ภิกฺขุนา สา กุฏิ อญฺญสฺส วา ทาตพฺพา ภินฺทิตฺวา วา ปุน กาตพฺพาฯ ",
"pli-tv-bu-vb-ss6:3.14.43":	"โน เจ อญฺญสฺส วา ทเทยฺย ภินฺทิตฺวา วา ปุน กาเรยฺย, อาปตฺติ ทฺวินฺนํ ทุกฺกฏานํ …เป… ",
"pli-tv-bu-vb-ss6:3.14.44":	"สารมฺภํ สปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss6:3.14.45":	"อนารมฺภํ อปริกฺกมนํ, อาปตฺติ ทุกฺกฏสฺสฯ ",
"pli-tv-bu-vb-ss6:3.14.46":	"ภิกฺขุ สมาทิสิตฺวา ปกฺกมติ— “กุฏึ เม กโรถา”ติฯ ",
"pli-tv-bu-vb-ss6:3.14.47":	"ตสฺส กุฏึ กโรนฺติ เทสิตวตฺถุกํ ปมาณิกํ อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss6:3.15.1":	"อตฺตนา วิปฺปกตํ อตฺตนา ปริโยสาเปติ, อาปตฺติ สงฺฆาทิเสสสฺสฯ ",
"pli-tv-bu-vb-ss6:3.15.2":	"อตฺตนา วิปฺปกตํ ปเรหิ ปริโยสาเปติ, อาปตฺติ สงฺฆาทิเสสสฺสฯ ",
"pli-tv-bu-vb-ss6:3.15.3":	"ปเรหิ วิปฺปกตํ อตฺตนา ปริโยสาเปติ, อาปตฺติ สงฺฆาทิเสสสฺสฯ ",
"pli-tv-bu-vb-ss6:3.15.4":	"ปเรหิ วิปฺปกตํ ปเรหิ ปริโยสาเปติ, อาปตฺติ สงฺฆาทิเสสสฺสฯ ",
"pli-tv-bu-vb-ss6:3.16.1":	"อนาปตฺติ—",
"pli-tv-bu-vb-ss6:3.16.2":	"เลเณ ",
"pli-tv-bu-vb-ss6:3.16.3":	"คุหาย ",
"pli-tv-bu-vb-ss6:3.16.4":	"ติณกุฏิกาย ",
"pli-tv-bu-vb-ss6:3.16.5":	"อญฺญสฺสตฺถาย ",
"pli-tv-bu-vb-ss6:3.16.6":	"วาสาคารํ ฐเปตฺวา สพฺพตฺถ อนาปตฺติ ",
"pli-tv-bu-vb-ss6:3.16.7":	"อุมฺมตฺตกสฺส ",
"pli-tv-bu-vb-ss6:3.16.8":	"อาทิกมฺมิกสฺสาติฯ ",
"pli-tv-bu-vb-ss6:3.16.9":	"กุฏิการสิกฺขาปทํ นิฏฺฐิตํ ฉฏฺฐํฯ "
}	
