{	
"pli-tv-bu-vb-pc69:0.1":	"เถรวาท วินย ",
"pli-tv-bu-vb-pc69:0.2":	"มหาวิภงฺค ",
"pli-tv-bu-vb-pc69:0.3":	"ปาจิตฺติยกณฺฑ ",
"pli-tv-bu-vb-pc69:0.4":	"สปฺปาณกวคฺค ",
"pli-tv-bu-vb-pc69:0.5":	"๖๙ฯ อุกฺขิตฺตสมฺโภคสิกฺขาปท ",
"pli-tv-bu-vb-pc69:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc69:1.2":	"เตน โข ปน สมเยน ฉพฺพคฺคิยา ภิกฺขู ชานํ ตถาวาทินา อริฏฺเฐน ภิกฺขุนา อกฏานุธมฺเมน ตํ ทิฏฺฐึ อปฺปฏินิสฺสฏฺเฐน สทฺธึ สมฺภุญฺชนฺติปิ สํวสนฺติปิ สหาปิ เสยฺยํ กปฺเปนฺติฯ ",
"pli-tv-bu-vb-pc69:1.3":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc69:1.4":	"“กถญฺหิ นาม ฉพฺพคฺคิยา ภิกฺขู ชานํ ตถาวาทินา อริฏฺเฐน ภิกฺขุนา อกฏานุธมฺเมน ตํ ทิฏฺฐึ อปฺปฏินิสฺสฏฺเฐน สทฺธึ สมฺภุญฺชิสฺสนฺติปิ สํวสิสฺสนฺติปิ สหาปิ เสยฺยํ กปฺเปสฺสนฺตี”ติ …เป… ",
"pli-tv-bu-vb-pc69:1.5":	"“สจฺจํ กิร ตุเมฺห, ภิกฺขเว, ชานํ ตถาวาทินา อริฏฺเฐน ภิกฺขุนา อกฏานุธมฺเมน ตํ ทิฏฺฐึ อปฺปฏินิสฺสฏฺเฐน สทฺธึ สมฺภุญฺชถาปิ สํวสถาปิ สหาปิ เสยฺยํ กปฺเปถา”ติ? ",
"pli-tv-bu-vb-pc69:1.6":	"“สจฺจํ, ภควา”ติฯ ",
"pli-tv-bu-vb-pc69:1.7":	"วิครหิ พุทฺโธ ภควา …เป… ",
"pli-tv-bu-vb-pc69:1.8":	"กถญฺหิ นาม ตุเมฺห, โมฆปุริสา, ชานํ ตถาวาทินา อริฏฺเฐน ภิกฺขุนา อกฏานุธมฺเมน ตํ ทิฏฺฐึ อปฺปฏินิสฺสฏฺเฐน สทฺธึ สมฺภุญฺชิสฺสถาปิ สํวสิสฺสถาปิ สหาปิ เสยฺยํ กปฺเปสฺสถฯ ",
"pli-tv-bu-vb-pc69:1.9":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc69:1.10":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc69:1.11.1":	"“โย ปน ภิกฺขุ ชานํ ตถาวาทินา ภิกฺขุนา อกฏานุธมฺเมน ตํ ทิฏฺฐึ อปฺปฏินิสฺสฏฺเฐน สทฺธึ สมฺภุญฺเชยฺย วา สํวเสยฺย วา สห วา เสยฺยํ กปฺเปยฺย, ปาจิตฺติยนฺ”ติฯ ",
"pli-tv-bu-vb-pc69:2.1.1":	"โย ปนาติ ",
"pli-tv-bu-vb-pc69:2.1.2":	"โย ยาทิโส …เป… ",
"pli-tv-bu-vb-pc69:2.1.3":	"ภิกฺขูติ ",
"pli-tv-bu-vb-pc69:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc69:2.1.5":	"ชานาติ นาม ",
"pli-tv-bu-vb-pc69:2.1.6":	"สามํ วา ชานาติ, อญฺเญ วา ตสฺส อาโรเจนฺติ, โส วา อาโรเจติฯ ",
"pli-tv-bu-vb-pc69:2.1.7":	"ตถาวาทินาติ—",
"pli-tv-bu-vb-pc69:2.1.8":	"“ตถาหํ ภควตา ธมฺมํ เทสิตํ อาชานามิ, ยถา เยเม อนฺตรายิกา ธมฺมา วุตฺตา ภควตา, เต ปฏิเสวโต นาลํ อนฺตรายายา”ติ เอวํ วาทินาฯ ",
"pli-tv-bu-vb-pc69:2.1.9":	"อกฏานุธมฺโม นาม ",
"pli-tv-bu-vb-pc69:2.1.10":	"อุกฺขิตฺโต อโนสาริโตฯ ",
"pli-tv-bu-vb-pc69:2.1.11":	"ตํ ทิฏฺฐึ อปฺปฏินิสฺสฏฺเฐน สทฺธินฺติ ",
"pli-tv-bu-vb-pc69:2.1.12":	"เอตํ ทิฏฺฐึ อปฺปฏินิสฺสฏฺเฐน สทฺธึฯ ",
"pli-tv-bu-vb-pc69:2.1.13":	"สมฺภุญฺเชยฺย วาติ ",
"pli-tv-bu-vb-pc69:2.1.14":	"สมฺโภโค นาม เทฺว สมฺโภคา— อามิสสมฺโภโค จ ธมฺมสมฺโภโค จฯ ",
"pli-tv-bu-vb-pc69:2.1.15":	"อามิสสมฺโภโค นาม ",
"pli-tv-bu-vb-pc69:2.1.16":	"อามิสํ เทติ วา ปฏิคฺคณฺหาติ วา, อาปตฺติ ปาจิตฺติยสฺสฯ ",
"pli-tv-bu-vb-pc69:2.1.17":	"ธมฺมสมฺโภโค นาม ",
"pli-tv-bu-vb-pc69:2.1.18":	"อุทฺทิสติ วา อุทฺทิสาเปติ วา, ปเทน อุทฺทิสติ วา อุทฺทิสาเปติ วา, ปเท ปเท อาปตฺติ ปาจิตฺติยสฺสฯ ",
"pli-tv-bu-vb-pc69:2.1.19":	"อกฺขราย อุทฺทิสติ วา อุทฺทิสาเปติ วา, อกฺขรกฺขราย อาปตฺติ ปาจิตฺติยสฺสฯ ",
"pli-tv-bu-vb-pc69:2.1.20":	"สํวเสยฺย วาติ ",
"pli-tv-bu-vb-pc69:2.1.21":	"อุกฺขิตฺตเกน สทฺธึ อุโปสถํ วา ปวารณํ วา สงฺฆกมฺมํ วา กโรติ, อาปตฺติ ปาจิตฺติยสฺสฯ ",
"pli-tv-bu-vb-pc69:2.1.22":	"สห วา เสยฺยํ กปฺเปยฺยาติ ",
"pli-tv-bu-vb-pc69:2.1.23":	"เอกจฺฉนฺเน อุกฺขิตฺตเก นิปนฺเน ภิกฺขุ นิปชฺชติ, อาปตฺติ ปาจิตฺติยสฺสฯ ",
"pli-tv-bu-vb-pc69:2.1.24":	"ภิกฺขุ นิปนฺเน อุกฺขิตฺตโก นิปชฺชติ, อาปตฺติ ปาจิตฺติยสฺสฯ ",
"pli-tv-bu-vb-pc69:2.1.25":	"อุโภ วา นิปชฺชนฺติ, อาปตฺติ ปาจิตฺติยสฺสฯ ",
"pli-tv-bu-vb-pc69:2.1.26":	"อุฏฺฐหิตฺวา ปุนปฺปุนํ นิปชฺชนฺติ, อาปตฺติ ปาจิตฺติยสฺสฯ ",
"pli-tv-bu-vb-pc69:2.2.1":	"อุกฺขิตฺตเก อุกฺขิตฺตกสญฺญี สมฺภุญฺชติ วา สํวสติ วา สห วา เสยฺยํ กปฺเปติ, อาปตฺติ ปาจิตฺติยสฺสฯ ",
"pli-tv-bu-vb-pc69:2.2.2":	"อุกฺขิตฺตเก เวมติโก สมฺภุญฺชติ วา สํวสติ วา สห วา เสยฺยํ กปฺเปติ, อาปตฺติ ทุกฺกฏสฺสฯ ",
"pli-tv-bu-vb-pc69:2.2.3":	"อุกฺขิตฺตเก อนุกฺขิตฺตกสญฺญี สมฺภุญฺชติ วา สํวสติ วา สห วา เสยฺยํ กปฺเปติ, อนาปตฺติฯ ",
"pli-tv-bu-vb-pc69:2.2.4":	"อนุกฺขิตฺตเก อุกฺขิตฺตกสญฺญี, อาปตฺติ ทุกฺกฏสฺสฯ ",
"pli-tv-bu-vb-pc69:2.2.5":	"อนุกฺขิตฺตเก เวมติโก, อาปตฺติ ทุกฺกฏสฺสฯ ",
"pli-tv-bu-vb-pc69:2.2.6":	"อนุกฺขิตฺตเก อนุกฺขิตฺตกสญฺญี, อนาปตฺติฯ ",
"pli-tv-bu-vb-pc69:2.3.1":	"อนาปตฺติ—",
"pli-tv-bu-vb-pc69:2.3.2":	"อนุกฺขิตฺโตติ ชานาติ, ",
"pli-tv-bu-vb-pc69:2.3.3":	"อุกฺขิตฺโต โอสาริโตติ ชานาติ, ",
"pli-tv-bu-vb-pc69:2.3.4":	"ตํ ทิฏฺฐึ ปฏินิสฺสฏฺโฐติ ชานาติ, ",
"pli-tv-bu-vb-pc69:2.3.5":	"อุมฺมตฺตกสฺส, ",
"pli-tv-bu-vb-pc69:2.3.6":	"อาทิกมฺมิกสฺสาติฯ ",
"pli-tv-bu-vb-pc69:2.3.7":	"อุกฺขิตฺตสมฺโภคสิกฺขาปทํ นิฏฺฐิตํ นวมํฯ "
}	
