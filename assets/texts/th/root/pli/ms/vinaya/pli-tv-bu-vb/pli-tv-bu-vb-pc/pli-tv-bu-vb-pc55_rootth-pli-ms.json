{	
"pli-tv-bu-vb-pc55:0.1":	"เถรวาท วินย ",
"pli-tv-bu-vb-pc55:0.2":	"มหาวิภงฺค ",
"pli-tv-bu-vb-pc55:0.3":	"ปาจิตฺติยกณฺฑ ",
"pli-tv-bu-vb-pc55:0.4":	"สุราปานวคฺค ",
"pli-tv-bu-vb-pc55:0.5":	"๕๕ฯ ภึสาปนสิกฺขาปท ",
"pli-tv-bu-vb-pc55:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc55:1.2":	"เตน โข ปน สมเยน ฉพฺพคฺคิยา ภิกฺขู สตฺตรสวคฺคิเย ภิกฺขู ภึสาเปนฺติฯ ",
"pli-tv-bu-vb-pc55:1.3":	"เต ภึสาปียมานา โรทนฺติฯ ",
"pli-tv-bu-vb-pc55:1.4":	"ภิกฺขู เอวมาหํสุ—",
"pli-tv-bu-vb-pc55:1.5":	"“กิสฺส ตุเมฺห, อาวุโส, โรทถา”ติ? ",
"pli-tv-bu-vb-pc55:1.6":	"“อิเม, อาวุโส, ฉพฺพคฺคิยา ภิกฺขู อเมฺห ภึสาเปนฺตี”ติฯ ",
"pli-tv-bu-vb-pc55:1.7":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc55:1.8":	"“กถญฺหิ นาม ฉพฺพคฺคิยา ภิกฺขู ภิกฺขุํ ภึสาเปสฺสนฺตี”ติ …เป… ",
"pli-tv-bu-vb-pc55:1.9":	"“สจฺจํ กิร ตุเมฺห, ภิกฺขเว, ภิกฺขุํ ภึสาเปถา”ติ? ",
"pli-tv-bu-vb-pc55:1.10":	"“สจฺจํ, ภควา”ติฯ ",
"pli-tv-bu-vb-pc55:1.11":	"วิครหิ พุทฺโธ ภควา …เป… ",
"pli-tv-bu-vb-pc55:1.12":	"กถญฺหิ นาม ตุเมฺห, โมฆปุริสา, ภิกฺขุํ ภึสาเปสฺสถฯ ",
"pli-tv-bu-vb-pc55:1.13":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-bu-vb-pc55:1.14":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc55:1.15.1":	"“โย ปน ภิกฺขุ ภิกฺขุํ ภึสาเปยฺย, ปาจิตฺติยนฺ”ติฯ ",
"pli-tv-bu-vb-pc55:2.1.1":	"โย ปนาติ ",
"pli-tv-bu-vb-pc55:2.1.2":	"โย ยาทิโส …เป… ",
"pli-tv-bu-vb-pc55:2.1.3":	"ภิกฺขูติ ",
"pli-tv-bu-vb-pc55:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc55:2.1.5":	"ภิกฺขุนฺติ ",
"pli-tv-bu-vb-pc55:2.1.6":	"อญฺญํ ภิกฺขุํฯ ",
"pli-tv-bu-vb-pc55:2.1.7":	"ภึสาเปยฺยาติ ",
"pli-tv-bu-vb-pc55:2.1.8":	"อุปสมฺปนฺโน อุปสมฺปนฺนํ ภึสาเปตุกาโม รูปํ วา สทฺทํ วา คนฺธํ วา รสํ วา โผฏฺฐพฺพํ วา อุปสํหรติฯ ภาเยยฺย วา โส น วา ภาเยยฺย, อาปตฺติ ปาจิตฺติยสฺสฯ ",
"pli-tv-bu-vb-pc55:2.1.9":	"โจรกนฺตารํ วา วาฬกนฺตารํ วา ปิสาจกนฺตารํ วา อาจิกฺขติฯ ภาเยยฺย วา โส น วา ภาเยยฺย, อาปตฺติ ปาจิตฺติยสฺสฯ ",
"pli-tv-bu-vb-pc55:2.2.1":	"อุปสมฺปนฺเน อุปสมฺปนฺนสญฺญี ภึสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc55:2.2.2":	"อุปสมฺปนฺเน เวมติโก ภึสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc55:2.2.3":	"อุปสมฺปนฺเน อนุปสมฺปนฺนสญฺญี ภึสาเปติ, อาปตฺติ ปาจิตฺติยสฺสฯ ",
"pli-tv-bu-vb-pc55:2.2.4":	"อนุปสมฺปนฺนํ ภึสาเปตุกาโม รูปํ วา สทฺทํ วา คนฺธํ วา รสํ วา โผฏฺฐพฺพํ วา อุปสํหรติฯ ",
"pli-tv-bu-vb-pc55:2.2.5":	"ภาเยยฺย วา โส น วา ภาเยยฺย, อาปตฺติ ทุกฺกฏสฺสฯ ",
"pli-tv-bu-vb-pc55:2.2.6":	"โจรกนฺตารํ วา วาฬกนฺตารํ วา ปิสาจกนฺตารํ วา อาจิกฺขติฯ ",
"pli-tv-bu-vb-pc55:2.2.7":	"ภาเยยฺย วา โส น วา ภาเยยฺย, อาปตฺติ ทุกฺกฏสฺสฯ ",
"pli-tv-bu-vb-pc55:2.2.8":	"อนุปสมฺปนฺเน อุปสมฺปนฺนสญฺญี, อาปตฺติ ทุกฺกฏสฺสฯ ",
"pli-tv-bu-vb-pc55:2.2.9":	"อนุปสมฺปนฺเน เวมติโก, อาปตฺติ ทุกฺกฏสฺสฯ ",
"pli-tv-bu-vb-pc55:2.2.10":	"อนุปสมฺปนฺเน อนุปสมฺปนฺนสญฺญี, อาปตฺติ ทุกฺกฏสฺสฯ ",
"pli-tv-bu-vb-pc55:2.3.1":	"อนาปตฺติ—",
"pli-tv-bu-vb-pc55:2.3.2":	"น ภึสาเปตุกาโม รูปํ วา สทฺทํ วา คนฺธํ วา รสํ วา โผฏฺฐพฺพํ วา อุปสํหรติ, โจรกนฺตารํ วา วาฬกนฺตารํ วา ปิสาจกนฺตารํ วา อาจิกฺขติ, ",
"pli-tv-bu-vb-pc55:2.3.3":	"อุมฺมตฺตกสฺส, ",
"pli-tv-bu-vb-pc55:2.3.4":	"อาทิกมฺมิกสฺสาติฯ ",
"pli-tv-bu-vb-pc55:2.3.5":	"ภึสาปนสิกฺขาปทํ นิฏฺฐิตํ ปญฺจมํฯ "
}	
