{	
"pli-tv-bu-vb-ss7:0.1":	"เถรวาท วินย ",
"pli-tv-bu-vb-ss7:0.2":	"มหาวิภงฺค ",
"pli-tv-bu-vb-ss7:0.3":	"สงฺฆาทิเสสกณฺฑ ",
"pli-tv-bu-vb-ss7:0.4":	"๗ฯ วิหารการสิกฺขาปท ",
"pli-tv-bu-vb-ss7:1.1":	"เตน สมเยน พุทฺโธ ภควา โกสมฺพิยํ วิหรติ โฆสิตาราเมฯ ",
"pli-tv-bu-vb-ss7:1.2":	"เตน โข ปน สมเยน อายสฺมโต ฉนฺนสฺส อุปฏฺฐาโก คหปติ อายสฺมนฺตํ ฉนฺนํ เอตทโวจ—",
"pli-tv-bu-vb-ss7:1.3":	"“วิหารวตฺถุํ, ภนฺเต, ชานาหิ อยฺยสฺส วิหารํ การาเปสฺสามี”ติฯ ",
"pli-tv-bu-vb-ss7:1.4":	"อถ โข อายสฺมา ฉนฺโน วิหารวตฺถุํ โสเธนฺโต อญฺญตรํ เจติยรุกฺขํ เฉทาเปสิ คามปูชิตํ นิคมปูชิตํ นครปูชิตํ ชนปทปูชิตํ รฏฺฐปูชิตํฯ ",
"pli-tv-bu-vb-ss7:1.5":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-ss7:1.6":	"“กถญฺหิ นาม สมณา สกฺยปุตฺติยา เจติยรุกฺขํ เฉทาเปสฺสนฺติ คามปูชิตํ นิคมปูชิตํ นครปูชิตํ ชนปทปูชิตํ รฏฺฐปูชิตํฯ ",
"pli-tv-bu-vb-ss7:1.7":	"เอกินฺทฺริยํ สมณา สกฺยปุตฺติยา ชีวํ วิเหเฐนฺตี”ติฯ ",
"pli-tv-bu-vb-ss7:1.8":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bu-vb-ss7:1.9":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-ss7:1.10":	"“กถญฺหิ นาม อายสฺมา ฉนฺโน เจติยรุกฺขํ เฉทาเปสฺสติ คามปูชิตํ …เป… รฏฺฐปูชิตนฺ”ติฯ ",
"pli-tv-bu-vb-ss7:1.11":	"อถ โข เต ภิกฺขู อายสฺมนฺตํ ฉนฺนํ อเนกปริยาเยน วิครหิตฺวา ภควโต เอตมตฺถํ อาโรเจสุํ …เป… ",
"pli-tv-bu-vb-ss7:1.12":	"“สจฺจํ กิร ตฺวํ, ฉนฺน, เจติยรุกฺขํ เฉทาเปสิ คามปูชิตํ …เป… รฏฺฐปูชิตนฺ”ติ? ",
"pli-tv-bu-vb-ss7:1.13":	"“สจฺจํ, ภควา”ติฯ ",
"pli-tv-bu-vb-ss7:1.14":	"วิครหิ พุทฺโธ ภควา …เป… ",
"pli-tv-bu-vb-ss7:1.15":	"กถญฺหิ นาม ตฺวํ, โมฆปุริส, เจติยรุกฺขํ เฉทาเปสฺสสิ คามปูชิตํ นิคมปูชิตํ นครปูชิตํ ชนปทปูชิตํ รฏฺฐปูชิตํฯ ",
"pli-tv-bu-vb-ss7:1.16":	"ชีวสญฺญิโน หิ, โมฆปุริส, มนุสฺสา รุกฺขสฺมึฯ ",
"pli-tv-bu-vb-ss7:1.17":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-bu-vb-ss7:1.18":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-ss7:1.19.1":	"“มหลฺลกํ ปน ภิกฺขุนา วิหารํ การยมาเนน สสฺสามิกํ อตฺตุทฺเทสํ ภิกฺขู อภิเนตพฺพา วตฺถุเทสนายฯ ",
"pli-tv-bu-vb-ss7:1.20":	"เตหิ ภิกฺขูหิ วตฺถุ เทเสตพฺพํ อนารมฺภํ สปริกฺกมนํฯ ",
"pli-tv-bu-vb-ss7:1.21":	"สารมฺเภ เจ ภิกฺขุ วตฺถุสฺมึ อปริกฺกมเน มหลฺลกํ วิหารํ กาเรยฺย ภิกฺขู วา อนภิเนยฺย วตฺถุเทสนาย, สงฺฆาทิเสโส”ติฯ ",
"pli-tv-bu-vb-ss7:2.1":	"มหลฺลโก นาม วิหาโร ",
"pli-tv-bu-vb-ss7:2.2":	"สสฺสามิโก วุจฺจติฯ ",
"pli-tv-bu-vb-ss7:2.3":	"วิหาโร นาม ",
"pli-tv-bu-vb-ss7:2.4":	"อุลฺลิตฺโต วา โหติ อวลิตฺโต วา อุลฺลิตฺตาวลิตฺโต วาฯ ",
"pli-tv-bu-vb-ss7:2.5":	"การยมาเนนาติ ",
"pli-tv-bu-vb-ss7:2.6":	"กโรนฺโต วา การาเปนฺโต วาฯ ",
"pli-tv-bu-vb-ss7:2.7":	"สสฺสามิกนฺติ ",
"pli-tv-bu-vb-ss7:2.8":	"อญฺโญ โกจิ สามิโก โหติ อิตฺถี วา ปุริโส วา คหฏฺโฐ วา ปพฺพชิโต วาฯ ",
"pli-tv-bu-vb-ss7:2.9":	"อตฺตุทฺเทสนฺติ ",
"pli-tv-bu-vb-ss7:2.10":	"อตฺตโน อตฺถายฯ ",
"pli-tv-bu-vb-ss7:2.11":	"ภิกฺขู อภิเนตพฺพา วตฺถุเทสนายาติ ",
"pli-tv-bu-vb-ss7:2.12":	"เตน วิหารการเกน ภิกฺขุนา วิหารวตฺถุํ โสเธตฺวา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-bu-vb-ss7:2.13":	"“อหํ, ภนฺเต, มหลฺลกํ วิหารํ กตฺตุกาโม สสฺสามิกํ อตฺตุทฺเทสํฯ ",
"pli-tv-bu-vb-ss7:2.14":	"โสหํ, ภนฺเต, สงฺฆํ วิหารวตฺถุโอโลกนํ ยาจามี”ติฯ ",
"pli-tv-bu-vb-ss7:2.15":	"ทุติยมฺปิ ยาจิตพฺพาฯ ",
"pli-tv-bu-vb-ss7:2.16":	"ตติยมฺปิ ยาจิตพฺพาฯ ",
"pli-tv-bu-vb-ss7:2.17":	"สเจ สพฺโพ สงฺโฆ อุสฺสหติ วิหารวตฺถุํ โอโลเกตุํ สพฺเพน สงฺเฆน โอโลเกตพฺพํฯ ",
"pli-tv-bu-vb-ss7:2.18":	"โน เจ สพฺโพ สงฺโฆ อุสฺสหติ วิหารวตฺถุํ โอโลเกตุํ, ",
"pli-tv-bu-vb-ss7:2.19":	"เย ตตฺถ โหนฺติ ภิกฺขู พฺยตฺตา ปฏิพลา สารมฺภํ อนารมฺภํ สปริกฺกมนํ อปริกฺกมนํ ชานิตุํ เต ยาจิตฺวา สมฺมนฺนิตพฺพาฯ ",
"pli-tv-bu-vb-ss7:2.20":	"“เอวญฺจ ปน, ภิกฺขเว, สมฺมนฺนิตพฺพาฯ ",
"pli-tv-bu-vb-ss7:2.21":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-bu-vb-ss7:2.22":	"‘สุณาตุ เม, ภนฺเต, สงฺโฆฯ ",
"pli-tv-bu-vb-ss7:2.23":	"อยํ อิตฺถนฺนาโม ภิกฺขุ มหลฺลกํ วิหารํ กตฺตุกาโม สสฺสามิกํ อตฺตุทฺเทสํฯ ",
"pli-tv-bu-vb-ss7:2.24":	"โส สงฺฆํ วิหารวตฺถุโอโลกนํ ยาจติฯ ",
"pli-tv-bu-vb-ss7:2.25":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามญฺจ อิตฺถนฺนามญฺจ ภิกฺขู สมฺมนฺเนยฺย อิตฺถนฺนามสฺส ภิกฺขุโน วิหารวตฺถุํ โอโลเกตุํฯ ",
"pli-tv-bu-vb-ss7:2.26":	"เอสา ญตฺติฯ ",
"pli-tv-bu-vb-ss7:2.27":	"สุณาตุ เม, ภนฺเต, สงฺโฆฯ ",
"pli-tv-bu-vb-ss7:2.28":	"อยํ อิตฺถนฺนาโม ภิกฺขุ มหลฺลกํ วิหารํ กตฺตุกาโม สสฺสามิกํ อตฺตุทฺเทสํฯ ",
"pli-tv-bu-vb-ss7:2.29":	"โส สงฺฆํ วิหารวตฺถุโอโลกนํ ยาจติฯ ",
"pli-tv-bu-vb-ss7:2.30":	"สงฺโฆ อิตฺถนฺนามญฺจ อิตฺถนฺนามญฺจ ภิกฺขู สมฺมนฺนติ อิตฺถนฺนามสฺส ภิกฺขุโน วิหารวตฺถุํ โอโลเกตุํฯ ",
"pli-tv-bu-vb-ss7:2.31":	"ยสฺสายสฺมโต ขมติ อิตฺถนฺนามสฺส จ อิตฺถนฺนามสฺส จ ภิกฺขูนํ สมฺมุติ อิตฺถนฺนามสฺส ภิกฺขุโน วิหารวตฺถุํ โอโลเกตุํ, โส ตุณฺหสฺส; ",
"pli-tv-bu-vb-ss7:2.32":	"ยสฺส นกฺขมติ, โส ภาเสยฺยฯ ",
"pli-tv-bu-vb-ss7:2.33":	"สมฺมตา สงฺเฆน อิตฺถนฺนาโม จ อิตฺถนฺนาโม จ ภิกฺขู อิตฺถนฺนามสฺส ภิกฺขุโน วิหารวตฺถุํ โอโลเกตุํฯ ",
"pli-tv-bu-vb-ss7:2.34":	"ขมติ สงฺฆสฺส, ตสฺมา ตุณฺหี, ",
"pli-tv-bu-vb-ss7:2.35":	"เอวเมตํ ธารยามี’”ติฯ ",
"pli-tv-bu-vb-ss7:2.36":	"เตหิ สมฺมเตหิ ภิกฺขูหิ ตตฺถ คนฺตฺวา วิหารวตฺถุ โอโลเกตพฺพํ; ",
"pli-tv-bu-vb-ss7:2.37":	"สารมฺภํ อนารมฺภํ สปริกฺกมนํ อปริกฺกมนํ ชานิตพฺพํฯ ",
"pli-tv-bu-vb-ss7:2.38":	"สเจ สารมฺภํ โหติ อปริกฺกมนํ, ",
"pli-tv-bu-vb-ss7:2.39":	"“มายิธ กรี”ติ วตฺตพฺโพฯ ",
"pli-tv-bu-vb-ss7:2.40":	"สเจ อนารมฺภํ โหติ สปริกฺกมนํ, สงฺฆสฺส อาโรเจตพฺพํ—",
"pli-tv-bu-vb-ss7:2.41":	"“อนารมฺภํ สปริกฺกมนนฺ”ติฯ ",
"pli-tv-bu-vb-ss7:2.42":	"เตน วิหารการเกน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-bu-vb-ss7:2.43":	"“อหํ, ภนฺเต, มหลฺลกํ วิหารํ กตฺตุกาโม สสฺสามิกํ อตฺตุทฺเทสํฯ ",
"pli-tv-bu-vb-ss7:2.44":	"โสหํ, ภนฺเต, สงฺฆํ วิหารวตฺถุเทสนํ ยาจามี”ติฯ ",
"pli-tv-bu-vb-ss7:2.45":	"ทุติยมฺปิ ยาจิตพฺพาฯ ",
"pli-tv-bu-vb-ss7:2.46":	"ตติยมฺปิ ยาจิตพฺพาฯ ",
"pli-tv-bu-vb-ss7:2.47":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-bu-vb-ss7:2.48":	"“สุณาตุ เม, ภนฺเต, สงฺโฆฯ ",
"pli-tv-bu-vb-ss7:2.49":	"อยํ อิตฺถนฺนาโม ภิกฺขุ มหลฺลกํ วิหารํ กตฺตุกาโม สสฺสามิกํ อตฺตุทฺเทสํฯ ",
"pli-tv-bu-vb-ss7:2.50":	"โส สงฺฆํ วิหารวตฺถุเทสนํ ยาจติฯ ",
"pli-tv-bu-vb-ss7:2.51":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามสฺส ภิกฺขุโน วิหารวตฺถุํ เทเสยฺยฯ ",
"pli-tv-bu-vb-ss7:2.52":	"เอสา ญตฺติฯ ",
"pli-tv-bu-vb-ss7:2.53":	"สุณาตุ เม, ภนฺเต, สงฺโฆฯ ",
"pli-tv-bu-vb-ss7:2.54":	"อยํ อิตฺถนฺนาโม ภิกฺขุ มหลฺลกํ วิหารํ กตฺตุกาโม สสฺสามิกํ อตฺตุทฺเทสํฯ ",
"pli-tv-bu-vb-ss7:2.55":	"โส สงฺฆํ วิหารวตฺถุเทสนํ ยาจติฯ ",
"pli-tv-bu-vb-ss7:2.56":	"สงฺโฆ อิตฺถนฺนามสฺส ภิกฺขุโน วิหารวตฺถุํ เทเสติฯ ",
"pli-tv-bu-vb-ss7:2.57":	"ยสฺสายสฺมโต ขมติ อิตฺถนฺนามสฺส ภิกฺขุโน วิหารวตฺถุสฺส เทสนา, โส ตุณฺหสฺส; ",
"pli-tv-bu-vb-ss7:2.58":	"ยสฺส นกฺขมติ, โส ภาเสยฺยฯ ",
"pli-tv-bu-vb-ss7:2.59":	"เทสิตํ สงฺเฆน อิตฺถนฺนามสฺส ภิกฺขุโน วิหารวตฺถุฯ ",
"pli-tv-bu-vb-ss7:2.60":	"ขมติ สงฺฆสฺส, ตสฺมา ตุณฺหี, ",
"pli-tv-bu-vb-ss7:2.61":	"เอวเมตํ ธารยามี”ติฯ ",
"pli-tv-bu-vb-ss7:2.62":	"สารมฺภํ นาม ",
"pli-tv-bu-vb-ss7:2.63":	"กิปิลฺลิกานํ วา อาสโย โหติ, อุปจิกานํ วา อาสโย โหติ, อุนฺทูรานํ วา …เป… อหีนํ วา … วิจฺฉิกานํ วา … สตปทีนํ วา … หตฺถีนํ วา … อสฺสานํ วา … สีหานํ วา … พฺยคฺฆานํ วา … ทีปีนํ วา … อจฺฉานํ วา … ตรจฺฉานํ วา อาสโย โหติ, เยสํ เกสญฺจิ ติรจฺฉานคตานํ ปาณานํ อาสโย โหติ, ",
"pli-tv-bu-vb-ss7:2.64":	"ปุพฺพณฺณนิสฺสิตํ วา โหติ, อปรณฺณนิสฺสิตํ วา โหติ, อพฺภาฆาตนิสฺสิตํ วา โหติ, อาฆาตนนิสฺสิตํ วา โหติ, สุสานนิสฺสิตํ วา โหติ, อุยฺยานนิสฺสิตํ วา โหติ, ราชวตฺถุนิสฺสิตํ วา โหติ, หตฺถิสาลานิสฺสิตํ วา โหติ, อสฺสสาลานิสฺสิตํ วา โหติ, พนฺธนาคารนิสฺสิตํ วา โหติ, ปานาคารนิสฺสิตํ วา โหติ, สูนนิสฺสิตํ วา โหติ, รจฺฉานิสฺสิตํ วา โหติ, จจฺจรนิสฺสิตํ วา โหติ, สภานิสฺสิตํ วา โหติ, สํสรณนิสฺสิตํ วา โหติฯ ",
"pli-tv-bu-vb-ss7:2.65":	"เอตํ สารมฺภํ นามฯ ",
"pli-tv-bu-vb-ss7:2.66":	"อปริกฺกมนํ นาม ",
"pli-tv-bu-vb-ss7:2.67":	"น สกฺกา โหติ ยถายุตฺเตน สกเฏน อนุปริคนฺตุํ, สมนฺตา นิเสฺสณิยา อนุปริคนฺตุํฯ ",
"pli-tv-bu-vb-ss7:2.68":	"เอตํ อปริกฺกมนํ นามฯ ",
"pli-tv-bu-vb-ss7:2.69":	"อนารมฺภํ นาม ",
"pli-tv-bu-vb-ss7:2.70":	"น กิปิลฺลิกานํ วา อาสโย โหติ …เป… ",
"pli-tv-bu-vb-ss7:2.71":	"น สํสรณนิสฺสิตํ วา โหติฯ ",
"pli-tv-bu-vb-ss7:2.72":	"เอตํ อนารมฺภํ นามฯ ",
"pli-tv-bu-vb-ss7:2.73":	"สปริกฺกมนํ นาม ",
"pli-tv-bu-vb-ss7:2.74":	"สกฺกา โหติ ยถายุตฺเตน สกเฏน อนุปริคนฺตุํ, สมนฺตา นิเสฺสณิยา อนุปริคนฺตุํฯ ",
"pli-tv-bu-vb-ss7:2.75":	"เอตํ สปริกฺกมนํ นามฯ ",
"pli-tv-bu-vb-ss7:2.76":	"มหลฺลโก นาม วิหาโร ",
"pli-tv-bu-vb-ss7:2.77":	"สสฺสามิโก วุจฺจติฯ ",
"pli-tv-bu-vb-ss7:2.78":	"วิหาโร นาม ",
"pli-tv-bu-vb-ss7:2.79":	"อุลฺลิตฺโต วา โหติ อวลิตฺโต วา อุลฺลิตฺตาวลิตฺโต วาฯ ",
"pli-tv-bu-vb-ss7:2.80":	"กาเรยฺยาติ ",
"pli-tv-bu-vb-ss7:2.81":	"กโรติ วา การาเปติ วาฯ ",
"pli-tv-bu-vb-ss7:2.82":	"ภิกฺขู วา อนภิเนยฺย วตฺถุเทสนายาติ ",
"pli-tv-bu-vb-ss7:2.83":	"ญตฺติทุติเยน กมฺเมน วิหารวตฺถุํ น เทสาเปตฺวา กโรติ วา การาเปติ วา, ปโยเค ทุกฺกฏํฯ ",
"pli-tv-bu-vb-ss7:2.84":	"เอกํ ปิณฺฑํ อนาคเต, อาปตฺติ ถุลฺลจฺจยสฺสฯ ",
"pli-tv-bu-vb-ss7:2.85":	"ตสฺมึ ปิณฺเฑ อาคเต, อาปตฺติ สงฺฆาทิเสสสฺสฯ ",
"pli-tv-bu-vb-ss7:2.86":	"สงฺฆาทิเสโสติ ",
"pli-tv-bu-vb-ss7:2.87":	"…เป… เตนปิ วุจฺจติ— “สงฺฆาทิเสโส”ติฯ ",
"pli-tv-bu-vb-ss7:3.1.1":	"ภิกฺขุ วิหารํ กโรติ อเทสิตวตฺถุกํ สารมฺภํ อปริกฺกมนํ, อาปตฺติ สงฺฆาทิเสเสน ทฺวินฺนํ ทุกฺกฏานํฯ ",
"pli-tv-bu-vb-ss7:3.1.2":	"ภิกฺขุ วิหารํ กโรติ อเทสิตวตฺถุกํ สารมฺภํ สปริกฺกมนํ, อาปตฺติ สงฺฆาทิเสเสน ทุกฺกฏสฺสฯ ",
"pli-tv-bu-vb-ss7:3.1.3":	"ภิกฺขุ วิหารํ กโรติ อเทสิตวตฺถุกํ อนารมฺภํ อปริกฺกมนํ, อาปตฺติ สงฺฆาทิเสเสน ทุกฺกฏสฺสฯ ",
"pli-tv-bu-vb-ss7:3.1.4":	"ภิกฺขุ วิหารํ กโรติ อเทสิตวตฺถุกํ อนารมฺภํ สปริกฺกมนํ, อาปตฺติ สงฺฆาทิเสสสฺสฯ ",
"pli-tv-bu-vb-ss7:3.1.5":	"ภิกฺขุ วิหารํ กโรติ เทสิตวตฺถุกํ สารมฺภํ อปริกฺกมนํ, อาปตฺติ ทฺวินฺนํ ทุกฺกฏานํฯ ",
"pli-tv-bu-vb-ss7:3.1.6":	"ภิกฺขุ วิหารํ กโรติ เทสิตวตฺถุกํ สารมฺภํ สปริกฺกมนํ, อาปตฺติ ทุกฺกฏสฺสฯ ",
"pli-tv-bu-vb-ss7:3.1.7":	"ภิกฺขุ วิหารํ กโรติ เทสิตวตฺถุกํ อนารมฺภํ อปริกฺกมนํ, อาปตฺติ ทุกฺกฏสฺสฯ ",
"pli-tv-bu-vb-ss7:3.1.8":	"ภิกฺขุ วิหารํ กโรติ เทสิตวตฺถุกํ อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss7:3.2.1":	"ภิกฺขุ สมาทิสติ—",
"pli-tv-bu-vb-ss7:3.2.2":	"“วิหารํ เม กโรถา”ติฯ ",
"pli-tv-bu-vb-ss7:3.2.3":	"ตสฺส วิหารํ กโรนฺติ อเทสิตวตฺถุกํ สารมฺภํ อปริกฺกมนํ, อาปตฺติ สงฺฆาทิเสเสน ทฺวินฺนํ ทุกฺกฏานํ …เป… ",
"pli-tv-bu-vb-ss7:3.2.4":	"สารมฺภํ สปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss7:3.2.5":	"อนารมฺภํ อปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss7:3.2.6":	"อนารมฺภํ สปริกฺกมนํ, อาปตฺติ สงฺฆาทิเสสสฺสฯ ",
"pli-tv-bu-vb-ss7:3.2.7":	"ภิกฺขุ สมาทิสติ—",
"pli-tv-bu-vb-ss7:3.2.8":	"“วิหารํ เม กโรถา”ติฯ ",
"pli-tv-bu-vb-ss7:3.2.9":	"ตสฺส วิหารํ กโรนฺติ เทสิตวตฺถุกํ สารมฺภํ อปริกฺกมนํ, อาปตฺติ ทฺวินฺนํ ทุกฺกฏานํ …เป… ",
"pli-tv-bu-vb-ss7:3.2.10":	"สารมฺภํ สปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss7:3.2.11":	"อนารมฺภํ อปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss7:3.2.12":	"อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss7:3.3.1":	"ภิกฺขุ สมาทิสิตฺวา ปกฺกมติ—",
"pli-tv-bu-vb-ss7:3.3.2":	"“วิหารํ เม กโรถา”ติฯ ",
"pli-tv-bu-vb-ss7:3.3.3":	"น จ สมาทิสติ—",
"pli-tv-bu-vb-ss7:3.3.4":	"“เทสิตวตฺถุโก จ โหตุ อนารมฺโภ จ สปริกฺกมโน จา”ติฯ ",
"pli-tv-bu-vb-ss7:3.3.5":	"ตสฺส วิหารํ กโรนฺติ อเทสิตวตฺถุกํ สารมฺภํ อปริกฺกมนํ, อาปตฺติ สงฺฆาทิเสเสน ทฺวินฺนํ ทุกฺกฏานํ …เป… ",
"pli-tv-bu-vb-ss7:3.3.6":	"สารมฺภํ สปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss7:3.3.7":	"อนารมฺภํ อปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss7:3.3.8":	"อนารมฺภํ สปริกฺกมนํ, อาปตฺติ สงฺฆาทิเสสสฺสฯ ",
"pli-tv-bu-vb-ss7:3.3.9":	"ภิกฺขุ สมาทิสิตฺวา ปกฺกมติ—",
"pli-tv-bu-vb-ss7:3.3.10":	"“วิหารํ เม กโรถา”ติฯ ",
"pli-tv-bu-vb-ss7:3.3.11":	"น จ สมาทิสติ—",
"pli-tv-bu-vb-ss7:3.3.12":	"“เทสิตวตฺถุโก จ โหตุ อนารมฺโภ จ สปริกฺกมโน จา”ติฯ ",
"pli-tv-bu-vb-ss7:3.3.13":	"ตสฺส วิหารํ กโรนฺติ เทสิตวตฺถุกํ สารมฺภํ อปริกฺกมนํ, อาปตฺติ ทฺวินฺนํ ทุกฺกฏานํ …เป… ",
"pli-tv-bu-vb-ss7:3.3.14":	"สารมฺภํ สปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss7:3.3.15":	"อนารมฺภํ อปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss7:3.3.16":	"อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss7:3.4.1":	"ภิกฺขุ สมาทิสิตฺวา ปกฺกมติ—",
"pli-tv-bu-vb-ss7:3.4.2":	"“วิหารํ เม กโรถา”ติฯ ",
"pli-tv-bu-vb-ss7:3.4.3":	"สมาทิสติ จ—",
"pli-tv-bu-vb-ss7:3.4.4":	"“เทสิตวตฺถุโก จ โหตุ อนารมฺโภ จ สปริกฺกมโน จา”ติฯ ",
"pli-tv-bu-vb-ss7:3.4.5":	"ตสฺส วิหารํ กโรนฺติ อเทสิตวตฺถุกํ สารมฺภํ อปริกฺกมนํฯ ",
"pli-tv-bu-vb-ss7:3.4.6":	"โส สุณาติ—“วิหาโร กิร เม กยิรติ อเทสิตวตฺถุโก สารมฺโภ อปริกฺกมโน”ติฯ ",
"pli-tv-bu-vb-ss7:3.4.7":	"เตน ภิกฺขุนา สามํ วา คนฺตพฺพํ ทูโต วา ปาเหตพฺโพ—",
"pli-tv-bu-vb-ss7:3.4.8":	"“เทสิตวตฺถุโก จ โหตุ อนารมฺโภ จ สปริกฺกมโน จา”ติ …เป… ",
"pli-tv-bu-vb-ss7:3.4.9":	"“เทสิตวตฺถุโก จ โหตุ อนารมฺโภ จา”ติ …เป… ",
"pli-tv-bu-vb-ss7:3.4.10":	"“เทสิตวตฺถุโก จ โหตุ สปริกฺกมโน จา”ติ …เป… ",
"pli-tv-bu-vb-ss7:3.4.11":	"“เทสิตวตฺถุโก โหตู”ติฯ ",
"pli-tv-bu-vb-ss7:3.4.12":	"โน เจ สามํ วา คจฺเฉยฺย ทูตํ วา ปหิเณยฺย, อาปตฺติ ทุกฺกฏสฺสฯ ",
"pli-tv-bu-vb-ss7:3.4.13":	"ภิกฺขุ สมาทิสิตฺวา ปกฺกมติ—",
"pli-tv-bu-vb-ss7:3.4.14":	"“วิหารํ เม กโรถา”ติฯ ",
"pli-tv-bu-vb-ss7:3.4.15":	"สมาทิสติ จ—",
"pli-tv-bu-vb-ss7:3.4.16":	"“เทสิตวตฺถุโก จ โหตุ อนารมฺโภ จ สปริกฺกมโน จา”ติฯ ",
"pli-tv-bu-vb-ss7:3.4.17":	"ตสฺส วิหารํ กโรนฺติ เทสิตวตฺถุกํ สารมฺภํ อปริกฺกมนํฯ ",
"pli-tv-bu-vb-ss7:3.4.18":	"โส สุณาติ—“วิหาโร กิร เม กยิรติ เทสิตวตฺถุโก สารมฺโภ อปริกฺกมโน”ติฯ ",
"pli-tv-bu-vb-ss7:3.4.19":	"เตน ภิกฺขุนา สามํ วา คนฺตพฺพํ ทูโต วา ปาเหตพฺโพ—",
"pli-tv-bu-vb-ss7:3.4.20":	"“อนารมฺโภ จ โหตุ สปริกฺกมโน จา”ติ ",
"pli-tv-bu-vb-ss7:3.4.21":	"…เป… ",
"pli-tv-bu-vb-ss7:3.4.22":	"“อนารมฺโภ โหตู”ติฯ ",
"pli-tv-bu-vb-ss7:3.4.23":	"“สปริกฺกมโน โหตู”ติ, ",
"pli-tv-bu-vb-ss7:3.4.24":	"อนาปตฺติฯ ",
"pli-tv-bu-vb-ss7:3.5.1":	"ภิกฺขุ สมาทิสิตฺวา ปกฺกมติ— “วิหารํ เม กโรถา”ติฯ ",
"pli-tv-bu-vb-ss7:3.5.2":	"สมาทิสติ จ— “เทสิตวตฺถุโก จ โหตุ อนารมฺโภ จ สปริกฺกมโน จา”ติฯ ",
"pli-tv-bu-vb-ss7:3.5.3":	"ตสฺส วิหารํ กโรนฺติ อเทสิตวตฺถุกํ สารมฺภํ อปริกฺกมนํ, อาปตฺติ การุกานํ ติณฺณํ ทุกฺกฏานํ …เป… ",
"pli-tv-bu-vb-ss7:3.5.4":	"สารมฺภํ สปริกฺกมนํ, อาปตฺติ การุกานํ ทฺวินฺนํ ทุกฺกฏานํ …เป… ",
"pli-tv-bu-vb-ss7:3.5.5":	"อนารมฺภํ อปริกฺกมนํ, อาปตฺติ การุกานํ ทฺวินฺนํ ทุกฺกฏานํ …เป… ",
"pli-tv-bu-vb-ss7:3.5.6":	"อนารมฺภํ สปริกฺกมนํ, อาปตฺติ การุกานํ ทุกฺกฏสฺสฯ ",
"pli-tv-bu-vb-ss7:3.5.7":	"ภิกฺขุ สมาทิสิตฺวา ปกฺกมติ— “วิหารํ เม กโรถา”ติฯ ",
"pli-tv-bu-vb-ss7:3.5.8":	"สมาทิสติ จ— “เทสิตวตฺถุโก จ โหตุ อนารมฺโภ จ สปริกฺกมโน จา”ติฯ ",
"pli-tv-bu-vb-ss7:3.5.9":	"ตสฺส วิหารํ กโรนฺติ เทสิตวตฺถุกํ สารมฺภํ อปริกฺกมนํ, อาปตฺติ การุกานํ ทฺวินฺนํ ทุกฺกฏานํ …เป… ",
"pli-tv-bu-vb-ss7:3.5.10":	"สารมฺภํ สปริกฺกมนํ, อาปตฺติ การุกานํ ทุกฺกฏสฺส …เป… ",
"pli-tv-bu-vb-ss7:3.5.11":	"อนารมฺภํ อปริกฺกมนํ, อาปตฺติ การุกานํ ทุกฺกฏสฺส …เป… ",
"pli-tv-bu-vb-ss7:3.5.12":	"อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss7:3.6.1":	"ภิกฺขุ สมาทิสิตฺวา ปกฺกมติ— “วิหารํ เม กโรถา”ติฯ ",
"pli-tv-bu-vb-ss7:3.6.2":	"ตสฺส วิหารํ กโรนฺติ อเทสิตวตฺถุกํ สารมฺภํ อปริกฺกมนํฯ ",
"pli-tv-bu-vb-ss7:3.6.3":	"โส เจ วิปฺปกเต อาคจฺฉติ, เตน ภิกฺขุนา โส วิหาโร อญฺญสฺส วา ทาตพฺโพ ภินฺทิตฺวา วา ปุน กาตพฺโพฯ ",
"pli-tv-bu-vb-ss7:3.6.4":	"โน เจ อญฺญสฺส วา ทเทยฺย ภินฺทิตฺวา วา ปุน กาเรยฺย, อาปตฺติ สงฺฆาทิเสเสน ทฺวินฺนํ ทุกฺกฏานํ …เป… ",
"pli-tv-bu-vb-ss7:3.6.5":	"สารมฺภํ สปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss7:3.6.6":	"อนารมฺภํ อปริกฺกมนํ, อาปตฺติ สงฺฆาทิเสเสน ทุกฺกฏสฺส …เป… ",
"pli-tv-bu-vb-ss7:3.6.7":	"อนารมฺภํ สปริกฺกมนํ, อาปตฺติ สงฺฆาทิเสสสฺสฯ ",
"pli-tv-bu-vb-ss7:3.6.8":	"ภิกฺขุ สมาทิสิตฺวา ปกฺกมติ— “วิหารํ เม กโรถา”ติฯ ",
"pli-tv-bu-vb-ss7:3.6.9":	"ตสฺส วิหารํ กโรนฺติ เทสิตวตฺถุกํ สารมฺภํ อปริกฺกมนํฯ ",
"pli-tv-bu-vb-ss7:3.6.10":	"โส เจ วิปฺปกเต อาคจฺฉติ, เตน ภิกฺขุนา โส วิหาโร อญฺญสฺส วา ทาตพฺโพ ภินฺทิตฺวา วา ปุน กาตพฺโพฯ ",
"pli-tv-bu-vb-ss7:3.6.11":	"โน เจ อญฺญสฺส วา ทเทยฺย ภินฺทิตฺวา วา ปุน กาเรยฺย, อาปตฺติ ทฺวินฺนํ ทุกฺกฏานํ …เป… ",
"pli-tv-bu-vb-ss7:3.6.12":	"สารมฺภํ สปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss7:3.6.13":	"อนารมฺภํ อปริกฺกมนํ, อาปตฺติ ทุกฺกฏสฺส …เป… ",
"pli-tv-bu-vb-ss7:3.6.14":	"อนารมฺภํ สปริกฺกมนํ, อนาปตฺติฯ ",
"pli-tv-bu-vb-ss7:3.7.1":	"อตฺตนา วิปฺปกตํ อตฺตนา ปริโยสาเปติ, อาปตฺติ สงฺฆาทิเสสสฺสฯ ",
"pli-tv-bu-vb-ss7:3.7.2":	"อตฺตนา วิปฺปกตํ ปเรหิ ปริโยสาเปติ, อาปตฺติ สงฺฆาทิเสสสฺสฯ ",
"pli-tv-bu-vb-ss7:3.7.3":	"ปเรหิ วิปฺปกตํ อตฺตนา ปริโยสาเปติ, อาปตฺติ สงฺฆาทิเสสสฺสฯ ",
"pli-tv-bu-vb-ss7:3.7.4":	"ปเรหิ วิปฺปกตํ ปเรหิ ปริโยสาเปติ, อาปตฺติ สงฺฆาทิเสสสฺสฯ ",
"pli-tv-bu-vb-ss7:3.7.5.1":	"อนาปตฺติ—",
"pli-tv-bu-vb-ss7:3.7.6":	"เลเณ คุหาย ติณกุฏิกาย ",
"pli-tv-bu-vb-ss7:3.7.7":	"อญฺญสฺสตฺถาย ",
"pli-tv-bu-vb-ss7:3.7.8":	"วาสาคารํ ฐเปตฺวา สพฺพตฺถ อนาปตฺติ ",
"pli-tv-bu-vb-ss7:3.7.9":	"อุมฺมตฺตกสฺส ",
"pli-tv-bu-vb-ss7:3.7.10":	"อาทิกมฺมิกสฺสาติฯ ",
"pli-tv-bu-vb-ss7:3.7.11":	"วิหารการสิกฺขาปทํ นิฏฺฐิตํ สตฺตมํฯ "
}	
