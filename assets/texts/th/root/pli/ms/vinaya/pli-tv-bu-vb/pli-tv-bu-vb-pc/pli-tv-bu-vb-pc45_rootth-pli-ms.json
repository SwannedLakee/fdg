{	
"pli-tv-bu-vb-pc45:0.1":	"เถรวาท วินย ",
"pli-tv-bu-vb-pc45:0.2":	"มหาวิภงฺค ",
"pli-tv-bu-vb-pc45:0.3":	"ปาจิตฺติยกณฺฑ ",
"pli-tv-bu-vb-pc45:0.4":	"อเจลกวคฺค ",
"pli-tv-bu-vb-pc45:0.5":	"๔๕ฯ รโหนิสชฺชสิกฺขาปท ",
"pli-tv-bu-vb-pc45:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bu-vb-pc45:1.2":	"เตน โข ปน สมเยน อายสฺมา อุปนนฺโท สกฺยปุตฺโต สหายกสฺส ฆรํ คนฺตฺวา ตสฺส ปชาปติยา สทฺธึ เอโก เอกาย รโห นิสชฺชํ กปฺเปสิฯ ",
"pli-tv-bu-vb-pc45:1.3":	"อถ โข โส ปุริโส อุชฺฌายติ ขิยฺยติ วิปาเจติ—",
"pli-tv-bu-vb-pc45:1.4":	"“กถญฺหิ นาม อโยฺย อุปนนฺโท มยฺหํ ปชาปติยา สทฺธึ เอโก เอกาย รโห นิสชฺชํ กปฺเปสฺสตี”ติฯ ",
"pli-tv-bu-vb-pc45:1.5":	"อโสฺสสุํ โข ภิกฺขู ตสฺส ปุริสสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
"pli-tv-bu-vb-pc45:1.6":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-bu-vb-pc45:1.7":	"“กถญฺหิ นาม อายสฺมา อุปนนฺโท สกฺยปุตฺโต มาตุคาเมน สทฺธึ เอโก เอกาย รโห นิสชฺชํ กปฺเปสฺสตี”ติ …เป… ",
"pli-tv-bu-vb-pc45:1.8":	"“สจฺจํ กิร ตฺวํ, อุปนนฺท, มาตุคาเมน สทฺธึ เอโก เอกาย รโห นิสชฺชํ กปฺเปสี”ติ? ",
"pli-tv-bu-vb-pc45:1.9":	"“สจฺจํ, ภควา”ติฯ ",
"pli-tv-bu-vb-pc45:1.10":	"วิครหิ พุทฺโธ ภควา …เป… ",
"pli-tv-bu-vb-pc45:1.11":	"กถญฺหิ นาม ตฺวํ, โมฆปุริส, มาตุคาเมน สทฺธึ เอโก เอกาย รโห นิสชฺชํ กปฺเปสฺสสิฯ ",
"pli-tv-bu-vb-pc45:1.12":	"เนตํ, โมฆปุริส, อปฺปสนฺนานํ วา ปาสาทาย …เป… ",
"pli-tv-bu-vb-pc45:1.13":	"เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—",
"pli-tv-bu-vb-pc45:1.14.1":	"“โย ปน ภิกฺขุ มาตุคาเมน สทฺธึ เอโก เอกาย รโห นิสชฺชํ กปฺเปยฺย, ปาจิตฺติยนฺ”ติฯ ",
"pli-tv-bu-vb-pc45:2.1.1":	"โย ปนาติ ",
"pli-tv-bu-vb-pc45:2.1.2":	"โย ยาทิโส …เป… ",
"pli-tv-bu-vb-pc45:2.1.3":	"ภิกฺขูติ ",
"pli-tv-bu-vb-pc45:2.1.4":	"…เป… อยํ อิมสฺมึ อตฺเถ อธิปฺเปโต ภิกฺขูติฯ ",
"pli-tv-bu-vb-pc45:2.1.5":	"มาตุคาโม นาม ",
"pli-tv-bu-vb-pc45:2.1.6":	"มนุสฺสิตฺถี, น ยกฺขี น เปตี น ติรจฺฉานคตา, วิญฺญู ปฏิพลา สุภาสิตทุพฺภาสิตํ ทุฏฺฐุลฺลาทุฏฺฐุลฺลํ อาชานิตุํฯ ",
"pli-tv-bu-vb-pc45:2.1.7":	"สทฺธินฺติ ",
"pli-tv-bu-vb-pc45:2.1.8":	"เอกโตฯ ",
"pli-tv-bu-vb-pc45:2.1.9":	"เอโก เอกายาติ ",
"pli-tv-bu-vb-pc45:2.1.10":	"ภิกฺขุ เจว โหติ มาตุคาโม จฯ ",
"pli-tv-bu-vb-pc45:2.1.11":	"รโห นาม ",
"pli-tv-bu-vb-pc45:2.1.12":	"จกฺขุสฺส รโห, โสตสฺส รโหฯ ",
"pli-tv-bu-vb-pc45:2.1.13":	"จกฺขุสฺส รโห นาม ",
"pli-tv-bu-vb-pc45:2.1.14":	"น สกฺกา โหติ อกฺขึ วา นิขณียมาเน ภมุกํ วา อุกฺขิปียมาเน สีสํ วา อุกฺขิปียมาเน ปสฺสิตุํฯ ",
"pli-tv-bu-vb-pc45:2.1.15":	"โสตสฺส รโห นาม ",
"pli-tv-bu-vb-pc45:2.1.16":	"น สกฺกา โหติ ปกติกถา โสตุํฯ ",
"pli-tv-bu-vb-pc45:2.1.17":	"นิสชฺชํ กปฺเปยฺยาติ ",
"pli-tv-bu-vb-pc45:2.1.18":	"มาตุคาเม นิสินฺเน ภิกฺขุ อุปนิสินฺโน วา โหติ อุปนิปนฺโน วา, อาปตฺติ ปาจิตฺติยสฺสฯ ",
"pli-tv-bu-vb-pc45:2.1.19":	"ภิกฺขุ นิสินฺเน มาตุคาโม อุปนิสินฺโน วา โหติ อุปนิปนฺโน วา, อาปตฺติ ปาจิตฺติยสฺสฯ ",
"pli-tv-bu-vb-pc45:2.1.20":	"อุโภ วา นิสินฺนา โหนฺติ อุโภ วา นิปนฺนา, อาปตฺติ ปาจิตฺติยสฺสฯ ",
"pli-tv-bu-vb-pc45:2.2.1":	"มาตุคาเม มาตุคามสญฺญี เอโก เอกาย รโห นิสชฺชํ กปฺเปติ, อาปตฺติ ปาจิตฺติยสฺสฯ ",
"pli-tv-bu-vb-pc45:2.2.2":	"มาตุคาเม เวมติโก เอโก เอกาย รโห นิสชฺชํ กปฺเปติ, อาปตฺติ ปาจิตฺติยสฺสฯ ",
"pli-tv-bu-vb-pc45:2.2.3":	"มาตุคาเม อมาตุคามสญฺญี เอโก เอกาย รโห นิสชฺชํ กปฺเปติ, อาปตฺติ ปาจิตฺติยสฺสฯ ",
"pli-tv-bu-vb-pc45:2.2.4":	"ยกฺขิยา วา เปติยา วา ปณฺฑเกน วา ติรจฺฉานคตมนุสฺสวิคฺคหิตฺถิยา วา สทฺธึ เอโก เอกาย รโห นิสชฺชํ กปฺเปติ, อาปตฺติ ทุกฺกฏสฺสฯ ",
"pli-tv-bu-vb-pc45:2.2.5":	"อมาตุคาเม มาตุคามสญฺญี, อาปตฺติ ทุกฺกฏสฺสฯ ",
"pli-tv-bu-vb-pc45:2.2.6":	"อมาตุคาเม เวมติโก, อาปตฺติ ทุกฺกฏสฺสฯ ",
"pli-tv-bu-vb-pc45:2.2.7":	"อมาตุคาเม อมาตุคามสญฺญี, อนาปตฺติฯ ",
"pli-tv-bu-vb-pc45:2.3.1":	"อนาปตฺติ—",
"pli-tv-bu-vb-pc45:2.3.2":	"โย โกจิ วิญฺญู ปุริโส ทุติโย โหติ, ",
"pli-tv-bu-vb-pc45:2.3.3":	"ติฏฺฐติ น นิสีทติ, ",
"pli-tv-bu-vb-pc45:2.3.4":	"อรโหเปกฺโข ",
"pli-tv-bu-vb-pc45:2.3.5":	"อญฺญวิหิโต นิสีทติ, ",
"pli-tv-bu-vb-pc45:2.3.6":	"อุมฺมตฺตกสฺส, ",
"pli-tv-bu-vb-pc45:2.3.7":	"อาทิกมฺมิกสฺสาติฯ ",
"pli-tv-bu-vb-pc45:2.3.8":	"รโหนิสชฺชสิกฺขาปทํ นิฏฺฐิตํ ปญฺจมํฯ "
}	
