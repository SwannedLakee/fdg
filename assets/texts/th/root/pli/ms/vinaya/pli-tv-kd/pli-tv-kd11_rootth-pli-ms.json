{	
"pli-tv-kd11:0.1":	"เถรวาท วินยปิฏก ",
"pli-tv-kd11:0.2":	"จูฬวคฺค ",
"pli-tv-kd11:0.3":	"๑๑ฯ กมฺมกฺขนฺธก ",
"pli-tv-kd11:1.0.1":	"๑ฯ ตชฺชนียกมฺม ",
"pli-tv-kd11:1.1.1":	"นโม ตสฺส ภควโต อรหโต สมฺมาสมฺพุทฺธสฺสฯ ",
"pli-tv-kd11:1.1.2":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-kd11:1.1.3":	"เตน โข ปน สมเยน ปณฺฑุกโลหิตกา ภิกฺขู อตฺตนา ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา, เยปิ จญฺเญ ภิกฺขู ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา เต อุปสงฺกมิตฺวา เอวํ วทนฺติ—",
"pli-tv-kd11:1.1.4":	"“มา โข ตุเมฺห, อายสฺมนฺโต, เอโส อเชสิฯ ",
"pli-tv-kd11:1.1.5":	"พลวาพลวํ ปฏิมนฺเตถฯ ",
"pli-tv-kd11:1.1.6":	"ตุเมฺห เตน ปณฺฑิตตรา จ พฺยตฺตตรา จ พหุสฺสุตตรา จ อลมตฺตตรา จฯ ",
"pli-tv-kd11:1.1.7":	"มา จสฺส ภายิตฺถฯ ",
"pli-tv-kd11:1.1.8":	"มยมฺปิ ตุมฺหากํ ปกฺขา ภวิสฺสามา”ติฯ ",
"pli-tv-kd11:1.1.9":	"เตน อนุปฺปนฺนานิ เจว ภณฺฑนานิ อุปฺปชฺชนฺติ อุปฺปนฺนานิ จ ภณฺฑนานิ ภิโยฺยภาวาย เวปุลฺลาย สํวตฺตนฺติฯ ",
"pli-tv-kd11:1.2.1":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-kd11:1.2.2":	"“กถญฺหิ นาม ปณฺฑุกโลหิตกา ภิกฺขู อตฺตนา ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา, เยปิ จญฺเญ ภิกฺขู ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา เต อุปสงฺกมิตฺวา เอวํ วกฺขนฺติ—",
"pli-tv-kd11:1.2.3":	"‘มา โข ตุเมฺห, อายสฺมนฺโต, เอโส อเชสิฯ ",
"pli-tv-kd11:1.2.4":	"พลวาพลวํ ปฏิมนฺเตถฯ ",
"pli-tv-kd11:1.2.5":	"ตุเมฺห เตน ปณฺฑิตตรา จ พฺยตฺตตรา จ พหุสฺสุตตรา จ อลมตฺตตรา จฯ ",
"pli-tv-kd11:1.2.6":	"มา จสฺส ภายิตฺถฯ ",
"pli-tv-kd11:1.2.7":	"มยมฺปิ ตุมฺหากํ ปกฺขา ภวิสฺสามา’ติฯ ",
"pli-tv-kd11:1.2.8":	"เตน อนุปฺปนฺนานิ เจว ภณฺฑนานิ อุปฺปชฺชนฺติ อุปฺปนฺนานิ จ ภณฺฑนานิ ภิโยฺยภาวาย เวปุลฺลาย สํวตฺตนฺตี”ติฯ ",
"pli-tv-kd11:1.2.9":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd11:1.2.10":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
"pli-tv-kd11:1.2.11":	"“สจฺจํ กิร, ภิกฺขเว, ปณฺฑุกโลหิตกา ภิกฺขู อตฺตนา ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา, เยปิ จญฺเญ ภิกฺขู ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา เต อุปสงฺกมิตฺวา เอวํ วทนฺติ—",
"pli-tv-kd11:1.2.12":	"‘มา โข ตุเมฺห, อายสฺมนฺโต, เอโส อเชสิฯ ",
"pli-tv-kd11:1.2.13":	"พลวาพลวํ ปฏิมนฺเตถฯ ",
"pli-tv-kd11:1.2.14":	"ตุเมฺห เตน ปณฺฑิตตรา จ พฺยตฺตตรา จ พหุสฺสุตตรา จ อลมตฺตตรา จฯ ",
"pli-tv-kd11:1.2.15":	"มา จสฺส ภายิตฺถฯ ",
"pli-tv-kd11:1.2.16":	"มยมฺปิ ตุมฺหากํ ปกฺขา ภวิสฺสามา’ติฯ ",
"pli-tv-kd11:1.2.17":	"เตน อนุปฺปนฺนานิ เจว ภณฺฑนานิ อุปฺปชฺชนฺติ, อุปฺปนฺนานิ จ ภณฺฑนานิ ภิโยฺยภาวาย เวปุลฺลาย สํวตฺตนฺตี”ติ? ",
"pli-tv-kd11:1.2.18":	"“สจฺจํ, ภควา”ติฯ ",
"pli-tv-kd11:1.2.19":	"วิครหิ พุทฺโธ ภควา—",
"pli-tv-kd11:1.2.20":	"“อนนุจฺฉวิกํ, ภิกฺขเว, เตสํ โมฆปุริสานํ อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
"pli-tv-kd11:1.2.21":	"กถญฺหิ นาม เต, ภิกฺขเว, โมฆปุริสา อตฺตนา ภณฺฑนการกา …เป… ",
"pli-tv-kd11:1.2.22":	"สงฺเฆ อธิกรณการกา, เยปิ จญฺเญ ภิกฺขู ภณฺฑนการกา …เป… ",
"pli-tv-kd11:1.2.23":	"สงฺเฆ อธิกรณการกา เต อุปสงฺกมิตฺวา เอวํ วกฺขนฺติ—",
"pli-tv-kd11:1.2.24":	"‘มา โข ตุเมฺห, อายสฺมนฺโต, เอโส อเชสิฯ ",
"pli-tv-kd11:1.2.25":	"พลวาพลวํ ปฏิมนฺเตถฯ ",
"pli-tv-kd11:1.2.26":	"ตุเมฺห เตน ปณฺฑิตตรา จ พฺยตฺตตรา จ พหุสฺสุตตรา จ อลมตฺตตรา จฯ ",
"pli-tv-kd11:1.2.27":	"มา จสฺส ภายิตฺถฯ ",
"pli-tv-kd11:1.2.28":	"มยมฺปิ ตุมฺหากํ ปกฺขา ภวิสฺสามา’ติ? ",
"pli-tv-kd11:1.2.29":	"เตน อนุปฺปนฺนานิ เจว ภณฺฑนานิ อุปฺปชฺชนฺติ, อุปฺปนฺนานิ จ ภณฺฑนานิ ภิโยฺยภาวาย เวปุลฺลาย สํวตฺตนฺติฯ ",
"pli-tv-kd11:1.2.30":	"เนตํ, ภิกฺขเว, อปฺปสนฺนานํ วา ปสาทาย ปสนฺนานํ วา ภิโยฺยภาวายฯ ",
"pli-tv-kd11:1.2.31":	"อถ เขฺวตํ, ภิกฺขเว, อปฺปสนฺนานญฺเจว อปฺปสาทาย ปสนฺนานญฺจ เอกจฺจานํ อญฺญถตฺตายา”ติฯ ",
"pli-tv-kd11:1.3.1":	"อถ โข ภควา เต ภิกฺขู อเนกปริยาเยน วิครหิตฺวา ทุพฺภรตาย ทุปฺโปสตาย มหิจฺฉตาย อสนฺตุฏฺฐิตาย สงฺคณิกาย โกสชฺชสฺส อวณฺณํ ภาสิตฺวา อเนกปริยาเยน สุภรตาย สุโปสตาย อปฺปิจฺฉสฺส สนฺตุฏฺฐสฺส สเลฺลขสฺส ธุตสฺส ปาสาทิกสฺส อปจยสฺส วีริยารมฺภสฺส วณฺณํ ภาสิตฺวา ภิกฺขูนํ ตทนุจฺฉวิกํ ตทนุโลมิกํ ธมฺมึ กถํ กตฺวา ภิกฺขู อามนฺเตสิ—",
"pli-tv-kd11:1.3.2":	"“เตน หิ, ภิกฺขเว, สงฺโฆ ปณฺฑุกโลหิตกานํ ภิกฺขูนํ ตชฺชนียกมฺมํ กโรตุฯ ",
"pli-tv-kd11:1.4.1":	"เอวญฺจ ปน, ภิกฺขเว, กาตพฺพํฯ ",
"pli-tv-kd11:1.4.2":	"ปฐมํ ปณฺฑุกโลหิตกา ภิกฺขู โจเทตพฺพา, โจเทตฺวา สาเรตพฺพา, สาเรตฺวา อาปตฺตึ อาโรเปตพฺพา, อาปตฺตึ อาโรเปตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd11:1.4.3":	"‘สุณาตุ เม, ภนฺเต, สงฺโฆฯ ",
"pli-tv-kd11:1.4.4":	"อิเม ปณฺฑุกโลหิตกา ภิกฺขู อตฺตนา ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา, เยปิ จญฺเญ ภิกฺขู ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา เต อุปสงฺกมิตฺวา เอวํ วทนฺติ—",
"pli-tv-kd11:1.4.5":	"“มา โข ตุเมฺห, อายสฺมนฺโต, เอโส อเชสิฯ ",
"pli-tv-kd11:1.4.6":	"พลวาพลวํ ปฏิมนฺเตถฯ ",
"pli-tv-kd11:1.4.7":	"ตุเมฺห เตน ปณฺฑิตตรา จ พฺยตฺตตรา จ พหุสฺสุตตรา จ อลมตฺตตรา จฯ ",
"pli-tv-kd11:1.4.8":	"มา จสฺส ภายิตฺถฯ ",
"pli-tv-kd11:1.4.9":	"มยมฺปิ ตุมฺหากํ ปกฺขา ภวิสฺสามา”ติฯ ",
"pli-tv-kd11:1.4.10":	"เตน อนุปฺปนฺนานิ เจว ภณฺฑนานิ อุปฺปชฺชนฺติ, อุปฺปนฺนานิ จ ภณฺฑนานิ ภิโยฺยภาวาย เวปุลฺลาย สํวตฺตนฺติฯ ",
"pli-tv-kd11:1.4.11":	"ยทิ สงฺฆสฺส ปตฺตกลฺลํ, สงฺโฆ ปณฺฑุกโลหิตกานํ ภิกฺขูนํ ตชฺชนียกมฺมํ กเรยฺยฯ ",
"pli-tv-kd11:1.4.12":	"เอสา ญตฺติฯ ",
"pli-tv-kd11:1.4.13":	"สุณาตุ เม, ภนฺเต, สงฺโฆฯ ",
"pli-tv-kd11:1.4.14":	"อิเม ปณฺฑุกโลหิตกา ภิกฺขู อตฺตนา ภณฺฑนการกา …เป… ",
"pli-tv-kd11:1.4.15":	"สงฺเฆ อธิกรณการกา, ",
"pli-tv-kd11:1.4.16":	"เยปิ จญฺเญ ภิกฺขู ภณฺฑนการกา …เป… สงฺเฆ อธิกรณการกา เต อุปสงฺกมิตฺวา เอวํ วทนฺติ—",
"pli-tv-kd11:1.4.17":	"“มา โข ตุเมฺห, อายสฺมนฺโต, เอโส อเชสิฯ ",
"pli-tv-kd11:1.4.18":	"พลวาพลวํ ปฏิมนฺเตถฯ ",
"pli-tv-kd11:1.4.19":	"ตุเมฺห เตน ปณฺฑิตตรา จ พฺยตฺตตรา จ พหุสฺสุตตรา จ อลมตฺตตรา จฯ ",
"pli-tv-kd11:1.4.20":	"มา จสฺส ภายิตฺถฯ ",
"pli-tv-kd11:1.4.21":	"มยมฺปิ ตุมฺหากํ ปกฺขา ภวิสฺสามา”ติฯ ",
"pli-tv-kd11:1.4.22":	"เตน อนุปฺปนฺนานิ เจว ภณฺฑนานิ อุปฺปชฺชนฺติ, อุปฺปนฺนานิ จ ภณฺฑนานิ ภิโยฺยภาวาย เวปุลฺลาย สํวตฺตนฺติฯ ",
"pli-tv-kd11:1.4.23":	"สงฺโฆ ปณฺฑุกโลหิตกานํ ภิกฺขูนํ ตชฺชนียกมฺมํ กโรติฯ ",
"pli-tv-kd11:1.4.24":	"ยสฺสายสฺมโต ขมติ ปณฺฑุกโลหิตกานํ ภิกฺขูนํ ตชฺชนียสฺส กมฺมสฺส กรณํ, โส ตุณฺหสฺส; ",
"pli-tv-kd11:1.4.25":	"ยสฺส นกฺขมติ, โส ภาเสยฺยฯ ",
"pli-tv-kd11:1.4.26":	"ทุติยมฺปิ เอตมตฺถํ วทามิ—",
"pli-tv-kd11:1.4.27":	"สุณาตุ เม, ภนฺเต, สงฺโฆฯ ",
"pli-tv-kd11:1.4.28":	"อิเม ปณฺฑุกโลหิตกา ภิกฺขู อตฺตนา ภณฺฑนการกา …เป… ",
"pli-tv-kd11:1.4.29":	"สงฺเฆ อธิกรณการกา, ",
"pli-tv-kd11:1.4.30":	"เยปิ จญฺเญ ภิกฺขู ภณฺฑนการกา …เป… สงฺเฆ อธิกรณการกา เต อุปสงฺกมิตฺวา เอวํ วทนฺติ—",
"pli-tv-kd11:1.4.31":	"“มา โข ตุเมฺห, อายสฺมนฺโต, เอโส อเชสิฯ ",
"pli-tv-kd11:1.4.32":	"พลวาพลวํ ปฏิมนฺเตถฯ ",
"pli-tv-kd11:1.4.33":	"ตุเมฺห เตน ปณฺฑิตตรา จ พฺยตฺตตรา จ พหุสฺสุตตรา จ อลมตฺตตรา จฯ ",
"pli-tv-kd11:1.4.34":	"มา จสฺส ภายิตฺถฯ ",
"pli-tv-kd11:1.4.35":	"มยมฺปิ ตุมฺหากํ ปกฺขา ภวิสฺสามา”ติฯ ",
"pli-tv-kd11:1.4.36":	"เตน อนุปฺปนฺนานิ เจว ภณฺฑนานิ อุปฺปชฺชนฺติ, อุปฺปนฺนานิ จ ภณฺฑนานิ ภิโยฺยภาวาย เวปุลฺลาย สํวตฺตนฺติฯ ",
"pli-tv-kd11:1.4.37":	"สงฺโฆ ปณฺฑุกโลหิตกานํ ภิกฺขูนํ ตชฺชนียกมฺมํ กโรติฯ ",
"pli-tv-kd11:1.4.38":	"ยสฺสายสฺมโต ขมติ ปณฺฑุกโลหิตกานํ ภิกฺขูนํ ตชฺชนียสฺส กมฺมสฺส กรณํ, โส ตุณฺหสฺส; ",
"pli-tv-kd11:1.4.39":	"ยสฺส นกฺขมติ, โส ภาเสยฺยฯ ",
"pli-tv-kd11:1.4.40":	"ตติยมฺปิ เอตมตฺถํ วทามิ—",
"pli-tv-kd11:1.4.41":	"สุณาตุ เม, ภนฺเต, สงฺโฆฯ ",
"pli-tv-kd11:1.4.42":	"อิเม ปณฺฑุกโลหิตกา ภิกฺขู อตฺตนา ภณฺฑนการกา …เป… ",
"pli-tv-kd11:1.4.43":	"สงฺเฆ อธิกรณการกา, ",
"pli-tv-kd11:1.4.44":	"เยปิ จญฺเญ ภิกฺขู ภณฺฑนการกา …เป… สงฺเฆ อธิกรณการกา เต อุปสงฺกมิตฺวา เอวํ วทนฺติ—",
"pli-tv-kd11:1.4.45":	"“มา โข ตุเมฺห, อายสฺมนฺโต, เอโส อเชสิฯ ",
"pli-tv-kd11:1.4.46":	"พลวาพลวํ ปฏิมนฺเตถฯ ",
"pli-tv-kd11:1.4.47":	"ตุเมฺห เตน ปณฺฑิตตรา จ พฺยตฺตตรา จ พหุสฺสุตตรา จ อลมตฺตตรา จฯ ",
"pli-tv-kd11:1.4.48":	"มา จสฺส ภายิตฺถฯ ",
"pli-tv-kd11:1.4.49":	"มยมฺปิ ตุมฺหากํ ปกฺขา ภวิสฺสามา”ติฯ ",
"pli-tv-kd11:1.4.50":	"เตน อนุปฺปนฺนานิ เจว ภณฺฑนานิ อุปฺปชฺชนฺติ, อุปฺปนฺนานิ จ ภณฺฑนานิ ภิโยฺยภาวาย เวปุลฺลาย สํวตฺตนฺติฯ ",
"pli-tv-kd11:1.4.51":	"สงฺโฆ ปณฺฑุกโลหิตกานํ ภิกฺขูนํ ตชฺชนียกมฺมํ กโรติฯ ",
"pli-tv-kd11:1.4.52":	"ยสฺสายสฺมโต ขมติ ปณฺฑุกโลหิตกานํ ภิกฺขูนํ ตชฺชนียสฺส กมฺมสฺส กรณํ, โส ตุณฺหสฺส; ",
"pli-tv-kd11:1.4.53":	"ยสฺส นกฺขมติ, โส ภาเสยฺยฯ ",
"pli-tv-kd11:1.4.54":	"กตํ สงฺเฆน ปณฺฑุกโลหิตกานํ ภิกฺขูนํ ตชฺชนียกมฺมํฯ ",
"pli-tv-kd11:1.4.55":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd11:2.1.0":	"๑ฯ๑ฯ อธมฺมกมฺมทฺวาทสก ",
"pli-tv-kd11:2.1.1":	"“ตีหิ, ภิกฺขเว, องฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.2":	"อสมฺมุขา กตํ โหติ, อปฺปฏิปุจฺฉา กตํ โหติ, อปฺปฏิญฺญาย กตํ โหติ—",
"pli-tv-kd11:2.1.3":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.4":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.5":	"อนาปตฺติยา กตํ โหติ, อเทสนาคามินิยา อาปตฺติยา กตํ โหติ, เทสิตาย อาปตฺติยา กตํ โหติ—",
"pli-tv-kd11:2.1.6":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.7":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.8":	"อโจเทตฺวา กตํ โหติ, อสาเรตฺวา กตํ โหติ, อาปตฺตึ อนาโรเปตฺวา กตํ โหติ—",
"pli-tv-kd11:2.1.9":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.10":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.11":	"อสมฺมุขา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:2.1.12":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.13":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.14":	"อปฺปฏิปุจฺฉา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:2.1.15":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.16":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.17":	"อปฺปฏิญฺญาย กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:2.1.18":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.19":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.20":	"อนาปตฺติยา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:2.1.21":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.22":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.23":	"อเทสนาคามินิยา อาปตฺติยา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:2.1.24":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.25":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.26":	"เทสิตาย อาปตฺติยา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:2.1.27":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.28":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.29":	"อโจเทตฺวา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:2.1.30":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.31":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.32":	"อสาเรตฺวา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:2.1.33":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.34":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.35":	"อาปตฺตึ อนาโรเปตฺวา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:2.1.36":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:2.1.37":	"อธมฺมกมฺมทฺวาทสกํ นิฏฺฐิตํฯ ",
"pli-tv-kd11:3.1.0":	"๑ฯ๒ฯ ธมฺมกมฺมทฺวาทสก ",
"pli-tv-kd11:3.1.1":	"ตีหิ, ภิกฺขเว, องฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.2":	"สมฺมุขา กตํ โหติ, ปฏิปุจฺฉา กตํ โหติ, ปฏิญฺญาย กตํ โหติ—",
"pli-tv-kd11:3.1.3":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.4":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.5":	"อาปตฺติยา กตํ โหติ, เทสนาคามินิยา อาปตฺติยา กตํ โหติ, อเทสิตาย อาปตฺติยา กตํ โหติ—",
"pli-tv-kd11:3.1.6":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.7":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.8":	"โจเทตฺวา กตํ โหติ, สาเรตฺวา กตํ โหติ, อาปตฺตึ อาโรเปตฺวา กตํ โหติ—",
"pli-tv-kd11:3.1.9":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.10":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.11":	"สมฺมุขา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:3.1.12":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.13":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.14":	"ปฏิปุจฺฉา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:3.1.15":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.16":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.17":	"ปฏิญฺญาย กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:3.1.18":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.19":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.20":	"อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:3.1.21":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.22":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.23":	"เทสนาคามินิยา อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:3.1.24":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.25":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.26":	"อเทสิตาย อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:3.1.27":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.28":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.29":	"โจเทตฺวา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:3.1.30":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.31":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.32":	"สาเรตฺวา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:3.1.33":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.34":	"อปเรหิปิ, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.35":	"อาปตฺตึ อาโรเปตฺวา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:3.1.36":	"อิเมหิ โข, ภิกฺขเว, ตีหงฺเคหิ สมนฺนาคตํ ตชฺชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:3.1.37":	"ธมฺมกมฺมทฺวาทสกํ นิฏฺฐิตํฯ ",
"pli-tv-kd11:4.1.0":	"๑ฯ๓ฯ อากงฺขมานฉกฺก ",
"pli-tv-kd11:4.1.1":	"ตีหิ, ภิกฺขเว, องฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ตชฺชนียกมฺมํ กเรยฺยฯ ",
"pli-tv-kd11:4.1.2":	"ภณฺฑนการโก โหติ กลหการโก วิวาทการโก ภสฺสการโก สงฺเฆ อธิกรณการโก; ",
"pli-tv-kd11:4.1.3":	"พาโล โหติ อพฺยตฺโต อาปตฺติพหุโล อนปทาโน; ",
"pli-tv-kd11:4.1.4":	"คิหิสํสฏฺโฐ วิหรติ อนนุโลมิเกหิ คิหิสํสคฺเคหิ—",
"pli-tv-kd11:4.1.5":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ตชฺชนียกมฺมํ กเรยฺยฯ ",
"pli-tv-kd11:4.1.6":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ตชฺชนียกมฺมํ กเรยฺยฯ ",
"pli-tv-kd11:4.1.7":	"อธิสีเล สีลวิปนฺโน โหติ, อชฺฌาจาเร อาจารวิปนฺโน โหติ, อติทิฏฺฐิยา ทิฏฺฐิวิปนฺโน โหติ—",
"pli-tv-kd11:4.1.8":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ตชฺชนียกมฺมํ กเรยฺยฯ ",
"pli-tv-kd11:4.1.9":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ตชฺชนียกมฺมํ กเรยฺยฯ ",
"pli-tv-kd11:4.1.10":	"พุทฺธสฺส อวณฺณํ ภาสติ, ธมฺมสฺส อวณฺณํ ภาสติ, สงฺฆสฺส อวณฺณํ ภาสติ—",
"pli-tv-kd11:4.1.11":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ตชฺชนียกมฺมํ กเรยฺยฯ ",
"pli-tv-kd11:4.2.1":	"ติณฺณํ, ภิกฺขเว, ภิกฺขูนํ, อากงฺขมาโน สงฺโฆ, ตชฺชนียกมฺมํ กเรยฺยฯ ",
"pli-tv-kd11:4.2.2":	"เอโก ภณฺฑนการโก โหติ กลหการโก วิวาทการโก ภสฺสการโก สงฺเฆ อธิกรณการโก; ",
"pli-tv-kd11:4.2.3":	"เอโก พาโล โหติ อพฺยตฺโต อาปตฺติพหุโล อนปทาโน; ",
"pli-tv-kd11:4.2.4":	"เอโก คิหิสํสฏฺโฐ วิหรติ อนนุโลมิเกหิ คิหิสํสคฺเคหิ—",
"pli-tv-kd11:4.2.5":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ตชฺชนียกมฺมํ กเรยฺยฯ ",
"pli-tv-kd11:4.2.6":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ตชฺชนียกมฺมํ กเรยฺยฯ ",
"pli-tv-kd11:4.2.7":	"เอโก อธิสีเล สีลวิปนฺโน โหติ, เอโก อชฺฌาจาเร อาจารวิปนฺโน โหติ, เอโก อติทิฏฺฐิยา ทิฏฺฐิวิปนฺโน โหติ—",
"pli-tv-kd11:4.2.8":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ตชฺชนียกมฺมํ กเรยฺยฯ ",
"pli-tv-kd11:4.2.9":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ตชฺชนียกมฺมํ กเรยฺยฯ ",
"pli-tv-kd11:4.2.10":	"เอโก พุทฺธสฺส อวณฺณํ ภาสติ, เอโก ธมฺมสฺส อวณฺณํ ภาสติ, เอโก สงฺฆสฺส อวณฺณํ ภาสติ—",
"pli-tv-kd11:4.2.11":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ตชฺชนียกมฺมํ กเรยฺยฯ ",
"pli-tv-kd11:4.2.12":	"อากงฺขมานฉกฺกํ นิฏฺฐิตํฯ ",
"pli-tv-kd11:5.1.0":	"๑ฯ๔ฯ อฏฺฐารสวตฺต ",
"pli-tv-kd11:5.1.1":	"ตชฺชนียกมฺมกเตน, ภิกฺขเว, ภิกฺขุนา สมฺมา วตฺติตพฺพํฯ ",
"pli-tv-kd11:5.1.2":	"ตตฺรายํ สมฺมาวตฺตนา—",
"pli-tv-kd11:5.1.3":	"น อุปสมฺปาเทตพฺพํ, ",
"pli-tv-kd11:5.1.4":	"น นิสฺสโย ทาตพฺโพ, ",
"pli-tv-kd11:5.1.5":	"น สามเณโร อุปฏฺฐาเปตพฺโพ, ",
"pli-tv-kd11:5.1.6":	"น ภิกฺขุโนวาทกสมฺมุติ สาทิตพฺพา, ",
"pli-tv-kd11:5.1.7":	"สมฺมเตนปิ ภิกฺขุนิโย น โอวทิตพฺพาฯ ",
"pli-tv-kd11:5.1.8":	"ยาย อาปตฺติยา สงฺเฆน ตชฺชนียกมฺมํ กตํ โหติ สา อาปตฺติ น อาปชฺชิตพฺพา, ",
"pli-tv-kd11:5.1.9":	"อญฺญา วา ตาทิสิกา, ",
"pli-tv-kd11:5.1.10":	"ตโต วา ปาปิฏฺฐตรา; ",
"pli-tv-kd11:5.1.11":	"กมฺมํ น ครหิตพฺพํ, ",
"pli-tv-kd11:5.1.12":	"กมฺมิกา น ครหิตพฺพาฯ ",
"pli-tv-kd11:5.1.13":	"น ปกตตฺตสฺส ภิกฺขุโน อุโปสโถ ฐเปตพฺโพ, ",
"pli-tv-kd11:5.1.14":	"น ปวารณา ฐเปตพฺพา, ",
"pli-tv-kd11:5.1.15":	"น สวจนียํ กาตพฺพํ, ",
"pli-tv-kd11:5.1.16":	"น อนุวาโท ปฏฺฐเปตพฺโพ, ",
"pli-tv-kd11:5.1.17":	"น โอกาโส กาเรตพฺโพ, ",
"pli-tv-kd11:5.1.18":	"น โจเทตพฺโพ, ",
"pli-tv-kd11:5.1.19":	"น สาเรตพฺโพ, ",
"pli-tv-kd11:5.1.20":	"น ภิกฺขูหิ สมฺปโยเชตพฺพนฺ”ติฯ ",
"pli-tv-kd11:5.1.21":	"ตชฺชนียกมฺเม อฏฺฐารสวตฺตํ นิฏฺฐิตํฯ ",
"pli-tv-kd11:6.1.0":	"๑ฯ๕ฯ นปฺปฏิปฺปสฺสมฺเภตพฺพอฏฺฐารสก ",
"pli-tv-kd11:6.1.1":	"อถ โข สงฺโฆ ปณฺฑุกโลหิตกานํ ภิกฺขูนํ ตชฺชนียกมฺมํ อกาสิฯ ",
"pli-tv-kd11:6.1.2":	"เต สงฺเฆน ตชฺชนียกมฺมกตา สมฺมา วตฺตนฺติ, โลมํ ปาเตนฺติ, เนตฺถารํ วตฺตนฺติ, ภิกฺขู อุปสงฺกมิตฺวา เอวํ วทนฺติ—",
"pli-tv-kd11:6.1.3":	"“มยํ, อาวุโส, สงฺเฆน ตชฺชนียกมฺมกตา สมฺมา วตฺตาม, โลมํ ปาเตม, เนตฺถารํ วตฺตาม, กถํ นุ โข อเมฺหหิ ปฏิปชฺชิตพฺพนฺ”ติ? ",
"pli-tv-kd11:6.1.4":	"ภิกฺขู ภควโต เอตมตฺถํ อาโรเจสุํ … ",
"pli-tv-kd11:6.1.5":	"เป…ฯ ",
"pli-tv-kd11:6.1.6":	"“เตน หิ, ภิกฺขเว, สงฺโฆ ปณฺฑุกโลหิตกานํ ภิกฺขูนํ ตชฺชนียกมฺมํ ปฏิปฺปสฺสมฺเภตุฯ ",
"pli-tv-kd11:6.2.1":	"ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน ตชฺชนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:6.2.2":	"อุปสมฺปาเทติ, นิสฺสยํ เทติ, สามเณรํ อุปฏฺฐาเปติ, ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย โอวทติ—",
"pli-tv-kd11:6.2.3":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ตชฺชนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:6.2.4":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ตชฺชนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:6.2.5":	"ยาย อาปตฺติยา สงฺเฆน ตชฺชนียกมฺมํ กตํ โหติ ตํ อาปตฺตึ อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ; ",
"pli-tv-kd11:6.2.6":	"กมฺมํ ครหติ, กมฺมิเก ครหติ—",
"pli-tv-kd11:6.2.7":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ตชฺชนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:6.2.8":	"อฏฺฐหิ, ภิกฺขเว, องฺเคหิ สมนฺนาคตสฺส ภิกฺขุโน ตชฺชนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:6.2.9":	"ปกตตฺตสฺส ภิกฺขุโน อุโปสถํ ฐเปติ, ปวารณํ ฐเปติ, สวจนียํ กโรติ, อนุวาทํ ปฏฺฐเปติ, โอกาสํ กาเรติ, โจเทติ, สาเรติ, ภิกฺขูหิ สมฺปโยเชติ—",
"pli-tv-kd11:6.2.10":	"อิเมหิ โข, ภิกฺขเว, อฏฺฐหงฺเคหิ สมนฺนาคตสฺส ภิกฺขุโน ตชฺชนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:6.2.11":	"นปฺปฏิปฺปสฺสมฺเภตพฺพอฏฺฐารสกํ นิฏฺฐิตํฯ ",
"pli-tv-kd11:7.1.0":	"๑ฯ๖ฯ ปฏิปฺปสฺสมฺเภตพฺพอฏฺฐารสก ",
"pli-tv-kd11:7.1.1":	"ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน ตชฺชนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:7.1.2":	"น อุปสมฺปาเทติ, น นิสฺสยํ เทติ, น สามเณรํ อุปฏฺฐาเปติ, น ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย น โอวทติ—",
"pli-tv-kd11:7.1.3":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ตชฺชนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:7.1.4":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ตชฺชนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:7.1.5":	"ยาย อาปตฺติยา สงฺเฆน ตชฺชนียกมฺมํ กตํ โหติ ตํ อาปตฺตึ น อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ; ",
"pli-tv-kd11:7.1.6":	"กมฺมํ น ครหติ, กมฺมิเก น ครหติ—",
"pli-tv-kd11:7.1.7":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ตชฺชนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:7.1.8":	"อฏฺฐหิ, ภิกฺขเว, องฺเคหิ สมนฺนาคตสฺส ภิกฺขุโน ตชฺชนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:7.1.9":	"น ปกตตฺตสฺส ภิกฺขุโน อุโปสถํ ฐเปติ, น ปวารณํ ฐเปติ, น สวจนียํ กโรติ, น อนุวาทํ ปฏฺฐเปติ, น โอกาสํ กาเรติ, น โจเทติ, น สาเรติ, น ภิกฺขูหิ สมฺปโยเชติ—",
"pli-tv-kd11:7.1.10":	"อิเมหิ โข, ภิกฺขเว, อฏฺฐหงฺเคหิ สมนฺนาคตสฺส ภิกฺขุโน, ตชฺชนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:7.1.11":	"ปฏิปฺปสฺสมฺเภตพฺพอฏฺฐารสกํ นิฏฺฐิตํฯ ",
"pli-tv-kd11:8.1.1":	"เอวญฺจ ปน, ภิกฺขเว, ปฏิปฺปสฺสมฺเภตพฺพํฯ ",
"pli-tv-kd11:8.1.2":	"เตหิ, ภิกฺขเว, ปณฺฑุกโลหิตเกหิ ภิกฺขูหิ สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd11:8.1.3":	"‘มยํ, ภนฺเต, สงฺเฆน ตชฺชนียกมฺมกตา สมฺมา วตฺตาม, โลมํ ปาเตม, เนตฺถารํ วตฺตาม, ตชฺชนียสฺส กมฺมสฺส ปฏิปฺปสฺสทฺธึ ยาจามา’ติฯ ",
"pli-tv-kd11:8.1.4":	"ทุติยมฺปิ ยาจิตพฺพาฯ ",
"pli-tv-kd11:8.1.5":	"ตติยมฺปิ ยาจิตพฺพาฯ ",
"pli-tv-kd11:8.1.6":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd11:8.2.1":	"‘สุณาตุ เม, ภนฺเต, สงฺโฆฯ ",
"pli-tv-kd11:8.2.2":	"อิเม ปณฺฑุกโลหิตกา ภิกฺขู สงฺเฆน ตชฺชนียกมฺมกตา สมฺมา วตฺตนฺติ, โลมํ ปาเตนฺติ, เนตฺถารํ วตฺตนฺติ, ตชฺชนียสฺส กมฺมสฺส ปฏิปฺปสฺสทฺธึ ยาจนฺติฯ ",
"pli-tv-kd11:8.2.3":	"ยทิ สงฺฆสฺส ปตฺตกลฺลํ, สงฺโฆ ปณฺฑุกโลหิตกานํ ภิกฺขูนํ ตชฺชนียกมฺมํ ปฏิปฺปสฺสมฺเภยฺยฯ ",
"pli-tv-kd11:8.2.4":	"เอสา ญตฺติฯ ",
"pli-tv-kd11:8.2.5":	"สุณาตุ เม, ภนฺเต, สงฺโฆฯ ",
"pli-tv-kd11:8.2.6":	"อิเม ปณฺฑุกโลหิตกา ภิกฺขู สงฺเฆน ตชฺชนียกมฺมกตา สมฺมา วตฺตนฺติ, โลมํ ปาเตนฺติ, เนตฺถารํ วตฺตนฺติ, ตชฺชนียสฺส กมฺมสฺส ปฏิปฺปสฺสทฺธึ ยาจนฺติฯ ",
"pli-tv-kd11:8.2.7":	"สงฺโฆ ปณฺฑุกโลหิตกานํ ภิกฺขูนํ ตชฺชนียกมฺมํ ปฏิปฺปสฺสมฺเภติฯ ",
"pli-tv-kd11:8.2.8":	"ยสฺสายสฺมโต ขมติ ปณฺฑุกโลหิตกานํ ภิกฺขูนํ ตชฺชนียสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:8.2.9":	"ยสฺส นกฺขมติ, โส ภาเสยฺยฯ ",
"pli-tv-kd11:8.2.10":	"ทุติยมฺปิ เอตมตฺถํ วทามิ—",
"pli-tv-kd11:8.2.11":	"สุณาตุ เม, ภนฺเต, สงฺโฆฯ ",
"pli-tv-kd11:8.2.12":	"อิเม ปณฺฑุกโลหิตกา ภิกฺขู สงฺเฆน ตชฺชนียกมฺมกตา สมฺมา วตฺตนฺติ, โลมํ ปาเตนฺติ, เนตฺถารํ วตฺตนฺติ, ตชฺชนียสฺส กมฺมสฺส ปฏิปฺปสฺสทฺธึ ยาจนฺติฯ ",
"pli-tv-kd11:8.2.13":	"สงฺโฆ ปณฺฑุกโลหิตกานํ ภิกฺขูนํ ตชฺชนียกมฺมํ ปฏิปฺปสฺสมฺเภติฯ ",
"pli-tv-kd11:8.2.14":	"ยสฺสายสฺมโต ขมติ ปณฺฑุกโลหิตกานํ ภิกฺขูนํ ตชฺชนียสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:8.2.15":	"ยสฺส นกฺขมติ, โส ภาเสยฺยฯ ",
"pli-tv-kd11:8.2.16":	"ตติยมฺปิ เอตมตฺถํ วทามิ—",
"pli-tv-kd11:8.2.17":	"สุณาตุ เม, ภนฺเต, สงฺโฆฯ ",
"pli-tv-kd11:8.2.18":	"อิเม ปณฺฑุกโลหิตกา ภิกฺขู สงฺเฆน ตชฺชนียกมฺมกตา สมฺมา วตฺตนฺติ, โลมํ ปาเตนฺติ, เนตฺถารํ วตฺตนฺติ, ตชฺชนียสฺส กมฺมสฺส ปฏิปฺปสฺสทฺธึ ยาจนฺติฯ ",
"pli-tv-kd11:8.2.19":	"สงฺโฆ ปณฺฑุกโลหิตกานํ ภิกฺขูนํ ตชฺชนียกมฺมํ ปฏิปฺปสฺสมฺเภติฯ ",
"pli-tv-kd11:8.2.20":	"ยสฺสายสฺมโต ขมติ ปณฺฑุกโลหิตกานํ ภิกฺขูนํ ตชฺชนียสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:8.2.21":	"ยสฺส นกฺขมติ, โส ภาเสยฺยฯ ",
"pli-tv-kd11:8.2.22":	"ปฏิปฺปสฺสทฺธํ สงฺเฆน ปณฺฑุกโลหิตกานํ ภิกฺขูนํ ตชฺชนียกมฺมํฯ ",
"pli-tv-kd11:8.2.23":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd11:8.2.24":	"ตชฺชนียกมฺมํ นิฏฺฐิตํ ปฐมํฯ ",
"pli-tv-kd11:9.1.0":	"๒ฯ นิยสฺสกมฺม ",
"pli-tv-kd11:9.1.1":	"เตน โข ปน สมเยน อายสฺมา เสยฺยสโก พาโล โหติ อพฺยตฺโต อาปตฺติพหุโล อนปทาโน; ",
"pli-tv-kd11:9.1.2":	"คิหิสํสฏฺโฐ วิหรติ อนนุโลมิเกหิ คิหิสํสคฺเคหิ; ",
"pli-tv-kd11:9.1.3":	"อปิสฺสุ ภิกฺขู ปกตา ปริวาสํ เทนฺตา มูลาย ปฏิกสฺสนฺตา มานตฺตํ เทนฺตา อพฺเภนฺตาฯ ",
"pli-tv-kd11:9.1.4":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-kd11:9.1.5":	"“กถญฺหิ นาม อายสฺมา เสยฺยสโก พาโล ภวิสฺสติ อพฺยตฺโต อาปตฺติพหุโล อนปทาโน; ",
"pli-tv-kd11:9.1.6":	"คิหิสํสฏฺโฐ วิหริสฺสติ อนนุโลมิเกหิ คิหิสํสคฺเคหิ; ",
"pli-tv-kd11:9.1.7":	"อปิสฺสุ ภิกฺขู ปกตา ปริวาสํ เทนฺตา มูลาย ปฏิกสฺสนฺตา มานตฺตํ เทนฺตา อพฺเภนฺตา”ติฯ ",
"pli-tv-kd11:9.1.8":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd11:9.1.9":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
"pli-tv-kd11:9.1.10":	"“สจฺจํ กิร, ภิกฺขเว, เสยฺยสโก ภิกฺขุ พาโล อพฺยตฺโต อาปตฺติพหุโล อนปทาโน; ",
"pli-tv-kd11:9.1.11":	"คิหิสํสฏฺโฐ วิหรติ อนนุโลมิเกหิ คิหิสํสคฺเคหิ; ",
"pli-tv-kd11:9.1.12":	"อปิสฺสุ ภิกฺขู ปกตา ปริวาสํ เทนฺตา มูลาย ปฏิกสฺสนฺตา มานตฺตํ เทนฺตา อพฺเภนฺตา”ติ? ",
"pli-tv-kd11:9.1.13":	"“สจฺจํ, ภควา”ติฯ ",
"pli-tv-kd11:9.1.14":	"วิครหิ พุทฺโธ ภควา—",
"pli-tv-kd11:9.1.15":	"“อนนุจฺฉวิกํ, ภิกฺขเว, ตสฺส โมฆปุริสสฺส อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
"pli-tv-kd11:9.1.16":	"กถญฺหิ นาม โส, ภิกฺขเว, โมฆปุริโส พาโล ภวิสฺสติ อพฺยตฺโต อาปตฺติพหุโล อนปทาโน; ",
"pli-tv-kd11:9.1.17":	"คิหิสํสฏฺโฐ วิหริสฺสติ อนนุโลมิเกหิ คิหิสํสคฺเคหิ; ",
"pli-tv-kd11:9.1.18":	"อปิสฺสุ ภิกฺขู ปกตา ปริวาสํ เทนฺตา มูลาย ปฏิกสฺสนฺตา มานตฺตํ เทนฺตา อพฺเภนฺตาฯ ",
"pli-tv-kd11:9.1.19":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-kd11:9.1.20":	"วิครหิตฺวา …เป… ",
"pli-tv-kd11:9.1.21":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd11:9.1.22":	"“เตน หิ, ภิกฺขเว, สงฺโฆ เสยฺยสกสฺส ภิกฺขุโน นิยสฺสกมฺมํ กโรตุ—",
"pli-tv-kd11:9.1.23":	"นิสฺสาย เต วตฺถพฺพนฺติฯ ",
"pli-tv-kd11:9.2.1":	"เอวญฺจ ปน, ภิกฺขเว, กาตพฺพํฯ ",
"pli-tv-kd11:9.2.2":	"ปฐมํ เสยฺยสโก ภิกฺขุ โจเทตพฺโพ, โจเทตฺวา สาเรตพฺโพ, สาเรตฺวา อาปตฺตึ อาโรเปตพฺโพ, อาปตฺตึ อาโรเปตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd11:9.2.3":	"‘สุณาตุ เม, ภนฺเต, สงฺโฆฯ ",
"pli-tv-kd11:9.2.4":	"อยํ เสยฺยสโก ภิกฺขุ พาโล อพฺยตฺโต อาปตฺติพหุโล อนปทาโน; ",
"pli-tv-kd11:9.2.5":	"คิหิสํสฏฺโฐ วิหรติ อนนุโลมิเกหิ คิหิสํสคฺเคหิ; ",
"pli-tv-kd11:9.2.6":	"อปิสฺสุ ภิกฺขู ปกตา ปริวาสํ เทนฺตา มูลาย ปฏิกสฺสนฺตา มานตฺตํ เทนฺตา อพฺเภนฺตาฯ ",
"pli-tv-kd11:9.2.7":	"ยทิ สงฺฆสฺส ปตฺตกลฺลํ, สงฺโฆ เสยฺยสกสฺส ภิกฺขุโน นิยสฺสกมฺมํ กเรยฺย—",
"pli-tv-kd11:9.2.8":	"นิสฺสาย เต วตฺถพฺพนฺติฯ ",
"pli-tv-kd11:9.2.9":	"เอสา ญตฺติฯ ",
"pli-tv-kd11:9.2.10":	"สุณาตุ เม, ภนฺเต, สงฺโฆฯ ",
"pli-tv-kd11:9.2.11":	"อยํ เสยฺยสโก ภิกฺขุ พาโล อพฺยตฺโต อาปตฺติพหุโล อนปทาโน; ",
"pli-tv-kd11:9.2.12":	"คิหิสํสฏฺโฐ วิหรติ อนนุโลมิเกหิ คิหิสํสคฺเคหิ; ",
"pli-tv-kd11:9.2.13":	"อปิสฺสุ ภิกฺขู ปกตา ปริวาสํ เทนฺตา มูลาย ปฏิกสฺสนฺตา มานตฺตํ เทนฺตา อพฺเภนฺตาฯ ",
"pli-tv-kd11:9.2.14":	"สงฺโฆ เสยฺยสกสฺส ภิกฺขุโน นิยสฺสกมฺมํ กโรติ—",
"pli-tv-kd11:9.2.15":	"นิสฺสาย เต วตฺถพฺพนฺติฯ ",
"pli-tv-kd11:9.2.16":	"ยสฺสายสฺมโต ขมติ เสยฺยสกสฺส ภิกฺขุโน นิยสฺสสฺส กมฺมสฺส กรณํ—",
"pli-tv-kd11:9.2.17":	"นิสฺสาย เต วตฺถพฺพนฺติ, โส ตุณฺหสฺส; ",
"pli-tv-kd11:9.2.18":	"ยสฺส นกฺขมติ, โส ภาเสยฺยฯ ",
"pli-tv-kd11:9.2.19":	"ทุติยมฺปิ เอตมตฺถํ วทามิ …เป… ",
"pli-tv-kd11:9.2.20":	"ตติยมฺปิ เอตมตฺถํ วทามิ—",
"pli-tv-kd11:9.2.21":	"สุณาตุ เม, ภนฺเต, สงฺโฆฯ ",
"pli-tv-kd11:9.2.22":	"อยํ เสยฺยสโก ภิกฺขุ พาโล อพฺยตฺโต อาปตฺติพหุโล อนปทาโน; ",
"pli-tv-kd11:9.2.23":	"คิหิสํสฏฺโฐ วิหรติ อนนุโลมิเกหิ คิหิสํสคฺเคหิ; ",
"pli-tv-kd11:9.2.24":	"อปิสฺสุ ภิกฺขู ปกตา ปริวาสํ เทนฺตา มูลาย ปฏิกสฺสนฺตา มานตฺตํ เทนฺตา อพฺเภนฺตาฯ ",
"pli-tv-kd11:9.2.25":	"สงฺโฆ เสยฺยสกสฺส ภิกฺขุโน นิยสฺสกมฺมํ กโรติ—",
"pli-tv-kd11:9.2.26":	"นิสฺสาย เต วตฺถพฺพนฺติฯ ",
"pli-tv-kd11:9.2.27":	"ยสฺสายสฺมโต ขมติ เสยฺยสกสฺส ภิกฺขุโน นิยสฺสสฺส กมฺมสฺส กรณํ—",
"pli-tv-kd11:9.2.28":	"นิสฺสาย เต วตฺถพฺพนฺติ, โส ตุณฺหสฺส; ",
"pli-tv-kd11:9.2.29":	"ยสฺส นกฺขมติ, โส ภาเสยฺยฯ ",
"pli-tv-kd11:9.2.30":	"กตํ สงฺเฆน เสยฺยสกสฺส ภิกฺขุโน นิยสฺสกมฺมํ—",
"pli-tv-kd11:9.2.31":	"นิสฺสาย เต วตฺถพฺพนฺติฯ ",
"pli-tv-kd11:9.2.32":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd11:10.1.0":	"๒ฯ๑ฯ อธมฺมกมฺมทฺวาทสก ",
"pli-tv-kd11:10.1.1":	"“ตีหิ, ภิกฺขเว, องฺเคหิ สมนฺนาคตํ นิยสฺสกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:10.1.2":	"อสมฺมุขา กตํ โหติ, อปฺปฏิปุจฺฉา กตํ โหติ, อปฺปฏิญฺญาย กตํ โหติ—",
"pli-tv-kd11:10.1.3":	"อิเมหิ โข, ภิกฺขเว, ตีหงฺเคหิ สมนฺนาคตํ นิยสฺสกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:10.1.4":	"อปเรหิปิ, ภิกฺขเว, ตีหงฺเคหิ สมนฺนาคตํ นิยสฺสกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:10.1.5":	"อนาปตฺติยา กตํ โหติ, อเทสนาคามินิยา อาปตฺติยา กตํ โหติ, เทสิตาย อาปตฺติยา กตํ โหติ—",
"pli-tv-kd11:10.1.6":	"อิเมหิ โข, ภิกฺขเว, ตีหงฺเคหิ สมนฺนาคตํ นิยสฺสกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:10.1.7":	"อปเรหิปิ, ภิกฺขเว, ตีหงฺเคหิ สมนฺนาคตํ นิยสฺสกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:10.1.8":	"อโจเทตฺวา กตํ โหติ, อสาเรตฺวา กตํ โหติ, อาปตฺตึ อนาโรเปตฺวา กตํ โหติ—",
"pli-tv-kd11:10.1.9":	"อิเมหิ โข, ภิกฺขเว, ตีหงฺเคหิ สมนฺนาคตํ นิยสฺสกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:10.1.10":	"อปเรหิปิ, ภิกฺขเว …เป… ",
"pli-tv-kd11:10.1.11":	"อสมฺมุขา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:10.1.12":	"อิเมหิ โข, ภิกฺขเว …เป…ฯ ",
"pli-tv-kd11:10.1.13":	"อปเรหิปิ, ภิกฺขเว …เป… ",
"pli-tv-kd11:10.1.14":	"อปฺปฏิปุจฺฉา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:10.1.15":	"อิเมหิ โข, ภิกฺขเว …เป…ฯ ",
"pli-tv-kd11:10.1.16":	"อปเรหิปิ, ภิกฺขเว …เป… ",
"pli-tv-kd11:10.1.17":	"อปฺปฏิญฺญาย กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:10.1.18":	"อิเมหิ โข, ภิกฺขเว …เป…ฯ ",
"pli-tv-kd11:10.1.19":	"อปเรหิปิ, ภิกฺขเว …เป… ",
"pli-tv-kd11:10.1.20":	"อนาปตฺติยา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:10.1.21":	"อิเมหิ โข, ภิกฺขเว …เป…ฯ ",
"pli-tv-kd11:10.1.22":	"อปเรหิปิ, ภิกฺขเว …เป… ",
"pli-tv-kd11:10.1.23":	"อเทสนาคามินิยา อาปตฺติยา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:10.1.24":	"อิเมหิ โข, ภิกฺขเว …เป…ฯ ",
"pli-tv-kd11:10.1.25":	"อปเรหิปิ, ภิกฺขเว …เป… ",
"pli-tv-kd11:10.1.26":	"เทสิตาย อาปตฺติยา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:10.1.27":	"อิเมหิ โข, ภิกฺขเว …เป…ฯ ",
"pli-tv-kd11:10.1.28":	"อปเรหิปิ, ภิกฺขเว …เป… ",
"pli-tv-kd11:10.1.29":	"อโจเทตฺวา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:10.1.30":	"อิเมหิ โข, ภิกฺขเว …เป…ฯ ",
"pli-tv-kd11:10.1.31":	"อปเรหิปิ, ภิกฺขเว …เป… ",
"pli-tv-kd11:10.1.32":	"อสาเรตฺวา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:10.1.33":	"อิเมหิ โข, ภิกฺขเว …เป…ฯ ",
"pli-tv-kd11:10.1.34":	"อปเรหิปิ, ภิกฺขเว, ตีหงฺเคหิ สมนฺนาคตํ นิยสฺสกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:10.1.35":	"อาปตฺตึ อนาโรเปตฺวา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:10.1.36":	"อิเมหิ โข, ภิกฺขเว, ตีหงฺเคหิ สมนฺนาคตํ นิยสฺสกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:10.1.37":	"อธมฺมกมฺมทฺวาทสกํ นิฏฺฐิตํฯ ",
"pli-tv-kd11:10.1.38.0":	"๒ฯ๒ฯ ธมฺมกมฺมทฺวาทสก ",
"pli-tv-kd11:10.1.38.1":	"ตีหิ, ภิกฺขเว, องฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:10.1.39":	"สมฺมุขา กตํ โหติ, ปฏิปุจฺฉา กตํ โหติ, ปฏิญฺญาย กตํ โหติ—",
"pli-tv-kd11:10.1.40":	"อิเมหิ โข, ภิกฺขเว, ตีหงฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:10.1.41":	"อปเรหิปิ, ภิกฺขเว, ตีหงฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:10.1.42":	"อาปตฺติยา กตํ โหติ, เทสนาคามินิยา อาปตฺติยา กตํ โหติ, อเทสิตาย อาปตฺติยา กตํ โหติ—",
"pli-tv-kd11:10.1.43":	"อิเมหิ โข, ภิกฺขเว, ตีหงฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:10.1.44":	"อปเรหิปิ, ภิกฺขเว, ตีหงฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:10.1.45":	"โจเทตฺวา กตํ โหติ, สาเรตฺวา กตํ โหติ, อาปตฺตึ อาโรเปตฺวา กตํ โหติ—",
"pli-tv-kd11:10.1.46":	"อิเมหิ โข, ภิกฺขเว, ตีหงฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:10.1.47":	"อปเรหิปิ, ภิกฺขเว …เป… ",
"pli-tv-kd11:10.1.48":	"สมฺมุขา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:10.1.49":	"อิเมหิ โข, ภิกฺขเว …เป…ฯ ",
"pli-tv-kd11:10.1.50":	"อปเรหิปิ, ภิกฺขเว …เป… ",
"pli-tv-kd11:10.1.51":	"ปฏิปุจฺฉา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:10.1.52":	"อิเมหิ โข, ภิกฺขเว …เป…ฯ ",
"pli-tv-kd11:10.1.53":	"อปเรหิปิ, ภิกฺขเว …เป… ",
"pli-tv-kd11:10.1.54":	"ปฏิญฺญาย กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:10.1.55":	"อิเมหิ โข, ภิกฺขเว …เป…ฯ ",
"pli-tv-kd11:10.1.56":	"อปเรหิปิ, ภิกฺขเว …เป… ",
"pli-tv-kd11:10.1.57":	"อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:10.1.58":	"อิเมหิ โข, ภิกฺขเว …เป…ฯ ",
"pli-tv-kd11:10.1.59":	"อปเรหิปิ, ภิกฺขเว …เป… ",
"pli-tv-kd11:10.1.60":	"เทสนาคามินิยา อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:10.1.61":	"อิเมหิ โข, ภิกฺขเว …เป…ฯ ",
"pli-tv-kd11:10.1.62":	"อปเรหิปิ, ภิกฺขเว …เป… ",
"pli-tv-kd11:10.1.63":	"อเทสิตาย อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:10.1.64":	"อิเมหิ โข, ภิกฺขเว …เป…ฯ ",
"pli-tv-kd11:10.1.65":	"อปเรหิปิ, ภิกฺขเว …เป… ",
"pli-tv-kd11:10.1.66":	"โจเทตฺวา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:10.1.67":	"อิเมหิ โข, ภิกฺขเว …เป…ฯ ",
"pli-tv-kd11:10.1.68":	"อปเรหิปิ, ภิกฺขเว …เป… ",
"pli-tv-kd11:10.1.69":	"สาเรตฺวา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:10.1.70":	"อิเมหิ โข, ภิกฺขเว …เป…ฯ ",
"pli-tv-kd11:10.1.71":	"อปเรหิปิ, ภิกฺขเว, ตีหงฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:10.1.72":	"อาปตฺตึ อาโรเปตฺวา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:10.1.73":	"อิเมหิ โข, ภิกฺขเว, ตีหงฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:10.1.74":	"ธมฺมกมฺมทฺวาทสกํ นิฏฺฐิตํฯ ",
"pli-tv-kd11:10.1.75.0":	"๒ฯ๓ฯ อากงฺขมานฉกฺก ",
"pli-tv-kd11:10.1.75.1":	"ตีหิ, ภิกฺขเว, องฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, นิยสฺสกมฺมํ กเรยฺยฯ ",
"pli-tv-kd11:10.1.76":	"ภณฺฑนการโก โหติ กลหการโก วิวาทการโก ภสฺสการโก สงฺเฆ อธิกรณการโก; ",
"pli-tv-kd11:10.1.77":	"พาโล โหติ อพฺยตฺโต อาปตฺติพหุโล อนปทาโน; ",
"pli-tv-kd11:10.1.78":	"คิหิสํสฏฺโฐ วิหรติ อนนุโลมิเกหิ คิหิสํสคฺเคหิ—",
"pli-tv-kd11:10.1.79":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, นิยสฺสกมฺมํ กเรยฺยฯ ",
"pli-tv-kd11:10.1.80":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, นิยสฺสกมฺมํ กเรยฺยฯ ",
"pli-tv-kd11:10.1.81":	"อธิสีเล สีลวิปนฺโน โหติ, อชฺฌาจาเร อาจารวิปนฺโน โหติ, อติทิฏฺฐิยา ทิฏฺฐิวิปนฺโน โหติ—",
"pli-tv-kd11:10.1.82":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, นิยสฺสกมฺมํ กเรยฺยฯ ",
"pli-tv-kd11:10.1.83":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, นิยสฺสกมฺมํ กเรยฺยฯ ",
"pli-tv-kd11:10.1.84":	"พุทฺธสฺส อวณฺณํ ภาสติ, ธมฺมสฺส อวณฺณํ ภาสติ, สงฺฆสฺส อวณฺณํ ภาสติ—",
"pli-tv-kd11:10.1.85":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, นิยสฺสกมฺมํ กเรยฺยฯ ",
"pli-tv-kd11:10.1.86":	"ติณฺณํ, ภิกฺขเว, ภิกฺขูนํ, อากงฺขมาโน สงฺโฆ, นิยสฺสกมฺมํ กเรยฺยฯ ",
"pli-tv-kd11:10.1.87":	"เอโก ภณฺฑนการโก โหติ กลหการโก วิวาทการโก ภสฺสการโก สงฺเฆ อธิกรณการโก; ",
"pli-tv-kd11:10.1.88":	"เอโก พาโล โหติ, อพฺยตฺโต อาปตฺติพหุโล อนปทาโน; ",
"pli-tv-kd11:10.1.89":	"เอโก คิหิสํสฏฺโฐ วิหรติ อนนุโลมิเกหิ คิหิสํสคฺเคหิ—",
"pli-tv-kd11:10.1.90":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, นิยสฺสกมฺมํ กเรยฺยฯ ",
"pli-tv-kd11:10.1.91":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, นิยสฺสกมฺมํ กเรยฺยฯ ",
"pli-tv-kd11:10.1.92":	"เอโก อธิสีเล สีลวิปนฺโน โหติ, เอโก อชฺฌาจาเร อาจารวิปนฺโน โหติ, เอโก อติทิฏฺฐิยา ทิฏฺฐิวิปนฺโน โหติ—",
"pli-tv-kd11:10.1.93":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, นิยสฺสกมฺมํ กเรยฺยฯ ",
"pli-tv-kd11:10.1.94":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, นิยสฺสกมฺมํ กเรยฺยฯ ",
"pli-tv-kd11:10.1.95":	"เอโก พุทฺธสฺส อวณฺณํ ภาสติ, เอโก ธมฺมสฺส อวณฺณํ ภาสติ, เอโก สงฺฆสฺส อวณฺณํ ภาสติ—",
"pli-tv-kd11:10.1.96":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, นิยสฺสกมฺมํ กเรยฺยฯ ",
"pli-tv-kd11:10.1.97":	"อากงฺขมานฉกฺกํ นิฏฺฐิตํฯ ",
"pli-tv-kd11:10.1.98.0":	"๒ฯ๔ฯ อฏฺฐารสวตฺต ",
"pli-tv-kd11:10.1.98.1":	"นิยสฺสกมฺมกเตน, ภิกฺขเว, ภิกฺขุนา สมฺมา วตฺติตพฺพํฯ ",
"pli-tv-kd11:10.1.99":	"ตตฺรายํ สมฺมาวตฺตนา—",
"pli-tv-kd11:10.1.100":	"น อุปสมฺปาเทตพฺพํ, ",
"pli-tv-kd11:10.1.101":	"น นิสฺสโย ทาตพฺโพ, ",
"pli-tv-kd11:10.1.102":	"น สามเณโร อุปฏฺฐาเปตพฺโพ, ",
"pli-tv-kd11:10.1.103":	"น ภิกฺขุโนวาทกสมฺมุติ สาทิตพฺพา, ",
"pli-tv-kd11:10.1.104":	"สมฺมเตนปิ ภิกฺขุนิโย น โอวทิตพฺพาฯ ",
"pli-tv-kd11:10.1.105":	"ยาย อาปตฺติยา สงฺเฆน นิยสฺสกมฺมํ กตํ โหติ สา อาปตฺติ น อาปชฺชิตพฺพา, ",
"pli-tv-kd11:10.1.106":	"อญฺญา วา ตาทิสิกา, ",
"pli-tv-kd11:10.1.107":	"ตโต วา ปาปิฏฺฐตรา; ",
"pli-tv-kd11:10.1.108":	"กมฺมํ น ครหิตพฺพํ, ",
"pli-tv-kd11:10.1.109":	"กมฺมิกา น ครหิตพฺพาฯ ",
"pli-tv-kd11:10.1.110":	"น ปกตตฺตสฺส ภิกฺขุโน อุโปสโถ ฐเปตพฺโพ, ",
"pli-tv-kd11:10.1.111":	"น ปวารณา ฐเปตพฺพา, ",
"pli-tv-kd11:10.1.112":	"น สวจนียํ กาตพฺพํ, ",
"pli-tv-kd11:10.1.113":	"น อนุวาโท ปฏฺฐเปตพฺโพ, ",
"pli-tv-kd11:10.1.114":	"น โอกาโส การาเปตพฺโพ, ",
"pli-tv-kd11:10.1.115":	"น โจเทตพฺโพ, ",
"pli-tv-kd11:10.1.116":	"น สาเรตพฺโพ, ",
"pli-tv-kd11:10.1.117":	"น ภิกฺขูหิ สมฺปโยเชตพฺพนฺ”ติฯ ",
"pli-tv-kd11:10.1.118":	"นิยสฺสกมฺเม อฏฺฐารสวตฺตํ นิฏฺฐิตํฯ ",
"pli-tv-kd11:11.1.1":	"อถ โข สงฺโฆ เสยฺยสกสฺส ภิกฺขุโน นิยสฺสกมฺมํ อกาสิ—",
"pli-tv-kd11:11.1.2":	"นิสฺสาย เต วตฺถพฺพนฺติฯ ",
"pli-tv-kd11:11.1.3":	"โส สงฺเฆน นิยสฺสกมฺมกโต กลฺยาณมิตฺเต เสวมาโน ภชมาโน ปยิรุปาสมาโน อุทฺทิสาเปนฺโต ปริปุจฺฉนฺโต พหุสฺสุโต โหติ, อาคตาคโม ธมฺมธโร วินยธโร มาติกาธโร ปณฺฑิโต วิยตฺโต เมธาวี ลชฺชี กุกฺกุจฺจโก สิกฺขากาโมฯ ",
"pli-tv-kd11:11.1.4":	"สมฺมา วตฺตติ, โลมํ ปาเตติ, เนตฺถารํ วตฺตติ, ภิกฺขู อุปสงฺกมิตฺวา เอวํ วเทติ—",
"pli-tv-kd11:11.1.5":	"“อหํ, อาวุโส, สงฺเฆน นิยสฺสกมฺมกโต สมฺมา วตฺตามิ, โลมํ ปาเตมิ, เนตฺถารํ วตฺตามิฯ ",
"pli-tv-kd11:11.1.6":	"กถํ นุ โข มยา ปฏิปชฺชิตพฺพนฺ”ติ? ",
"pli-tv-kd11:11.1.7":	"ภิกฺขู ภควโต เอตมตฺถํ อาโรเจสุํ … ",
"pli-tv-kd11:11.1.8":	"เป…ฯ ",
"pli-tv-kd11:11.1.9":	"“เตน หิ, ภิกฺขเว, สงฺโฆ เสยฺยสกสฺส ภิกฺขุโน นิยสฺสกมฺมํ ปฏิปฺปสฺสมฺเภตุฯ ",
"pli-tv-kd11:11.2.0":	"๒ฯ๕ฯ นปฺปฏิปฺปสฺสมฺเภตพฺพอฏฺฐารสก ",
"pli-tv-kd11:11.2.1":	"ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน นิยสฺสกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:11.2.2":	"อุปสมฺปาเทติ, นิสฺสยํ เทติ, สามเณรํ อุปฏฺฐาเปติ, ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย โอวทติ—",
"pli-tv-kd11:11.2.3":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน นิยสฺสกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:11.2.4":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน นิยสฺสกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:11.2.5":	"ยาย อาปตฺติยา สงฺเฆน นิยสฺสกมฺมํ กตํ โหติ ตํ อาปตฺตึ อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ; ",
"pli-tv-kd11:11.2.6":	"กมฺมํ ครหติ, กมฺมิเก ครหติ—",
"pli-tv-kd11:11.2.7":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน นิยสฺสกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:11.2.8":	"อฏฺฐหิ, ภิกฺขเว, องฺเคหิ สมนฺนาคตสฺส ภิกฺขุโน นิยสฺสกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:11.2.9":	"ปกตตฺตสฺส ภิกฺขุโน อุโปสถํ ฐเปติ, ปวารณํ ฐเปติ, สวจนียํ กโรติ, อนุวาทํ ปฏฺฐเปติ, โอกาสํ กาเรติ, โจเทติ, สาเรติ, ภิกฺขูหิ สมฺปโยเชติ—",
"pli-tv-kd11:11.2.10":	"อิเมหิ โข, ภิกฺขเว, อฏฺฐหงฺเคหิ สมนฺนาคตสฺส ภิกฺขุโน นิยสฺสกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:11.2.11":	"นปฺปฏิปฺปสฺสมฺเภตพฺพอฏฺฐารสกํ นิฏฺฐิตํฯ ",
"pli-tv-kd11:11.2.12.0":	"๒ฯ๖ฯ ปฏิปฺปสฺสมฺเภตพฺพอฏฺฐารสก ",
"pli-tv-kd11:11.2.12.1":	"ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน นิยสฺสกมฺมํ ปฏิปฺปสฺสมฺเภตพฺพํฯ ",
"pli-tv-kd11:11.2.13":	"น อุปสมฺปาเทติ, น นิสฺสยํ เทติ, น สามเณรํ อุปฏฺฐาเปติ, น ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย น โอวทติ—",
"pli-tv-kd11:11.2.14":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน นิยสฺสกมฺมํ ปฏิปฺปสฺสมฺเภตพฺพํฯ ",
"pli-tv-kd11:11.2.15":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน นิยสฺสกมฺมํ ปฏิปฺปสฺสมฺเภตพฺพํฯ ",
"pli-tv-kd11:11.2.16":	"ยาย อาปตฺติยา สงฺเฆน นิยสฺสกมฺมํ กตํ โหติ ตํ อาปตฺตึ น อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ; ",
"pli-tv-kd11:11.2.17":	"กมฺมํ น ครหติ, กมฺมิเก น ครหติ—",
"pli-tv-kd11:11.2.18":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน นิยสฺสกมฺมํ ปฏิปฺปสฺสมฺเภตพฺพํฯ ",
"pli-tv-kd11:11.2.19":	"อฏฺฐหิ, ภิกฺขเว, องฺเคหิ สมนฺนาคตสฺส ภิกฺขุโน นิยสฺสกมฺมํ ปฏิปฺปสฺสมฺเภตพฺพํฯ ",
"pli-tv-kd11:11.2.20":	"น ปกตตฺตสฺส ภิกฺขุโน อุโปสถํ ฐเปติ, น ปวารณํ ฐเปติ, น สวจนียํ กโรติ, น อนุวาทํ ปฏฺฐเปติ, น โอกาสํ กาเรติ, น โจเทติ, น สาเรติ, น ภิกฺขูหิ สมฺปโยเชติ—",
"pli-tv-kd11:11.2.21":	"อิเมหิ โข, ภิกฺขเว, อฏฺฐหงฺเคหิ สมนฺนาคตสฺส ภิกฺขุโน นิยสฺสกมฺมํ ปฏิปฺปสฺสมฺเภตพฺพํฯ ",
"pli-tv-kd11:11.2.22":	"ปฏิปฺปสฺสมฺเภตพฺพอฏฺฐารสกํ นิฏฺฐิตํฯ ",
"pli-tv-kd11:12.1.1":	"เอวญฺจ ปน, ภิกฺขเว, ปฏิปฺปสฺสมฺเภตพฺพํฯ ",
"pli-tv-kd11:12.1.2":	"เตน, ภิกฺขเว, เสยฺยสเกน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd11:12.1.3":	"‘อหํ, ภนฺเต, สงฺเฆน นิยสฺสกมฺมกโต สมฺมา วตฺตามิ, โลมํ ปาเตมิ, เนตฺถารํ วตฺตามิ, นิยสฺสสฺส กมฺมสฺส ปฏิปฺปสฺสทฺธึ ยาจามี’ติฯ ",
"pli-tv-kd11:12.1.4":	"ทุติยมฺปิ ยาจิตพฺพาฯ ",
"pli-tv-kd11:12.1.5":	"ตติยมฺปิ ยาจิตพฺพาฯ ",
"pli-tv-kd11:12.2.1":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd11:12.2.2":	"‘สุณาตุ เม, ภนฺเต, สงฺโฆฯ ",
"pli-tv-kd11:12.2.3":	"อยํ เสยฺยสโก ภิกฺขุ สงฺเฆน นิยสฺสกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, นิยสฺสสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:12.2.4":	"ยทิ สงฺฆสฺส ปตฺตกลฺลํ, สงฺโฆ เสยฺยสกสฺส ภิกฺขุโน นิยสฺสกมฺมํ ปฏิปฺปสฺสมฺเภยฺยฯ ",
"pli-tv-kd11:12.2.5":	"เอสา ญตฺติฯ ",
"pli-tv-kd11:12.2.6":	"สุณาตุ เม, ภนฺเต, สงฺโฆฯ ",
"pli-tv-kd11:12.2.7":	"อยํ เสยฺยสโก ภิกฺขุ สงฺเฆน นิยสฺสกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, นิยสฺสสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:12.2.8":	"สงฺโฆ เสยฺยสกสฺส ภิกฺขุโน นิยสฺสกมฺมํ ปฏิปฺปสฺสมฺเภติฯ ",
"pli-tv-kd11:12.2.9":	"ยสฺสายสฺมโต ขมติ เสยฺยสกสฺส ภิกฺขุโน นิยสฺสสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:12.2.10":	"ยสฺส นกฺขมติ, โส ภาเสยฺยฯ ",
"pli-tv-kd11:12.2.11":	"ทุติยมฺปิ เอตมตฺถํ วทามิ—",
"pli-tv-kd11:12.2.12":	"สุณาตุ เม, ภนฺเต, สงฺโฆฯ ",
"pli-tv-kd11:12.2.13":	"อยํ เสยฺยสโก ภิกฺขุ สงฺเฆน นิยสฺสกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, นิยสฺสสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:12.2.14":	"สงฺโฆ เสยฺยสกสฺส ภิกฺขุโน นิยสฺสกมฺมํ ปฏิปฺปสฺสมฺเภติฯ ",
"pli-tv-kd11:12.2.15":	"ยสฺสายสฺมโต ขมติ เสยฺยสกสฺส ภิกฺขุโน นิยสฺสสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:12.2.16":	"ยสฺส นกฺขมติ, โส ภาเสยฺยฯ ",
"pli-tv-kd11:12.2.17":	"ตติยมฺปิ เอตมตฺถํ วทามิ—",
"pli-tv-kd11:12.2.18":	"สุณาตุ เม, ภนฺเต, สงฺโฆฯ ",
"pli-tv-kd11:12.2.19":	"อยํ เสยฺยสโก ภิกฺขุ สงฺเฆน นิยสฺสกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, นิยสฺสสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:12.2.20":	"สงฺโฆ เสยฺยสกสฺส ภิกฺขุโน นิยสฺสกมฺมํ ปฏิปฺปสฺสมฺเภติฯ ",
"pli-tv-kd11:12.2.21":	"ยสฺสายสฺมโต ขมติ เสยฺยสกสฺส ภิกฺขุโน นิยสฺสสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:12.2.22":	"ยสฺส นกฺขมติ, โส ภาเสยฺยฯ ",
"pli-tv-kd11:12.2.23":	"ปฏิปฺปสฺสทฺธํ สงฺเฆน เสยฺยสกสฺส ภิกฺขุโน นิยสฺสกมฺมํฯ ",
"pli-tv-kd11:12.2.24":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd11:12.2.25":	"นิยสฺสกมฺมํ นิฏฺฐิตํ ทุติยํฯ ",
"pli-tv-kd11:13.1.0":	"๓ฯ ปพฺพาชนียกมฺม ",
"pli-tv-kd11:13.1.1":	"เตน โข ปน สมเยน อสฺสชิปุนพฺพสุกา นาม กีฏาคิริสฺมึ อาวาสิกา โหนฺติ อลชฺชิโน ปาปภิกฺขูฯ ",
"pli-tv-kd11:13.1.2":	"เต เอวรูปํ อนาจารํ อาจรนฺติ—",
"pli-tv-kd11:13.1.3":	"มาลาวจฺฉํ โรเปนฺติปิ โรปาเปนฺติปิ, สิญฺจนฺติปิ สิญฺจาเปนฺติปิ, โอจินนฺติปิ โอจินาเปนฺติปิ, คนฺเถนฺติปิ คนฺถาเปนฺติปิ, เอกโตวณฺฏิกมาลํ กโรนฺติปิ การาเปนฺติปิ, อุภโตวณฺฏิกมาลํ กโรนฺติปิ การาเปนฺติปิ, มญฺชริกํ กโรนฺติปิ การาเปนฺติปิ, วิธูติกํ กโรนฺติปิ การาเปนฺติปิ, วฏํสกํ กโรนฺติปิ การาเปนฺติปิ, อาเวฬํ กโรนฺติปิ การาเปนฺติปิ, อุรจฺฉทํ กโรนฺติปิ การาเปนฺติปิฯ ",
"pli-tv-kd11:13.1.4":	"เต กุลิตฺถีนํ กุลธีตานํ กุลกุมารีนํ กุลสุณฺหานํ กุลทาสีนํ เอกโตวณฺฏิกมาลํ หรนฺติปิ หราเปนฺติปิ, อุภโตวณฺฏิกมาลํ หรนฺติปิ หราเปนฺติปิ, มญฺชริกํ หรนฺติปิ หราเปนฺติปิ, วิธูติกํ หรนฺติปิ หราเปนฺติปิ, วฏํสกํ หรนฺติปิ หราเปนฺติปิ, อาเวฬํ หรนฺติปิ หราเปนฺติปิ, อุรจฺฉทํ หรนฺติปิ หราเปนฺติปิฯ ",
"pli-tv-kd11:13.1.5":	"เต กุลิตฺถีหิ กุลธีตาหิ กุลกุมารีหิ กุลสุณฺหาหิ กุลทาสีหิ สทฺธึ เอกภาชเนปิ ภุญฺชนฺติ, เอกถาลเกปิ ปิวนฺติ, เอกาสเนปิ นิสีทนฺติ, เอกมญฺเจปิ ตุวฏฺเฏนฺติ, เอกตฺถรณาปิ ตุวฏฺเฏนฺติ, เอกปาวุรณาปิ ตุวฏฺเฏนฺติ, เอกตฺถรณปาวุรณาปิ ตุวฏฺเฏนฺติ, วิกาเลปิ ภุญฺชนฺติ, มชฺชมฺปิ ปิวนฺติ, มาลาคนฺธวิเลปนมฺปิ ธาเรนฺติ, นจฺจนฺติปิ, คายนฺติปิ, วาเทนฺติปิ, ลาเสนฺติปิ; ",
"pli-tv-kd11:13.1.6":	"นจฺจนฺติยาปิ นจฺจนฺติ, นจฺจนฺติยาปิ คายนฺติ, นจฺจนฺติยาปิ วาเทนฺติ, นจฺจนฺติยาปิ ลาเสนฺติ; ",
"pli-tv-kd11:13.1.7":	"คายนฺติยาปิ นจฺจนฺติ, คายนฺติยาปิ คายนฺติ, คายนฺติยาปิ วาเทนฺติ, คายนฺติยาปิ ลาเสนฺติ; ",
"pli-tv-kd11:13.1.8":	"วาเทนฺติยาปิ นจฺจนฺติ, วาเทนฺติยาปิ คายนฺติ, วาเทนฺติยาปิ วาเทนฺติ, วาเทนฺติยาปิ ลาเสนฺติ; ",
"pli-tv-kd11:13.1.9":	"ลาเสนฺติยาปิ นจฺจนฺติ, ลาเสนฺติยาปิ คายนฺติ, ลาเสนฺติยาปิ วาเทนฺติ, ลาเสนฺติยาปิ ลาเสนฺติ; ",
"pli-tv-kd11:13.2.1":	"อฏฺฐปเทปิ กีฬนฺติ, ทสปเทปิ กีฬนฺติ, อากาเสปิ กีฬนฺติ, ปริหารปเถปิ กีฬนฺติ, สนฺติกายปิ กีฬนฺติ, ขลิกายปิ กีฬนฺติ, ฆฏิกายปิ กีฬนฺติ, สลากหตฺเถนปิ กีฬนฺติ, อกฺเขนปิ กีฬนฺติ, ปงฺคจีเรนปิ กีฬนฺติ, วงฺกเกนปิ กีฬนฺติ, โมกฺขจิกายปิ กีฬนฺติ, จิงฺคุลเกนปิ กีฬนฺติ, ปตฺตาฬฺหเกนปิ กีฬนฺติ, รถเกนปิ กีฬนฺติ, ธนุเกนปิ กีฬนฺติ, อกฺขริกายปิ กีฬนฺติ, มเนสิกายปิ กีฬนฺติ, ยถาวชฺเชนปิ กีฬนฺติ; ",
"pli-tv-kd11:13.2.2":	"หตฺถิสฺมิมฺปิ สิกฺขนฺติ, อสฺสสฺมิมฺปิ สิกฺขนฺติ, รถสฺมิมฺปิ สิกฺขนฺติ, ธนุสฺมิมฺปิ สิกฺขนฺติ, ถรุสฺมิมฺปิ สิกฺขนฺติ; ",
"pli-tv-kd11:13.2.3":	"หตฺถิสฺสปิ ปุรโต ธาวนฺติ, อสฺสสฺสปิ ปุรโต ธาวนฺติ, รถสฺสปิ ปุรโต ธาวนฺติปิ อาธาวนฺติปิ; ",
"pli-tv-kd11:13.2.4":	"อุเสฺสเฬนฺติปิ, อปฺโผเฏนฺติปิ, นิพฺพุชฺฌนฺติปิ, มุฏฺฐีหิปิ ยุชฺฌนฺติ; ",
"pli-tv-kd11:13.2.5":	"รงฺคมชฺเฌปิ สงฺฆาฏึ ปตฺถริตฺวา นจฺจกึ เอวํ วทนฺติ—",
"pli-tv-kd11:13.2.6":	"“อิธ, ภคินิ, นจฺจสฺสู”ติ; ",
"pli-tv-kd11:13.2.7":	"นลาฏิกมฺปิ เทนฺติ; ",
"pli-tv-kd11:13.2.8":	"วิวิธมฺปิ อนาจารํ อาจรนฺติฯ ",
"pli-tv-kd11:13.3.1":	"เตน โข ปน สมเยน อญฺญตโร ภิกฺขุ กาสีสุ วสฺสํวุฏฺโฐ สาวตฺถึ คจฺฉนฺโต ภควนฺตํ ทสฺสนาย เยน กีฏาคิริ ตทวสริฯ ",
"pli-tv-kd11:13.3.2":	"อถ โข โส ภิกฺขุ ปุพฺพณฺหสมยํ นิวาเสตฺวา ปตฺตจีวรมาทาย กีฏาคิรึ ปิณฺฑาย ปาวิสิ ปาสาทิเกน อภิกฺกนฺเตน ปฏิกฺกนฺเตน อาโลกิเตน วิโลกิเตน สมิญฺชิเตน ปสาริเตน, โอกฺขิตฺตจกฺขุ อิริยาปถสมฺปนฺโนฯ ",
"pli-tv-kd11:13.3.3":	"มนุสฺสา ตํ ภิกฺขุํ ปสฺสิตฺวา เอวมาหํสุ—",
"pli-tv-kd11:13.3.4":	"“กฺวายํ อพลพโล วิย มนฺทมนฺโท วิย ภากุฏิกภากุฏิโก วิย? ",
"pli-tv-kd11:13.3.5":	"โก อิมสฺส อุปคตสฺส ปิณฺฑกมฺปิ ทสฺสติ? ",
"pli-tv-kd11:13.3.6":	"อมฺหากํ ปน อยฺยา อสฺสชิปุนพฺพสุกา สณฺหา สขิลา สุขสมฺภาสา มิหิตปุพฺพงฺคมา เอหิสฺวาคตวาทิโน อพฺภากุฏิกา อุตฺตานมุขา ปุพฺพภาสิโนฯ ",
"pli-tv-kd11:13.3.7":	"เตสํ โข นาม ปิณฺโฑ ทาตพฺโพ”ติฯ ",
"pli-tv-kd11:13.3.8":	"อทฺทสา โข อญฺญตโร อุปาสโก ตํ ภิกฺขุํ กีฏาคิริสฺมึ ปิณฺฑาย จรนฺตํ; ",
"pli-tv-kd11:13.3.9":	"ทิสฺวาน เยน โส ภิกฺขุ เตนุปสงฺกมิ, อุปสงฺกมิตฺวา ตํ ภิกฺขุํ อภิวาเทตฺวา เอตทโวจ—",
"pli-tv-kd11:13.3.10":	"“อปิ, ภนฺเต, ปิณฺโฑ ลพฺภตี”ติ? ",
"pli-tv-kd11:13.3.11":	"“น โข, อาวุโส, ปิณฺโฑ ลพฺภตี”ติฯ ",
"pli-tv-kd11:13.3.12":	"“เอหิ, ภนฺเต, ฆรํ คมิสฺสามา”ติฯ ",
"pli-tv-kd11:13.4.1":	"อถ โข โส อุปาสโก ตํ ภิกฺขุํ ฆรํ เนตฺวา โภเชตฺวา เอตทโวจ—",
"pli-tv-kd11:13.4.2":	"“กหํ, ภนฺเต, อโยฺย คมิสฺสตี”ติ? ",
"pli-tv-kd11:13.4.3":	"“สาวตฺถึ โข อหํ, อาวุโส, คมิสฺสามิ ภควนฺตํ ทสฺสนายา”ติฯ ",
"pli-tv-kd11:13.4.4":	"“เตน หิ, ภนฺเต, มม วจเนน ภควโต ปาเท สิรสา วนฺท, เอวญฺจ วเทหิ—",
"pli-tv-kd11:13.4.5":	"‘ทุฏฺโฐ, ภนฺเต, กีฏาคิริสฺมึ อาวาโสฯ ",
"pli-tv-kd11:13.4.6":	"อสฺสชิปุนพฺพสุกา นาม กีฏาคิริสฺมึ อาวาสิกา อลชฺชิโน ปาปภิกฺขูฯ ",
"pli-tv-kd11:13.4.7":	"เต เอวรูปํ อนาจารํ อาจรนฺติ—",
"pli-tv-kd11:13.4.8":	"มาลาวจฺฉํ โรเปนฺติปิ โรปาเปนฺติปิ, สิญฺจนฺติปิ สิญฺจาเปนฺติปิ, โอจินนฺติปิ โอจินาเปนฺติปิ, คนฺเถนฺติปิ คนฺถาเปนฺติปิ, เอกโตวณฺฏิกมาลํ กโรนฺติปิ การาเปนฺติปิ, อุภโตวณฺฏิกมาลํ กโรนฺติปิ การาเปนฺติปิ, มญฺชริกํ กโรนฺติปิ การาเปนฺติปิ, วิธูติกํ กโรนฺติปิ การาเปนฺติปิ, วฏํสกํ กโรนฺติปิ การาเปนฺติปิ, อาเวฬํ กโรนฺติปิ การาเปนฺติปิ, อุรจฺฉทํ กโรนฺติปิ การาเปนฺติปิฯ ",
"pli-tv-kd11:13.4.9":	"เต กุลิตฺถีนํ กุลธีตานํ กุลกุมารีนํ กุลสุณฺหานํ กุลทาสีนํ เอกโตวณฺฏิกมาลํ หรนฺติปิ หราเปนฺติปิ, อุภโตวณฺฏิกมาลํ หรนฺติปิ หราเปนฺติปิ, มญฺชริกํ หรนฺติปิ หราเปนฺติปิ, วิธูติกํ หรนฺติปิ หราเปนฺติปิ, วฏํสกํ หรนฺติปิ หราเปนฺติปิ, อาเวฬํ หรนฺติปิ หราเปนฺติปิ, อุรจฺฉทํ หรนฺติปิ หราเปนฺติปิฯ ",
"pli-tv-kd11:13.4.10":	"เต กุลิตฺถีหิ กุลธีตาหิ กุลกุมารีหิ กุลสุณฺหาหิ กุลทาสีหิ สทฺธึ เอกภาชเนปิ ภุญฺชนฺติ, เอกถาลเกปิ ปิวนฺติ, เอกาสเนปิ นิสีทนฺติ, เอกมญฺเจปิ ตุวฏฺเฏนฺติ, เอกตฺถรณาปิ ตุวฏฺเฏนฺติ, เอกปาวุรณาปิ ตุวฏฺเฏนฺติ, เอกตฺถรณปาวุรณาปิ ตุวฏฺเฏนฺติ, วิกาเลปิ ภุญฺชนฺติ, มชฺชมฺปิ ปิวนฺติ, มาลาคนฺธวิเลปนมฺปิ ธาเรนฺติ, นจฺจนฺติปิ, คายนฺติปิ, วาเทนฺติปิ, ลาเสนฺติปิ; ",
"pli-tv-kd11:13.4.11":	"นจฺจนฺติยาปิ นจฺจนฺติ, นจฺจนฺติยาปิ คายนฺติ, นจฺจนฺติยาปิ วาเทนฺติ, นจฺจนฺติยาปิ ลาเสนฺติ …เป… ",
"pli-tv-kd11:13.4.12":	"(จกฺกํ กาตพฺพํ)ฯ ",
"pli-tv-kd11:13.4.13":	"ลาเสนฺติยาปิ นจฺจนฺติ, ลาเสนฺติยาปิ คายนฺติ, ลาเสนฺติยาปิ วาเทนฺติ, ลาเสนฺติยาปิ ลาเสนฺติ; ",
"pli-tv-kd11:13.4.14":	"อฏฺฐปเทปิ กีฬนฺติ, ทสปเทปิ กีฬนฺติ, อากาเสปิ กีฬนฺติ, ปริหารปเถปิ กีฬนฺติ, สนฺติกายปิ กีฬนฺติ, ขลิกายปิ กีฬนฺติ, ฆฏิกายปิ กีฬนฺติ, สลากหตฺเถนปิ กีฬนฺติ, อกฺเขนปิ กีฬนฺติ, ปงฺคจีเรนปิ กีฬนฺติ, วงฺกเกนปิ กีฬนฺติ, โมกฺขจิกายปิ กีฬนฺติ, จิงฺคุลเกนปิ กีฬนฺติ, ปตฺตาฬฺหเกนปิ กีฬนฺติ, รถเกนปิ กีฬนฺติ, ธนุเกนปิ กีฬนฺติ, อกฺขริกายปิ กีฬนฺติ, มเนสิกายปิ กีฬนฺติ, ยถาวชฺเชนปิ กีฬนฺติ; ",
"pli-tv-kd11:13.4.15":	"หตฺถิสฺมิมฺปิ สิกฺขนฺติ, อสฺสสฺมิมฺปิ สิกฺขนฺติ, รถสฺมิมฺปิ สิกฺขนฺติ, ธนุสฺมิมฺปิ สิกฺขนฺติ, ถรุสฺมิมฺปิ สิกฺขนฺติ; ",
"pli-tv-kd11:13.4.16":	"หตฺถิสฺสปิ ปุรโต ธาวนฺติ, อสฺสสฺสปิ ปุรโต ธาวนฺติ, รถสฺสปิ ปุรโต ธาวนฺติปิ อาธาวนฺติปิ; ",
"pli-tv-kd11:13.4.17":	"อุเสฺสเฬนฺติปิ, อปฺโผเฏนฺติปิ, นิพฺพุชฺฌนฺติปิ, มุฏฺฐีหิปิ ยุชฺฌนฺติ; ",
"pli-tv-kd11:13.4.18":	"รงฺคมชฺเฌปิ สงฺฆาฏึ ปตฺถริตฺวา นจฺจกึ เอวํ วทนฺติ—",
"pli-tv-kd11:13.4.19":	"“อิธ, ภคินิ, นจฺจสฺสู”ติ; ",
"pli-tv-kd11:13.4.20":	"นลาฏิกมฺปิ เทนฺติ; ",
"pli-tv-kd11:13.4.21":	"วิวิธมฺปิ อนาจารํ อาจรนฺติฯ ",
"pli-tv-kd11:13.4.22":	"เยปิ เต, ภนฺเต, มนุสฺสา ปุพฺเพ สทฺธา อเหสุํ ปสนฺนา เตปิ เอตรหิ อสฺสทฺธา อปฺปสนฺนาฯ ",
"pli-tv-kd11:13.4.23":	"ยานิปิ ตานิ สงฺฆสฺส ปุพฺเพ ทานปถานิ ตานิปิ เอตรหิ อุปจฺฉินฺนานิฯ ",
"pli-tv-kd11:13.4.24":	"ริญฺจนฺติ เปสลา ภิกฺขู, นิวสนฺติ ปาปภิกฺขูฯ ",
"pli-tv-kd11:13.4.25":	"สาธุ, ภนฺเต, ภควา กีฏาคิรึ ภิกฺขู ปหิเณยฺย, ยถายํ กีฏาคิริสฺมึ อาวาโส สณฺฐเหยฺยา’”ติฯ ",
"pli-tv-kd11:13.5.1":	"“เอวมาวุโส”ติ โข โส ภิกฺขุ ตสฺส อุปาสกสฺส ปฏิสฺสุณิตฺวา อุฏฺฐายาสนา เยน สาวตฺถิ เตน ปกฺกามิฯ ",
"pli-tv-kd11:13.5.2":	"อนุปุพฺเพน เยน สาวตฺถิ เชตวนํ อนาถปิณฺฑิกสฺส อาราโม เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"pli-tv-kd11:13.5.3":	"อาจิณฺณํ โข ปเนตํ พุทฺธานํ ภควนฺตานํ อาคนฺตุเกหิ ภิกฺขูหิ สทฺธึ ปฏิสมฺโมทิตุํฯ ",
"pli-tv-kd11:13.5.4":	"อถ โข ภควา ตํ ภิกฺขุํ เอตทโวจ—",
"pli-tv-kd11:13.5.5":	"“กจฺจิ, ภิกฺขุ, ขมนียํ, กจฺจิ ยาปนียํ, ",
"pli-tv-kd11:13.5.6":	"กจฺจิสิ อปฺปกิลมเถน อทฺธานํ อาคโต, ",
"pli-tv-kd11:13.5.7":	"กุโต จ ตฺวํ ภิกฺขุ อาคจฺฉสี”ติ? ",
"pli-tv-kd11:13.5.8":	"“ขมนียํ, ภควา, ยาปนียํ, ภควา; ",
"pli-tv-kd11:13.5.9":	"อปฺปกิลมเถน จ อหํ, ภนฺเต, อทฺธานํ อาคโตฯ ",
"pli-tv-kd11:13.5.10":	"อิธาหํ, ภนฺเต, กาสีสุ วสฺสํวุฏฺโฐ สาวตฺถึ อาคจฺฉนฺโต ภควนฺตํ ทสฺสนาย เยน กีฏาคิริ ตทวสรึฯ ",
"pli-tv-kd11:13.5.11":	"อถ ขฺวาหํ, ภนฺเต, ปุพฺพณฺหสมยํ นิวาเสตฺวา ปตฺตจีวรมาทาย กีฏาคิรึ ปิณฺฑาย ปาวิสึฯ ",
"pli-tv-kd11:13.5.12":	"อทฺทสา โข มํ, ภนฺเต, อญฺญตโร อุปาสโก กีฏาคิริสฺมึ ปิณฺฑาย จรนฺตํ; ",
"pli-tv-kd11:13.5.13":	"ทิสฺวาน เยนาหํ เตนุปสงฺกมิ, อุปสงฺกมิตฺวา มํ อภิวาเทตฺวา เอตทโวจ—",
"pli-tv-kd11:13.5.14":	"‘อปิ, ภนฺเต, ปิณฺโฑ ลพฺภตี’ติฯ ",
"pli-tv-kd11:13.5.15":	"‘น โข, อาวุโส, ปิณฺโฑ ลพฺภตี’ติฯ ",
"pli-tv-kd11:13.5.16":	"‘เอหิ, ภนฺเต, ฆรํ คมิสฺสามา’ติฯ ",
"pli-tv-kd11:13.5.17":	"อถ โข, ภนฺเต, โส อุปาสโก มํ ฆรํ เนตฺวา โภเชตฺวา เอตทโวจ—",
"pli-tv-kd11:13.5.18":	"‘กหํ, ภนฺเต, อโยฺย คมิสฺสตี’ติ? ",
"pli-tv-kd11:13.5.19":	"‘สาวตฺถึ โข อหํ, อาวุโส, คมิสฺสามิ ภควนฺตํ ทสฺสนายา’ติฯ ",
"pli-tv-kd11:13.5.20":	"‘เตน หิ, ภนฺเต, มม วจเนน ภควโต ปาเท สิรสา วนฺท, เอวญฺจ วเทหิ—",
"pli-tv-kd11:13.5.21":	"“ทุฏฺโฐ, ภนฺเต, กีฏาคิริสฺมึ อาวาโสฯ ",
"pli-tv-kd11:13.5.22":	"อสฺสชิปุนพฺพสุกา นาม กีฏาคิริสฺมึ อาวาสิกา อลชฺชิโน ปาปภิกฺขูฯ ",
"pli-tv-kd11:13.5.23":	"เต เอวรูปํ อนาจารํ อาจรนฺติ—",
"pli-tv-kd11:13.5.24":	"มาลาวจฺฉํ โรเปนฺติปิ โรปาเปนฺติปิ …เป… ",
"pli-tv-kd11:13.5.25":	"วิวิธมฺปิ อนาจารํ อาจรนฺติฯ ",
"pli-tv-kd11:13.5.26":	"เยปิ เต, ภนฺเต, มนุสฺสา ปุพฺเพ สทฺธา อเหสุํ ปสนฺนา เตปิ เอตรหิ อสฺสทฺธา อปฺปสนฺนาฯ ",
"pli-tv-kd11:13.5.27":	"ยานิปิ ตานิ สงฺฆสฺส ปุพฺเพ ทานปถานิ ตานิปิ เอตรหิ อุปจฺฉินฺนานิฯ ",
"pli-tv-kd11:13.5.28":	"ริญฺจนฺติ เปสลา ภิกฺขู, นิวสนฺติ ปาปภิกฺขูฯ ",
"pli-tv-kd11:13.5.29":	"สาธุ, ภนฺเต, ภควา กีฏาคิรึ ภิกฺขู ปหิเณยฺย, ยถายํ กีฏาคิริสฺมึ อาวาโส สณฺฐเหยฺยา”’ติฯ ",
"pli-tv-kd11:13.5.30":	"ตโต อหํ, ภควา, อาคจฺฉามี”ติฯ ",
"pli-tv-kd11:13.6.1":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
"pli-tv-kd11:13.6.2":	"“สจฺจํ กิร, ภิกฺขเว, อสฺสชิปุนพฺพสุกา นาม กีฏาคิริสฺมึ อาวาสิกา อลชฺชิโน ปาปภิกฺขู? ",
"pli-tv-kd11:13.6.3":	"เต เอวรูปํ อนาจารํ อาจรนฺติ—",
"pli-tv-kd11:13.6.4":	"มาลาวจฺฉํ โรเปนฺติปิ …เป… ",
"pli-tv-kd11:13.6.5":	"วิวิธมฺปิ อนาจารํ อาจรนฺติ? ",
"pli-tv-kd11:13.6.6":	"เยปิ เต มนุสฺสา ปุพฺเพ สทฺธา อเหสุํ ปสนฺนา เตปิ เอตรหิ อสฺสทฺธา อปฺปสนฺนา? ",
"pli-tv-kd11:13.6.7":	"ยานิปิ ตานิ สงฺฆสฺส ปุพฺเพ ทานปถานิ ตานิปิ เอตรหิ อุปจฺฉินฺนานิ? ",
"pli-tv-kd11:13.6.8":	"ริญฺจนฺติ เปสลา ภิกฺขู, นิวสนฺติ ปาปภิกฺขู”ติ? ",
"pli-tv-kd11:13.6.9":	"“สจฺจํ, ภควา”ติฯ ",
"pli-tv-kd11:13.6.10":	"วิครหิ พุทฺโธ ภควา—",
"pli-tv-kd11:13.6.11":	"“อนนุจฺฉวิกํ …เป… ",
"pli-tv-kd11:13.6.12":	"กถญฺหิ นาม เต, ภิกฺขเว, โมฆปุริสา เอวรูปํ อนาจารํ อาจริสฺสนฺติ—",
"pli-tv-kd11:13.6.13":	"มาลาวจฺฉํ โรเปสฺสนฺติปิ โรปาเปสฺสนฺติปิ, สิญฺจิสฺสนฺติปิ สิญฺจาเปสฺสนฺติปิ, โอจินิสฺสนฺติปิ โอจินาเปสฺสนฺติปิ, คนฺเถสฺสนฺติปิ คนฺถาเปสฺสนฺติปิ, เอกโตวณฺฏิกมาลํ กริสฺสนฺติปิ การาเปสฺสนฺติปิ, อุภโตวณฺฏิกมาลํ กริสฺสนฺติปิ การาเปสฺสนฺติปิ, มญฺชริกํ กริสฺสนฺติปิ การาเปสฺสนฺติปิ, วิธูติกํ กริสฺสนฺติปิ การาเปสฺสนฺติปิ, วฏํสกํ กริสฺสนฺติปิ การาเปสฺสนฺติปิ, อาเวฬํ กริสฺสนฺติปิ การาเปสฺสนฺติปิ, อุรจฺฉทํ กริสฺสนฺติปิ การาเปสฺสนฺติปิฯ ",
"pli-tv-kd11:13.6.14":	"เต กุลิตฺถีนํ กุลธีตานํ กุลกุมารีนํ กุลสุณฺหานํ กุลทาสีนํ เอกโตวณฺฏิกมาลํ หริสฺสนฺติปิ หราเปสฺสนฺติปิ, อุภโตวณฺฏิกมาลํ หริสฺสนฺติปิ หราเปสฺสนฺติปิ, มญฺชริกํ หริสฺสนฺติปิ หราเปสฺสนฺติปิ, วิธูติกํ หริสฺสนฺติปิ หราเปสฺสนฺติปิ, วฏํสกํ หริสฺสนฺติปิ หราเปสฺสนฺติปิ, อาเวฬํ หริสฺสนฺติปิ หราเปสฺสนฺติปิ, อุรจฺฉทํ หริสฺสนฺติปิ หราเปสฺสนฺติปิฯ ",
"pli-tv-kd11:13.6.15":	"เต กุลิตฺถีหิ กุลธีตาหิ กุลกุมารีหิ กุลสุณฺหาหิ กุลทาสีหิ สทฺธึ เอกภาชเนปิ ภุญฺชิสฺสนฺติ, เอกถาลเกปิ ปิวิสฺสนฺติ, เอกาสเนปิ นิสีทิสฺสนฺติ, เอกมญฺเจปิ ตุวฏฺฏิสฺสนฺติ, เอกตฺถรณาปิ ตุวฏฺฏิสฺสนฺติ, เอกปาวุรณาปิ ตุวฏฺฏิสฺสนฺติ, เอกตฺถรณปาวุรณาปิ ตุวฏฺฏิสฺสนฺติ, วิกาเลปิ ภุญฺชิสฺสนฺติ, มชฺชมฺปิ ปิวิสฺสนฺติ, มาลาคนฺธวิเลปนมฺปิ ธาเรสฺสนฺติ, นจฺจิสฺสนฺติปิ, คายิสฺสนฺติปิ, วาเทสฺสนฺติปิ, ลาเสสฺสนฺติปิ; ",
"pli-tv-kd11:13.6.16":	"นจฺจนฺติยาปิ นจฺจิสฺสนฺติ, นจฺจนฺติยาปิ คายิสฺสนฺติ, นจฺจนฺติยาปิ วาเทสฺสนฺติ, นจฺจนฺติยาปิ ลาเสสฺสนฺติ; ",
"pli-tv-kd11:13.6.17":	"คายนฺติยาปิ นจฺจิสฺสนฺติ, คายนฺติยาปิ คายิสฺสนฺติ, คายนฺติยาปิ วาเทสฺสนฺติ, คายนฺติยาปิ ลาเสสฺสนฺติ; ",
"pli-tv-kd11:13.6.18":	"วาเทนฺติยาปิ นจฺจิสฺสนฺติ, วาเทนฺติยาปิ คายิสฺสนฺติ, วาเทนฺติยาปิ วาเทสฺสนฺติ, วาเทนฺติยาปิ ลาเสสฺสนฺติ; ",
"pli-tv-kd11:13.6.19":	"ลาเสนฺติยาปิ นจฺจิสฺสนฺติ, ลาเสนฺติยาปิ คายิสฺสนฺติ, ลาเสนฺติยาปิ วาเทสฺสนฺติ, ลาเสนฺติยาปิ ลาเสสฺสนฺติ; ",
"pli-tv-kd11:13.6.20":	"อฏฺฐปเทปิ กีฬิสฺสนฺติ, ทสปเทปิ กีฬิสฺสนฺติ, อากาเสปิ กีฬิสฺสนฺติ, ปริหารปเถปิ กีฬิสฺสนฺติ, สนฺติกายปิ กีฬิสฺสนฺติ, ขลิกายปิ กีฬิสฺสนฺติ, ฆฏิกายปิ กีฬิสฺสนฺติ, สลากหตฺเถนปิ กีฬิสฺสนฺติ, อกฺเขนปิ กีฬิสฺสนฺติ, ปงฺคจีเรนปิ กีฬิสฺสนฺติ, วงฺกเกนปิ กีฬิสฺสนฺติ โมกฺขจิกายปิ กีฬิสฺสนฺติ, จิงฺคุลเกนปิ กีฬิสฺสนฺติ, ปตฺตาฬฺหเกนปิ กีฬิสฺสนฺติ, รถเกนปิ กีฬิสฺสนฺติ, ธนุเกนปิ กีฬิสฺสนฺติ, อกฺขริกายปิ กีฬิสฺสนฺติ, มเนสิกายปิ กีฬิสฺสนฺติ, ยถาวชฺเชนปิ กีฬิสฺสนฺติ; ",
"pli-tv-kd11:13.6.21":	"หตฺถิสฺมิมฺปิ สิกฺขิสฺสนฺติ, อสฺสสฺมิมฺปิ สิกฺขิสฺสนฺติ, รถสฺมิมฺปิ สิกฺขิสฺสนฺติ, ธนุสฺมิมฺปิ สิกฺขิสฺสนฺติ, ถรุสฺมิมฺปิ สิกฺขิสฺสนฺติ; ",
"pli-tv-kd11:13.6.22":	"หตฺถิสฺสปิ ปุรโต ธาวิสฺสนฺติ, อสฺสสฺสปิ ปุรโต ธาวิสฺสนฺติ, รถสฺสปิ ปุรโต ธาวิสฺสนฺติปิ อาธาวิสฺสนฺติปิ; ",
"pli-tv-kd11:13.6.23":	"อุเสฺสเฬสฺสนฺติปิ, อปฺโผเฏสฺสนฺติปิ, นิพฺพุชฺฌิสฺสนฺติปิ, มุฏฺฐีหิปิ ยุชฺฌิสฺสนฺติ; ",
"pli-tv-kd11:13.6.24":	"รงฺคมชฺเฌปิ สงฺฆาฏึ ปตฺถริตฺวา นจฺจกึ เอวํ วกฺขนฺติ—",
"pli-tv-kd11:13.6.25":	"‘อิธ, ภคินิ, นจฺจสฺสู’ติ; ",
"pli-tv-kd11:13.6.26":	"นลาฏิกมฺปิ ทสฺสนฺติ; ",
"pli-tv-kd11:13.6.27":	"วิวิธมฺปิ อนาจารํ อาจริสฺสนฺติฯ ",
"pli-tv-kd11:13.6.28":	"(…) เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-kd11:13.6.29":	"วิครหิตฺวา …เป… ",
"pli-tv-kd11:13.6.30":	"ธมฺมึ กถํ กตฺวา สาริปุตฺตโมคฺคลฺลาเน อามนฺเตสิ—",
"pli-tv-kd11:13.6.31":	"“คจฺฉถ ตุเมฺห, สาริปุตฺตา, กีฏาคิรึ คนฺตฺวา อสฺสชิปุนพฺพสุกานํ ภิกฺขูนํ กีฏาคิริสฺมา ปพฺพาชนียกมฺมํ กโรถ, ตุมฺหากํ เอเต สทฺธิวิหาริโน”ติฯ ",
"pli-tv-kd11:13.6.32":	"“กถํ มยํ, ภนฺเต, อสฺสชิปุนพฺพสุกานํ ภิกฺขูนํ กีฏาคิริสฺมา ปพฺพาชนียกมฺมํ กโรม, จณฺฑา เต ภิกฺขู ผรุสา”ติ? ",
"pli-tv-kd11:13.6.33":	"“เตน หิ ตุเมฺห, สาริปุตฺตา, พหุเกหิ ภิกฺขูหิ สทฺธึ คจฺฉถา”ติฯ ",
"pli-tv-kd11:13.6.34":	"“เอวํ, ภนฺเต”ติ โข สาริปุตฺตโมคฺคลฺลานา ภควโต ปจฺจโสฺสสุํฯ ",
"pli-tv-kd11:13.7.1":	"“เอวญฺจ ปน, ภิกฺขเว, กาตพฺพํ—",
"pli-tv-kd11:13.7.2":	"ปฐมํ อสฺสชิปุนพฺพสุกา ภิกฺขู โจเทตพฺพา, โจเทตฺวา สาเรตพฺพา, สาเรตฺวา อาปตฺตึ อาโรเปตพฺพา, อาปตฺตึ อาโรเปตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd11:13.7.3":	"‘สุณาตุ เม, ภนฺเต, สงฺโฆฯ ",
"pli-tv-kd11:13.7.4":	"อิเม อสฺสชิปุนพฺพสุกา ภิกฺขู กุลทูสกา ปาปสมาจาราฯ ",
"pli-tv-kd11:13.7.5":	"อิเมสํ ปาปกา สมาจารา ทิสฺสนฺติ เจว สุยฺยนฺติ จฯ ",
"pli-tv-kd11:13.7.6":	"กุลานิ จ อิเมหิ ทุฏฺฐานิ ทิสฺสนฺติ เจว สุยฺยนฺติ จฯ ",
"pli-tv-kd11:13.7.7":	"ยทิ สงฺฆสฺส ปตฺตกลฺลํ, สงฺโฆ อสฺสชิปุนพฺพสุกานํ ภิกฺขูนํ กีฏาคิริสฺมา ปพฺพาชนียกมฺมํ กเรยฺย—",
"pli-tv-kd11:13.7.8":	"น อสฺสชิปุนพฺพสุเกหิ ภิกฺขูหิ กีฏาคิริสฺมึ วตฺถพฺพนฺติฯ ",
"pli-tv-kd11:13.7.9":	"เอสา ญตฺติฯ ",
"pli-tv-kd11:13.7.10":	"สุณาตุ เม, ภนฺเต, สงฺโฆฯ ",
"pli-tv-kd11:13.7.11":	"อิเม อสฺสชิปุนพฺพสุกา ภิกฺขู กุลทูสกา ปาปสมาจาราฯ ",
"pli-tv-kd11:13.7.12":	"อิเมสํ ปาปกา สมาจารา ทิสฺสนฺติ เจว สุยฺยนฺติ จฯ ",
"pli-tv-kd11:13.7.13":	"กุลานิ จ อิเมหิ ทุฏฺฐานิ ทิสฺสนฺติ เจว สุยฺยนฺติ จฯ ",
"pli-tv-kd11:13.7.14":	"สงฺโฆ อสฺสชิปุนพฺพสุกานํ ภิกฺขูนํ กีฏาคิริสฺมา ปพฺพาชนียกมฺมํ กโรติ—",
"pli-tv-kd11:13.7.15":	"น อสฺสชิปุนพฺพสุเกหิ ภิกฺขูหิ กีฏาคิริสฺมึ วตฺถพฺพนฺติฯ ",
"pli-tv-kd11:13.7.16":	"ยสฺสายสฺมโต ขมติ อสฺสชิปุนพฺพสุกานํ ภิกฺขูนํ กีฏาคิริสฺมา ปพฺพาชนียสฺส กมฺมสฺส กรณํ—น อสฺสชิปุนพฺพสุเกหิ ภิกฺขูหิ กีฏาคิริสฺมึ วตฺถพฺพนฺติ, โส ตุณฺหสฺส; ",
"pli-tv-kd11:13.7.17":	"ยสฺส นกฺขมติ, โส ภาเสยฺยฯ ",
"pli-tv-kd11:13.7.18":	"ทุติยมฺปิ เอตมตฺถํ วทามิ …เป… ",
"pli-tv-kd11:13.7.19":	"ตติยมฺปิ เอตมตฺถํ วทามิฯ ",
"pli-tv-kd11:13.7.20":	"สุณาตุ เม, ภนฺเต, สงฺโฆฯ ",
"pli-tv-kd11:13.7.21":	"อิเม อสฺสชิปุนพฺพสุกา ภิกฺขู กุลทูสกา ปาปสมาจาราฯ ",
"pli-tv-kd11:13.7.22":	"อิเมสํ ปาปกา สมาจารา ทิสฺสนฺติ เจว สุยฺยนฺติ จฯ ",
"pli-tv-kd11:13.7.23":	"กุลานิ จ อิเมหิ ทุฏฺฐานิ ทิสฺสนฺติ เจว สุยฺยนฺติ จฯ ",
"pli-tv-kd11:13.7.24":	"สงฺโฆ อสฺสชิปุนพฺพสุกานํ ภิกฺขูนํ กีฏาคิริสฺมา ปพฺพาชนียกมฺมํ กโรติ—",
"pli-tv-kd11:13.7.25":	"น อสฺสชิปุนพฺพสุเกหิ ภิกฺขูหิ กีฏาคิริสฺมึ วตฺถพฺพนฺติฯ ",
"pli-tv-kd11:13.7.26":	"ยสฺสายสฺมโต ขมติ อสฺสชิปุนพฺพสุกานํ ภิกฺขูนํ กีฏาคิริสฺมา ปพฺพาชนียสฺส กมฺมสฺส กรณํ—น อสฺสชิปุนพฺพสุเกหิ ภิกฺขูหิ กีฏาคิริสฺมึ วตฺถพฺพนฺติ, โส ตุณฺหสฺส; ",
"pli-tv-kd11:13.7.27":	"ยสฺส นกฺขมติ, โส ภาเสยฺยฯ ",
"pli-tv-kd11:13.7.28":	"กตํ สงฺเฆน อสฺสชิปุนพฺพสุกานํ ภิกฺขูนํ กีฏาคิริสฺมา ปพฺพาชนียกมฺมํ—",
"pli-tv-kd11:13.7.29":	"น อสฺสชิปุนพฺพสุเกหิ ภิกฺขูหิ กีฏาคิริสฺมึ วตฺถพฺพนฺติฯ ",
"pli-tv-kd11:13.7.30":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd11:14.1.0":	"๓ฯ๑ฯ อธมฺมกมฺมทฺวาทสก ",
"pli-tv-kd11:14.1.1":	"“ตีหิ, ภิกฺขเว, องฺเคหิ สมนฺนาคตํ ปพฺพาชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:14.1.2":	"อสมฺมุขา กตํ โหติ, อปฺปฏิปุจฺฉา กตํ โหติ, อปฺปฏิญฺญาย กตํ โหติ—",
"pli-tv-kd11:14.1.3":	"อิเมหิ โข, ภิกฺขเว, ตีหงฺเคหิ สมนฺนาคตํ ปพฺพาชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:14.1.4":	"อปเรหิปิ, ภิกฺขเว, ตีหงฺเคหิ สมนฺนาคตํ ปพฺพาชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:14.1.5":	"อนาปตฺติยา กตํ โหติ, อเทสนาคามินิยา อาปตฺติยา กตํ โหติ, เทสิตาย อาปตฺติยา กตํ โหติ …เป… ",
"pli-tv-kd11:14.1.6":	"อโจเทตฺวา กตํ โหติ, อสาเรตฺวา กตํ โหติ, อาปตฺตึ อนาโรเปตฺวา กตํ โหติ …เป… ",
"pli-tv-kd11:14.1.7":	"อสมฺมุขา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:14.1.8":	"อปฺปฏิปุจฺฉา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:14.1.9":	"อปฺปฏิญฺญาย กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:14.1.10":	"อนาปตฺติยา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:14.1.11":	"อเทสนาคามินิยา อาปตฺติยา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:14.1.12":	"เทสิตาย อาปตฺติยา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:14.1.13":	"อโจเทตฺวา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:14.1.14":	"อสาเรตฺวา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:14.1.15":	"อาปตฺตึ อนาโรเปตฺวา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:14.1.16":	"อิเมหิ โข, ภิกฺขเว, ตีหงฺเคหิ สมนฺนาคตํ ปพฺพาชนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:14.1.17":	"อธมฺมกมฺมทฺวาทสกํ นิฏฺฐิตํฯ ",
"pli-tv-kd11:14.1.18.0":	"๓ฯ๒ฯ ธมฺมกมฺมทฺวาทสก ",
"pli-tv-kd11:14.1.18.1":	"ตีหิ, ภิกฺขเว, องฺเคหิ สมนฺนาคตํ ปพฺพาชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:14.1.19":	"สมฺมุขา กตํ โหติ, ปฏิปุจฺฉา กตํ โหติ, ปฏิญฺญาย กตํ โหติ—",
"pli-tv-kd11:14.1.20":	"อิเมหิ โข, ภิกฺขเว, ตีหงฺเคหิ สมนฺนาคตํ ปพฺพาชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:14.1.21":	"อปเรหิปิ, ภิกฺขเว, ตีหงฺเคหิ สมนฺนาคตํ ปพฺพาชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:14.1.22":	"อาปตฺติยา กตํ โหติ เทสนาคามินิยา อาปตฺติยา กตํ โหติ อเทสิตาย อาปตฺติยา กตํ โหติ …เป… ",
"pli-tv-kd11:14.1.23":	"โจเทตฺวา กตํ โหติ, สาเรตฺวา กตํ โหติ, อาปตฺตึ อาโรเปตฺวา กตํ โหติ …เป… ",
"pli-tv-kd11:14.1.24":	"สมฺมุขา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:14.1.25":	"ปฏิปุจฺฉา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:14.1.26":	"ปฏิญฺญาย กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:14.1.27":	"อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:14.1.28":	"เทสนาคามินิยา อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:14.1.29":	"อเทสิตาย อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:14.1.30":	"โจเทตฺวา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:14.1.31":	"สาเรตฺวา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:14.1.32":	"อาปตฺตึ อาโรเปตฺวา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:14.1.33":	"อิเมหิ โข, ภิกฺขเว, ตีหงฺเคหิ สมนฺนาคตํ ปพฺพาชนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:14.1.34":	"ธมฺมกมฺมทฺวาทสกํ นิฏฺฐิตํฯ ",
"pli-tv-kd11:14.1.35.0":	"๓ฯ๓ฯ อากงฺขมานจุทฺทสก ",
"pli-tv-kd11:14.1.35.1":	"ตีหิ, ภิกฺขเว, องฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.1.36":	"ภณฺฑนการโก โหติ กลหการโก วิวาทการโก ภสฺสการโก สงฺเฆ อธิกรณการโก; ",
"pli-tv-kd11:14.1.37":	"พาโล โหติ อพฺยตฺโต อาปตฺติพหุโล อนปทาโน; ",
"pli-tv-kd11:14.1.38":	"คิหิสํสฏฺโฐ วิหรติ อนนุโลมิเกหิ คิหิสํสคฺเคหิ—",
"pli-tv-kd11:14.1.39":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.1.40":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.1.41":	"อธิสีเล สีลวิปนฺโน โหติ, อชฺฌาจาเร อาจารวิปนฺโน โหติ, อติทิฏฺฐิยา ทิฏฺฐิวิปนฺโน โหติ—",
"pli-tv-kd11:14.1.42":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.1.43":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.1.44":	"พุทฺธสฺส อวณฺณํ ภาสติ, ธมฺมสฺส อวณฺณํ ภาสติ, สงฺฆสฺส อวณฺณํ ภาสติ—",
"pli-tv-kd11:14.1.45":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.1.46":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.1.47":	"กายิเกน ทเวน สมนฺนาคโต โหติ, วาจสิเกน ทเวน สมนฺนาคโต โหติ, กายิกวาจสิเกน ทเวน สมนฺนาคโต โหติ—",
"pli-tv-kd11:14.1.48":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.1.49":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.1.50":	"กายิเกน อนาจาเรน สมนฺนาคโต โหติ, วาจสิเกน อนาจาเรน สมนฺนาคโต โหติ, กายิกวาจสิเกน อนาจาเรน สมนฺนาคโต โหติ—",
"pli-tv-kd11:14.1.51":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.1.52":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.1.53":	"กายิเกน อุปฆาติเกน สมนฺนาคโต โหติ, วาจสิเกน อุปฆาติเกน สมนฺนาคโต โหติ, กายิกวาจสิเกน อุปฆาติเกน สมนฺนาคโต โหติ—",
"pli-tv-kd11:14.1.54":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.1.55":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.1.56":	"กายิเกน มิจฺฉาชีเวน สมนฺนาคโต โหติ, วาจสิเกน มิจฺฉาชีเวน สมนฺนาคโต โหติ, กายิกวาจสิเกน มิจฺฉาชีเวน สมนฺนาคโต โหติ—",
"pli-tv-kd11:14.1.57":	"อิเมหิ, โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.2.1":	"ติณฺณํ, ภิกฺขเว, ภิกฺขูนํ, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.2.2":	"เอโก ภณฺฑนการโก โหติ กลหการโก วิวาทการโก ภสฺสการโก สงฺเฆ อธิกรณการโก; ",
"pli-tv-kd11:14.2.3":	"เอโก พาโล โหติ อพฺยตฺโต อาปตฺติพหุโล อนปทาโน; ",
"pli-tv-kd11:14.2.4":	"เอโก คิหิสํสฏฺโฐ วิหรติ อนนุโลมิเกหิ คิหิสํสคฺเคหิ—",
"pli-tv-kd11:14.2.5":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.2.6":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.2.7":	"เอโก อธิสีเล สีลวิปนฺโน โหติ, เอโก อชฺฌาจาเร อาจารวิปนฺโน โหติ, เอโก อติทิฏฺฐิยา ทิฏฺฐิวิปนฺโน โหติ—",
"pli-tv-kd11:14.2.8":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.2.9":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.2.10":	"เอโก พุทฺธสฺส อวณฺณํ ภาสติ, เอโก ธมฺมสฺส อวณฺณํ ภาสติ, เอโก สงฺฆสฺส อวณฺณํ ภาสติ—",
"pli-tv-kd11:14.2.11":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.2.12":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.2.13":	"เอโก กายิเกน ทเวน สมนฺนาคโต โหติ, เอโก วาจสิเกน ทเวน สมนฺนาคโต โหติ, เอโก กายิกวาจสิเกน ทเวน สมนฺนาคโต โหติ—",
"pli-tv-kd11:14.2.14":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.2.15":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.2.16":	"เอโก กายิเกน อนาจาเรน สมนฺนาคโต โหติ, เอโก วาจสิเกน อนาจาเรน สมนฺนาคโต โหติ, เอโก กายิกวาจสิเกน อนาจาเรน สมนฺนาคโต โหติ—",
"pli-tv-kd11:14.2.17":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.2.18":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.2.19":	"เอโก กายิเกน อุปฆาติเกน สมนฺนาคโต โหติ, เอโก วาจสิเกน อุปฆาติเกน สมนฺนาคโต โหติ, เอโก กายิกวาจสิเกน อุปฆาติเกน สมนฺนาคโต โหติ—",
"pli-tv-kd11:14.2.20":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.2.21":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.2.22":	"เอโก กายิเกน มิจฺฉาชีเวน สมนฺนาคโต โหติ, เอโก วาจสิเกน มิจฺฉาชีเวน สมนฺนาคโต โหติ, เอโก กายิกวาจสิเกน มิจฺฉาชีเวน สมนฺนาคโต โหติ—",
"pli-tv-kd11:14.2.23":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปพฺพาชนียกมฺมํ กเรยฺยฯ ",
"pli-tv-kd11:14.2.24":	"อากงฺขมานจุทฺทสกํ นิฏฺฐิตํฯ ",
"pli-tv-kd11:15.1.0":	"๓ฯ๔ฯ อฏฺฐารสวตฺต ",
"pli-tv-kd11:15.1.1":	"ปพฺพาชนียกมฺมกเตน, ภิกฺขเว, ภิกฺขุนา สมฺมา วตฺติตพฺพํฯ ",
"pli-tv-kd11:15.1.2":	"ตตฺรายํ สมฺมาวตฺตนา—",
"pli-tv-kd11:15.1.3":	"น อุปสมฺปาเทตพฺพํ, ",
"pli-tv-kd11:15.1.4":	"น นิสฺสโย ทาตพฺโพ, ",
"pli-tv-kd11:15.1.5":	"น สามเณโร อุปฏฺฐาเปตพฺโพ, ",
"pli-tv-kd11:15.1.6":	"น ภิกฺขุโนวาทกสมฺมุติ สาทิตพฺพา, ",
"pli-tv-kd11:15.1.7":	"สมฺมเตนปิ ภิกฺขุนิโย น โอวทิตพฺพาฯ ",
"pli-tv-kd11:15.1.8":	"ยาย อาปตฺติยา สงฺเฆน ปพฺพาชนียกมฺมํ กตํ โหติ สา อาปตฺติ น อาปชฺชิตพฺพา, ",
"pli-tv-kd11:15.1.9":	"อญฺญา วา ตาทิสิกา, ",
"pli-tv-kd11:15.1.10":	"ตโต วา ปาปิฏฺฐตรา; ",
"pli-tv-kd11:15.1.11":	"กมฺมํ น ครหิตพฺพํ, ",
"pli-tv-kd11:15.1.12":	"กมฺมิกา น ครหิตพฺพาฯ ",
"pli-tv-kd11:15.1.13":	"น ปกตตฺตสฺส ภิกฺขุโน อุโปสโถ ฐเปตพฺโพ, ",
"pli-tv-kd11:15.1.14":	"น ปวารณา ฐเปตพฺพา, ",
"pli-tv-kd11:15.1.15":	"น สวจนียํ กาตพฺพํ, ",
"pli-tv-kd11:15.1.16":	"น อนุวาโท ปฏฺฐเปตพฺโพ, ",
"pli-tv-kd11:15.1.17":	"น โอกาโส กาเรตพฺโพ, ",
"pli-tv-kd11:15.1.18":	"น โจเทตพฺโพ, ",
"pli-tv-kd11:15.1.19":	"น สาเรตพฺโพ, ",
"pli-tv-kd11:15.1.20":	"น ภิกฺขูหิ สมฺปโยเชตพฺพนฺ”ติฯ ",
"pli-tv-kd11:15.1.21":	"ปพฺพาชนียกมฺเม อฏฺฐารสวตฺตํ นิฏฺฐิตํฯ ",
"pli-tv-kd11:16.1.1":	"อถ โข สาริปุตฺตโมคฺคลฺลานปฺปมุโข ภิกฺขุสงฺโฆ กีฏาคิรึ คนฺตฺวา อสฺสชิปุนพฺพสุกานํ ภิกฺขูนํ กีฏาคิริสฺมา ปพฺพาชนียกมฺมํ อกาสิ—",
"pli-tv-kd11:16.1.2":	"น อสฺสชิปุนพฺพสุเกหิ ภิกฺขูหิ กีฏาคิริสฺมึ วตฺถพฺพนฺติฯ ",
"pli-tv-kd11:16.1.3":	"เต สงฺเฆน ปพฺพาชนียกมฺมกตา น สมฺมา วตฺตนฺติ, น โลมํ ปาเตนฺติ, น เนตฺถารํ วตฺตนฺติ; ",
"pli-tv-kd11:16.1.4":	"น ภิกฺขู ขมาเปนฺติ, อกฺโกสนฺติ, ปริภาสนฺติ; ",
"pli-tv-kd11:16.1.5":	"ฉนฺทคามิตา โทสคามิตา โมหคามิตา ภยคามิตา ปาเปนฺติ; ",
"pli-tv-kd11:16.1.6":	"ปกฺกมนฺติปิ, วิพฺภมนฺติปิฯ ",
"pli-tv-kd11:16.1.7":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-kd11:16.1.8":	"“กถญฺหิ นาม อสฺสชิปุนพฺพสุกา ภิกฺขู สงฺเฆน ปพฺพาชนียกมฺมกตา น สมฺมา วตฺติสฺสนฺติ, น โลมํ ปาเตสฺสนฺติ, น เนตฺถารํ วตฺติสฺสนฺติ; ",
"pli-tv-kd11:16.1.9":	"น ภิกฺขู ขมาเปสฺสนฺติ, อกฺโกสิสฺสนฺติ, ปริภาสิสฺสนฺติ; ",
"pli-tv-kd11:16.1.10":	"ฉนฺทคามิตา โทสคามิตา โมหคามิตา ภยคามิตา ปาเปสฺสนฺติ; ",
"pli-tv-kd11:16.1.11":	"ปกฺกมิสฺสนฺติปิ, วิพฺภมิสฺสนฺติปี”ติฯ ",
"pli-tv-kd11:16.1.12":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd11:16.1.13":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
"pli-tv-kd11:16.1.14":	"“สจฺจํ กิร, ภิกฺขเว, อสฺสชิปุนพฺพสุกา ภิกฺขู สงฺเฆน ปพฺพาชนียกมฺมกตา น สมฺมา วตฺตนฺติ, น โลมํ ปาเตนฺติ, น เนตฺถารํ วตฺตนฺติ; ",
"pli-tv-kd11:16.1.15":	"น ภิกฺขู ขมาเปนฺติ, อกฺโกสนฺติ, ปริภาสนฺติ; ",
"pli-tv-kd11:16.1.16":	"ฉนฺทคามิตา โทสคามิตา โมหคามิตา ภยคามิตา ปาเปนฺติ; ",
"pli-tv-kd11:16.1.17":	"ปกฺกมนฺติปิ, วิพฺภมนฺติปี”ติ? ",
"pli-tv-kd11:16.1.18":	"“สจฺจํ, ภควา”ติฯ ",
"pli-tv-kd11:16.1.19":	"วิครหิ พุทฺโธ ภควา—",
"pli-tv-kd11:16.1.20":	"“อนนุจฺฉวิกํ …เป… ",
"pli-tv-kd11:16.1.21":	"กถญฺหิ นาม เต, ภิกฺขเว, โมฆปุริสา สงฺเฆน ปพฺพาชนียกมฺมกตา น สมฺมา วตฺติสฺสนฺติ, น โลมํ ปาเตสฺสนฺติ, น เนตฺถารํ วตฺติสฺสนฺติ; ",
"pli-tv-kd11:16.1.22":	"น ภิกฺขู ขมาเปสฺสนฺติ, อกฺโกสิสฺสนฺติ, ปริภาสิสฺสนฺติ; ",
"pli-tv-kd11:16.1.23":	"ฉนฺทคามิตา โทสคามิตา โมหคามิตา ภยคามิตา ปาเปสฺสนฺติ; ",
"pli-tv-kd11:16.1.24":	"ปกฺกมิสฺสนฺติปิ, วิพฺภมิสฺสนฺติปิฯ ",
"pli-tv-kd11:16.1.25":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-kd11:16.1.26":	"วิครหิตฺวา …เป… ",
"pli-tv-kd11:16.1.27":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd11:16.1.28":	"“เตน หิ, ภิกฺขเว, สงฺโฆ ปพฺพาชนียกมฺมํ ปฏิปฺปสฺสมฺเภตุฯ ",
"pli-tv-kd11:16.2.0":	"๓ฯ๕ฯ นปฺปฏิปฺปสฺสมฺเภตพฺพอฏฺฐารสก ",
"pli-tv-kd11:16.2.1":	"ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน ปพฺพาชนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:16.2.2":	"อุปสมฺปาเทติ, นิสฺสยํ เทติ, สามเณรํ อุปฏฺฐาเปติ, ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย โอวทติ—",
"pli-tv-kd11:16.2.3":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ปพฺพาชนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:16.2.4":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ปพฺพาชนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:16.2.5":	"ยาย อาปตฺติยา สงฺเฆน ปพฺพาชนียกมฺมํ กตํ โหติ ตํ อาปตฺตึ อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ; ",
"pli-tv-kd11:16.2.6":	"กมฺมํ ครหติ, กมฺมิเก ครหติ—",
"pli-tv-kd11:16.2.7":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ปพฺพาชนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:16.2.8":	"อฏฺฐหิ, ภิกฺขเว, องฺเคหิ สมนฺนาคตสฺส ภิกฺขุโน ปพฺพาชนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:16.2.9":	"ปกตตฺตสฺส ภิกฺขุโน อุโปสถํ ฐเปติ, ปวารณํ ฐเปติ, สวจนียํ กโรติ, อนุวาทํ ปฏฺฐเปติ, โอกาสํ กาเรติ, โจเทติ, สาเรติ, ภิกฺขูหิ สมฺปโยเชติ—",
"pli-tv-kd11:16.2.10":	"อิเมหิ โข, ภิกฺขเว, อฏฺฐหงฺเคหิ สมนฺนาคตสฺส ภิกฺขุโน ปพฺพาชนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:16.2.11":	"ปพฺพาชนียกมฺเม นปฺปฏิปฺปสฺสมฺเภตพฺพอฏฺฐารสกํ นิฏฺฐิตํฯ ",
"pli-tv-kd11:16.2.12.0":	"๓ฯ๖ฯ ปฏิปฺปสฺสมฺเภตพฺพอฏฺฐารสก ",
"pli-tv-kd11:16.2.12.1":	"ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน ปพฺพาชนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:16.2.13":	"น อุปสมฺปาเทติ, น นิสฺสยํ เทติ, น สามเณรํ อุปฏฺฐาเปติ, น ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย น โอวทติ—",
"pli-tv-kd11:16.2.14":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ปพฺพาชนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:16.2.15":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ปพฺพาชนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:16.2.16":	"ยาย อาปตฺติยา สงฺเฆน ปพฺพาชนียกมฺมํ กตํ โหติ ตํ อาปตฺตึ น อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ; ",
"pli-tv-kd11:16.2.17":	"กมฺมํ น ครหติ, กมฺมิเก น ครหติ—",
"pli-tv-kd11:16.2.18":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ปพฺพาชนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:16.2.19":	"อฏฺฐหิ, ภิกฺขเว, องฺเคหิ สมนฺนาคตสฺส ภิกฺขุโน ปพฺพาชนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:16.2.20":	"น ปกตตฺตสฺส ภิกฺขุโน อุโปสถํ ฐเปติ, น ปวารณํ ฐเปติ, น สวจนียํ กโรติ, น อนุวาทํ ปฏฺฐเปติ, น โอกาสํ กาเรติ, น โจเทติ, น สาเรติ, น ภิกฺขูหิ สมฺปโยเชติ—",
"pli-tv-kd11:16.2.21":	"อิเมหิ โข, ภิกฺขเว, อฏฺฐหงฺเคหิ สมนฺนาคตสฺส ภิกฺขุโน ปพฺพาชนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:16.2.22":	"ปพฺพาชนียกมฺเม ปฏิปฺปสฺสมฺเภตพฺพอฏฺฐารสกํ นิฏฺฐิตํฯ ",
"pli-tv-kd11:17.1.1":	"เอวญฺจ ปน, ภิกฺขเว, ปฏิปฺปสฺสมฺเภตพฺพํฯ ",
"pli-tv-kd11:17.1.2":	"เตน, ภิกฺขเว, ปพฺพาชนียกมฺมกเตน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd11:17.1.3":	"‘อหํ, ภนฺเต, สงฺเฆน ปพฺพาชนียกมฺมกโต สมฺมา วตฺตามิ, โลมํ ปาเตมิ, เนตฺถารํ วตฺตามิ, ปพฺพาชนียสฺส กมฺมสฺส ปฏิปฺปสฺสทฺธึ ยาจามี’ติฯ ",
"pli-tv-kd11:17.1.4":	"ทุติยมฺปิ ยาจิตพฺพาฯ ",
"pli-tv-kd11:17.1.5":	"ตติยมฺปิ ยาจิตพฺพาฯ ",
"pli-tv-kd11:17.1.6":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd11:17.2.1":	"‘สุณาตุ เม, ภนฺเต, สงฺโฆฯ ",
"pli-tv-kd11:17.2.2":	"อยํ อิตฺถนฺนาโม ภิกฺขุ สงฺเฆน ปพฺพาชนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, ปพฺพาชนียสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:17.2.3":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามสฺส ภิกฺขุโน ปพฺพาชนียกมฺมํ ปฏิปฺปสฺสมฺเภยฺยฯ ",
"pli-tv-kd11:17.2.4":	"เอสา ญตฺติฯ ",
"pli-tv-kd11:17.2.5":	"สุณาตุ เม, ภนฺเต, สงฺโฆฯ ",
"pli-tv-kd11:17.2.6":	"อยํ อิตฺถนฺนาโม ภิกฺขุ สงฺเฆน ปพฺพาชนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, ปพฺพาชนียสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:17.2.7":	"สงฺโฆ อิตฺถนฺนามสฺส ภิกฺขุโน ปพฺพาชนียกมฺมํ ปฏิปฺปสฺสมฺเภติฯ ",
"pli-tv-kd11:17.2.8":	"ยสฺสายสฺมโต ขมติ อิตฺถนฺนามสฺส ภิกฺขุโน ปพฺพาชนียสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:17.2.9":	"ยสฺส นกฺขมติ, โส ภาเสยฺยฯ ",
"pli-tv-kd11:17.2.10":	"ทุติยมฺปิ เอตมตฺถํ วทามิ …เป… ",
"pli-tv-kd11:17.2.11":	"ตติยมฺปิ เอตมตฺถํ วทามิฯ ",
"pli-tv-kd11:17.2.12":	"สุณาตุ เม, ภนฺเต, สงฺโฆฯ ",
"pli-tv-kd11:17.2.13":	"อยํ อิตฺถนฺนาโม ภิกฺขุ สงฺเฆน ปพฺพาชนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, ปพฺพาชนียสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:17.2.14":	"สงฺโฆ อิตฺถนฺนามสฺส ภิกฺขุโน ปพฺพาชนียกมฺมํ ปฏิปฺปสฺสมฺเภติฯ ",
"pli-tv-kd11:17.2.15":	"ยสฺสายสฺมโต ขมติ อิตฺถนฺนามสฺส ภิกฺขุโน ปพฺพาชนียสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:17.2.16":	"ยสฺส นกฺขมติ, โส ภาเสยฺยฯ ",
"pli-tv-kd11:17.2.17":	"ปฏิปฺปสฺสทฺธํ สงฺเฆน อิตฺถนฺนามสฺส ภิกฺขุโน ปพฺพาชนียกมฺมํฯ ",
"pli-tv-kd11:17.2.18":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd11:17.2.19":	"ปพฺพาชนียกมฺมํ นิฏฺฐิตํ ตติยํฯ ",
"pli-tv-kd11:18.1.0":	"๔ฯ ปฏิสารณียกมฺม ",
"pli-tv-kd11:18.1.1":	"เตน โข ปน สมเยน อายสฺมา สุธมฺโม มจฺฉิกาสณฺเฑ จิตฺตสฺส คหปติโน อาวาสิโก โหติ, นวกมฺมิโก ธุวภตฺติโกฯ ",
"pli-tv-kd11:18.1.2":	"ยทา จิตฺโต คหปติ สงฺฆํ วา คณํ วา ปุคฺคลํ วา นิมนฺเตตุกาโม โหติ ตทา น อายสฺมนฺตํ สุธมฺมํ อนปโลเกตฺวา สงฺฆํ วา คณํ วา ปุคฺคลํ วา นิมนฺเตติฯ ",
"pli-tv-kd11:18.1.3":	"เตน โข ปน สมเยน สมฺพหุลา เถรา ภิกฺขู, อายสฺมา จ สาริปุตฺโต, อายสฺมา จ มหาโมคฺคลฺลาโน, อายสฺมา จ มหากจฺจาโน, อายสฺมา จ มหาโกฏฺฐิโก, อายสฺมา จ มหากปฺปิโน, อายสฺมา จ มหาจุนฺโท, อายสฺมา จ อนุรุทฺโธ, อายสฺมา จ เรวโต, อายสฺมา จ อุปาลิ, อายสฺมา จ อานนฺโท, อายสฺมา จ ราหุโล, กาสีสุ จาริกํ จรมานา เยน มจฺฉิกาสณฺโฑ ตทวสรุํฯ ",
"pli-tv-kd11:18.1.4":	"อโสฺสสิ โข จิตฺโต คหปติ เถรา กิร ภิกฺขู มจฺฉิกาสณฺฑํ อนุปฺปตฺตาติฯ ",
"pli-tv-kd11:18.1.5":	"อถ โข จิตฺโต คหปติ เยน เถรา ภิกฺขู เตนุปสงฺกมิ, อุปสงฺกมิตฺวา เถเร ภิกฺขู อภิวาเทตฺวา เอกมนฺตํ นิสีทิฯ ",
"pli-tv-kd11:18.1.6":	"เอกมนฺตํ นิสินฺนํ โข จิตฺตํ คหปตึ อายสฺมา สาริปุตฺโต ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ ",
"pli-tv-kd11:18.1.7":	"อถ โข จิตฺโต คหปติ อายสฺมตา สาริปุตฺเตน ธมฺมิยา กถาย สนฺทสฺสิโต สมาทปิโต สมุตฺเตชิโต สมฺปหํสิโต เถเร ภิกฺขู เอตทโวจ—",
"pli-tv-kd11:18.1.8":	"“อธิวาเสนฺตุ เม, ภนฺเต, เถรา สฺวาตนาย อาคนฺตุกภตฺตนฺ”ติฯ ",
"pli-tv-kd11:18.1.9":	"อธิวาเสสุํ โข เถรา ภิกฺขู ตุณฺหีภาเวนฯ ",
"pli-tv-kd11:18.2.1":	"อถ โข จิตฺโต คหปติ เถรานํ ภิกฺขูนํ อธิวาสนํ วิทิตฺวา อุฏฺฐายาสนา เถเร ภิกฺขู อภิวาเทตฺวา ปทกฺขิณํ กตฺวา เยนายสฺมา สุธมฺโม เตนุปสงฺกมิ, อุปสงฺกมิตฺวา อายสฺมนฺตํ สุธมฺมํ อภิวาเทตฺวา เอกมนฺตํ อฏฺฐาสิฯ ",
"pli-tv-kd11:18.2.2":	"เอกมนฺตํ ฐิโต โข จิตฺโต คหปติ อายสฺมนฺตํ สุธมฺมํ เอตทโวจ—",
"pli-tv-kd11:18.2.3":	"“อธิวาเสตุ เม, ภนฺเต, อโยฺย สุธมฺโม สฺวาตนาย ภตฺตํ สทฺธึ เถเรหี”ติฯ ",
"pli-tv-kd11:18.2.4":	"อถ โข อายสฺมา สุธมฺโม—",
"pli-tv-kd11:18.2.5":	"“ปุพฺเพ ขฺวายํ จิตฺโต คหปติ ยทา สงฺฆํ วา คณํ วา ปุคฺคลํ วา นิมนฺเตตุกาโม น มํ อนปโลเกตฺวา สงฺฆํ วา คณํ วา ปุคฺคลํ วา นิมนฺเตติ; ",
"pli-tv-kd11:18.2.6":	"โสทานิ มํ อนปโลเกตฺวา เถเร ภิกฺขู นิมนฺเตสิ; ",
"pli-tv-kd11:18.2.7":	"ทุฏฺโฐทานายํ จิตฺโต คหปติ อนเปกฺโข วิรตฺตรูโป มยี”ติ จิตฺตํ คหปตึ เอตทโวจ—",
"pli-tv-kd11:18.2.8":	"“อลํ, คหปติ, นาธิวาเสมี”ติฯ ",
"pli-tv-kd11:18.2.9":	"ทุติยมฺปิ โข …เป… ",
"pli-tv-kd11:18.2.10":	"ตติยมฺปิ โข จิตฺโต คหปติ อายสฺมนฺตํ สุธมฺมํ เอตทโวจ—",
"pli-tv-kd11:18.2.11":	"“อธิวาเสตุ เม, ภนฺเต, อโยฺย สุธมฺโม สฺวาตนาย ภตฺตํ สทฺธึ เถเรหี”ติฯ ",
"pli-tv-kd11:18.2.12":	"“อลํ, คหปติ, นาธิวาเสมี”ติฯ ",
"pli-tv-kd11:18.2.13":	"อถ โข จิตฺโต คหปติ—",
"pli-tv-kd11:18.2.14":	"“กึ เม กริสฺสติ อโยฺย สุธมฺโม อธิวาเสนฺโต วา อนธิวาเสนฺโต วา”ติ อายสฺมนฺตํ สุธมฺมํ อภิวาเทตฺวา ปทกฺขิณํ กตฺวา ปกฺกามิฯ ",
"pli-tv-kd11:18.3.1":	"อถ โข จิตฺโต คหปติ ตสฺสา รตฺติยา อจฺจเยน เถรานํ ภิกฺขูนํ ปณีตํ ขาทนียํ โภชนียํ ปฏิยาทาเปสิฯ ",
"pli-tv-kd11:18.3.2":	"อถ โข อายสฺมา สุธมฺโม—",
"pli-tv-kd11:18.3.3":	"“ยนฺนูนาหํ จิตฺตสฺส คหปติโน เถรานํ ภิกฺขูนํ ปฏิยตฺตํ ปเสฺสยฺยนฺ”ติ ปุพฺพณฺหสมยํ นิวาเสตฺวา ปตฺตจีวรมาทาย เยน จิตฺตสฺส คหปติโน นิเวสนํ เตนุปสงฺกมิ, อุปสงฺกมิตฺวา ปญฺญตฺเต อาสเน นิสีทิฯ ",
"pli-tv-kd11:18.3.4":	"อถ โข จิตฺโต คหปติ เยนายสฺมา สุธมฺโม เตนุปสงฺกมิ, อุปสงฺกมิตฺวา อายสฺมนฺตํ สุธมฺมํ อภิวาเทตฺวา เอกมนฺตํ นิสีทิฯ ",
"pli-tv-kd11:18.3.5":	"เอกมนฺตํ นิสินฺนํ โข จิตฺตํ คหปตึ อายสฺมา สุธมฺโม เอตทโวจ—",
"pli-tv-kd11:18.3.6":	"“ปหูตํ โข เต อิทํ, คหปติ, ขาทนียํ โภชนียํ ปฏิยตฺตํ; ",
"pli-tv-kd11:18.3.7":	"เอกา จ โข อิธ นตฺถิ ยทิทํ ติลสงฺคุฬิกา”ติฯ ",
"pli-tv-kd11:18.3.8":	"“พหุมฺหิ วต, ภนฺเต, รตเน พุทฺธวจเน วิชฺชมาเน อเยฺยน สุธมฺเมน ยเทว กิญฺจิ ภาสิตํ ยทิทํ ติลสงฺคุฬิกาติฯ ",
"pli-tv-kd11:18.3.9":	"ภูตปุพฺพํ, ภนฺเต, ทกฺขิณาปถกา วาณิชา ปุรตฺถิมํ ชนปทํ อคมํสุ วาณิชฺชายฯ ",
"pli-tv-kd11:18.3.10":	"เต ตโต กุกฺกุฏึ อาเนสุํฯ ",
"pli-tv-kd11:18.3.11":	"อถ โข สา, ภนฺเต, กุกฺกุฏี กาเกน สทฺธึ สํวาสํ กปฺเปสิฯ ",
"pli-tv-kd11:18.3.12":	"สา โปตกํ ชเนสิฯ ",
"pli-tv-kd11:18.3.13":	"ยทา โข โส, ภนฺเต, กุกฺกุฏโปตโก กากวสฺสํ วสฺสิตุกาโม โหติ, กากกุกฺกุฏีติ วสฺสติ; ",
"pli-tv-kd11:18.3.14":	"ยทา กุกฺกุฏิวสฺสํ วสฺสิตุกาโม โหติ, กุกฺกุฏิกากาติ วสฺสติฯ ",
"pli-tv-kd11:18.3.15":	"เอวเมว โข, ภนฺเต, พหุมฺหิ รตเน พุทฺธวจเน วิชฺชมาเน อเยฺยน สุธมฺเมน ยเทว กิญฺจิ ภาสิตํ ยทิทํ ติลสงฺคุฬิกา”ติฯ ",
"pli-tv-kd11:18.4.1":	"“อกฺโกสสิ มํ ตฺวํ, คหปติ, ปริภาสสิ มํ ตฺวํ, คหปติฯ ",
"pli-tv-kd11:18.4.2":	"เอโส เต, คหปติ, อาวาโส, ปกฺกมิสฺสามี”ติฯ ",
"pli-tv-kd11:18.4.3":	"“นาหํ, ภนฺเต, อยฺยํ สุธมฺมํ อกฺโกสามิ, ปริภาสามิฯ ",
"pli-tv-kd11:18.4.4":	"วสตุ, ภนฺเต, อโยฺย สุธมฺโม มจฺฉิกาสณฺเฑฯ ",
"pli-tv-kd11:18.4.5":	"รมณียํ อมฺพาฏกวนํฯ ",
"pli-tv-kd11:18.4.6":	"อหํ อยฺยสฺส สุธมฺมสฺส อุสฺสุกฺกํ กริสฺสามิ, จีวรปิณฺฑปาตเสนาสนคิลานปฺปจฺจยเภสชฺชปริกฺขารานนฺ”ติฯ ",
"pli-tv-kd11:18.4.7":	"ทุติยมฺปิ โข …เป… ",
"pli-tv-kd11:18.4.8":	"ตติยมฺปิ โข อายสฺมา สุธมฺโม จิตฺตํ คหปตึ เอตทโวจ—",
"pli-tv-kd11:18.4.9":	"“อกฺโกสสิ มํ ตฺวํ, คหปติ, ปริภาสสิ มํ ตฺวํ, คหปติฯ ",
"pli-tv-kd11:18.4.10":	"เอโส เต, คหปติ, อาวาโส, ปกฺกมิสฺสามี”ติฯ ",
"pli-tv-kd11:18.4.11":	"“กหํ, ภนฺเต, อโยฺย สุธมฺโม คมิสฺสตี”ติ? ",
"pli-tv-kd11:18.4.12":	"“สาวตฺถึ โข อหํ, คหปติ, คมิสฺสามิ ภควนฺตํ ทสฺสนายา”ติฯ ",
"pli-tv-kd11:18.4.13":	"“เตน หิ, ภนฺเต, ยญฺจ อตฺตนา ภณิตํ, ยญฺจ มยา ภณิตํ ตํ สพฺพํ ภควโต อาโรเจหิฯ ",
"pli-tv-kd11:18.4.14":	"อนจฺฉริยํ โข ปเนตํ, ภนฺเต, ยํ อโยฺย สุธมฺโม ปุนเทว มจฺฉิกาสณฺฑํ ปจฺจาคจฺเฉยฺยา”ติฯ ",
"pli-tv-kd11:18.5.1":	"อถ โข อายสฺมา สุธมฺโม เสนาสนํ สํสาเมตฺวา ปตฺตจีวรมาทาย เยน สาวตฺถิ เตน ปกฺกามิฯ ",
"pli-tv-kd11:18.5.2":	"อนุปุพฺเพน เยน สาวตฺถิ เชตวนํ อนาถปิณฺฑิกสฺส อาราโม เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"pli-tv-kd11:18.5.3":	"เอกมนฺตํ นิสินฺโน โข อายสฺมา สุธมฺโม ยญฺจ อตฺตนา ภณิตํ ยญฺจ จิตฺเตน คหปตินา ภณิตํ ตํ สพฺพํ ภควโต อาโรเจสิฯ ",
"pli-tv-kd11:18.5.4":	"วิครหิ พุทฺโธ ภควา—",
"pli-tv-kd11:18.5.5":	"“อนนุจฺฉวิกํ, โมฆปุริส, อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
"pli-tv-kd11:18.5.6":	"กถญฺหิ นาม ตฺวํ, โมฆปุริส, จิตฺตํ คหปตึ สทฺธํ ปสนฺนํ ทายกํ การกํ สงฺฆุปฏฺฐากํ หีเนน ขุํเสสฺสสิ, หีเนน วมฺเภสฺสสิ? ",
"pli-tv-kd11:18.5.7":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-kd11:18.5.8":	"วิครหิตฺวา …เป… ",
"pli-tv-kd11:18.5.9":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd11:18.5.10":	"“เตน หิ, ภิกฺขเว, สงฺโฆ สุธมฺมสฺส ภิกฺขุโน ปฏิสารณียกมฺมํ กโรตุ—",
"pli-tv-kd11:18.5.11":	"จิตฺโต เต คหปติ ขมาเปตพฺโพติฯ ",
"pli-tv-kd11:18.6.1":	"เอวญฺจ ปน, ภิกฺขเว, กาตพฺพํ—",
"pli-tv-kd11:18.6.2":	"ปฐมํ สุธมฺโม ภิกฺขุ โจเทตพฺโพ, โจเทตฺวา สาเรตพฺโพ, สาเรตฺวา อาปตฺตึ อาโรเปตพฺโพ, อาปตฺตึ อาโรเปตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd11:18.6.3":	"‘สุณาตุ เม, ภนฺเต, สงฺโฆฯ ",
"pli-tv-kd11:18.6.4":	"อยํ สุธมฺโม ภิกฺขุ จิตฺตํ คหปตึ สทฺธํ ปสนฺนํ ทายกํ การกํ สงฺฆุปฏฺฐากํ หีเนน ขุํเสติ, หีเนน วมฺเภติฯ ",
"pli-tv-kd11:18.6.5":	"ยทิ สงฺฆสฺส ปตฺตกลฺลํ, สงฺโฆ สุธมฺมสฺส ภิกฺขุโน ปฏิสารณียกมฺมํ กเรยฺย—",
"pli-tv-kd11:18.6.6":	"จิตฺโต เต คหปติ ขมาเปตพฺโพติฯ ",
"pli-tv-kd11:18.6.7":	"เอสา ญตฺติฯ ",
"pli-tv-kd11:18.6.8":	"สุณาตุ เม, ภนฺเต, สงฺโฆฯ ",
"pli-tv-kd11:18.6.9":	"อยํ สุธมฺโม ภิกฺขุ จิตฺตํ คหปตึ สทฺธํ ปสนฺนํ ทายกํ การกํ สงฺฆุปฏฺฐากํ หีเนน ขุํเสติ, หีเนน วมฺเภติฯ ",
"pli-tv-kd11:18.6.10":	"สงฺโฆ สุธมฺมสฺส ภิกฺขุโน ปฏิสารณียกมฺมํ กโรติ—",
"pli-tv-kd11:18.6.11":	"จิตฺโต เต คหปติ ขมาเปตพฺโพติฯ ",
"pli-tv-kd11:18.6.12":	"ยสฺสายสฺมโต ขมติ สุธมฺมสฺส ภิกฺขุโน ปฏิสารณียสฺส กมฺมสฺส กรณํ—จิตฺโต เต คหปติ ขมาเปตพฺโพติ, โส ตุณฺหสฺส; ",
"pli-tv-kd11:18.6.13":	"ยสฺส นกฺขมติ, โส ภาเสยฺยฯ ",
"pli-tv-kd11:18.6.14":	"ทุติยมฺปิ เอตมตฺถํ วทามิ …เป… ",
"pli-tv-kd11:18.6.15":	"ตติยมฺปิ เอตมตฺถํ วทามิ—",
"pli-tv-kd11:18.6.16":	"สุณาตุ เม, ภนฺเต, สงฺโฆฯ ",
"pli-tv-kd11:18.6.17":	"อยํ สุธมฺโม ภิกฺขุ จิตฺตํ คหปตึ สทฺธํ ปสนฺนํ ทายกํ การกํ สงฺฆุปฏฺฐากํ หีเนน ขุํเสติ, หีเนน วมฺเภติฯ ",
"pli-tv-kd11:18.6.18":	"สงฺโฆ สุธมฺมสฺส ภิกฺขุโน ปฏิสารณียกมฺมํ กโรติ—",
"pli-tv-kd11:18.6.19":	"จิตฺโต เต คหปติ ขมาเปตพฺโพติฯ ",
"pli-tv-kd11:18.6.20":	"ยสฺสายสฺมโต ขมติ สุธมฺมสฺส ภิกฺขุโน ปฏิสารณียสฺส กมฺมสฺส กรณํ—จิตฺโต เต คหปติ ขมาเปตพฺโพติ, โส ตุณฺหสฺส; ",
"pli-tv-kd11:18.6.21":	"ยสฺส นกฺขมติ, โส ภาเสยฺยฯ ",
"pli-tv-kd11:18.6.22":	"กตํ สงฺเฆน สุธมฺมสฺส ภิกฺขุโน ปฏิสารณียกมฺมํ—",
"pli-tv-kd11:18.6.23":	"จิตฺโต เต คหปติ ขมาเปตพฺโพติฯ ",
"pli-tv-kd11:18.6.24":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’ติฯ ",
"pli-tv-kd11:19.1.0":	"๔ฯ๑ฯ อธมฺมกมฺมทฺวาทสก ",
"pli-tv-kd11:19.1.1":	"ตีหิ, ภิกฺขเว, องฺเคหิ สมนฺนาคตํ ปฏิสารณียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:19.1.2":	"อสมฺมุขา กตํ โหติ, อปฺปฏิปุจฺฉา กตํ โหติ, อปฺปฏิญฺญาย กตํ โหติ—",
"pli-tv-kd11:19.1.3":	"อิเมหิ โข, ภิกฺขเว, ตีหงฺเคหิ สมนฺนาคตํ ปฏิสารณียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:19.1.4":	"อปเรหิปิ, ภิกฺขเว, ตีหงฺเคหิ สมนฺนาคตํ ปฏิสารณียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:19.1.5":	"อนาปตฺติยา กตํ โหติ, อเทสนาคามินิยา อาปตฺติยา กตํ โหติ, เทสิตาย อาปตฺติยา กตํ โหติ …เป… ",
"pli-tv-kd11:19.1.6":	"อโจเทตฺวา กตํ โหติ, อสาเรตฺวา กตํ โหติ, อาปตฺตึ อนาโรเปตฺวา กตํ โหติ …เป… ",
"pli-tv-kd11:19.1.7":	"อสมฺมุขา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:19.1.8":	"อปฺปฏิปุจฺฉา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:19.1.9":	"อปฺปฏิญฺญาย กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:19.1.10":	"อนาปตฺติยา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:19.1.11":	"อเทสนาคามินิยา อาปตฺติยา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:19.1.12":	"เทสิตาย อาปตฺติยา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:19.1.13":	"อโจเทตฺวา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:19.1.14":	"อสาเรตฺวา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:19.1.15":	"อาปตฺตึ อนาโรเปตฺวา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:19.1.16":	"อิเมหิ โข, ภิกฺขเว, ตีหงฺเคหิ สมนฺนาคตํ ปฏิสารณียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:19.1.17":	"ปฏิสารณียกมฺเม อธมฺมกมฺมทฺวาทสกํ นิฏฺฐิตํฯ ",
"pli-tv-kd11:19.1.18.0":	"๔ฯ๒ฯ ธมฺมกมฺมทฺวาทสก ",
"pli-tv-kd11:19.1.18.1":	"ตีหิ, ภิกฺขเว, องฺเคหิ สมนฺนาคตํ ปฏิสารณียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:19.1.19":	"สมฺมุขา กตํ โหติ, ปฏิปุจฺฉา กตํ โหติ, ปฏิญฺญาย กตํ โหติ—",
"pli-tv-kd11:19.1.20":	"อิเมหิ โข, ภิกฺขเว, ตีหงฺเคหิ สมนฺนาคตํ ปฏิสารณียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:19.1.21":	"อปเรหิปิ, ภิกฺขเว, ตีหงฺเคหิ สมนฺนาคตํ ปฏิสารณียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:19.1.22":	"อาปตฺติยา กตํ โหติ, เทสนาคามินิยา อาปตฺติยา กตํ โหติ, อเทสิตาย อาปตฺติยา กตํ โหติ …เป… ",
"pli-tv-kd11:19.1.23":	"โจเทตฺวา กตํ โหติ, สาเรตฺวา กตํ โหติ, อาปตฺตึ อาโรเปตฺวา กตํ โหติ …เป… ",
"pli-tv-kd11:19.1.24":	"สมฺมุขา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:19.1.25":	"ปฏิปุจฺฉา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:19.1.26":	"ปฏิญฺญาย กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:19.1.27":	"อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:19.1.28":	"เทสนาคามินิยา อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:19.1.29":	"อเทสิตาย อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:19.1.30":	"โจเทตฺวา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:19.1.31":	"สาเรตฺวา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:19.1.32":	"อาปตฺตึ อาโรเปตฺวา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:19.1.33":	"อิเมหิ โข, ภิกฺขเว, ตีหงฺเคหิ สมนฺนาคตํ ปฏิสารณียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:19.1.34":	"ปฏิสารณียกมฺเม ธมฺมกมฺมทฺวาทสกํ นิฏฺฐิตํฯ ",
"pli-tv-kd11:20.1.0":	"๔ฯ๓ฯ อากงฺขมานจตุกฺก ",
"pli-tv-kd11:20.1.1":	"ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปฏิสารณียกมฺมํ กเรยฺยฯ ",
"pli-tv-kd11:20.1.2":	"คิหีนํ อลาภาย ปริสกฺกติ, คิหีนํ อนตฺถาย ปริสกฺกติ, คิหีนํ อนาวาสาย ปริสกฺกติ, คิหี อกฺโกสติ ปริภาสติ, คิหี คิหีหิ เภเทติ—",
"pli-tv-kd11:20.1.3":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปฏิสารณียกมฺมํ กเรยฺยฯ ",
"pli-tv-kd11:20.1.4":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปฏิสารณียกมฺมํ กเรยฺยฯ ",
"pli-tv-kd11:20.1.5":	"คิหีนํ พุทฺธสฺส อวณฺณํ ภาสติ, คิหีนํ ธมฺมสฺส อวณฺณํ ภาสติ, คิหีนํ สงฺฆสฺส อวณฺณํ ภาสติ, คิหี หีเนน ขุํเสติ หีเนน วมฺเภติ, คิหีนํ ธมฺมิกํ ปฏิสฺสวํ น สจฺจาเปติ—",
"pli-tv-kd11:20.1.6":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปฏิสารณียกมฺมํ กเรยฺยฯ ",
"pli-tv-kd11:20.1.7":	"ปญฺจนฺนํ, ภิกฺขเว, ภิกฺขูนํ, อากงฺขมาโน สงฺโฆ, ปฏิสารณียกมฺมํ กเรยฺยฯ ",
"pli-tv-kd11:20.1.8":	"เอโก คิหีนํ อลาภาย ปริสกฺกติ, เอโก คิหีนํ อนตฺถาย ปริสกฺกติ, เอโก คิหีนํ อนาวาสาย ปริสกฺกติ, เอโก คิหี อกฺโกสติ ปริภาสติ, เอโก คิหี คิหีหิ เภเทติ—",
"pli-tv-kd11:20.1.9":	"อิเมสํ โข, ภิกฺขเว, ปญฺจนฺนํ ภิกฺขูนํ, อากงฺขมาโน สงฺโฆ, ปฏิสารณียกมฺมํ กเรยฺยฯ ",
"pli-tv-kd11:20.1.10":	"อปเรสมฺปิ, ภิกฺขเว, ปญฺจนฺนํ ภิกฺขูนํ, อากงฺขมาโน สงฺโฆ, ปฏิสารณียกมฺมํ กเรยฺยฯ ",
"pli-tv-kd11:20.1.11":	"เอโก คิหีนํ พุทฺธสฺส อวณฺณํ ภาสติ, เอโก คิหีนํ ธมฺมสฺส อวณฺณํ ภาสติ, เอโก คิหีนํ สงฺฆสฺส อวณฺณํ ภาสติ, เอโก คิหี หีเนน ขุํเสติ หีเนน วมฺเภติ, เอโก คิหีนํ ธมฺมิกํ ปฏิสฺสวํ น สจฺจาเปติ—",
"pli-tv-kd11:20.1.12":	"อิเมสํ โข, ภิกฺขเว, ปญฺจนฺนํ ภิกฺขูนํ, อากงฺขมาโน สงฺโฆ, ปฏิสารณียกมฺมํ กเรยฺยฯ ",
"pli-tv-kd11:20.1.13":	"อากงฺขมานจตุกฺกํ นิฏฺฐิตํฯ ",
"pli-tv-kd11:21.1.0":	"๔ฯ๔ฯ อฏฺฐารสวตฺต ",
"pli-tv-kd11:21.1.1":	"ปฏิสารณียกมฺมกเตน, ภิกฺขเว, ภิกฺขุนา สมฺมา วตฺติตพฺพํฯ ",
"pli-tv-kd11:21.1.2":	"ตตฺรายํ สมฺมาวตฺตนา—",
"pli-tv-kd11:21.1.3":	"น อุปสมฺปาเทตพฺพํ, ",
"pli-tv-kd11:21.1.4":	"น นิสฺสโย ทาตพฺโพ, ",
"pli-tv-kd11:21.1.5":	"น สามเณโร อุปฏฺฐาเปตพฺโพ, ",
"pli-tv-kd11:21.1.6":	"น ภิกฺขุโนวาทกสมฺมุติ สาทิตพฺพา, ",
"pli-tv-kd11:21.1.7":	"สมฺมเตนปิ ภิกฺขุนิโย น โอวทิตพฺพาฯ ",
"pli-tv-kd11:21.1.8":	"ยาย อาปตฺติยา สงฺเฆน ปฏิสารณียกมฺมํ กตํ โหติ สา อาปตฺติ น อาปชฺชิตพฺพา, ",
"pli-tv-kd11:21.1.9":	"อญฺญา วา ตาทิสิกา, ",
"pli-tv-kd11:21.1.10":	"ตโต วา ปาปิฏฺฐตรา; ",
"pli-tv-kd11:21.1.11":	"กมฺมํ น ครหิตพฺพํ, ",
"pli-tv-kd11:21.1.12":	"กมฺมิกา น ครหิตพฺพาฯ ",
"pli-tv-kd11:21.1.13":	"น ปกตตฺตสฺส ภิกฺขุโน อุโปสโถ ฐเปตพฺโพ, ",
"pli-tv-kd11:21.1.14":	"น ปวารณา ฐเปตพฺพา, ",
"pli-tv-kd11:21.1.15":	"น สวจนียํ กาตพฺพํ, ",
"pli-tv-kd11:21.1.16":	"น อนุวาโท ปฏฺฐเปตพฺโพ, ",
"pli-tv-kd11:21.1.17":	"น โอกาโส กาเรตพฺโพ, ",
"pli-tv-kd11:21.1.18":	"น โจเทตพฺโพ, ",
"pli-tv-kd11:21.1.19":	"น สาเรตพฺโพ, ",
"pli-tv-kd11:21.1.20":	"น ภิกฺขูหิ สมฺปโยเชตพฺพนฺ”ติฯ ",
"pli-tv-kd11:21.1.21":	"ปฏิสารณียกมฺเม อฏฺฐารสวตฺตํ นิฏฺฐิตํฯ ",
"pli-tv-kd11:22.1.1":	"อถ โข สงฺโฆ สุธมฺมสฺส ภิกฺขุโน ปฏิสารณียกมฺมํ อกาสิ—",
"pli-tv-kd11:22.1.2":	"“จิตฺโต เต คหปติ ขมาเปตพฺโพ”ติฯ ",
"pli-tv-kd11:22.1.3":	"โส สงฺเฆน ปฏิสารณียกมฺมกโต มจฺฉิกาสณฺฑํ คนฺตฺวา มงฺกุภูโต นาสกฺขิ จิตฺตํ คหปตึ ขมาเปตุํฯ ",
"pli-tv-kd11:22.1.4":	"ปุนเทว สาวตฺถึ ปจฺจาคญฺฉิฯ ",
"pli-tv-kd11:22.1.5":	"ภิกฺขู เอวมาหํสุ—",
"pli-tv-kd11:22.1.6":	"“ขมาปิโต ตยา, อาวุโส สุธมฺม, จิตฺโต คหปตี”ติ? ",
"pli-tv-kd11:22.1.7":	"“อิธาหํ, อาวุโส, มจฺฉิกาสณฺฑํ คนฺตฺวา มงฺกุภูโต นาสกฺขึ จิตฺตํ คหปตึ ขมาเปตุนฺ”ติฯ ",
"pli-tv-kd11:22.1.8":	"ภิกฺขู ภควโต เอตมตฺถํ อาโรเจสุํ …เป…ฯ ",
"pli-tv-kd11:22.2.1":	"“เตน หิ, ภิกฺขเว, สงฺโฆ สุธมฺมสฺส ภิกฺขุโน อนุทูตํ เทตุ—",
"pli-tv-kd11:22.2.2":	"จิตฺตํ คหปตึ ขมาเปตุํฯ ",
"pli-tv-kd11:22.2.3":	"เอวญฺจ ปน, ภิกฺขเว, ทาตพฺโพ—",
"pli-tv-kd11:22.2.4":	"ปฐมํ ภิกฺขุ ยาจิตพฺโพ, ยาจิตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd11:22.2.5":	"‘สุณาตุ เม, ภนฺเต, สงฺโฆฯ ",
"pli-tv-kd11:22.2.6":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุํ สุธมฺมสฺส ภิกฺขุโน อนุทูตํ ทเทยฺย จิตฺตํ คหปตึ ขมาเปตุํฯ ",
"pli-tv-kd11:22.2.7":	"เอสา ญตฺติฯ ",
"pli-tv-kd11:22.2.8":	"สุณาตุ เม, ภนฺเต, สงฺโฆฯ ",
"pli-tv-kd11:22.2.9":	"สงฺโฆ อิตฺถนฺนามํ ภิกฺขุํ สุธมฺมสฺส ภิกฺขุโน อนุทูตํ เทติ จิตฺตํ คหปตึ ขมาเปตุํฯ ",
"pli-tv-kd11:22.2.10":	"ยสฺสายสฺมโต ขมติ อิตฺถนฺนามสฺส ภิกฺขุโน สุธมฺมสฺส ภิกฺขุโน อนุทูตสฺส ทานํ จิตฺตํ คหปตึ ขมาเปตุํ, โส ตุณฺหสฺส; ",
"pli-tv-kd11:22.2.11":	"ยสฺส นกฺขมติ, โส ภาเสยฺยฯ ",
"pli-tv-kd11:22.2.12":	"ทินฺโน สงฺเฆน อิตฺถนฺนาโม ภิกฺขุ สุธมฺมสฺส ภิกฺขุโน อนุทูโต จิตฺตํ คหปตึ ขมาเปตุํฯ ",
"pli-tv-kd11:22.2.13":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’ติฯ ",
"pli-tv-kd11:22.3.1":	"เตน, ภิกฺขเว, สุธมฺเมน ภิกฺขุนา อนุทูเตน ภิกฺขุนา สทฺธึ มจฺฉิกาสณฺฑํ คนฺตฺวา จิตฺโต คหปติ ขมาเปตพฺโพ—",
"pli-tv-kd11:22.3.2":	"‘ขม, คหปติ, ปสาเทมิ ตนฺ’ติฯ ",
"pli-tv-kd11:22.3.3":	"เอวญฺเจ วุจฺจมาโน ขมติ, อิจฺเจตํ กุสลํฯ ",
"pli-tv-kd11:22.3.4":	"โน เจ ขมติ, อนุทูเตน ภิกฺขุนา วตฺตพฺโพ—",
"pli-tv-kd11:22.3.5":	"‘ขม, คหปติ, อิมสฺส ภิกฺขุโน, ปสาเทติ ตนฺ’ติฯ ",
"pli-tv-kd11:22.3.6":	"เอวญฺเจ วุจฺจมาโน ขมติ, อิจฺเจตํ กุสลํฯ ",
"pli-tv-kd11:22.3.7":	"โน เจ ขมติ, อนุทูเตน ภิกฺขุนา วตฺตพฺโพ—",
"pli-tv-kd11:22.3.8":	"‘ขม, คหปติ, อิมสฺส ภิกฺขุโน, อหํ ตํ ปสาเทมี’ติฯ ",
"pli-tv-kd11:22.3.9":	"เอวญฺเจ วุจฺจมาโน ขมติ, อิจฺเจตํ กุสลํฯ ",
"pli-tv-kd11:22.3.10":	"โน เจ ขมติ, อนุทูเตน ภิกฺขุนา วตฺตพฺโพ—",
"pli-tv-kd11:22.3.11":	"‘ขม, คหปติ, อิมสฺส ภิกฺขุโน, สงฺฆสฺส วจเนนา’ติฯ ",
"pli-tv-kd11:22.3.12":	"เอวญฺเจ วุจฺจมาโน ขมติ, อิจฺเจตํ กุสลํฯ ",
"pli-tv-kd11:22.3.13":	"โน เจ ขมติ, อนุทูเตน ภิกฺขุนา สุธมฺโม ภิกฺขุ จิตฺตสฺส คหปติโน ทสฺสนูปจารํ อวิชหาเปตฺวา สวนูปจารํ อวิชหาเปตฺวา เอกํสํ อุตฺตราสงฺคํ การาเปตฺวา อุกฺกุฏิกํ นิสีทาเปตฺวา อญฺชลึ ปคฺคณฺหาเปตฺวา ตํ อาปตฺตึ เทสาเปตพฺโพ”ติฯ ",
"pli-tv-kd11:23.1.1":	"อถ โข อายสฺมา สุธมฺโม อนุทูเตน ภิกฺขุนา สทฺธึ มจฺฉิกาสณฺฑํ คนฺตฺวา จิตฺตํ คหปตึ ขมาเปสิฯ ",
"pli-tv-kd11:23.1.2":	"โส สมฺมา วตฺตติ, โลมํ ปาเตติ, เนตฺถารํ วตฺตติ, ภิกฺขู อุปสงฺกมิตฺวา เอวํ วเทติ—",
"pli-tv-kd11:23.1.3":	"“อหํ, อาวุโส, สงฺเฆน ปฏิสารณียกมฺมกโต สมฺมา วตฺตามิ, โลมํ ปาเตมิ, เนตฺถารํ วตฺตามิฯ ",
"pli-tv-kd11:23.1.4":	"กถํ นุ โข มยา ปฏิปชฺชิตพฺพนฺ”ติ? ",
"pli-tv-kd11:23.1.5":	"ภิกฺขู ภควโต เอตมตฺถํ อาโรเจสุํ …เป… ",
"pli-tv-kd11:23.1.6":	"“เตน หิ, ภิกฺขเว, สงฺโฆ สุธมฺมสฺส ภิกฺขุโน ปฏิสารณียกมฺมํ ปฏิปฺปสฺสมฺเภตุฯ ",
"pli-tv-kd11:23.2.0":	"๔ฯ๕ฯ นปฺปฏิปฺปสฺสมฺเภตพฺพอฏฺฐารสก ",
"pli-tv-kd11:23.2.1":	"ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน ปฏิสารณียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:23.2.2":	"อุปสมฺปาเทติ, นิสฺสยํ เทติ, สามเณรํ อุปฏฺฐาเปติ, ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย โอวทติ—",
"pli-tv-kd11:23.2.3":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ปฏิสารณียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:23.2.4":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ปฏิสารณียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:23.2.5":	"ยาย อาปตฺติยา สงฺเฆน ปฏิสารณียกมฺมํ กตํ โหติ ตํ อาปตฺตึ อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ; ",
"pli-tv-kd11:23.2.6":	"กมฺมํ ครหติ, กมฺมิเก ครหติ—",
"pli-tv-kd11:23.2.7":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ปฏิสารณียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:23.2.8":	"อฏฺฐหิ, ภิกฺขเว, องฺเคหิ สมนฺนาคตสฺส ภิกฺขุโน ปฏิสารณียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:23.2.9":	"ปกตตฺตสฺส ภิกฺขุโน อุโปสถํ ฐเปติ, ปวารณํ ฐเปติ, สวจนียํ กโรติ, อนุวาทํ ปฏฺฐเปติ, โอกาสํ กาเรติ, โจเทติ, สาเรติ, ภิกฺขูหิ สมฺปโยเชติ—",
"pli-tv-kd11:23.2.10":	"อิเมหิ โข, ภิกฺขเว, อฏฺฐหงฺเคหิ สมนฺนาคตสฺส ภิกฺขุโน ปฏิสารณียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:23.2.11":	"ปฏิสารณียกมฺเม นปฺปฏิปฺปสฺสมฺเภตพฺพอฏฺฐารสกํ นิฏฺฐิตํฯ ",
"pli-tv-kd11:23.2.12.0":	"๔ฯ๖ฯ ปฏิปฺปสฺสมฺเภตพฺพอฏฺฐารสก ",
"pli-tv-kd11:23.2.12.1":	"ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน ปฏิสารณียกมฺมํ ปฏิปฺปสฺสมฺเภตพฺพํฯ ",
"pli-tv-kd11:23.2.13":	"น อุปสมฺปาเทติ, น นิสฺสยํ เทติ, น สามเณรํ อุปฏฺฐาเปติ, น ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย น โอวทติ—",
"pli-tv-kd11:23.2.14":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ปฏิสารณียกมฺมํ ปฏิปฺปสฺสมฺเภตพฺพํฯ ",
"pli-tv-kd11:23.2.15":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ปฏิสารณียกมฺมํ ปฏิปฺปสฺสมฺเภตพฺพํฯ ",
"pli-tv-kd11:23.2.16":	"ยาย อาปตฺติยา สงฺเฆน ปฏิสารณียกมฺมํ กตํ โหติ ตํ อาปตฺตึ น อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ; ",
"pli-tv-kd11:23.2.17":	"กมฺมํ น ครหติ, กมฺมิเก น ครหติ—",
"pli-tv-kd11:23.2.18":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน ปฏิสารณียกมฺมํ ปฏิปฺปสฺสมฺเภตพฺพํฯ ",
"pli-tv-kd11:23.2.19":	"อฏฺฐหิ, ภิกฺขเว, องฺเคหิ สมนฺนาคตสฺส ภิกฺขุโน ปฏิสารณียกมฺมํ ปฏิปฺปสฺสมฺเภตพฺพํฯ ",
"pli-tv-kd11:23.2.20":	"น ปกตตฺตสฺส ภิกฺขุโน อุโปสถํ ฐเปติ, น ปวารณํ ฐเปติ, น สวจนียํ กโรติ, น อนุวาทํ ปฏฺฐเปติ, น โอกาสํ กาเรติ, น โจเทติ, น สาเรติ, น ภิกฺขูหิ สมฺปโยเชติ—",
"pli-tv-kd11:23.2.21":	"อิเมหิ โข, ภิกฺขเว, อฏฺฐหงฺเคหิ สมนฺนาคตสฺส ภิกฺขุโน ปฏิสารณียกมฺมํ ปฏิปฺปสฺสมฺเภตพฺพํฯ ",
"pli-tv-kd11:23.2.22":	"ปฏิสารณียกมฺเม ปฏิปฺปสฺสมฺเภตพฺพอฏฺฐารสกํ นิฏฺฐิตํฯ ",
"pli-tv-kd11:24.1.1":	"เอวญฺจ ปน, ภิกฺขเว, ปฏิปฺปสฺสมฺเภตพฺพํฯ ",
"pli-tv-kd11:24.1.2":	"เตน, ภิกฺขเว, สุธมฺเมน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd11:24.1.3":	"‘อหํ, ภนฺเต, สงฺเฆน ปฏิสารณียกมฺมกโต สมฺมา วตฺตามิ, โลมํ ปาเตมิ, เนตฺถารํ วตฺตามิ, ปฏิสารณียสฺส กมฺมสฺส ปฏิปฺปสฺสทฺธึ ยาจามี’ติฯ ",
"pli-tv-kd11:24.1.4":	"ทุติยมฺปิ ยาจิตพฺพาฯ ",
"pli-tv-kd11:24.1.5":	"ตติยมฺปิ ยาจิตพฺพาฯ ",
"pli-tv-kd11:24.1.6":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd11:24.1.7":	"‘สุณาตุ เม, ภนฺเต, สงฺโฆฯ ",
"pli-tv-kd11:24.1.8":	"อยํ สุธมฺโม ภิกฺขุ สงฺเฆน ปฏิสารณียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, ปฏิสารณียสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:24.1.9":	"ยทิ สงฺฆสฺส ปตฺตกลฺลํ, สงฺโฆ สุธมฺมสฺส ภิกฺขุโน ปฏิสารณียกมฺมํ ปฏิปฺปสฺสมฺเภยฺยฯ ",
"pli-tv-kd11:24.1.10":	"เอสา ญตฺติฯ ",
"pli-tv-kd11:24.1.11":	"สุณาตุ เม, ภนฺเต, สงฺโฆฯ ",
"pli-tv-kd11:24.1.12":	"อยํ สุธมฺโม ภิกฺขุ สงฺเฆน ปฏิสารณียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, ปฏิสารณียสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:24.1.13":	"สงฺโฆ สุธมฺมสฺส ภิกฺขุโน ปฏิสารณียกมฺมํ ปฏิปฺปสฺสมฺเภติฯ ",
"pli-tv-kd11:24.1.14":	"ยสฺสายสฺมโต ขมติ สุธมฺมสฺส ภิกฺขุโน ปฏิสารณียสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:24.1.15":	"ยสฺส นกฺขมติ, โส ภาเสยฺยฯ ",
"pli-tv-kd11:24.1.16":	"ทุติยมฺปิ เอตมตฺถํ วทามิ …เป… ",
"pli-tv-kd11:24.1.17":	"ตติยมฺปิ เอตมตฺถํ วทามิ—",
"pli-tv-kd11:24.1.18":	"สุณาตุ เม, ภนฺเต, สงฺโฆฯ ",
"pli-tv-kd11:24.1.19":	"อยํ สุธมฺโม ภิกฺขุ สงฺเฆน ปฏิสารณียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, ปฏิสารณียสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:24.1.20":	"สงฺโฆ สุธมฺมสฺส ภิกฺขุโน ปฏิสารณียกมฺมํ ปฏิปฺปสฺสมฺเภติฯ ",
"pli-tv-kd11:24.1.21":	"ยสฺสายสฺมโต ขมติ สุธมฺมสฺส ภิกฺขุโน ปฏิสารณียสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:24.1.22":	"ยสฺส นกฺขมติ, โส ภาเสยฺยฯ ",
"pli-tv-kd11:24.1.23":	"ปฏิปฺปสฺสทฺธํ สงฺเฆน สุธมฺมสฺส ภิกฺขุโน ปฏิสารณียกมฺมํฯ ",
"pli-tv-kd11:24.1.24":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd11:24.1.25":	"ปฏิสารณียกมฺมํ นิฏฺฐิตํ จตุตฺถํฯ ",
"pli-tv-kd11:25.1.0":	"๕ฯ อาปตฺติยาอทสฺสเนอุกฺเขปนียกมฺม ",
"pli-tv-kd11:25.1.1":	"เตน สมเยน พุทฺโธ ภควา โกสมฺพิยํ วิหรติ โฆสิตาราเมฯ ",
"pli-tv-kd11:25.1.2":	"เตน โข ปน สมเยน อายสฺมา ฉนฺโน อาปตฺตึ อาปชฺชิตฺวา น อิจฺฉติ อาปตฺตึ ปสฺสิตุํฯ ",
"pli-tv-kd11:25.1.3":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-kd11:25.1.4":	"“กถญฺหิ นาม อายสฺมา ฉนฺโน อาปตฺตึ อาปชฺชิตฺวา น อิจฺฉิสฺสติ อาปตฺตึ ปสฺสิตุนฺ”ติฯ ",
"pli-tv-kd11:25.1.5":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd11:25.1.6":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
"pli-tv-kd11:25.1.7":	"“สจฺจํ กิร, ภิกฺขเว, ฉนฺโน ภิกฺขุ อาปตฺตึ อาปชฺชิตฺวา น อิจฺฉติ อาปตฺตึ ปสฺสิตุนฺ”ติ? ",
"pli-tv-kd11:25.1.8":	"“สจฺจํ, ภควา”ติฯ ",
"pli-tv-kd11:25.1.9":	"วิครหิ พุทฺโธ ภควา—",
"pli-tv-kd11:25.1.10":	"“อนนุจฺฉวิกํ …เป… ",
"pli-tv-kd11:25.1.11":	"กถญฺหิ นาม โส, ภิกฺขเว, โมฆปุริโส อาปตฺตึ อาปชฺชิตฺวา น อิจฺฉิสฺสติ อาปตฺตึ ปสฺสิตุํ? ",
"pli-tv-kd11:25.1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-kd11:25.1.13":	"วิครหิตฺวา …เป… ",
"pli-tv-kd11:25.1.14":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd11:25.1.15":	"“เตน หิ, ภิกฺขเว, สงฺโฆ ฉนฺนสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ กโรตุ—",
"pli-tv-kd11:25.1.16":	"อสมฺโภคํ สงฺเฆนฯ ",
"pli-tv-kd11:25.2.1":	"เอวญฺจ ปน, ภิกฺขเว, กาตพฺพํ—",
"pli-tv-kd11:25.2.2":	"ปฐมํ ฉนฺโน ภิกฺขุ โจเทตพฺโพ, โจเทตฺวา สาเรตพฺโพ, สาเรตฺวา อาปตฺตึ อาโรเปตพฺโพ, อาปตฺตึ อาโรเปตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd11:25.2.3":	"‘สุณาตุ เม, ภนฺเต, สงฺโฆฯ ",
"pli-tv-kd11:25.2.4":	"อยํ ฉนฺโน ภิกฺขุ อาปตฺตึ อาปชฺชิตฺวา น อิจฺฉติ อาปตฺตึ ปสฺสิตุํฯ ",
"pli-tv-kd11:25.2.5":	"ยทิ สงฺฆสฺส ปตฺตกลฺลํ, สงฺโฆ ฉนฺนสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ กเรยฺย—",
"pli-tv-kd11:25.2.6":	"อสมฺโภคํ สงฺเฆนฯ ",
"pli-tv-kd11:25.2.7":	"เอสา ญตฺติฯ ",
"pli-tv-kd11:25.2.8":	"สุณาตุ เม, ภนฺเต, สงฺโฆฯ ",
"pli-tv-kd11:25.2.9":	"อยํ ฉนฺโน ภิกฺขุ อาปตฺตึ อาปชฺชิตฺวา น อิจฺฉติ อาปตฺตึ ปสฺสิตุํฯ ",
"pli-tv-kd11:25.2.10":	"สงฺโฆ ฉนฺนสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ กโรติ—",
"pli-tv-kd11:25.2.11":	"อสมฺโภคํ สงฺเฆนฯ ",
"pli-tv-kd11:25.2.12":	"ยสฺสายสฺมโต ขมติ ฉนฺนสฺส ภิกฺขุโน, อาปตฺติยา อทสฺสเน, อุกฺเขปนียสฺส กมฺมสฺส กรณํ—",
"pli-tv-kd11:25.2.13":	"อสมฺโภคํ สงฺเฆน, โส ตุณฺหสฺส; ",
"pli-tv-kd11:25.2.14":	"ยสฺส นกฺขมติ, โส ภาเสยฺยฯ ",
"pli-tv-kd11:25.2.15":	"ทุติยมฺปิ เอตมตฺถํ วทามิ …เป… ",
"pli-tv-kd11:25.2.16":	"ตติยมฺปิ เอตมตฺถํ วทามิ—",
"pli-tv-kd11:25.2.17":	"สุณาตุ เม, ภนฺเต, สงฺโฆฯ ",
"pli-tv-kd11:25.2.18":	"อยํ ฉนฺโน ภิกฺขุ อาปตฺตึ อาปชฺชิตฺวา น อิจฺฉติ อาปตฺตึ ปสฺสิตุํฯ ",
"pli-tv-kd11:25.2.19":	"สงฺโฆ ฉนฺนสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ กโรติ—",
"pli-tv-kd11:25.2.20":	"อสมฺโภคํ สงฺเฆนฯ ",
"pli-tv-kd11:25.2.21":	"ยสฺสายสฺมโต ขมติ ฉนฺนสฺส ภิกฺขุโน, อาปตฺติยา อทสฺสเน, อุกฺเขปนียสฺส กมฺมสฺส กรณํ—",
"pli-tv-kd11:25.2.22":	"อสมฺโภคํ สงฺเฆน, โส ตุณฺหสฺส; ",
"pli-tv-kd11:25.2.23":	"ยสฺส นกฺขมติ, โส ภาเสยฺยฯ ",
"pli-tv-kd11:25.2.24":	"กตํ สงฺเฆน ฉนฺนสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ—",
"pli-tv-kd11:25.2.25":	"อสมฺโภคํ สงฺเฆนฯ ",
"pli-tv-kd11:25.2.26":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’ติฯ ",
"pli-tv-kd11:25.2.27":	"อาวาสปรมฺปรญฺจ, ภิกฺขเว, สํสถ—",
"pli-tv-kd11:25.2.28":	"‘ฉนฺโน ภิกฺขุ สงฺเฆน อาปตฺติยา อทสฺสเน, อุกฺเขปนียกมฺมกโต—",
"pli-tv-kd11:25.2.29":	"อสมฺโภคํ สงฺเฆนา’ติฯ ",
"pli-tv-kd11:26.1.0":	"๕ฯ๑ฯ อธมฺมกมฺมทฺวาทสก ",
"pli-tv-kd11:26.1.1":	"ตีหิ, ภิกฺขเว, องฺเคหิ สมนฺนาคตํ, อาปตฺติยา อทสฺสเน, อุกฺเขปนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:26.1.2":	"อสมฺมุขา กตํ โหติ, อปฺปฏิปุจฺฉา กตํ โหติ, อปฺปฏิญฺญาย กตํ โหติ—",
"pli-tv-kd11:26.1.3":	"อิเมหิ โข, ภิกฺขเว, ตีหงฺเคหิ สมนฺนาคตํ, อาปตฺติยา อทสฺสเน, อุกฺเขปนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:26.1.4":	"อปเรหิปิ, ภิกฺขเว, ตีหงฺเคหิ สมนฺนาคตํ, อาปตฺติยา อทสฺสเน, อุกฺเขปนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:26.1.5":	"อนาปตฺติยา กตํ โหติ, อเทสนาคามินิยา อาปตฺติยา กตํ โหติ, เทสิตาย อาปตฺติยา กตํ โหติ …เป… ",
"pli-tv-kd11:26.1.6":	"อโจเทตฺวา กตํ โหติ, อสาเรตฺวา กตํ โหติ, อาปตฺตึ อนาโรเปตฺวา กตํ โหติ …เป… ",
"pli-tv-kd11:26.1.7":	"อสมฺมุขา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:26.1.8":	"อปฺปฏิปุจฺฉา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:26.1.9":	"อปฺปฏิญฺญาย กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:26.1.10":	"อนาปตฺติยา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:26.1.11":	"อเทสนาคามินิยา อาปตฺติยา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:26.1.12":	"เทสิตาย อาปตฺติยา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:26.1.13":	"อโจเทตฺวา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:26.1.14":	"อสาเรตฺวา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:26.1.15":	"อาปตฺตึ อนาโรเปตฺวา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:26.1.16":	"อิเมหิ โข, ภิกฺขเว, ตีหงฺเคหิ สมนฺนาคตํ, อาปตฺติยา อทสฺสเน, อุกฺเขปนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:26.1.17":	"อาปตฺติยา อทสฺสเน อุกฺเขปนียกมฺเม อธมฺมกมฺมทฺวาทสกํ นิฏฺฐิตํฯ ",
"pli-tv-kd11:26.1.18.0":	"๕ฯ๒ฯ ธมฺมกมฺมทฺวาทสก ",
"pli-tv-kd11:26.1.18.1":	"ตีหิ, ภิกฺขเว, องฺเคหิ สมนฺนาคตํ, อาปตฺติยา อทสฺสเน, อุกฺเขปนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:26.1.19":	"สมฺมุขา กตํ โหติ, ปฏิปุจฺฉา กตํ โหติ, ปฏิญฺญาย กตํ โหติ—",
"pli-tv-kd11:26.1.20":	"อิเมหิ โข, ภิกฺขเว, ตีหงฺเคหิ สมนฺนาคตํ, อาปตฺติยา อทสฺสเน, อุกฺเขปนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:26.1.21":	"อปเรหิปิ, ภิกฺขเว, ตีหงฺเคหิ สมนฺนาคตํ …เป…ฯ ",
"pli-tv-kd11:26.1.22":	"อาปตฺติยา กตํ โหติ, เทสนาคามินิยา อาปตฺติยา กตํ โหติ, อเทสิตาย อาปตฺติยา กตํ โหติ …เป… ",
"pli-tv-kd11:26.1.23":	"โจเทตฺวา กตํ โหติ, สาเรตฺวา กตํ โหติ, อาปตฺตึ อาโรเปตฺวา กตํ โหติ …เป… ",
"pli-tv-kd11:26.1.24":	"สมฺมุขา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:26.1.25":	"ปฏิปุจฺฉา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:26.1.26":	"ปฏิญฺญาย กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:26.1.27":	"อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:26.1.28":	"เทสนาคามินิยา อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:26.1.29":	"อเทสิตาย อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:26.1.30":	"โจเทตฺวา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:26.1.31":	"สาเรตฺวา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:26.1.32":	"อาปตฺตึ อาโรเปตฺวา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:26.1.33":	"อิเมหิ โข, ภิกฺขเว, ตีหงฺเคหิ สมนฺนาคตํ, อาปตฺติยา อทสฺสเน, อุกฺเขปนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:26.1.34":	"อาปตฺติยา อทสฺสเน อุกฺเขปนียกมฺเม ธมฺมกมฺมทฺวาทสกํ นิฏฺฐิตํฯ ",
"pli-tv-kd11:26.1.35.0":	"๕ฯ๓ฯ อากงฺขมานฉกฺก ",
"pli-tv-kd11:26.1.35.1":	"ตีหิ, ภิกฺขเว, องฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, อาปตฺติยา อทสฺสเน, อุกฺเขปนียกมฺมํ กเรยฺยฯ ",
"pli-tv-kd11:26.1.36":	"ภณฺฑนการโก โหติ กลหการโก วิวาทการโก ภสฺสการโก สงฺเฆ อธิกรณการโก; ",
"pli-tv-kd11:26.1.37":	"พาโล โหติ อพฺยตฺโต อาปตฺติพหุโล อนปทาโน; ",
"pli-tv-kd11:26.1.38":	"คิหิสํสฏฺโฐ วิหรติ อนนุโลมิเกหิ คิหิสํสคฺเคหิ—",
"pli-tv-kd11:26.1.39":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, อาปตฺติยา อทสฺสเน, อุกฺเขปนียกมฺมํ กเรยฺยฯ ",
"pli-tv-kd11:26.1.40":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, อาปตฺติยา อทสฺสเน, อุกฺเขปนียกมฺมํ กเรยฺยฯ ",
"pli-tv-kd11:26.1.41":	"อธิสีเล สีลวิปนฺโน โหติ, อชฺฌาจาเร อาจารวิปนฺโน โหติ, อติทิฏฺฐิยา ทิฏฺฐิวิปนฺโน โหติ—",
"pli-tv-kd11:26.1.42":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, อาปตฺติยา อทสฺสเน, อุกฺเขปนียกมฺมํ กเรยฺยฯ ",
"pli-tv-kd11:26.1.43":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, อาปตฺติยา อทสฺสเน, อุกฺเขปนียกมฺมํ กเรยฺยฯ ",
"pli-tv-kd11:26.1.44":	"พุทฺธสฺส อวณฺณํ ภาสติ, ธมฺมสฺส อวณฺณํ ภาสติ, สงฺฆสฺส อวณฺณํ ภาสติ—",
"pli-tv-kd11:26.1.45":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, อาปตฺติยา อทสฺสเน, อุกฺเขปนียกมฺมํ กเรยฺยฯ ",
"pli-tv-kd11:26.1.46":	"ติณฺณํ, ภิกฺขเว, ภิกฺขูนํ, อากงฺขมาโน สงฺโฆ, อาปตฺติยา อทสฺสเน, อุกฺเขปนียกมฺมํ กเรยฺยฯ ",
"pli-tv-kd11:26.1.47":	"เอโก ภณฺฑนการโก โหติ กลหการโก วิวาทการโก ภสฺสการโก สงฺเฆ อธิกรณการโก; ",
"pli-tv-kd11:26.1.48":	"เอโก พาโล โหติ อพฺยตฺโต อาปตฺติพหุโล อนปทาโน; ",
"pli-tv-kd11:26.1.49":	"เอโก คิหิสํสฏฺโฐ วิหรติ อนนุโลมิเกหิ คิหิสํสคฺเคหิ—",
"pli-tv-kd11:26.1.50":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, อาปตฺติยา อทสฺสเน, อุกฺเขปนียกมฺมํ กเรยฺยฯ ",
"pli-tv-kd11:26.1.51":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, อาปตฺติยา อทสฺสเน, อุกฺเขปนียกมฺมํ กเรยฺยฯ ",
"pli-tv-kd11:26.1.52":	"เอโก อธิสีเล สีลวิปนฺโน โหติ, เอโก อชฺฌาจาเร อาจารวิปนฺโน โหติ, เอโก อติทิฏฺฐิยา ทิฏฺฐิวิปนฺโน โหติ—",
"pli-tv-kd11:26.1.53":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, อาปตฺติยา อทสฺสเน, อุกฺเขปนียกมฺมํ กเรยฺยฯ ",
"pli-tv-kd11:26.1.54":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, อาปตฺติยา อทสฺสเน, อุกฺเขปนียกมฺมํ กเรยฺยฯ ",
"pli-tv-kd11:26.1.55":	"เอโก พุทฺธสฺส อวณฺณํ ภาสติ, เอโก ธมฺมสฺส อวณฺณํ ภาสติ, เอโก สงฺฆสฺส อวณฺณํ ภาสติ—",
"pli-tv-kd11:26.1.56":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, อาปตฺติยา อทสฺสเน, อุกฺเขปนียกมฺมํ กเรยฺยฯ ",
"pli-tv-kd11:26.1.57":	"อาปตฺติยา อทสฺสเน อุกฺเขปนียกมฺเม อากงฺขมานฉกฺกํ นิฏฺฐิตํฯ ",
"pli-tv-kd11:27.1.0":	"๕ฯ๔ฯ เตจตฺตาลีสวตฺต ",
"pli-tv-kd11:27.1.1":	"อาปตฺติยา อทสฺสเน อุกฺเขปนียกมฺมกเตน, ภิกฺขเว, ภิกฺขุนา สมฺมา วตฺติตพฺพํฯ ",
"pli-tv-kd11:27.1.2":	"ตตฺรายํ สมฺมาวตฺตนา—",
"pli-tv-kd11:27.1.3":	"น อุปสมฺปาเทตพฺพํ, ",
"pli-tv-kd11:27.1.4":	"น นิสฺสโย ทาตพฺโพ, ",
"pli-tv-kd11:27.1.5":	"น สามเณโร อุปฏฺฐาเปตพฺโพ, ",
"pli-tv-kd11:27.1.6":	"น ภิกฺขุโนวาทกสมฺมุติ สาทิตพฺพา, ",
"pli-tv-kd11:27.1.7":	"สมฺมเตนปิ ภิกฺขุนิโย น โอวทิตพฺพาฯ ",
"pli-tv-kd11:27.1.8":	"ยาย อาปตฺติยา สงฺเฆน อาปตฺติยา อทสฺสเน อุกฺเขปนียกมฺมํ กตํ โหติ สา อาปตฺติ น อาปชฺชิตพฺพา, ",
"pli-tv-kd11:27.1.9":	"อญฺญา วา ตาทิสิกา, ",
"pli-tv-kd11:27.1.10":	"ตโต วา ปาปิฏฺฐตรา; ",
"pli-tv-kd11:27.1.11":	"กมฺมํ น ครหิตพฺพํ, ",
"pli-tv-kd11:27.1.12":	"กมฺมิกา น ครหิตพฺพาฯ ",
"pli-tv-kd11:27.1.13":	"น ปกตตฺตสฺส ภิกฺขุโน อภิวาทนํ, ",
"pli-tv-kd11:27.1.14":	"ปจฺจุฏฺฐานํ, ",
"pli-tv-kd11:27.1.15":	"อญฺชลิกมฺมํ, ",
"pli-tv-kd11:27.1.16":	"สามีจิกมฺมํ, ",
"pli-tv-kd11:27.1.17":	"อาสนาภิหาโร, ",
"pli-tv-kd11:27.1.18":	"เสยฺยาภิหาโร, ",
"pli-tv-kd11:27.1.19":	"ปาโททกํ ปาทปีฐํ, ",
"pli-tv-kd11:27.1.20":	"ปาทกถลิกํ, ",
"pli-tv-kd11:27.1.21":	"ปตฺตจีวรปฺปฏิคฺคหณํ, ",
"pli-tv-kd11:27.1.22":	"นหาเน ปิฏฺฐิปริกมฺมํ สาทิตพฺพํฯ ",
"pli-tv-kd11:27.1.23":	"น ปกตตฺโต ภิกฺขุ สีลวิปตฺติยา อนุทฺธํเสตพฺโพ, ",
"pli-tv-kd11:27.1.24":	"น อาจารวิปตฺติยา อนุทฺธํเสตพฺโพ, ",
"pli-tv-kd11:27.1.25":	"น ทิฏฺฐิวิปตฺติยา อนุทฺธํเสตพฺโพ, ",
"pli-tv-kd11:27.1.26":	"น อาชีววิปตฺติยา อนุทฺธํเสตพฺโพ, ",
"pli-tv-kd11:27.1.27":	"น ภิกฺขุ ภิกฺขูหิ เภเทตพฺโพ, ",
"pli-tv-kd11:27.1.28":	"น คิหิทฺธโช ธาเรตพฺโพ, ",
"pli-tv-kd11:27.1.29":	"น ติตฺถิยทฺธโช ธาเรตพฺโพ, ",
"pli-tv-kd11:27.1.30":	"น ติตฺถิยา เสวิตพฺพา; ",
"pli-tv-kd11:27.1.31":	"ภิกฺขู เสวิตพฺพา, ",
"pli-tv-kd11:27.1.32":	"ภิกฺขุสิกฺขาย สิกฺขิตพฺพํฯ ",
"pli-tv-kd11:27.1.33":	"น ปกตตฺเตน ภิกฺขุนา สทฺธึ เอกจฺฉนฺเน อาวาเส วตฺถพฺพํ, ",
"pli-tv-kd11:27.1.34":	"น เอกจฺฉนฺเน อนาวาเส วตฺถพฺพํ, ",
"pli-tv-kd11:27.1.35":	"น เอกจฺฉนฺเน อาวาเส วา อนาวาเส วา วตฺถพฺพํ, ",
"pli-tv-kd11:27.1.36":	"ปกตตฺตํ ภิกฺขุํ ทิสฺวา อาสนา วุฏฺฐาตพฺพํ, ",
"pli-tv-kd11:27.1.37":	"น ปกตตฺโต ภิกฺขุ อาสาเทตพฺโพ อนฺโต วา พหิ วาฯ ",
"pli-tv-kd11:27.1.38":	"น ปกตตฺตสฺส ภิกฺขุโน อุโปสโถ ฐเปตพฺโพ, ",
"pli-tv-kd11:27.1.39":	"น ปวารณา ฐเปตพฺพา, ",
"pli-tv-kd11:27.1.40":	"น สวจนียํ กาตพฺพํ, ",
"pli-tv-kd11:27.1.41":	"น อนุวาโท ปฏฺฐเปตพฺโพ, ",
"pli-tv-kd11:27.1.42":	"น โอกาโส กาเรตพฺโพ, ",
"pli-tv-kd11:27.1.43":	"น โจเทตพฺโพ, ",
"pli-tv-kd11:27.1.44":	"น สาเรตพฺโพ, ",
"pli-tv-kd11:27.1.45":	"น ภิกฺขูหิ สมฺปโยเชตพฺพนฺ”ติฯ ",
"pli-tv-kd11:27.1.46":	"อาปตฺติยา อทสฺสเน อุกฺเขปนียกมฺเม เตจตฺตาลีสวตฺตํ นิฏฺฐิตํฯ ",
"pli-tv-kd11:28.1.1":	"อถ โข สงฺโฆ ฉนฺนสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ อกาสิ—",
"pli-tv-kd11:28.1.2":	"อสมฺโภคํ สงฺเฆนฯ ",
"pli-tv-kd11:28.1.3":	"โส สงฺเฆน, อาปตฺติยา อทสฺสเน, อุกฺเขปนียกมฺมกโต ตมฺหา อาวาสา อญฺญํ อาวาสํ อคมาสิฯ ",
"pli-tv-kd11:28.1.4":	"ตตฺถ ภิกฺขู เนว อภิวาเทสุํ, น ปจฺจุฏฺเฐสุํ, น อญฺชลิกมฺมํ น สามีจิกมฺมํ อกํสุ, น สกฺกรึสุ, น ครุํ กรึสุ, น มาเนสุํ, น ปูเชสุํฯ ",
"pli-tv-kd11:28.1.5":	"โส ภิกฺขูหิ อสกฺกริยมาโน อครุกริยมาโน อมานิยมาโน อปูชิยมาโน อสกฺการปกโต ตมฺหาปิ อาวาสา อญฺญํ อาวาสํ อคมาสิฯ ",
"pli-tv-kd11:28.1.6":	"ตตฺถปิ ภิกฺขู เนว อภิวาเทสุํ, น ปจฺจุฏฺเฐสุํ, น อญฺชลิกมฺมํ น สามีจิกมฺมํ อกํสุ, น สกฺกรึสุ, น ครุํ กรึสุ, น มาเนสุํ, น ปูเชสุํฯ ",
"pli-tv-kd11:28.1.7":	"โส ภิกฺขูหิ อสกฺกริยมาโน อครุกริยมาโน อมานิยมาโน อปูชิยมาโน อสกฺการปกโต ตมฺหาปิ อาวาสา อญฺญํ อาวาสํ อคมาสิฯ ",
"pli-tv-kd11:28.1.8":	"ตตฺถปิ ภิกฺขู เนว อภิวาเทสุํ, น ปจฺจุฏฺเฐสุํ, น อญฺชลิกมฺมํ น สามีจิกมฺมํ อกํสุ, น สกฺกรึสุ, น ครุํ กรึสุ, น มาเนสุํ, น ปูเชสุํฯ ",
"pli-tv-kd11:28.1.9":	"โส ภิกฺขูหิ อสกฺกริยมาโน อครุกริยมาโน อมานิยมาโน อปูชิยมาโน อสกฺการปกโต ปุนเทว โกสมฺพึ ปจฺจาคญฺฉิฯ ",
"pli-tv-kd11:28.1.10":	"โส สมฺมา วตฺตติ, โลมํ ปาเตติ, เนตฺถารํ วตฺตติ, ภิกฺขู อุปสงฺกมิตฺวา เอวํ วเทติ—",
"pli-tv-kd11:28.1.11":	"“อหํ, อาวุโส, สงฺเฆน, อาปตฺติยา อทสฺสเน, อุกฺเขปนียกมฺมกโต สมฺมา วตฺตามิ, โลมํ ปาเตมิ, เนตฺถารํ วตฺตามิฯ ",
"pli-tv-kd11:28.1.12":	"กถํ นุ โข มยา ปฏิปชฺชิตพฺพนฺ”ติ? ",
"pli-tv-kd11:28.1.13":	"ภิกฺขู ภควโต เอตมตฺถํ อาโรเจสุํ …เป…ฯ ",
"pli-tv-kd11:28.1.14":	"“เตน หิ, ภิกฺขเว, สงฺโฆ ฉนฺนสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตุฯ ",
"pli-tv-kd11:28.2.0":	"๕ฯ๕ฯ นปฺปฏิปฺปสฺสมฺเภตพฺพเตจตฺตาลีสก ",
"pli-tv-kd11:28.2.1":	"ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.2":	"อุปสมฺปาเทติ, นิสฺสยํ เทติ, สามเณรํ อุปฏฺฐาเปติ, ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย โอวทติ—",
"pli-tv-kd11:28.2.3":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.4":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.5":	"ยาย อาปตฺติยา สงฺเฆน, อาปตฺติยา อทสฺสเน, อุกฺเขปนียกมฺมํ กตํ โหติ ตํ อาปตฺตึ อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ; ",
"pli-tv-kd11:28.2.6":	"กมฺมํ ครหติ, กมฺมิเก ครหติ—",
"pli-tv-kd11:28.2.7":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.8":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.9":	"ปกตตฺตสฺส ภิกฺขุโน อภิวาทนํ, ปจฺจุฏฺฐานํ, อญฺชลิกมฺมํ, สามีจิกมฺมํ, อาสนาภิหารํ สาทิยติ—",
"pli-tv-kd11:28.2.10":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.11":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.12":	"ปกตตฺตสฺส ภิกฺขุโน เสยฺยาภิหารํ, ปาโททกํ ปาทปีฐํ, ปาทกถลิกํ, ปตฺตจีวรปฺปฏิคฺคหณํ, นหาเน ปิฏฺฐิปริกมฺมํ สาทิยติ—",
"pli-tv-kd11:28.2.13":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.14":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.15":	"ปกตตฺตํ ภิกฺขุํ สีลวิปตฺติยา อนุทฺธํเสติ, อาจารวิปตฺติยา อนุทฺธํเสติ, ทิฏฺฐิวิปตฺติยา อนุทฺธํเสติ, อาชีววิปตฺติยา อนุทฺธํเสติ, ภิกฺขุํ ภิกฺขูหิ เภเทติ—",
"pli-tv-kd11:28.2.16":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.17":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.18":	"คิหิทฺธชํ ธาเรติ, ติตฺถิยทฺธชํ ธาเรติ, ติตฺถิเย เสวติ; ",
"pli-tv-kd11:28.2.19":	"ภิกฺขู น เสวติ, ภิกฺขุสิกฺขาย น สิกฺขติ—",
"pli-tv-kd11:28.2.20":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.21":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.22":	"ปกตตฺเตน ภิกฺขุนา สทฺธึ เอกจฺฉนฺเน อาวาเส วสติ, เอกจฺฉนฺเน อนาวาเส วสติ, เอกจฺฉนฺเน อาวาเส วา อนาวาเส วา วสติ; ",
"pli-tv-kd11:28.2.23":	"ปกตตฺตํ ภิกฺขุํ ทิสฺวา อาสนา น วุฏฺฐาติ; ",
"pli-tv-kd11:28.2.24":	"ปกตตฺตํ ภิกฺขุํ อาสาเทติ อนฺโต วา พหิ วา—",
"pli-tv-kd11:28.2.25":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.26":	"อฏฺฐหิ, ภิกฺขเว, องฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.27":	"ปกตตฺตสฺส ภิกฺขุโน อุโปสถํ ฐเปติ, ปวารณํ ฐเปติ, สวจนียํ กโรติ, อนุวาทํ ปฏฺฐเปติ, โอกาสํ กาเรติ, โจเทติ, สาเรติ, ภิกฺขูหิ สมฺปโยเชติ—",
"pli-tv-kd11:28.2.28":	"อิเมหิ โข, ภิกฺขเว, อฏฺฐหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:28.2.29":	"อาปตฺติยา อทสฺสเน อุกฺเขปนียกมฺเม นปฺปฏิปฺปสฺสมฺเภตพฺพเตจตฺตาลีสกํ นิฏฺฐิตํฯ ",
"pli-tv-kd11:29.1.0":	"๕ฯ๖ฯ ปฏิปฺปสฺสมฺเภตพฺพเตจตฺตาลีสก ",
"pli-tv-kd11:29.1.1":	"ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.2":	"น อุปสมฺปาเทติ, น นิสฺสยํ เทติ, น สามเณรํ อุปฏฺฐาเปติ, น ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย น โอวทติ—",
"pli-tv-kd11:29.1.3":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.4":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.5":	"ยาย อาปตฺติยา สงฺเฆน อาปตฺติยา อทสฺสเน อุกฺเขปนียกมฺมํ กตํ โหติ ตํ อาปตฺตึ น อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ; ",
"pli-tv-kd11:29.1.6":	"กมฺมํ น ครหติ, กมฺมิเก น ครหติ—",
"pli-tv-kd11:29.1.7":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.8":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.9":	"น ปกตตฺตสฺส ภิกฺขุโน อภิวาทนํ, ปจฺจุฏฺฐานํ, อญฺชลิกมฺมํ, สามีจิกมฺมํ, อาสนาภิหารํ สาทิยติ—",
"pli-tv-kd11:29.1.10":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.11":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.12":	"น ปกตตฺตสฺส ภิกฺขุโน เสยฺยาภิหารํ, ปาโททกํ ปาทปีฐํ, ปาทกถลิกํ, ปตฺตจีวรปฺปฏิคฺคหณํ, นหาเน ปิฏฺฐิปริกมฺมํ สาทิยติ—",
"pli-tv-kd11:29.1.13":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.14":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.15":	"น ปกตตฺตํ ภิกฺขุํ สีลวิปตฺติยา อนุทฺธํเสติ, น อาจารวิปตฺติยา อนุทฺธํเสติ, น ทิฏฺฐิวิปตฺติยา อนุทฺธํเสติ, น อาชีววิปตฺติยา อนุทฺธํเสติ, น ภิกฺขุํ ภิกฺขูหิ เภเทติ—",
"pli-tv-kd11:29.1.16":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.17":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.18":	"น คิหิทฺธชํ ธาเรติ, น ติตฺถิยทฺธชํ ธาเรติ, น ติตฺถิเย เสวติ, ภิกฺขู เสวติ, ภิกฺขุสิกฺขาย สิกฺขติ—",
"pli-tv-kd11:29.1.19":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.20":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.21":	"น ปกตตฺเตน ภิกฺขุนา สทฺธึ เอกจฺฉนฺเน อาวาเส วสติ, น เอกจฺฉนฺเน อนาวาเส วสติ, น เอกจฺฉนฺเน อาวาเส วา อนาวาเส วา วสติ, ปกตตฺตํ ภิกฺขุํ ทิสฺวา อาสนา วุฏฺฐาติ, น ปกตตฺตํ ภิกฺขุํ อาสาเทติ อนฺโต วา พหิ วา—",
"pli-tv-kd11:29.1.22":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.23":	"อฏฺฐหิ, ภิกฺขเว, องฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.24":	"น ปกตตฺตสฺส ภิกฺขุโน อุโปสถํ ฐเปติ, น ปวารณํ ฐเปติ, น สวจนียํ กโรติ, น อนุวาทํ ปฏฺฐเปติ, น โอกาสํ กาเรติ, น โจเทติ, น สาเรติ, น ภิกฺขูหิ สมฺปโยเชติ—",
"pli-tv-kd11:29.1.25":	"อิเมหิ โข, ภิกฺขเว, อฏฺฐหงฺเคหิ สมนฺนาคตสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:29.1.26":	"อาปตฺติยา อทสฺสเน อุกฺเขปนียกมฺเม ปฏิปฺปสฺสมฺเภตพฺพเตจตฺตาลีสกํ นิฏฺฐิตํฯ ",
"pli-tv-kd11:30.1.1":	"เอวญฺจ ปน, ภิกฺขเว, ปฏิปฺปสฺสมฺเภตพฺพํฯ ",
"pli-tv-kd11:30.1.2":	"เตน, ภิกฺขเว, ฉนฺเนน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd11:30.1.3":	"‘อหํ, ภนฺเต, สงฺเฆน, อาปตฺติยา อทสฺสเน, อุกฺเขปนียกมฺมกโต สมฺมา วตฺตามิ, โลมํ ปาเตมิ, เนตฺถารํ วตฺตามิ, อาปตฺติยา อทสฺสเน อุกฺเขปนียสฺส กมฺมสฺส ปฏิปฺปสฺสทฺธึ ยาจามี’ติฯ ",
"pli-tv-kd11:30.1.4":	"ทุติยมฺปิ ยาจิตพฺพาฯ ",
"pli-tv-kd11:30.1.5":	"ตติยมฺปิ ยาจิตพฺพาฯ ",
"pli-tv-kd11:30.1.6":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd11:30.1.7":	"‘สุณาตุ เม, ภนฺเต, สงฺโฆฯ ",
"pli-tv-kd11:30.1.8":	"อยํ ฉนฺโน ภิกฺขุ สงฺเฆน, อาปตฺติยา อทสฺสเน, อุกฺเขปนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, อาปตฺติยา อทสฺสเน อุกฺเขปนียสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:30.1.9":	"ยทิ สงฺฆสฺส ปตฺตกลฺลํ, สงฺโฆ ฉนฺนสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภยฺยฯ ",
"pli-tv-kd11:30.1.10":	"เอสา ญตฺติฯ ",
"pli-tv-kd11:30.1.11":	"สุณาตุ เม, ภนฺเต, สงฺโฆฯ ",
"pli-tv-kd11:30.1.12":	"อยํ ฉนฺโน ภิกฺขุ สงฺเฆน, อาปตฺติยา อทสฺสเน, อุกฺเขปนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, อาปตฺติยา อทสฺสเน, อุกฺเขปนียสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:30.1.13":	"สงฺโฆ ฉนฺนสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภติฯ ",
"pli-tv-kd11:30.1.14":	"ยสฺสายสฺมโต ขมติ ฉนฺนสฺส ภิกฺขุโน, อาปตฺติยา อทสฺสเน, อุกฺเขปนียสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:30.1.15":	"ยสฺส นกฺขมติ, โส ภาเสยฺยฯ ",
"pli-tv-kd11:30.1.16":	"ทุติยมฺปิ เอตมตฺถํ วทามิ …เป… ",
"pli-tv-kd11:30.1.17":	"ตติยมฺปิ เอตมตฺถํ วทามิ—",
"pli-tv-kd11:30.1.18":	"สุณาตุ เม, ภนฺเต, สงฺโฆฯ ",
"pli-tv-kd11:30.1.19":	"อยํ ฉนฺโน ภิกฺขุ สงฺเฆน, อาปตฺติยา อทสฺสเน, อุกฺเขปนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, อาปตฺติยา อทสฺสเน, อุกฺเขปนียสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:30.1.20":	"สงฺโฆ ฉนฺนสฺส ภิกฺขุโน, อาปตฺติยา อทสฺสเน, อุกฺเขปนียกมฺมํ ปฏิปฺปสฺสมฺเภติฯ ",
"pli-tv-kd11:30.1.21":	"ยสฺสายสฺมโต ขมติ ฉนฺนสฺส ภิกฺขุโน, อาปตฺติยา อทสฺสเน, อุกฺเขปนียสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:30.1.22":	"ยสฺส นกฺขมติ, โส ภาเสยฺยฯ ",
"pli-tv-kd11:30.1.23":	"ปฏิปฺปสฺสทฺธํ สงฺเฆน ฉนฺนสฺส ภิกฺขุโน, อาปตฺติยา อทสฺสเน, อุกฺเขปนียกมฺมํฯ ",
"pli-tv-kd11:30.1.24":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd11:30.1.25":	"อาปตฺติยา อทสฺสเน อุกฺเขปนียกมฺมํ นิฏฺฐิตํ ปญฺจมํฯ ",
"pli-tv-kd11:31.1.0":	"๖ฯ อาปตฺติยาอปฺปฏิกมฺเมอุกฺเขปนียกมฺม ",
"pli-tv-kd11:31.1.1":	"เตน สมเยน พุทฺโธ ภควา โกสมฺพิยํ วิหรติ โฆสิตาราเมฯ ",
"pli-tv-kd11:31.1.2":	"เตน โข ปน สมเยน อายสฺมา ฉนฺโน อาปตฺตึ อาปชฺชิตฺวา น อิจฺฉติ อาปตฺตึ ปฏิกาตุํฯ ",
"pli-tv-kd11:31.1.3":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-kd11:31.1.4":	"“กถญฺหิ นาม อายสฺมา ฉนฺโน อาปตฺตึ อาปชฺชิตฺวา น อิจฺฉิสฺสติ อาปตฺตึ ปฏิกาตุนฺ”ติ? ",
"pli-tv-kd11:31.1.5":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd11:31.1.6":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
"pli-tv-kd11:31.1.7":	"“สจฺจํ กิร, ภิกฺขเว, ฉนฺโน ภิกฺขุ อาปตฺตึ อาปชฺชิตฺวา น อิจฺฉติ อาปตฺตึ ปฏิกาตุนฺ”ติ? ",
"pli-tv-kd11:31.1.8":	"“สจฺจํ, ภควา”ติฯ ",
"pli-tv-kd11:31.1.9":	"วิครหิ พุทฺโธ ภควา—",
"pli-tv-kd11:31.1.10":	"“อนนุจฺฉวิกํ …เป… ",
"pli-tv-kd11:31.1.11":	"กถญฺหิ นาม โส, ภิกฺขเว, โมฆปุริโส อาปตฺตึ อาปชฺชิตฺวา น อิจฺฉิสฺสติ อาปตฺตึ ปฏิกาตุํฯ ",
"pli-tv-kd11:31.1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-kd11:31.1.13":	"วิครหิตฺวา …เป… ",
"pli-tv-kd11:31.1.14":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd11:31.1.15":	"“เตน หิ, ภิกฺขเว, สงฺโฆ ฉนฺนสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ กโรตุ—",
"pli-tv-kd11:31.1.16":	"อสมฺโภคํ สงฺเฆนฯ ",
"pli-tv-kd11:31.1.17":	"เอวญฺจ ปน, ภิกฺขเว, กาตพฺพํ—",
"pli-tv-kd11:31.1.18":	"ปฐมํ ฉนฺโน ภิกฺขุ โจเทตพฺโพ, โจเทตฺวา สาเรตพฺโพ, สาเรตฺวา อาปตฺตึ อาโรเปตพฺโพ, อาปตฺตึ อาโรเปตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd11:31.1.19":	"‘สุณาตุ เม, ภนฺเต, สงฺโฆฯ ",
"pli-tv-kd11:31.1.20":	"อยํ ฉนฺโน ภิกฺขุ อาปตฺตึ อาปชฺชิตฺวา น อิจฺฉติ อาปตฺตึ ปฏิกาตุํฯ ",
"pli-tv-kd11:31.1.21":	"ยทิ สงฺฆสฺส ปตฺตกลฺลํ, สงฺโฆ ฉนฺนสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ กเรยฺย—",
"pli-tv-kd11:31.1.22":	"อสมฺโภคํ สงฺเฆนฯ ",
"pli-tv-kd11:31.1.23":	"เอสา ญตฺติฯ ",
"pli-tv-kd11:31.1.24":	"สุณาตุ เม, ภนฺเต, สงฺโฆฯ ",
"pli-tv-kd11:31.1.25":	"อยํ ฉนฺโน ภิกฺขุ อาปตฺตึ อาปชฺชิตฺวา น อิจฺฉติ อาปตฺตึ ปฏิกาตุํฯ ",
"pli-tv-kd11:31.1.26":	"สงฺโฆ ฉนฺนสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ กโรติ—",
"pli-tv-kd11:31.1.27":	"อสมฺโภคํ สงฺเฆนฯ ",
"pli-tv-kd11:31.1.28":	"ยสฺสายสฺมโต ขมติ ฉนฺนสฺส ภิกฺขุโน, อาปตฺติยา อปฺปฏิกมฺเม, อุกฺเขปนียสฺส กมฺมสฺส กรณํ—",
"pli-tv-kd11:31.1.29":	"อสมฺโภคํ สงฺเฆน, โส ตุณฺหสฺส; ",
"pli-tv-kd11:31.1.30":	"ยสฺส นกฺขมติ, โส ภาเสยฺยฯ ",
"pli-tv-kd11:31.1.31":	"ทุติยมฺปิ เอตมตฺถํ วทามิ …เป… ",
"pli-tv-kd11:31.1.32":	"ตติยมฺปิ เอตมตฺถํ วทามิ—",
"pli-tv-kd11:31.1.33":	"สุณาตุ เม, ภนฺเต, สงฺโฆฯ ",
"pli-tv-kd11:31.1.34":	"อยํ ฉนฺโน ภิกฺขุ อาปตฺตึ อาปชฺชิตฺวา น อิจฺฉติ อาปตฺตึ ปฏิกาตุํฯ ",
"pli-tv-kd11:31.1.35":	"สงฺโฆ ฉนฺนสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ กโรติ—",
"pli-tv-kd11:31.1.36":	"อสมฺโภคํ สงฺเฆนฯ ",
"pli-tv-kd11:31.1.37":	"ยสฺสายสฺมโต ขมติ ฉนฺนสฺส ภิกฺขุโน, อาปตฺติยา อปฺปฏิกมฺเม, อุกฺเขปนียสฺส กมฺมสฺส กรณํ—",
"pli-tv-kd11:31.1.38":	"อสมฺโภคํ สงฺเฆน, โส ตุณฺหสฺส; ",
"pli-tv-kd11:31.1.39":	"ยสฺส นกฺขมติ, โส ภาเสยฺยฯ ",
"pli-tv-kd11:31.1.40":	"กตํ สงฺเฆน ฉนฺนสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ—",
"pli-tv-kd11:31.1.41":	"อสมฺโภคํ สงฺเฆนฯ ",
"pli-tv-kd11:31.1.42":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’ติฯ ",
"pli-tv-kd11:31.1.43":	"อาวาสปรมฺปรญฺจ, ภิกฺขเว, สํสถ—",
"pli-tv-kd11:31.1.44":	"‘ฉนฺโน ภิกฺขุ สงฺเฆน อาปตฺติยา อปฺปฏิกมฺเม, อุกฺเขปนียกมฺมกโต—",
"pli-tv-kd11:31.1.45":	"อสมฺโภคํ สงฺเฆนา’ติฯ ",
"pli-tv-kd11:31.1.46.0":	"๖ฯ๑ฯ อธมฺมกมฺมทฺวาทสก ",
"pli-tv-kd11:31.1.46.1":	"ตีหิ, ภิกฺขเว, องฺเคหิ สมนฺนาคตํ, อาปตฺติยา อปฺปฏิกมฺเม, อุกฺเขปนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:31.1.47":	"อสมฺมุขา กตํ โหติ, อปฺปฏิปุจฺฉา กตํ โหติ, อปฺปฏิญฺญาย กตํ โหติ—",
"pli-tv-kd11:31.1.48":	"อิเมหิ โข, ภิกฺขเว, ตีหงฺเคหิ สมนฺนาคตํ, อาปตฺติยา อปฺปฏิกมฺเม, อุกฺเขปนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:31.1.49":	"อปเรหิปิ, ภิกฺขเว, ตีหงฺเคหิ สมนฺนาคตํ, อาปตฺติยา อปฺปฏิกมฺเม, อุกฺเขปนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:31.1.50":	"อนาปตฺติยา กตํ โหติ, อเทสนาคามินิยา อาปตฺติยา กตํ โหติ, เทสิตาย อาปตฺติยา กตํ โหติ …เป… ",
"pli-tv-kd11:31.1.51":	"อโจเทตฺวา กตํ โหติ, อสาเรตฺวา กตํ โหติ, อาปตฺตึ อนาโรเปตฺวา กตํ โหติ …เป… ",
"pli-tv-kd11:31.1.52":	"อสมฺมุขา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:31.1.53":	"อปฺปฏิปุจฺฉา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:31.1.54":	"อปฺปฏิญฺญาย กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:31.1.55":	"อนาปตฺติยา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:31.1.56":	"อเทสนาคามินิยา อาปตฺติยา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:31.1.57":	"เทสิตาย อาปตฺติยา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:31.1.58":	"อโจเทตฺวา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:31.1.59":	"อสาเรตฺวา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:31.1.60":	"อาปตฺตึ อนาโรเปตฺวา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:31.1.61":	"อิเมหิ โข, ภิกฺขเว, ตีหงฺเคหิ สมนฺนาคตํ, อาปตฺติยา อปฺปฏิกมฺเม, อุกฺเขปนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:31.1.62":	"อาปตฺติยา อปฺปฏิกมฺเม อุกฺเขปนียกมฺเม อธมฺมกมฺมทฺวาทสกํ นิฏฺฐิตํฯ ",
"pli-tv-kd11:31.1.63.0":	"๖ฯ๒ฯ ธมฺมกมฺมทฺวาทสก ",
"pli-tv-kd11:31.1.63.1":	"ตีหิ, ภิกฺขเว, องฺเคหิ สมนฺนาคตํ, อาปตฺติยา อปฺปฏิกมฺเม, อุกฺเขปนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:31.1.64":	"สมฺมุขา กตํ โหติ, ปฏิปุจฺฉา กตํ โหติ, ปฏิญฺญาย กตํ โหติ—",
"pli-tv-kd11:31.1.65":	"อิเมหิ โข, ภิกฺขเว, ตีหงฺเคหิ สมนฺนาคตํ, อาปตฺติยา อปฺปฏิกมฺเม, อุกฺเขปนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:31.1.66":	"อปเรหิปิ, ภิกฺขเว, ตีหงฺเคหิ สมนฺนาคตํ, อาปตฺติยา อปฺปฏิกมฺเม, อุกฺเขปนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:31.1.67":	"อาปตฺติยา กตํ โหติ, เทสนาคามินิยา อาปตฺติยา กตํ โหติ, อเทสิตาย อาปตฺติยา กตํ โหติ …เป… ",
"pli-tv-kd11:31.1.68":	"โจเทตฺวา กตํ โหติ, สาเรตฺวา กตํ โหติ, อาปตฺตึ อาโรเปตฺวา กตํ โหติ …เป… ",
"pli-tv-kd11:31.1.69":	"สมฺมุขา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:31.1.70":	"ปฏิปุจฺฉา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:31.1.71":	"ปฏิญฺญาย กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:31.1.72":	"อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:31.1.73":	"เทสนาคามินิยา อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:31.1.74":	"อเทสิตาย อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:31.1.75":	"โจเทตฺวา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:31.1.76":	"สาเรตฺวา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:31.1.77":	"อาปตฺตึ อาโรเปตฺวา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:31.1.78":	"อิเมหิ โข, ภิกฺขเว, ตีหงฺเคหิ สมนฺนาคตํ, อาปตฺติยา อปฺปฏิกมฺเม, อุกฺเขปนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:31.1.79":	"อาปตฺติยา อปฺปฏิกมฺเม อุกฺเขปนียกมฺเม ธมฺมกมฺมทฺวาทสกํ นิฏฺฐิตํฯ ",
"pli-tv-kd11:31.1.80.0":	"๖ฯ๓ฯ อากงฺขมานฉกฺก ",
"pli-tv-kd11:31.1.80.1":	"ตีหิ, ภิกฺขเว, องฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, อาปตฺติยา อปฺปฏิกมฺเม, อุกฺเขปนียกมฺมํ กเรยฺยฯ ",
"pli-tv-kd11:31.1.81":	"ภณฺฑนการโก โหติ กลหการโก วิวาทการโก ภสฺสการโก สงฺเฆ อธิกรณการโก; ",
"pli-tv-kd11:31.1.82":	"พาโล โหติ อพฺยตฺโต อาปตฺติพหุโล อนปทาโน; ",
"pli-tv-kd11:31.1.83":	"คิหิสํสฏฺโฐ วิหรติ อนนุโลมิเกหิ คิหิสํสคฺเคหิ—",
"pli-tv-kd11:31.1.84":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, อาปตฺติยา อปฺปฏิกมฺเม, อุกฺเขปนียกมฺมํ กเรยฺยฯ ",
"pli-tv-kd11:31.1.85":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, อาปตฺติยา อปฺปฏิกมฺเม, อุกฺเขปนียกมฺมํ กเรยฺยฯ ",
"pli-tv-kd11:31.1.86":	"อธิสีเล สีลวิปนฺโน โหติ, อชฺฌาจาเร อาจารวิปนฺโน โหติ, อติทิฏฺฐิยา ทิฏฺฐิวิปนฺโน โหติ—",
"pli-tv-kd11:31.1.87":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, อาปตฺติยา อปฺปฏิกมฺเม, อุกฺเขปนียกมฺมํ กเรยฺยฯ ",
"pli-tv-kd11:31.1.88":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, อาปตฺติยา อปฺปฏิกมฺเม, อุกฺเขปนียกมฺมํ กเรยฺยฯ ",
"pli-tv-kd11:31.1.89":	"พุทฺธสฺส อวณฺณํ ภาสติ, ธมฺมสฺส อวณฺณํ ภาสติ, สงฺฆสฺส อวณฺณํ ภาสติ—",
"pli-tv-kd11:31.1.90":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, อาปตฺติยา อปฺปฏิกมฺเม, อุกฺเขปนียกมฺมํ กเรยฺยฯ ",
"pli-tv-kd11:31.1.91":	"ติณฺณํ, ภิกฺขเว, ภิกฺขูนํ, อากงฺขมาโน สงฺโฆ, อาปตฺติยา อปฺปฏิกมฺเม, อุกฺเขปนียกมฺมํ กเรยฺยฯ ",
"pli-tv-kd11:31.1.92":	"เอโก ภณฺฑนการโก โหติ กลหการโก วิวาทการโก ภสฺสการโก สงฺเฆ อธิกรณการโก; ",
"pli-tv-kd11:31.1.93":	"เอโก พาโล โหติ อพฺยตฺโต อาปตฺติพหุโล อนปทาโน; ",
"pli-tv-kd11:31.1.94":	"เอโก คิหิสํสฏฺโฐ วิหรติ อนนุโลมิเกหิ คิหิสํสคฺเคหิ—",
"pli-tv-kd11:31.1.95":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, อาปตฺติยา อปฺปฏิกมฺเม, อุกฺเขปนียกมฺมํ กเรยฺยฯ ",
"pli-tv-kd11:31.1.96":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, อาปตฺติยา อปฺปฏิกมฺเม, อุกฺเขปนียกมฺมํ กเรยฺยฯ ",
"pli-tv-kd11:31.1.97":	"เอโก อธิสีเล สีลวิปนฺโน โหติ, เอโก อชฺฌาจาเร อาจารวิปนฺโน โหติ, เอโก อติทิฏฺฐิยา ทิฏฺฐิวิปนฺโน โหติ—",
"pli-tv-kd11:31.1.98":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, อาปตฺติยา อปฺปฏิกมฺเม, อุกฺเขปนียกมฺมํ กเรยฺยฯ ",
"pli-tv-kd11:31.1.99":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, อาปตฺติยา อปฺปฏิกมฺเม, อุกฺเขปนียกมฺมํ กเรยฺยฯ ",
"pli-tv-kd11:31.1.100":	"เอโก พุทฺธสฺส อวณฺณํ ภาสติ, เอโก ธมฺมสฺส อวณฺณํ ภาสติ, เอโก สงฺฆสฺส อวณฺณํ ภาสติ—",
"pli-tv-kd11:31.1.101":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, อาปตฺติยา อปฺปฏิกมฺเม, อุกฺเขปนียกมฺมํ กเรยฺยฯ ",
"pli-tv-kd11:31.1.102":	"อาปตฺติยา อปฺปฏิกมฺเม อุกฺเขปนียกมฺเม อากงฺขมานฉกฺกํ นิฏฺฐิตํฯ ",
"pli-tv-kd11:31.1.103.0":	"๖ฯ๔ฯ เตจตฺตาลีสวตฺต ",
"pli-tv-kd11:31.1.103.1":	"อาปตฺติยา อปฺปฏิกมฺเม อุกฺเขปนียกมฺมกเตน, ภิกฺขเว, ภิกฺขุนา สมฺมา วตฺติตพฺพํฯ ",
"pli-tv-kd11:31.1.104":	"ตตฺรายํ สมฺมาวตฺตนา—",
"pli-tv-kd11:31.1.105":	"น อุปสมฺปาเทตพฺพํ, ",
"pli-tv-kd11:31.1.106":	"น นิสฺสโย ทาตพฺโพ, ",
"pli-tv-kd11:31.1.107":	"น สามเณโร อุปฏฺฐาเปตพฺโพ, ",
"pli-tv-kd11:31.1.108":	"น ภิกฺขุโนวาทกสมฺมุติ สาทิตพฺพา, ",
"pli-tv-kd11:31.1.109":	"สมฺมเตนปิ ภิกฺขุนิโย น โอวทิตพฺพาฯ ",
"pli-tv-kd11:31.1.110":	"ยาย อาปตฺติยา สงฺเฆน, อาปตฺติยา อปฺปฏิกมฺเม, อุกฺเขปนียกมฺมํ กตํ โหติ สา อาปตฺติ น อาปชฺชิตพฺพา, ",
"pli-tv-kd11:31.1.111":	"อญฺญา วา ตาทิสิกา, ",
"pli-tv-kd11:31.1.112":	"ตโต วา ปาปิฏฺฐตรา; ",
"pli-tv-kd11:31.1.113":	"กมฺมํ น ครหิตพฺพํ, ",
"pli-tv-kd11:31.1.114":	"กมฺมิกา น ครหิตพฺพาฯ ",
"pli-tv-kd11:31.1.115":	"น ปกตตฺตสฺส ภิกฺขุโน อภิวาทนํ, ",
"pli-tv-kd11:31.1.116":	"ปจฺจุฏฺฐานํ, ",
"pli-tv-kd11:31.1.117":	"อญฺชลิกมฺมํ, ",
"pli-tv-kd11:31.1.118":	"สามีจิกมฺมํ, ",
"pli-tv-kd11:31.1.119":	"อาสนาภิหาโร, ",
"pli-tv-kd11:31.1.120":	"เสยฺยาภิหาโร, ",
"pli-tv-kd11:31.1.121":	"ปาโททกํ ปาทปีฐํ, ",
"pli-tv-kd11:31.1.122":	"ปาทกถลิกํ, ",
"pli-tv-kd11:31.1.123":	"ปตฺตจีวรปฺปฏิคฺคหณํ, ",
"pli-tv-kd11:31.1.124":	"นหาเน ปิฏฺฐิปริกมฺมํ สาทิตพฺพํฯ ",
"pli-tv-kd11:31.1.125":	"น ปกตตฺโต ภิกฺขุ สีลวิปตฺติยา อนุทฺธํเสตพฺโพ, ",
"pli-tv-kd11:31.1.126":	"น อาจารวิปตฺติยา อนุทฺธํเสตพฺโพ, ",
"pli-tv-kd11:31.1.127":	"น ทิฏฺฐิวิปตฺติยา อนุทฺธํเสตพฺโพ, ",
"pli-tv-kd11:31.1.128":	"น อาชีววิปตฺติยา อนุทฺธํเสตพฺโพ, ",
"pli-tv-kd11:31.1.129":	"น ภิกฺขุ ภิกฺขูหิ เภเทตพฺโพฯ ",
"pli-tv-kd11:31.1.130":	"น คิหิทฺธโช ธาเรตพฺโพ, ",
"pli-tv-kd11:31.1.131":	"น ติตฺถิยทฺธโช ธาเรตพฺโพ, ",
"pli-tv-kd11:31.1.132":	"น ติตฺถิยา เสวิตพฺพา; ",
"pli-tv-kd11:31.1.133":	"ภิกฺขู เสวิตพฺพา, ",
"pli-tv-kd11:31.1.134":	"ภิกฺขุสิกฺขาย สิกฺขิตพฺพํฯ ",
"pli-tv-kd11:31.1.135":	"น ปกตตฺเตน ภิกฺขุนา สทฺธึ เอกจฺฉนฺเน อาวาเส วตฺถพฺพํ, ",
"pli-tv-kd11:31.1.136":	"น เอกจฺฉนฺเน อนาวาเส วตฺถพฺพํ, ",
"pli-tv-kd11:31.1.137":	"น เอกจฺฉนฺเน อาวาเส วา อนาวาเส วา วตฺถพฺพํ, ",
"pli-tv-kd11:31.1.138":	"ปกตตฺตํ ภิกฺขุํ ทิสฺวา อาสนา วุฏฺฐาตพฺพํ, ",
"pli-tv-kd11:31.1.139":	"น ปกตตฺโต ภิกฺขุ อาสาเทตพฺโพ อนฺโต วา พหิ วาฯ ",
"pli-tv-kd11:31.1.140":	"น ปกตตฺตสฺส ภิกฺขุโน อุโปสโถ ฐเปตพฺโพ, ",
"pli-tv-kd11:31.1.141":	"น ปวารณา ฐเปตพฺพา, ",
"pli-tv-kd11:31.1.142":	"น สวจนียํ กาตพฺพํ, ",
"pli-tv-kd11:31.1.143":	"น อนุวาโท ปฏฺฐเปตพฺโพ, ",
"pli-tv-kd11:31.1.144":	"น โอกาโส กาเรตพฺโพ, ",
"pli-tv-kd11:31.1.145":	"น โจเทตพฺโพ, ",
"pli-tv-kd11:31.1.146":	"น สาเรตพฺโพ, ",
"pli-tv-kd11:31.1.147":	"น ภิกฺขูหิ สมฺปโยเชตพฺพนฺ”ติฯ ",
"pli-tv-kd11:31.1.148":	"อาปตฺติยา อปฺปฏิกมฺเม อุกฺเขปนียกมฺเม เตจตฺตาลีสวตฺตํ นิฏฺฐิตํฯ ",
"pli-tv-kd11:31.1.149":	"อถ โข สงฺโฆ ฉนฺนสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ อกาสิ—",
"pli-tv-kd11:31.1.150":	"อสมฺโภคํ สงฺเฆนฯ ",
"pli-tv-kd11:31.1.151":	"โส สงฺเฆน, อาปตฺติยา อปฺปฏิกมฺเม, อุกฺเขปนียกมฺมกโต ตมฺหา อาวาสา อญฺญํ อาวาสํ อคมาสิฯ ",
"pli-tv-kd11:31.1.152":	"ตตฺถ ภิกฺขู เนว อภิวาเทสุํ, น ปจฺจุฏฺเฐสุํ, น อญฺชลิกมฺมํ น สามีจิกมฺมํ อกํสุ, น สกฺกรึสุ, น ครุํ กรึสุ, น มาเนสุํ, น ปูเชสุํฯ ",
"pli-tv-kd11:31.1.153":	"โส ภิกฺขูหิ อสกฺกริยมาโน อครุกริยมาโน อมานิยมาโน อปูชิยมาโน อสกฺการปกโต ตมฺหาปิ อาวาสา อญฺญํ อาวาสํ อคมาสิฯ ",
"pli-tv-kd11:31.1.154":	"ตตฺถปิ ภิกฺขู เนว อภิวาเทสุํ, น ปจฺจุฏฺเฐสุํ, น อญฺชลิกมฺมํ น สามีจิกมฺมํ อกํสุ, น สกฺกรึสุ, น ครุํ กรึสุ, น มาเนสุํ, น ปูเชสุํฯ ",
"pli-tv-kd11:31.1.155":	"โส ภิกฺขูหิ อสกฺกริยมาโน อครุกริยมาโน อมานิยมาโน อปูชิยมาโน อสกฺการปกโต ตมฺหาปิ อาวาสา อญฺญํ อาวาสํ อคมาสิฯ ",
"pli-tv-kd11:31.1.156":	"ตตฺถปิ ภิกฺขู เนว อภิวาเทสุํ, น ปจฺจุฏฺเฐสุํ, น อญฺชลิกมฺมํ น สามีจิกมฺมํ อกํสุ, น สกฺกรึสุ, น ครุํ กรึสุ, น มาเนสุํ, น ปูเชสุํฯ ",
"pli-tv-kd11:31.1.157":	"โส ภิกฺขูหิ อสกฺกริยมาโน อครุกริยมาโน อมานิยมาโน อปูชิยมาโน อสกฺการปกโต ปุนเทว โกสมฺพึ ปจฺจาคญฺฉิฯ ",
"pli-tv-kd11:31.1.158":	"โส สมฺมา วตฺตติ, โลมํ ปาเตติ, เนตฺถารํ วตฺตติ, ภิกฺขู อุปสงฺกมิตฺวา เอวํ วเทติ—",
"pli-tv-kd11:31.1.159":	"“อหํ, อาวุโส, สงฺเฆน, อาปตฺติยา อปฺปฏิกมฺเม, อุกฺเขปนียกมฺมกโต สมฺมา วตฺตามิ, โลมํ ปาเตมิ, เนตฺถารํ วตฺตามิฯ ",
"pli-tv-kd11:31.1.160":	"กถํ นุ โข มยา ปฏิปชฺชิตพฺพนฺ”ติ? ",
"pli-tv-kd11:31.1.161":	"ภิกฺขู ภควโต เอตมตฺถํ อาโรเจสุํ …เป…ฯ ",
"pli-tv-kd11:31.1.162":	"“เตน หิ, ภิกฺขเว, สงฺโฆ ฉนฺนสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ ปฏิปฺปสฺสมฺเภตุฯ ",
"pli-tv-kd11:31.1.163.0":	"๖ฯ๕ฯ นปฺปฏิปฺปสฺสมฺเภตพฺพเตจตฺตาลีสก ",
"pli-tv-kd11:31.1.163.1":	"ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:31.1.164":	"อุปสมฺปาเทติ, นิสฺสยํ เทติ, สามเณรํ อุปฏฺฐาเปติ, ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย โอวทติ—",
"pli-tv-kd11:31.1.165":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:31.1.166":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:31.1.167":	"ยาย อาปตฺติยา สงฺเฆน, อาปตฺติยา อปฺปฏิกมฺเม, อุกฺเขปนียกมฺมํ กตํ โหติ ตํ อาปตฺตึ อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ; ",
"pli-tv-kd11:31.1.168":	"กมฺมํ ครหติ, กมฺมิเก ครหติ …เป… ",
"pli-tv-kd11:31.1.169":	"ปกตตฺตสฺส ภิกฺขุโน อภิวาทนํ, ปจฺจุฏฺฐานํ, อญฺชลิกมฺมํ, สามีจิกมฺมํ, อาสนาภิหารํ สาทิยติ …เป… ",
"pli-tv-kd11:31.1.170":	"ปกตตฺตสฺส ภิกฺขุโน เสยฺยาภิหารํ, ปาโททกํ ปาทปีฐํ, ปาทกถลิกํ, ปตฺตจีวรปฺปฏิคฺคหณํ, นหาเน ปิฏฺฐิปริกมฺมํ สาทิยติ …เป… ",
"pli-tv-kd11:31.1.171":	"ปกตตฺตํ ภิกฺขุํ สีลวิปตฺติยา อนุทฺธํเสติ, อาจารวิปตฺติยา อนุทฺธํเสติ, ทิฏฺฐิวิปตฺติยา อนุทฺธํเสติ, อาชีววิปตฺติยา อนุทฺธํเสติ, ภิกฺขุํ ภิกฺขูหิ เภเทติ …เป… ",
"pli-tv-kd11:31.1.172":	"คิหิทฺธชํ ธาเรติ, ติตฺถิยทฺธชํ ธาเรติ, ติตฺถิเย เสวติ, ภิกฺขู น เสวติ, ภิกฺขุสิกฺขาย น สิกฺขติ …เป… ",
"pli-tv-kd11:31.1.173":	"ปกตตฺเตน ภิกฺขุนา สทฺธึ เอกจฺฉนฺเน อาวาเส วสติ, เอกจฺฉนฺเน อนาวาเส วสติ, เอกจฺฉนฺเน อาวาเส วา อนาวาเส วา วสติ, ปกตตฺตํ ภิกฺขุํ ทิสฺวา อาสนา น วุฏฺฐาติ, ปกตตฺตํ ภิกฺขุํ อาสาเทติ อนฺโต วา พหิ วา—",
"pli-tv-kd11:31.1.174":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:31.1.175":	"อฏฺฐหิ, ภิกฺขเว, องฺเคหิ สมนฺนาคตสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:31.1.176":	"ปกตตฺตสฺส ภิกฺขุโน อุโปสถํ ฐเปติ, ปวารณํ ฐเปติ, สวจนียํ กโรติ, อนุวาทํ ปฏฺฐเปติ, โอกาสํ กาเรติ, โจเทติ, สาเรติ, ภิกฺขูหิ สมฺปโยเชติ—",
"pli-tv-kd11:31.1.177":	"อิเมหิ โข, ภิกฺขเว, อฏฺฐหงฺเคหิ สมนฺนาคตสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:31.1.178":	"อาปตฺติยา อปฺปฏิกมฺเม อุกฺเขปนียกมฺเม นปฺปฏิปฺปสฺสมฺเภตพฺพเตจตฺตาลีสกํ นิฏฺฐิตํฯ ",
"pli-tv-kd11:31.1.179.0":	"๖ฯ๖ฯ ปฏิปฺปสฺสมฺเภตพฺพเตจตฺตาลีสก ",
"pli-tv-kd11:31.1.179.1":	"ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:31.1.180":	"น อุปสมฺปาเทติ, น นิสฺสยํ เทติ, น สามเณรํ อุปฏฺฐาเปติ, น ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย น โอวทติ—",
"pli-tv-kd11:31.1.181":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:31.1.182":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:31.1.183":	"ยาย อาปตฺติยา สงฺเฆน, อาปตฺติยา อปฺปฏิกมฺเม, อุกฺเขปนียกมฺมํ กตํ โหติ ตํ อาปตฺตึ น อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ; ",
"pli-tv-kd11:31.1.184":	"กมฺมํ น ครหติ, กมฺมิเก น ครหติ …เป… ",
"pli-tv-kd11:31.1.185":	"น ปกตตฺตสฺส ภิกฺขุโน อภิวาทนํ, ปจฺจุฏฺฐานํ, อญฺชลิกมฺมํ, สามีจิกมฺมํ, อาสนาภิหารํ สาทิยติ …เป… ",
"pli-tv-kd11:31.1.186":	"น ปกตตฺตสฺส ภิกฺขุโน เสยฺยาภิหารํ, ปาโททกํ ปาทปีฐํ, ปาทกถลิกํ, ปตฺตจีวรปฺปฏิคฺคหณํ, นหาเน ปิฏฺฐิปริกมฺมํ สาทิยติ …เป… ",
"pli-tv-kd11:31.1.187":	"น ปกตตฺตํ ภิกฺขุํ สีลวิปตฺติยา อนุทฺธํเสติ, น อาจารวิปตฺติยา อนุทฺธํเสติ, น ทิฏฺฐิวิปตฺติยา อนุทฺธํเสติ, น อาชีววิปตฺติยา อนุทฺธํเสติ, น ภิกฺขุํ ภิกฺขูหิ เภเทติ …เป… ",
"pli-tv-kd11:31.1.188":	"น คิหิทฺธชํ ธาเรติ, น ติตฺถิยทฺธชํ ธาเรติ, น ติตฺถิเย เสวติ, ภิกฺขู เสวติ, ภิกฺขุสิกฺขาย สิกฺขติ …เป… ",
"pli-tv-kd11:31.1.189":	"น ปกตตฺเตน ภิกฺขุนา สทฺธึ เอกจฺฉนฺเน อาวาเส วสติ, น เอกจฺฉนฺเน อนาวาเส วสติ, น เอกจฺฉนฺเน อาวาเส วา อนาวาเส วา วสติ, ปกตตฺตํ ภิกฺขุํ ทิสฺวา อาสนา วุฏฺฐาติ, น ปกตตฺตํ ภิกฺขุํ อาสาเทติ อนฺโต วา พหิ วา—",
"pli-tv-kd11:31.1.190":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:31.1.191":	"อฏฺฐหิ, ภิกฺขเว, องฺเคหิ สมนฺนาคตสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:31.1.192":	"น ปกตตฺตสฺส ภิกฺขุโน อุโปสถํ ฐเปติ, น ปวารณํ ฐเปติ, น สวจนียํ กโรติ, น อนุวาทํ ปฏฺฐเปติ, น โอกาสํ กาเรติ, น โจเทติ, น สาเรติ, น ภิกฺขูหิ สมฺปโยเชติ—",
"pli-tv-kd11:31.1.193":	"อิเมหิ โข, ภิกฺขเว, อฏฺฐหงฺเคหิ สมนฺนาคตสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:31.1.194":	"อาปตฺติยา อปฺปฏิกมฺเม อุกฺเขปนียกมฺเม ปฏิปฺปสฺสมฺเภตพฺพเตจตฺตาลีสกํ นิฏฺฐิตํฯ ",
"pli-tv-kd11:31.1.195":	"เอวญฺจ ปน, ภิกฺขเว, ปฏิปฺปสฺสมฺเภตพฺพํฯ ",
"pli-tv-kd11:31.1.196":	"เตน ภิกฺขเว, ฉนฺเนน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd11:31.1.197":	"‘อหํ, ภนฺเต, สงฺเฆน อาปตฺติยา อปฺปฏิกมฺเม อุกฺเขปนียกมฺมกโต สมฺมา วตฺตามิ, โลมํ ปาเตมิ, เนตฺถารํ วตฺตามิ, อาปตฺติยา อปฺปฏิกมฺเม อุกฺเขปนียสฺส กมฺมสฺส ปฏิปฺปสฺสทฺธึ ยาจามี’ติฯ ",
"pli-tv-kd11:31.1.198":	"ทุติยมฺปิ ยาจิตพฺพาฯ ",
"pli-tv-kd11:31.1.199":	"ตติยมฺปิ ยาจิตพฺพาฯ ",
"pli-tv-kd11:31.1.200":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd11:31.1.201":	"‘สุณาตุ เม, ภนฺเต, สงฺโฆฯ ",
"pli-tv-kd11:31.1.202":	"อยํ ฉนฺโน ภิกฺขุ สงฺเฆน, อาปตฺติยา อปฺปฏิกมฺเม, อุกฺเขปนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, อาปตฺติยา อปฺปฏิกมฺเม อุกฺเขปนียสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:31.1.203":	"ยทิ สงฺฆสฺส ปตฺตกลฺลํ, สงฺโฆ ฉนฺนสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ ปฏิปฺปสฺสมฺเภยฺยฯ ",
"pli-tv-kd11:31.1.204":	"เอสา ญตฺติฯ ",
"pli-tv-kd11:31.1.205":	"สุณาตุ เม, ภนฺเต, สงฺโฆฯ ",
"pli-tv-kd11:31.1.206":	"อยํ ฉนฺโน ภิกฺขุ สงฺเฆน, อาปตฺติยา อปฺปฏิกมฺเม, อุกฺเขปนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, อาปตฺติยา อปฺปฏิกมฺเม อุกฺเขปนียสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:31.1.207":	"สงฺโฆ ฉนฺนสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ ปฏิปฺปสฺสมฺเภติฯ ",
"pli-tv-kd11:31.1.208":	"ยสฺสายสฺมโต ขมติ ฉนฺนสฺส ภิกฺขุโน, อาปตฺติยา อปฺปฏิกมฺเม, อุกฺเขปนียสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:31.1.209":	"ยสฺส นกฺขมติ, โส ภาเสยฺยฯ ",
"pli-tv-kd11:31.1.210":	"ทุติยมฺปิ เอตมตฺถํ วทามิ …เป… ",
"pli-tv-kd11:31.1.211":	"ตติยมฺปิ เอตมตฺถํ วทามิ—",
"pli-tv-kd11:31.1.212":	"สุณาตุ เม, ภนฺเต, สงฺโฆฯ ",
"pli-tv-kd11:31.1.213":	"อยํ ฉนฺโน ภิกฺขุ สงฺเฆน, อาปตฺติยา อปฺปฏิกมฺเม, อุกฺเขปนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, อาปตฺติยา อปฺปฏิกมฺเม, อุกฺเขปนียสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:31.1.214":	"สงฺโฆ ฉนฺนสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํ ปฏิปฺปสฺสมฺเภติฯ ",
"pli-tv-kd11:31.1.215":	"ยสฺสายสฺมโต ขมติ ฉนฺนสฺส ภิกฺขุโน, อาปตฺติยา อปฺปฏิกมฺเม, อุกฺเขปนียสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:31.1.216":	"ยสฺส นกฺขมติ, โส ภาเสยฺยฯ ",
"pli-tv-kd11:31.1.217":	"ปฏิปฺปสฺสทฺธํ สงฺเฆน ฉนฺนสฺส ภิกฺขุโน, อาปตฺติยา อปฺปฏิกมฺเม, อุกฺเขปนียกมฺมํฯ ",
"pli-tv-kd11:31.1.218":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd11:31.1.219":	"อาปตฺติยา อปฺปฏิกมฺเม อุกฺเขปนียกมฺมํ นิฏฺฐิตํ ฉฏฺฐํฯ ",
"pli-tv-kd11:32.1.0":	"๗ฯ ปาปิกายทิฏฺฐิยาอปฺปฏินิสฺสคฺเค อุกฺเขปนียกมฺม ",
"pli-tv-kd11:32.1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-kd11:32.1.2":	"เตน โข ปน สมเยน อริฏฺฐสฺส นาม ภิกฺขุโน คทฺธพาธิปุพฺพสฺส เอวรูปํ ปาปกํ ทิฏฺฐิคตํ อุปฺปนฺนํ โหติ—",
"pli-tv-kd11:32.1.3":	"“ตถาหํ ภควตา ธมฺมํ เทสิตํ อาชานามิ ยถา เยเม อนฺตรายิกา ธมฺมา วุตฺตา ภควตา เต ปฏิเสวโต นาลํ อนฺตรายายา”ติฯ ",
"pli-tv-kd11:32.1.4":	"อโสฺสสุํ โข สมฺพหุลา ภิกฺขู อริฏฺฐสฺส นาม กิร ภิกฺขุโน คทฺธพาธิปุพฺพสฺส เอวรูปํ ปาปกํ ทิฏฺฐิคตํ อุปฺปนฺนํ—",
"pli-tv-kd11:32.1.5":	"“ตถาหํ ภควตา ธมฺมํ เทสิตํ อาชานามิ ยถา เยเม อนฺตรายิกา ธมฺมา วุตฺตา ภควตา เต ปฏิเสวโต นาลํ อนฺตรายายา”ติฯ ",
"pli-tv-kd11:32.1.6":	"อถ โข เต ภิกฺขู เยน อริฏฺโฐ ภิกฺขุ คทฺธพาธิปุพฺโพ เตนุปสงฺกมึสุฯ ",
"pli-tv-kd11:32.1.7":	"อุปสงฺกมิตฺวา อริฏฺฐํ ภิกฺขุํ คทฺธพาธิปุพฺพํ เอตทโวจุํ—",
"pli-tv-kd11:32.1.8":	"“สจฺจํ กิร เต, อาวุโส อริฏฺฐ, เอวรูปํ ปาปกํ ทิฏฺฐิคตํ อุปฺปนฺนํ—",
"pli-tv-kd11:32.1.9":	"ตถาหํ ภควตา ธมฺมํ เทสิตํ อาชานามิ ยถา เยเม อนฺตรายิกา ธมฺมา วุตฺตา ภควตา เต ปฏิเสวโต นาลํ อนฺตรายายา”ติ? ",
"pli-tv-kd11:32.1.10":	"“เอวํ พฺยา โข อหํ, อาวุโส, ภควตา ธมฺมํ เทสิตํ อาชานามิ, ยถา เยเม อนฺตรายิกา ธมฺมา วุตฺตา ภควตา เต ปฏิเสวโต นาลํ อนฺตรายายา”ติฯ ",
"pli-tv-kd11:32.2.1":	"“มาวุโส อริฏฺฐ, เอวํ อวจฯ ",
"pli-tv-kd11:32.2.2":	"มา ภควนฺตํ อพฺภาจิกฺขิฯ ",
"pli-tv-kd11:32.2.3":	"น หิ สาธุ ภควโต อพฺภกฺขานํฯ ",
"pli-tv-kd11:32.2.4":	"น หิ ภควา เอวํ วเทยฺยฯ ",
"pli-tv-kd11:32.2.5":	"อเนกปริยาเยนาวุโส อริฏฺฐ, อนฺตรายิกา ธมฺมา อนฺตรายิกา วุตฺตา ภควตาฯ ",
"pli-tv-kd11:32.2.6":	"อลญฺจ ปน เต ปฏิเสวโต อนฺตรายายฯ ",
"pli-tv-kd11:32.2.7":	"อปฺปสฺสาทา กามา วุตฺตา ภควตา, พหุทุกฺขา พหุปายาสา, อาทีนโว เอตฺถ ภิโยฺยฯ ",
"pli-tv-kd11:32.2.8":	"อฏฺฐิกงฺกลูปมา กามา วุตฺตา ภควตา, พหุทุกฺขา พหุปายาสา, อาทีนโว เอตฺถ ภิโยฺยฯ ",
"pli-tv-kd11:32.2.9":	"มํสเปสูปมา กามา วุตฺตา ภควตา …เป… ",
"pli-tv-kd11:32.2.10":	"ติณุกฺกูปมา กามา วุตฺตา ภควตา …เป… ",
"pli-tv-kd11:32.2.11":	"องฺคารกาสูปมา กามา วุตฺตา ภควตา … ",
"pli-tv-kd11:32.2.12":	"สุปินกูปมา กามา วุตฺตา ภควตา … ",
"pli-tv-kd11:32.2.13":	"ยาจิตกูปมา กามา วุตฺตา ภควตา … ",
"pli-tv-kd11:32.2.14":	"รุกฺขผลูปมา กามา วุตฺตา ภควตา … ",
"pli-tv-kd11:32.2.15":	"อสิสูนูปมา กามา วุตฺตา ภควตา … ",
"pli-tv-kd11:32.2.16":	"สตฺติสูลูปมา กามา วุตฺตา ภควตา … ",
"pli-tv-kd11:32.2.17":	"สปฺปสิรูปมา กามา วุตฺตา ภควตา, พหุทุกฺขา พหุปายาสา, อาทีนโว เอตฺถ ภิโยฺย”ติฯ ",
"pli-tv-kd11:32.2.18":	"เอวมฺปิ โข อริฏฺโฐ ภิกฺขุ คทฺธพาธิปุพฺโพ เตหิ ภิกฺขูหิ วุจฺจมาโน ตเถว ตํ ปาปกํ ทิฏฺฐิคตํ ถามสา ปรามาสา อภินิวิสฺส โวหรติ—",
"pli-tv-kd11:32.2.19":	"“เอวํ พฺยา โข อหํ, อาวุโส, ภควตา ธมฺมํ เทสิตํ อาชานามิ, ยถา เยเม อนฺตรายิกา ธมฺมา วุตฺตา ภควตา เต ปฏิเสวโต นาลํ อนฺตรายายา”ติฯ ",
"pli-tv-kd11:32.3.1":	"ยโต จ โข เต ภิกฺขู นาสกฺขึสุ อริฏฺฐํ ภิกฺขุํ คทฺธพาธิปุพฺพํ เอตสฺมา ปาปกา ทิฏฺฐิคตา วิเวเจตุํ, อถ โข เต ภิกฺขู เยน ภควา เตนุปสงฺกมึสุ, อุปสงฺกมิตฺวา ภควโต เอตมตฺถํ อาโรเจสุํฯ ",
"pli-tv-kd11:32.3.2":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา อริฏฺฐํ ภิกฺขุํ คทฺธพาธิปุพฺพํ ปฏิปุจฺฉิ—",
"pli-tv-kd11:32.3.3":	"“สจฺจํ กิร เต, อริฏฺฐ, เอวรูปํ ปาปกํ ทิฏฺฐิคตํ อุปฺปนฺนํ—",
"pli-tv-kd11:32.3.4":	"ตถาหํ ภควตา ธมฺมํ เทสิตํ อาชานามิ ยถา เยเม อนฺตรายิกา ธมฺมา วุตฺตา ภควตา เต ปฏิเสวโต นาลํ อนฺตรายายา”ติ? ",
"pli-tv-kd11:32.3.5":	"“เอวํ พฺยา โข อหํ, ภนฺเต, ภควตา ธมฺมํ เทสิตํ อาชานามิ, ยถา เยเม อนฺตรายิกา ธมฺมา วุตฺตา ภควตา เต ปฏิเสวโต นาลํ อนฺตรายายา”ติฯ ",
"pli-tv-kd11:32.3.6":	"“กสฺส นุ โข นาม ตฺวํ, โมฆปุริส, มยา เอวํ ธมฺมํ เทสิตํ อาชานาสิ? ",
"pli-tv-kd11:32.3.7":	"นนุ มยา, โมฆปุริส, อเนกปริยาเยน อนฺตรายิกา ธมฺมา อนฺตรายิกา วุตฺตา? ",
"pli-tv-kd11:32.3.8":	"อลญฺจ ปน เต ปฏิเสวโต อนฺตรายายฯ ",
"pli-tv-kd11:32.3.9":	"อปฺปสฺสาทา กามา วุตฺตา มยา, พหุทุกฺขา พหุปายาสา, อาทีนโว เอตฺถ ภิโยฺยฯ ",
"pli-tv-kd11:32.3.10":	"อฏฺฐิกงฺกลูปมา กามา วุตฺตา มยา, พหุทุกฺขา พหุปายาสา, อาทีนโว เอตฺถ ภิโยฺยฯ ",
"pli-tv-kd11:32.3.11":	"มํสเปสูปมา กามา วุตฺตา มยา …เป… ",
"pli-tv-kd11:32.3.12":	"ติณุกฺกูปมา กามา วุตฺตา มยา … ",
"pli-tv-kd11:32.3.13":	"องฺคารกาสูปมา กามา วุตฺตา มยา … ",
"pli-tv-kd11:32.3.14":	"สุปินกูปมา กามา วุตฺตา มยา … ",
"pli-tv-kd11:32.3.15":	"ยาจิตกูปมา กามา วุตฺตา มยา … ",
"pli-tv-kd11:32.3.16":	"รุกฺขผลูปมา กามา วุตฺตา มยา … ",
"pli-tv-kd11:32.3.17":	"อสิสูนูปมา กามา วุตฺตา มยา … ",
"pli-tv-kd11:32.3.18":	"สตฺติสูลูปมา กามา วุตฺตา มยา … ",
"pli-tv-kd11:32.3.19":	"สปฺปสิรูปมา กามา วุตฺตา มยา, พหุทุกฺขา พหุปายาสา, อาทีนโว เอตฺถ ภิโยฺยฯ ",
"pli-tv-kd11:32.3.20":	"อถ จ ปน ตฺวํ, โมฆปุริส, อตฺตนา ทุคฺคหิเตน อเมฺห เจว อพฺภาจิกฺขสิ, อตฺตานญฺจ ขณสิ, พหุญฺจ อปุญฺญํ ปสวสิฯ ",
"pli-tv-kd11:32.3.21":	"ตญฺหิ เต, โมฆปุริส, ภวิสฺสติ ทีฆรตฺตํ อหิตาย ทุกฺขายฯ ",
"pli-tv-kd11:32.3.22":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-kd11:32.3.23":	"วิครหิตฺวา …เป… ",
"pli-tv-kd11:32.3.24":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd11:32.3.25":	"“เตน หิ, ภิกฺขเว, สงฺโฆ อริฏฺฐสฺส ภิกฺขุโน คทฺธพาธิปุพฺพสฺส, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กโรตุ—",
"pli-tv-kd11:32.3.26":	"อสมฺโภคํ สงฺเฆนฯ ",
"pli-tv-kd11:32.4.1":	"เอวญฺจ ปน, ภิกฺขเว, กาตพฺพํ—",
"pli-tv-kd11:32.4.2":	"ปฐมํ อริฏฺโฐ ภิกฺขุ โจเทตพฺโพ, โจเทตฺวา สาเรตพฺโพ, สาเรตฺวา อาปตฺตึ อาโรเปตพฺโพ, อาปตฺตึ อาโรเปตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd11:32.4.3":	"‘สุณาตุ เม, ภนฺเต, สงฺโฆฯ ",
"pli-tv-kd11:32.4.4":	"อริฏฺฐสฺส ภิกฺขุโน คทฺธพาธิปุพฺพสฺส เอวรูปํ ปาปกํ ทิฏฺฐิคตํ อุปฺปนฺนํ—",
"pli-tv-kd11:32.4.5":	"ตถาหํ ภควตา ธมฺมํ เทสิตํ อาชานามิ ยถา เยเม อนฺตรายิกา ธมฺมา วุตฺตา ภควตา เต ปฏิเสวโต นาลํ อนฺตรายายาติฯ ",
"pli-tv-kd11:32.4.6":	"โส ตํ ทิฏฺฐึ น ปฏินิสฺสชฺชติฯ ",
"pli-tv-kd11:32.4.7":	"ยทิ สงฺฆสฺส ปตฺตกลฺลํ, สงฺโฆ อริฏฺฐสฺส ภิกฺขุโน คทฺธพาธิปุพฺพสฺส, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กเรยฺย—",
"pli-tv-kd11:32.4.8":	"อสมฺโภคํ สงฺเฆนฯ ",
"pli-tv-kd11:32.4.9":	"เอสา ญตฺติฯ ",
"pli-tv-kd11:32.4.10":	"สุณาตุ เม, ภนฺเต, สงฺโฆฯ ",
"pli-tv-kd11:32.4.11":	"อริฏฺฐสฺส ภิกฺขุโน คทฺธพาธิปุพฺพสฺส เอวรูปํ ปาปกํ ทิฏฺฐิคตํ อุปฺปนฺนํ—",
"pli-tv-kd11:32.4.12":	"ตถาหํ ภควตา ธมฺมํ เทสิตํ อาชานามิ ยถา เยเม อนฺตรายิกา ธมฺมา วุตฺตา ภควตา เต ปฏิเสวโต นาลํ อนฺตรายายาติฯ ",
"pli-tv-kd11:32.4.13":	"โส ตํ ทิฏฺฐึ น ปฏินิสฺสชฺชติฯ ",
"pli-tv-kd11:32.4.14":	"สงฺโฆ อริฏฺฐสฺส ภิกฺขุโน คทฺธพาธิปุพฺพสฺส, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กโรติ—",
"pli-tv-kd11:32.4.15":	"อสมฺโภคํ สงฺเฆนฯ ",
"pli-tv-kd11:32.4.16":	"ยสฺสายสฺมโต ขมติ อริฏฺฐสฺส ภิกฺขุโน คทฺธพาธิปุพฺพสฺส, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียสฺส กมฺมสฺส กรณํ—",
"pli-tv-kd11:32.4.17":	"อสมฺโภคํ สงฺเฆน, โส ตุณฺหสฺส; ",
"pli-tv-kd11:32.4.18":	"ยสฺส นกฺขมติ, โส ภาเสยฺยฯ ",
"pli-tv-kd11:32.4.19":	"ทุติยมฺปิ เอตมตฺถํ วทามิ …เป… ",
"pli-tv-kd11:32.4.20":	"ตติยมฺปิ เอตมตฺถํ วทามิ—",
"pli-tv-kd11:32.4.21":	"สุณาตุ เม, ภนฺเต, สงฺโฆฯ ",
"pli-tv-kd11:32.4.22":	"อริฏฺฐสฺส ภิกฺขุโน คทฺธพาธิปุพฺพสฺส เอวรูปํ ปาปกํ ทิฏฺฐิคตํ อุปฺปนฺนํ—",
"pli-tv-kd11:32.4.23":	"ตถาหํ ภควตา ธมฺมํ เทสิตํ อาชานามิ ยถา เยเม อนฺตรายิกา ธมฺมา วุตฺตา ภควตา เต ปฏิเสวโต นาลํ อนฺตรายายาติฯ ",
"pli-tv-kd11:32.4.24":	"โส ตํ ทิฏฺฐึ น ปฏินิสฺสชฺชติฯ ",
"pli-tv-kd11:32.4.25":	"สงฺโฆ อริฏฺฐสฺส ภิกฺขุโน คทฺธพาธิปุพฺพสฺส, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กโรติ—",
"pli-tv-kd11:32.4.26":	"อสมฺโภคํ สงฺเฆนฯ ",
"pli-tv-kd11:32.4.27":	"ยสฺสายสฺมโต ขมติ อริฏฺฐสฺส ภิกฺขุโน คทฺธพาธิปุพฺพสฺส, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียสฺส กมฺมสฺส กรณํ—",
"pli-tv-kd11:32.4.28":	"อสมฺโภคํ สงฺเฆน, โส ตุณฺหสฺส; ",
"pli-tv-kd11:32.4.29":	"ยสฺส นกฺขมติ, โส ภาเสยฺยฯ ",
"pli-tv-kd11:32.4.30":	"กตํ สงฺเฆน อริฏฺฐสฺส ภิกฺขุโน คทฺธพาธิปุพฺพสฺส, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ—",
"pli-tv-kd11:32.4.31":	"อสมฺโภคํ สงฺเฆนฯ ",
"pli-tv-kd11:32.4.32":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’ติฯ ",
"pli-tv-kd11:32.4.33":	"อาวาสปรมฺปรญฺจ, ภิกฺขเว, สํสถ—",
"pli-tv-kd11:32.4.34":	"‘อริฏฺโฐ ภิกฺขุ คทฺธพาธิปุพฺโพ, สงฺเฆน ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมกโต—",
"pli-tv-kd11:32.4.35":	"อสมฺโภคํ สงฺเฆนา’”ติฯ ",
"pli-tv-kd11:33.1.0":	"๗ฯ๑ฯ อธมฺมกมฺมทฺวาทสก ",
"pli-tv-kd11:33.1.1":	"“ตีหิ, ภิกฺขเว, องฺเคหิ สมนฺนาคตํ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:33.1.2":	"อสมฺมุขา กตํ โหติ, อปฺปฏิปุจฺฉา กตํ โหติ, อปฺปฏิญฺญาย กตํ โหติ—",
"pli-tv-kd11:33.1.3":	"อิเมหิ โข, ภิกฺขเว, ตีหงฺเคหิ สมนฺนาคตํ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:33.1.4":	"อปเรหิปิ, ภิกฺขเว, ตีหงฺเคหิ สมนฺนาคตํ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:33.1.5":	"อนาปตฺติยา กตํ โหติ, อเทสนาคามินิยา อาปตฺติยา กตํ โหติ, เทสิตาย อาปตฺติยา กตํ โหติ …เป… ",
"pli-tv-kd11:33.1.6":	"อโจเทตฺวา กตํ โหติ, อสาเรตฺวา กตํ โหติ, อาปตฺตึ อนาโรเปตฺวา กตํ โหติ …เป… ",
"pli-tv-kd11:33.1.7":	"อสมฺมุขา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:33.1.8":	"อปฺปฏิปุจฺฉา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:33.1.9":	"อปฺปฏิญฺญาย กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:33.1.10":	"อนาปตฺติยา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:33.1.11":	"อเทสนาคามินิยา อาปตฺติยา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:33.1.12":	"เทสิตาย อาปตฺติยา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:33.1.13":	"อโจเทตฺวา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:33.1.14":	"อสาเรตฺวา กตํ โหติ, อธมฺเมน กตํ โหติ, วคฺเคน กตํ โหติ …เป… ",
"pli-tv-kd11:33.1.15":	"อาปตฺตึ อนาโรเปตฺวา กตํ โหติ, อธมฺเมน กตํ โหติ, วคฺเคน กตํ โหติ—",
"pli-tv-kd11:33.1.16":	"อิเมหิ โข, ภิกฺขเว, ตีหงฺเคหิ สมนฺนาคตํ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ อธมฺมกมฺมญฺจ โหติ, อวินยกมฺมญฺจ, ทุวูปสนฺตญฺจฯ ",
"pli-tv-kd11:33.1.17":	"ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺเม อธมฺมกมฺมทฺวาทสกํ นิฏฺฐิตํฯ ",
"pli-tv-kd11:33.1.18.0":	"๗ฯ๒ฯ ธมฺมกมฺมทฺวาทสก ",
"pli-tv-kd11:33.1.18.1":	"ตีหิ, ภิกฺขเว, องฺเคหิ สมนฺนาคตํ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:33.1.19":	"สมฺมุขา กตํ โหติ, ปฏิปุจฺฉา กตํ โหติ, ปฏิญฺญาย กตํ โหติ—",
"pli-tv-kd11:33.1.20":	"อิเมหิ โข, ภิกฺขเว, ตีหงฺเคหิ สมนฺนาคตํ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:33.1.21":	"อปเรหิปิ, ภิกฺขเว, ตีหงฺเคหิ สมนฺนาคตํ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:33.1.22":	"อาปตฺติยา กตํ โหติ, เทสนาคามินิยา อาปตฺติยา กตํ โหติ, อเทสิตาย อาปตฺติยา กตํ โหติ …เป… ",
"pli-tv-kd11:33.1.23":	"โจเทตฺวา กตํ โหติ, สาเรตฺวา กตํ โหติ, อาปตฺตึ อาโรเปตฺวา กตํ โหติ …เป… ",
"pli-tv-kd11:33.1.24":	"สมฺมุขา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:33.1.25":	"ปฏิปุจฺฉา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:33.1.26":	"ปฏิญฺญาย กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:33.1.27":	"อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:33.1.28":	"เทสนาคามินิยา อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:33.1.29":	"อเทสิตาย อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:33.1.30":	"โจเทตฺวา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:33.1.31":	"สาเรตฺวา กตํ โหติ, ธมฺเมน กตํ โหติ, สมคฺเคน กตํ โหติ …เป… ",
"pli-tv-kd11:33.1.32":	"อาปตฺตึ อาโรเปตฺวา กตํ โหติ, ธมฺเมน กตํ โหติ, สมคฺเคน กตํ โหติ—",
"pli-tv-kd11:33.1.33":	"อิเมหิ โข, ภิกฺขเว, ตีหงฺเคหิ สมนฺนาคตํ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจฯ ",
"pli-tv-kd11:33.1.34":	"ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺเม ธมฺมกมฺมทฺวาทสกํ นิฏฺฐิตํฯ ",
"pli-tv-kd11:33.1.35.0":	"๗ฯ๓ฯ อากงฺขมานฉกฺก ",
"pli-tv-kd11:33.1.35.1":	"ตีหิ, ภิกฺขเว, องฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กเรยฺยฯ ",
"pli-tv-kd11:33.1.36":	"ภณฺฑนการโก โหติ กลหการโก วิวาทการโก ภสฺสการโก สงฺเฆ อธิกรณการโก; ",
"pli-tv-kd11:33.1.37":	"พาโล โหติ อพฺยตฺโต อาปตฺติพหุโล อนปทาโน; ",
"pli-tv-kd11:33.1.38":	"คิหิสํสฏฺโฐ วิหรติ อนนุโลมิเกหิ คิหิสํสคฺเคหิ—",
"pli-tv-kd11:33.1.39":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กเรยฺยฯ ",
"pli-tv-kd11:33.1.40":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กเรยฺยฯ ",
"pli-tv-kd11:33.1.41":	"อธิสีเล สีลวิปนฺโน โหติ, อชฺฌาจาเร อาจารวิปนฺโน โหติ, อติทิฏฺฐิยา ทิฏฺฐิวิปนฺโน โหติ—",
"pli-tv-kd11:33.1.42":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กเรยฺยฯ ",
"pli-tv-kd11:33.1.43":	"อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กเรยฺยฯ ",
"pli-tv-kd11:33.1.44":	"พุทฺธสฺส อวณฺณํ ภาสติ, ธมฺมสฺส อวณฺณํ ภาสติ, สงฺฆสฺส อวณฺณํ ภาสติ—",
"pli-tv-kd11:33.1.45":	"อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน, อากงฺขมาโน สงฺโฆ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กเรยฺยฯ ",
"pli-tv-kd11:33.1.46":	"ติณฺณํ, ภิกฺขเว, ภิกฺขูนํ, อากงฺขมาโน สงฺโฆ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กเรยฺยฯ ",
"pli-tv-kd11:33.1.47":	"เอโก ภณฺฑนการโก โหติ กลหการโก วิวาทการโก ภสฺสการโก สงฺเฆ อธิกรณการโก; ",
"pli-tv-kd11:33.1.48":	"เอโก พาโล โหติ อพฺยตฺโต อาปตฺติพหุโล อนปทาโน; ",
"pli-tv-kd11:33.1.49":	"เอโก คิหิสํสฏฺโฐ วิหรติ อนนุโลมิเกหิ คิหิสํสคฺเคหิ—",
"pli-tv-kd11:33.1.50":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กเรยฺยฯ ",
"pli-tv-kd11:33.1.51":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กเรยฺยฯ ",
"pli-tv-kd11:33.1.52":	"เอโก อธิสีเล สีลวิปนฺโน โหติ, เอโก อชฺฌาจาเร อาจารวิปนฺโน โหติ, เอโก อติทิฏฺฐิยา ทิฏฺฐิวิปนฺโน โหติ—",
"pli-tv-kd11:33.1.53":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กเรยฺยฯ ",
"pli-tv-kd11:33.1.54":	"อปเรสมฺปิ, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กเรยฺยฯ ",
"pli-tv-kd11:33.1.55":	"เอโก พุทฺธสฺส อวณฺณํ ภาสติ, เอโก ธมฺมสฺส อวณฺณํ ภาสติ, เอโก สงฺฆสฺส อวณฺณํ ภาสติ—",
"pli-tv-kd11:33.1.56":	"อิเมสํ โข, ภิกฺขเว, ติณฺณํ ภิกฺขูนํ, อากงฺขมาโน สงฺโฆ, ปาปิกาย ทิฏฺฐิยา อปฺปฏินิสฺสเค, อุกฺเขปนียกมฺมํ กเรยฺยฯ ",
"pli-tv-kd11:33.1.57":	"ปาปิกาย ทิฏฺฐิยา อปฺปฏินิสฺสเค อุกฺเขปนียกมฺเม อากงฺขมานฉกฺกํ นิฏฺฐิตํฯ ",
"pli-tv-kd11:33.1.58.0":	"๗ฯ๔ฯ เตจตฺตาลีสวตฺต ",
"pli-tv-kd11:33.1.58.1":	"ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺมกเตน, ภิกฺขเว, ภิกฺขุนา สมฺมา วตฺติตพฺพํฯ ",
"pli-tv-kd11:33.1.59":	"ตตฺรายํ สมฺมาวตฺตนา—",
"pli-tv-kd11:33.1.60":	"น อุปสมฺปาเทตพฺพํ, ",
"pli-tv-kd11:33.1.61":	"น นิสฺสโย ทาตพฺโพ, ",
"pli-tv-kd11:33.1.62":	"น สามเณโร อุปฏฺฐาเปตพฺโพ, ",
"pli-tv-kd11:33.1.63":	"น ภิกฺขุโนวาทกสมฺมุติ สาทิตพฺพา, ",
"pli-tv-kd11:33.1.64":	"สมฺมเตนปิ ภิกฺขุนิโย น โอวทิตพฺพาฯ ",
"pli-tv-kd11:33.1.65":	"ยาย อาปตฺติยา สงฺเฆน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กตํ โหติ สา อาปตฺติ น อาปชฺชิตพฺพา, ",
"pli-tv-kd11:33.1.66":	"อญฺญา วา ตาทิสิกา, ",
"pli-tv-kd11:33.1.67":	"ตโต วา ปาปิฏฺฐตรา; ",
"pli-tv-kd11:33.1.68":	"กมฺมํ น ครหิตพฺพํ, ",
"pli-tv-kd11:33.1.69.1":	"กมฺมิกา น ครหิตพฺพา …เป…, ",
"pli-tv-kd11:33.1.70":	"น ปกตตฺตสฺส ภิกฺขุโน อุโปสโถ ฐเปตพฺโพ, ",
"pli-tv-kd11:33.1.71":	"น ปวารณา ฐเปตพฺพา, ",
"pli-tv-kd11:33.1.72":	"น สวจนียํ กาตพฺพํ, ",
"pli-tv-kd11:33.1.73":	"น อนุวาโท ปฏฺฐเปตพฺโพ, ",
"pli-tv-kd11:33.1.74":	"น โอกาโส กาเรตพฺโพ, ",
"pli-tv-kd11:33.1.75":	"น โจเทตพฺโพ, ",
"pli-tv-kd11:33.1.76":	"น สาเรตพฺโพ, ",
"pli-tv-kd11:33.1.77":	"น ภิกฺขูหิ สมฺปโยเชตพฺพนฺ”ติฯ ",
"pli-tv-kd11:33.1.78":	"ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺเม เตจตฺตาลีสวตฺตํ นิฏฺฐิตํฯ ",
"pli-tv-kd11:34.1.1":	"อถ โข สงฺโฆ อริฏฺฐสฺส ภิกฺขุโน คทฺธพาธิปุพฺพสฺส, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ อกาสิ—",
"pli-tv-kd11:34.1.2":	"อสมฺโภคํ สงฺเฆนฯ ",
"pli-tv-kd11:34.1.3":	"โส สงฺเฆน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมกโต วิพฺภมิฯ ",
"pli-tv-kd11:34.1.4":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-kd11:34.1.5":	"“กถญฺหิ นาม อริฏฺโฐ ภิกฺขุ คทฺธพาธิปุพฺโพ สงฺเฆน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมกโต วิพฺภมิสฺสตี”ติ? ",
"pli-tv-kd11:34.1.6":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd11:34.1.7":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
"pli-tv-kd11:34.1.8":	"“สจฺจํ กิร, ภิกฺขเว, อริฏฺโฐ ภิกฺขุ คทฺธพาธิปุพฺโพ สงฺเฆน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมกโต วิพฺภมตี”ติ? ",
"pli-tv-kd11:34.1.9":	"“สจฺจํ, ภควา”ติฯ ",
"pli-tv-kd11:34.1.10":	"วิครหิ พุทฺโธ ภควา—",
"pli-tv-kd11:34.1.11":	"“อนนุจฺฉวิกํ …เป… ",
"pli-tv-kd11:34.1.12":	"กถญฺหิ นาม โส, ภิกฺขเว, โมฆปุริโส สงฺเฆน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมกโต วิพฺภมิสฺสติ? ",
"pli-tv-kd11:34.1.13":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-kd11:34.1.14":	"วิครหิตฺวา …เป… ",
"pli-tv-kd11:34.1.15":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd11:34.1.16":	"“เตน หิ, ภิกฺขเว, สงฺโฆ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภตุฯ ",
"pli-tv-kd11:34.2.0":	"๗ฯ๕ฯ นปฺปฏิปฺปสฺสมฺเภตพฺพเตจตฺตาลีสก ",
"pli-tv-kd11:34.2.1":	"ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:34.2.2":	"อุปสมฺปาเทติ, นิสฺสยํ เทติ, สามเณรํ อุปฏฺฐาเปติ, ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย โอวทติ—",
"pli-tv-kd11:34.2.3":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสเค, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:34.2.4":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:34.2.5":	"ยาย อาปตฺติยา สงฺเฆน ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺมํ กตํ โหติ ตํ อาปตฺตึ อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ; ",
"pli-tv-kd11:34.2.6":	"กมฺมํ ครหติ, กมฺมิเก ครหติ—",
"pli-tv-kd11:34.2.7":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ นปฺปฏิปฺปสฺสมฺเภตพฺพํ … ",
"pli-tv-kd11:34.2.8":	"เป…ฯ ",
"pli-tv-kd11:34.2.9":	"อฏฺฐหิ, ภิกฺขเว, องฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:34.2.10":	"ปกตตฺตสฺส ภิกฺขุโน อุโปสถํ ฐเปติ, ปวารณํ ฐเปติ, สวจนียํ กโรติ, อนุวาทํ ปฏฺฐเปติ, โอกาสํ กาเรติ, โจเทติ, สาเรติ, ภิกฺขูหิ สมฺปโยเชติ—",
"pli-tv-kd11:34.2.11":	"อิเมหิ โข, ภิกฺขเว, อฏฺฐหงฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ นปฺปฏิปฺปสฺสมฺเภตพฺพํฯ ",
"pli-tv-kd11:34.2.12":	"ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺเม นปฺปฏิปฺปสฺสมฺเภตพฺพเตจตฺตาลีสกํ นิฏฺฐิตํฯ ",
"pli-tv-kd11:34.2.13.0":	"๗ฯ๖ฯ ปฏิปฺปสฺสมฺเภตพฺพเตจตฺตาลีสก ",
"pli-tv-kd11:34.2.13.1":	"ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:34.2.14":	"น อุปสมฺปาเทติ, น นิสฺสยํ เทติ, น สามเณรํ อุปฏฺฐาเปติ, น ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย น โอวทติ—",
"pli-tv-kd11:34.2.15":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:34.2.16":	"อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:34.2.17":	"ยาย อาปตฺติยา สงฺเฆน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กตํ โหติ ตํ อาปตฺตึ น อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ; ",
"pli-tv-kd11:34.2.18":	"กมฺมํ น ครหติ, กมฺมิเก น ครหติ—",
"pli-tv-kd11:34.2.19":	"อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภตพฺพํ … ",
"pli-tv-kd11:34.2.20":	"เป…ฯ ",
"pli-tv-kd11:34.2.21":	"อฏฺฐหิ, ภิกฺขเว, องฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:34.2.22":	"น ปกตตฺตสฺส ภิกฺขุโน อุโปสถํ ฐเปติ, น ปวารณํ ฐเปติ, น สวจนียํ กโรติ, น อนุวาทํ ปฏฺฐเปติ, น โอกาสํ กาเรติ, น โจเทติ, น สาเรติ, น ภิกฺขูหิ สมฺปโยเชติ—",
"pli-tv-kd11:34.2.23":	"อิเมหิ โข, ภิกฺขเว, อฏฺฐหงฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภตพฺพํฯ ",
"pli-tv-kd11:34.2.24":	"ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺเม ปฏิปฺปสฺสมฺเภตพฺพเตจตฺตาลีสกํ นิฏฺฐิตํฯ ",
"pli-tv-kd11:35.1.1":	"เอวญฺจ ปน, ภิกฺขเว, ปฏิปฺปสฺสมฺเภตพฺพํฯ ",
"pli-tv-kd11:35.1.2":	"เตน, ภิกฺขเว, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมกเตน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd11:35.1.3":	"‘อหํ, ภนฺเต, สงฺเฆน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมกโต สมฺมา วตฺตามิ, โลมํ ปาเตมิ, เนตฺถารํ วตฺตามิ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียสฺส กมฺมสฺส ปฏิปฺปสฺสทฺธึ ยาจามี’ติฯ ",
"pli-tv-kd11:35.1.4":	"ทุติยมฺปิ ยาจิตพฺพาฯ ",
"pli-tv-kd11:35.1.5":	"ตติยมฺปิ ยาจิตพฺพาฯ ",
"pli-tv-kd11:35.1.6":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd11:35.1.7":	"‘สุณาตุ เม, ภนฺเต, สงฺโฆฯ ",
"pli-tv-kd11:35.1.8":	"อยํ อิตฺถนฺนาโม ภิกฺขุ สงฺเฆน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:35.1.9":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภยฺยฯ ",
"pli-tv-kd11:35.1.10":	"เอสา ญตฺติฯ ",
"pli-tv-kd11:35.1.11":	"สุณาตุ เม, ภนฺเต, สงฺโฆฯ ",
"pli-tv-kd11:35.1.12":	"อยํ อิตฺถนฺนาโม ภิกฺขุ สงฺเฆน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:35.1.13":	"สงฺโฆ อิตฺถนฺนามสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภติฯ ",
"pli-tv-kd11:35.1.14":	"ยสฺสายสฺมโต ขมติ อิตฺถนฺนามสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:35.1.15":	"ยสฺส นกฺขมติ, โส ภาเสยฺยฯ ",
"pli-tv-kd11:35.1.16":	"ทุติยมฺปิ เอตมตฺถํ วทามิ …เป… ",
"pli-tv-kd11:35.1.17":	"ตติยมฺปิ เอตมตฺถํ วทามิ—",
"pli-tv-kd11:35.1.18":	"สุณาตุ เม, ภนฺเต, สงฺโฆฯ ",
"pli-tv-kd11:35.1.19":	"อยํ อิตฺถนฺนาโม ภิกฺขุ สงฺเฆน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, ปาปิกาย ทิฏฺฐิยา อปฺปฏินิสฺสคฺเค อุกฺเขปนียสฺส กมฺมสฺส ปฏิปฺปสฺสทฺธึ ยาจติฯ ",
"pli-tv-kd11:35.1.20":	"สงฺโฆ อิตฺถนฺนามสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภติฯ ",
"pli-tv-kd11:35.1.21":	"ยสฺสายสฺมโต ขมติ อิตฺถนฺนามสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียสฺส กมฺมสฺส ปฏิปฺปสฺสทฺธิ, โส ตุณฺหสฺส; ",
"pli-tv-kd11:35.1.22":	"ยสฺส นกฺขมติ, โส ภาเสยฺยฯ ",
"pli-tv-kd11:35.1.23":	"ปฏิปฺปสฺสทฺธํ สงฺเฆน อิตฺถนฺนามสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํฯ ",
"pli-tv-kd11:35.1.24":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd11:35.1.25":	"ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺมํ นิฏฺฐิตํ สตฺตมํฯ ",
"pli-tv-kd11:35.1.26":	"กมฺมกฺขนฺธโก ปฐโมฯ อิมมฺหิ ขนฺธเก วตฺถู สตฺตฯ ",
"pli-tv-kd11:35.1.27":	"ตสฺสุทฺทานํ ",
"pli-tv-kd11:35.1.28":	"ปณฺฑุโลหิตกา ภิกฺขู, ",
"pli-tv-kd11:35.1.29":	"สยํ ภณฺฑนการกา; ",
"pli-tv-kd11:35.1.30":	"ตาทิเส อุปสงฺกมฺม, ",
"pli-tv-kd11:35.1.31":	"อุสฺสหึสุ จ ภณฺฑเนฯ ",
"pli-tv-kd11:35.1.32":	"อนุปฺปนฺนาปิ ชายนฺติ, ",
"pli-tv-kd11:35.1.33":	"อุปฺปนฺนานิปิ วฑฺฒเร; ",
"pli-tv-kd11:35.1.34":	"อปฺปิจฺฉา เปสลา ภิกฺขู, ",
"pli-tv-kd11:35.1.35":	"อุชฺฌายนฺติ ปทสฺสโตฯ ",
"pli-tv-kd11:35.1.36":	"สทฺธมฺมฏฺฐิติโก พุทฺโธ, ",
"pli-tv-kd11:35.1.37":	"สยมฺภู อคฺคปุคฺคโล; ",
"pli-tv-kd11:35.1.38":	"อาณาเปสิ ตชฺชนีย, ",
"pli-tv-kd11:35.1.39":	"กมฺมํ สาวตฺถิยํ ชิโนฯ ",
"pli-tv-kd11:35.1.40":	"อสมฺมุขาปฺปฏิปุจฺฉาปฺ- ",
"pli-tv-kd11:35.1.41":	"ปฏิญฺญาย กตญฺจ ยํ; ",
"pli-tv-kd11:35.1.42":	"อนาปตฺติ อเทสเน, ",
"pli-tv-kd11:35.1.43":	"เทสิตาย กตญฺจ ยํฯ ",
"pli-tv-kd11:35.1.44":	"อโจเทตฺวา อสาเรตฺวา, ",
"pli-tv-kd11:35.1.45":	"อนาโรเปตฺวา จ ยํ กตํ; ",
"pli-tv-kd11:35.1.46":	"อสมฺมุขา อธมฺเมน, ",
"pli-tv-kd11:35.1.47":	"วคฺเคน จาปิ ยํ กตํฯ ",
"pli-tv-kd11:35.1.48":	"อปฺปฏิปุจฺฉา อธมฺเมน, ",
"pli-tv-kd11:35.1.49":	"ปุน วคฺเคน ยํ กตํ; ",
"pli-tv-kd11:35.1.50":	"อปฺปฏิญฺญาย อธมฺเมน, ",
"pli-tv-kd11:35.1.51":	"วคฺเคน จาปิ ยํ กตํฯ ",
"pli-tv-kd11:35.1.52":	"อนาปตฺติ อธมฺเมน, ",
"pli-tv-kd11:35.1.53":	"วคฺเคน จาปิ ยํ กตํ; ",
"pli-tv-kd11:35.1.54":	"อเทสนาคามินิยา, ",
"pli-tv-kd11:35.1.55":	"อธมฺมวคฺคเมว จฯ ",
"pli-tv-kd11:35.1.56":	"เทสิตาย อธมฺเมน, ",
"pli-tv-kd11:35.1.57":	"วคฺเคนาปิ ตเถว จ; ",
"pli-tv-kd11:35.1.58":	"อโจเทตฺวา อธมฺเมน, ",
"pli-tv-kd11:35.1.59":	"วคฺเคนาปิ ตเถว จฯ ",
"pli-tv-kd11:35.1.60":	"อสาเรตฺวา อธมฺเมน, ",
"pli-tv-kd11:35.1.61":	"วคฺเคนาปิ ตเถว จ; ",
"pli-tv-kd11:35.1.62":	"อนาโรเปตฺวา อธมฺเมน, ",
"pli-tv-kd11:35.1.63":	"วคฺเคนาปิ ตเถว จฯ ",
"pli-tv-kd11:35.1.64":	"กณฺหวารนเยเนว, ",
"pli-tv-kd11:35.1.65":	"สุกฺกวารํ วิชานิยา; ",
"pli-tv-kd11:35.1.66":	"สงฺโฆ อากงฺขมาโน จ, ",
"pli-tv-kd11:35.1.67":	"ยสฺส ตชฺชนียํ กเรฯ ",
"pli-tv-kd11:35.1.68":	"ภณฺฑนํ พาโล สํสฏฺโฐ, ",
"pli-tv-kd11:35.1.69":	"อธิสีเล อชฺฌาจาเร; ",
"pli-tv-kd11:35.1.70":	"อติทิฏฺฐิวิปนฺนสฺส, ",
"pli-tv-kd11:35.1.71":	"สงฺโฆ ตชฺชนียํ กเรฯ ",
"pli-tv-kd11:35.1.72":	"พุทฺธธมฺมสฺส สงฺฆสฺส, ",
"pli-tv-kd11:35.1.73":	"อวณฺณํ โย จ ภาสติ; ",
"pli-tv-kd11:35.1.74":	"ติณฺณนฺนมฺปิ จ ภิกฺขูนํ, ",
"pli-tv-kd11:35.1.75":	"สงฺโฆ ตชฺชนิยํ กเรฯ ",
"pli-tv-kd11:35.1.76":	"ภณฺฑนํ การโก เอโก, ",
"pli-tv-kd11:35.1.77":	"พาโล สํสคฺคนิสฺสิโต; ",
"pli-tv-kd11:35.1.78":	"อธิสีเล อชฺฌาจาเร, ",
"pli-tv-kd11:35.1.79":	"ตเถว อติทิฏฺฐิยาฯ ",
"pli-tv-kd11:35.1.80":	"พุทฺธธมฺมสฺส สงฺฆสฺส, ",
"pli-tv-kd11:35.1.81":	"อวณฺณํ โย จ ภาสติ; ",
"pli-tv-kd11:35.1.82":	"ตชฺชนียกมฺมกโต, ",
"pli-tv-kd11:35.1.83":	"เอวํ สมฺมานุวตฺตนาฯ ",
"pli-tv-kd11:35.1.84":	"อุปสมฺปทนิสฺสยา, ",
"pli-tv-kd11:35.1.85":	"สามเณรํ อุปฏฺฐนา; ",
"pli-tv-kd11:35.1.86":	"โอวาทสมฺมเตนาปิ, ",
"pli-tv-kd11:35.1.87":	"น กเร ตชฺชนีกโตฯ ",
"pli-tv-kd11:35.1.88":	"นาปชฺเช ตญฺจ อาปตฺตึ, ",
"pli-tv-kd11:35.1.89":	"ตาทิสญฺจ ตโต ปรํ; ",
"pli-tv-kd11:35.1.90":	"กมฺมญฺจ กมฺมิเก จาปิ, ",
"pli-tv-kd11:35.1.91":	"น ครเห ตถาวิโธฯ ",
"pli-tv-kd11:35.1.92":	"อุโปสถํ ปวารณํ, ",
"pli-tv-kd11:35.1.93":	"ปกตตฺตสฺส นฏฺฐเป; ",
"pli-tv-kd11:35.1.94":	"สวจนึ อนุวาโท, ",
"pli-tv-kd11:35.1.95":	"โอกาโส โจทเนน จฯ ",
"pli-tv-kd11:35.1.96":	"สารณํ สมฺปโยคญฺจ, ",
"pli-tv-kd11:35.1.97":	"น กเรยฺย ตถาวิโธ; ",
"pli-tv-kd11:35.1.98":	"อุปสมฺปทนิสฺสยา, ",
"pli-tv-kd11:35.1.99":	"สามเณรํ อุปฏฺฐนาฯ ",
"pli-tv-kd11:35.1.100":	"โอวาทสมฺมเตนาปิ, ",
"pli-tv-kd11:35.1.101":	"ปญฺจหงฺเคหิ น สมฺมติ; ",
"pli-tv-kd11:35.1.102":	"ตญฺจาปชฺชติ อาปตฺตึ, ",
"pli-tv-kd11:35.1.103":	"ตาทิสญฺจ ตโต ปรํฯ ",
"pli-tv-kd11:35.1.104":	"กมฺมญฺจ กมฺมิเก จาปิ, ",
"pli-tv-kd11:35.1.105":	"ครหนฺโต น สมฺมติ; ",
"pli-tv-kd11:35.1.106":	"อุโปสถํ ปวารณํ, ",
"pli-tv-kd11:35.1.107":	"สวจนียา จ โนวาโทฯ ",
"pli-tv-kd11:35.1.108":	"โอกาโส โจทนญฺเจว, ",
"pli-tv-kd11:35.1.109":	"สารณา สมฺปโยชนา; ",
"pli-tv-kd11:35.1.110":	"อิเมหฏฺฐงฺเคหิ โย ยุตฺโต, ",
"pli-tv-kd11:35.1.111":	"ตชฺชนานุปสมฺมติฯ ",
"pli-tv-kd11:35.1.112":	"กณฺหวารนเยเนว, ",
"pli-tv-kd11:35.1.113":	"สุกฺกวารํ วิชานิยา; ",
"pli-tv-kd11:35.1.114":	"พาโล อาปตฺติพหุโล, ",
"pli-tv-kd11:35.1.115":	"สํสฏฺโฐปิ จ เสยฺยโสฯ ",
"pli-tv-kd11:35.1.116":	"นิยสฺสกมฺมํ สมฺพุทฺโธ, ",
"pli-tv-kd11:35.1.117":	"อาณาเปสิ มหามุนิ; ",
"pli-tv-kd11:35.1.118":	"กีฏาคิริสฺมึ เทฺว ภิกฺขู, ",
"pli-tv-kd11:35.1.119":	"อสฺสชิปุนพฺพสุกาฯ ",
"pli-tv-kd11:35.1.120":	"อนาจารญฺจ วิวิธํ, ",
"pli-tv-kd11:35.1.121":	"อาจรึสุ อสญฺญตา; ",
"pli-tv-kd11:35.1.122":	"ปพฺพาชนียํ สมฺพุทฺโธ, ",
"pli-tv-kd11:35.1.123":	"กมฺมํ สาวตฺถิยํ ชิโน; ",
"pli-tv-kd11:35.1.124":	"มจฺฉิกาสณฺเฑ สุธมฺโม, ",
"pli-tv-kd11:35.1.125":	"จิตฺตสฺสาวาสิโก อหุฯ ",
"pli-tv-kd11:35.1.126":	"ชาติวาเทน ขุํเสติ, ",
"pli-tv-kd11:35.1.127":	"สุธมฺโม จิตฺตุปาสกํ; ",
"pli-tv-kd11:35.1.128":	"ปฏิสารณียกมฺมํ, ",
"pli-tv-kd11:35.1.129":	"อาณาเปสิ ตถาคโตฯ ",
"pli-tv-kd11:35.1.130":	"โกสมฺพิยํ ฉนฺนํ ภิกฺขุํ, ",
"pli-tv-kd11:35.1.131":	"นิจฺฉนฺตาปตฺตึ ปสฺสิตุํ; ",
"pli-tv-kd11:35.1.132":	"อทสฺสเน อุกฺขิปิตุํ, ",
"pli-tv-kd11:35.1.133":	"อาณาเปสิ ชินุตฺตโมฯ ",
"pli-tv-kd11:35.1.134":	"ฉนฺโน ตํเยว อาปตฺตึ, ",
"pli-tv-kd11:35.1.135":	"ปฏิกาตุํ น อิจฺฉติ; ",
"pli-tv-kd11:35.1.136":	"อุกฺเขปนาปฺปฏิกมฺเม, ",
"pli-tv-kd11:35.1.137":	"อาณาเปสิ วินายโกฯ ",
"pli-tv-kd11:35.1.138":	"ปาปทิฏฺฐิ อริฏฺฐสฺส, ",
"pli-tv-kd11:35.1.139":	"อาสิ อญฺญาณนิสฺสิตา; ",
"pli-tv-kd11:35.1.140":	"ทิฏฺฐิยาปฺปฏินิสฺสคฺเค, ",
"pli-tv-kd11:35.1.141":	"อุกฺเขปํ ชินภาสิตํฯ ",
"pli-tv-kd11:35.1.142":	"นิยสฺสกมฺมํ ปพฺพชฺชํ, ",
"pli-tv-kd11:35.1.143":	"ตเถว ปฏิสารณี; ",
"pli-tv-kd11:35.1.144":	"อทสฺสนาปฺปฏิกมฺเม, ",
"pli-tv-kd11:35.1.145":	"อนิสฺสคฺเค จ ทิฏฺฐิยาฯ ",
"pli-tv-kd11:35.1.146":	"ทวานาจารูปฆาติ, ",
"pli-tv-kd11:35.1.147":	"มิจฺฉาอาชีวเมว จ; ",
"pli-tv-kd11:35.1.148":	"ปพฺพาชนียกมฺมมฺหิ, ",
"pli-tv-kd11:35.1.149":	"อติเรกปทา อิเมฯ ",
"pli-tv-kd11:35.1.150":	"อลาภาวณฺณา เทฺว ปญฺจ, ",
"pli-tv-kd11:35.1.151":	"เทฺว ปญฺจกาติ นามกา; ",
"pli-tv-kd11:35.1.152":	"ปฏิสารณียกมฺมมฺหิ, ",
"pli-tv-kd11:35.1.153":	"อติเรกปทา อิเมฯ ",
"pli-tv-kd11:35.1.154":	"ตชฺชนียํ นิยสฺสญฺจ, ",
"pli-tv-kd11:35.1.155":	"ทุเว กมฺมาปิ สาทิสา; ",
"pli-tv-kd11:35.1.156":	"ปพฺพชฺชา ปฏิสารี จ, ",
"pli-tv-kd11:35.1.157":	"อตฺถิ ปทาติริตฺตตาฯ ",
"pli-tv-kd11:35.1.158":	"ตโย อุกฺเขปนา กมฺมา, ",
"pli-tv-kd11:35.1.159":	"สทิสา เต วิภตฺติโต; ",
"pli-tv-kd11:35.1.160":	"ตชฺชนียนเยนาปิ, ",
"pli-tv-kd11:35.1.161":	"เสสกมฺมํ วิชานิยาติฯ ",
"pli-tv-kd11:35.1.162":	"กมฺมกฺขนฺธโก นิฏฺฐิโตฯ "
}	
