{	
"pli-tv-kd3:0.1":	"เถรวาท วินยปิฏก ",
"pli-tv-kd3:0.2":	"มหาวคฺค ",
"pli-tv-kd3:0.3":	"๓ฯ วสฺสูปนายิกกฺขนฺธก ",
"pli-tv-kd3:0.4":	"๑ฯ วสฺสูปนายิกานุชานน ",
"pli-tv-kd3:1.1.1":	"เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
"pli-tv-kd3:1.1.2":	"เตน โข ปน สมเยน ภควตา ภิกฺขูนํ วสฺสาวาโส อปญฺญตฺโต โหติฯ ",
"pli-tv-kd3:1.1.3":	"เตธ ภิกฺขู เหมนฺตมฺปิ คิมฺหมฺปิ วสฺสมฺปิ จาริกํ จรนฺติฯ ",
"pli-tv-kd3:1.2.1":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd3:1.2.2":	"“กถญฺหิ นาม สมณา สกฺยปุตฺติยา เหมนฺตมฺปิ คิมฺหมฺปิ วสฺสมฺปิ จาริกํ จริสฺสนฺติ, หริตานิ ติณานิ สมฺมทฺทนฺตา, เอกินฺทฺริยํ ชีวํ วิเหเฐนฺตา, พหู ขุทฺทเก ปาเณ สงฺฆาตํ อาปาเทนฺตาฯ ",
"pli-tv-kd3:1.2.3":	"อิเม หิ นาม อญฺญติตฺถิยา ทุรกฺขาตธมฺมา วสฺสาวาสํ อลฺลียิสฺสนฺติ สงฺกสายิสฺสนฺติฯ ",
"pli-tv-kd3:1.2.4":	"อิเม หิ นาม สกุนฺตกา รุกฺขคฺเคสุ กุลาวกานิ กริตฺวา วสฺสาวาสํ อลฺลียิสฺสนฺติ สงฺกสายิสฺสนฺติฯ ",
"pli-tv-kd3:1.2.5":	"อิเม ปน สมณา สกฺยปุตฺติยา เหมนฺตมฺปิ คิมฺหมฺปิ วสฺสมฺปิ จาริกํ จรนฺติ, หริตานิ ติณานิ สมฺมทฺทนฺตา, เอกินฺทฺริยํ ชีวํ วิเหเฐนฺตา, พหู ขุทฺทเก ปาเณ สงฺฆาตํ อาปาเทนฺตา”ติฯ ",
"pli-tv-kd3:1.3.1":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-kd3:1.3.2":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd3:1.3.3":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-kd3:1.3.4":	"“อนุชานามิ, ภิกฺขเว, วสฺสํ อุปคนฺตุนฺ”ติฯ ",
"pli-tv-kd3:2.1.1":	"อถ โข ภิกฺขูนํ เอตทโหสิ—",
"pli-tv-kd3:2.1.2":	"“กทา นุ โข วสฺสํ อุปคนฺตพฺพนฺ”ติ? ",
"pli-tv-kd3:2.1.3":	"ภควโต เอตมตฺถํ อาโรเจสุํฯ ",
"pli-tv-kd3:2.1.4":	"“อนุชานามิ, ภิกฺขเว, วสฺสาเน วสฺสํ อุปคนฺตุนฺ”ติฯ ",
"pli-tv-kd3:2.2.1":	"อถ โข ภิกฺขูนํ เอตทโหสิ—",
"pli-tv-kd3:2.2.2":	"“กติ นุ โข วสฺสูปนายิกา”ติ? ",
"pli-tv-kd3:2.2.3":	"ภควโต เอตมตฺถํ อาโรเจสุํฯ ",
"pli-tv-kd3:2.2.4":	"“เทฺวมา, ภิกฺขเว, วสฺสูปนายิกา—",
"pli-tv-kd3:2.2.5":	"ปุริมิกา, ปจฺฉิมิกาฯ ",
"pli-tv-kd3:2.2.6":	"อปรชฺชุคตาย อาสาฬฺหิยา ปุริมิกา อุปคนฺตพฺพา, มาสคตาย อาสาฬฺหิยา ปจฺฉิมิกา อุปคนฺตพฺพา—",
"pli-tv-kd3:2.2.7":	"อิมา โข, ภิกฺขเว, เทฺว วสฺสูปนายิกา”ติฯ ",
"pli-tv-kd3:3.1.0":	"๒ฯ วสฺสาเนจาริกาปฏิกฺเขปาทิ ",
"pli-tv-kd3:3.1.1":	"เตน โข ปน สมเยน ฉพฺพคฺคิยา ภิกฺขู วสฺสํ อุปคนฺตฺวา อนฺตราวสฺสํ จาริกํ จรนฺติฯ ",
"pli-tv-kd3:3.1.2":	"มนุสฺสา ตเถว อุชฺฌายนฺติ ขิยฺยนฺติ วิปาเจนฺติ—",
"pli-tv-kd3:3.1.3":	"“กถญฺหิ นาม สมณา สกฺยปุตฺติยา เหมนฺตมฺปิ คิมฺหมฺปิ วสฺสมฺปิ จาริกํ จริสฺสนฺติ, หริตานิ ติณานิ สมฺมทฺทนฺตา, เอกินฺทฺริยํ ชีวํ วิเหเฐนฺตา, พหู ขุทฺทเก ปาเณ สงฺฆาตํ อาปาเทนฺตาฯ ",
"pli-tv-kd3:3.1.4":	"อิเม หิ นาม อญฺญติตฺถิยา ทุรกฺขาตธมฺมา วสฺสาวาสํ อลฺลียิสฺสนฺติ สงฺกสายิสฺสนฺติฯ ",
"pli-tv-kd3:3.1.5":	"อิเม หิ นาม สกุนฺตกา รุกฺขคฺเคสุ กุลาวกานิ กริตฺวา วสฺสาวาสํ อลฺลียิสฺสนฺติ สงฺกสายิสฺสนฺติฯ ",
"pli-tv-kd3:3.1.6":	"อิเม ปน สมณา สกฺยปุตฺติยา เหมนฺตมฺปิ คิมฺหมฺปิ วสฺสมฺปิ จาริกํ จรนฺติ, หริตานิ ติณานิ สมฺมทฺทนฺตา, เอกินฺทฺริยํ ชีวํ วิเหเฐนฺตา, พหู ขุทฺทเก ปาเณ สงฺฆาตํ อาปาเทนฺตา”ติฯ ",
"pli-tv-kd3:3.2.1":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-kd3:3.2.2":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-kd3:3.2.3":	"“กถญฺหิ นาม ฉพฺพคฺคิยา ภิกฺขู วสฺสํ อุปคนฺตฺวา อนฺตราวสฺสํ จาริกํ จริสฺสนฺตี”ติ? ",
"pli-tv-kd3:3.2.4":	"อถ โข เต ภิกฺขู ภควโต เอตมตฺถํ อาโรเจสุํ …เป… ",
"pli-tv-kd3:3.2.5":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-kd3:3.2.6":	"“น, ภิกฺขเว, วสฺสํ อุปคนฺตฺวา ปุริมํ วา เตมาสํ ปจฺฉิมํ วา เตมาสํ อวสิตฺวา จาริกา ปกฺกมิตพฺพาฯ ",
"pli-tv-kd3:3.2.7":	"โย ปกฺกเมยฺย, อาปตฺติ ทุกฺกฏสฺสา”ติฯ ",
"pli-tv-kd3:4.1.1":	"เตน โข ปน สมเยน ฉพฺพคฺคิยา ภิกฺขู น อิจฺฉนฺติ วสฺสํ อุปคนฺตุํฯ ",
"pli-tv-kd3:4.1.2":	"ภควโต เอตมตฺถํ อาโรเจสุํฯ ",
"pli-tv-kd3:4.1.3":	"“น, ภิกฺขเว, วสฺสํ น อุปคนฺตพฺพํฯ ",
"pli-tv-kd3:4.1.4":	"โย น อุปคจฺเฉยฺย, อาปตฺติ ทุกฺกฏสฺสา”ติฯ ",
"pli-tv-kd3:4.2.1":	"เตน โข ปน สมเยน ฉพฺพคฺคิยา ภิกฺขู ตทหุ วสฺสูปนายิกาย วสฺสํ อนุปคนฺตุกามา สญฺจิจฺจ อาวาสํ อติกฺกมนฺติฯ ",
"pli-tv-kd3:4.2.2":	"ภควโต เอตมตฺถํ อาโรเจสุํฯ ",
"pli-tv-kd3:4.2.3":	"“น, ภิกฺขเว, ตทหุ วสฺสูปนายิกาย วสฺสํ อนุปคนฺตุกาเมน สญฺจิจฺจ อาวาโส อติกฺกมิตพฺโพฯ ",
"pli-tv-kd3:4.2.4":	"โย อติกฺกเมยฺย, อาปตฺติ ทุกฺกฏสฺสา”ติฯ ",
"pli-tv-kd3:4.3.1":	"เตน โข ปน สมเยน ราชา มาคโธ เสนิโย พิมฺพิสาโร วสฺสํ อุกฺกฑฺฒิตุกาโม ภิกฺขูนํ สนฺติเก ทูตํ ปาเหสิ—",
"pli-tv-kd3:4.3.2":	"“ยทิ ปนายฺยา อาคเม ชุเณฺห วสฺสํ อุปคจฺเฉยฺยุนฺ”ติฯ ",
"pli-tv-kd3:4.3.3":	"ภควโต เอตมตฺถํ อาโรเจสุํฯ ",
"pli-tv-kd3:4.3.4":	"“อนุชานามิ, ภิกฺขเว, ราชูนํ อนุวตฺติตุนฺ”ติฯ ",
"pli-tv-kd3:5.1.0":	"๓ฯ สตฺตาหกรณียานุชานน ",
"pli-tv-kd3:5.1.1":	"อถ โข ภควา ราชคเห ยถาภิรนฺตํ วิหริตฺวา เยน สาวตฺถิ เตน จาริกํ ปกฺกามิฯ ",
"pli-tv-kd3:5.1.2":	"อนุปุพฺเพน จาริกํ จรมาโน เยน สาวตฺถิ ตทวสริฯ ",
"pli-tv-kd3:5.1.3":	"ตตฺร สุทํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-kd3:5.1.4":	"เตน โข ปน สมเยน โกสเลสุ ชนปเท อุเทเนน อุปาสเกน สงฺฆํ อุทฺทิสฺส วิหาโร การาปิโต โหติฯ ",
"pli-tv-kd3:5.1.5":	"โส ภิกฺขูนํ สนฺติเก ทูตํ ปาเหสิ—",
"pli-tv-kd3:5.1.6":	"“อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ”ติฯ ",
"pli-tv-kd3:5.2.1":	"ภิกฺขู เอวมาหํสุ—",
"pli-tv-kd3:5.2.2":	"“ภควตา, อาวุโส, ปญฺญตฺตํ—",
"pli-tv-kd3:5.2.3":	"‘น วสฺสํ อุปคนฺตฺวา ปุริมํ วา เตมาสํ ปจฺฉิมํ วา เตมาสํ อวสิตฺวา จาริกา ปกฺกมิตพฺพา’ติฯ ",
"pli-tv-kd3:5.2.4":	"อาคเมตุ อุเทโน อุปาสโก, ยาว ภิกฺขู วสฺสํ วสนฺติฯ ",
"pli-tv-kd3:5.2.5":	"วสฺสํวุฏฺฐา อาคมิสฺสนฺติฯ ",
"pli-tv-kd3:5.2.6":	"สเจ ปนสฺส อจฺจายิกํ กรณียํ, ตตฺเถว อาวาสิกานํ ภิกฺขูนํ สนฺติเก วิหารํ ปติฏฺฐาเปตู”ติฯ ",
"pli-tv-kd3:5.3.1":	"อุเทโน อุปาสโก อุชฺฌายติ ขิยฺยติ วิปาเจติ—",
"pli-tv-kd3:5.3.2":	"“กถญฺหิ นาม ภทนฺตา มยา ปหิเต น อาคจฺฉิสฺสนฺติฯ ",
"pli-tv-kd3:5.3.3":	"อหญฺหิ ทายโก การโก สงฺฆุปฏฺฐาโก”ติฯ ",
"pli-tv-kd3:5.3.4":	"อโสฺสสุํ โข ภิกฺขู อุเทนสฺส อุปาสกสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
"pli-tv-kd3:5.3.5":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd3:5.4.1":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-kd3:5.4.2":	"“อนุชานามิ, ภิกฺขเว, สตฺตนฺนํ สตฺตาหกรณีเยน ปหิเต คนฺตุํ, น เตฺวว อปฺปหิเตฯ ",
"pli-tv-kd3:5.4.3":	"ภิกฺขุสฺส, ภิกฺขุนิยา, สิกฺขมานาย, สามเณรสฺส, สามเณริยา, อุปาสกสฺส, อุปาสิกาย—",
"pli-tv-kd3:5.4.4":	"อนุชานามิ, ภิกฺขเว, อิเมสํ สตฺตนฺนํ สตฺตาหกรณีเยน ปหิเต คนฺตุํ, น เตฺวว อปฺปหิเตฯ ",
"pli-tv-kd3:5.4.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:5.5.1":	"อิธ ปน, ภิกฺขเว, อุปาสเกน สงฺฆํ อุทฺทิสฺส วิหาโร การาปิโต โหติฯ ",
"pli-tv-kd3:5.5.2":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:5.5.3":	"‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ ",
"pli-tv-kd3:5.5.4":	"สตฺตาหํ สนฺนิวตฺโต กาตพฺโพฯ ",
"pli-tv-kd3:5.6.1":	"อิธ ปน, ภิกฺขเว, อุปาสเกน สงฺฆํ อุทฺทิสฺส อฑฺฒโยโค การาปิโต โหติ …เป… ",
"pli-tv-kd3:5.6.2":	"ปาสาโท การาปิโต โหติ … ",
"pli-tv-kd3:5.6.3":	"หมฺมิยํ การาปิตํ โหติ … ",
"pli-tv-kd3:5.6.4":	"คุหา การาปิตา โหติ … ",
"pli-tv-kd3:5.6.5":	"ปริเวณํ การาปิตํ โหติ … ",
"pli-tv-kd3:5.6.6":	"โกฏฺฐโก การาปิโต โหติ … ",
"pli-tv-kd3:5.6.7":	"อุปฏฺฐานสาลา การาปิตา โหติ … ",
"pli-tv-kd3:5.6.8":	"อคฺคิสาลา การาปิตา โหติ … ",
"pli-tv-kd3:5.6.9":	"กปฺปิยกุฏิ การาปิตา โหติ … ",
"pli-tv-kd3:5.6.10":	"วจฺจกุฏิ การาปิตา โหติ … ",
"pli-tv-kd3:5.6.11":	"จงฺกโม การาปิโต โหติ … ",
"pli-tv-kd3:5.6.12":	"จงฺกมนสาลา การาปิตา โหติ … ",
"pli-tv-kd3:5.6.13":	"อุทปาโน การาปิโต โหติ … ",
"pli-tv-kd3:5.6.14":	"อุทปานสาลา การาปิตา โหติ … ",
"pli-tv-kd3:5.6.15":	"ชนฺตาฆรํ การาปิตํ โหติ … ",
"pli-tv-kd3:5.6.16":	"ชนฺตาฆรสาลา การาปิตา โหติ … ",
"pli-tv-kd3:5.6.17":	"โปกฺขรณี การาปิตา โหติ … ",
"pli-tv-kd3:5.6.18":	"มณฺฑโป การาปิโต โหติ … ",
"pli-tv-kd3:5.6.19":	"อาราโม การาปิโต โหติ … ",
"pli-tv-kd3:5.6.20":	"อารามวตฺถุ การาปิตํ โหติฯ ",
"pli-tv-kd3:5.6.21":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:5.6.22":	"‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ ",
"pli-tv-kd3:5.6.23":	"สตฺตาหํ สนฺนิวตฺโต กาตพฺโพฯ ",
"pli-tv-kd3:5.7.1":	"อิธ ปน, ภิกฺขเว, อุปาสเกน สมฺพหุเล ภิกฺขู อุทฺทิสฺส …เป… ",
"pli-tv-kd3:5.7.2":	"เอกํ ภิกฺขุํ อุทฺทิสฺส วิหาโร การาปิโต โหติ …เป… ",
"pli-tv-kd3:5.7.3":	"อฑฺฒโยโค การาปิโต โหติ … ",
"pli-tv-kd3:5.7.4":	"ปาสาโท การาปิโต โหติ … ",
"pli-tv-kd3:5.7.5":	"หมฺมิยํ การาปิตํ โหติ … ",
"pli-tv-kd3:5.7.6":	"คุหา การาปิตา โหติ … ",
"pli-tv-kd3:5.7.7":	"ปริเวณํ การาปิตํ โหติ … ",
"pli-tv-kd3:5.7.8":	"โกฏฺฐโก การาปิโต โหติ … ",
"pli-tv-kd3:5.7.9":	"อุปฏฺฐานสาลา การาปิตา โหติ … ",
"pli-tv-kd3:5.7.10":	"อคฺคิสาลา การาปิตา โหติ … ",
"pli-tv-kd3:5.7.11":	"กปฺปิยกุฏิ การาปิตา โหติ … ",
"pli-tv-kd3:5.7.12":	"วจฺจกุฏิ การาปิตา โหติ … ",
"pli-tv-kd3:5.7.13":	"จงฺกโม การาปิโต โหติ … ",
"pli-tv-kd3:5.7.14":	"จงฺกมนสาลา การาปิตา โหติ … ",
"pli-tv-kd3:5.7.15":	"อุทปาโน การาปิโต โหติ … ",
"pli-tv-kd3:5.7.16":	"อุทปานสาลา การาปิตา โหติ … ",
"pli-tv-kd3:5.7.17":	"ชนฺตาฆรํ การาปิตํ โหติ … ",
"pli-tv-kd3:5.7.18":	"ชนฺตาฆรสาลา การาปิตา โหติ … ",
"pli-tv-kd3:5.7.19":	"โปกฺขรณี การาปิตา โหติ … ",
"pli-tv-kd3:5.7.20":	"มณฺฑโป การาปิโต โหติ … ",
"pli-tv-kd3:5.7.21":	"อาราโม การาปิโต โหติ … ",
"pli-tv-kd3:5.7.22":	"อารามวตฺถุ การาปิตํ โหติฯ ",
"pli-tv-kd3:5.7.23":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:5.7.24":	"‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ ",
"pli-tv-kd3:5.7.25":	"สตฺตาหํ สนฺนิวตฺโต กาตพฺโพฯ ",
"pli-tv-kd3:5.8.1":	"อิธ ปน, ภิกฺขเว, อุปาสเกน ภิกฺขุนิสงฺฆํ อุทฺทิสฺส …เป… ",
"pli-tv-kd3:5.8.2":	"สมฺพหุลา ภิกฺขุนิโย อุทฺทิสฺส …เป… ",
"pli-tv-kd3:5.8.3":	"เอกํ ภิกฺขุนึ อุทฺทิสฺส …เป… ",
"pli-tv-kd3:5.8.4":	"สมฺพหุลา สิกฺขมานาโย อุทฺทิสฺส …เป… ",
"pli-tv-kd3:5.8.5":	"เอกํ สิกฺขมานํ อุทฺทิสฺส …เป… ",
"pli-tv-kd3:5.8.6":	"สมฺพหุเล สามเณเร อุทฺทิสฺส …เป… ",
"pli-tv-kd3:5.8.7":	"เอกํ สามเณรํ อุทฺทิสฺส …เป… ",
"pli-tv-kd3:5.8.8":	"สมฺพหุลา สามเณริโย อุทฺทิสฺส …เป… ",
"pli-tv-kd3:5.8.9":	"เอกํ สามเณรึ อุทฺทิสฺส วิหาโร การาปิโต โหติ …เป… ",
"pli-tv-kd3:5.8.10":	"อฑฺฒโยโค การาปิโต โหติ … ",
"pli-tv-kd3:5.8.11":	"ปาสาโท การาปิโต โหติ … ",
"pli-tv-kd3:5.8.12":	"หมฺมิยํ การาปิตํ โหติ … ",
"pli-tv-kd3:5.8.13":	"คุหา การาปิตา โหติ … ",
"pli-tv-kd3:5.8.14":	"ปริเวณํ การาปิตํ โหติ … ",
"pli-tv-kd3:5.8.15":	"โกฏฺฐโก การาปิโต โหติ … ",
"pli-tv-kd3:5.8.16":	"อุปฏฺฐานสาลา การาปิตา โหติ … ",
"pli-tv-kd3:5.8.17":	"อคฺคิสาลา การาปิตา โหติ … ",
"pli-tv-kd3:5.8.18":	"กปฺปิยกุฏิ การาปิตา โหติ … ",
"pli-tv-kd3:5.8.19":	"จงฺกโม การาปิโต โหติ … ",
"pli-tv-kd3:5.8.20":	"จงฺกมนสาลา การาปิตา โหติ … ",
"pli-tv-kd3:5.8.21":	"อุทปาโน การาปิโต โหติ … ",
"pli-tv-kd3:5.8.22":	"อุทปานสาลา การาปิตา โหติ … ",
"pli-tv-kd3:5.8.23":	"โปกฺขรณี การาปิตา โหติ … ",
"pli-tv-kd3:5.8.24":	"มณฺฑโป การาปิโต โหติ … ",
"pli-tv-kd3:5.8.25":	"อาราโม การาปิโต โหติ … ",
"pli-tv-kd3:5.8.26":	"อารามวตฺถุ การาปิตํ โหติฯ ",
"pli-tv-kd3:5.8.27":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:5.8.28":	"‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ ",
"pli-tv-kd3:5.8.29":	"สตฺตาหํ สนฺนิวตฺโต กาตพฺโพฯ ",
"pli-tv-kd3:5.9.1":	"อิธ ปน, ภิกฺขเว, อุปาสเกน อตฺตโน อตฺถาย นิเวสนํ การาปิตํ โหติ …เป… ",
"pli-tv-kd3:5.9.2":	"สยนิฆรํ การาปิตํ โหติ … ",
"pli-tv-kd3:5.9.3":	"อุโทสิโต การาปิโต โหติ … ",
"pli-tv-kd3:5.9.4":	"อฏฺโฏ การาปิโต โหติ … ",
"pli-tv-kd3:5.9.5":	"มาโฬ การาปิโต โหติ … ",
"pli-tv-kd3:5.9.6":	"อาปโณ การาปิโต โหติ … ",
"pli-tv-kd3:5.9.7":	"อาปณสาลา การาปิตา โหติ … ",
"pli-tv-kd3:5.9.8":	"ปาสาโท การาปิโต โหติ … ",
"pli-tv-kd3:5.9.9":	"หมฺมิยํ การาปิตํ โหติ … ",
"pli-tv-kd3:5.9.10":	"คุหา การาปิตา โหติ … ",
"pli-tv-kd3:5.9.11":	"ปริเวณํ การาปิตํ โหติ … ",
"pli-tv-kd3:5.9.12":	"โกฏฺฐโก การาปิโต โหติ … ",
"pli-tv-kd3:5.9.13":	"อุปฏฺฐานสาลา การาปิตา โหติ … ",
"pli-tv-kd3:5.9.14":	"อคฺคิสาลา การาปิตา โหติ … ",
"pli-tv-kd3:5.9.15":	"รสวตี การาปิตา โหติ … ",
"pli-tv-kd3:5.9.16":	"จงฺกโม การาปิโต โหติ … ",
"pli-tv-kd3:5.9.17":	"จงฺกมนสาลา การาปิตา โหติ … ",
"pli-tv-kd3:5.9.18":	"อุทปาโน การาปิโต โหติ … ",
"pli-tv-kd3:5.9.19":	"อุทปานสาลา การาปิตา โหติ … ",
"pli-tv-kd3:5.9.20":	"โปกฺขรณี การาปิตา โหติ … ",
"pli-tv-kd3:5.9.21":	"มณฺฑโป การาปิโต โหติ … ",
"pli-tv-kd3:5.9.22":	"อาราโม การาปิโต โหติ … ",
"pli-tv-kd3:5.9.23":	"อารามวตฺถุ การาปิตํ โหติ … ",
"pli-tv-kd3:5.9.24":	"ปุตฺตสฺส วา วาเรยฺยํ โหติ … ",
"pli-tv-kd3:5.9.25":	"ธีตุยา วา วาเรยฺยํ โหติ … ",
"pli-tv-kd3:5.9.26":	"คิลาโน วา โหติ … ",
"pli-tv-kd3:5.9.27":	"อภิญฺญาตํ วา สุตฺตนฺตํ ภณติฯ ",
"pli-tv-kd3:5.9.28":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:5.9.29":	"‘อาคจฺฉนฺตุ ภทนฺตา, อิมํ สุตฺตนฺตํ ปริยาปุณิสฺสนฺติ, ปุรายํ สุตฺตนฺโต ปลุชฺชตี’ติฯ ",
"pli-tv-kd3:5.9.30":	"อญฺญตรํ วา ปนสฺส กิจฺจํ โหติ—กรณียํ วา, โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:5.9.31":	"‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ ",
"pli-tv-kd3:5.9.32":	"สตฺตาหํ สนฺนิวตฺโต กาตพฺโพฯ ",
"pli-tv-kd3:5.10.1":	"อิธ ปน, ภิกฺขเว, อุปาสิกาย สงฺฆํ อุทฺทิสฺส วิหาโร การาปิโต โหติฯ ",
"pli-tv-kd3:5.10.2":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:5.10.3":	"‘อาคจฺฉนฺตุ อยฺยา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ ",
"pli-tv-kd3:5.10.4":	"สตฺตาหํ สนฺนิวตฺโต กาตพฺโพฯ ",
"pli-tv-kd3:5.11.1":	"อิธ ปน, ภิกฺขเว, อุปาสิกาย สงฺฆํ อุทฺทิสฺส อฑฺฒโยโค การาปิโต โหติ …เป… ",
"pli-tv-kd3:5.11.2":	"ปาสาโท การาปิโต โหติ … ",
"pli-tv-kd3:5.11.3":	"หมฺมิยํ การาปิตํ โหติ … ",
"pli-tv-kd3:5.11.4":	"คุหา การาปิตา โหติ … ",
"pli-tv-kd3:5.11.5":	"ปริเวณํ การาปิตํ โหติ … ",
"pli-tv-kd3:5.11.6":	"โกฏฺฐโก การาปิโต โหติ … ",
"pli-tv-kd3:5.11.7":	"อุปฏฺฐานสาลา การาปิตา โหติ … ",
"pli-tv-kd3:5.11.8":	"อคฺคิสาลา การาปิตา โหติ … ",
"pli-tv-kd3:5.11.9":	"กปฺปิยกุฏิ การาปิตา โหติ … ",
"pli-tv-kd3:5.11.10":	"วจฺจกุฏิ การาปิตา โหติ … ",
"pli-tv-kd3:5.11.11":	"จงฺกโม การาปิโต โหติ … ",
"pli-tv-kd3:5.11.12":	"จงฺกมนสาลา การาปิตา โหติ … ",
"pli-tv-kd3:5.11.13":	"อุทปาโน การาปิโต โหติ … ",
"pli-tv-kd3:5.11.14":	"อุทปานสาลา การาปิตา โหติ … ",
"pli-tv-kd3:5.11.15":	"ชนฺตาฆรํ การาปิตํ โหติ … ",
"pli-tv-kd3:5.11.16":	"ชนฺตาฆรสาลา การาปิตา โหติ … ",
"pli-tv-kd3:5.11.17":	"โปกฺขรณี การาปิตา โหติ … ",
"pli-tv-kd3:5.11.18":	"มณฺฑโป การาปิโต โหติ … ",
"pli-tv-kd3:5.11.19":	"อาราโม การาปิโต โหติ … ",
"pli-tv-kd3:5.11.20":	"อารามวตฺถุ การาปิตํ โหติฯ ",
"pli-tv-kd3:5.11.21":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:5.11.22":	"‘อาคจฺฉนฺตุ อยฺยา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ ",
"pli-tv-kd3:5.11.23":	"สตฺตาหํ สนฺนิวตฺโต กาตพฺโพฯ ",
"pli-tv-kd3:5.12.1":	"อิธ ปน, ภิกฺขเว, อุปาสิกาย สมฺพหุเล ภิกฺขู อุทฺทิสฺส …เป… ",
"pli-tv-kd3:5.12.2":	"เอกํ ภิกฺขุํ อุทฺทิสฺส …เป… ",
"pli-tv-kd3:5.12.3":	"ภิกฺขุนิสงฺฆํ อุทฺทิสฺส …เป… ",
"pli-tv-kd3:5.12.4":	"สมฺพหุลา ภิกฺขุนิโย อุทฺทิสฺส …เป… ",
"pli-tv-kd3:5.12.5":	"เอกํ ภิกฺขุนึ อุทฺทิสฺส …เป… ",
"pli-tv-kd3:5.12.6":	"สมฺพหุลา สิกฺขมานาโย อุทฺทิสฺส …เป… ",
"pli-tv-kd3:5.12.7":	"เอกํ สิกฺขมานํ อุทฺทิสฺส …เป… ",
"pli-tv-kd3:5.12.8":	"สมฺพหุเล สามเณเร อุทฺทิสฺส …เป… ",
"pli-tv-kd3:5.12.9":	"เอกํ สามเณรํ อุทฺทิสฺส …เป… ",
"pli-tv-kd3:5.12.10":	"สมฺพหุลา สามเณริโย อุทฺทิสฺส …เป… ",
"pli-tv-kd3:5.12.11":	"เอกํ สามเณรึ อุทฺทิสฺส …เป…ฯ ",
"pli-tv-kd3:5.12.12":	"อิธ ปน, ภิกฺขเว, อุปาสิกาย อตฺตโน อตฺถาย นิเวสนํ การาปิตํ โหติ …เป… ",
"pli-tv-kd3:5.12.13":	"สยนิฆรํ การาปิตํ โหติ … ",
"pli-tv-kd3:5.12.14":	"อุโทสิโต การาปิโต โหติ … ",
"pli-tv-kd3:5.12.15":	"อฏฺโฏ การาปิโต โหติ … ",
"pli-tv-kd3:5.12.16":	"มาโฬ การาปิโต โหติ … ",
"pli-tv-kd3:5.12.17":	"อาปโณ การาปิโต โหติ … ",
"pli-tv-kd3:5.12.18":	"อาปณสาลา การาปิตา โหติ … ",
"pli-tv-kd3:5.12.19":	"ปาสาโท การาปิโต โหติ … ",
"pli-tv-kd3:5.12.20":	"หมฺมิยํ การาปิตํ โหติ … ",
"pli-tv-kd3:5.12.21":	"คุหา การาปิตา โหติ … ",
"pli-tv-kd3:5.12.22":	"ปริเวณํ การาปิตํ โหติ … ",
"pli-tv-kd3:5.12.23":	"โกฏฺฐโก การาปิโต โหติ … ",
"pli-tv-kd3:5.12.24":	"อุปฏฺฐานสาลา การาปิตา โหติ … ",
"pli-tv-kd3:5.12.25":	"อคฺคิสาลา การาปิตา โหติ … ",
"pli-tv-kd3:5.12.26":	"รสวตี การาปิตา โหติ … ",
"pli-tv-kd3:5.12.27":	"จงฺกโม การาปิโต โหติ … ",
"pli-tv-kd3:5.12.28":	"จงฺกมนสาลา การาปิตา โหติ … ",
"pli-tv-kd3:5.12.29":	"อุทปาโน การาปิโต โหติ … ",
"pli-tv-kd3:5.12.30":	"อุทปานสาลา การาปิตา โหติ … ",
"pli-tv-kd3:5.12.31":	"โปกฺขรณี การาปิตา โหติ … ",
"pli-tv-kd3:5.12.32":	"มณฺฑโป การาปิโต โหติ … ",
"pli-tv-kd3:5.12.33":	"อาราโม การาปิโต โหติ … ",
"pli-tv-kd3:5.12.34":	"อารามวตฺถุ การาปิตํ โหติ … ",
"pli-tv-kd3:5.12.35":	"ปุตฺตสฺส วา วาเรยฺยํ โหติ … ",
"pli-tv-kd3:5.12.36":	"ธีตุยา วา วาเรยฺยํ โหติ … ",
"pli-tv-kd3:5.12.37":	"คิลานา วา โหติ … ",
"pli-tv-kd3:5.12.38":	"อภิญฺญาตํ วา สุตฺตนฺตํ ภณติฯ ",
"pli-tv-kd3:5.12.39":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:5.12.40":	"‘อาคจฺฉนฺตุ อยฺยา, อิมํ สุตฺตนฺตํ ปริยาปุณิสฺสนฺติ, ปุรายํ สุตฺตนฺโต ปลุชฺชตี’ติฯ ",
"pli-tv-kd3:5.12.41":	"อญฺญตรํ วา ปนสฺสา กิจฺจํ โหติ กรณียํ วา, สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:5.12.42":	"‘อาคจฺฉนฺตุ อยฺยา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ ",
"pli-tv-kd3:5.12.43":	"สตฺตาหํ สนฺนิวตฺโต กาตพฺโพฯ ",
"pli-tv-kd3:5.13.1":	"อิธ ปน, ภิกฺขเว, ภิกฺขุนา สงฺฆํ อุทฺทิสฺส …เป… ",
"pli-tv-kd3:5.13.2":	"ภิกฺขุนิยา สงฺฆํ อุทฺทิสฺส … ",
"pli-tv-kd3:5.13.3":	"สิกฺขมานาย สงฺฆํ อุทฺทิสฺส … ",
"pli-tv-kd3:5.13.4":	"สามเณเรน สงฺฆํ อุทฺทิสฺส … ",
"pli-tv-kd3:5.13.5":	"สามเณริยา สงฺฆํ อุทฺทิสฺส … ",
"pli-tv-kd3:5.13.6":	"สมฺพหุเล ภิกฺขู อุทฺทิสฺส … ",
"pli-tv-kd3:5.13.7":	"เอกํ ภิกฺขุํ อุทฺทิสฺส … ",
"pli-tv-kd3:5.13.8":	"ภิกฺขุนิสงฺฆํ อุทฺทิสฺส … ",
"pli-tv-kd3:5.13.9":	"สมฺพหุลา ภิกฺขุนิโย อุทฺทิสฺส … ",
"pli-tv-kd3:5.13.10":	"เอกํ ภิกฺขุนึ อุทฺทิสฺส … ",
"pli-tv-kd3:5.13.11":	"สมฺพหุลา สิกฺขมานาโย อุทฺทิสฺส … ",
"pli-tv-kd3:5.13.12":	"เอกํ สิกฺขมานํ อุทฺทิสฺส … ",
"pli-tv-kd3:5.13.13":	"สมฺพหุเล สามเณเร อุทฺทิสฺส … ",
"pli-tv-kd3:5.13.14":	"เอกํ สามเณรํ อุทฺทิสฺส … ",
"pli-tv-kd3:5.13.15":	"สมฺพหุลา สามเณริโย อุทฺทิสฺส … ",
"pli-tv-kd3:5.13.16":	"เอกํ สามเณรึ อุทฺทิสฺส … ",
"pli-tv-kd3:5.13.17":	"อตฺตโน อตฺถาย วิหาโร การาปิโต โหติ …เป… ",
"pli-tv-kd3:5.13.18":	"อฑฺฒโยโค การาปิโต โหติ … ",
"pli-tv-kd3:5.13.19":	"ปาสาโท การาปิโต โหติ … ",
"pli-tv-kd3:5.13.20":	"หมฺมิยํ การาปิตํ โหติ … ",
"pli-tv-kd3:5.13.21":	"คุหา การาปิตา โหติ … ",
"pli-tv-kd3:5.13.22":	"ปริเวณํ การาปิตํ โหติ … ",
"pli-tv-kd3:5.13.23":	"โกฏฺฐโก การาปิโต โหติ … ",
"pli-tv-kd3:5.13.24":	"อุปฏฺฐานสาลา การาปิตา โหติ … ",
"pli-tv-kd3:5.13.25":	"อคฺคิสาลา การาปิตา โหติ … ",
"pli-tv-kd3:5.13.26":	"กปฺปิยกุฏิ การาปิตา โหติ … ",
"pli-tv-kd3:5.13.27":	"จงฺกโม การาปิโต โหติ … ",
"pli-tv-kd3:5.13.28":	"จงฺกมนสาลา การาปิตา โหติ … ",
"pli-tv-kd3:5.13.29":	"อุทปาโน การาปิโต โหติ … ",
"pli-tv-kd3:5.13.30":	"อุทปานสาลา การาปิตา โหติ … ",
"pli-tv-kd3:5.13.31":	"โปกฺขรณี การาปิตา โหติ … ",
"pli-tv-kd3:5.13.32":	"มณฺฑโป การาปิโต โหติ … ",
"pli-tv-kd3:5.13.33":	"อาราโม การาปิโต โหติ … ",
"pli-tv-kd3:5.13.34":	"อารามวตฺถุ การาปิตํ โหติฯ ",
"pli-tv-kd3:5.13.35":	"สา เจ ภิกฺขูนํ สนฺติเก ทูตํ ปหิเณยฺย … ",
"pli-tv-kd3:5.13.36":	"‘อาคจฺฉนฺตุ อยฺยา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ ",
"pli-tv-kd3:5.13.37":	"สตฺตาหํ สนฺนิวตฺโต กาตพฺโพ”ติฯ ",
"pli-tv-kd3:6.1.0":	"๔ฯ ปญฺจนฺนํอปฺปหิเตปิอนุชานน ",
"pli-tv-kd3:6.1.1":	"เตน โข ปน สมเยน อญฺญตโร ภิกฺขุ คิลาโน โหติฯ ",
"pli-tv-kd3:6.1.2":	"โส ภิกฺขูนํ สนฺติเก ทูตํ ปาเหสิ—",
"pli-tv-kd3:6.1.3":	"“อหญฺหิ คิลาโน, อาคจฺฉนฺตุ ภิกฺขู, อิจฺฉามิ ภิกฺขูนํ อาคตนฺ”ติฯ ",
"pli-tv-kd3:6.1.4":	"ภควโต เอตมตฺถํ อาโรเจสุํฯ ",
"pli-tv-kd3:6.1.5":	"“อนุชานามิ, ภิกฺขเว, ปญฺจนฺนํ สตฺตาหกรณีเยน อปฺปหิเตปิ คนฺตุํ, ปเคว ปหิเตฯ ",
"pli-tv-kd3:6.1.6":	"ภิกฺขุสฺส, ภิกฺขุนิยา, สิกฺขมานาย, สามเณรสฺส, สามเณริยา—",
"pli-tv-kd3:6.1.7":	"อนุชานามิ, ภิกฺขเว, อิเมสํ ปญฺจนฺนํ สตฺตาหกรณีเยน อปฺปหิเตปิ คนฺตุํ, ปเคว ปหิเตฯ ",
"pli-tv-kd3:6.1.8":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.2.1":	"อิธ ปน, ภิกฺขเว, ภิกฺขุ คิลาโน โหติฯ ",
"pli-tv-kd3:6.2.2":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.2.3":	"‘อหญฺหิ คิลาโน, อาคจฺฉนฺตุ ภิกฺขู, อิจฺฉามิ ภิกฺขูนํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.2.4":	"‘คิลานภตฺตํ วา ปริเยสิสฺสามิ, คิลานุปฏฺฐากภตฺตํ วา ปริเยสิสฺสามิ, คิลานเภสชฺชํ วา ปริเยสิสฺสามิ, ปุจฺฉิสฺสามิ วา, อุปฏฺฐหิสฺสามิ วา’ติฯ ",
"pli-tv-kd3:6.2.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.3.1":	"อิธ ปน, ภิกฺขเว, ภิกฺขุสฺส อนภิรติ อุปฺปนฺนา โหติฯ ",
"pli-tv-kd3:6.3.2":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.3.3":	"‘อนภิรติ เม อุปฺปนฺนา, อาคจฺฉนฺตุ ภิกฺขู, อิจฺฉามิ ภิกฺขูนํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.3.4":	"‘อนภิรตํ วูปกาเสสฺสามิ วา, วูปกาสาเปสฺสามิ วา, ธมฺมกถํ วาสฺส กริสฺสามี’ติฯ ",
"pli-tv-kd3:6.3.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.4.1":	"อิธ ปน, ภิกฺขเว, ภิกฺขุสฺส กุกฺกุจฺจํ อุปฺปนฺนํ โหติฯ ",
"pli-tv-kd3:6.4.2":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.4.3":	"‘กุกฺกุจฺจํ เม อุปฺปนฺนํ, อาคจฺฉนฺตุ ภิกฺขู, อิจฺฉามิ ภิกฺขูนํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.4.4":	"‘กุกฺกุจฺจํ วิโนเทสฺสามิ วา, วิโนทาเปสฺสามิ วา, ธมฺมกถํ วาสฺส กริสฺสามี’ติฯ ",
"pli-tv-kd3:6.4.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.5.1":	"อิธ ปน, ภิกฺขเว, ภิกฺขุสฺส ทิฏฺฐิคตํ อุปฺปนฺนํ โหติฯ ",
"pli-tv-kd3:6.5.2":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.5.3":	"‘ทิฏฺฐิคตํ เม อุปฺปนฺนํ, อาคจฺฉนฺตุ ภิกฺขู, อิจฺฉามิ ภิกฺขูนํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.5.4":	"‘ทิฏฺฐิคตํ วิเวเจสฺสามิ วา, วิเวจาเปสฺสามิ วา, ธมฺมกถํ วาสฺส กริสฺสามี’ติฯ ",
"pli-tv-kd3:6.5.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.6.1":	"อิธ ปน, ภิกฺขเว, ภิกฺขุ ครุธมฺมํ อชฺฌาปนฺโน โหติ ปริวาสารโหฯ ",
"pli-tv-kd3:6.6.2":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.6.3":	"‘อหญฺหิ ครุธมฺมํ อชฺฌาปนฺโน ปริวาสารโห, อาคจฺฉนฺตุ ภิกฺขู, อิจฺฉามิ ภิกฺขูนํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.6.4":	"‘ปริวาสทานํ อุสฺสุกฺกํ กริสฺสามิ วา, อนุสฺสาเวสฺสามิ วา, คณปูรโก วา ภวิสฺสามี’ติฯ ",
"pli-tv-kd3:6.6.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.7.1":	"อิธ ปน, ภิกฺขเว, ภิกฺขุ มูลายปฏิกสฺสนารโห โหติฯ ",
"pli-tv-kd3:6.7.2":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.7.3":	"‘อหญฺหิ มูลายปฏิกสฺสนารโห, อาคจฺฉนฺตุ ภิกฺขู, อิจฺฉามิ ภิกฺขูนํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.7.4":	"‘มูลาย ปฏิกสฺสนํ อุสฺสุกฺกํ กริสฺสามิ วา, อนุสฺสาเวสฺสามิ วา, คณปูรโก วา ภวิสฺสามี’ติฯ ",
"pli-tv-kd3:6.7.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.8.1":	"อิธ ปน, ภิกฺขเว, ภิกฺขุ มานตฺตารโห โหติฯ ",
"pli-tv-kd3:6.8.2":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.8.3":	"‘อหญฺหิ มานตฺตารโห, อาคจฺฉนฺตุ ภิกฺขู, อิจฺฉามิ ภิกฺขูนํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.8.4":	"‘มานตฺตทานํ อุสฺสุกฺกํ กริสฺสามิ วา, อนุสฺสาเวสฺสามิ วา, คณปูรโก วา ภวิสฺสามี’ติฯ ",
"pli-tv-kd3:6.8.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.9.1":	"อิธ ปน, ภิกฺขเว, ภิกฺขุ อพฺภานารโห โหติฯ ",
"pli-tv-kd3:6.9.2":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.9.3":	"‘อหญฺหิ อพฺภานารโห, อาคจฺฉนฺตุ ภิกฺขู, อิจฺฉามิ ภิกฺขูนํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.9.4":	"‘อพฺภานํ อุสฺสุกฺกํ กริสฺสามิ วา, อนุสฺสาเวสฺสามิ วา, คณปูรโก วา ภวิสฺสามี’ติฯ ",
"pli-tv-kd3:6.9.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.10.1":	"อิธ ปน, ภิกฺขเว, ภิกฺขุสฺส สงฺโฆ กมฺมํ กตฺตุกาโม โหติ ตชฺชนียํ วา, นิยสฺสํ วา, ปพฺพาชนียํ วา, ปฏิสารณียํ วา, อุกฺเขปนียํ วาฯ ",
"pli-tv-kd3:6.10.2":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.10.3":	"‘สงฺโฆ เม กมฺมํ กตฺตุกาโม, อาคจฺฉนฺตุ ภิกฺขู, อิจฺฉามิ ภิกฺขูนํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.10.4":	"‘กินฺติ นุ โข สงฺโฆ กมฺมํ น กเรยฺย, ลหุกาย วา ปริณาเมยฺยา’ติฯ ",
"pli-tv-kd3:6.10.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.11.1":	"กตํ วา ปนสฺส โหติ สงฺเฆน กมฺมํ ตชฺชนียํ วา นิยสฺสํ วา ปพฺพาชนียํ วา ปฏิสารณียํ วา อุกฺเขปนียํ วาฯ ",
"pli-tv-kd3:6.11.2":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.11.3":	"‘สงฺโฆ เม กมฺมํ อกาสิ, อาคจฺฉนฺตุ ภิกฺขู, อิจฺฉามิ ภิกฺขูนํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.11.4":	"‘กินฺติ นุ โข สมฺมา วตฺเตยฺย, โลมํ ปาเตยฺย, เนตฺถารํ วตฺเตยฺย, สงฺโฆ ตํ กมฺมํ ปฏิปฺปสฺสมฺเภยฺยา’ติฯ ",
"pli-tv-kd3:6.11.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.12.1":	"อิธ ปน, ภิกฺขเว, ภิกฺขุนี คิลานา โหติฯ ",
"pli-tv-kd3:6.12.2":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.12.3":	"‘อหญฺหิ คิลานา, อาคจฺฉนฺตุ อยฺยา, อิจฺฉามิ อยฺยานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.12.4":	"‘คิลานภตฺตํ วา ปริเยสิสฺสามิ, คิลานุปฏฺฐากภตฺตํ วา ปริเยสิสฺสามิ, คิลานเภสชฺชํ วา ปริเยสิสฺสามิ, ปุจฺฉิสฺสามิ วา, อุปฏฺฐหิสฺสามิ วา’ติฯ ",
"pli-tv-kd3:6.12.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.13.1":	"อิธ ปน, ภิกฺขเว, ภิกฺขุนิยา อนภิรติ อุปฺปนฺนา โหติฯ ",
"pli-tv-kd3:6.13.2":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.13.3":	"‘อนภิรติ เม อุปฺปนฺนา, อาคจฺฉนฺตุ อยฺยา, อิจฺฉามิ อยฺยานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.13.4":	"‘อนภิรตํ วูปกาเสสฺสามิ วา, วูปกาสาเปสฺสามิ วา, ธมฺมกถํ วาสฺสา กริสฺสามี’ติฯ ",
"pli-tv-kd3:6.13.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.14.1":	"อิธ ปน, ภิกฺขเว, ภิกฺขุนิยา กุกฺกุจฺจํ อุปฺปนฺนํ โหติฯ ",
"pli-tv-kd3:6.14.2":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.14.3":	"‘กุกฺกุจฺจํ เม อุปฺปนฺนํ, อาคจฺฉนฺตุ อยฺยา, อิจฺฉามิ อยฺยานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.14.4":	"‘กุกฺกุจฺจํ วิโนเทสฺสามิ วา, วิโนทาเปสฺสามิ วา, ธมฺมกถํ วาสฺสา กริสฺสามี’ติฯ ",
"pli-tv-kd3:6.14.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.15.1":	"อิธ ปน, ภิกฺขเว, ภิกฺขุนิยา ทิฏฺฐิคตํ อุปฺปนฺนํ โหติฯ ",
"pli-tv-kd3:6.15.2":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.15.3":	"‘ทิฏฺฐิคตํ เม อุปฺปนฺนํ, อาคจฺฉนฺตุ อยฺยา, อิจฺฉามิ อยฺยานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.15.4":	"‘ทิฏฺฐิคตํ วิเวเจสฺสามิ วา, วิเวจาเปสฺสามิ วา, ธมฺมกถํ วาสฺสา กริสฺสามี’ติฯ ",
"pli-tv-kd3:6.15.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.16.1":	"อิธ ปน, ภิกฺขเว, ภิกฺขุนี ครุธมฺมํ อชฺฌาปนฺนา โหติ มานตฺตารหาฯ ",
"pli-tv-kd3:6.16.2":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.16.3":	"‘อหญฺหิ ครุธมฺมํ อชฺฌาปนฺนา มานตฺตารหา, อาคจฺฉนฺตุ อยฺยา, อิจฺฉามิ อยฺยานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.16.4":	"‘มานตฺตทานํ อุสฺสุกฺกํ กริสฺสามี’ติฯ ",
"pli-tv-kd3:6.16.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.17.1":	"อิธ ปน, ภิกฺขเว, ภิกฺขุนี มูลาย ปฏิกสฺสนารหา โหติฯ ",
"pli-tv-kd3:6.17.2":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.17.3":	"‘อหญฺหิ มูลาย ปฏิกสฺสนารหา, อาคจฺฉนฺตุ อยฺยา, อิจฺฉามิ อยฺยานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.17.4":	"‘มูลาย ปฏิกสฺสนํ อุสฺสุกฺกํ กริสฺสามี’ติฯ ",
"pli-tv-kd3:6.17.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.18.1":	"อิธ ปน, ภิกฺขเว, ภิกฺขุนี อพฺภานารหา โหติฯ ",
"pli-tv-kd3:6.18.2":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.18.3":	"‘อหญฺหิ อพฺภานารหา, อาคจฺฉนฺตุ อยฺยา, อิจฺฉามิ อยฺยานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.18.4":	"‘อพฺภานํ อุสฺสุกฺกํ กริสฺสามี’ติฯ ",
"pli-tv-kd3:6.18.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.19.1":	"อิธ ปน, ภิกฺขเว, ภิกฺขุนิยา สงฺโฆ กมฺมํ กตฺตุกาโม โหติ—",
"pli-tv-kd3:6.19.2":	"ตชฺชนียํ วา, นิยสฺสํ วา, ปพฺพาชนียํ วา, ปฏิสารณียํ วา, อุกฺเขปนียํ วาฯ ",
"pli-tv-kd3:6.19.3":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.19.4":	"‘สงฺโฆ เม กมฺมํ กตฺตุกาโม, อาคจฺฉนฺตุ อยฺยา, อิจฺฉามิ อยฺยานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.19.5":	"‘กินฺติ นุ โข สงฺโฆ กมฺมํ น กเรยฺย, ลหุกาย วา ปริณาเมยฺยา’ติฯ ",
"pli-tv-kd3:6.19.6":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.20.1":	"กตํ วา ปนสฺสา โหติ สงฺเฆน กมฺมํ—",
"pli-tv-kd3:6.20.2":	"ตชฺชนียํ วา, นิยสฺสํ วา, ปพฺพาชนียํ วา, ปฏิสารณียํ วา, อุกฺเขปนียํ วาฯ ",
"pli-tv-kd3:6.20.3":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.20.4":	"‘สงฺโฆ เม กมฺมํ อกาสิ, อาคจฺฉนฺตุ อยฺยา, อิจฺฉามิ อยฺยานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.20.5":	"‘กินฺติ นุ โข สมฺมา วตฺเตยฺย, โลมํ ปาเตยฺย, เนตฺถารํ วตฺเตยฺย, สงฺโฆ ตํ กมฺมํ ปฏิปฺปสฺสมฺเภยฺยา’ติฯ ",
"pli-tv-kd3:6.20.6":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.21.1":	"อิธ ปน, ภิกฺขเว, สิกฺขมานา คิลานา โหติฯ ",
"pli-tv-kd3:6.21.2":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.21.3":	"‘อหญฺหิ คิลานา, อาคจฺฉนฺตุ อยฺยา, อิจฺฉามิ อยฺยานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.21.4":	"‘คิลานภตฺตํ วา ปริเยสิสฺสามิ, คิลานุปฏฺฐากภตฺตํ วา ปริเยสิสฺสามิ, คิลานเภสชฺชํ วา ปริเยสิสฺสามิ, ปุจฺฉิสฺสามิ วา, อุปฏฺฐหิสฺสามิ วา’ติฯ ",
"pli-tv-kd3:6.21.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.22.1":	"อิธ ปน, ภิกฺขเว, สิกฺขมานาย อนภิรติ อุปฺปนฺนา โหติ …เป… ",
"pli-tv-kd3:6.22.2":	"สิกฺขมานาย กุกฺกุจฺจํ อุปฺปนฺนํ โหติ … ",
"pli-tv-kd3:6.22.3":	"สิกฺขมานาย ทิฏฺฐิคตํ อุปฺปนฺนํ โหติ … ",
"pli-tv-kd3:6.22.4":	"สิกฺขมานาย สิกฺขา กุปิตา โหติฯ ",
"pli-tv-kd3:6.22.5":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.22.6":	"‘สิกฺขา เม กุปิตา, อาคจฺฉนฺตุ อยฺยา, อิจฺฉามิ อยฺยานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.22.7":	"‘สิกฺขาสมาทานํ อุสฺสุกฺกํ กริสฺสามี’ติฯ ",
"pli-tv-kd3:6.22.8":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.23.1":	"อิธ ปน, ภิกฺขเว, สิกฺขมานา อุปสมฺปชฺชิตุกามา โหติฯ ",
"pli-tv-kd3:6.23.2":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.23.3":	"‘อหญฺหิ อุปสมฺปชฺชิตุกามา, อาคจฺฉนฺตุ อยฺยา, อิจฺฉามิ อยฺยานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.23.4":	"‘อุปสมฺปทํ อุสฺสุกฺกํ กริสฺสามิ วา, อนุสฺสาเวสฺสามิ วา, คณปูรโก วา ภวิสฺสามี’ติฯ ",
"pli-tv-kd3:6.23.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.24.1":	"อิธ ปน, ภิกฺขเว, สามเณโร คิลาโน โหติฯ ",
"pli-tv-kd3:6.24.2":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.24.3":	"‘อหญฺหิ คิลาโน, อาคจฺฉนฺตุ ภิกฺขู, อิจฺฉามิ ภิกฺขูนํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.24.4":	"‘คิลานภตฺตํ วา ปริเยสิสฺสามิ, คิลานุปฏฺฐากภตฺตํ วา ปริเยสิสฺสามิ, คิลานเภสชฺชํ วา ปริเยสิสฺสามิ, ปุจฺฉิสฺสามิ วา, อุปฏฺฐหิสฺสามิ วา’ติฯ ",
"pli-tv-kd3:6.24.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.25.1":	"อิธ ปน, ภิกฺขเว, สามเณรสฺส อนภิรติ อุปฺปนฺนา โหติ …เป… ",
"pli-tv-kd3:6.25.2":	"สามเณรสฺส กุกฺกุจฺจํ อุปฺปนฺนํ โหติ … ",
"pli-tv-kd3:6.25.3":	"สามเณรสฺส ทิฏฺฐิคตํ อุปฺปนฺนํ โหติ … ",
"pli-tv-kd3:6.25.4":	"สามเณโร วสฺสํ ปุจฺฉิตุกาโม โหติฯ ",
"pli-tv-kd3:6.25.5":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.25.6":	"‘อหญฺหิ วสฺสํ ปุจฺฉิตุกาโม, อาคจฺฉนฺตุ ภิกฺขู, อิจฺฉามิ ภิกฺขูนํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.25.7":	"‘ปุจฺฉิสฺสามิ วา, อาจิกฺขิสฺสามิ วา’ติฯ ",
"pli-tv-kd3:6.25.8":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.26.1":	"อิธ ปน, ภิกฺขเว, สามเณโร อุปสมฺปชฺชิตุกาโม โหติฯ ",
"pli-tv-kd3:6.26.2":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.26.3":	"‘อหญฺหิ อุปสมฺปชฺชิตุกาโม, อาคจฺฉนฺตุ ภิกฺขู, อิจฺฉามิ ภิกฺขูนํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.26.4":	"‘อุปสมฺปทํ อุสฺสุกฺกํ กริสฺสามิ วา, อนุสฺสาเวสฺสามิ วา, คณปูรโก วา ภวิสฺสามี’ติฯ ",
"pli-tv-kd3:6.26.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.27.1":	"อิธ ปน, ภิกฺขเว, สามเณรี คิลานา โหติฯ ",
"pli-tv-kd3:6.27.2":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.27.3":	"‘อหญฺหิ คิลานา, อาคจฺฉนฺตุ อยฺยา, อิจฺฉามิ อยฺยานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.27.4":	"‘คิลานภตฺตํ วา ปริเยสิสฺสามิ, คิลานุปฏฺฐากภตฺตํ วา ปริเยสิสฺสามิ, คิลานเภสชฺชํ วา ปริเยสิสฺสามิ, ปุจฺฉิสฺสามิ วา, อุปฏฺฐหิสฺสามิ วา’ติฯ ",
"pli-tv-kd3:6.27.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.28.1":	"อิธ ปน, ภิกฺขเว, สามเณริยา อนภิรติ อุปฺปนฺนา โหติ …เป… ",
"pli-tv-kd3:6.28.2":	"สามเณริยา กุกฺกุจฺจํ อุปฺปนฺนํ โหติ … ",
"pli-tv-kd3:6.28.3":	"สามเณริยา ทิฏฺฐิคตํ อุปฺปนฺนํ โหติ … ",
"pli-tv-kd3:6.28.4":	"สามเณรี วสฺสํ ปุจฺฉิตุกามา โหติฯ ",
"pli-tv-kd3:6.28.5":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.28.6":	"‘อหญฺหิ วสฺสํ ปุจฺฉิตุกามา, อาคจฺฉนฺตุ อยฺยา, อิจฺฉามิ อยฺยานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.28.7":	"‘ปุจฺฉิสฺสามิ วา, อาจิกฺขิสฺสามิ วา’ติฯ ",
"pli-tv-kd3:6.28.8":	"สตฺตาหํ สนฺนิวตฺโต กาตพฺโพฯ ",
"pli-tv-kd3:6.29.1":	"อิธ ปน, ภิกฺขเว, สามเณรี สิกฺขํ สมาทิยิตุกามา โหติฯ ",
"pli-tv-kd3:6.29.2":	"สา เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:6.29.3":	"‘อหญฺหิ สิกฺขํ สมาทิยิตุกามา, อาคจฺฉนฺตุ อยฺยา, อิจฺฉามิ อยฺยานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:6.29.4":	"‘สิกฺขาสมาทานํ อุสฺสุกฺกํ กริสฺสามี’ติฯ ",
"pli-tv-kd3:6.29.5":	"สตฺตาหํ สนฺนิวตฺโต กาตพฺโพ”ติฯ ",
"pli-tv-kd3:7.1.0":	"๕ฯ สตฺตนฺนํอปฺปหิเตปิอนุชานน ",
"pli-tv-kd3:7.1.1":	"เตน โข ปน สมเยน อญฺญตรสฺส ภิกฺขุโน มาตา คิลานา โหติฯ ",
"pli-tv-kd3:7.1.2":	"สา ปุตฺตสฺส สนฺติเก ทูตํ ปาเหสิ—",
"pli-tv-kd3:7.1.3":	"“อหญฺหิ คิลานา, อาคจฺฉตุ เม ปุตฺโต, อิจฺฉามิ ปุตฺตสฺส อาคตนฺ”ติฯ ",
"pli-tv-kd3:7.1.4":	"อถ โข ตสฺส ภิกฺขุโน เอตทโหสิ—",
"pli-tv-kd3:7.1.5":	"“ภควตา ปญฺญตฺตํ—",
"pli-tv-kd3:7.1.6":	"‘สตฺตนฺนํ สตฺตาหกรณีเยน ปหิเต คนฺตุํ, น เตฺวว อปฺปหิเต; ",
"pli-tv-kd3:7.1.7":	"ปญฺจนฺนํ สตฺตาหกรณีเยน อปฺปหิเตปิ คนฺตุํ, ปเคว ปหิเต’ติฯ ",
"pli-tv-kd3:7.1.8":	"อยญฺจ เม มาตา คิลานา, สา จ อนุปาสิกา, กถํ นุ โข มยา ปฏิปชฺชิตพฺพนฺ”ติ? ",
"pli-tv-kd3:7.1.9":	"ภควโต เอตมตฺถํ อาโรเจสุํฯ ",
"pli-tv-kd3:7.2.1":	"“อนุชานามิ, ภิกฺขเว, สตฺตนฺนํ สตฺตาหกรณีเยน อปฺปหิเตปิ คนฺตุํ, ปเคว ปหิเตฯ ",
"pli-tv-kd3:7.2.2":	"ภิกฺขุสฺส, ภิกฺขุนิยา, สิกฺขมานาย, สามเณรสฺส, สามเณริยา, มาตุยา จ ปิตุสฺส จ—",
"pli-tv-kd3:7.2.3":	"อนุชานามิ, ภิกฺขเว, อิเมสํ สตฺตนฺนํ สตฺตาหกรณีเยน อปฺปหิเตปิ คนฺตุํ, ปเคว ปหิเตฯ ",
"pli-tv-kd3:7.2.4":	"สตฺตาหํ สนฺนิวตฺโต กาตพฺโพฯ ",
"pli-tv-kd3:7.3.1":	"อิธ ปน, ภิกฺขเว, ภิกฺขุสฺส มาตา คิลานา โหติฯ ",
"pli-tv-kd3:7.3.2":	"สา เจ ปุตฺตสฺส สนฺติเก ทูตํ ปหิเณยฺย—",
"pli-tv-kd3:7.3.3":	"‘อหญฺหิ คิลานา, อาคจฺฉตุ เม ปุตฺโต, อิจฺฉามิ ปุตฺตสฺส อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:7.3.4":	"‘คิลานภตฺตํ วา ปริเยสิสฺสามิ, คิลานุปฏฺฐากภตฺตํ วา ปริเยสิสฺสามิ, คิลานเภสชฺชํ วา ปริเยสิสฺสามิ, ปุจฺฉิสฺสามิ วา, อุปฏฺฐหิสฺสามิ วา’ติฯ ",
"pli-tv-kd3:7.3.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:7.4.1":	"อิธ ปน, ภิกฺขเว, ภิกฺขุสฺส ปิตา คิลาโน โหติฯ ",
"pli-tv-kd3:7.4.2":	"โส เจ ปุตฺตสฺส สนฺติเก ทูตํ ปหิเณยฺย—",
"pli-tv-kd3:7.4.3":	"‘อหญฺหิ คิลาโน, อาคจฺฉตุ เม ปุตฺโต, อิจฺฉามิ ปุตฺตสฺส อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต—",
"pli-tv-kd3:7.4.4":	"‘คิลานภตฺตํ วา ปริเยสิสฺสามิ, คิลานุปฏฺฐากภตฺตํ วา ปริเยสิสฺสามิ, คิลานเภสชฺชํ วา ปริเยสิสฺสามิ, ปุจฺฉิสฺสามิ วา, อุปฏฺฐหิสฺสามิ วา’ติฯ ",
"pli-tv-kd3:7.4.5":	"สตฺตาหํ สนฺนิวตฺโต กาตพฺโพฯ ",
"pli-tv-kd3:7.5.0":	"๖ฯ ปหิเตเยวอนุชานน ",
"pli-tv-kd3:7.5.1":	"อิธ ปน, ภิกฺขเว, ภิกฺขุสฺส ภาตา คิลาโน โหติฯ ",
"pli-tv-kd3:7.5.2":	"โส เจ ภาตุโน สนฺติเก ทูตํ ปหิเณยฺย—",
"pli-tv-kd3:7.5.3":	"‘อหญฺหิ คิลาโน, อาคจฺฉตุ เม ภาตา, อิจฺฉามิ ภาตุโน อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ ",
"pli-tv-kd3:7.5.4":	"สตฺตาหํ สนฺนิวตฺโต กาตพฺโพฯ ",
"pli-tv-kd3:7.6.1":	"อิธ ปน, ภิกฺขเว, ภิกฺขุสฺส ภคินี คิลานา โหติฯ ",
"pli-tv-kd3:7.6.2":	"สา เจ ภาตุโน สนฺติเก ทูตํ ปหิเณยฺย—",
"pli-tv-kd3:7.6.3":	"‘อหญฺหิ คิลานา, อาคจฺฉตุ เม ภาตา, อิจฺฉามิ ภาตุโน อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ ",
"pli-tv-kd3:7.6.4":	"สตฺตาหํ สนฺนิวตฺโต กาตพฺโพฯ ",
"pli-tv-kd3:7.7.1":	"อิธ ปน, ภิกฺขเว, ภิกฺขุสฺส ญาตโก คิลาโน โหติฯ ",
"pli-tv-kd3:7.7.2":	"โส เจ ภิกฺขุสฺส สนฺติเก ทูตํ ปหิเณยฺย—",
"pli-tv-kd3:7.7.3":	"‘อหญฺหิ คิลาโน, อาคจฺฉตุ ภทนฺโต, อิจฺฉามิ ภทนฺตสฺส อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ ",
"pli-tv-kd3:7.7.4":	"สตฺตาหํ สนฺนิวตฺโต กาตพฺโพฯ ",
"pli-tv-kd3:7.8.1":	"อิธ ปน, ภิกฺขเว, ภิกฺขุคติโก คิลาโน โหติฯ ",
"pli-tv-kd3:7.8.2":	"โส เจ ภิกฺขูนํ สนฺติเก ทูตํ ปหิเณยฺย—",
"pli-tv-kd3:7.8.3":	"‘อหญฺหิ คิลาโน, อาคจฺฉนฺตุ ภทนฺตา, อิจฺฉามิ ภทนฺตานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ ",
"pli-tv-kd3:7.8.4":	"สตฺตาหํ สนฺนิวตฺโต กาตพฺโพ”ติฯ ",
"pli-tv-kd3:8.1.1":	"เตน โข ปน สมเยน สงฺฆสฺส วิหาโร อุนฺทฺริยติฯ ",
"pli-tv-kd3:8.1.2":	"อญฺญตเรน อุปาสเกน อรญฺเญ ภณฺฑํ เฉทาปิตํ โหติฯ ",
"pli-tv-kd3:8.1.3":	"โส ภิกฺขูนํ สนฺติเก ทูตํ ปาเหสิ—",
"pli-tv-kd3:8.1.4":	"“สเจ ภทนฺตา ตํ ภณฺฑํ อาวหาเปยฺยุํ, ทชฺชาหํ ตํ ภณฺฑนฺ”ติฯ ",
"pli-tv-kd3:8.1.5":	"ภควโต เอตมตฺถํ อาโรเจสุํฯ ",
"pli-tv-kd3:8.1.6":	"“อนุชานามิ, ภิกฺขเว, สงฺฆกรณีเยน คนฺตุํฯ ",
"pli-tv-kd3:8.1.7":	"สตฺตาหํ สนฺนิวตฺโต กาตพฺโพ”ติฯ ",
"pli-tv-kd3:8.1.8":	"วสฺสาวาสภาณวาโร นิฏฺฐิโตฯ ",
"pli-tv-kd3:9.1.0":	"๗ฯ อนฺตราเยอนาปตฺติวสฺสจฺเฉทวาร ",
"pli-tv-kd3:9.1.1":	"เตน โข ปน สมเยน โกสเลสุ ชนปเท อญฺญตรสฺมึ อาวาเส วสฺสูปคตา ภิกฺขู วาเฬหิ อุพฺพาฬฺหา โหนฺติฯ ",
"pli-tv-kd3:9.1.2":	"คณฺหึสุปิ ปริปาตึสุปิฯ ",
"pli-tv-kd3:9.1.3":	"ภควโต เอตมตฺถํ อาโรเจสุํฯ ",
"pli-tv-kd3:9.1.4":	"“อิธ ปน, ภิกฺขเว, วสฺสูปคตา ภิกฺขู วาเฬหิ อุพฺพาฬฺหา โหนฺติฯ ",
"pli-tv-kd3:9.1.5":	"คณฺหนฺติปิ ปริปาเตนฺติปิฯ ",
"pli-tv-kd3:9.1.6":	"เอเสว อนฺตราโยติ ปกฺกมิตพฺพํฯ ",
"pli-tv-kd3:9.1.7":	"อนาปตฺติ วสฺสจฺเฉทสฺสฯ ",
"pli-tv-kd3:9.1.8":	"อิธ ปน, ภิกฺขเว, วสฺสูปคตา ภิกฺขู สรีสเปหิ อุพฺพาฬฺหา โหนฺติฯ ",
"pli-tv-kd3:9.1.9":	"ฑํสนฺติปิ ปริปาเตนฺติปิฯ ",
"pli-tv-kd3:9.1.10":	"เอเสว อนฺตราโยติ ปกฺกมิตพฺพํฯ ",
"pli-tv-kd3:9.1.11":	"อนาปตฺติ วสฺสจฺเฉทสฺสฯ ",
"pli-tv-kd3:9.2.1":	"อิธ ปน, ภิกฺขเว, วสฺสูปคตา ภิกฺขู โจเรหิ อุพฺพาฬฺหา โหนฺติฯ ",
"pli-tv-kd3:9.2.2":	"วิลุมฺปนฺติปิ อาโกเฏนฺติปิฯ ",
"pli-tv-kd3:9.2.3":	"เอเสว อนฺตราโยติ ปกฺกมิตพฺพํฯ ",
"pli-tv-kd3:9.2.4":	"อนาปตฺติ วสฺสจฺเฉทสฺสฯ ",
"pli-tv-kd3:9.2.5":	"อิธ ปน, ภิกฺขเว, วสฺสูปคตา ภิกฺขู ปิสาเจหิ อุพฺพาฬฺหา โหนฺติฯ ",
"pli-tv-kd3:9.2.6":	"อาวิสนฺติปิ หนนฺติปิฯ ",
"pli-tv-kd3:9.2.7":	"เอเสว อนฺตราโยติ ปกฺกมิตพฺพํฯ ",
"pli-tv-kd3:9.2.8":	"อนาปตฺติ วสฺสจฺเฉทสฺสฯ ",
"pli-tv-kd3:9.3.1":	"อิธ ปน, ภิกฺขเว, วสฺสูปคตานํ ภิกฺขูนํ คาโม อคฺคินา ทฑฺโฒ โหติฯ ",
"pli-tv-kd3:9.3.2":	"ภิกฺขู ปิณฺฑเกน กิลมนฺติฯ ",
"pli-tv-kd3:9.3.3":	"เอเสว อนฺตราโยติ ปกฺกมิตพฺพํฯ ",
"pli-tv-kd3:9.3.4":	"อนาปตฺติ วสฺสจฺเฉทสฺสฯ ",
"pli-tv-kd3:9.3.5":	"อิธ ปน, ภิกฺขเว, วสฺสูปคตานํ ภิกฺขูนํ เสนาสนํ อคฺคินา ทฑฺฒํ โหติฯ ",
"pli-tv-kd3:9.3.6":	"ภิกฺขู เสนาสเนน กิลมนฺติฯ ",
"pli-tv-kd3:9.3.7":	"เอเสว อนฺตราโยติ ปกฺกมิตพฺพํฯ ",
"pli-tv-kd3:9.3.8":	"อนาปตฺติ วสฺสจฺเฉทสฺสฯ ",
"pli-tv-kd3:9.4.1":	"อิธ ปน, ภิกฺขเว, วสฺสูปคตานํ ภิกฺขูนํ คาโม อุทเกน วูโฬฺห โหติฯ ",
"pli-tv-kd3:9.4.2":	"ภิกฺขู ปิณฺฑเกน กิลมนฺติฯ ",
"pli-tv-kd3:9.4.3":	"เอเสว อนฺตราโยติ ปกฺกมิตพฺพํฯ ",
"pli-tv-kd3:9.4.4":	"อนาปตฺติ วสฺสจฺเฉทสฺสฯ ",
"pli-tv-kd3:9.4.5":	"อิธ ปน, ภิกฺขเว, วสฺสูปคตานํ ภิกฺขูนํ เสนาสนํ อุทเกน วูฬฺหํ โหติฯ ",
"pli-tv-kd3:9.4.6":	"ภิกฺขู เสนาสเนน กิลมนฺติฯ ",
"pli-tv-kd3:9.4.7":	"เอเสว อนฺตราโยติ ปกฺกมิตพฺพํฯ ",
"pli-tv-kd3:9.4.8":	"อนาปตฺติ วสฺสจฺเฉทสฺสา”ติฯ ",
"pli-tv-kd3:10.1.1":	"เตน โข ปน สมเยน อญฺญตรสฺมึ อาวาเส วสฺสูปคตานํ ภิกฺขูนํ คาโม โจเรหิ วุฏฺฐาสิฯ ",
"pli-tv-kd3:10.1.2":	"ภควโต เอตมตฺถํ อาโรเจสุํฯ ",
"pli-tv-kd3:10.1.3":	"“อนุชานามิ, ภิกฺขเว, เยน คาโม เตน คนฺตุนฺ”ติฯ ",
"pli-tv-kd3:10.1.4":	"คาโม เทฺวธา ภิชฺชิตฺถฯ ",
"pli-tv-kd3:10.1.5":	"ภควโต เอตมตฺถํ อาโรเจสุํฯ ",
"pli-tv-kd3:10.1.6":	"“อนุชานามิ, ภิกฺขเว, เยน พหุตรา เตน คนฺตุนฺ”ติฯ ",
"pli-tv-kd3:10.1.7":	"พหุตรา อสฺสทฺธา โหนฺติ อปฺปสนฺนาฯ ",
"pli-tv-kd3:10.1.8":	"ภควโต เอตมตฺถํ อาโรเจสุํฯ ",
"pli-tv-kd3:10.1.9":	"“อนุชานามิ, ภิกฺขเว, เยน สทฺธา ปสนฺนา เตน คนฺตุนฺ”ติฯ ",
"pli-tv-kd3:11.1.1":	"เตน โข ปน สมเยน โกสเลสุ ชนปเท อญฺญตรสฺมึ อาวาเส วสฺสูปคตา ภิกฺขู น ลภึสุ ลูขสฺส วา ปณีตสฺส วา โภชนสฺส ยาวทตฺถํ ปาริปูรึฯ ",
"pli-tv-kd3:11.1.2":	"ภควโต เอตมตฺถํ อาโรเจสุํฯ ",
"pli-tv-kd3:11.1.3":	"“อิธ ปน, ภิกฺขเว, วสฺสูปคตา ภิกฺขู น ลภนฺติ ลูขสฺส วา ปณีตสฺส วา โภชนสฺส ยาวทตฺถํ ปาริปูรึฯ ",
"pli-tv-kd3:11.1.4":	"เอเสว อนฺตราโยติ ปกฺกมิตพฺพํฯ ",
"pli-tv-kd3:11.1.5":	"อนาปตฺติ วสฺสจฺเฉทสฺสฯ ",
"pli-tv-kd3:11.1.6":	"อิธ ปน, ภิกฺขเว, วสฺสูปคตา ภิกฺขู ลภนฺติ ลูขสฺส วา ปณีตสฺส วา โภชนสฺส ยาวทตฺถํ ปาริปูรึ, น ลภนฺติ สปฺปายานิ โภชนานิฯ ",
"pli-tv-kd3:11.1.7":	"เอเสว อนฺตราโยติ ปกฺกมิตพฺพํฯ ",
"pli-tv-kd3:11.1.8":	"อนาปตฺติ วสฺสจฺเฉทสฺสฯ ",
"pli-tv-kd3:11.2.1":	"อิธ ปน, ภิกฺขเว, วสฺสูปคตา ภิกฺขู ลภนฺติ ลูขสฺส วา ปณีตสฺส วา โภชนสฺส ยาวทตฺถํ ปาริปูรึ, ลภนฺติ สปฺปายานิ โภชนานิ, น ลภนฺติ สปฺปายานิ เภสชฺชานิฯ ",
"pli-tv-kd3:11.2.2":	"เอเสว อนฺตราโยติ ปกฺกมิตพฺพํฯ ",
"pli-tv-kd3:11.2.3":	"อนาปตฺติ วสฺสจฺเฉทสฺสฯ ",
"pli-tv-kd3:11.2.4":	"อิธ ปน, ภิกฺขเว, วสฺสูปคตา ภิกฺขู ลภนฺติ ลูขสฺส วา ปณีตสฺส วา โภชนสฺส ยาวทตฺถํ ปาริปูรึ, ลภนฺติ สปฺปายานิ โภชนานิ, ลภนฺติ สปฺปายานิ เภสชฺชานิ, น ลภนฺติ ปติรูปํ อุปฏฺฐากํฯ ",
"pli-tv-kd3:11.2.5":	"เอเสว อนฺตราโยติ ปกฺกมิตพฺพํฯ ",
"pli-tv-kd3:11.2.6":	"อนาปตฺติ วสฺสจฺเฉทสฺสฯ ",
"pli-tv-kd3:11.3.1":	"อิธ ปน, ภิกฺขเว, วสฺสูปคตํ ภิกฺขุํ อิตฺถี นิมนฺเตติ—",
"pli-tv-kd3:11.3.2":	"‘เอหิ, ภนฺเต, หิรญฺญํ วา เต เทมิ, สุวณฺณํ วา เต เทมิ, เขตฺตํ วา เต เทมิ, วตฺถุํ วา เต เทมิ, คาวุํ วา เต เทมิ, คาวึ วา เต เทมิ, ทาสํ วา เต เทมิ, ทาสึ วา เต เทมิ, ธีตรํ วา เต เทมิ ภริยตฺถาย, อหํ วา เต ภริยา โหมิ, อญฺญํ วา เต ภริยํ อาเนมี’ติฯ ",
"pli-tv-kd3:11.3.3":	"ตตฺร เจ ภิกฺขุโน เอวํ โหติ—",
"pli-tv-kd3:11.3.4":	"‘ลหุปริวตฺตํ โข จิตฺตํ วุตฺตํ ภควตา, สิยาปิ เม พฺรหฺมจริยสฺส อนฺตราโย’ติ, ปกฺกมิตพฺพํฯ ",
"pli-tv-kd3:11.3.5":	"อนาปตฺติ วสฺสจฺเฉทสฺสฯ ",
"pli-tv-kd3:11.4.1":	"อิธ ปน, ภิกฺขเว, วสฺสูปคตํ ภิกฺขุํ เวสี นิมนฺเตติ …เป… ",
"pli-tv-kd3:11.4.2":	"ถุลฺลกุมารี นิมนฺเตติ … ",
"pli-tv-kd3:11.4.3":	"ปณฺฑโก นิมนฺเตติ … ",
"pli-tv-kd3:11.4.4":	"ญาตกา นิมนฺเตนฺติ … ",
"pli-tv-kd3:11.4.5":	"ราชาโน นิมนฺเตนฺติ … ",
"pli-tv-kd3:11.4.6":	"โจรา นิมนฺเตนฺติ … ",
"pli-tv-kd3:11.4.7":	"ธุตฺตา นิมนฺเตนฺติ—",
"pli-tv-kd3:11.4.8":	"‘เอหิ, ภนฺเต, หิรญฺญํ วา เต เทม, สุวณฺณํ วา เต เทม, เขตฺตํ วา เต เทม, วตฺถุํ วา เต เทม, คาวุํ วา เต เทม, คาวึ วา เต เทม, ทาสํ วา เต เทม, ทาสึ วา เต เทม, ธีตรํ วา เต เทม ภริยตฺถาย, อญฺญํ วา เต ภริยํ อาเนมา’ติฯ ",
"pli-tv-kd3:11.4.9":	"ตตฺร เจ ภิกฺขุโน เอวํ โหติ—",
"pli-tv-kd3:11.4.10":	"‘ลหุปริวตฺตํ โข จิตฺตํ วุตฺตํ ภควตา, สิยาปิ เม พฺรหฺมจริยสฺส อนฺตราโย’ติ, ปกฺกมิตพฺพํฯ ",
"pli-tv-kd3:11.4.11":	"อนาปตฺติ วสฺสจฺเฉทสฺสฯ ",
"pli-tv-kd3:11.4.12":	"อิธ ปน, ภิกฺขเว, วสฺสูปคโต ภิกฺขุ อสฺสามิกํ นิธึ ปสฺสติฯ ",
"pli-tv-kd3:11.4.13":	"ตตฺร เจ ภิกฺขุโน เอวํ โหติ—",
"pli-tv-kd3:11.4.14":	"‘ลหุปริวตฺตํ โข จิตฺตํ วุตฺตํ ภควตา, สิยาปิ เม พฺรหฺมจริยสฺส อนฺตราโย’ติ, ปกฺกมิตพฺพํฯ ",
"pli-tv-kd3:11.4.15":	"อนาปตฺติ วสฺสจฺเฉทสฺสฯ ",
"pli-tv-kd3:11.5.0.1":	"๘ฯ สงฺฆเภเทอนาปตฺติวสฺสจฺเฉทวาร ",
"pli-tv-kd3:11.5.1":	"อิธ ปน, ภิกฺขเว, วสฺสูปคโต ภิกฺขุ ปสฺสติ สมฺพหุเล ภิกฺขู สงฺฆเภทาย ปรกฺกมนฺเตฯ ",
"pli-tv-kd3:11.5.2":	"ตตฺร เจ ภิกฺขุโน เอวํ โหติ—",
"pli-tv-kd3:11.5.3":	"‘ครุโก โข สงฺฆเภโท วุตฺโต ภควตา; ",
"pli-tv-kd3:11.5.4":	"มา มยิ สมฺมุขีภูเต สงฺโฆ ภิชฺชี’ติ, ปกฺกมิตพฺพํฯ ",
"pli-tv-kd3:11.5.5":	"อนาปตฺติ วสฺสจฺเฉทสฺสฯ ",
"pli-tv-kd3:11.5.6":	"อิธ ปน, ภิกฺขเว, วสฺสูปคโต ภิกฺขุ สุณาติ—",
"pli-tv-kd3:11.5.7":	"‘อสุกสฺมึ กิร อาวาเส สมฺพหุลา ภิกฺขู สงฺฆเภทาย ปรกฺกมนฺตี’ติฯ ",
"pli-tv-kd3:11.5.8":	"ตตฺร เจ ภิกฺขุโน เอวํ โหติ—",
"pli-tv-kd3:11.5.9":	"‘ครุโก โข สงฺฆเภโท วุตฺโต ภควตา; ",
"pli-tv-kd3:11.5.10":	"มา มยิ สมฺมุขีภูเต สงฺโฆ ภิชฺชี’ติ, ปกฺกมิตพฺพํฯ ",
"pli-tv-kd3:11.5.11":	"อนาปตฺติ วสฺสจฺเฉทสฺสฯ ",
"pli-tv-kd3:11.6.1":	"อิธ ปน, ภิกฺขเว, วสฺสูปคโต ภิกฺขุ สุณาติ—",
"pli-tv-kd3:11.6.2":	"‘อสุกสฺมึ กิร อาวาเส สมฺพหุลา ภิกฺขู สงฺฆเภทาย ปรกฺกมนฺตี’ติฯ ",
"pli-tv-kd3:11.6.3":	"ตตฺร เจ ภิกฺขุโน เอวํ โหติ—",
"pli-tv-kd3:11.6.4":	"‘เต โข เม ภิกฺขู มิตฺตาฯ ",
"pli-tv-kd3:11.6.5":	"ตฺยาหํ วกฺขามิ “ครุโก โข, อาวุโส, สงฺฆเภโท วุตฺโต ภควตา; ",
"pli-tv-kd3:11.6.6":	"มายสฺมนฺตานํ สงฺฆเภโท รุจฺจิตฺถา”ติฯ ",
"pli-tv-kd3:11.6.7":	"กริสฺสนฺติ เม วจนํ, สุสฺสูสิสฺสนฺติ, โสตํ โอทหิสฺสนฺตี’ติ, ปกฺกมิตพฺพํฯ ",
"pli-tv-kd3:11.6.8":	"อนาปตฺติ วสฺสจฺเฉทสฺสฯ ",
"pli-tv-kd3:11.7.1":	"อิธ ปน, ภิกฺขเว, วสฺสูปคโต ภิกฺขุ สุณาติ—",
"pli-tv-kd3:11.7.2":	"‘อสุกสฺมึ กิร อาวาเส สมฺพหุลา ภิกฺขู สงฺฆเภทาย ปรกฺกมนฺตี’ติฯ ",
"pli-tv-kd3:11.7.3":	"ตตฺร เจ ภิกฺขุโน เอวํ โหติ—",
"pli-tv-kd3:11.7.4":	"‘เต โข เม ภิกฺขู น มิตฺตา; ",
"pli-tv-kd3:11.7.5":	"อปิ จ เย เตสํ มิตฺตา, เต เม มิตฺตาฯ ",
"pli-tv-kd3:11.7.6":	"ตฺยาหํ วกฺขามิฯ ",
"pli-tv-kd3:11.7.7":	"เต วุตฺตา เต วกฺขนฺติ “ครุโก โข, อาวุโส, สงฺฆเภโท วุตฺโต ภควตา; ",
"pli-tv-kd3:11.7.8":	"มายสฺมนฺตานํ สงฺฆเภโท รุจฺจิตฺถา”ติฯ ",
"pli-tv-kd3:11.7.9":	"กริสฺสนฺติ เตสํ วจนํ, สุสฺสูสิสฺสนฺติ, โสตํ โอทหิสฺสนฺตี’ติ, ปกฺกมิตพฺพํฯ ",
"pli-tv-kd3:11.7.10":	"อนาปตฺติ วสฺสจฺเฉทสฺสฯ ",
"pli-tv-kd3:11.8.1":	"อิธ ปน, ภิกฺขเว, วสฺสูปคโต ภิกฺขุ สุณาติ—",
"pli-tv-kd3:11.8.2":	"‘อสุกสฺมึ กิร อาวาเส สมฺพหุเลหิ ภิกฺขูหิ สงฺโฆ ภินฺโน’ติฯ ",
"pli-tv-kd3:11.8.3":	"ตตฺร เจ ภิกฺขุโน เอวํ โหติ—",
"pli-tv-kd3:11.8.4":	"‘เต โข เม ภิกฺขู มิตฺตาฯ ",
"pli-tv-kd3:11.8.5":	"ตฺยาหํ วกฺขามิ “ครุโก โข, อาวุโส, สงฺฆเภโท วุตฺโต ภควตา; ",
"pli-tv-kd3:11.8.6":	"มายสฺมนฺตานํ สงฺฆเภโท รุจฺจิตฺถา”ติฯ ",
"pli-tv-kd3:11.8.7":	"กริสฺสนฺติ เม วจนํ, สุสฺสูสิสฺสนฺติ, โสตํ โอทหิสฺสนฺตี’ติ, ปกฺกมิตพฺพํฯ ",
"pli-tv-kd3:11.8.8":	"อนาปตฺติ วสฺสจฺเฉทสฺสฯ ",
"pli-tv-kd3:11.9.1":	"อิธ ปน, ภิกฺขเว, วสฺสูปคโต ภิกฺขุ สุณาติ—",
"pli-tv-kd3:11.9.2":	"‘อสุกสฺมึ กิร อาวาเส สมฺพหุเลหิ ภิกฺขูหิ สงฺโฆ ภินฺโน’ติฯ ",
"pli-tv-kd3:11.9.3":	"ตตฺร เจ ภิกฺขุโน เอวํ โหติ—",
"pli-tv-kd3:11.9.4":	"‘เต โข เม ภิกฺขู น มิตฺตา; ",
"pli-tv-kd3:11.9.5":	"อปิ จ เย เตสํ มิตฺตา เต เม มิตฺตาฯ ",
"pli-tv-kd3:11.9.6":	"ตฺยาหํ วกฺขามิฯ ",
"pli-tv-kd3:11.9.7":	"เต วุตฺตา เต วกฺขนฺติ “ครุโก โข, อาวุโส, สงฺฆเภโท วุตฺโต ภควตา; ",
"pli-tv-kd3:11.9.8":	"มายสฺมนฺตานํ สงฺฆเภโท รุจฺจิตฺถา”ติฯ ",
"pli-tv-kd3:11.9.9":	"กริสฺสนฺติ เตสํ วจนํ, สุสฺสูสิสฺสนฺติ, โสตํ โอทหิสฺสนฺตี’ติ, ปกฺกมิตพฺพํฯ ",
"pli-tv-kd3:11.9.10":	"อนาปตฺติ วสฺสจฺเฉทสฺสฯ ",
"pli-tv-kd3:11.10.1":	"อิธ ปน, ภิกฺขเว, วสฺสูปคโต ภิกฺขุ สุณาติ—",
"pli-tv-kd3:11.10.2":	"‘อมุกสฺมึ กิร อาวาเส สมฺพหุลา ภิกฺขุนิโย สงฺฆเภทาย ปรกฺกมนฺตี’ติฯ ",
"pli-tv-kd3:11.10.3":	"ตตฺร เจ ภิกฺขุโน เอวํ โหติ—",
"pli-tv-kd3:11.10.4":	"‘ตา โข เม ภิกฺขุนิโย มิตฺตาฯ ",
"pli-tv-kd3:11.10.5":	"ตาหํ วกฺขามิ “ครุโก โข, ภคินิโย, สงฺฆเภโท วุตฺโต ภควตา; ",
"pli-tv-kd3:11.10.6":	"มา ภคินีนํ สงฺฆเภโท รุจฺจิตฺถา”ติฯ ",
"pli-tv-kd3:11.10.7":	"กริสฺสนฺติ เม วจนํ, สุสฺสูสิสฺสนฺติ, โสตํ โอทหิสฺสนฺตี’ติ, ปกฺกมิตพฺพํฯ ",
"pli-tv-kd3:11.10.8":	"อนาปตฺติ วสฺสจฺเฉทสฺสฯ ",
"pli-tv-kd3:11.11.1":	"อิธ ปน, ภิกฺขเว, วสฺสูปคโต ภิกฺขุ สุณาติ—",
"pli-tv-kd3:11.11.2":	"‘อมุกสฺมึ กิร อาวาเส สมฺพหุลา ภิกฺขุนิโย สงฺฆเภทาย ปรกฺกมนฺตี’ติฯ ",
"pli-tv-kd3:11.11.3":	"ตตฺร เจ ภิกฺขุโน เอวํ โหติ—",
"pli-tv-kd3:11.11.4":	"‘ตา โข เม ภิกฺขุนิโย น มิตฺตาฯ ",
"pli-tv-kd3:11.11.5":	"อปิ จ ยา ตาสํ มิตฺตา, ตา เม มิตฺตาฯ ",
"pli-tv-kd3:11.11.6":	"ตาหํ วกฺขามิฯ ",
"pli-tv-kd3:11.11.7":	"ตา วุตฺตา ตา วกฺขนฺติ “ครุโก โข, ภคินิโย, สงฺฆเภโท วุตฺโต ภควตาฯ ",
"pli-tv-kd3:11.11.8":	"มา ภคินีนํ สงฺฆเภโท รุจฺจิตฺถา”ติฯ ",
"pli-tv-kd3:11.11.9":	"กริสฺสนฺติ ตาสํ วจนํ, สุสฺสูสิสฺสนฺติ, โสตํ โอทหิสฺสนฺตี’ติ, ปกฺกมิตพฺพํฯ ",
"pli-tv-kd3:11.11.10":	"อนาปตฺติ วสฺสจฺเฉทสฺสฯ ",
"pli-tv-kd3:11.12.1":	"อิธ ปน, ภิกฺขเว, วสฺสูปคโต ภิกฺขุ สุณาติ—",
"pli-tv-kd3:11.12.2":	"‘อมุกสฺมึ กิร อาวาเส สมฺพหุลาหิ ภิกฺขุนีหิ สงฺโฆ ภินฺโน’ติฯ ",
"pli-tv-kd3:11.12.3":	"ตตฺร เจ ภิกฺขุโน เอวํ โหติ—",
"pli-tv-kd3:11.12.4":	"‘ตา โข เม ภิกฺขุนิโย มิตฺตาฯ ",
"pli-tv-kd3:11.12.5":	"ตาหํ วกฺขามิ “ครุโก โข, ภคินิโย, สงฺฆเภโท วุตฺโต ภควตาฯ ",
"pli-tv-kd3:11.12.6":	"มา ภคินีนํ สงฺฆเภโท รุจฺจิตฺถา”ติฯ ",
"pli-tv-kd3:11.12.7":	"กริสฺสนฺติ เม วจนํ, สุสฺสูสิสฺสนฺติ, โสตํ โอทหิสฺสนฺตี’ติ, ปกฺกมิตพฺพํฯ ",
"pli-tv-kd3:11.12.8":	"อนาปตฺติ วสฺสจฺเฉทสฺสฯ ",
"pli-tv-kd3:11.13.1":	"อิธ ปน, ภิกฺขเว, วสฺสูปคโต ภิกฺขุ สุณาติ—",
"pli-tv-kd3:11.13.2":	"‘อมุกสฺมึ กิร อาวาเส สมฺพหุลาหิ ภิกฺขุนีหิ สงฺโฆ ภินฺโน’ติฯ ",
"pli-tv-kd3:11.13.3":	"ตตฺร เจ ภิกฺขุโน เอวํ โหติ—",
"pli-tv-kd3:11.13.4":	"‘ตา โข เม ภิกฺขุนิโย น มิตฺตาฯ ",
"pli-tv-kd3:11.13.5":	"อปิ จ ยา ตาสํ มิตฺตา ตา เม มิตฺตาฯ ",
"pli-tv-kd3:11.13.6":	"ตาหํ วกฺขามิฯ ",
"pli-tv-kd3:11.13.7":	"ตา วุตฺตา ตา วกฺขนฺติ “ครุโก โข, ภคินิโย, สงฺฆเภโท วุตฺโต ภควตา; ",
"pli-tv-kd3:11.13.8":	"มา ภคินีนํ สงฺฆเภโท รุจฺจิตฺถา”ติฯ ",
"pli-tv-kd3:11.13.9":	"กริสฺสนฺติ ตาสํ วจนํ, สุสฺสูสิสฺสนฺติ, โสตํ โอทหิสฺสนฺตี’ติ, ปกฺกมิตพฺพํฯ ",
"pli-tv-kd3:11.13.10":	"อนาปตฺติ วสฺสจฺเฉทสฺสา”ติฯ ",
"pli-tv-kd3:12.1.0":	"๙ฯ วชาทีสุวสฺสูปคมน ",
"pli-tv-kd3:12.1.1":	"เตน โข ปน สมเยน อญฺญตโร ภิกฺขุ วเช วสฺสํ อุปคนฺตุกาโม โหติฯ ",
"pli-tv-kd3:12.1.2":	"ภควโต เอตมตฺถํ อาโรเจสุํฯ ",
"pli-tv-kd3:12.1.3":	"“อนุชานามิ, ภิกฺขเว, วเช วสฺสํ อุปคนฺตุนฺ”ติฯ ",
"pli-tv-kd3:12.1.4":	"วโช วุฏฺฐาสิฯ ",
"pli-tv-kd3:12.1.5":	"ภควโต เอตมตฺถํ อาโรเจสุํฯ ",
"pli-tv-kd3:12.1.6":	"“อนุชานามิ, ภิกฺขเว, เยน วโช เตน คนฺตุนฺ”ติฯ ",
"pli-tv-kd3:12.2.1":	"เตน โข ปน สมเยน อญฺญตโร ภิกฺขุ อุปกฏฺฐาย วสฺสูปนายิกาย สตฺเถน คนฺตุกาโม โหติฯ ",
"pli-tv-kd3:12.2.2":	"ภควโต เอตมตฺถํ อาโรเจสุํฯ ",
"pli-tv-kd3:12.2.3":	"“อนุชานามิ, ภิกฺขเว, สตฺเถ วสฺสํ อุปคนฺตุนฺ”ติฯ ",
"pli-tv-kd3:12.2.4":	"เตน โข ปน สมเยน อญฺญตโร ภิกฺขุ อุปกฏฺฐาย วสฺสูปนายิกาย นาวาย คนฺตุกาโม โหติฯ ",
"pli-tv-kd3:12.2.5":	"ภควโต เอตมตฺถํ อาโรเจสุํฯ ",
"pli-tv-kd3:12.2.6":	"“อนุชานามิ, ภิกฺขเว, นาวาย วสฺสํ อุปคนฺตุนฺ”ติฯ ",
"pli-tv-kd3:12.3.0":	"๑๐ฯ วสฺสํอนุปคนฺตพฺพฏฺฐาน ",
"pli-tv-kd3:12.3.1":	"เตน โข ปน สมเยน ภิกฺขู รุกฺขสุสิเร วสฺสํ อุปคจฺฉนฺติฯ ",
"pli-tv-kd3:12.3.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd3:12.3.3":	"“เสยฺยถาปิ ปิสาจิลฺลิกา”ติฯ ",
"pli-tv-kd3:12.3.4":	"ภควโต เอตมตฺถํ อาโรเจสุํฯ ",
"pli-tv-kd3:12.3.5":	"“น, ภิกฺขเว, รุกฺขสุสิเร วสฺสํ อุปคนฺตพฺพํฯ ",
"pli-tv-kd3:12.3.6":	"โย อุปคจฺเฉยฺย, อาปตฺติ ทุกฺกฏสฺสา”ติฯ ",
"pli-tv-kd3:12.4.1":	"เตน โข ปน สมเยน ภิกฺขู รุกฺขวิฏภิยา วสฺสํ อุปคจฺฉนฺติฯ ",
"pli-tv-kd3:12.4.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd3:12.4.3":	"“เสยฺยถาปิ มิคลุทฺทกา”ติฯ ",
"pli-tv-kd3:12.4.4":	"ภควโต เอตมตฺถํ อาโรเจสุํฯ ",
"pli-tv-kd3:12.4.5":	"“น, ภิกฺขเว, รุกฺขวิฏภิยา วสฺสํ อุปคนฺตพฺพํฯ ",
"pli-tv-kd3:12.4.6":	"โย อุปคจฺเฉยฺย, อาปตฺติ ทุกฺกฏสฺสา”ติฯ ",
"pli-tv-kd3:12.5.1":	"เตน โข ปน สมเยน ภิกฺขู อชฺโฌกาเส วสฺสํ อุปคจฺฉนฺติฯ ",
"pli-tv-kd3:12.5.2":	"เทเว วสฺสนฺเต รุกฺขมูลมฺปิ นิพฺพโกสมฺปิ อุปธาวนฺติฯ ",
"pli-tv-kd3:12.5.3":	"ภควโต เอตมตฺถํ อาโรเจสุํฯ ",
"pli-tv-kd3:12.5.4":	"“น, ภิกฺขเว, อชฺโฌกาเส วสฺสํ อุปคนฺตพฺพํฯ ",
"pli-tv-kd3:12.5.5":	"โย อุปคจฺเฉยฺย, อาปตฺติ ทุกฺกฏสฺสา”ติฯ ",
"pli-tv-kd3:12.6.1":	"เตน โข ปน สมเยน ภิกฺขู อเสนาสนิกา วสฺสํ อุปคจฺฉนฺติฯ ",
"pli-tv-kd3:12.6.2":	"สีเตนปิ กิลมนฺติ, อุเณฺหนปิ กิลมนฺติฯ ",
"pli-tv-kd3:12.6.3":	"ภควโต เอตมตฺถํ อาโรเจสุํฯ ",
"pli-tv-kd3:12.6.4":	"“น, ภิกฺขเว, อเสนาสนิเกน วสฺสํ อุปคนฺตพฺพํฯ ",
"pli-tv-kd3:12.6.5":	"โย อุปคจฺเฉยฺย, อาปตฺติ ทุกฺกฏสฺสา”ติฯ ",
"pli-tv-kd3:12.7.1":	"เตน โข ปน สมเยน ภิกฺขู ฉวกุฏิกาย วสฺสํ อุปคจฺฉนฺติฯ ",
"pli-tv-kd3:12.7.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd3:12.7.3":	"“เสยฺยถาปิ ฉวฑาหกา”ติฯ ",
"pli-tv-kd3:12.7.4":	"ภควโต เอตมตฺถํ อาโรเจสุํฯ ",
"pli-tv-kd3:12.7.5":	"“น, ภิกฺขเว, ฉวกุฏิกาย วสฺสํ อุปคนฺตพฺพํฯ ",
"pli-tv-kd3:12.7.6":	"โย อุปคจฺเฉยฺย, อาปตฺติ ทุกฺกฏสฺสา”ติฯ ",
"pli-tv-kd3:12.8.1":	"เตน โข ปน สมเยน ภิกฺขู ฉตฺเต วสฺสํ อุปคจฺฉนฺติฯ ",
"pli-tv-kd3:12.8.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd3:12.8.3":	"“เสยฺยถาปิ โคปาลกา”ติฯ ",
"pli-tv-kd3:12.8.4":	"ภควโต เอตมตฺถํ อาโรเจสุํฯ ",
"pli-tv-kd3:12.8.5":	"“น, ภิกฺขเว, ฉตฺเต วสฺสํ อุปคนฺตพฺพํฯ ",
"pli-tv-kd3:12.8.6":	"โย อุปคจฺเฉยฺย, อาปตฺติ ทุกฺกฏสฺสา”ติฯ ",
"pli-tv-kd3:12.9.1":	"เตน โข ปน สมเยน ภิกฺขู จาฏิยา วสฺสํ อุปคจฺฉนฺติฯ ",
"pli-tv-kd3:12.9.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd3:12.9.3":	"“เสยฺยถาปิ ติตฺถิยา”ติฯ ",
"pli-tv-kd3:12.9.4":	"ภควโต เอตมตฺถํ อาโรเจสุํฯ ",
"pli-tv-kd3:12.9.5":	"“น, ภิกฺขเว, จาฏิยา วสฺสํ อุปคนฺตพฺพํฯ ",
"pli-tv-kd3:12.9.6":	"โย อุปคจฺเฉยฺย, อาปตฺติ ทุกฺกฏสฺสา”ติฯ ",
"pli-tv-kd3:13.1.0":	"๑๑ฯ อธมฺมิกกติกา ",
"pli-tv-kd3:13.1.1":	"เตน โข ปน สมเยน สาวตฺถิยา สงฺเฆน เอวรูปา กติกา กตา โหติ—",
"pli-tv-kd3:13.1.2":	"“อนฺตราวสฺสํ น ปพฺพาเชตพฺพนฺ”ติฯ ",
"pli-tv-kd3:13.1.3":	"วิสาขาย มิคารมาตุยา นตฺตา ภิกฺขู อุปสงฺกมิตฺวา ปพฺพชฺชํ ยาจิฯ ",
"pli-tv-kd3:13.1.4":	"ภิกฺขู เอวมาหํสุ—",
"pli-tv-kd3:13.1.5":	"“สงฺเฆน โข, อาวุโส, เอวรูปา กติกา กตา ‘อนฺตราวสฺสํ น ปพฺพาเชตพฺพนฺ’ติฯ ",
"pli-tv-kd3:13.1.6":	"อาคเมหิ, อาวุโส, ยาว ภิกฺขู วสฺสํ วสนฺติฯ ",
"pli-tv-kd3:13.1.7":	"วสฺสํวุฏฺฐา ปพฺพาเชสฺสนฺตี”ติฯ ",
"pli-tv-kd3:13.1.8":	"อถ โข เต ภิกฺขู วสฺสํวุฏฺฐา วิสาขาย มิคารมาตุยา นตฺตารํ เอตทโวจุํ—",
"pli-tv-kd3:13.1.9":	"“เอหิ ทานิ, อาวุโส, ปพฺพชาหี”ติฯ ",
"pli-tv-kd3:13.1.10":	"โส เอวมาห—",
"pli-tv-kd3:13.1.11":	"“สจาหํ, ภนฺเต, ปพฺพชิโต อสฺสํ, อภิรเมยฺยามหํฯ ",
"pli-tv-kd3:13.1.12":	"น ทานาหํ, ภนฺเต, ปพฺพชิสฺสามี”ติฯ ",
"pli-tv-kd3:13.2.1":	"วิสาขา มิคารมาตา อุชฺฌายติ ขิยฺยติ วิปาเจติ—",
"pli-tv-kd3:13.2.2":	"“กถญฺหิ นาม อยฺยา เอวรูปํ กติกํ กริสฺสนฺติ—",
"pli-tv-kd3:13.2.3":	"‘น อนฺตราวสฺสํ ปพฺพาเชตพฺพนฺ’ติฯ ",
"pli-tv-kd3:13.2.4":	"กํ กาลํ ธมฺโม น จริตพฺโพ”ติ? ",
"pli-tv-kd3:13.2.5":	"อโสฺสสุํ โข ภิกฺขู วิสาขาย มิคารมาตุยา อุชฺฌายนฺติยา ขิยฺยนฺติยา วิปาเจนฺติยาฯ ",
"pli-tv-kd3:13.2.6":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd3:13.2.7":	"“น, ภิกฺขเว, เอวรูปา กติกา กาตพฺพา—",
"pli-tv-kd3:13.2.8":	"‘น อนฺตราวสฺสํ ปพฺพาเชตพฺพนฺ’ติฯ ",
"pli-tv-kd3:13.2.9":	"โย กเรยฺย, อาปตฺติ ทุกฺกฏสฺสา”ติฯ ",
"pli-tv-kd3:14.1.0":	"๑๒ฯ ปฏิสฺสวทุกฺกฏาปตฺติ ",
"pli-tv-kd3:14.1.1":	"เตน โข ปน สมเยน อายสฺมตา อุปนนฺเทน สกฺยปุตฺเตน รญฺโญ ปเสนทิสฺส โกสลสฺส วสฺสาวาโส ปฏิสฺสุโต โหติ ปุริมิกายฯ ",
"pli-tv-kd3:14.1.2":	"โส ตํ อาวาสํ คจฺฉนฺโต อทฺทส อนฺตรามคฺเค เทฺว อาวาเส พหุจีวรเกฯ ",
"pli-tv-kd3:14.1.3":	"ตสฺส เอตทโหสิ—",
"pli-tv-kd3:14.1.4":	"“ยนฺนูนาหํ อิเมสุ ทฺวีสุ อาวาเสสุ วสฺสํ วเสยฺยํฯ ",
"pli-tv-kd3:14.1.5":	"เอวํ เม พหุํ จีวรํ อุปฺปชฺชิสฺสตี”ติฯ ",
"pli-tv-kd3:14.1.6":	"โส เตสุ ทฺวีสุ อาวาเสสุ วสฺสํ วสิฯ ",
"pli-tv-kd3:14.1.7":	"ราชา ปเสนทิ โกสโล อุชฺฌายติ ขิยฺยติ วิปาเจติ—",
"pli-tv-kd3:14.1.8":	"“กถญฺหิ นาม อโยฺย อุปนนฺโท สกฺยปุตฺโต อมฺหากํ วสฺสาวาสํ ปฏิสฺสุณิตฺวา วิสํวาเทสฺสติฯ ",
"pli-tv-kd3:14.1.9":	"นนุ ภควตา อเนกปริยาเยน มุสาวาโท ครหิโต, มุสาวาทา เวรมณี ปสตฺถา”ติฯ ",
"pli-tv-kd3:14.2.1":	"อโสฺสสุํ โข ภิกฺขู รญฺโญ ปเสนทิสฺส โกสลสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
"pli-tv-kd3:14.2.2":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-kd3:14.2.3":	"“กถญฺหิ นาม อายสฺมา อุปนนฺโท สกฺยปุตฺโต รญฺโญ ปเสนทิสฺส โกสลสฺส วสฺสาวาสํ ปฏิสฺสุณิตฺวา วิสํวาเทสฺสติฯ ",
"pli-tv-kd3:14.2.4":	"นนุ ภควตา อเนกปริยาเยน มุสาวาโท ครหิโต, มุสาวาทา เวรมณี ปสตฺถา”ติฯ ",
"pli-tv-kd3:14.3.1":	"อถ โข เต ภิกฺขู ภควโต เอตมตฺถํ อาโรเจสุํ …เป… ",
"pli-tv-kd3:14.3.2":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา อายสฺมนฺตํ อุปนนฺทํ สกฺยปุตฺตํ ปฏิปุจฺฉิ—",
"pli-tv-kd3:14.3.3":	"“สจฺจํ กิร ตฺวํ, อุปนนฺท, รญฺโญ ปเสนทิสฺส โกสลสฺส วสฺสาวาสํ ปฏิสฺสุณิตฺวา วิสํวาเทสี”ติ? ",
"pli-tv-kd3:14.3.4":	"“สจฺจํ, ภควา”ติฯ ",
"pli-tv-kd3:14.3.5":	"วิครหิ พุทฺโธ ภควา …เป… ",
"pli-tv-kd3:14.3.6":	"กถญฺหิ นาม ตฺวํ, โมฆปุริส, รญฺโญ ปเสนทิสฺส โกสลสฺส วสฺสาวาสํ ปฏิสฺสุณิตฺวา วิสํวาเทสฺสสิฯ ",
"pli-tv-kd3:14.3.7":	"นนุ มยา, โมฆปุริส, อเนกปริยาเยน มุสาวาโท ครหิโต, มุสาวาทา เวรมณี ปสตฺถาฯ ",
"pli-tv-kd3:14.3.8":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-kd3:14.3.9":	"วิครหิตฺวา …เป… ",
"pli-tv-kd3:14.3.10":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd3:14.4.1":	"“อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปุริมิกายฯ ",
"pli-tv-kd3:14.4.2":	"โส ตํ อาวาสํ คจฺฉนฺโต ปสฺสติ อนฺตรามคฺเค เทฺว อาวาเส พหุจีวรเกฯ ",
"pli-tv-kd3:14.4.3":	"ตสฺส เอวํ โหติ—",
"pli-tv-kd3:14.4.4":	"‘ยนฺนูนาหํ อิเมสุ ทฺวีสุ อาวาเสสุ วสฺสํ วเสยฺยํฯ ",
"pli-tv-kd3:14.4.5":	"เอวํ เม พหุํ จีวรํ อุปฺปชฺชิสฺสตี’ติฯ ",
"pli-tv-kd3:14.4.6":	"โส เตสุ ทฺวีสุ อาวาเสสุ วสฺสํ วสติฯ ",
"pli-tv-kd3:14.4.7":	"ตสฺส, ภิกฺขเว, ภิกฺขุโน ปุริมิกา จ น ปญฺญายติ, ปฏิสฺสเว จ อาปตฺติ ทุกฺกฏสฺสฯ ",
"pli-tv-kd3:14.5.1":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปุริมิกายฯ ",
"pli-tv-kd3:14.5.2":	"โส ตํ อาวาสํ คจฺฉนฺโต พหิทฺธา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.5.3":	"โส ตทเหว อกรณีโย ปกฺกมติฯ ",
"pli-tv-kd3:14.5.4":	"ตสฺส, ภิกฺขเว, ภิกฺขุโน ปุริมิกา จ น ปญฺญายติ, ปฏิสฺสเว จ อาปตฺติ ทุกฺกฏสฺสฯ ",
"pli-tv-kd3:14.5.5":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปุริมิกายฯ ",
"pli-tv-kd3:14.5.6":	"โส ตํ อาวาสํ คจฺฉนฺโต พหิทฺธา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.5.7":	"โส ตทเหว สกรณีโย ปกฺกมติฯ ",
"pli-tv-kd3:14.5.8":	"ตสฺส, ภิกฺขเว, ภิกฺขุโน ปุริมิกา จ น ปญฺญายติ, ปฏิสฺสเว จ อาปตฺติ ทุกฺกฏสฺสฯ ",
"pli-tv-kd3:14.6.1":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปุริมิกายฯ ",
"pli-tv-kd3:14.6.2":	"โส ตํ อาวาสํ คจฺฉนฺโต พหิทฺธา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.6.3":	"โส ทฺวีหตีหํ วสิตฺวา อกรณีโย ปกฺกมติฯ ",
"pli-tv-kd3:14.6.4":	"ตสฺส, ภิกฺขเว, ภิกฺขุโน ปุริมิกา จ น ปญฺญายติ, ปฏิสฺสเว จ อาปตฺติ ทุกฺกฏสฺสฯ ",
"pli-tv-kd3:14.6.5":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปุริมิกายฯ ",
"pli-tv-kd3:14.6.6":	"โส ตํ อาวาสํ คจฺฉนฺโต พหิทฺธา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.6.7":	"โส ทฺวีหตีหํ วสิตฺวา สกรณีโย ปกฺกมติฯ ",
"pli-tv-kd3:14.6.8":	"ตสฺส, ภิกฺขเว, ภิกฺขุโน ปุริมิกา จ น ปญฺญายติ, ปฏิสฺสเว จ อาปตฺติ ทุกฺกฏสฺสฯ ",
"pli-tv-kd3:14.6.9":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปุริมิกายฯ ",
"pli-tv-kd3:14.6.10":	"โส ตํ อาวาสํ คจฺฉนฺโต พหิทฺธา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.6.11":	"โส ทฺวีหตีหํ วสิตฺวา สตฺตาหกรณีเยน ปกฺกมติฯ ",
"pli-tv-kd3:14.6.12":	"โส ตํ สตฺตาหํ พหิทฺธา วีตินาเมติฯ ",
"pli-tv-kd3:14.6.13":	"ตสฺส, ภิกฺขเว, ภิกฺขุโน ปุริมิกา จ น ปญฺญายติ, ปฏิสฺสเว จ อาปตฺติ ทุกฺกฏสฺสฯ ",
"pli-tv-kd3:14.6.14":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปุริมิกายฯ ",
"pli-tv-kd3:14.6.15":	"โส ตํ อาวาสํ คจฺฉนฺโต พหิทฺธา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.6.16":	"โส ทฺวีหตีหํ วสิตฺวา สตฺตาหกรณีเยน ปกฺกมติฯ ",
"pli-tv-kd3:14.6.17":	"โส ตํ สตฺตาหํ อนฺโต สนฺนิวตฺตํ กโรติฯ ",
"pli-tv-kd3:14.6.18":	"ตสฺส, ภิกฺขเว, ภิกฺขุโน ปุริมิกา จ ปญฺญายติ, ปฏิสฺสเว จ อนาปตฺติฯ ",
"pli-tv-kd3:14.7.1":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปุริมิกายฯ ",
"pli-tv-kd3:14.7.2":	"โส ตํ อาวาสํ คจฺฉนฺโต พหิทฺธา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.7.3":	"โส สตฺตาหํ อนาคตาย ปวารณาย สกรณีโย ปกฺกมติฯ ",
"pli-tv-kd3:14.7.4":	"อาคจฺเฉยฺย วา โส, ภิกฺขเว, ภิกฺขุ ตํ อาวาสํ น วา อาคจฺเฉยฺย, ตสฺส, ภิกฺขเว, ภิกฺขุโน ปุริมิกา จ ปญฺญายติ, ปฏิสฺสเว จ อนาปตฺติฯ ",
"pli-tv-kd3:14.8.1":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปุริมิกายฯ ",
"pli-tv-kd3:14.8.2":	"โส ตํ อาวาสํ คนฺตฺวา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.8.3":	"โส ตทเหว อกรณีโย ปกฺกมติฯ ",
"pli-tv-kd3:14.8.4":	"ตสฺส, ภิกฺขเว, ภิกฺขุโน ปุริมิกา จ น ปญฺญายติ, ปฏิสฺสเว จ อาปตฺติ ทุกฺกฏสฺสฯ ",
"pli-tv-kd3:14.9.1":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปุริมิกายฯ ",
"pli-tv-kd3:14.9.2":	"โส ตํ อาวาสํ คนฺตฺวา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.9.3":	"โส ตทเหว สกรณีโย ปกฺกมติ …เป… ",
"pli-tv-kd3:14.9.4":	"โส ทฺวีหตีหํ วสิตฺวา อกรณีโย ปกฺกมติ …เป… ",
"pli-tv-kd3:14.9.5":	"โส ทฺวีหตีหํ วสิตฺวา สกรณีโย ปกฺกมติ …เป… ",
"pli-tv-kd3:14.9.6":	"โส ทฺวีหตีหํ วสิตฺวา สตฺตาหกรณีเยน ปกฺกมติฯ ",
"pli-tv-kd3:14.9.7":	"โส ตํ สตฺตาหํ พหิทฺธา วีตินาเมติฯ ",
"pli-tv-kd3:14.10.1":	"ตสฺส, ภิกฺขเว, ภิกฺขุโน ปุริมิกา จ น ปญฺญายติ, ปฏิสฺสเว จ อาปตฺติ ทุกฺกฏสฺส …เป… ",
"pli-tv-kd3:14.10.2":	"โส ทฺวีหตีหํ วสิตฺวา สตฺตาหกรณีเยน ปกฺกมติฯ ",
"pli-tv-kd3:14.10.3":	"โส ตํ สตฺตาหํ อนฺโต สนฺนิวตฺตํ กโรติฯ ",
"pli-tv-kd3:14.10.4":	"ตสฺส, ภิกฺขเว, ภิกฺขุโน ปุริมิกา จ ปญฺญายติ, ปฏิสฺสเว จ อนาปตฺติ …เป… ",
"pli-tv-kd3:14.10.5":	"โส สตฺตาหํ อนาคตาย ปวารณาย สกรณีโย ปกฺกมติฯ ",
"pli-tv-kd3:14.10.6":	"อาคจฺเฉยฺย วา โส, ภิกฺขเว, ภิกฺขุ ตํ อาวาสํ น วา อาคจฺเฉยฺย, ตสฺส, ภิกฺขเว, ภิกฺขุโน ปุริมิกา จ ปญฺญายติ, ปฏิสฺสเว จ อนาปตฺติฯ ",
"pli-tv-kd3:14.11.1":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปจฺฉิมิกายฯ ",
"pli-tv-kd3:14.11.2":	"โส ตํ อาวาสํ คจฺฉนฺโต พหิทฺธา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.11.3":	"โส ตทเหว อกรณีโย ปกฺกมติฯ ",
"pli-tv-kd3:14.11.4":	"ตสฺส, ภิกฺขเว, ภิกฺขุโน ปจฺฉิมิกา จ น ปญฺญายติ, ปฏิสฺสเว จ อาปตฺติ ทุกฺกฏสฺสฯ ",
"pli-tv-kd3:14.11.5":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปจฺฉิมิกายฯ ",
"pli-tv-kd3:14.11.6":	"โส ตํ อาวาสํ คจฺฉนฺโต พหิทฺธา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.11.7":	"โส ตทเหว สกรณีโย ปกฺกมติฯ ",
"pli-tv-kd3:14.11.8":	"ตสฺส, ภิกฺขเว, ภิกฺขุโน ปจฺฉิมิกา จ น ปญฺญายติ, ปฏิสฺสเว จ อาปตฺติ ทุกฺกฏสฺสฯ ",
"pli-tv-kd3:14.11.9":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปจฺฉิมิกายฯ ",
"pli-tv-kd3:14.11.10":	"โส ตํ อาวาสํ คจฺฉนฺโต พหิทฺธา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.11.11":	"โส ทฺวีหตีหํ วสิตฺวา อกรณีโย ปกฺกมติฯ ",
"pli-tv-kd3:14.11.12":	"ตสฺส, ภิกฺขเว, ภิกฺขุโน ปจฺฉิมิกา จ น ปญฺญายติ, ปฏิสฺสเว จ อาปตฺติ ทุกฺกฏสฺสฯ ",
"pli-tv-kd3:14.11.13":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปจฺฉิมิกายฯ ",
"pli-tv-kd3:14.11.14":	"โส ตํ อาวาสํ คจฺฉนฺโต พหิทฺธา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.11.15":	"โส ทฺวีหตีหํ วสิตฺวา สกรณีโย ปกฺกมติฯ ",
"pli-tv-kd3:14.11.16":	"ตสฺส, ภิกฺขเว, ภิกฺขุโน ปจฺฉิมิกา จ น ปญฺญายติ, ปฏิสฺสเว จ อาปตฺติ ทุกฺกฏสฺสฯ ",
"pli-tv-kd3:14.11.17":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปจฺฉิมิกายฯ ",
"pli-tv-kd3:14.11.18":	"โส ตํ อาวาสํ คจฺฉนฺโต พหิทฺธา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.11.19":	"โส ทฺวีหตีหํ วสิตฺวา สตฺตาหกรณีเยน ปกฺกมติฯ ",
"pli-tv-kd3:14.11.20":	"โส ตํ สตฺตาหํ พหิทฺธา วีตินาเมติฯ ",
"pli-tv-kd3:14.11.21":	"ตสฺส, ภิกฺขเว, ภิกฺขุโน ปจฺฉิมิกา จ น ปญฺญายติ, ปฏิสฺสเว จ อาปตฺติ ทุกฺกฏสฺสฯ ",
"pli-tv-kd3:14.11.22":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปจฺฉิมิกายฯ ",
"pli-tv-kd3:14.11.23":	"โส ตํ อาวาสํ คจฺฉนฺโต พหิทฺธา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.11.24":	"โส ทฺวีหตีหํ วสิตฺวา สตฺตาหกรณีเยน ปกฺกมติฯ ",
"pli-tv-kd3:14.11.25":	"โส ตํ สตฺตาหํ อนฺโต สนฺนิวตฺตํ กโรติฯ ",
"pli-tv-kd3:14.11.26":	"ตสฺส, ภิกฺขเว, ภิกฺขุโน ปจฺฉิมิกา จ ปญฺญายติ, ปฏิสฺสเว จ อนาปตฺติฯ ",
"pli-tv-kd3:14.11.27":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปจฺฉิมิกายฯ ",
"pli-tv-kd3:14.11.28":	"โส ตํ อาวาสํ คจฺฉนฺโต พหิทฺธา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.11.29":	"โส สตฺตาหํ อนาคตาย โกมุทิยา จาตุมาสินิยา สกรณีโย ปกฺกมติฯ ",
"pli-tv-kd3:14.11.30":	"อาคจฺเฉยฺย วา โส, ภิกฺขเว, ภิกฺขุ ตํ อาวาสํ น วา อาคจฺเฉยฺย, ตสฺส, ภิกฺขเว, ภิกฺขุโน ปจฺฉิมิกา จ ปญฺญายติ, ปฏิสฺสเว จ อนาปตฺติฯ ",
"pli-tv-kd3:14.11.31.1":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปจฺฉิมิกายฯ ",
"pli-tv-kd3:14.11.32":	"โส ตํ อาวาสํ คนฺตฺวา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.11.33":	"โส ตทเหว อกรณีโย ปกฺกมติฯ ",
"pli-tv-kd3:14.11.34":	"ตสฺส, ภิกฺขเว, ภิกฺขุโน ปจฺฉิมิกา จ น ปญฺญายติ, ปฏิสฺสเว จ อาปตฺติ ทุกฺกฏสฺสฯ ",
"pli-tv-kd3:14.11.35":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปจฺฉิมิกายฯ ",
"pli-tv-kd3:14.11.36":	"โส ตํ อาวาสํ คนฺตฺวา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.11.37":	"โส ตทเหว สกรณีโย ปกฺกมติ …เป… ",
"pli-tv-kd3:14.11.38":	"โส ทฺวีหตีหํ วสิตฺวา อกรณีโย ปกฺกมติ …เป… ",
"pli-tv-kd3:14.11.39":	"โส ทฺวีหตีหํ วสิตฺวา สกรณีโย ปกฺกมติ …เป… ",
"pli-tv-kd3:14.11.40":	"โส ทฺวีหตีหํ วสิตฺวา สตฺตาหกรณีเยน ปกฺกมติฯ ",
"pli-tv-kd3:14.11.41":	"โส ตํ สตฺตาหํ พหิทฺธา วีตินาเมติฯ ",
"pli-tv-kd3:14.11.42":	"ตสฺส, ภิกฺขเว, ภิกฺขุโน ปจฺฉิมิกา จ น ปญฺญายติ, ปฏิสฺสเว จ อาปตฺติ ทุกฺกฏสฺส …เป… ",
"pli-tv-kd3:14.11.43":	"โส ทฺวีหตีหํ วสิตฺวา สตฺตาหกรณีเยน ปกฺกมติฯ ",
"pli-tv-kd3:14.11.44":	"โส ตํ สตฺตาหํ อนฺโต สนฺนิวตฺตํ กโรติฯ ",
"pli-tv-kd3:14.11.45":	"ตสฺส ภิกฺขเว, ภิกฺขุโน ปจฺฉิมิกา จ ปญฺญายติ, ปฏิสฺสเว จ อนาปตฺติฯ ",
"pli-tv-kd3:14.11.46":	"อิธ ปน, ภิกฺขเว, ภิกฺขุนา วสฺสาวาโส ปฏิสฺสุโต โหติ ปจฺฉิมิกายฯ ",
"pli-tv-kd3:14.11.47":	"โส ตํ อาวาสํ คนฺตฺวา อุโปสถํ กโรติ, ปาฏิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฏฺฐาเปติ, ปริเวณํ สมฺมชฺชติฯ ",
"pli-tv-kd3:14.11.48":	"โส สตฺตาหํ อนาคตาย โกมุทิยา จาตุมาสินิยา สกรณีโย ปกฺกมติฯ ",
"pli-tv-kd3:14.11.49":	"อาคจฺเฉยฺย วา โส, ภิกฺขเว, ภิกฺขุ ตํ อาวาสํ น วา อาคจฺเฉยฺย, ตสฺส, ภิกฺขเว, ภิกฺขุโน ปจฺฉิมิกา จ ปญฺญายติ, ปฏิสฺสเว จ อนาปตฺตี”ติฯ ",
"pli-tv-kd3:14.11.50":	"วสฺสูปนายิกกฺขนฺธโก ตติโยฯ ",
"pli-tv-kd3:14.11.51":	"ตสฺสุทฺทานํ ",
"pli-tv-kd3:14.11.52":	"อุปคนฺตุํ กทา เจว, ",
"pli-tv-kd3:14.11.53":	"กติ อนฺตราวสฺส จ; ",
"pli-tv-kd3:14.11.54":	"น อิจฺฉนฺติ จ สญฺจิจฺจ, ",
"pli-tv-kd3:14.11.55":	"อุกฺกฑฺฒิตุํ อุปาสโกฯ ",
"pli-tv-kd3:14.11.56":	"คิลาโน มาตา จ ปิตา, ",
"pli-tv-kd3:14.11.57":	"ภาตา จ อถ ญาตโก; ",
"pli-tv-kd3:14.11.58":	"ภิกฺขุคติโก วิหาโร, ",
"pli-tv-kd3:14.11.59":	"วาฬา จาปิ สรีสปาฯ ",
"pli-tv-kd3:14.11.60":	"โจโร เจว ปิสาจา จ, ",
"pli-tv-kd3:14.11.61":	"ทฑฺฒา ตทุภเยน จ; ",
"pli-tv-kd3:14.11.62":	"วูโฬฺหทเกน วุฏฺฐาสิ, ",
"pli-tv-kd3:14.11.63":	"พหุตรา จ ทายกาฯ ",
"pli-tv-kd3:14.11.64":	"ลูขปฺปณีตสปฺปาย, ",
"pli-tv-kd3:14.11.65":	"เภสชฺชุปฏฺฐเกน จ; ",
"pli-tv-kd3:14.11.66":	"อิตฺถี เวสี กุมารี จ, ",
"pli-tv-kd3:14.11.67":	"ปณฺฑโก ญาตเกน จฯ ",
"pli-tv-kd3:14.11.68":	"ราชา โจรา ธุตฺตา นิธิ, ",
"pli-tv-kd3:14.11.69":	"เภทอฏฺฐวิเธน จ; ",
"pli-tv-kd3:14.11.70":	"วชสตฺถา จ นาวา จ, ",
"pli-tv-kd3:14.11.71":	"สุสิเร วิฏภิยา จฯ ",
"pli-tv-kd3:14.11.72":	"อชฺโฌกาเส วสฺสาวาโส, ",
"pli-tv-kd3:14.11.73":	"อเสนาสนิเกน จ; ",
"pli-tv-kd3:14.11.74":	"ฉวกุฏิกา ฉตฺเต จ, ",
"pli-tv-kd3:14.11.75":	"จาฏิยา จ อุเปนฺติ เตฯ ",
"pli-tv-kd3:14.11.76":	"กติกา ปฏิสฺสุณิตฺวา, ",
"pli-tv-kd3:14.11.77":	"พหิทฺธา จ อุโปสถา; ",
"pli-tv-kd3:14.11.78":	"ปุริมิกา ปจฺฉิมิกา, ",
"pli-tv-kd3:14.11.79":	"ยถาญาเยน โยชเยฯ ",
"pli-tv-kd3:14.11.80":	"อกรณี ปกฺกมติ, ",
"pli-tv-kd3:14.11.81":	"สกรณี ตเถว จ; ",
"pli-tv-kd3:14.11.82":	"ทฺวีหตีหา จ ปุน จ, ",
"pli-tv-kd3:14.11.83":	"สตฺตาหกรณีเยน จฯ ",
"pli-tv-kd3:14.11.84":	"สตฺตาหนาคตา เจว, ",
"pli-tv-kd3:14.11.85":	"อาคจฺเฉยฺย น เอยฺย วา; ",
"pli-tv-kd3:14.11.86":	"วตฺถุทฺทาเน อนฺตริกา, ",
"pli-tv-kd3:14.11.87":	"ตนฺติมคฺคํ นิสามเยติฯ ",
"pli-tv-kd3:14.11.88":	"อิมมฺหิ ขนฺธเก วตฺถูนิ เทฺวปณฺณาสฯ ",
"pli-tv-kd3:14.11.89":	"วสฺสูปนายิกกฺขนฺธโก นิฏฺฐิโตฯ "
}	
