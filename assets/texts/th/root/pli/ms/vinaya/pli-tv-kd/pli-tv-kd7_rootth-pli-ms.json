{	
"pli-tv-kd7:0.1":	"เถรวาท วินยปิฏก ",
"pli-tv-kd7:0.2":	"มหาวคฺค ",
"pli-tv-kd7:0.3":	"๗ฯ กถินกฺขนฺธก ",
"pli-tv-kd7:0.4":	"๑ฯ กถินานุชานน ",
"pli-tv-kd7:1.1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-kd7:1.1.2":	"เตน โข ปน สมเยน ตึสมตฺตา ปาเวยฺยกา ภิกฺขู, สพฺเพ อารญฺญิกา สพฺเพ ปิณฺฑปาติกา สพฺเพ ปํสุกูลิกา สพฺเพ เตจีวริกา สาวตฺถึ อาคจฺฉนฺตา ภควนฺตํ ทสฺสนาย อุปกฏฺฐาย วสฺสูปนายิกาย นาสกฺขึสุ สาวตฺถิยํ วสฺสูปนายิกํ สมฺภาเวตุํ; ",
"pli-tv-kd7:1.1.3":	"อนฺตรามคฺเค สาเกเต วสฺสํ อุปคจฺฉึสุฯ ",
"pli-tv-kd7:1.1.4":	"เต อุกฺกณฺฐิตรูปา วสฺสํ วสึสุ—อาสนฺเนว โน ภควา วิหรติ อิโต ฉสุ โยชเนสุ, น จ มยํ ลภาม ภควนฺตํ ทสฺสนายาติฯ ",
"pli-tv-kd7:1.1.5":	"อถ โข เต ภิกฺขู วสฺสํวุฏฺฐา, เตมาสจฺจเยน กตาย ปวารณาย, เทเว วสฺสนฺเต, อุทกสงฺคเห อุทกจิกฺขเลฺล โอกปุณฺเณหิ จีวเรหิ กิลนฺตรูปา ",
"pli-tv-kd7:1.1.6":	"เยน สาวตฺถิ เชตวนํ อนาถปิณฺฑิกสฺส อาราโม, เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ ",
"pli-tv-kd7:1.2.1":	"อาจิณฺณํ โข ปเนตํ พุทฺธานํ ภควนฺตานํ อาคนฺตุเกหิ ภิกฺขูหิ สทฺธึ ปฏิสมฺโมทิตุํฯ ",
"pli-tv-kd7:1.2.2":	"อถ โข ภควา เต ภิกฺขู เอตทโวจ—",
"pli-tv-kd7:1.2.3":	"“กจฺจิ, ภิกฺขเว, ขมนียํ, กจฺจิ ยาปนียํ, ",
"pli-tv-kd7:1.2.4":	"กจฺจิ สมคฺคา สมฺโมทมานา อวิวทมานา ผาสุกํ วสฺสํ วสิตฺถ, น จ ปิณฺฑเกน กิลมิตฺถา”ติ? ",
"pli-tv-kd7:1.2.5":	"“ขมนียํ, ภควา, ยาปนียํ, ภควา; ",
"pli-tv-kd7:1.2.6":	"สมคฺคา จ มยํ, ภนฺเต, สมฺโมทมานา อวิวทมานา วสฺสํ วสิมฺหา, น จ ปิณฺฑเกน กิลมิมฺหาฯ ",
"pli-tv-kd7:1.2.7":	"อิธ มยํ, ภนฺเต, ตึสมตฺตา ปาเวยฺยกา ภิกฺขู สาวตฺถึ อาคจฺฉนฺตา ภควนฺตํ ทสฺสนาย อุปกฏฺฐาย วสฺสูปนายิกาย นาสกฺขิมฺหา สาวตฺถิยํ วสฺสูปนายิกํ สมฺภาเวตุํ, อนฺตรามคฺเค สาเกเต วสฺสํ อุปคจฺฉิมฺหาฯ ",
"pli-tv-kd7:1.2.8":	"เต มยํ, ภนฺเต, อุกฺกณฺฐิตรูปา วสฺสํ วสิมฺหา—",
"pli-tv-kd7:1.2.9":	"‘อาสนฺเนว โน ภควา วิหรติ อิโต ฉสุ โยชเนสุ, น จ มยํ ลภาม ภควนฺตํ ทสฺสนายา’ติฯ ",
"pli-tv-kd7:1.2.10":	"อถ โข มยํ, ภนฺเต, วสฺสํวุฏฺฐา, เตมาสจฺจเยน กตาย ปวารณาย, เทเว วสฺสนฺเต, อุทกสงฺคเห อุทกจิกฺขเลฺล โอกปุณฺเณหิ จีวเรหิ กิลนฺตรูปา อทฺธานํ อาคตา”ติฯ ",
"pli-tv-kd7:1.3.1":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-kd7:1.3.2":	"“อนุชานามิ, ภิกฺขเว, วสฺสํวุฏฺฐานํ ภิกฺขูนํ กถินํ อตฺถริตุํฯ ",
"pli-tv-kd7:1.3.3":	"อตฺถตกถินานํ โว, ภิกฺขเว, ปญฺจ กปฺปิสฺสนฺติ—",
"pli-tv-kd7:1.3.4":	"อนามนฺตจาโร, อสมาทานจาโร, คณโภชนํ, ยาวทตฺถจีวรํ, โย จ ตตฺถ จีวรุปฺปาโท โส เนสํ ภวิสฺสตีติฯ ",
"pli-tv-kd7:1.3.5":	"อตฺถตกถินานํ โว, ภิกฺขเว, อิมานิ ปญฺจ กปฺปิสฺสนฺติฯ ",
"pli-tv-kd7:1.3.6":	"เอวญฺจ ปน, ภิกฺขเว, กถินํ อตฺถริตพฺพํฯ ",
"pli-tv-kd7:1.4.1":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd7:1.4.2":	"‘สุณาตุ เม, ภนฺเต, สงฺโฆฯ ",
"pli-tv-kd7:1.4.3":	"อิทํ สงฺฆสฺส กถินทุสฺสํ อุปฺปนฺนํฯ ",
"pli-tv-kd7:1.4.4":	"ยทิ สงฺฆสฺส ปตฺตกลฺลํ, สงฺโฆ อิมํ กถินทุสฺสํ อิตฺถนฺนามสฺส ภิกฺขุโน ทเทยฺย กถินํ อตฺถริตุํฯ ",
"pli-tv-kd7:1.4.5":	"เอสา ญตฺติฯ ",
"pli-tv-kd7:1.4.6":	"สุณาตุ เม, ภนฺเต, สงฺโฆฯ ",
"pli-tv-kd7:1.4.7":	"อิทํ สงฺฆสฺส กถินทุสฺสํ อุปฺปนฺนํฯ ",
"pli-tv-kd7:1.4.8":	"สงฺโฆ อิมํ กถินทุสฺสํ อิตฺถนฺนามสฺส ภิกฺขุโน เทติ กถินํ อตฺถริตุํฯ ",
"pli-tv-kd7:1.4.9":	"ยสฺสายสฺมโต ขมติ อิมสฺส กถินทุสฺสสฺส อิตฺถนฺนามสฺส ภิกฺขุโน ทานํ กถินํ อตฺถริตุํ, โส ตุณฺหสฺส; ",
"pli-tv-kd7:1.4.10":	"ยสฺส นกฺขมติ, โส ภาเสยฺยฯ ",
"pli-tv-kd7:1.4.11":	"ทินฺนํ อิทํ สงฺเฆน กถินทุสฺสํ อิตฺถนฺนามสฺส ภิกฺขุโน กถินํ อตฺถริตุํฯ ",
"pli-tv-kd7:1.4.12":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’ติฯ ",
"pli-tv-kd7:1.5.1":	"เอวํ โข, ภิกฺขเว, อตฺถตํ โหติ กถินํ, เอวํ อนตฺถตํฯ ",
"pli-tv-kd7:1.5.2":	"กถญฺจ ปน, ภิกฺขเว, อนตฺถตํ โหติ กถินํ? ",
"pli-tv-kd7:1.5.3":	"น อุลฺลิขิตมตฺเตน อตฺถตํ โหติ กถินํ, ",
"pli-tv-kd7:1.5.4":	"น โธวนมตฺเตน อตฺถตํ โหติ กถินํ, ",
"pli-tv-kd7:1.5.5":	"น จีวรวิจารณมตฺเตน อตฺถตํ โหติ กถินํ, ",
"pli-tv-kd7:1.5.6":	"น เฉทนมตฺเตน อตฺถตํ โหติ กถินํ, ",
"pli-tv-kd7:1.5.7":	"น พนฺธนมตฺเตน อตฺถตํ โหติ กถินํ, ",
"pli-tv-kd7:1.5.8":	"น โอวฏฺฏิยกรณมตฺเตน อตฺถตํ โหติ กถินํ, ",
"pli-tv-kd7:1.5.9":	"น กณฺฑุสกรณมตฺเตน อตฺถตํ โหติ กถินํ, ",
"pli-tv-kd7:1.5.10":	"น ทฬฺหีกมฺมกรณมตฺเตน อตฺถตํ โหติ กถินํ, ",
"pli-tv-kd7:1.5.11":	"น อนุวาตกรณมตฺเตน อตฺถตํ โหติ กถินํ, ",
"pli-tv-kd7:1.5.12":	"น ปริภณฺฑกรณมตฺเตน อตฺถตํ โหติ กถินํ, ",
"pli-tv-kd7:1.5.13":	"น โอวทฺเธยฺยกรณมตฺเตน อตฺถตํ โหติ กถินํ, ",
"pli-tv-kd7:1.5.14":	"น กมฺพลมทฺทนมตฺเตน อตฺถตํ โหติ กถินํ, ",
"pli-tv-kd7:1.5.15":	"น นิมิตฺตกเตน อตฺถตํ โหติ กถินํ, ",
"pli-tv-kd7:1.5.16":	"น ปริกถากเตน อตฺถตํ โหติ กถินํ, ",
"pli-tv-kd7:1.5.17":	"น กุกฺกุกเตน อตฺถตํ โหติ กถินํ, ",
"pli-tv-kd7:1.5.18":	"น สนฺนิธิกเตน อตฺถตํ โหติ กถินํ, ",
"pli-tv-kd7:1.5.19":	"น นิสฺสคฺคิเยน อตฺถตํ โหติ กถินํ, ",
"pli-tv-kd7:1.5.20":	"น อกปฺปกเตน อตฺถตํ โหติ กถินํ, ",
"pli-tv-kd7:1.5.21":	"น อญฺญตฺร สงฺฆาฏิยา อตฺถตํ โหติ กถินํ, ",
"pli-tv-kd7:1.5.22":	"น อญฺญตฺร อุตฺตราสงฺเคน อตฺถตํ โหติ กถินํ, ",
"pli-tv-kd7:1.5.23":	"น อญฺญตฺร อนฺตรวาสเกน อตฺถตํ โหติ กถินํ, ",
"pli-tv-kd7:1.5.24":	"น อญฺญตฺร ปญฺจเกน วา อติเรกปญฺจเกน วา ตทเหว สญฺฉินฺเนน สมณฺฑลีกเตน อตฺถตํ โหติ กถินํ, ",
"pli-tv-kd7:1.5.25":	"น อญฺญตฺร ปุคฺคลสฺส อตฺถารา อตฺถตํ โหติ กถินํ; ",
"pli-tv-kd7:1.5.26":	"สมฺมา เจ อตฺถตํ โหติ กถินํ, ตญฺเจ นิสฺสีมฏฺโฐ อนุโมทติ, เอวมฺปิ อนตฺถตํ โหติ กถินํฯ ",
"pli-tv-kd7:1.5.27":	"เอวํ โข, ภิกฺขเว, อนตฺถตํ โหติ กถินํฯ ",
"pli-tv-kd7:1.6.1":	"กถญฺจ, ภิกฺขเว, อตฺถตํ โหติ กถินํ? ",
"pli-tv-kd7:1.6.2":	"อหเตน อตฺถตํ โหติ กถินํ, อหตกปฺเปน อตฺถตํ โหติ กถินํ, ปิโลติกาย อตฺถตํ โหติ กถินํ, ปํสุกูเลน อตฺถตํ โหติ กถินํ, ปาปณิเกน อตฺถตํ โหติ กถินํ, อนิมิตฺตกเตน อตฺถตํ โหติ กถินํ, อปริกถากเตน อตฺถตํ โหติ กถินํ, อกุกฺกุกเตน อตฺถตํ โหติ กถินํ, อสนฺนิธิกเตน อตฺถตํ โหติ กถินํ, อนิสฺสคฺคิเยน อตฺถตํ โหติ กถินํ, กปฺปกเตน อตฺถตํ โหติ กถินํ, สงฺฆาฏิยา อตฺถตํ โหติ กถินํ, อุตฺตราสงฺเคน อตฺถตํ โหติ กถินํ, อนฺตรวาสเกน อตฺถตํ โหติ กถินํ, ปญฺจเกน วา อติเรกปญฺจเกน วา ตทเหว สญฺฉินฺเนน สมณฺฑลีกเตน อตฺถตํ โหติ กถินํ, ปุคฺคลสฺส อตฺถารา อตฺถตํ โหติ กถินํ; สมฺมา เจ อตฺถตํ โหติ กถินํ, ตญฺเจ สีมฏฺโฐ อนุโมทติ, เอวมฺปิ อตฺถตํ โหติ กถินํฯ ",
"pli-tv-kd7:1.6.3":	"เอวํ โข, ภิกฺขเว, อตฺถตํ โหติ กถินํฯ ",
"pli-tv-kd7:1.7.1":	"กถญฺจ, ภิกฺขเว, อุพฺภตํ โหติ กถินํ? ",
"pli-tv-kd7:1.7.2":	"อฏฺฐิมา, ภิกฺขเว, มาติกา กถินสฺส อุพฺภาราย—",
"pli-tv-kd7:1.7.3":	"ปกฺกมนนฺติกา, นิฏฺฐานนฺติกา, สนฺนิฏฺฐานนฺติกา, นาสนนฺติกา, สวนนฺติกา, อาสาวจฺเฉทิกา, สีมาติกฺกนฺติกา, สหุพฺภารา”ติฯ ",
"pli-tv-kd7:2.1.0":	"๒ฯ อาทายสตฺตก ",
"pli-tv-kd7:2.1.1":	"ภิกฺขุ อตฺถตกถิโน กตจีวรํ อาทาย ปกฺกมติ—“น ปจฺเจสฺสนฺ”ติฯ ",
"pli-tv-kd7:2.1.2":	"ตสฺส ภิกฺขุโน ปกฺกมนนฺติโก กถินุทฺธาโรฯ ",
"pli-tv-kd7:2.1.3":	"ภิกฺขุ อตฺถตกถิโน จีวรํ อาทาย ปกฺกมติฯ ",
"pli-tv-kd7:2.1.4":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:2.1.5":	"โส ตํ จีวรํ กาเรติฯ ",
"pli-tv-kd7:2.1.6":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:2.1.7":	"ภิกฺขุ อตฺถตกถิโน จีวรํ อาทาย ปกฺกมติฯ ",
"pli-tv-kd7:2.1.8":	"ตสฺส พหิสีมคตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:2.1.9":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:2.1.10":	"ภิกฺขุ อตฺถตกถิโน จีวรํ อาทาย ปกฺกมติฯ ",
"pli-tv-kd7:2.1.11":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:2.1.12":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:2.1.13":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:2.2.1":	"ภิกฺขุ อตฺถตกถิโน จีวรํ อาทาย ปกฺกมติ—“ปจฺเจสฺสนฺ”ติฯ ",
"pli-tv-kd7:2.2.2":	"โส พหิสีมคโต ตํ จีวรํ กาเรติฯ ",
"pli-tv-kd7:2.2.3":	"โส กตจีวโร สุณาติ “อุพฺภตํ กิร ตสฺมึ อาวาเส กถินนฺ”ติฯ ",
"pli-tv-kd7:2.2.4":	"ตสฺส ภิกฺขุโน สวนนฺติโก กถินุทฺธาโรฯ ",
"pli-tv-kd7:2.2.5":	"ภิกฺขุ อตฺถตกถิโน จีวรํ อาทาย ปกฺกมติ—“ปจฺเจสฺสนฺ”ติฯ ",
"pli-tv-kd7:2.2.6":	"โส พหิสีมคโต ตํ จีวรํ กาเรติฯ ",
"pli-tv-kd7:2.2.7":	"โส กตจีวโร—“ปจฺเจสฺสํ ปจฺเจสฺสนฺ”ติ—พหิทฺธา กถินุทฺธารํ วีตินาเมติฯ ",
"pli-tv-kd7:2.2.8":	"ตสฺส ภิกฺขุโน สีมาติกฺกนฺติโก กถินุทฺธาโรฯ ",
"pli-tv-kd7:2.2.9":	"ภิกฺขุ อตฺถตกถิโน จีวรํ อาทาย ปกฺกมติ—“ปจฺเจสฺสนฺ”ติฯ ",
"pli-tv-kd7:2.2.10":	"โส พหิสีมคโต ตํ จีวรํ กาเรติฯ ",
"pli-tv-kd7:2.2.11":	"โส กตจีวโร—“ปจฺเจสฺสํ ปจฺเจสฺสนฺ”ติ—สมฺภุณาติ กถินุทฺธารํฯ ",
"pli-tv-kd7:2.2.12":	"ตสฺส ภิกฺขุโน สห ภิกฺขูหิ กถินุทฺธาโรฯ ",
"pli-tv-kd7:2.2.13":	"อาทายสตฺตกํ นิฏฺฐิตํฯ ",
"pli-tv-kd7:3.1.0":	"๓ฯ สมาทายสตฺตก ",
"pli-tv-kd7:3.1.1":	"ภิกฺขุ อตฺถตกถิโน กตจีวรํ สมาทาย ปกฺกมติ “น ปจฺเจสฺสนฺ”ติฯ ",
"pli-tv-kd7:3.1.2":	"ตสฺส ภิกฺขุโน ปกฺกมนนฺติโก กถินุทฺธาโรฯ ",
"pli-tv-kd7:3.1.3":	"ภิกฺขุ อตฺถตกถิโน จีวรํ สมาทาย ปกฺกมติฯ ",
"pli-tv-kd7:3.1.4":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:3.1.5":	"โส ตํ จีวรํ กาเรติฯ ",
"pli-tv-kd7:3.1.6":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:3.1.7":	"ภิกฺขุ อตฺถตกถิโน จีวรํ สมาทาย ปกฺกมติฯ ",
"pli-tv-kd7:3.1.8":	"ตสฺส พหิสีมคตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:3.1.9":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:3.1.10":	"ภิกฺขุ อตฺถตกถิโน จีวรํ สมาทาย ปกฺกมติฯ ",
"pli-tv-kd7:3.1.11":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:3.1.12":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:3.1.13":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:3.2.1":	"ภิกฺขุ อตฺถตกถิโน จีวรํ สมาทาย ปกฺกมติ—“ปจฺเจสฺสนฺ”ติฯ ",
"pli-tv-kd7:3.2.2":	"โส พหิสีมคโต ตํ จีวรํ กาเรติฯ ",
"pli-tv-kd7:3.2.3":	"โส กตจีวโร สุณาติ—“อุพฺภตํ กิร ตสฺมึ อาวาเส กถินนฺ”ติฯ ",
"pli-tv-kd7:3.2.4":	"ตสฺส ภิกฺขุโน สวนนฺติโก กถินุทฺธาโรฯ ",
"pli-tv-kd7:3.2.5":	"ภิกฺขุ อตฺถตกถิโน จีวรํ สมาทาย ปกฺกมติ—“ปจฺเจสฺสนฺ”ติฯ ",
"pli-tv-kd7:3.2.6":	"โส พหิสีมคโต ตํ จีวรํ กาเรติฯ ",
"pli-tv-kd7:3.2.7":	"โส กตจีวโร—“ปจฺเจสฺสํ ปจฺเจสฺสนฺ”ติ—พหิทฺธา กถินุทฺธารํ วีตินาเมติฯ ",
"pli-tv-kd7:3.2.8":	"ตสฺส ภิกฺขุโน สีมาติกฺกนฺติโก กถินุทฺธาโรฯ ",
"pli-tv-kd7:3.2.9":	"ภิกฺขุ อตฺถตกถิโน จีวรํ สมาทาย ปกฺกมติ—“ปจฺเจสฺสนฺ”ติฯ ",
"pli-tv-kd7:3.2.10":	"โส พหิสีมคโต ตํ จีวรํ กาเรติฯ ",
"pli-tv-kd7:3.2.11":	"โส กตจีวโร—“ปจฺเจสฺสํ ปจฺเจสฺสนฺ”ติ—สมฺภุณาติ กถินุทฺธารํฯ ",
"pli-tv-kd7:3.2.12":	"ตสฺส ภิกฺขุโน สห ภิกฺขูหิ กถินุทฺธาโรฯ ",
"pli-tv-kd7:3.2.13":	"สมาทายสตฺตกํ นิฏฺฐิตํฯ ",
"pli-tv-kd7:4.1.0":	"๔ฯ อาทายฉกฺก ",
"pli-tv-kd7:4.1.1":	"ภิกฺขุ อตฺถตกถิโน วิปฺปกตจีวรํ อาทาย ปกฺกมติฯ ",
"pli-tv-kd7:4.1.2":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:4.1.3":	"โส ตํ จีวรํ กาเรติฯ ",
"pli-tv-kd7:4.1.4":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:4.1.5":	"ภิกฺขุ อตฺถตกถิโน วิปฺปกตจีวรํ อาทาย ปกฺกมติฯ ",
"pli-tv-kd7:4.1.6":	"ตสฺส พหิสีมคตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:4.1.7":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:4.1.8":	"ภิกฺขุ อตฺถตกถิโน วิปฺปกตจีวรํ อาทาย ปกฺกมติฯ ",
"pli-tv-kd7:4.1.9":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ น ปจฺเจสฺสนฺ”ติฯ ",
"pli-tv-kd7:4.1.10":	"โส ตํ จีวรํ กาเรติฯ ",
"pli-tv-kd7:4.1.11":	"ตสฺสํ ตํ จีวรํ กยิรมานํ นสฺสติฯ ",
"pli-tv-kd7:4.1.12":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:4.1.13":	"ภิกฺขุ อตฺถตกถิโน วิปฺปกตจีวรํ อาทาย ปกฺกมติ “ปจฺเจสฺสนฺ”ติฯ ",
"pli-tv-kd7:4.1.14":	"โส พหิสีมคโต ตํ จีวรํ กาเรติฯ ",
"pli-tv-kd7:4.1.15":	"โส กตจีวโร สุณาติ—",
"pli-tv-kd7:4.1.16":	"“อุพฺภตํ กิร ตสฺมึ อาวาเส กถินนฺ”ติฯ ",
"pli-tv-kd7:4.1.17":	"ตสฺส ภิกฺขุโน สวนนฺติโก กถินุทฺธาโรฯ ",
"pli-tv-kd7:4.1.18":	"ภิกฺขุ อตฺถตกถิโน วิปฺปกตจีวรํ อาทาย ปกฺกมติ “ปจฺเจสฺสนฺ”ติฯ ",
"pli-tv-kd7:4.1.19":	"โส พหิสีมคโต ตํ จีวรํ กาเรติฯ ",
"pli-tv-kd7:4.1.20":	"โส กตจีวโร “ปจฺเจสฺสํ ปจฺเจสฺสนฺ”ติ พหิทฺธา กถินุทฺธารํ วีตินาเมติฯ ",
"pli-tv-kd7:4.1.21":	"ตสฺส ภิกฺขุโน สีมาติกฺกนฺติโก กถินุทฺธาโรฯ ",
"pli-tv-kd7:4.1.22":	"ภิกฺขุ อตฺถตกถิโน วิปฺปกตจีวรํ อาทาย ปกฺกมติ “ปจฺเจสฺสนฺ”ติฯ ",
"pli-tv-kd7:4.1.23":	"โส พหิสีมคโต ตํ จีวรํ กาเรติฯ ",
"pli-tv-kd7:4.1.24":	"โส กตจีวโร “ปจฺเจสฺสํ ปจฺเจสฺสนฺ”ติ สมฺภุณาติ กถินุทฺธารํฯ ",
"pli-tv-kd7:4.1.25":	"ตสฺส ภิกฺขุโน สห ภิกฺขูหิ กถินุทฺธาโรฯ ",
"pli-tv-kd7:4.1.26":	"อาทายฉกฺกํ นิฏฺฐิตํฯ ",
"pli-tv-kd7:5.1.0":	"๕ฯ สมาทายฉกฺก ",
"pli-tv-kd7:5.1.1":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติฯ ",
"pli-tv-kd7:5.1.2":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:5.1.3":	"โส ตํ จีวรํ กาเรติฯ ",
"pli-tv-kd7:5.1.4":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:5.1.5":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติฯ ",
"pli-tv-kd7:5.1.6":	"ตสฺส พหิสีมคตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:5.1.7":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:5.1.8":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติฯ ",
"pli-tv-kd7:5.1.9":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:5.1.10":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:5.1.11":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:5.1.12":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติ “ปจฺเจสฺสนฺ”ติฯ ",
"pli-tv-kd7:5.1.13":	"โส พหิสีมคโต ตํ จีวรํ กาเรติฯ ",
"pli-tv-kd7:5.1.14":	"โส กตจีวโร สุณาติ—“อุพฺภตํ กิร ตสฺมึ อาวาเส กถินนฺ”ติฯ ",
"pli-tv-kd7:5.1.15":	"ตสฺส ภิกฺขุโน สวนนฺติโก กถินุทฺธาโรฯ ",
"pli-tv-kd7:5.1.16":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติ “ปจฺเจสฺสนฺ”ติฯ ",
"pli-tv-kd7:5.1.17":	"โส พหิสีมคโต ตํ จีวรํ กาเรติฯ ",
"pli-tv-kd7:5.1.18":	"โส กตจีวโร “ปจฺเจสฺสํ ปจฺเจสฺสนฺ”ติ พหิทฺธา กถินุทฺธารํ วีตินาเมติฯ ",
"pli-tv-kd7:5.1.19":	"ตสฺส ภิกฺขุโน สีมาติกฺกนฺติโก กถินุทฺธาโรฯ ",
"pli-tv-kd7:5.1.20":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติ “ปจฺเจสฺสนฺ”ติฯ ",
"pli-tv-kd7:5.1.21":	"โส พหิสีมคโต ตํ จีวรํ กาเรติฯ ",
"pli-tv-kd7:5.1.22":	"โส กตจีวโร “ปจฺเจสฺสํ ปจฺเจสฺสนฺ”ติ สมฺภุณาติ กถินุทฺธารํฯ ",
"pli-tv-kd7:5.1.23":	"ตสฺส ภิกฺขุโน สห ภิกฺขูหิ กถินุทฺธาโรฯ ",
"pli-tv-kd7:5.1.24":	"สมาทายฉกฺกํ นิฏฺฐิตํฯ ",
"pli-tv-kd7:6.1.0":	"๖ฯ อาทายปนฺนรสก ",
"pli-tv-kd7:6.1.1":	"ภิกฺขุ อตฺถตกถิโน จีวรํ อาทาย ปกฺกมติฯ ",
"pli-tv-kd7:6.1.2":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:6.1.3":	"โส ตํ จีวรํ กาเรติฯ ",
"pli-tv-kd7:6.1.4":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:6.1.5":	"ภิกฺขุ อตฺถตกถิโน จีวรํ อาทาย ปกฺกมติฯ ",
"pli-tv-kd7:6.1.6":	"ตสฺส พหิสีมคตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:6.1.7":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:6.1.8":	"ภิกฺขุ อตฺถตกถิโน จีวรํ อาทาย ปกฺกมติฯ ",
"pli-tv-kd7:6.1.9":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:6.1.10":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:6.1.11":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:6.1.12":	"ติกํฯ ",
"pli-tv-kd7:6.2.1":	"ภิกฺขุ อตฺถตกถิโน จีวรํ อาทาย ปกฺกมติ “น ปจฺเจสฺสนฺ”ติฯ ",
"pli-tv-kd7:6.2.2":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสนฺ”ติฯ ",
"pli-tv-kd7:6.2.3":	"โส ตํ จีวรํ กาเรติฯ ",
"pli-tv-kd7:6.2.4":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:6.2.5":	"ภิกฺขุ อตฺถตกถิโน จีวรํ อาทาย ปกฺกมติ “น ปจฺเจสฺสนฺ”ติฯ ",
"pli-tv-kd7:6.2.6":	"ตสฺส พหิสีมคตสฺส เอวํ โหติ—“เนวิมํ จีวรํ กาเรสฺสนฺ”ติฯ ",
"pli-tv-kd7:6.2.7":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:6.2.8":	"ภิกฺขุ อตฺถตกถิโน จีวรํ อาทาย ปกฺกมติ “น ปจฺเจสฺสนฺ”ติฯ ",
"pli-tv-kd7:6.2.9":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสนฺ”ติฯ ",
"pli-tv-kd7:6.2.10":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:6.2.11":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:6.2.12":	"ติกํฯ ",
"pli-tv-kd7:6.3.1":	"ภิกฺขุ อตฺถตกถิโน จีวรํ อาทาย ปกฺกมติ อนธิฏฺฐิเตน; เนวสฺส โหติ “ปจฺเจสฺสนฺ”ติ, น ปนสฺส โหติ “น ปจฺเจสฺสนฺ”ติฯ ",
"pli-tv-kd7:6.3.2":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:6.3.3":	"โส ตํ จีวรํ กาเรติฯ ",
"pli-tv-kd7:6.3.4":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:6.3.5":	"ภิกฺขุ อตฺถตกถิโน จีวรํ อาทาย ปกฺกมติ อนธิฏฺฐิเตน; เนวสฺส โหติ “ปจฺเจสฺสนฺ”ติ, น ปนสฺส โหติ “น ปจฺเจสฺสนฺ”ติฯ ",
"pli-tv-kd7:6.3.6":	"ตสฺส พหิสีมคตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:6.3.7":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:6.3.8":	"ภิกฺขุ อตฺถตกถิโน จีวรํ อาทาย ปกฺกมติ อนธิฏฺฐิเตน; เนวสฺส โหติ “ปจฺเจสฺสนฺ”ติ, น ปนสฺส โหติ “น ปจฺเจสฺสนฺ”ติฯ ",
"pli-tv-kd7:6.3.9":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:6.3.10":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:6.3.11":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:6.3.12":	"ติกํฯ ",
"pli-tv-kd7:6.4.1":	"ภิกฺขุ อตฺถตกถิโน จีวรํ อาทาย ปกฺกมติ “ปจฺเจสฺสนฺ”ติฯ ",
"pli-tv-kd7:6.4.2":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:6.4.3":	"โส ตํ จีวรํ กาเรติฯ ",
"pli-tv-kd7:6.4.4":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:6.4.5":	"ภิกฺขุ อตฺถตกถิโน จีวรํ อาทาย ปกฺกมติ “ปจฺเจสฺสนฺ”ติฯ ",
"pli-tv-kd7:6.4.6":	"ตสฺส พหิสีมคตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:6.4.7":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:6.4.8":	"ภิกฺขุ อตฺถตกถิโน จีวรํ อาทาย ปกฺกมติ “ปจฺเจสฺสนฺ”ติฯ ",
"pli-tv-kd7:6.4.9":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:6.4.10":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:6.4.11":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:6.4.12":	"ภิกฺขุ อตฺถตกถิโน จีวรํ อาทาย ปกฺกมติ “ปจฺเจสฺสนฺ”ติฯ ",
"pli-tv-kd7:6.4.13":	"โส พหิสีมคโต ตํ จีวรํ กาเรติฯ ",
"pli-tv-kd7:6.4.14":	"โส กตจีวโร สุณาติ—“อุพฺภตํ กิร ตสฺมึ อาวาเส กถินนฺ”ติฯ ",
"pli-tv-kd7:6.4.15":	"ตสฺส ภิกฺขุโน สวนนฺติโก กถินุทฺธาโรฯ ",
"pli-tv-kd7:6.4.16":	"ภิกฺขุ อตฺถตกถิโน จีวรํ อาทาย ปกฺกมติ “ปจฺเจสฺสนฺ”ติฯ ",
"pli-tv-kd7:6.4.17":	"โส พหิสีมคโต ตํ จีวรํ กาเรติฯ ",
"pli-tv-kd7:6.4.18":	"โส กตจีวโร “ปจฺเจสฺสํ ปจฺเจสฺสนฺ”ติ—พหิทฺธา กถินุทฺธารํ วีตินาเมติฯ ",
"pli-tv-kd7:6.4.19":	"ตสฺส ภิกฺขุโน สีมาติกฺกนฺติโก กถินุทฺธาโรฯ ",
"pli-tv-kd7:6.4.20":	"ภิกฺขุ อตฺถตกถิโน จีวรํ อาทาย ปกฺกมติ “ปจฺเจสฺสนฺ”ติฯ ",
"pli-tv-kd7:6.4.21":	"โส พหิสีมคโต ตํ จีวรํ กาเรติฯ ",
"pli-tv-kd7:6.4.22":	"โส กตจีวโร—“ปจฺเจสฺสํ ปจฺเจสฺสนฺ”ติ สมฺภุณาติ กถินุทฺธารํฯ ",
"pli-tv-kd7:6.4.23":	"ตสฺส ภิกฺขุโน สห ภิกฺขูหิ กถินุทฺธาโรฯ ",
"pli-tv-kd7:6.4.24":	"ฉกฺกํฯ อาทายปนฺนรสกํฯ ",
"pli-tv-kd7:7.1.0":	"๗ฯ สมาทายปนฺนรสกาทิ ",
"pli-tv-kd7:7.1.1":	"ภิกฺขุ อตฺถตกถิโน จีวรํ สมาทาย ปกฺกมติ …เป…ฯ ",
"pli-tv-kd7:7.1.2":	"(อาทายวารสทิสํ เอวํ วิตฺถาเรตพฺพํฯ) ",
"pli-tv-kd7:7.1.3.1":	"ภิกฺขุ อตฺถตกถิโน วิปฺปกตจีวรํ อาทาย ปกฺกมติฯ ",
"pli-tv-kd7:7.1.4":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:7.1.5":	"โส ตํ จีวรํ กาเรติฯ ",
"pli-tv-kd7:7.1.6":	"ตสฺส ภิกฺขุโน นิฏฺฐานนฺติโก กถินุทฺธาโร …เป…ฯ ",
"pli-tv-kd7:7.1.7":	"(สมาทายวารสทิสํ เอวํ วิตฺถาเรตพฺพํฯ) ",
"pli-tv-kd7:7.1.8.0":	"๘ฯ วิปฺปกตสมาทายปนฺนรสก ",
"pli-tv-kd7:7.1.8.1":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติฯ ",
"pli-tv-kd7:7.1.9":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:7.1.10":	"โส ตํ จีวรํ กาเรติฯ ",
"pli-tv-kd7:7.1.11":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:7.1.12":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติฯ ",
"pli-tv-kd7:7.1.13":	"ตสฺส พหิสีมคตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:7.1.14":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:7.1.15":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติฯ ",
"pli-tv-kd7:7.1.16":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:7.1.17":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:7.1.18":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:7.1.19":	"ติกํฯ ",
"pli-tv-kd7:7.1.20":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติ “น ปจฺเจสฺสนฺ”ติฯ ",
"pli-tv-kd7:7.1.21":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสนฺ”ติฯ ",
"pli-tv-kd7:7.1.22":	"โส ตํ จีวรํ กาเรติฯ ",
"pli-tv-kd7:7.1.23":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:7.1.24":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติ “น ปจฺเจสฺสนฺ”ติฯ ",
"pli-tv-kd7:7.1.25":	"ตสฺส พหิสีมคตสฺส เอวํ โหติ—“เนวิมํ จีวรํ กาเรสฺสนฺ”ติฯ ",
"pli-tv-kd7:7.1.26":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:7.1.27":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติ “น ปจฺเจสฺสนฺ”ติฯ ",
"pli-tv-kd7:7.1.28":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสนฺ”ติฯ ",
"pli-tv-kd7:7.1.29":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:7.1.30":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:7.1.31":	"ติกํฯ ",
"pli-tv-kd7:7.1.32":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติ อนธิฏฺฐิเตน; เนวสฺส โหติ—“ปจฺเจสฺสนฺ”ติ, น ปนสฺส โหติ—“น ปจฺเจสฺสนฺ”ติฯ ",
"pli-tv-kd7:7.1.33":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:7.1.34":	"โส ตํ จีวรํ กาเรติฯ ",
"pli-tv-kd7:7.1.35":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:7.1.36":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติ อนธิฏฺฐิเตน; เนวสฺส โหติ—“ปจฺเจสฺสนฺ”ติ, น ปนสฺส โหติ—“น ปจฺเจสฺสนฺ”ติฯ ",
"pli-tv-kd7:7.1.37":	"ตสฺส พหิสีมคตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:7.1.38":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:7.1.39":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติ อนธิฏฺฐิเตน; เนวสฺส โหติ—“ปจฺเจสฺสนฺ”ติ, น ปนสฺส โหติ—“น ปจฺเจสฺสนฺ”ติฯ ",
"pli-tv-kd7:7.1.40":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:7.1.41":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:7.1.42":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:7.1.43":	"ติกํฯ ",
"pli-tv-kd7:7.1.44":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติ “ปจฺเจสฺสนฺ”ติฯ ",
"pli-tv-kd7:7.1.45":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:7.1.46":	"โส ตํ จีวรํ กาเรติฯ ",
"pli-tv-kd7:7.1.47":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:7.1.48":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติ “ปจฺเจสฺสนฺ”ติฯ ",
"pli-tv-kd7:7.1.49":	"ตสฺส พหิสีมคตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:7.1.50":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:7.1.51":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติ “ปจฺเจสฺสนฺ”ติฯ ",
"pli-tv-kd7:7.1.52":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:7.1.53":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:7.1.54":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:7.1.55":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติ “ปจฺเจสฺสนฺ”ติฯ ",
"pli-tv-kd7:7.1.56":	"โส พหิสีมคโต ตํ จีวรํ กาเรติฯ ",
"pli-tv-kd7:7.1.57":	"โส กตจีวโร สุณาติ—“อุพฺภตํ กิร ตสฺมึ อาวาเส กถินนฺ”ติฯ ",
"pli-tv-kd7:7.1.58":	"ตสฺส ภิกฺขุโน สวนนฺติโก กถินุทฺธาโรฯ ",
"pli-tv-kd7:7.1.59":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติ “ปจฺเจสฺสนฺ”ติฯ ",
"pli-tv-kd7:7.1.60":	"โส พหิสีมคโต ตํ จีวรํ กาเรติฯ ",
"pli-tv-kd7:7.1.61":	"โส กตจีวโร—“ปจฺเจสฺสํ ปจฺเจสฺสนฺ”ติ พหิทฺธา กถินุทฺธารํ วีตินาเมติฯ ",
"pli-tv-kd7:7.1.62":	"ตสฺส ภิกฺขุโน สีมาติกฺกนฺติโก กถินุทฺธาโรฯ ",
"pli-tv-kd7:7.1.63":	"ภิกฺขุ อตฺถตกถิโน วิปฺปกตจีวรํ สมาทาย ปกฺกมติ “ปจฺเจสฺสนฺ”ติฯ ",
"pli-tv-kd7:7.1.64":	"โส พหิสีมคโต ตํ จีวรํ กาเรติฯ ",
"pli-tv-kd7:7.1.65":	"โส กตจีวโร “ปจฺเจสฺสํ ปจฺเจสฺสนฺ”ติ สมฺภุณาติ กถินุทฺธารํฯ ",
"pli-tv-kd7:7.1.66":	"ตสฺส ภิกฺขุโน สห ภิกฺขูหิ กถินุทฺธาโรฯ ",
"pli-tv-kd7:7.1.67":	"ฉกฺกํฯ สมาทายปนฺนรสกํฯ ",
"pli-tv-kd7:7.1.68":	"อาทายภาณวาโรฯ ",
"pli-tv-kd7:8.1.0":	"๙ฯ อนาสาโทฬสก ",
"pli-tv-kd7:8.1.1":	"ภิกฺขุ อตฺถตกถิโน จีวราสาย ปกฺกมติฯ ",
"pli-tv-kd7:8.1.2":	"โส พหิสีมคโต ตํ จีวราสํ ปยิรุปาสติฯ ",
"pli-tv-kd7:8.1.3":	"อนาสาย ลภติ, อาสาย น ลภติฯ ",
"pli-tv-kd7:8.1.4":	"ตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:8.1.5":	"โส ตํ จีวรํ กาเรติฯ ",
"pli-tv-kd7:8.1.6":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:8.1.7":	"ภิกฺขุ อตฺถตกถิโน จีวราสาย ปกฺกมติฯ ",
"pli-tv-kd7:8.1.8":	"โส พหิสีมคโต ตํ จีวราสํ ปยิรุปาสติฯ ",
"pli-tv-kd7:8.1.9":	"อนาสาย ลภติ, อาสาย น ลภติฯ ",
"pli-tv-kd7:8.1.10":	"ตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:8.1.11":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:8.1.12":	"ภิกฺขุ อตฺถตกถิโน จีวราสาย ปกฺกมติฯ ",
"pli-tv-kd7:8.1.13":	"โส พหิสีมคโต ตํ จีวราสํ ปยิรุปาสติฯ ",
"pli-tv-kd7:8.1.14":	"อนาสาย ลภติ, อาสาย น ลภติฯ ",
"pli-tv-kd7:8.1.15":	"ตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:8.1.16":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:8.1.17":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:8.1.18":	"ภิกฺขุ อตฺถตกถิโน จีวราสาย ปกฺกมติฯ ",
"pli-tv-kd7:8.1.19":	"ตสฺส พหิสีมคตสฺส เอวํ โหติ—“อิเธวิมํ จีวราสํ ปยิรุปาสิสฺสํ, น ปจฺเจสฺสนฺ”ติฯ ",
"pli-tv-kd7:8.1.20":	"โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ",
"pli-tv-kd7:8.1.21":	"ตสฺส ภิกฺขุโน อาสาวจฺเฉทิโก กถินุทฺธาโรฯ ",
"pli-tv-kd7:8.2.1":	"ภิกฺขุ อตฺถตกถิโน จีวราสาย ปกฺกมติ “น ปจฺเจสฺสนฺ”ติฯ ",
"pli-tv-kd7:8.2.2":	"โส พหิสีมคโต ตํ จีวราสํ ปยิรุปาสติฯ ",
"pli-tv-kd7:8.2.3":	"อนาสาย ลภติ, อาสาย น ลภติฯ ",
"pli-tv-kd7:8.2.4":	"ตสฺส เอวํ โหติ—“อิเธวิมํ จีวรํ กาเรสฺสนฺ”ติฯ ",
"pli-tv-kd7:8.2.5":	"โส ตํ จีวรํ กาเรติฯ ",
"pli-tv-kd7:8.2.6":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:8.2.7":	"ภิกฺขุ อตฺถตกถิโน จีวราสาย ปกฺกมติ “น ปจฺเจสฺสนฺ”ติฯ ",
"pli-tv-kd7:8.2.8":	"โส พหิสีมคโต ตํ จีวราสํ ปยิรุปาสติฯ ",
"pli-tv-kd7:8.2.9":	"อนาสาย ลภติ, อาสาย น ลภติฯ ",
"pli-tv-kd7:8.2.10":	"ตสฺส เอวํ โหติ—“เนวิมํ จีวรํ กาเรสฺสนฺ”ติฯ ",
"pli-tv-kd7:8.2.11":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:8.2.12":	"ภิกฺขุ อตฺถตกถิโน จีวราสาย ปกฺกมติ “น ปจฺเจสฺสนฺ”ติฯ ",
"pli-tv-kd7:8.2.13":	"โส พหิสีมคโต ตํ จีวราสํ ปยิรุปาสติฯ ",
"pli-tv-kd7:8.2.14":	"อนาสาย ลภติ, อาสาย น ลภติฯ ",
"pli-tv-kd7:8.2.15":	"ตสฺส เอวํ โหติ—“อิเธวิมํ จีวรํ กาเรสฺสนฺ”ติฯ ",
"pli-tv-kd7:8.2.16":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:8.2.17":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:8.2.18":	"ภิกฺขุ อตฺถตกถิโน จีวราสาย ปกฺกมติ “น ปจฺเจสฺสนฺ”ติฯ ",
"pli-tv-kd7:8.2.19":	"ตสฺส พหิสีมคตสฺส เอวํ โหติ—“อิเธวิมํ จีวราสํ ปยิรุปาสิสฺสนฺ”ติฯ ",
"pli-tv-kd7:8.2.20":	"โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ",
"pli-tv-kd7:8.2.21":	"ตสฺส ภิกฺขุโน อาสาวจฺเฉทิโก กถินุทฺธาโรฯ ",
"pli-tv-kd7:8.3.1":	"ภิกฺขุ อตฺถตกถิโน จีวราสาย ปกฺกมติ อนธิฏฺฐิเตน; เนวสฺส โหติ—“ปจฺเจสฺสนฺ”ติ, น ปนสฺส โหติ—“น ปจฺเจสฺสนฺ”ติฯ ",
"pli-tv-kd7:8.3.2":	"โส พหิสีมคโต ตํ จีวราสํ ปยิรุปาสติฯ ",
"pli-tv-kd7:8.3.3":	"อนาสาย ลภติ, อาสาย น ลภติฯ ",
"pli-tv-kd7:8.3.4":	"ตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:8.3.5":	"โส ตํ จีวรํ กาเรติฯ ",
"pli-tv-kd7:8.3.6":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:8.3.7":	"ภิกฺขุ อตฺถตกถิโน จีวราสาย ปกฺกมติ อนธิฏฺฐิเตน; เนวสฺส โหติ—“ปจฺเจสฺสนฺ”ติ, น ปนสฺส โหติ—“น ปจฺเจสฺสนฺ”ติฯ ",
"pli-tv-kd7:8.3.8":	"โส พหิสีมคโต ตํ จีวราสํ ปยิรุปาสติฯ ",
"pli-tv-kd7:8.3.9":	"อนาสาย ลภติ, อาสาย น ลภติฯ ",
"pli-tv-kd7:8.3.10":	"ตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:8.3.11":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:8.3.12":	"ภิกฺขุ อตฺถตกถิโน จีวราสาย ปกฺกมติ อนธิฏฺฐิเตน; เนวสฺส โหติ—“ปจฺเจสฺสนฺ”ติ, น ปนสฺส โหติ—“น ปจฺเจสฺสนฺ”ติฯ ",
"pli-tv-kd7:8.3.13":	"โส พหิสีมคโต ตํ จีวราสํ ปยิรุปาสติฯ ",
"pli-tv-kd7:8.3.14":	"อนาสาย ลภติ, อาสาย น ลภติฯ ",
"pli-tv-kd7:8.3.15":	"ตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:8.3.16":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:8.3.17":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:8.3.18":	"ภิกฺขุ อตฺถตกถิโน จีวราสาย ปกฺกมติ อนธิฏฺฐิเตน; เนวสฺส โหติ—“ปจฺเจสฺสนฺ”ติ, น ปนสฺส โหติ—“น ปจฺเจสฺสนฺ”ติฯ ",
"pli-tv-kd7:8.3.19":	"ตสฺส พหิสีมคตสฺส เอวํ โหติ—“อิเธวิมํ จีวราสํ ปยิรุปาสิสฺสํ, น ปจฺเจสฺสนฺ”ติฯ ",
"pli-tv-kd7:8.3.20":	"โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ",
"pli-tv-kd7:8.3.21":	"ตสฺส ภิกฺขุโน อาสาวจฺเฉทิโก กถินุทฺธาโรฯ ",
"pli-tv-kd7:8.3.22":	"อนาสาโทฬสกํ นิฏฺฐิตํฯ ",
"pli-tv-kd7:9.1.0":	"๑๐ฯ อาสาโทฬสก ",
"pli-tv-kd7:9.1.1":	"ภิกฺขุ อตฺถตกถิโน จีวราสาย ปกฺกมติ “ปจฺเจสฺสนฺ”ติฯ ",
"pli-tv-kd7:9.1.2":	"โส พหิสีมคโต ตํ จีวราสํ ปยิรุปาสติฯ ",
"pli-tv-kd7:9.1.3":	"อาสาย ลภติ, อนาสาย น ลภติฯ ",
"pli-tv-kd7:9.1.4":	"ตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:9.1.5":	"โส ตํ จีวรํ กาเรติฯ ",
"pli-tv-kd7:9.1.6":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:9.1.7":	"ภิกฺขุ อตฺถตกถิโน จีวราสาย ปกฺกมติ “ปจฺเจสฺสนฺ”ติฯ ",
"pli-tv-kd7:9.1.8":	"โส พหิสีมคโต ตํ จีวราสํ ปยิรุปาสติฯ ",
"pli-tv-kd7:9.1.9":	"อาสาย ลภติ, อนาสาย น ลภติฯ ",
"pli-tv-kd7:9.1.10":	"ตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:9.1.11":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:9.1.12":	"ภิกฺขุ อตฺถตกถิโน จีวราสาย ปกฺกมติ “ปจฺเจสฺสนฺ”ติฯ ",
"pli-tv-kd7:9.1.13":	"โส พหิสีมคโต ตํ จีวราสํ ปยิรุปาสติฯ ",
"pli-tv-kd7:9.1.14":	"อาสาย ลภติ, อนาสาย น ลภติฯ ",
"pli-tv-kd7:9.1.15":	"ตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:9.1.16":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:9.1.17":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:9.1.18":	"ภิกฺขุ อตฺถตกถิโน จีวราสาย ปกฺกมติ “ปจฺเจสฺสนฺ”ติฯ ",
"pli-tv-kd7:9.1.19":	"ตสฺส พหิสีมคตสฺส เอวํ โหติ—“อิเธวิมํ จีวราสํ ปยิรุปาสิสฺสํ, น ปจฺเจสฺสนฺ”ติฯ ",
"pli-tv-kd7:9.1.20":	"โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ",
"pli-tv-kd7:9.1.21":	"ตสฺส ภิกฺขุโน อาสาวจฺเฉทิโก กถินุทฺธาโรฯ ",
"pli-tv-kd7:9.2.1":	"ภิกฺขุ อตฺถตกถิโน จีวราสาย ปกฺกมติ “ปจฺเจสฺสนฺ”ติฯ ",
"pli-tv-kd7:9.2.2":	"โส พหิสีมคโต สุณาติ—“อุพฺภตํ กิร ตสฺมึ อาวาเส กถินนฺ”ติฯ ",
"pli-tv-kd7:9.2.3":	"ตสฺส เอวํ โหติ—“ยโต ตสฺมึ อาวาเส อุพฺภตํ กถินํ, อิเธวิมํ จีวราสํ ปยิรุปาสิสฺสนฺ”ติฯ ",
"pli-tv-kd7:9.2.4":	"โส ตํ จีวราสํ ปยิรุปาสติฯ อาสาย ลภติ, อนาสาย น ลภติฯ ",
"pli-tv-kd7:9.2.5":	"ตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:9.2.6":	"โส ตํ จีวรํ กาเรติฯ ",
"pli-tv-kd7:9.2.7":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:9.2.8":	"ภิกฺขุ อตฺถตกถิโน จีวราสาย ปกฺกมติ “ปจฺเจสฺสนฺ”ติฯ ",
"pli-tv-kd7:9.2.9":	"โส พหิสีมคโต สุณาติ—“อุพฺภตํ กิร ตสฺมึ อาวาเส กถินนฺ”ติฯ ",
"pli-tv-kd7:9.2.10":	"ตสฺส เอวํ โหติ—“ยโต ตสฺมึ อาวาเส อุพฺภตํ กถินํ, อิเธวิมํ จีวราสํ ปยิรุปาสิสฺสนฺ”ติฯ ",
"pli-tv-kd7:9.2.11":	"โส ตํ จีวราสํ ปยิรุปาสติฯ อาสาย ลภติ, อนาสาย น ลภติฯ ",
"pli-tv-kd7:9.2.12":	"ตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:9.2.13":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:9.2.14":	"ภิกฺขุ อตฺถตกถิโน จีวราสาย ปกฺกมติ “ปจฺเจสฺสนฺ”ติฯ ",
"pli-tv-kd7:9.2.15":	"โส พหิสีมคโต สุณาติ—“อุพฺภตํ กิร ตสฺมึ อาวาเส กถินนฺ”ติฯ ",
"pli-tv-kd7:9.2.16":	"ตสฺส เอวํ โหติ—“ยโต ตสฺมึ อาวาเส อุพฺภตํ กถินํ, อิเธวิมํ จีวราสํ ปยิรุปาสิสฺสนฺ”ติฯ ",
"pli-tv-kd7:9.2.17":	"โส ตํ จีวราสํ ปยิรุปาสติฯ อาสาย ลภติ, อนาสาย น ลภติฯ ",
"pli-tv-kd7:9.2.18":	"ตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:9.2.19":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:9.2.20":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:9.2.21":	"ภิกฺขุ อตฺถตกถิโน จีวราสาย ปกฺกมติ “ปจฺเจสฺสนฺ”ติฯ ",
"pli-tv-kd7:9.2.22":	"โส พหิสีมคโต สุณาติ—“อุพฺภตํ กิร ตสฺมึ อาวาเส กถินนฺ”ติฯ ",
"pli-tv-kd7:9.2.23":	"ตสฺส เอวํ โหติ—“ยโต ตสฺมึ อาวาเส อุพฺภตํ กถินํ, อิเธวิมํ จีวราสํ ปยิรุปาสิสฺสํ, น ปจฺเจสฺสนฺ”ติฯ ",
"pli-tv-kd7:9.2.24":	"โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ",
"pli-tv-kd7:9.2.25":	"ตสฺส ภิกฺขุโน อาสาวจฺเฉทิโก กถินุทฺธาโรฯ ",
"pli-tv-kd7:9.3.1":	"ภิกฺขุ อตฺถตกถิโน จีวราสาย ปกฺกมติ “ปจฺเจสฺสนฺ”ติฯ ",
"pli-tv-kd7:9.3.2":	"โส พหิสีมคโต ตํ จีวราสํ ปยิรุปาสติฯ อาสาย ลภติ, อนาสาย น ลภติฯ โส ตํ จีวรํ กาเรติฯ ",
"pli-tv-kd7:9.3.3":	"โส กตจีวโร สุณาติ—“อุพฺภตํ กิร ตสฺมึ อาวาเส กถินนฺ”ติฯ ",
"pli-tv-kd7:9.3.4":	"ตสฺส ภิกฺขุโน สวนนฺติโก กถินุทฺธาโรฯ ",
"pli-tv-kd7:9.3.5":	"ภิกฺขุ อตฺถตกถิโน จีวราสาย ปกฺกมติ “ปจฺเจสฺสนฺ”ติฯ ",
"pli-tv-kd7:9.3.6":	"ตสฺส พหิสีมคตสฺส เอวํ โหติ—“อิเธวิมํ จีวราสํ ปยิรุปาสิสฺสํ, น ปจฺเจสฺสนฺ”ติฯ ",
"pli-tv-kd7:9.3.7":	"โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ",
"pli-tv-kd7:9.3.8":	"ตสฺส ภิกฺขุโน อาสาวจฺเฉทิโก กถินุทฺธาโรฯ ",
"pli-tv-kd7:9.3.9":	"ภิกฺขุ อตฺถตกถิโน จีวราสาย ปกฺกมติ “ปจฺเจสฺสนฺ”ติฯ ",
"pli-tv-kd7:9.3.10":	"โส พหิสีมคโต ตํ จีวราสํ ปยิรุปาสติฯ อาสาย ลภติ, อนาสาย น ลภติฯ ",
"pli-tv-kd7:9.3.11":	"โส ตํ จีวรํ กาเรติฯ ",
"pli-tv-kd7:9.3.12":	"โส กตจีวโร “ปจฺเจสฺสํ ปจฺเจสฺสนฺ”ติ—พหิทฺธา กถินุทฺธารํ วีตินาเมติฯ ",
"pli-tv-kd7:9.3.13":	"ตสฺส ภิกฺขุโน สีมาติกฺกนฺติโก กถินุทฺธาโรฯ ",
"pli-tv-kd7:9.3.14":	"ภิกฺขุ อตฺถตกถิโน จีวราสาย ปกฺกมติ “ปจฺเจสฺสนฺ”ติฯ ",
"pli-tv-kd7:9.3.15":	"โส พหิสีมคโต ตํ จีวราสํ ปยิรุปาสติฯ อาสาย ลภติ, อนาสาย น ลภติฯ ",
"pli-tv-kd7:9.3.16":	"โส ตํ จีวรํ กาเรติฯ ",
"pli-tv-kd7:9.3.17":	"โส กตจีวโร “ปจฺเจสฺสํ ปจฺเจสฺสนฺ”ติ—สมฺภุณาติ กถินุทฺธารํฯ ",
"pli-tv-kd7:9.3.18":	"ตสฺส ภิกฺขุโน สห ภิกฺขูหิ กถินุทฺธาโรฯ ",
"pli-tv-kd7:9.3.19":	"อาสาโทฬสกํ นิฏฺฐิตํฯ ",
"pli-tv-kd7:10.1.0":	"๑๑ฯ กรณียโทฬสก ",
"pli-tv-kd7:10.1.1":	"ภิกฺขุ อตฺถตกถิโน เกนจิเทว กรณีเยน ปกฺกมติฯ ",
"pli-tv-kd7:10.1.2":	"ตสฺส พหิสีมคตสฺส จีวราสา อุปฺปชฺชติฯ ",
"pli-tv-kd7:10.1.3":	"โส ตํ จีวราสํ ปยิรุปาสติฯ อนาสาย ลภติ, อาสาย น ลภติฯ ",
"pli-tv-kd7:10.1.4":	"ตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:10.1.5":	"โส ตํ จีวรํ กาเรติฯ ",
"pli-tv-kd7:10.1.6":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:10.1.7":	"ภิกฺขุ อตฺถตกถิโน เกนจิเทว กรณีเยน ปกฺกมติฯ ",
"pli-tv-kd7:10.1.8":	"ตสฺส พหิสีมคตสฺส จีวราสา อุปฺปชฺชติฯ ",
"pli-tv-kd7:10.1.9":	"โส ตํ จีวราสํ ปยิรุปาสติฯ อนาสาย ลภติ, อาสาย น ลภติฯ ",
"pli-tv-kd7:10.1.10":	"ตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:10.1.11":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:10.1.12":	"ภิกฺขุ อตฺถตกถิโน เกนจิเทว กรณีเยน ปกฺกมติฯ ",
"pli-tv-kd7:10.1.13":	"ตสฺส พหิสีมคตสฺส จีวราสา อุปฺปชฺชติฯ ",
"pli-tv-kd7:10.1.14":	"โส ตํ จีวราสํ ปยิรุปาสติฯ อนาสาย ลภติ, อาสาย น ลภติฯ ",
"pli-tv-kd7:10.1.15":	"ตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:10.1.16":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:10.1.17":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:10.1.18":	"ภิกฺขุ อตฺถตกถิโน เกนจิเทว กรณีเยน ปกฺกมติฯ ",
"pli-tv-kd7:10.1.19":	"ตสฺส พหิสีมคตสฺส จีวราสา อุปฺปชฺชติฯ ",
"pli-tv-kd7:10.1.20":	"ตสฺส เอวํ โหติ—“อิเธวิมํ จีวราสํ ปยิรุปาสิสฺสํ, น ปจฺเจสฺสนฺ”ติฯ ",
"pli-tv-kd7:10.1.21":	"โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ",
"pli-tv-kd7:10.1.22":	"ตสฺส ภิกฺขุโน อาสาวจฺเฉทิโก กถินุทฺธาโรฯ ",
"pli-tv-kd7:10.2.1":	"ภิกฺขุ อตฺถตกถิโน เกนจิเทว กรณีเยน ปกฺกมติ “น ปจฺเจสฺสนฺ”ติฯ ",
"pli-tv-kd7:10.2.2":	"ตสฺส พหิสีมคตสฺส จีวราสา อุปฺปชฺชติฯ ",
"pli-tv-kd7:10.2.3":	"โส ตํ จีวราสํ ปยิรุปาสติฯ อนาสาย ลภติ, อาสาย น ลภติฯ ",
"pli-tv-kd7:10.2.4":	"ตสฺส เอวํ โหติ—“อิเธวิมํ จีวรํ กาเรสฺสนฺ”ติฯ ",
"pli-tv-kd7:10.2.5":	"โส ตํ จีวรํ กาเรติฯ ",
"pli-tv-kd7:10.2.6":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:10.2.7":	"ภิกฺขุ อตฺถตกถิโน เกนจิเทว กรณีเยน ปกฺกมติ “น ปจฺเจสฺสนฺ”ติฯ ",
"pli-tv-kd7:10.2.8":	"ตสฺส พหิสีมคตสฺส จีวราสา อุปฺปชฺชติฯ ",
"pli-tv-kd7:10.2.9":	"โส ตํ จีวราสํ ปยิรุปาสติฯ อนาสาย ลภติ, อาสาย น ลภติฯ ",
"pli-tv-kd7:10.2.10":	"ตสฺส เอวํ โหติ—“เนวิมํ จีวรํ กาเรสฺสนฺ”ติฯ ",
"pli-tv-kd7:10.2.11":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:10.2.12":	"ภิกฺขุ อตฺถตกถิโน เกนจิเทว กรณีเยน ปกฺกมติ “น ปจฺเจสฺสนฺ”ติฯ ",
"pli-tv-kd7:10.2.13":	"ตสฺส พหิสีมคตสฺส จีวราสา อุปฺปชฺชติฯ ",
"pli-tv-kd7:10.2.14":	"โส ตํ จีวราสํ ปยิรุปาสติฯ อนาสาย ลภติ, อาสาย น ลภติฯ ",
"pli-tv-kd7:10.2.15":	"ตสฺส เอวํ โหติ—“อิเธวิมํ จีวรํ กาเรสฺสนฺ”ติฯ ",
"pli-tv-kd7:10.2.16":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:10.2.17":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:10.2.18":	"ภิกฺขุ อตฺถตกถิโน เกนจิเทว กรณีเยน ปกฺกมติ “น ปจฺเจสฺสนฺ”ติฯ ",
"pli-tv-kd7:10.2.19":	"ตสฺส พหิสีมคตสฺส จีวราสา อุปฺปชฺชติฯ ",
"pli-tv-kd7:10.2.20":	"ตสฺส เอวํ โหติ—“อิเธวิมํ จีวราสํ ปยิรุปาสิสฺสนฺ”ติฯ ",
"pli-tv-kd7:10.2.21":	"โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ",
"pli-tv-kd7:10.2.22":	"ตสฺส ภิกฺขุโน อาสาวจฺเฉทิโก กถินุทฺธาโรฯ ",
"pli-tv-kd7:10.3.1":	"ภิกฺขุ อตฺถตกถิโน เกนจิเทว กรณีเยน ปกฺกมติ อนธิฏฺฐิเตน; เนวสฺส โหติ—“ปจฺเจสฺสนฺ”ติ, น ปนสฺส โหติ—“น ปจฺเจสฺสนฺ”ติฯ ",
"pli-tv-kd7:10.3.2":	"ตสฺส พหิสีมคตสฺส จีวราสา อุปฺปชฺชติฯ ",
"pli-tv-kd7:10.3.3":	"โส ตํ จีวราสํ ปยิรุปาสติฯ อนาสาย ลภติ, อาสาย น ลภติฯ ",
"pli-tv-kd7:10.3.4":	"ตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:10.3.5":	"โส ตํ จีวรํ กาเรติฯ ",
"pli-tv-kd7:10.3.6":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:10.3.7":	"ภิกฺขุ อตฺถตกถิโน เกนจิเทว กรณีเยน ปกฺกมติ อนธิฏฺฐิเตน; เนวสฺส โหติ—“ปจฺเจสฺสนฺ”ติ, น ปนสฺส โหติ—“น ปจฺเจสฺสนฺ”ติฯ ",
"pli-tv-kd7:10.3.8":	"ตสฺส พหิสีมคตสฺส จีวราสา อุปฺปชฺชติฯ ",
"pli-tv-kd7:10.3.9":	"โส ตํ จีวราสํ ปยิรุปาสติฯ อนาสาย ลภติ, อาสาย น ลภติฯ ",
"pli-tv-kd7:10.3.10":	"ตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:10.3.11":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:10.3.12":	"ภิกฺขุ อตฺถตกถิโน เกนจิเทว กรณีเยน ปกฺกมติ อนธิฏฺฐิเตน; เนวสฺส โหติ—“ปจฺเจสฺสนฺ”ติ, น ปนสฺส โหติ—“น ปจฺเจสฺสนฺ”ติฯ ",
"pli-tv-kd7:10.3.13":	"ตสฺส พหิสีมคตสฺส จีวราสา อุปฺปชฺชติฯ ",
"pli-tv-kd7:10.3.14":	"โส ตํ จีวราสํ ปยิรุปาสติฯ อนาสาย ลภติ, อาสาย น ลภติฯ ",
"pli-tv-kd7:10.3.15":	"ตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:10.3.16":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:10.3.17":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:10.3.18":	"ภิกฺขุ อตฺถตกถิโน เกนจิเทว กรณีเยน ปกฺกมติ อนธิฏฺฐิเตน; เนวสฺส โหติ—“ปจฺเจสฺสนฺ”ติ, น ปนสฺส โหติ—“น ปจฺเจสฺสนฺ”ติฯ ",
"pli-tv-kd7:10.3.19":	"ตสฺส พหิสีมคตสฺส จีวราสา อุปฺปชฺชติฯ ",
"pli-tv-kd7:10.3.20":	"ตสฺส เอวํ โหติ—“อิเธวิมํ จีวราสํ ปยิรุปาสิสฺสํ, น ปจฺเจสฺสนฺ”ติฯ ",
"pli-tv-kd7:10.3.21":	"โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ",
"pli-tv-kd7:10.3.22":	"ตสฺส ภิกฺขุโน อาสาวจฺเฉทิโก กถินุทฺธาโรฯ ",
"pli-tv-kd7:10.3.23":	"กรณียโทฬสกํ นิฏฺฐิตํฯ ",
"pli-tv-kd7:11.1.0":	"๑๒ฯ อปวิลายนนวก ",
"pli-tv-kd7:11.1.1":	"ภิกฺขุ อตฺถตกถิโน ทิสงฺคมิโก ปกฺกมติ จีวรปฏิวีสํ อปวิลายมาโนฯ ",
"pli-tv-kd7:11.1.2":	"ตเมนํ ทิสงฺคตํ ภิกฺขู ปุจฺฉนฺติ—“กหํ ตฺวํ, อาวุโส, วสฺสํวุฏฺโฐ, กตฺถ จ เต จีวรปฏิวีโส”ติ? ",
"pli-tv-kd7:11.1.3":	"โส เอวํ วเทติ—“อมุกสฺมึ อาวาเส วสฺสํวุฏฺโฐมฺหิฯ ตตฺถ จ เม จีวรปฏิวีโส”ติฯ ",
"pli-tv-kd7:11.1.4":	"เต เอวํ วทนฺติ—“คจฺฉาวุโส, ตํ จีวรํ อาหร, มยํ เต อิธ จีวรํ กริสฺสามา”ติฯ ",
"pli-tv-kd7:11.1.5":	"โส ตํ อาวาสํ คนฺตฺวา ภิกฺขู ปุจฺฉติ—“กหํ เม, อาวุโส, จีวรปฏิวีโส”ติ? ",
"pli-tv-kd7:11.1.6":	"เต เอวํ วทนฺติ—“อยํ เต, อาวุโส, จีวรปฏิวีโส; กหํ คมิสฺสสี”ติ? ",
"pli-tv-kd7:11.1.7":	"โส เอวํ วเทติ—“อมุกํ นาม อาวาสํ คมิสฺสามิ, ตตฺถ เม ภิกฺขู จีวรํ กริสฺสนฺตี”ติฯ ",
"pli-tv-kd7:11.1.8":	"เต เอวํ วทนฺติ—“อลํ, อาวุโส, มา อคมาสิฯ มยํ เต อิธ จีวรํ กริสฺสามา”ติฯ ",
"pli-tv-kd7:11.1.9":	"ตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:11.1.10":	"โส ตํ จีวรํ กาเรติฯ ",
"pli-tv-kd7:11.1.11":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:11.1.12":	"ภิกฺขุ อตฺถตกถิโน ทิสงฺคมิโก ปกฺกมติ …เป… ",
"pli-tv-kd7:11.1.13":	"“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:11.1.14":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:11.1.15":	"ภิกฺขุ อตฺถตกถิโน ทิสงฺคมิโก ปกฺกมติ …เป… ",
"pli-tv-kd7:11.1.16":	"“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:11.1.17":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:11.1.18":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:11.2.1":	"ภิกฺขุ อตฺถตกถิโน ทิสงฺคมิโก ปกฺกมติ จีวรปฏิวีสํ อปวิลายมาโนฯ ",
"pli-tv-kd7:11.2.2":	"ตเมนํ ทิสงฺคตํ ภิกฺขู ปุจฺฉนฺติ—“กหํ ตฺวํ, อาวุโส, วสฺสํวุฏฺโฐ, กตฺถ จ เต จีวรปฏิวีโส”ติ? ",
"pli-tv-kd7:11.2.3":	"โส เอวํ วเทติ—“อมุกสฺมึ อาวาเส วสฺสํวุฏฺโฐมฺหิ, ตตฺถ จ เม จีวรปฏิวีโส”ติฯ ",
"pli-tv-kd7:11.2.4":	"เต เอวํ วทนฺติ—“คจฺฉาวุโส, ตํ จีวรํ อาหร, มยํ เต อิธ จีวรํ กริสฺสามา”ติฯ ",
"pli-tv-kd7:11.2.5":	"โส ตํ อาวาสํ คนฺตฺวา ภิกฺขู ปุจฺฉติ—“กหํ เม, อาวุโส, จีวรปฏิวีโส”ติ? ",
"pli-tv-kd7:11.2.6":	"เต เอวํ วทนฺติ—“อยํ เต, อาวุโส, จีวรปฏิวีโส”ติฯ ",
"pli-tv-kd7:11.2.7":	"โส ตํ จีวรํ อาทาย ตํ อาวาสํ คจฺฉติฯ ",
"pli-tv-kd7:11.2.8":	"ตเมนํ อนฺตรามคฺเค ภิกฺขู ปุจฺฉนฺติ—“อาวุโส, กหํ คมิสฺสสี”ติ? ",
"pli-tv-kd7:11.2.9":	"โส เอวํ วเทติ—“อมุกํ นาม อาวาสํ คมิสฺสามิ, ตตฺถ เม ภิกฺขู จีวรํ กริสฺสนฺตี”ติฯ ",
"pli-tv-kd7:11.2.10":	"เต เอวํ วทนฺติ—“อลํ, อาวุโส, มา อคมาสิ, มยํ เต อิธ จีวรํ กริสฺสามา”ติฯ ",
"pli-tv-kd7:11.2.11":	"ตสฺส เอวํ โหติ—“อิเธวิมํ จีวรํ กาเรสฺสํ น ปจฺเจสฺสนฺ”ติฯ ",
"pli-tv-kd7:11.2.12":	"โส ตํ จีวรํ กาเรติฯ ",
"pli-tv-kd7:11.2.13":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:11.2.14":	"ภิกฺขุ อตฺถตกถิโน ทิสงฺคมิโก ปกฺกมติ จีวรปฏิวีสํ อปวิลายมาโนฯ ",
"pli-tv-kd7:11.2.15":	"ตเมนํ ทิสงฺคตํ ภิกฺขู ปุจฺฉนฺติ—“กหํ ตฺวํ, อาวุโส, วสฺสํวุฏฺโฐ, กตฺถ จ เต จีวรปฏิวีโส”ติ? ",
"pli-tv-kd7:11.2.16":	"โส เอวํ วเทติ—“อมุกสฺมึ อาวาเส วสฺสํวุฏฺโฐมฺหิ, ตตฺถ จ เม จีวรปฏิวีโส”ติฯ ",
"pli-tv-kd7:11.2.17":	"เต เอวํ วทนฺติ—“คจฺฉาวุโส, ตํ จีวรํ อาหร, มยํ เต อิธ จีวรํ กริสฺสามา”ติฯ ",
"pli-tv-kd7:11.2.18":	"โส ตํ อาวาสํ คนฺตฺวา ภิกฺขู ปุจฺฉติ—“กหํ เม, อาวุโส, จีวรปฏิวีโส”ติ? ",
"pli-tv-kd7:11.2.19":	"เต เอวํ วทนฺติ—“อยํ เต, อาวุโส, จีวรปฏิวีโส”ติฯ ",
"pli-tv-kd7:11.2.20":	"โส ตํ จีวรํ อาทาย ตํ อาวาสํ คจฺฉติฯ ",
"pli-tv-kd7:11.2.21":	"ตเมนํ อนฺตรามคฺเค ภิกฺขู ปุจฺฉนฺติ—“อาวุโส, กหํ คมิสฺสสี”ติ? ",
"pli-tv-kd7:11.2.22":	"โส เอวํ วเทติ—“อมุกํ นาม อาวาสํ คมิสฺสามิ, ตตฺถ เม ภิกฺขู จีวรํ กริสฺสนฺตี”ติฯ ",
"pli-tv-kd7:11.2.23":	"เต เอวํ วทนฺติ—“อลํ, อาวุโส, มา อคมาสิ, มยํ เต อิธ จีวรํ กริสฺสามา”ติฯ ",
"pli-tv-kd7:11.2.24":	"ตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:11.2.25":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:11.2.26":	"ภิกฺขุ อตฺถตกถิโน ทิสงฺคมิโก ปกฺกมติ …เป… ",
"pli-tv-kd7:11.2.27":	"“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:11.2.28":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:11.2.29":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:11.3.1":	"ภิกฺขุ อตฺถตกถิโน ทิสงฺคมิโก ปกฺกมติ จีวรปฏิวีสํ อปวิลายมาโนฯ ",
"pli-tv-kd7:11.3.2":	"ตเมนํ ทิสงฺคตํ ภิกฺขู ปุจฺฉนฺติ—“กหํ ตฺวํ, อาวุโส, วสฺสํวุฏฺโฐ, กตฺถ จ เต จีวรปฏิวีโส”ติ? ",
"pli-tv-kd7:11.3.3":	"โส เอวํ วเทติ—“อมุกสฺมึ อาวาเส วสฺสํวุฏฺโฐมฺหิ, ตตฺถ จ เม จีวรปฏิวีโส”ติฯ ",
"pli-tv-kd7:11.3.4":	"เต เอวํ วทนฺติ—“คจฺฉาวุโส, ตํ จีวรํ อาหร, มยํ เต อิธ จีวรํ กริสฺสามา”ติฯ ",
"pli-tv-kd7:11.3.5":	"โส ตํ อาวาสํ คนฺตฺวา ภิกฺขู ปุจฺฉติ—“กหํ เม, อาวุโส, จีวรปฏิวีโส”ติ? ",
"pli-tv-kd7:11.3.6":	"เต เอวํ วทนฺติ—“อยํ เต, อาวุโส, จีวรปฏิวีโส”ติฯ ",
"pli-tv-kd7:11.3.7":	"โส ตํ จีวรํ อาทาย ตํ อาวาสํ คจฺฉติฯ ",
"pli-tv-kd7:11.3.8":	"ตสฺส ตํ อาวาสํ คตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:11.3.9":	"โส ตํ จีวรํ กาเรติฯ ",
"pli-tv-kd7:11.3.10":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:11.3.11":	"ภิกฺขุ อตฺถตกถิโน ทิสงฺคมิโก ปกฺกมติ …เป… ",
"pli-tv-kd7:11.3.12":	"“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:11.3.13":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:11.3.14":	"ภิกฺขุ อตฺถตกถิโน ทิสงฺคมิโก ปกฺกมติ …เป… ",
"pli-tv-kd7:11.3.15":	"“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:11.3.16":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:11.3.17":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:11.3.18":	"อปวิลายนนวกํ นิฏฺฐิตํฯ ",
"pli-tv-kd7:12.1.0":	"๑๓ฯ ผาสุวิหารปญฺจก ",
"pli-tv-kd7:12.1.1":	"ภิกฺขุ อตฺถตกถิโน ผาสุวิหาริโก จีวรํ อาทาย ปกฺกมติ—",
"pli-tv-kd7:12.1.2":	"“อมุกํ นาม อาวาสํ คมิสฺสามิ; ",
"pli-tv-kd7:12.1.3":	"ตตฺถ เม ผาสุ ภวิสฺสติ วสิสฺสามิ, โน เจ เม ผาสุ ภวิสฺสติ, อมุกํ นาม อาวาสํ คมิสฺสามิ; ",
"pli-tv-kd7:12.1.4":	"ตตฺถ เม ผาสุ ภวิสฺสติ วสิสฺสามิ, โน เจ เม ผาสุ ภวิสฺสติ, อมุกํ นาม อาวาสํ คมิสฺสามิ; ",
"pli-tv-kd7:12.1.5":	"ตตฺถ เม ผาสุ ภวิสฺสติ วสิสฺสามิ, โน เจ เม ผาสุ ภวิสฺสติ, ปจฺเจสฺสนฺ”ติฯ ",
"pli-tv-kd7:12.1.6":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:12.1.7":	"โส ตํ จีวรํ กาเรติฯ ",
"pli-tv-kd7:12.1.8":	"ตสฺส ภิกฺขุโน นิฏฺฐานนฺติโก กถินุทฺธาโรฯ ",
"pli-tv-kd7:12.1.9":	"ภิกฺขุ อตฺถตกถิโน ผาสุวิหาริโก จีวรํ อาทาย ปกฺกมติ—",
"pli-tv-kd7:12.1.10":	"“อมุกํ นาม อาวาสํ คมิสฺสามิ; ",
"pli-tv-kd7:12.1.11":	"ตตฺถ เม ผาสุ ภวิสฺสติ วสิสฺสามิ, โน เจ เม ผาสุ ภวิสฺสติ, อมุกํ นาม อาวาสํ คมิสฺสามิ; ",
"pli-tv-kd7:12.1.12":	"ตตฺถ เม ผาสุ ภวิสฺสติ วสิสฺสามิ, โน เจ เม ผาสุ ภวิสฺสติ, อมุกํ นาม อาวาสํ คมิสฺสามิ; ",
"pli-tv-kd7:12.1.13":	"ตตฺถ เม ผาสุ ภวิสฺสติ วสิสฺสามิ, โน เจ เม ผาสุ ภวิสฺสติ, ปจฺเจสฺสนฺ”ติฯ ",
"pli-tv-kd7:12.1.14":	"ตสฺส พหิสีมคตสฺส เอวํ โหติ—“เนวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:12.1.15":	"ตสฺส ภิกฺขุโน สนฺนิฏฺฐานนฺติโก กถินุทฺธาโรฯ ",
"pli-tv-kd7:12.1.16":	"ภิกฺขุ อตฺถตกถิโน ผาสุวิหาริโก จีวรํ อาทาย ปกฺกมติ—“อมุกํ นาม อาวาสํ คมิสฺสามิ; ",
"pli-tv-kd7:12.1.17":	"ตตฺถ เม ผาสุ ภวิสฺสติ วสิสฺสามิ, โน เจ เม ผาสุ ภวิสฺสติ, อมุกํ นาม อาวาสํ คมิสฺสามิ; ",
"pli-tv-kd7:12.1.18":	"ตตฺถ เม ผาสุ ภวิสฺสติ วสิสฺสามิ, โน เจ เม ผาสุ ภวิสฺสติ, อมุกํ นาม อาวาสํ คมิสฺสามิ; ",
"pli-tv-kd7:12.1.19":	"ตตฺถ เม ผาสุ ภวิสฺสติ วสิสฺสามิ, โน เจ เม ผาสุ ภวิสฺสติ, ปจฺเจสฺสนฺ”ติฯ ",
"pli-tv-kd7:12.1.20":	"ตสฺส พหิสีมคตสฺส เอวํ โหติ—“อิเธวิมํ จีวรํ กาเรสฺสํ, น ปจฺเจสฺสนฺ”ติฯ ",
"pli-tv-kd7:12.1.21":	"โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ",
"pli-tv-kd7:12.1.22":	"ตสฺส ภิกฺขุโน นาสนนฺติโก กถินุทฺธาโรฯ ",
"pli-tv-kd7:12.1.23":	"ภิกฺขุ อตฺถตกถิโน ผาสุวิหาริโก จีวรํ อาทาย ปกฺกมติ—“อมุกํ นาม อาวาสํ คมิสฺสามิ; ",
"pli-tv-kd7:12.1.24":	"ตตฺถ เม ผาสุ ภวิสฺสติ วสิสฺสามิ, โน เจ เม ผาสุ ภวิสฺสติ, อมุกํ นาม อาวาสํ คมิสฺสามิ; ",
"pli-tv-kd7:12.1.25":	"ตตฺถ เม ผาสุ ภวิสฺสติ วสิสฺสามิ, โน เจ เม ผาสุ ภวิสฺสติ, อมุกํ นาม อาวาสํ คมิสฺสามิ; ",
"pli-tv-kd7:12.1.26":	"ตตฺถ เม ผาสุ ภวิสฺสติ วสิสฺสามิ, โน เจ เม ผาสุ ภวิสฺสติ, ปจฺเจสฺสนฺ”ติฯ ",
"pli-tv-kd7:12.1.27":	"โส พหิสีมคโต ตํ จีวรํ กาเรติฯ ",
"pli-tv-kd7:12.1.28":	"โส กตจีวโร—“ปจฺเจสฺสํ ปจฺเจสฺสนฺ”ติ พหิทฺธา กถินุทฺธารํ วีตินาเมติฯ ",
"pli-tv-kd7:12.1.29":	"ตสฺส ภิกฺขุโน สีมาติกฺกนฺติโก กถินุทฺธาโรฯ ",
"pli-tv-kd7:12.1.30":	"ภิกฺขุ อตฺถตกถิโน ผาสุวิหาริโก จีวรํ อาทาย ปกฺกมติ—“อมุกํ นาม อาวาสํ คมิสฺสามิ; ",
"pli-tv-kd7:12.1.31":	"ตตฺถ เม ผาสุ ภวิสฺสติ วสิสฺสามิ, โน เจ เม ผาสุ ภวิสฺสติ, อมุกํ นาม อาวาสํ คมิสฺสามิ; ",
"pli-tv-kd7:12.1.32":	"ตตฺถ เม ผาสุ ภวิสฺสติ วสิสฺสามิ, โน เจ เม ผาสุ ภวิสฺสติ, อมุกํ นาม อาวาสํ คมิสฺสามิ; ",
"pli-tv-kd7:12.1.33":	"ตตฺถ เม ผาสุ ภวิสฺสติ วสิสฺสามิ, โน เจ เม ผาสุ ภวิสฺสติ, ปจฺเจสฺสนฺ”ติฯ ",
"pli-tv-kd7:12.1.34":	"โส พหิสีมคโต ตํ จีวรํ กาเรติฯ ",
"pli-tv-kd7:12.1.35":	"โส กตจีวโร “ปจฺเจสฺสํ ปจฺเจสฺสนฺ”ติ สมฺภุณาติ กถินุทฺธารํฯ ",
"pli-tv-kd7:12.1.36":	"ตสฺส ภิกฺขุโน สห ภิกฺขูหิ กถินุทฺธาโรฯ ",
"pli-tv-kd7:12.1.37":	"ผาสุวิหารปญฺจกํ นิฏฺฐิตํฯ ",
"pli-tv-kd7:13.1.0":	"๑๔ฯ ปลิโพธาปลิโพธกถา ",
"pli-tv-kd7:13.1.1":	"เทฺวเม, ภิกฺขเว, กถินสฺส ปลิโพธา, เทฺว อปลิโพธาฯ ",
"pli-tv-kd7:13.1.2":	"กตเม จ, ภิกฺขเว, เทฺว กถินสฺส ปลิโพธา? ",
"pli-tv-kd7:13.1.3":	"อาวาสปลิโพโธ จ จีวรปลิโพโธ จฯ ",
"pli-tv-kd7:13.1.4":	"กถญฺจ, ภิกฺขเว, อาวาสปลิโพโธ โหติ? ",
"pli-tv-kd7:13.1.5":	"อิธ, ภิกฺขเว, ภิกฺขุ วสติ วา ตสฺมึ อาวาเส, สาเปกฺโข วา ปกฺกมติ “ปจฺเจสฺสนฺ”ติฯ ",
"pli-tv-kd7:13.1.6":	"เอวํ โข, ภิกฺขเว, อาวาสปลิโพโธ โหติฯ ",
"pli-tv-kd7:13.1.7":	"กถญฺจ, ภิกฺขเว, จีวรปลิโพโธ โหติ? ",
"pli-tv-kd7:13.1.8":	"อิธ, ภิกฺขเว, ภิกฺขุโน จีวรํ อกตํ วา โหติ วิปฺปกตํ วา, จีวราสา วา อนุปจฺฉินฺนาฯ ",
"pli-tv-kd7:13.1.9":	"เอวํ โข, ภิกฺขเว, จีวรปลิโพโธ โหติฯ ",
"pli-tv-kd7:13.1.10":	"อิเม โข, ภิกฺขเว, เทฺว กถินสฺส ปลิโพธาฯ ",
"pli-tv-kd7:13.2.1":	"กตเม จ, ภิกฺขเว, เทฺว กถินสฺส อปลิโพธา? ",
"pli-tv-kd7:13.2.2":	"อาวาสอปลิโพโธ จ จีวรอปลิโพโธ จฯ ",
"pli-tv-kd7:13.2.3":	"กถญฺจ, ภิกฺขเว, อาวาสอปลิโพโธ โหติ? ",
"pli-tv-kd7:13.2.4":	"อิธ, ภิกฺขเว, ภิกฺขุ ปกฺกมติ ตมฺหา อาวาสา จตฺเตน วนฺเตน มุตฺเตน อนเปกฺโข “น ปจฺเจสฺสนฺ”ติฯ ",
"pli-tv-kd7:13.2.5":	"เอวํ โข, ภิกฺขเว, อาวาสอปลิโพโธ โหติฯ ",
"pli-tv-kd7:13.2.6":	"กถญฺจ, ภิกฺขเว, จีวรอปลิโพโธ โหติ? ",
"pli-tv-kd7:13.2.7":	"อิธ, ภิกฺขเว, ภิกฺขุโน จีวรํ กตํ วา โหติ, นฏฺฐํ วา วินฏฺฐํ วา ทฑฺฒํ วา, จีวราสา วา อุปจฺฉินฺนาฯ ",
"pli-tv-kd7:13.2.8":	"เอวํ โข, ภิกฺขเว, จีวรอปลิโพโธ โหติฯ ",
"pli-tv-kd7:13.2.9":	"อิเม โข, ภิกฺขเว, เทฺว กถินสฺส อปลิโพธา”ติฯ ",
"pli-tv-kd7:13.2.10":	"กถินกฺขนฺธโก นิฏฺฐิโต สตฺตโมฯ ",
"pli-tv-kd7:13.2.11":	"ตสฺสุทฺทานํ ",
"pli-tv-kd7:13.2.12":	"ตึส ปาเวยฺยกา ภิกฺขู, ",
"pli-tv-kd7:13.2.13":	"สาเกตุกฺกณฺฐิตา วสุํ; ",
"pli-tv-kd7:13.2.14":	"วสฺสํวุฏฺโฐกปุณฺเณหิ, ",
"pli-tv-kd7:13.2.15":	"อคมุํ ชินทสฺสนํฯ ",
"pli-tv-kd7:13.2.16":	"อิทํ วตฺถุ กถินสฺส, ",
"pli-tv-kd7:13.2.17":	"กปฺปิสฺสนฺติ จ ปญฺจกา; ",
"pli-tv-kd7:13.2.18":	"อนามนฺตา อสมาจารา, ",
"pli-tv-kd7:13.2.19":	"ตเถว คณโภชนํฯ ",
"pli-tv-kd7:13.2.20":	"ยาวทตฺถญฺจ อุปฺปาโท, ",
"pli-tv-kd7:13.2.21":	"อตฺถตานํ ภวิสฺสติ; ",
"pli-tv-kd7:13.2.22":	"ญตฺติ เอวตฺถตญฺเจว, ",
"pli-tv-kd7:13.2.23":	"เอวญฺเจว อนตฺถตํฯ ",
"pli-tv-kd7:13.2.24":	"อุลฺลิขิ โธวนา เจว, ",
"pli-tv-kd7:13.2.25":	"วิจารณญฺจ เฉทนํ; ",
"pli-tv-kd7:13.2.26":	"พนฺธโน วฏฺฏิ กณฺฑุส, ",
"pli-tv-kd7:13.2.27":	"ทฬฺหีกมฺมานุวาติกาฯ ",
"pli-tv-kd7:13.2.28":	"ปริภณฺฑํ โอวทฺเธยฺยํ, ",
"pli-tv-kd7:13.2.29":	"มทฺทนา นิมิตฺตํ กถา; ",
"pli-tv-kd7:13.2.30":	"กุกฺกุ สนฺนิธิ นิสฺสคฺคิ, ",
"pli-tv-kd7:13.2.31":	"น กปฺปญฺญตฺร เต ตโยฯ ",
"pli-tv-kd7:13.2.32":	"อญฺญตฺร ปญฺจาติเรเก, ",
"pli-tv-kd7:13.2.33":	"สญฺฉินฺเนน สมณฺฑลี; ",
"pli-tv-kd7:13.2.34":	"นาญฺญตฺร ปุคฺคลา สมฺมา, ",
"pli-tv-kd7:13.2.35":	"นิสฺสีมฏฺโฐนุโมทติฯ ",
"pli-tv-kd7:13.2.36":	"กถินานตฺถตํ โหติ, ",
"pli-tv-kd7:13.2.37":	"เอวํ พุทฺเธน เทสิตํ; ",
"pli-tv-kd7:13.2.38":	"อหตากปฺปปิโลติ, ",
"pli-tv-kd7:13.2.39":	"ปํสุ ปาปณิกาย จฯ ",
"pli-tv-kd7:13.2.40":	"อนิมิตฺตาปริกถา, ",
"pli-tv-kd7:13.2.41":	"อกุกฺกุ จ อสนฺนิธิ; ",
"pli-tv-kd7:13.2.42":	"อนิสฺสคฺคิ กปฺปกเต, ",
"pli-tv-kd7:13.2.43":	"ตถา ติจีวเรน จฯ ",
"pli-tv-kd7:13.2.44":	"ปญฺจเก วาติเรเก วา, ",
"pli-tv-kd7:13.2.45":	"ฉินฺเน สมณฺฑลีกเต; ",
"pli-tv-kd7:13.2.46":	"ปุคฺคลสฺสตฺถารา สมฺมา, ",
"pli-tv-kd7:13.2.47":	"สีมฏฺโฐ อนุโมทติฯ ",
"pli-tv-kd7:13.2.48":	"เอวํ กถินตฺถรณํ, ",
"pli-tv-kd7:13.2.49":	"อุพฺภารสฺสฏฺฐมาติกา; ",
"pli-tv-kd7:13.2.50":	"ปกฺกมนนฺติ นิฏฺฐานํ, ",
"pli-tv-kd7:13.2.51":	"สนฺนิฏฺฐานญฺจ นาสนํฯ ",
"pli-tv-kd7:13.2.52":	"สวนํ อาสาวจฺเฉทิ, ",
"pli-tv-kd7:13.2.53":	"สีมา สหุพฺภารฏฺฐมี; ",
"pli-tv-kd7:13.2.54":	"กตจีวรมาทาย, ",
"pli-tv-kd7:13.2.55":	"“น ปจฺเจสฺสนฺ”ติ คจฺฉติฯ ",
"pli-tv-kd7:13.2.56":	"ตสฺส ตํ กถินุทฺธาโร, ",
"pli-tv-kd7:13.2.57":	"โหติ ปกฺกมนนฺติโก; ",
"pli-tv-kd7:13.2.58":	"อาทาย จีวรํ ยาติ, ",
"pli-tv-kd7:13.2.59":	"นิสฺสีเม อิทํ จินฺตยิฯ ",
"pli-tv-kd7:13.2.60":	"“กาเรสฺสํ น ปจฺเจสฺสนฺ”ติ, ",
"pli-tv-kd7:13.2.61":	"นิฏฺฐาเน กถินุทฺธาโร; ",
"pli-tv-kd7:13.2.62":	"อาทาย นิสฺสีมํ เนว, ",
"pli-tv-kd7:13.2.63":	"“น ปจฺเจสฺสนฺ”ติ มานโสฯ ",
"pli-tv-kd7:13.2.64":	"ตสฺส ตํ กถินุทฺธาโร, ",
"pli-tv-kd7:13.2.65":	"สนฺนิฏฺฐานนฺติโก ภเว; ",
"pli-tv-kd7:13.2.66":	"อาทาย จีวรํ ยาติ, ",
"pli-tv-kd7:13.2.67":	"นิสฺสีเม อิทํ จินฺตยิฯ ",
"pli-tv-kd7:13.2.68":	"“กาเรสฺสํ น ปจฺเจสฺสนฺ”ติ, ",
"pli-tv-kd7:13.2.69":	"กยิรํ ตสฺส นสฺสติ; ",
"pli-tv-kd7:13.2.70":	"ตสฺส ตํ กถินุทฺธาโร, ",
"pli-tv-kd7:13.2.71":	"ภวติ นาสนนฺติโกฯ ",
"pli-tv-kd7:13.2.72":	"อาทาย ยาติ “ปจฺเจสฺสํ”, ",
"pli-tv-kd7:13.2.73":	"พหิ กาเรติ จีวรํ; ",
"pli-tv-kd7:13.2.74":	"กตจีวโร สุณาติ, ",
"pli-tv-kd7:13.2.75":	"อุพฺภตํ กถินํ ตหึฯ ",
"pli-tv-kd7:13.2.76":	"ตสฺส ตํ กถินุทฺธาโร, ",
"pli-tv-kd7:13.2.77":	"ภวติ สวนนฺติโก; ",
"pli-tv-kd7:13.2.78":	"อาทาย ยาติ “ปจฺเจสฺสํ”, ",
"pli-tv-kd7:13.2.79":	"พหิ กาเรติ จีวรํฯ ",
"pli-tv-kd7:13.2.80":	"กตจีวโร พหิทฺธา, ",
"pli-tv-kd7:13.2.81":	"นาเมติ กถินุทฺธารํ; ",
"pli-tv-kd7:13.2.82":	"ตสฺส ตํ กถินุทฺธาโร, ",
"pli-tv-kd7:13.2.83":	"สีมาติกฺกนฺติโก ภเวฯ ",
"pli-tv-kd7:13.2.84":	"อาทาย ยาติ “ปจฺเจสฺสํ”, ",
"pli-tv-kd7:13.2.85":	"พหิ กาเรติ จีวรํ; ",
"pli-tv-kd7:13.2.86":	"กตจีวโร ปจฺเจสฺสํ, ",
"pli-tv-kd7:13.2.87":	"สมฺโภติ กถินุทฺธารํฯ ",
"pli-tv-kd7:13.2.88":	"ตสฺส ตํ กถินุทฺธาโร, ",
"pli-tv-kd7:13.2.89":	"สห ภิกฺขูหิ ชายติ; ",
"pli-tv-kd7:13.2.90":	"อาทาย จ สมาทาย, ",
"pli-tv-kd7:13.2.91":	"สตฺตสตฺตวิธา คติฯ ",
"pli-tv-kd7:13.2.92":	"ปกฺกมนนฺติกา นตฺถิ, ",
"pli-tv-kd7:13.2.93":	"ฉกฺเก วิปฺปกเต คติ; ",
"pli-tv-kd7:13.2.94":	"อาทาย นิสฺสีมคตํ, ",
"pli-tv-kd7:13.2.95":	"กาเรสฺสํ อิติ ชายติฯ ",
"pli-tv-kd7:13.2.96":	"นิฏฺฐานํ สนฺนิฏฺฐานญฺจ, ",
"pli-tv-kd7:13.2.97":	"นาสนญฺจ อิเม ตโย; ",
"pli-tv-kd7:13.2.98":	"อาทาย “น ปจฺเจสฺสนฺ”ติ, ",
"pli-tv-kd7:13.2.99":	"พหิสีเม กโรมิติฯ ",
"pli-tv-kd7:13.2.100":	"นิฏฺฐานํ สนฺนิฏฺฐานมฺปิ, ",
"pli-tv-kd7:13.2.101":	"นาสนมฺปิ อิทํ ตโย; ",
"pli-tv-kd7:13.2.102":	"อนธิฏฺฐิเตน เนวสฺส, ",
"pli-tv-kd7:13.2.103":	"เหฏฺฐา ตีณิ นยาวิธิฯ ",
"pli-tv-kd7:13.2.104":	"อาทาย ยาติ ปจฺเจสฺสํ, ",
"pli-tv-kd7:13.2.105":	"พหิสีเม กโรมิติ; ",
"pli-tv-kd7:13.2.106":	"“น ปจฺเจสฺสนฺ”ติ กาเรติ, ",
"pli-tv-kd7:13.2.107":	"นิฏฺฐาเน กถินุทฺธาโรฯ ",
"pli-tv-kd7:13.2.108":	"สนฺนิฏฺฐานํ นาสนญฺจ, ",
"pli-tv-kd7:13.2.109":	"สวนสีมาติกฺกมา; ",
"pli-tv-kd7:13.2.110":	"สห ภิกฺขูหิ ชาเยถ, ",
"pli-tv-kd7:13.2.111":	"เอวํ ปนฺนรสํ คติฯ ",
"pli-tv-kd7:13.2.112":	"สมาทาย วิปฺปกตา, ",
"pli-tv-kd7:13.2.113":	"สมาทาย ปุนา ตถา; ",
"pli-tv-kd7:13.2.114":	"อิเม เต จตุโร วารา, ",
"pli-tv-kd7:13.2.115":	"สพฺเพ ปนฺนรสวิธิฯ ",
"pli-tv-kd7:13.2.116":	"อนาสาย จ อาสาย, ",
"pli-tv-kd7:13.2.117":	"กรณีโย จ เต ตโย; ",
"pli-tv-kd7:13.2.118":	"นยโต ตํ วิชาเนยฺย, ",
"pli-tv-kd7:13.2.119":	"ตโย ทฺวาทส ทฺวาทสฯ ",
"pli-tv-kd7:13.2.120":	"อปวิลานา นเวตฺถ, ",
"pli-tv-kd7:13.2.121":	"ผาสุ ปญฺจวิธา ตหึ; ",
"pli-tv-kd7:13.2.122":	"ปลิโพธาปลิโพธา, ",
"pli-tv-kd7:13.2.123":	"อุทฺทานํ นยโต กตนฺติฯ ",
"pli-tv-kd7:13.2.124":	"อิมมฺหิ ขนฺธเก วตฺถู โทฬสกเปยฺยาลมุขานิ เอกสตํ อฏฺฐารสฯ ",
"pli-tv-kd7:13.2.125":	"กถินกฺขนฺธโก นิฏฺฐิโตฯ "
}	
