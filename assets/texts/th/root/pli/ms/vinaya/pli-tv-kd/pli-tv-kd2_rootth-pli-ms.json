{	
"pli-tv-kd2:0.1":	"เถรวาท วินยปิฏก ",
"pli-tv-kd2:0.2":	"มหาวคฺค ",
"pli-tv-kd2:0.3":	"๒ฯ อุโปสถกฺขนฺธก ",
"pli-tv-kd2:0.4":	"๑ฯ สนฺนิปาตานุชานน ",
"pli-tv-kd2:1.1.1":	"เตน สมเยน พุทฺโธ ภควา ราชคเห วิหรติ คิชฺฌกูเฏ ปพฺพเตฯ ",
"pli-tv-kd2:1.1.2":	"เตน โข ปน สมเยน อญฺญติตฺถิยา ปริพฺพาชกา จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตฺวา ธมฺมํ ภาสนฺติฯ ",
"pli-tv-kd2:1.1.3":	"เต มนุสฺสา อุปสงฺกมนฺติ ธมฺมสฺสวนายฯ ",
"pli-tv-kd2:1.1.4":	"เต ลภนฺติ อญฺญติตฺถิเยสุ ปริพฺพาชเกสุ เปมํ, ลภนฺติ ปสาทํ, ลภนฺติ อญฺญติตฺถิยา ปริพฺพาชกา ปกฺขํฯ ",
"pli-tv-kd2:1.2.1":	"อถ โข รญฺโญ มาคธสฺส เสนิยสฺส พิมฺพิสารสฺส รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ—",
"pli-tv-kd2:1.2.2":	"“เอตรหิ โข อญฺญติตฺถิยา ปริพฺพาชกา จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตฺวา ธมฺมํ ภาสนฺติฯ ",
"pli-tv-kd2:1.2.3":	"เต มนุสฺสา อุปสงฺกมนฺติ ธมฺมสฺสวนายฯ ",
"pli-tv-kd2:1.2.4":	"เต ลภนฺติ อญฺญติตฺถิเยสุ ปริพฺพาชเกสุ เปมํ, ลภนฺติ ปสาทํ, ลภนฺติ อญฺญติตฺถิยา ปริพฺพาชกา ปกฺขํฯ ",
"pli-tv-kd2:1.2.5":	"ยนฺนูน อยฺยาปิ จาตุทฺทเส ปนฺนรเส อฏฺฐมิยา จ ปกฺขสฺส สนฺนิปเตยฺยุนฺ”ติฯ ",
"pli-tv-kd2:1.3.1":	"อถ โข ราชา มาคโธ เสนิโย พิมฺพิสาโร เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"pli-tv-kd2:1.3.2":	"เอกมนฺตํ นิสินฺโน โข ราชา มาคโธ เสนิโย พิมฺพิสาโร ภควนฺตํ เอตทโวจ—",
"pli-tv-kd2:1.3.3":	"“อิธ มยฺหํ, ภนฺเต, รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ ‘เอตรหิ โข อญฺญติตฺถิยา ปริพฺพาชกา จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตฺวา ธมฺมํ ภาสนฺติฯ ",
"pli-tv-kd2:1.3.4":	"เต มนุสฺสา อุปสงฺกมนฺติ ธมฺมสฺสวนายฯ ",
"pli-tv-kd2:1.3.5":	"เต ลภนฺติ อญฺญติตฺถิเยสุ ปริพฺพาชเกสุ เปมํ, ลภนฺติ ปสาทํ, ลภนฺติ อญฺญติตฺถิยา ปริพฺพาชกา ปกฺขํฯ ",
"pli-tv-kd2:1.3.6":	"ยนฺนูน อยฺยาปิ จาตุทฺทเส ปนฺนรเส อฏฺฐมิยา จ ปกฺขสฺส สนฺนิปเตยฺยุนฺ’ติฯ ",
"pli-tv-kd2:1.3.7":	"สาธุ, ภนฺเต, อยฺยาปิ จาตุทฺทเส ปนฺนรเส อฏฺฐมิยา จ ปกฺขสฺส สนฺนิปเตยฺยุนฺ”ติฯ ",
"pli-tv-kd2:1.4.1":	"อถ โข ภควา ราชานํ มาคธํ เสนิยํ พิมฺพิสารํ ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ ",
"pli-tv-kd2:1.4.2":	"อถ โข ราชา มาคโธ เสนิโย พิมฺพิสาโร ภควตา ธมฺมิยา กถาย สนฺทสฺสิโต สมาทปิโต สมุตฺเตชิโต สมฺปหํสิโต อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
"pli-tv-kd2:1.4.3":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-kd2:1.4.4":	"“อนุชานามิ, ภิกฺขเว, จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตุนฺ”ติฯ ",
"pli-tv-kd2:2.1.1":	"เตน โข ปน สมเยน ภิกฺขู—",
"pli-tv-kd2:2.1.2":	"“ภควตา อนุญฺญาตา จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตุนฺ”ติ—",
"pli-tv-kd2:2.1.3":	"จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตฺวา ตุณฺหี นิสีทนฺติฯ ",
"pli-tv-kd2:2.1.4":	"เต มนุสฺสา อุปสงฺกมนฺติ ธมฺมสฺสวนายฯ ",
"pli-tv-kd2:2.1.5":	"เต อุชฺฌายนฺติ ขิยฺยนฺติ วิปาเจนฺติ—",
"pli-tv-kd2:2.1.6":	"“กถญฺหิ นาม สมณา สกฺยปุตฺติยา จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตฺวา ตุณฺหี นิสีทิสฺสนฺติ, เสยฺยถาปิ มูคสูกราฯ ",
"pli-tv-kd2:2.1.7":	"นนุ นาม สนฺนิปติเตหิ ธมฺโม ภาสิตพฺโพ”ติฯ ",
"pli-tv-kd2:2.1.8":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-kd2:2.1.9":	"อถ โข เต ภิกฺขู ภควโต เอตมตฺถํ อาโรเจสุํ …เป… ",
"pli-tv-kd2:2.1.10":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-kd2:2.1.11":	"“อนุชานามิ, ภิกฺขเว, จาตุทฺทเส ปนฺนรเส อฏฺฐมิยา จ ปกฺขสฺส สนฺนิปติตฺวา ธมฺมํ ภาสิตุนฺ”ติฯ ",
"pli-tv-kd2:3.1.0":	"๒ฯ ปาติโมกฺขุทฺเทสานุชานน ",
"pli-tv-kd2:3.1.1":	"อถ โข ภควโต รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ—",
"pli-tv-kd2:3.1.2":	"“ยนฺนูนาหํ ยานิ มยา ภิกฺขูนํ ปญฺญตฺตานิ สิกฺขาปทานิ, ตานิ เนสํ ปาติโมกฺขุทฺเทสํ อนุชาเนยฺยํฯ ",
"pli-tv-kd2:3.1.3":	"โส เนสํ ภวิสฺสติ อุโปสถกมฺมนฺ”ติฯ ",
"pli-tv-kd2:3.2.1":	"อถ โข ภควา สายนฺหสมยํ ปฏิสลฺลานา วุฏฺฐิโต เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-kd2:3.2.2":	"“อิธ มยฺหํ, ภิกฺขเว, รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ ‘ยนฺนูนาหํ ยานิ มยา ภิกฺขูนํ ปญฺญตฺตานิ สิกฺขาปทานิ, ตานิ เนสํ ปาติโมกฺขุทฺเทสํ อนุชาเนยฺยํฯ ",
"pli-tv-kd2:3.2.3":	"โส เนสํ ภวิสฺสติ อุโปสถกมฺมนฺ’ติฯ ",
"pli-tv-kd2:3.2.4":	"อนุชานามิ, ภิกฺขเว, ปาติโมกฺขํ อุทฺทิสิตุํฯ ",
"pli-tv-kd2:3.3.1":	"เอวญฺจ ปน, ภิกฺขเว, อุทฺทิสิตพฺพํฯ ",
"pli-tv-kd2:3.3.2":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:3.3.3":	"‘สุณาตุ เม, ภนฺเต, สงฺโฆฯ ",
"pli-tv-kd2:3.3.4":	"ยทิ สงฺฆสฺส ปตฺตกลฺลํ, สงฺโฆ อุโปสถํ กเรยฺย, ปาติโมกฺขํ อุทฺทิเสยฺยฯ ",
"pli-tv-kd2:3.3.5":	"กึ สงฺฆสฺส ปุพฺพกิจฺจํ? ",
"pli-tv-kd2:3.3.6":	"ปาริสุทฺธึ อายสฺมนฺโต อาโรเจถฯ ",
"pli-tv-kd2:3.3.7":	"ปาติโมกฺขํ อุทฺทิสิสฺสามิฯ ",
"pli-tv-kd2:3.3.8":	"ตํ สพฺเพว สนฺตา สาธุกํ สุโณม มนสิ กโรมฯ ",
"pli-tv-kd2:3.3.9":	"ยสฺส สิยา อาปตฺติ, โส อาวิกเรยฺยฯ ",
"pli-tv-kd2:3.3.10":	"อสนฺติยา อาปตฺติยา ตุณฺหี ภวิตพฺพํฯ ",
"pli-tv-kd2:3.3.11":	"ตุณฺหีภาเวน โข ปนายสฺมนฺเต ปริสุทฺธาติ เวทิสฺสามิฯ ",
"pli-tv-kd2:3.3.12":	"ยถา โข ปน ปจฺเจกปุฏฺฐสฺส เวยฺยากรณํ โหติ, เอวเมวํ เอวรูปาย ปริสาย ยาวตติยํ อนุสฺสาวิตํ โหติฯ ",
"pli-tv-kd2:3.3.13":	"โย ปน ภิกฺขุ ยาวตติยํ อนุสฺสาวิยมาเน สรมาโน สนฺตึ อาปตฺตึ นาวิกเรยฺย, สมฺปชานมุสาวาทสฺส โหติฯ ",
"pli-tv-kd2:3.3.14":	"สมฺปชานมุสาวาโท โข ปนายสฺมนฺโต อนฺตรายิโก ธมฺโม วุตฺโต ภควตาฯ ",
"pli-tv-kd2:3.3.15":	"ตสฺมา, สรมาเนน ภิกฺขุนา อาปนฺเนน วิสุทฺธาเปกฺเขน สนฺตี อาปตฺติ อาวิกาตพฺพา; ",
"pli-tv-kd2:3.3.16":	"อาวิกตา หิสฺส ผาสุ โหตี’”ติฯ ",
"pli-tv-kd2:3.4.1":	"ปาติโมกฺขนฺติ ",
"pli-tv-kd2:3.4.2":	"อาทิเมตํ มุขเมตํ ปมุขเมตํ กุสลานํ ธมฺมานํฯ เตน วุจฺจติ ปาติโมกฺขนฺติฯ ",
"pli-tv-kd2:3.4.3":	"อายสฺมนฺโตติ ",
"pli-tv-kd2:3.4.4":	"ปิยวจนเมตํ ครุวจนเมตํ สคารวสปฺปติสฺสาธิวจนเมตํ อายสฺมนฺโตติฯ ",
"pli-tv-kd2:3.4.5":	"อุทฺทิสิสฺสามีติ ",
"pli-tv-kd2:3.4.6":	"อาจิกฺขิสฺสามิ เทเสสฺสามิ ปญฺญเปสฺสามิ ปฏฺฐเปสฺสามิ วิวริสฺสามิ วิภชิสฺสามิ อุตฺตานึ กริสฺสามิ ปกาเสสฺสามิฯ ",
"pli-tv-kd2:3.4.7":	"ตนฺติ ",
"pli-tv-kd2:3.4.8":	"ปาติโมกฺขํ วุจฺจติฯ ",
"pli-tv-kd2:3.4.9":	"สพฺเพว สนฺตาติ ",
"pli-tv-kd2:3.4.10":	"ยาวติกา ตสฺสา ปริสาย เถรา จ นวา จ มชฺฌิมา จ, เอเต วุจฺจนฺติ สพฺเพว สนฺตาติฯ ",
"pli-tv-kd2:3.4.11":	"สาธุกํ สุโณมาติ ",
"pli-tv-kd2:3.4.12":	"อฏฺฐึ กตฺวา มนสิ กตฺวา สพฺพเจตสา สมนฺนาหรามฯ ",
"pli-tv-kd2:3.4.13":	"มนสิ กโรมาติ ",
"pli-tv-kd2:3.4.14":	"เอกคฺคจิตฺตา อวิกฺขิตฺตจิตฺตา อวิสาหฏจิตฺตา นิสาเมมฯ ",
"pli-tv-kd2:3.5.1":	"ยสฺส สิยา อาปตฺตีติ ",
"pli-tv-kd2:3.5.2":	"เถรสฺส วา นวสฺส วา มชฺฌิมสฺส วา, ปญฺจนฺนํ วา อาปตฺติกฺขนฺธานํ อญฺญตรา อาปตฺติ, สตฺตนฺนํ วา อาปตฺติกฺขนฺธานํ อญฺญตรา อาปตฺติฯ ",
"pli-tv-kd2:3.5.3":	"โส อาวิกเรยฺยาติ ",
"pli-tv-kd2:3.5.4":	"โส เทเสยฺย, โส วิวเรยฺย, โส อุตฺตานึ กเรยฺย, โส ปกาเสยฺย สงฺฆมชฺเฌ วา คณมชฺเฌ วา เอกปุคฺคเล วาฯ ",
"pli-tv-kd2:3.5.5":	"อสนฺตี นาม อาปตฺติ ",
"pli-tv-kd2:3.5.6":	"อนชฺฌาปนฺนา วา โหติ, อาปชฺชิตฺวา วา วุฏฺฐิตาฯ ",
"pli-tv-kd2:3.5.7":	"ตุณฺหี ภวิตพฺพนฺติ ",
"pli-tv-kd2:3.5.8":	"อธิวาเสตพฺพํ น พฺยาหริตพฺพํฯ ",
"pli-tv-kd2:3.5.9":	"ปริสุทฺธาติ เวทิสฺสามีติ ",
"pli-tv-kd2:3.5.10":	"ชานิสฺสามิ ธาเรสฺสามิฯ ",
"pli-tv-kd2:3.6.1":	"ยถา โข ปน ปจฺเจกปุฏฺฐสฺส เวยฺยากรณํ โหตีติ ",
"pli-tv-kd2:3.6.2":	"ยถา เอเกน เอโก ปุฏฺโฐ พฺยากเรยฺย, เอวเมว ตสฺสา ปริสาย ชานิตพฺพํ มํ ปุจฺฉตีติฯ ",
"pli-tv-kd2:3.6.3":	"เอวรูปา นาม ปริสา ",
"pli-tv-kd2:3.6.4":	"ภิกฺขุปริสา วุจฺจติฯ ",
"pli-tv-kd2:3.6.5":	"ยาวตติยํ อนุสฺสาวิตํ โหตีติ ",
"pli-tv-kd2:3.6.6":	"สกิมฺปิ อนุสฺสาวิตํ โหติ, ทุติยมฺปิ อนุสฺสาวิตํ โหติ, ตติยมฺปิ อนุสฺสาวิตํ โหติฯ ",
"pli-tv-kd2:3.6.7":	"สรมาโนติ ",
"pli-tv-kd2:3.6.8":	"ชานมาโน สญฺชานมาโนฯ ",
"pli-tv-kd2:3.6.9":	"สนฺตี นาม อาปตฺติ ",
"pli-tv-kd2:3.6.10":	"อชฺฌาปนฺนา วา โหติ, อาปชฺชิตฺวา วา อวุฏฺฐิตาฯ ",
"pli-tv-kd2:3.6.11":	"นาวิกเรยฺยาติ ",
"pli-tv-kd2:3.6.12":	"น เทเสยฺย, น วิวเรยฺย, น อุตฺตานึ กเรยฺย, น ปกาเสยฺย สงฺฆมชฺเฌ วา คณมชฺเฌ วา เอกปุคฺคเล วาฯ ",
"pli-tv-kd2:3.7.1":	"สมฺปชานมุสาวาทสฺส โหตีติ ",
"pli-tv-kd2:3.7.2":	"สมฺปชานมุสาวาเท กึ โหติ? ",
"pli-tv-kd2:3.7.3":	"ทุกฺกฏํ โหติฯ ",
"pli-tv-kd2:3.7.4":	"อนฺตรายิโก ธมฺโม วุตฺโต ภควตาติฯ ",
"pli-tv-kd2:3.7.5":	"กิสฺส อนฺตรายิโก? ",
"pli-tv-kd2:3.7.6":	"ปฐมสฺส ฌานสฺส อธิคมาย อนฺตรายิโก, ทุติยสฺส ฌานสฺส อธิคมาย อนฺตรายิโก, ตติยสฺส ฌานสฺส อธิคมาย อนฺตรายิโก, จตุตฺถสฺส ฌานสฺส อธิคมาย อนฺตรายิโก, ฌานานํ วิโมกฺขานํ สมาธีนํ สมาปตฺตีนํ เนกฺขมฺมานํ นิสฺสรณานํ ปวิเวกานํ กุสลานํ ธมฺมานํ อธิคมาย อนฺตรายิโกฯ ",
"pli-tv-kd2:3.7.7":	"ตสฺมาติ ",
"pli-tv-kd2:3.7.8":	"ตงฺการณาฯ ",
"pli-tv-kd2:3.7.9":	"สรมาเนนาติ ",
"pli-tv-kd2:3.7.10":	"ชานมาเนน สญฺชานมาเนนฯ ",
"pli-tv-kd2:3.7.11":	"วิสุทฺธาเปกฺเขนาติ ",
"pli-tv-kd2:3.7.12":	"วุฏฺฐาตุกาเมน วิสุชฺฌิตุกาเมนฯ ",
"pli-tv-kd2:3.8.1":	"สนฺตี นาม อาปตฺติ ",
"pli-tv-kd2:3.8.2":	"อชฺฌาปนฺนา วา โหติ, อาปชฺชิตฺวา วา อวุฏฺฐิตาฯ ",
"pli-tv-kd2:3.8.3":	"อาวิกาตพฺพาติ ",
"pli-tv-kd2:3.8.4":	"อาวิกาตพฺพา สงฺฆมชฺเฌ วา คณมชฺเฌ วา เอกปุคฺคเล วาฯ ",
"pli-tv-kd2:3.8.5":	"อาวิกตา หิสฺส ผาสุ โหตีติ ",
"pli-tv-kd2:3.8.6":	"กิสฺส ผาสุ โหติ? ",
"pli-tv-kd2:3.8.7":	"ปฐมสฺส ฌานสฺส อธิคมาย ผาสุ โหติ, ทุติยสฺส ฌานสฺส อธิคมาย ผาสุ โหติ, ตติยสฺส ฌานสฺส อธิคมาย ผาสุ โหติ, จตุตฺถสฺส ฌานสฺส อธิคมาย ผาสุ โหติ, ฌานานํ วิโมกฺขานํ สมาธีนํ สมาปตฺตีนํ เนกฺขมฺมานํ นิสฺสรณานํ ปวิเวกานํ กุสลานํ ธมฺมานํ อธิคมาย ผาสุ โหตีติฯ ",
"pli-tv-kd2:4.1.1":	"เตน โข ปน สมเยน ภิกฺขู—",
"pli-tv-kd2:4.1.2":	"“ภควตา ปาติโมกฺขุทฺเทโส อนุญฺญาโต”ติ—",
"pli-tv-kd2:4.1.3":	"เทวสิกํ ปาติโมกฺขํ อุทฺทิสนฺติฯ ",
"pli-tv-kd2:4.1.4":	"ภควโต เอตมตฺถํ อาโรเจสุํฯ ",
"pli-tv-kd2:4.1.5":	"“น, ภิกฺขเว, เทวสิกํ ปาติโมกฺขํ อุทฺทิสิตพฺพํฯ ",
"pli-tv-kd2:4.1.6":	"โย อุทฺทิเสยฺย, อาปตฺติ ทุกฺกฏสฺสฯ ",
"pli-tv-kd2:4.1.7":	"อนุชานามิ, ภิกฺขเว, อุโปสเถ ปาติโมกฺขํ อุทฺทิสิตุนฺ”ติฯ ",
"pli-tv-kd2:4.2.1":	"เตน โข ปน สมเยน ภิกฺขู—",
"pli-tv-kd2:4.2.2":	"“ภควตา อุโปสเถ ปาติโมกฺขุทฺเทโส อนุญฺญาโต”ติ—",
"pli-tv-kd2:4.2.3":	"ปกฺขสฺส ติกฺขตฺตุํ ปาติโมกฺขํ อุทฺทิสนฺติ, จาตุทฺทเส ปนฺนรเส อฏฺฐมิยา จ ปกฺขสฺสฯ ",
"pli-tv-kd2:4.2.4":	"ภควโต เอตมตฺถํ อาโรเจสุํฯ ",
"pli-tv-kd2:4.2.5":	"“น, ภิกฺขเว, ปกฺขสฺส ติกฺขตฺตุํ ปาติโมกฺขํ อุทฺทิสิตพฺพํฯ ",
"pli-tv-kd2:4.2.6":	"โย อุทฺทิเสยฺย, อาปตฺติ ทุกฺกฏสฺสฯ ",
"pli-tv-kd2:4.2.7":	"อนุชานามิ, ภิกฺขเว, สกึ ปกฺขสฺส จาตุทฺทเส วา ปนฺนรเส วา ปาติโมกฺขํ อุทฺทิสิตุนฺ”ติฯ ",
"pli-tv-kd2:5.1.1":	"เตน โข ปน สมเยน ฉพฺพคฺคิยา ภิกฺขู ยถาปริสาย ปาติโมกฺขํ อุทฺทิสนฺติ สกาย สกาย ปริสายฯ ",
"pli-tv-kd2:5.1.2":	"ภควโต เอตมตฺถํ อาโรเจสุํฯ ",
"pli-tv-kd2:5.1.3":	"“น, ภิกฺขเว, ยถาปริสาย ปาติโมกฺขํ อุทฺทิสิตพฺพํ สกาย สกาย ปริสายฯ ",
"pli-tv-kd2:5.1.4":	"โย อุทฺทิเสยฺย, อาปตฺติ ทุกฺกฏสฺสฯ ",
"pli-tv-kd2:5.1.5":	"อนุชานามิ, ภิกฺขเว, สมคฺคานํ อุโปสถกมฺมนฺ”ติฯ ",
"pli-tv-kd2:5.2.1":	"อถ โข ภิกฺขูนํ เอตทโหสิ—",
"pli-tv-kd2:5.2.2":	"“ภควตา ปญฺญตฺตํ—",
"pli-tv-kd2:5.2.3":	"‘สมคฺคานํ อุโปสถกมฺมนฺ’ติฯ ",
"pli-tv-kd2:5.2.4":	"กิตฺตาวตา นุ โข สามคฺคี โหติ, ยาวตา เอกาวาโส, อุทาหุ สพฺพา ปถวี”ติ? ",
"pli-tv-kd2:5.2.5":	"ภควโต เอตมตฺถํ อาโรเจสุํฯ ",
"pli-tv-kd2:5.2.6":	"“อนุชานามิ, ภิกฺขเว, เอตฺตาวตา สามคฺคี ยาวตา เอกาวาโส”ติฯ ",
"pli-tv-kd2:5.3.0":	"๓ฯ มหากปฺปินวตฺถุ ",
"pli-tv-kd2:5.3.1":	"เตน โข ปน สมเยน อายสฺมา มหากปฺปิโน ราชคเห วิหรติ มทฺทกุจฺฉิมฺหิ มิคทาเยฯ ",
"pli-tv-kd2:5.3.2":	"อถ โข อายสฺมโต มหากปฺปินสฺส รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ—",
"pli-tv-kd2:5.3.3":	"“คจฺเฉยฺยํ วาหํ อุโปสถํ น วา คจฺเฉยฺยํ, คจฺเฉยฺยํ วาหํ สงฺฆกมฺมํ น วา คจฺเฉยฺยํ, อถ ขฺวาหํ วิสุทฺโธ ปรมาย วิสุทฺธิยา”ติ? ",
"pli-tv-kd2:5.4.1":	"อถ โข ภควา อายสฺมโต มหากปฺปินสฺส เจตสา เจโตปริวิตกฺกมญฺญาย—",
"pli-tv-kd2:5.4.2":	"เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิญฺเชยฺย; เอวเมว—คิชฺฌกูเฏ ปพฺพเต อนฺตรหิโต มทฺทกุจฺฉิมฺหิ มิคทาเย อายสฺมโต มหากปฺปินสฺส สมฺมุเข ปาตุรโหสิฯ ",
"pli-tv-kd2:5.4.3":	"นิสีทิ ภควา ปญฺญตฺเต อาสเนฯ ",
"pli-tv-kd2:5.4.4":	"อายสฺมาปิ โข มหากปฺปิโน ภควนฺตํ อภิวาเทตฺวา เอกมนฺตํ นิสีทิฯ ",
"pli-tv-kd2:5.5.1":	"เอกมนฺตํ นิสินฺนํ โข อายสฺมนฺตํ มหากปฺปินํ ภควา เอตทโวจ—",
"pli-tv-kd2:5.5.2":	"“นนุ เต, กปฺปิน, รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ—",
"pli-tv-kd2:5.5.3":	"คจฺเฉยฺยํ วาหํ อุโปสถํ น วา คจฺเฉยฺยํ, คจฺเฉยฺยํ วาหํ สงฺฆกมฺมํ น วา คจฺเฉยฺยํ, อถ ขฺวาหํ วิสุทฺโธ ปรมาย วิสุทฺธิยา”ติ? ",
"pli-tv-kd2:5.5.4":	"“เอวํ, ภนฺเต”ฯ ",
"pli-tv-kd2:5.5.5":	"“ตุเมฺห เจ พฺราหฺมณา อุโปสถํ น สกฺกริสฺสถ น ครุกริสฺสถ น มาเนสฺสถ น ปูเชสฺสถ, อถ โก จรหิ อุโปสถํ สกฺกริสฺสติ ครุกริสฺสติ มาเนสฺสติ ปูเชสฺสติ? ",
"pli-tv-kd2:5.5.6":	"คจฺฉ ตฺวํ, พฺราหฺมณ, อุโปสถํ, มา โน อคมาสิฯ ",
"pli-tv-kd2:5.5.7":	"คจฺฉ ตฺวํ สงฺฆกมฺมํ, มา โน อคมาสี”ติฯ ",
"pli-tv-kd2:5.5.8":	"“เอวํ, ภนฺเต”ติ โข อายสฺมา มหากปฺปิโน ภควโต ปจฺจโสฺสสิฯ ",
"pli-tv-kd2:5.6.1":	"อถ โข ภควา อายสฺมนฺตํ มหากปฺปินํ ธมฺมิยา กถาย สนฺทเสฺสตฺวา สมาทเปตฺวา สมุตฺเตเชตฺวา สมฺปหํเสตฺวา—",
"pli-tv-kd2:5.6.2":	"เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิญฺเชยฺย; เอวเมว—มทฺทกุจฺฉิมฺหิ มิคทาเย อายสฺมโต มหากปฺปินสฺส สมฺมุเข อนฺตรหิโต คิชฺฌกูเฏ ปพฺพเต ปาตุรโหสิฯ ",
"pli-tv-kd2:6.1.0":	"๔ฯ สีมานุชานน ",
"pli-tv-kd2:6.1.1":	"อถ โข ภิกฺขูนํ เอตทโหสิ—",
"pli-tv-kd2:6.1.2":	"“ภควตา ปญฺญตฺตํ—",
"pli-tv-kd2:6.1.3":	"‘เอตฺตาวตา สามคฺคี ยาวตา เอกาวาโส’ติ, กิตฺตาวตา นุ โข เอกาวาโส โหตี”ติ? ",
"pli-tv-kd2:6.1.4":	"ภควโต เอตมตฺถํ อาโรเจสุํฯ ",
"pli-tv-kd2:6.1.5":	"“อนุชานามิ, ภิกฺขเว, สีมํ สมฺมนฺนิตุํฯ ",
"pli-tv-kd2:6.1.6":	"เอวญฺจ ปน, ภิกฺขเว, สมฺมนฺนิตพฺพา—",
"pli-tv-kd2:6.1.7":	"ปฐมํ นิมิตฺตา กิตฺเตตพฺพา—",
"pli-tv-kd2:6.1.8":	"ปพฺพตนิมิตฺตํ, ปาสาณนิมิตฺตํ, วนนิมิตฺตํ, รุกฺขนิมิตฺตํ, มคฺคนิมิตฺตํ, วมฺมิกนิมิตฺตํ, นทีนิมิตฺตํ, อุทกนิมิตฺตํฯ ",
"pli-tv-kd2:6.1.9":	"นิมิตฺเต กิตฺเตตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:6.1.10":	"‘สุณาตุ เม, ภนฺเต, สงฺโฆฯ ",
"pli-tv-kd2:6.1.11":	"ยาวตา สมนฺตา นิมิตฺตา กิตฺติตาฯ ",
"pli-tv-kd2:6.1.12":	"ยทิ สงฺฆสฺส ปตฺตกลฺลํ, สงฺโฆ เอเตหิ นิมิตฺเตหิ สีมํ สมฺมนฺเนยฺย สมานสํวาสํ เอกุโปสถํฯ ",
"pli-tv-kd2:6.1.13":	"เอสา ญตฺติฯ ",
"pli-tv-kd2:6.2.1":	"สุณาตุ เม, ภนฺเต, สงฺโฆฯ ",
"pli-tv-kd2:6.2.2":	"ยาวตา สมนฺตา นิมิตฺตา กิตฺติตาฯ ",
"pli-tv-kd2:6.2.3":	"สงฺโฆ เอเตหิ นิมิตฺเตหิ สีมํ สมฺมนฺนติ สมานสํวาสํ เอกุโปสถํฯ ",
"pli-tv-kd2:6.2.4":	"ยสฺสายสฺมโต ขมติ เอเตหิ นิมิตฺเตหิ สีมาย สมฺมุติ สมานสํวาสาย เอกุโปสถาย, โส ตุณฺหสฺส; ",
"pli-tv-kd2:6.2.5":	"ยสฺส นกฺขมติ, โส ภาเสยฺยฯ ",
"pli-tv-kd2:6.2.6":	"สมฺมตา สีมา สงฺเฆน เอเตหิ นิมิตฺเตหิ สมานสํวาสา เอกุโปสถาฯ ",
"pli-tv-kd2:6.2.7":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd2:7.1.1":	"เตน โข ปน สมเยน ฉพฺพคฺคิยา ภิกฺขู—",
"pli-tv-kd2:7.1.2":	"“ภควตา สีมาสมฺมุติ อนุญฺญาตา”ติ—",
"pli-tv-kd2:7.1.3":	"อติมหติโย สีมาโย สมฺมนฺนนฺติ, จตุโยชนิกาปิ ปญฺจโยชนิกาปิ ฉโยชนิกาปิฯ ",
"pli-tv-kd2:7.1.4":	"ภิกฺขู อุโปสถํ อาคจฺฉนฺตา อุทฺทิสฺสมาเนปิ ปาติโมกฺเข อาคจฺฉนฺติ, อุทฺทิฏฺฐมตฺเตปิ อาคจฺฉนฺติ, อนฺตราปิ ปริวสนฺติฯ ",
"pli-tv-kd2:7.1.5":	"ภควโต เอตมตฺถํ อาโรเจสุํฯ ",
"pli-tv-kd2:7.1.6":	"“น, ภิกฺขเว, อติมหตี สีมา สมฺมนฺนิตพฺพา, จตุโยชนิกา วา ปญฺจโยชนิกา วา ฉโยชนิกา วาฯ ",
"pli-tv-kd2:7.1.7":	"โย สมฺมนฺเนยฺย, อาปตฺติ ทุกฺกฏสฺสฯ ",
"pli-tv-kd2:7.1.8":	"อนุชานามิ, ภิกฺขเว, ติโยชนปรมํ สีมํ สมฺมนฺนิตุนฺ”ติฯ ",
"pli-tv-kd2:7.2.1":	"เตน โข ปน สมเยน ฉพฺพคฺคิยา ภิกฺขู นทีปารสีมํ สมฺมนฺนนฺติฯ ",
"pli-tv-kd2:7.2.2":	"อุโปสถํ อาคจฺฉนฺตา ภิกฺขูปิ วุยฺหนฺติ, ปตฺตาปิ วุยฺหนฺติ, จีวรานิปิ วุยฺหนฺติฯ ",
"pli-tv-kd2:7.2.3":	"ภควโต เอตมตฺถํ อาโรเจสุํฯ ",
"pli-tv-kd2:7.2.4":	"“น, ภิกฺขเว, นทีปารสีมา สมฺมนฺนิตพฺพาฯ ",
"pli-tv-kd2:7.2.5":	"โย สมฺมนฺเนยฺย, อาปตฺติ ทุกฺกฏสฺสฯ ",
"pli-tv-kd2:7.2.6":	"อนุชานามิ, ภิกฺขเว, ยตฺถสฺส ธุวนาวา วา ธุวเสตุ วา, เอวรูปํ นทีปารสีมํ สมฺมนฺนิตุนฺ”ติฯ ",
"pli-tv-kd2:8.1.0":	"๕ฯ อุโปสถาคารกถา ",
"pli-tv-kd2:8.1.1":	"เตน โข ปน สมเยน ภิกฺขู อนุปริเวณิยํ ปาติโมกฺขํ อุทฺทิสนฺติ อสงฺเกเตนฯ ",
"pli-tv-kd2:8.1.2":	"อาคนฺตุกา ภิกฺขู น ชานนฺติ—",
"pli-tv-kd2:8.1.3":	"“กตฺถ วา อชฺชุโปสโถ กรียิสฺสตี”ติฯ ",
"pli-tv-kd2:8.1.4":	"ภควโต เอตมตฺถํ อาโรเจสุํฯ ",
"pli-tv-kd2:8.1.5":	"“น, ภิกฺขเว, อนุปริเวณิยํ ปาติโมกฺขํ อุทฺทิสิตพฺพํ อสงฺเกเตนฯ ",
"pli-tv-kd2:8.1.6":	"โย อุทฺทิเสยฺย, อาปตฺติ ทุกฺกฏสฺสฯ ",
"pli-tv-kd2:8.1.7":	"อนุชานามิ, ภิกฺขเว, อุโปสถาคารํ สมฺมนฺนิตฺวา อุโปสถํ กาตุํ, ยํ สงฺโฆ อากงฺขติ วิหารํ วา อฑฺฒโยคํ วา ปาสาทํ วา หมฺมิยํ วา คุหํ วาฯ ",
"pli-tv-kd2:8.1.8":	"เอวญฺจ ปน, ภิกฺขเว, สมฺมนฺนิตพฺพํฯ ",
"pli-tv-kd2:8.2.1":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:8.2.2":	"‘สุณาตุ เม, ภนฺเต, สงฺโฆฯ ",
"pli-tv-kd2:8.2.3":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ วิหารํ อุโปสถาคารํ สมฺมนฺเนยฺยฯ ",
"pli-tv-kd2:8.2.4":	"เอสา ญตฺติฯ ",
"pli-tv-kd2:8.2.5":	"สุณาตุ เม, ภนฺเต, สงฺโฆฯ ",
"pli-tv-kd2:8.2.6":	"สงฺโฆ อิตฺถนฺนามํ วิหารํ อุโปสถาคารํ สมฺมนฺนติฯ ",
"pli-tv-kd2:8.2.7":	"ยสฺสายสฺมโต ขมติ อิตฺถนฺนามสฺส วิหารสฺส อุโปสถาคารสฺส สมฺมุติ, โส ตุณฺหสฺส; ",
"pli-tv-kd2:8.2.8":	"ยสฺส นกฺขมติ, โส ภาเสยฺยฯ ",
"pli-tv-kd2:8.2.9":	"สมฺมโต สงฺเฆน อิตฺถนฺนาโม วิหาโร อุโปสถาคารํฯ ",
"pli-tv-kd2:8.2.10":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd2:8.3.1":	"เตน โข ปน สมเยน อญฺญตรสฺมึ อาวาเส เทฺว อุโปสถาคารานิ สมฺมตานิ โหนฺติฯ ",
"pli-tv-kd2:8.3.2":	"ภิกฺขู อุภยตฺถ สนฺนิปตนฺติ—",
"pli-tv-kd2:8.3.3":	"“อิธ อุโปสโถ กรียิสฺสติ, อิธ อุโปสโถ กรียิสฺสตี”ติฯ ",
"pli-tv-kd2:8.3.4":	"ภควโต เอตมตฺถํ อาโรเจสุํฯ ",
"pli-tv-kd2:8.3.5":	"“น, ภิกฺขเว, เอกสฺมึ อาวาเส เทฺว อุโปสถาคารานิ สมฺมนฺนิตพฺพานิฯ ",
"pli-tv-kd2:8.3.6":	"โย สมฺมนฺเนยฺย, อาปตฺติ ทุกฺกฏสฺสฯ ",
"pli-tv-kd2:8.3.7":	"อนุชานามิ, ภิกฺขเว, เอกํ สมูหนิตฺวา เอกตฺถ อุโปสถํ กาตุํฯ ",
"pli-tv-kd2:8.4.1":	"เอวญฺจ ปน, ภิกฺขเว, สมูหนฺตพฺพํฯ ",
"pli-tv-kd2:8.4.2":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:8.4.3":	"‘สุณาตุ เม, ภนฺเต, สงฺโฆฯ ",
"pli-tv-kd2:8.4.4":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ อุโปสถาคารํ สมูหเนยฺยฯ ",
"pli-tv-kd2:8.4.5":	"เอสา ญตฺติฯ ",
"pli-tv-kd2:8.4.6":	"สุณาตุ เม, ภนฺเต, สงฺโฆฯ ",
"pli-tv-kd2:8.4.7":	"สงฺโฆ อิตฺถนฺนามํ อุโปสถาคารํ สมูหนติฯ ",
"pli-tv-kd2:8.4.8":	"ยสฺสายสฺมโต ขมติ อิตฺถนฺนามสฺส อุโปสถาคารสฺส สมุคฺฆาโต, โส ตุณฺหสฺส; ",
"pli-tv-kd2:8.4.9":	"ยสฺส นกฺขมติ, โส ภาเสยฺยฯ ",
"pli-tv-kd2:8.4.10":	"สมูหตํ สงฺเฆน อิตฺถนฺนามํ อุโปสถาคารํฯ ",
"pli-tv-kd2:8.4.11":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd2:9.1.0":	"๖ฯ อุโปสถปฺปมุขานุชานน ",
"pli-tv-kd2:9.1.1":	"เตน โข ปน สมเยน อญฺญตรสฺมึ อาวาเส อติขุทฺทกํ อุโปสถาคารํ สมฺมตํ โหติ, ตทหุโปสเถ มหาภิกฺขุสงฺโฆ สนฺนิปติโต โหติฯ ",
"pli-tv-kd2:9.1.2":	"ภิกฺขู อสมฺมตาย ภูมิยา นิสินฺนา ปาติโมกฺขํ อโสฺสสุํฯ ",
"pli-tv-kd2:9.1.3":	"อถ โข เตสํ ภิกฺขูนํ เอตทโหสิ—",
"pli-tv-kd2:9.1.4":	"“ภควตา ปญฺญตฺตํ—",
"pli-tv-kd2:9.1.5":	"‘อุโปสถาคารํ สมฺมนฺนิตฺวา อุโปสโถ กาตพฺโพ’ติ, มยญฺจมฺหา อสมฺมตาย ภูมิยา นิสินฺนา ปาติโมกฺขํ อสฺสุมฺหา, กโต นุ โข อมฺหากํ อุโปสโถ, อกโต นุ โข”ติฯ ",
"pli-tv-kd2:9.1.6":	"ภควโต เอตมตฺถํ อาโรเจสุํฯ ",
"pli-tv-kd2:9.1.7":	"“สมฺมตาย วา, ภิกฺขเว, ภูมิยา นิสินฺนา อสมฺมตาย วา ยโต ปาติโมกฺขํ สุณาติ, กโตวสฺส อุโปสโถฯ ",
"pli-tv-kd2:9.2.1":	"เตน หิ, ภิกฺขเว, สงฺโฆ ยาว มหนฺตํ อุโปสถปฺปมุขํ อากงฺขติ, ตาว มหนฺตํ อุโปสถปฺปมุขํ สมฺมนฺนตุฯ ",
"pli-tv-kd2:9.2.2":	"เอวญฺจ ปน, ภิกฺขเว, สมฺมนฺนิตพฺพํฯ ",
"pli-tv-kd2:9.2.3":	"ปฐมํ นิมิตฺตา กิตฺเตตพฺพาฯ ",
"pli-tv-kd2:9.2.4":	"นิมิตฺเต กิตฺเตตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:9.2.5":	"‘สุณาตุ เม, ภนฺเต, สงฺโฆฯ ",
"pli-tv-kd2:9.2.6":	"ยาวตา สมนฺตา นิมิตฺตา กิตฺติตาฯ ",
"pli-tv-kd2:9.2.7":	"ยทิ สงฺฆสฺส ปตฺตกลฺลํ, สงฺโฆ เอเตหิ นิมิตฺเตหิ อุโปสถปฺปมุขํ สมฺมนฺเนยฺยฯ ",
"pli-tv-kd2:9.2.8":	"เอสา ญตฺติฯ ",
"pli-tv-kd2:9.2.9":	"สุณาตุ เม, ภนฺเต, สงฺโฆฯ ",
"pli-tv-kd2:9.2.10":	"ยาวตา สมนฺตา นิมิตฺตา กิตฺติตาฯ ",
"pli-tv-kd2:9.2.11":	"สงฺโฆ เอเตหิ นิมิตฺเตหิ อุโปสถปฺปมุขํ สมฺมนฺนติฯ ",
"pli-tv-kd2:9.2.12":	"ยสฺสายสฺมโต ขมติ เอเตหิ นิมิตฺเตหิ อุโปสถปฺปมุขสฺส สมฺมุติ, โส ตุณฺหสฺส; ",
"pli-tv-kd2:9.2.13":	"ยสฺส นกฺขมติ, โส ภาเสยฺยฯ ",
"pli-tv-kd2:9.2.14":	"สมฺมตํ สงฺเฆน เอเตหิ นิมิตฺเตหิ อุโปสถปฺปมุขํฯ ",
"pli-tv-kd2:9.2.15":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd2:10.1.1":	"เตน โข ปน สมเยน อญฺญตรสฺมึ อาวาเส ตทหุโปสเถ นวกา ภิกฺขู ปฐมตรํ สนฺนิปติตฺวา—",
"pli-tv-kd2:10.1.2":	"“น ตาว เถรา อาคจฺฉนฺตี”ติ—",
"pli-tv-kd2:10.1.3":	"ปกฺกมึสุฯ ",
"pli-tv-kd2:10.1.4":	"อุโปสโถ วิกาเล อโหสิฯ ",
"pli-tv-kd2:10.1.5":	"ภควโต เอตมตฺถํ อาโรเจสุํฯ ",
"pli-tv-kd2:10.1.6":	"“อนุชานามิ, ภิกฺขเว, ตทหุโปสเถ เถเรหิ ภิกฺขูหิ ปฐมตรํ สนฺนิปติตุนฺ”ติฯ ",
"pli-tv-kd2:11.1.1":	"เตน โข ปน สมเยน ราชคเห สมฺพหุลา อาวาสา สมานสีมา โหนฺติฯ ",
"pli-tv-kd2:11.1.2":	"ตตฺถ ภิกฺขู วิวทนฺติ—",
"pli-tv-kd2:11.1.3":	"“อมฺหากํ อาวาเส อุโปสโถ กรียตุ, อมฺหากํ อาวาเส อุโปสโถ กรียตู”ติฯ ",
"pli-tv-kd2:11.1.4":	"ภควโต เอตมตฺถํ อาโรเจสุํฯ ",
"pli-tv-kd2:11.1.5":	"“อิธ ปน, ภิกฺขเว, สมฺพหุลา อาวาสา สมานสีมา โหนฺติฯ ",
"pli-tv-kd2:11.1.6":	"ตตฺถ ภิกฺขู วิวทนฺติ—",
"pli-tv-kd2:11.1.7":	"‘อมฺหากํ อาวาเส อุโปสโถ กรียตุ, อมฺหากํ อาวาเส อุโปสโถ กรียตู’ติฯ ",
"pli-tv-kd2:11.1.8":	"เตหิ, ภิกฺขเว, ภิกฺขูหิ สพฺเพเหว เอกชฺฌํ สนฺนิปติตฺวา อุโปสโถ กาตพฺโพฯ ",
"pli-tv-kd2:11.1.9":	"ยตฺถ วา ปน เถโร ภิกฺขุ วิหรติ, ตตฺถ สนฺนิปติตฺวา อุโปสโถ กาตพฺโพ, ",
"pli-tv-kd2:11.1.10":	"น เตฺวว วคฺเคน สงฺเฆน อุโปสโถ กาตพฺโพฯ ",
"pli-tv-kd2:11.1.11":	"โย กเรยฺย, อาปตฺติ ทุกฺกฏสฺสา”ติฯ ",
"pli-tv-kd2:12.1.0":	"๗ฯ อวิปฺปวาสสีมานุชานน ",
"pli-tv-kd2:12.1.1":	"เตน โข ปน สมเยน อายสฺมา มหากสฺสโป อนฺธกวินฺทา ราชคหํ อุโปสถํ อาคจฺฉนฺโต อนฺตรามคฺเค นทึ ตรนฺโต มนํ วูโฬฺห อโหสิ, จีวรานิสฺส อลฺลานิฯ ",
"pli-tv-kd2:12.1.2":	"ภิกฺขู อายสฺมนฺตํ มหากสฺสปํ เอตทโวจุํ—",
"pli-tv-kd2:12.1.3":	"“กิสฺส เต, อาวุโส, จีวรานิ อลฺลานี”ติ? ",
"pli-tv-kd2:12.1.4":	"“อิธาหํ, อาวุโส, อนฺธกวินฺทา ราชคหํ อุโปสถํ อาคจฺฉนฺโต อนฺตรามคฺเค นทึ ตรนฺโต มนมฺหิ วูโฬฺหฯ ",
"pli-tv-kd2:12.1.5":	"เตน เม จีวรานิ อลฺลานี”ติฯ ",
"pli-tv-kd2:12.1.6":	"ภควโต เอตมตฺถํ อาโรเจสุํฯ ",
"pli-tv-kd2:12.1.7":	"“ยา สา, ภิกฺขเว, สงฺเฆน สีมา สมฺมตา สมานสํวาสา เอกุโปสถา, สงฺโฆ ตํ สีมํ ติจีวเรน อวิปฺปวาสํ สมฺมนฺนตุฯ ",
"pli-tv-kd2:12.2.1":	"เอวญฺจ ปน, ภิกฺขเว, สมฺมนฺนิตพฺพาฯ ",
"pli-tv-kd2:12.2.2":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:12.2.3":	"‘สุณาตุ เม, ภนฺเต, สงฺโฆฯ ",
"pli-tv-kd2:12.2.4":	"ยา สา สงฺเฆน สีมา สมฺมตา สมานสํวาสา เอกุโปสถา, ยทิ สงฺฆสฺส ปตฺตกลฺลํ สงฺโฆ ตํ สีมํ ติจีวเรน อวิปฺปวาสํ สมฺมนฺเนยฺยฯ ",
"pli-tv-kd2:12.2.5":	"เอสา ญตฺติฯ ",
"pli-tv-kd2:12.2.6":	"สุณาตุ เม, ภนฺเต, สงฺโฆฯ ",
"pli-tv-kd2:12.2.7":	"ยา สา สงฺเฆน สีมา สมฺมตา สมานสํวาสา เอกุโปสถา, สงฺโฆ ตํ สีมํ ติจีวเรน อวิปฺปวาสํ สมฺมนฺนติฯ ",
"pli-tv-kd2:12.2.8":	"ยสฺสายสฺมโต ขมติ เอติสฺสา สีมาย ติจีวเรน อวิปฺปวาสาย สมฺมุติ, โส ตุณฺหสฺส; ",
"pli-tv-kd2:12.2.9":	"ยสฺส นกฺขมติ, โส ภาเสยฺยฯ ",
"pli-tv-kd2:12.2.10":	"สมฺมตา สา สีมา สงฺเฆน ติจีวเรน อวิปฺปวาสาฯ ",
"pli-tv-kd2:12.2.11":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd2:12.3.1":	"เตน โข ปน สมเยน ภิกฺขู ภควตา ติจีวเรน อวิปฺปวาสสมฺมุติ อนุญฺญาตาติ อนฺตรฆเร จีวรานิ นิกฺขิปนฺติฯ ",
"pli-tv-kd2:12.3.2":	"ตานิ จีวรานิ นสฺสนฺติปิ ฑยฺหนฺติปิ อุนฺทูเรหิปิ ขชฺชนฺติฯ ",
"pli-tv-kd2:12.3.3":	"ภิกฺขู ทุจฺโจฬา โหนฺติ ลูขจีวราฯ ",
"pli-tv-kd2:12.3.4":	"ภิกฺขู เอวมาหํสุ—",
"pli-tv-kd2:12.3.5":	"“กิสฺส ตุเมฺห, อาวุโส, ทุจฺโจฬา ลูขจีวรา”ติ? ",
"pli-tv-kd2:12.3.6":	"“อิธ มยํ, อาวุโส, ภควตา ติจีวเรน อวิปฺปวาสสมฺมุติ อนุญฺญาตาติ อนฺตรฆเร จีวรานิ นิกฺขิปิมฺหาฯ ",
"pli-tv-kd2:12.3.7":	"ตานิ จีวรานิ นฏฺฐานิปิ ทฑฺฒานิปิ, อุนฺทูเรหิปิ ขายิตานิ, เตน มยํ ทุจฺโจฬา ลูขจีวรา”ติฯ ",
"pli-tv-kd2:12.3.8":	"ภควโต เอตมตฺถํ อาโรเจสุํฯ ",
"pli-tv-kd2:12.3.9":	"“ยา สา, ภิกฺขเว, สงฺเฆน สีมา สมฺมตา สมานสํวาสา เอกุโปสถา, สงฺโฆ ตํ สีมํ ติจีวเรน อวิปฺปวาสํ สมฺมนฺนตุ, ฐเปตฺวา คามญฺจ คามูปจารญฺจฯ ",
"pli-tv-kd2:12.4.1":	"เอวญฺจ ปน, ภิกฺขเว, สมฺมนฺนิตพฺพาฯ ",
"pli-tv-kd2:12.4.2":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:12.4.3":	"‘สุณาตุ เม, ภนฺเต, สงฺโฆฯ ",
"pli-tv-kd2:12.4.4":	"ยา สา สงฺเฆน สีมา สมฺมตา สมานสํวาสา เอกุโปสถา ยทิ สงฺฆสฺส ปตฺตกลฺลํ, สงฺโฆ ตํ สีมํ ติจีวเรน อวิปฺปวาสํ สมฺมนฺเนยฺย, ฐเปตฺวา คามญฺจ คามูปจารญฺจฯ ",
"pli-tv-kd2:12.4.5":	"เอสา ญตฺติฯ ",
"pli-tv-kd2:12.4.6":	"สุณาตุ เม, ภนฺเต, สงฺโฆฯ ",
"pli-tv-kd2:12.4.7":	"ยา สา สงฺเฆน สีมา สมฺมตา สมานสํวาสา เอกุโปสถา, สงฺโฆ ตํ สีมํ ติจีวเรน อวิปฺปวาสํ สมฺมนฺนติ, ฐเปตฺวา คามญฺจ คามูปจารญฺจฯ ",
"pli-tv-kd2:12.4.8":	"ยสฺสายสฺมโต ขมติ เอติสฺสา สีมาย ติจีวเรน อวิปฺปวาสาย สมฺมุติ, ฐเปตฺวา คามญฺจ คามูปจารญฺจ, โส ตุณฺหสฺส; ",
"pli-tv-kd2:12.4.9":	"ยสฺส นกฺขมติ, โส ภาเสยฺยฯ ",
"pli-tv-kd2:12.4.10":	"สมฺมตา สา สีมา สงฺเฆน ติจีวเรน อวิปฺปวาสา, ฐเปตฺวา คามญฺจ คามูปจารญฺจฯ ",
"pli-tv-kd2:12.4.11":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd2:12.5.0":	"๘ฯ สีมาสมูหนน ",
"pli-tv-kd2:12.5.1":	"“สีมํ, ภิกฺขเว, สมฺมนฺนนฺเตน ปฐมํ สมานสํวาสสีมา สมฺมนฺนิตพฺพา, ปจฺฉา ติจีวเรน อวิปฺปวาโส สมฺมนฺนิตพฺโพฯ ",
"pli-tv-kd2:12.5.2":	"สีมํ, ภิกฺขเว, สมูหนนฺเตน ปฐมํ ติจีวเรน อวิปฺปวาโส สมูหนฺตพฺโพ, ปจฺฉา สมานสํวาสสีมา สมูหนฺตพฺพาฯ ",
"pli-tv-kd2:12.5.3":	"เอวญฺจ ปน, ภิกฺขเว, ติจีวเรน อวิปฺปวาโส สมูหนฺตพฺโพฯ ",
"pli-tv-kd2:12.5.4":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:12.5.5":	"‘สุณาตุ เม, ภนฺเต, สงฺโฆฯ ",
"pli-tv-kd2:12.5.6":	"โย โส สงฺเฆน ติจีวเรน อวิปฺปวาโส สมฺมโต, ยทิ สงฺฆสฺส ปตฺตกลฺลํ, สงฺโฆ ตํ ติจีวเรน อวิปฺปวาสํ สมูหเนยฺยฯ ",
"pli-tv-kd2:12.5.7":	"เอสา ญตฺติฯ ",
"pli-tv-kd2:12.5.8":	"สุณาตุ เม, ภนฺเต, สงฺโฆฯ ",
"pli-tv-kd2:12.5.9":	"โย โส สงฺเฆน ติจีวเรน อวิปฺปวาโส สมฺมโต, สงฺโฆ ตํ ติจีวเรน อวิปฺปวาสํ สมูหนติฯ ",
"pli-tv-kd2:12.5.10":	"ยสฺสายสฺมโต ขมติ เอตสฺส ติจีวเรน อวิปฺปวาสสฺส สมุคฺฆาโต, โส ตุณฺหสฺส; ",
"pli-tv-kd2:12.5.11":	"ยสฺส นกฺขมติ, โส ภาเสยฺยฯ ",
"pli-tv-kd2:12.5.12":	"สมูหโต โส สงฺเฆน ติจีวเรน อวิปฺปวาโสฯ ",
"pli-tv-kd2:12.5.13":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’ติฯ ",
"pli-tv-kd2:12.6.1":	"เอวญฺจ ปน, ภิกฺขเว, สีมา สมูหนฺตพฺพาฯ ",
"pli-tv-kd2:12.6.2":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:12.6.3":	"‘สุณาตุ เม, ภนฺเต, สงฺโฆฯ ",
"pli-tv-kd2:12.6.4":	"ยา สา สงฺเฆน สีมา สมฺมตา สมานสํวาสา เอกุโปสถา, ยทิ สงฺฆสฺส ปตฺตกลฺลํ, สงฺโฆ ตํ สีมํ สมูหเนยฺย สมานสํวาสํ เอกุโปสถํฯ ",
"pli-tv-kd2:12.6.5":	"เอสา ญตฺติฯ ",
"pli-tv-kd2:12.6.6":	"สุณาตุ เม, ภนฺเต, สงฺโฆฯ ",
"pli-tv-kd2:12.6.7":	"ยา สา สงฺเฆน สีมา สมฺมตา สมานสํวาสา เอกุโปสถา, สงฺโฆ ตํ สีมํ สมูหนติ สมานสํวาสํ เอกุโปสถํฯ ",
"pli-tv-kd2:12.6.8":	"ยสฺสายสฺมโต ขมติ เอติสฺสา สีมาย สมานสํวาสาย เอกุโปสถาย สมุคฺฆาโต, โส ตุณฺหสฺส; ",
"pli-tv-kd2:12.6.9":	"ยสฺส นกฺขมติ, โส ภาเสยฺยฯ ",
"pli-tv-kd2:12.6.10":	"สมูหตา สา สีมา สงฺเฆน สมานสํวาสา เอกุโปสถาฯ ",
"pli-tv-kd2:12.6.11":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd2:12.7.0":	"๙ฯ คามสีมาทิ ",
"pli-tv-kd2:12.7.1":	"“อสมฺมตาย, ภิกฺขเว, สีมาย อฏฺฐปิตาย, ยํ คามํ วา นิคมํ วา อุปนิสฺสาย วิหรติ, ยา ตสฺส วา คามสฺส คามสีมา, นิคมสฺส วา นิคมสีมา, อยํ ตตฺถ สมานสํวาสา เอกุโปสถาฯ ",
"pli-tv-kd2:12.7.2":	"อคามเก เจ, ภิกฺขเว, อรญฺเญ สมนฺตา สตฺตพฺภนฺตรา, อยํ ตตฺถ สมานสํวาสา เอกุโปสถาฯ ",
"pli-tv-kd2:12.7.3":	"สพฺพา, ภิกฺขเว, นที อสีมา; ",
"pli-tv-kd2:12.7.4":	"สพฺโพ สมุทฺโท อสีโม; ",
"pli-tv-kd2:12.7.5":	"สพฺโพ ชาตสฺสโร อสีโมฯ ",
"pli-tv-kd2:12.7.6":	"นทิยา วา, ภิกฺขเว, สมุทฺเท วา ชาตสฺสเร วา ยํ มชฺฌิมสฺส ปุริสสฺส สมนฺตา อุทกุกฺเขปา, อยํ ตตฺถ สมานสํวาสา เอกุโปสถา”ติฯ ",
"pli-tv-kd2:13.1.1":	"เตน โข ปน สมเยน ฉพฺพคฺคิยา ภิกฺขู สีมาย สีมํ สมฺภินฺทนฺติฯ ",
"pli-tv-kd2:13.1.2":	"ภควโต เอตมตฺถํ อาโรเจสุํฯ ",
"pli-tv-kd2:13.1.3":	"“เยสํ, ภิกฺขเว, สีมา ปฐมํ สมฺมตา เตสํ ตํ กมฺมํ ธมฺมิกํ อกุปฺปํ ฐานารหํฯ ",
"pli-tv-kd2:13.1.4":	"เยสํ, ภิกฺขเว, สีมา ปจฺฉา สมฺมตา เตสํ ตํ กมฺมํ อธมฺมิกํ กุปฺปํ อฏฺฐานารหํฯ ",
"pli-tv-kd2:13.1.5":	"น, ภิกฺขเว, สีมาย สีมา สมฺภินฺทิตพฺพาฯ ",
"pli-tv-kd2:13.1.6":	"โย สมฺภินฺเทยฺย, อาปตฺติ ทุกฺกฏสฺสา”ติฯ ",
"pli-tv-kd2:13.2.1":	"เตน โข ปน สมเยน ฉพฺพคฺคิยา ภิกฺขู สีมาย สีมํ อชฺโฌตฺถรนฺติฯ ",
"pli-tv-kd2:13.2.2":	"ภควโต เอตมตฺถํ อาโรเจสุํฯ ",
"pli-tv-kd2:13.2.3":	"“เยสํ, ภิกฺขเว, สีมา ปฐมํ สมฺมตา เตสํ ตํ กมฺมํ ธมฺมิกํ อกุปฺปํ ฐานารหํฯ ",
"pli-tv-kd2:13.2.4":	"เยสํ, ภิกฺขเว, สีมา ปจฺฉา สมฺมตา เตสํ ตํ กมฺมํ อธมฺมิกํ กุปฺปํ อฏฺฐานารหํฯ ",
"pli-tv-kd2:13.2.5":	"น, ภิกฺขเว, สีมาย สีมา อชฺโฌตฺถริตพฺพาฯ ",
"pli-tv-kd2:13.2.6":	"โย อชฺโฌตฺถเรยฺย, อาปตฺติ ทุกฺกฏสฺสาติฯ ",
"pli-tv-kd2:13.2.7":	"อนุชานามิ, ภิกฺขเว, สีมํ สมฺมนฺนนฺเตน สีมนฺตริกํ ฐเปตฺวา สีมํ สมฺมนฺนิตุนฺ”ติฯ ",
"pli-tv-kd2:14.1.0":	"๑๐ฯ อุโปสถเภทาทิ ",
"pli-tv-kd2:14.1.1":	"อถ โข ภิกฺขูนํ เอตทโหสิ—",
"pli-tv-kd2:14.1.2":	"“กติ นุ โข อุโปสถา”ติ? ",
"pli-tv-kd2:14.1.3":	"ภควโต เอตมตฺถํ อาโรเจสุํฯ ",
"pli-tv-kd2:14.1.4":	"“เทฺวเม, ภิกฺขเว, อุโปสถา— จาตุทฺทสิโก จ ปนฺนรสิโก จฯ อิเม โข, ภิกฺขเว, เทฺว อุโปสถา”ติฯ ",
"pli-tv-kd2:14.2.1":	"อถ โข ภิกฺขูนํ เอตทโหสิ—",
"pli-tv-kd2:14.2.2":	"“กติ นุ โข อุโปสถกมฺมานี”ติ? ",
"pli-tv-kd2:14.2.3":	"ภควโต เอตมตฺถํ อาโรเจสุํฯ ",
"pli-tv-kd2:14.2.4":	"“จตฺตาริมานิ, ภิกฺขเว, อุโปสถกมฺมานิ—",
"pli-tv-kd2:14.2.5":	"อธมฺเมน วคฺคํ อุโปสถกมฺมํ, ",
"pli-tv-kd2:14.2.6":	"อธมฺเมน สมคฺคํ อุโปสถกมฺมํ, ",
"pli-tv-kd2:14.2.7":	"ธมฺเมน วคฺคํ อุโปสถกมฺมํ, ",
"pli-tv-kd2:14.2.8":	"ธมฺเมน สมคฺคํ อุโปสถกมฺมนฺติฯ ",
"pli-tv-kd2:14.2.9":	"ตตฺร, ภิกฺขเว, ยทิทํ อธมฺเมน วคฺคํ อุโปสถกมฺมํ, น, ภิกฺขเว, เอวรูปํ อุโปสถกมฺมํ กาตพฺพํฯ ",
"pli-tv-kd2:14.2.10":	"น จ มยา เอวรูปํ อุโปสถกมฺมํ อนุญฺญาตํฯ ",
"pli-tv-kd2:14.3.1":	"ตตฺร, ภิกฺขเว, ยทิทํ อธมฺเมน สมคฺคํ อุโปสถกมฺมํ, น, ภิกฺขเว, เอวรูปํ อุโปสถกมฺมํ กาตพฺพํฯ ",
"pli-tv-kd2:14.3.2":	"น จ มยา เอวรูปํ อุโปสถกมฺมํ อนุญฺญาตํฯ ",
"pli-tv-kd2:14.3.3":	"ตตฺร, ภิกฺขเว, ยทิทํ ธมฺเมน วคฺคํ อุโปสถกมฺมํ, น, ภิกฺขเว, เอวรูปํ อุโปสถกมฺมํ กาตพฺพํฯ ",
"pli-tv-kd2:14.3.4":	"น จ มยา เอวรูปํ อุโปสถกมฺมํ อนุญฺญาตํฯ ",
"pli-tv-kd2:14.3.5":	"ตตฺร, ภิกฺขเว, ยทิทํ ธมฺเมน สมคฺคํ อุโปสถกมฺมํ, เอวรูปํ, ภิกฺขเว, อุโปสถกมฺมํ กาตพฺพํ, เอวรูปญฺจ มยา อุโปสถกมฺมํ อนุญฺญาตํฯ ",
"pli-tv-kd2:14.3.6":	"ตสฺมาติห, ภิกฺขเว, เอวรูปํ อุโปสถกมฺมํ กริสฺสาม ยทิทํ ธมฺเมน สมคฺคนฺติ—",
"pli-tv-kd2:14.3.7":	"เอวญฺหิ โว, ภิกฺขเว, สิกฺขิตพฺพนฺ”ติฯ ",
"pli-tv-kd2:15.1.0":	"๑๑ฯ สงฺขิตฺเตน ปาติโมกฺขุทฺเทสาทิ ",
"pli-tv-kd2:15.1.1":	"อถ โข ภิกฺขูนํ เอตทโหสิ—",
"pli-tv-kd2:15.1.2":	"“กติ นุ โข ปาติโมกฺขุทฺเทสา”ติ? ",
"pli-tv-kd2:15.1.3":	"ภควโต เอตมตฺถํ อาโรเจสุํฯ ",
"pli-tv-kd2:15.1.4":	"“ปญฺจิเม, ภิกฺขเว, ปาติโมกฺขุทฺเทสาฯ ",
"pli-tv-kd2:15.1.5":	"นิทานํ อุทฺทิสิตฺวา อวเสสํ สุเตน สาเวตพฺพํฯ ",
"pli-tv-kd2:15.1.6":	"อยํ ปฐโม ปาติโมกฺขุทฺเทโสฯ ",
"pli-tv-kd2:15.1.7":	"นิทานํ อุทฺทิสิตฺวา จตฺตาริ ปาราชิกานิ อุทฺทิสิตฺวา อวเสสํ สุเตน สาเวตพฺพํฯ ",
"pli-tv-kd2:15.1.8":	"อยํ ทุติโย ปาติโมกฺขุทฺเทโสฯ ",
"pli-tv-kd2:15.1.9":	"นิทานํ อุทฺทิสิตฺวา จตฺตาริ ปาราชิกานิ อุทฺทิสิตฺวา เตรส สงฺฆาทิเสเส อุทฺทิสิตฺวา อวเสสํ สุเตน สาเวตพฺพํฯ ",
"pli-tv-kd2:15.1.10":	"อยํ ตติโย ปาติโมกฺขุทฺเทโสฯ ",
"pli-tv-kd2:15.1.11":	"นิทานํ อุทฺทิสิตฺวา จตฺตาริ ปาราชิกานิ อุทฺทิสิตฺวา เตรส สงฺฆาทิเสเส อุทฺทิสิตฺวา เทฺว อนิยเต อุทฺทิสิตฺวา อวเสสํ สุเตน สาเวตพฺพํฯ ",
"pli-tv-kd2:15.1.12":	"อยํ จตุตฺโถ ปาติโมกฺขุทฺเทโสฯ ",
"pli-tv-kd2:15.1.13":	"วิตฺถาเรเนว ปญฺจโมฯ ",
"pli-tv-kd2:15.1.14":	"อิเม โข, ภิกฺขเว, ปญฺจ ปาติโมกฺขุทฺเทสา”ติฯ ",
"pli-tv-kd2:15.2.1":	"เตน โข ปน สมเยน ภิกฺขู—",
"pli-tv-kd2:15.2.2":	"“ภควตา สงฺขิตฺเตน ปาติโมกฺขุทฺเทโส อนุญฺญาโต”ติ—",
"pli-tv-kd2:15.2.3":	"สพฺพกาลํ สงฺขิตฺเตน ปาติโมกฺขํ อุทฺทิสนฺติฯ ",
"pli-tv-kd2:15.2.4":	"ภควโต เอตมตฺถํ อาโรเจสุํฯ ",
"pli-tv-kd2:15.2.5":	"“น, ภิกฺขเว, สงฺขิตฺเตน ปาติโมกฺขํ อุทฺทิสิตพฺพํฯ ",
"pli-tv-kd2:15.2.6":	"โย อุทฺทิเสยฺย, อาปตฺติ ทุกฺกฏสฺสา”ติฯ ",
"pli-tv-kd2:15.3.1":	"เตน โข ปน สมเยน โกสเลสุ ชนปเท อญฺญตรสฺมึ อาวาเส ตทหุโปสเถ สวรภยํ อโหสิฯ ",
"pli-tv-kd2:15.3.2":	"ภิกฺขู นาสกฺขึสุ วิตฺถาเรน ปาติโมกฺขํ อุทฺทิสิตุํฯ ",
"pli-tv-kd2:15.3.3":	"ภควโต เอตมตฺถํ อาโรเจสุํฯ ",
"pli-tv-kd2:15.3.4":	"“อนุชานามิ, ภิกฺขเว, สติ อนฺตราเย สงฺขิตฺเตน ปาติโมกฺขํ อุทฺทิสิตุนฺ”ติฯ ",
"pli-tv-kd2:15.4.1":	"เตน โข ปน สมเยน ฉพฺพคฺคิยา ภิกฺขู อสติปิ อนฺตราเย สงฺขิตฺเตน ปาติโมกฺขํ อุทฺทิสนฺติฯ ",
"pli-tv-kd2:15.4.2":	"ภควโต เอตมตฺถํ อาโรเจสุํฯ ",
"pli-tv-kd2:15.4.3":	"“น, ภิกฺขเว, อสติ อนฺตราเย สงฺขิตฺเตน ปาติโมกฺขํ อุทฺทิสิตพฺพํฯ ",
"pli-tv-kd2:15.4.4":	"โย อุทฺทิเสยฺย, อาปตฺติ ทุกฺกฏสฺสฯ ",
"pli-tv-kd2:15.4.5":	"อนุชานามิ, ภิกฺขเว, สติ อนฺตราเย สงฺขิตฺเตน ปาติโมกฺขํ อุทฺทิสิตุํฯ ",
"pli-tv-kd2:15.4.6":	"ตตฺริเม อนฺตรายา—",
"pli-tv-kd2:15.4.7":	"ราชนฺตราโย, โจรนฺตราโย, อคฺยนฺตราโย, อุทกนฺตราโย, มนุสฺสนฺตราโย, อมนุสฺสนฺตราโย, วาฬนฺตราโย, สรีสปนฺตราโย, ชีวิตนฺตราโย, พฺรหฺมจริยนฺตราโยติฯ ",
"pli-tv-kd2:15.4.8":	"อนุชานามิ, ภิกฺขเว, เอวรูเปสุ อนฺตราเยสุ สงฺขิตฺเตน ปาติโมกฺขํ อุทฺทิสิตุํ, อสติ อนฺตราเย วิตฺถาเรนา”ติฯ ",
"pli-tv-kd2:15.5.1":	"เตน โข ปน สมเยน ฉพฺพคฺคิยา ภิกฺขู สงฺฆมชฺเฌ อนชฺฌิฏฺฐา ธมฺมํ ภาสนฺติฯ ",
"pli-tv-kd2:15.5.2":	"ภควโต เอตมตฺถํ อาโรเจสุํฯ ",
"pli-tv-kd2:15.5.3":	"“น, ภิกฺขเว, สงฺฆมชฺเฌ อนชฺฌิฏฺเฐน ธมฺโม ภาสิตพฺโพฯ ",
"pli-tv-kd2:15.5.4":	"โย ภาเสยฺย, อาปตฺติ ทุกฺกฏสฺสฯ ",
"pli-tv-kd2:15.5.5":	"อนุชานามิ, ภิกฺขเว, เถเรน ภิกฺขุนา สามํ วา ธมฺมํ ภาสิตุํ ปรํ วา อชฺเฌสิตุนฺ”ติฯ ",
"pli-tv-kd2:15.6.0":	"๑๒ฯ วินยปุจฺฉนกถา ",
"pli-tv-kd2:15.6.1":	"เตน โข ปน สมเยน ฉพฺพคฺคิยา ภิกฺขู สงฺฆมชฺเฌ อสมฺมตา วินยํ ปุจฺฉนฺติฯ ",
"pli-tv-kd2:15.6.2":	"ภควโต เอตมตฺถํ อาโรเจสุํฯ ",
"pli-tv-kd2:15.6.3":	"“น, ภิกฺขเว, สงฺฆมชฺเฌ อสมฺมเตน วินโย ปุจฺฉิตพฺโพฯ ",
"pli-tv-kd2:15.6.4":	"โย ปุจฺเฉยฺย, อาปตฺติ ทุกฺกฏสฺสฯ ",
"pli-tv-kd2:15.6.5":	"อนุชานามิ, ภิกฺขเว, สงฺฆมชฺเฌ สมฺมเตน วินยํ ปุจฺฉิตุํฯ ",
"pli-tv-kd2:15.6.6":	"เอวญฺจ ปน, ภิกฺขเว, สมฺมนฺนิตพฺโพ—",
"pli-tv-kd2:15.6.7":	"อตฺตนา วา อตฺตานํ สมฺมนฺนิตพฺพํ, ปเรน วา ปโร สมฺมนฺนิตพฺโพฯ ",
"pli-tv-kd2:15.7.1":	"กถญฺจ อตฺตนาว อตฺตานํ สมฺมนฺนิตพฺพํ? ",
"pli-tv-kd2:15.7.2":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:15.7.3":	"‘สุณาตุ เม, ภนฺเต, สงฺโฆฯ ",
"pli-tv-kd2:15.7.4":	"ยทิ สงฺฆสฺส ปตฺตกลฺลํ, อหํ อิตฺถนฺนามํ วินยํ ปุจฺเฉยฺยนฺ’ติฯ ",
"pli-tv-kd2:15.7.5":	"เอวํ อตฺตนาว อตฺตานํ สมฺมนฺนิตพฺพํฯ ",
"pli-tv-kd2:15.7.6":	"กถญฺจ ปเรน ปโร สมฺมนฺนิตพฺโพ? ",
"pli-tv-kd2:15.7.7":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:15.7.8":	"‘สุณาตุ เม, ภนฺเต, สงฺโฆฯ ",
"pli-tv-kd2:15.7.9":	"ยทิ สงฺฆสฺส ปตฺตกลฺลํ, อิตฺถนฺนาโม อิตฺถนฺนามํ วินยํ ปุจฺเฉยฺยา’ติฯ ",
"pli-tv-kd2:15.7.10":	"เอวํ ปเรน ปโร สมฺมนฺนิตพฺโพ”ติฯ ",
"pli-tv-kd2:15.8.1":	"เตน โข ปน สมเยน เปสลา ภิกฺขู สงฺฆมชฺเฌ สมฺมตา วินยํ ปุจฺฉนฺติฯ ",
"pli-tv-kd2:15.8.2":	"ฉพฺพคฺคิยา ภิกฺขู ลภนฺติ อาฆาตํ, ลภนฺติ อปฺปจฺจยํ, วเธน ตชฺเชนฺติฯ ",
"pli-tv-kd2:15.8.3":	"ภควโต เอตมตฺถํ อาโรเจสุํฯ ",
"pli-tv-kd2:15.8.4":	"“อนุชานามิ, ภิกฺขเว, สงฺฆมชฺเฌ สมฺมเตนปิ ปริสํ โอโลเกตฺวา ปุคฺคลํ ตุลยิตฺวา วินยํ ปุจฺฉิตุนฺ”ติฯ ",
"pli-tv-kd2:15.9.0":	"๑๓ฯ วินยวิสฺสชฺชนกถา ",
"pli-tv-kd2:15.9.1":	"เตน โข ปน สมเยน ฉพฺพคฺคิยา ภิกฺขู สงฺฆมชฺเฌ อสมฺมตา วินยํ วิสฺสชฺเชนฺติฯ ",
"pli-tv-kd2:15.9.2":	"ภควโต เอตมตฺถํ อาโรเจสุํฯ ",
"pli-tv-kd2:15.9.3":	"“น, ภิกฺขเว, สงฺฆมชฺเฌ อสมฺมเตน วินโย วิสฺสชฺเชตพฺโพฯ ",
"pli-tv-kd2:15.9.4":	"โย วิสฺสชฺเชยฺย, อาปตฺติ ทุกฺกฏสฺสฯ ",
"pli-tv-kd2:15.9.5":	"อนุชานามิ, ภิกฺขเว, สงฺฆมชฺเฌ สมฺมเตน วินยํ วิสฺสชฺเชตุํฯ ",
"pli-tv-kd2:15.9.6":	"เอวญฺจ ปน, ภิกฺขเว, สมฺมนฺนิตพฺพํฯ ",
"pli-tv-kd2:15.9.7":	"อตฺตนา วา อตฺตานํ สมฺมนฺนิตพฺพํ, ปเรน วา ปโร สมฺมนฺนิตพฺโพฯ ",
"pli-tv-kd2:15.10.1":	"กถญฺจ อตฺตนาว อตฺตานํ สมฺมนฺนิตพฺพํ? ",
"pli-tv-kd2:15.10.2":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:15.10.3":	"‘สุณาตุ เม, ภนฺเต, สงฺโฆฯ ",
"pli-tv-kd2:15.10.4":	"ยทิ สงฺฆสฺส ปตฺตกลฺลํ, อหํ อิตฺถนฺนาเมน วินยํ ปุฏฺโฐ วิสฺสชฺเชยฺยนฺ’ติฯ ",
"pli-tv-kd2:15.10.5":	"เอวํ อตฺตนาว อตฺตานํ สมฺมนฺนิตพฺพํฯ ",
"pli-tv-kd2:15.10.6":	"กถญฺจ ปเรน ปโร สมฺมนฺนิตพฺโพ? ",
"pli-tv-kd2:15.10.7":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:15.10.8":	"‘สุณาตุ เม, ภนฺเต, สงฺโฆฯ ",
"pli-tv-kd2:15.10.9":	"ยทิ สงฺฆสฺส ปตฺตกลฺลํ, อิตฺถนฺนาโม อิตฺถนฺนาเมน วินยํ ปุฏฺโฐ วิสฺสชฺเชยฺยา’ติฯ ",
"pli-tv-kd2:15.10.10":	"เอวํ ปเรน ปโร สมฺมนฺนิตพฺโพ”ติฯ ",
"pli-tv-kd2:15.11.1":	"เตน โข ปน สมเยน เปสลา ภิกฺขู สงฺฆมชฺเฌ สมฺมตา วินยํ วิสฺสชฺเชนฺติฯ ",
"pli-tv-kd2:15.11.2":	"ฉพฺพคฺคิยา ภิกฺขู ลภนฺติ อาฆาตํ, ลภนฺติ อปฺปจฺจยํ, วเธน ตชฺเชนฺติฯ ",
"pli-tv-kd2:15.11.3":	"ภควโต เอตมตฺถํ อาโรเจสุํฯ ",
"pli-tv-kd2:15.11.4":	"“อนุชานามิ, ภิกฺขเว, สงฺฆมชฺเฌ สมฺมเตนปิ ปริสํ โอโลเกตฺวา ปุคฺคลํ ตุลยิตฺวา วินยํ วิสฺสชฺเชตุนฺ”ติฯ ",
"pli-tv-kd2:16.1.0":	"๑๔ฯ โจทนากถา ",
"pli-tv-kd2:16.1.1":	"เตน โข ปน สมเยน ฉพฺพคฺคิยา ภิกฺขู อโนกาสกตํ ภิกฺขุํ อาปตฺติยา โจเทนฺติฯ ",
"pli-tv-kd2:16.1.2":	"ภควโต เอตมตฺถํ อาโรเจสุํฯ ",
"pli-tv-kd2:16.1.3":	"“น, ภิกฺขเว, อโนกาสกโต ภิกฺขุ อาปตฺติยา โจเทตพฺโพฯ ",
"pli-tv-kd2:16.1.4":	"โย โจเทยฺย, อาปตฺติ ทุกฺกฏสฺสฯ ",
"pli-tv-kd2:16.1.5":	"อนุชานามิ, ภิกฺขเว, โอกาสํ การาเปตฺวา อาปตฺติยา โจเทตุํ—",
"pli-tv-kd2:16.1.6":	"กโรตุ อายสฺมา โอกาสํ, อหํ ตํ วตฺตุกาโม”ติฯ ",
"pli-tv-kd2:16.2.1":	"เตน โข ปน สมเยน เปสลา ภิกฺขู ฉพฺพคฺคิเย ภิกฺขู โอกาสํ การาเปตฺวา อาปตฺติยา โจเทนฺติฯ ",
"pli-tv-kd2:16.2.2":	"ฉพฺพคฺคิยา ภิกฺขู ลภนฺติ อาฆาตํ, ลภนฺติ อปฺปจฺจยํ, วเธน ตชฺเชนฺติฯ ",
"pli-tv-kd2:16.2.3":	"ภควโต เอตมตฺถํ อาโรเจสุํฯ ",
"pli-tv-kd2:16.2.4":	"“อนุชานามิ, ภิกฺขเว, กเตปิ โอกาเส ปุคฺคลํ ตุลยิตฺวา อาปตฺติยา โจเทตุนฺ”ติฯ ",
"pli-tv-kd2:16.3.1":	"เตน โข ปน สมเยน ฉพฺพคฺคิยา ภิกฺขู—“ปุรมฺหากํ เปสลา ภิกฺขู โอกาสํ การาเปนฺตี”ติ—ปฏิกจฺเจว สุทฺธานํ ภิกฺขูนํ อนาปตฺติกานํ อวตฺถุสฺมึ อการเณ โอกาสํ การาเปนฺติฯ ",
"pli-tv-kd2:16.3.2":	"ภควโต เอตมตฺถํ อาโรเจสุํฯ ",
"pli-tv-kd2:16.3.3":	"“น, ภิกฺขเว, สุทฺธานํ ภิกฺขูนํ อนาปตฺติกานํ อวตฺถุสฺมึ อการเณ โอกาโส การาเปตพฺโพฯ ",
"pli-tv-kd2:16.3.4":	"โย การาเปยฺย, อาปตฺติ ทุกฺกฏสฺสฯ ",
"pli-tv-kd2:16.3.5":	"อนุชานามิ, ภิกฺขเว, ปุคฺคลํ ตุลยิตฺวา โอกาสํ กาตุนฺ”ติฯ ",
"pli-tv-kd2:16.4.0":	"๑๕ฯ อธมฺมกมฺมปฏิกฺโกสนาทิ ",
"pli-tv-kd2:16.4.1":	"เตน โข ปน สมเยน ฉพฺพคฺคิยา ภิกฺขู สงฺฆมชฺเฌ อธมฺมกมฺมํ กโรนฺติฯ ",
"pli-tv-kd2:16.4.2":	"ภควโต เอตมตฺถํ อาโรเจสุํฯ ",
"pli-tv-kd2:16.4.3":	"“น, ภิกฺขเว, อธมฺมกมฺมํ กาตพฺพํฯ ",
"pli-tv-kd2:16.4.4":	"โย กเรยฺย, อาปตฺติ ทุกฺกฏสฺสาติฯ ",
"pli-tv-kd2:16.4.5":	"กโรนฺติเยว อธมฺมกมฺมํฯ ",
"pli-tv-kd2:16.4.6":	"ภควโต เอตมตฺถํ อาโรเจสุํฯ ",
"pli-tv-kd2:16.4.7":	"อนุชานามิ, ภิกฺขเว, อธมฺมกมฺเม กยิรมาเน ปฏิกฺโกสิตุนฺ”ติฯ ",
"pli-tv-kd2:16.5.1":	"เตน โข ปน สมเยน เปสลา ภิกฺขู ฉพฺพคฺคิเยหิ ภิกฺขูหิ อธมฺมกมฺเม กยิรมาเน ปฏิกฺโกสนฺติฯ ",
"pli-tv-kd2:16.5.2":	"ฉพฺพคฺคิยา ภิกฺขู ลภนฺติ อาฆาตํ, ลภนฺติ อปฺปจฺจยํ, วเธน ตชฺเชนฺติฯ ",
"pli-tv-kd2:16.5.3":	"ภควโต เอตมตฺถํ อาโรเจสุํฯ ",
"pli-tv-kd2:16.5.4":	"“อนุชานามิ, ภิกฺขเว, ทิฏฺฐิมฺปิ อาวิกาตุนฺติฯ ",
"pli-tv-kd2:16.5.5":	"เตสํเยว สนฺติเก ทิฏฺฐึ อาวิกโรนฺติฯ ",
"pli-tv-kd2:16.5.6":	"ฉพฺพคฺคิยา ภิกฺขู ลภนฺติ อาฆาตํ, ลภนฺติ อปฺปจฺจยํ, วเธน ตชฺเชนฺติฯ ",
"pli-tv-kd2:16.5.7":	"ภควโต เอตมตฺถํ อาโรเจสุํฯ ",
"pli-tv-kd2:16.5.8":	"อนุชานามิ, ภิกฺขเว, จตูหิ ปญฺจหิ ปฏิกฺโกสิตุํ, ทฺวีหิ ตีหิ ทิฏฺฐึ อาวิกาตุํ, เอเกน อธิฏฺฐาตุํ—",
"pli-tv-kd2:16.5.9":	"‘น เมตํ ขมตี’”ติฯ ",
"pli-tv-kd2:16.6.1":	"เตน โข ปน สมเยน ฉพฺพคฺคิยา ภิกฺขู สงฺฆมชฺเฌ ปาติโมกฺขํ อุทฺทิสมานา สญฺจิจฺจ น สาเวนฺติฯ ",
"pli-tv-kd2:16.6.2":	"ภควโต เอตมตฺถํ อาโรเจสุํฯ ",
"pli-tv-kd2:16.6.3":	"“ น, ภิกฺขเว, ปาติโมกฺขุทฺเทสเกน สญฺจิจฺจ น สาเวตพฺพํฯ ",
"pli-tv-kd2:16.6.4":	"โย น สาเวยฺย, อาปตฺติ ทุกฺกฏสฺสา”ติฯ ",
"pli-tv-kd2:16.7.1":	"เตน โข ปน สมเยน อายสฺมา อุทายี สงฺฆสฺส ปาติโมกฺขุทฺเทสโก โหติ กากสฺสรโกฯ ",
"pli-tv-kd2:16.7.2":	"อถ โข อายสฺมโต อุทายิสฺส เอตทโหสิ—",
"pli-tv-kd2:16.7.3":	"“ภควตา ปญฺญตฺตํ—",
"pli-tv-kd2:16.7.4":	"‘ปาติโมกฺขุทฺเทสเกน สาเวตพฺพนฺ’ติ, อหญฺจมฺหิ กากสฺสรโก, กถํ นุ โข มยา ปฏิปชฺชิตพฺพนฺ”ติ? ",
"pli-tv-kd2:16.7.5":	"ภควโต เอตมตฺถํ อาโรเจสุํฯ ",
"pli-tv-kd2:16.7.6":	"“อนุชานามิ, ภิกฺขเว, ปาติโมกฺขุทฺเทสเกน วายมิตุํ—",
"pli-tv-kd2:16.7.7":	"‘กถํ สาเวยฺยนฺ’ติฯ ",
"pli-tv-kd2:16.7.8":	"วายมนฺตสฺส อนาปตฺตี”ติฯ ",
"pli-tv-kd2:16.8.1":	"เตน โข ปน สมเยน เทวทตฺโต สคหฏฺฐาย ปริสาย ปาติโมกฺขํ อุทฺทิสติฯ ",
"pli-tv-kd2:16.8.2":	"ภควโต เอตมตฺถํ อาโรเจสุํฯ ",
"pli-tv-kd2:16.8.3":	"“น, ภิกฺขเว, สคหฏฺฐาย ปริสาย ปาติโมกฺขํ อุทฺทิสิตพฺพํฯ ",
"pli-tv-kd2:16.8.4":	"โย อุทฺทิเสยฺย, อาปตฺติ ทุกฺกฏสฺสา”ติฯ ",
"pli-tv-kd2:16.9.1":	"เตน โข ปน สมเยน ฉพฺพคฺคิยา ภิกฺขู สงฺฆมชฺเฌ อนชฺฌิฏฺฐา ปาติโมกฺขํ อุทฺทิสนฺติฯ ",
"pli-tv-kd2:16.9.2":	"ภควโต เอตมตฺถํ อาโรเจสุํฯ ",
"pli-tv-kd2:16.9.3":	"“น, ภิกฺขเว, สงฺฆมชฺเฌ อนชฺฌิฏฺเฐน ปาติโมกฺขํ อุทฺทิสิตพฺพํฯ ",
"pli-tv-kd2:16.9.4":	"โย อุทฺทิเสยฺย, อาปตฺติ ทุกฺกฏสฺสฯ ",
"pli-tv-kd2:16.9.5":	"อนุชานามิ, ภิกฺขเว, เถราธิกํ ปาติโมกฺขนฺ”ติฯ ",
"pli-tv-kd2:16.9.6":	"อญฺญติตฺถิยภาณวาโร นิฏฺฐิโต ปฐโมฯ ",
"pli-tv-kd2:17.1.0":	"๑๖ฯ ปาติโมกฺขุทฺเทสกอชฺเฌสนาทิ ",
"pli-tv-kd2:17.1.1":	"อถ โข ภควา ราชคเห ยถาภิรนฺตํ วิหริตฺวา เยน โจทนาวตฺถุ เตน จาริกํ ปกฺกามิฯ ",
"pli-tv-kd2:17.1.2":	"อนุปุพฺเพน จาริกํ จรมาโน เยน โจทนาวตฺถุ ตทวสริฯ ",
"pli-tv-kd2:17.1.3":	"เตน โข ปน สมเยน อญฺญตรสฺมึ อาวาเส สมฺพหุลา ภิกฺขู วิหรนฺติฯ ",
"pli-tv-kd2:17.1.4":	"ตตฺถ เถโร ภิกฺขุ พาโล โหติ อพฺยตฺโตฯ ",
"pli-tv-kd2:17.1.5":	"โส น ชานาติ อุโปสถํ วา อุโปสถกมฺมํ วา, ปาติโมกฺขํ วา ปาติโมกฺขุทฺเทสํ วาฯ ",
"pli-tv-kd2:17.2.1":	"อถ โข เตสํ ภิกฺขูนํ เอตทโหสิ—",
"pli-tv-kd2:17.2.2":	"“ภควตา ปญฺญตฺตํ—",
"pli-tv-kd2:17.2.3":	"‘เถราธิกํ ปาติโมกฺขนฺ’ติ, อยญฺจ อมฺหากํ เถโร พาโล อพฺยตฺโต, น ชานาติ อุโปสถํ วา อุโปสถกมฺมํ วา, ปาติโมกฺขํ วา ปาติโมกฺขุทฺเทสํ วาฯ ",
"pli-tv-kd2:17.2.4":	"กถํ นุ โข อเมฺหหิ ปฏิปชฺชิตพฺพนฺ”ติ? ",
"pli-tv-kd2:17.2.5":	"ภควโต เอตมตฺถํ อาโรเจสุํฯ ",
"pli-tv-kd2:17.2.6":	"“อนุชานามิ, ภิกฺขเว, โย ตตฺถ ภิกฺขุ พฺยตฺโต ปฏิพโล ตสฺสาเธยฺยํ ปาติโมกฺขนฺ”ติฯ ",
"pli-tv-kd2:17.3.1":	"เตน โข ปน สมเยน อญฺญตรสฺมึ อาวาเส ตทหุโปสเถ สมฺพหุลา ภิกฺขู วิหรนฺติ พาลา อพฺยตฺตาฯ ",
"pli-tv-kd2:17.3.2":	"เต น ชานนฺติ อุโปสถํ วา อุโปสถกมฺมํ วา, ปาติโมกฺขํ วา ปาติโมกฺขุทฺเทสํ วาฯ ",
"pli-tv-kd2:17.3.3":	"เต เถรํ อชฺเฌสึสุ—",
"pli-tv-kd2:17.3.4":	"“อุทฺทิสตุ, ภนฺเต, เถโร ปาติโมกฺขนฺ”ติฯ ",
"pli-tv-kd2:17.3.5":	"โส เอวมาห—",
"pli-tv-kd2:17.3.6":	"“น เม, อาวุโส, วตฺตตี”ติฯ ",
"pli-tv-kd2:17.3.7":	"ทุติยํ เถรํ อชฺเฌสึสุ—",
"pli-tv-kd2:17.3.8":	"“อุทฺทิสตุ, ภนฺเต, เถโร ปาติโมกฺขนฺ”ติฯ ",
"pli-tv-kd2:17.3.9":	"โสปิ เอวมาห—",
"pli-tv-kd2:17.3.10":	"“น เม, อาวุโส, วตฺตตี”ติฯ ",
"pli-tv-kd2:17.3.11":	"ตติยํ เถรํ อชฺเฌสึสุ—",
"pli-tv-kd2:17.3.12":	"“อุทฺทิสตุ, ภนฺเต, เถโร ปาติโมกฺขนฺ”ติฯ ",
"pli-tv-kd2:17.3.13":	"โสปิ เอวมาห—",
"pli-tv-kd2:17.3.14":	"“น เม, อาวุโส, วตฺตตี”ติฯ ",
"pli-tv-kd2:17.3.15":	"เอเตเนว อุปาเยน ยาว สงฺฆนวกํ อชฺเฌสึสุ—",
"pli-tv-kd2:17.3.16":	"“อุทฺทิสตุ อายสฺมา ปาติโมกฺขนฺ”ติฯ ",
"pli-tv-kd2:17.3.17":	"โสปิ เอวมาห—",
"pli-tv-kd2:17.4.1":	"“น เม, ภนฺเต, วตฺตตี”ติฯ ",
"pli-tv-kd2:17.4.2":	"ภควโต เอตมตฺถํ อาโรเจสุํฯ ",
"pli-tv-kd2:17.4.3":	"“อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา ภิกฺขู วิหรนฺติ พาลา อพฺยตฺตาฯ ",
"pli-tv-kd2:17.4.4":	"เต น ชานนฺติ อุโปสถํ วา อุโปสถกมฺมํ วา, ปาติโมกฺขํ วา ปาติโมกฺขุทฺเทสํ วาฯ ",
"pli-tv-kd2:17.4.5":	"เต เถรํ อชฺเฌสนฺติ—",
"pli-tv-kd2:17.4.6":	"‘อุทฺทิสตุ, ภนฺเต, เถโร ปาติโมกฺขนฺ’ติฯ ",
"pli-tv-kd2:17.4.7":	"โส เอวํ วเทติ—",
"pli-tv-kd2:17.4.8":	"‘น เม, อาวุโส, วตฺตตี’ติฯ ",
"pli-tv-kd2:17.4.9":	"ทุติยํ เถรํ อชฺเฌสนฺติ—",
"pli-tv-kd2:17.4.10":	"‘อุทฺทิสตุ, ภนฺเต, เถโร ปาติโมกฺขนฺ’ติฯ ",
"pli-tv-kd2:17.4.11":	"โสปิ เอวํ วเทติ—",
"pli-tv-kd2:17.4.12":	"‘น เม, อาวุโส, วตฺตตี’ติฯ ",
"pli-tv-kd2:17.4.13":	"ตติยํ เถรํ อชฺเฌสนฺติ—",
"pli-tv-kd2:17.4.14":	"‘อุทฺทิสตุ, ภนฺเต, เถโร ปาติโมกฺขนฺ’ติฯ ",
"pli-tv-kd2:17.4.15":	"โสปิ เอวํ วเทติ—",
"pli-tv-kd2:17.4.16":	"‘น เม, อาวุโส, วตฺตตี’ติฯ ",
"pli-tv-kd2:17.4.17":	"เอเตเนว อุปาเยน ยาว สงฺฆนวกํ อชฺเฌสนฺติ—",
"pli-tv-kd2:17.4.18":	"‘อุทฺทิสตุ อายสฺมา ปาติโมกฺขนฺ’ติฯ ",
"pli-tv-kd2:17.4.19":	"โสปิ เอวํ วเทติ—",
"pli-tv-kd2:17.4.20":	"‘น เม, ภนฺเต, วตฺตตี’ติฯ ",
"pli-tv-kd2:17.5.1":	"เตหิ, ภิกฺขเว, ภิกฺขูหิ เอโก ภิกฺขุ สามนฺตา อาวาสา สชฺชุกํ ปาเหตพฺโพ—",
"pli-tv-kd2:17.5.2":	"คจฺฉาวุโส, สงฺขิตฺเตน วา วิตฺถาเรน วา ปาติโมกฺขํ ปริยาปุณิตฺวาน อาคจฺฉาหี”ติฯ ",
"pli-tv-kd2:17.6.1":	"อถ โข ภิกฺขูนํ เอตทโหสิ—",
"pli-tv-kd2:17.6.2":	"“เกน นุ โข ปาเหตพฺโพ”ติ? ",
"pli-tv-kd2:17.6.3":	"ภควโต เอตมตฺถํ อาโรเจสุํฯ ",
"pli-tv-kd2:17.6.4":	"“อนุชานามิ, ภิกฺขเว, เถเรน ภิกฺขุนา นวํ ภิกฺขุํ อาณาเปตุนฺ”ติฯ ",
"pli-tv-kd2:17.6.5":	"เถเรน อาณตฺตา นวา ภิกฺขู น คจฺฉนฺติฯ ",
"pli-tv-kd2:17.6.6":	"ภควโต เอตมตฺถํ อาโรเจสุํฯ ",
"pli-tv-kd2:17.6.7":	"“น, ภิกฺขเว, เถเรน อาณตฺเตน อคิลาเนน น คนฺตพฺพํฯ ",
"pli-tv-kd2:17.6.8":	"โย น คจฺเฉยฺย, อาปตฺติ ทุกฺกฏสฺสา”ติฯ ",
"pli-tv-kd2:18.1.0":	"๑๗ฯ ปกฺขคณนาทิอุคฺคหณานุชานน ",
"pli-tv-kd2:18.1.1":	"อถ โข ภควา โจทนาวตฺถุสฺมึ ยถาภิรนฺตํ วิหริตฺวา ปุนเทว ราชคหํ ปจฺจาคญฺฉิฯ ",
"pli-tv-kd2:18.1.2":	"เตน โข ปน สมเยน มนุสฺสา ภิกฺขู ปิณฺฑาย จรนฺเต ปุจฺฉนฺติ—",
"pli-tv-kd2:18.1.3":	"“กติมี, ภนฺเต, ปกฺขสฺสา”ติ? ",
"pli-tv-kd2:18.1.4":	"ภิกฺขู เอวมาหํสุ—",
"pli-tv-kd2:18.1.5":	"“น โข มยํ, อาวุโส, ชานามา”ติฯ ",
"pli-tv-kd2:18.1.6":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd2:18.1.7":	"“ปกฺขคณนมตฺตมฺปิเม สมณา สกฺยปุตฺติยา น ชานนฺติ, กึ ปนิเม อญฺญํ กิญฺจิ กลฺยาณํ ชานิสฺสนฺตี”ติ? ",
"pli-tv-kd2:18.1.8":	"ภควโต เอตมตฺถํ อาโรเจสุํฯ ",
"pli-tv-kd2:18.1.9":	"“อนุชานามิ, ภิกฺขเว, ปกฺขคณนํ อุคฺคเหตุนฺ”ติฯ ",
"pli-tv-kd2:18.2.1":	"อถ โข ภิกฺขูนํ เอตทโหสิ—",
"pli-tv-kd2:18.2.2":	"“เกน นุ โข ปกฺขคณนา อุคฺคเหตพฺพา”ติ? ",
"pli-tv-kd2:18.2.3":	"ภควโต เอตมตฺถํ อาโรเจสุํฯ ",
"pli-tv-kd2:18.2.4":	"“อนุชานามิ, ภิกฺขเว, สพฺเพเหว ปกฺขคณนํ อุคฺคเหตุนฺ”ติฯ ",
"pli-tv-kd2:18.3.1":	"เตน โข ปน สมเยน มนุสฺสา ภิกฺขู ปิณฺฑาย จรนฺเต ปุจฺฉนฺติ—",
"pli-tv-kd2:18.3.2":	"“กีวติกา, ภนฺเต, ภิกฺขู”ติ? ",
"pli-tv-kd2:18.3.3":	"ภิกฺขู เอวมาหํสุ—",
"pli-tv-kd2:18.3.4":	"“น โข มยํ, อาวุโส, ชานามา”ติฯ ",
"pli-tv-kd2:18.3.5":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd2:18.3.6":	"“อญฺญมญฺญมฺปิเม สมณา สกฺยปุตฺติยา น ชานนฺติ, กึ ปนิเม อญฺญํ กิญฺจิ กลฺยาณํ ชานิสฺสนฺตี”ติ? ",
"pli-tv-kd2:18.3.7":	"ภควโต เอตมตฺถํ อาโรเจสุํฯ ",
"pli-tv-kd2:18.3.8":	"“อนุชานามิ, ภิกฺขเว, ภิกฺขู คเณตุนฺ”ติฯ ",
"pli-tv-kd2:18.4.1":	"อถ โข ภิกฺขูนํ เอตทโหสิ—",
"pli-tv-kd2:18.4.2":	"“กทา นุ โข ภิกฺขู คเณตพฺพา”ติ? ",
"pli-tv-kd2:18.4.3":	"ภควโต เอตมตฺถํ อาโรเจสุํฯ ",
"pli-tv-kd2:18.4.4":	"“อนุชานามิ, ภิกฺขเว, ตทหุโปสเถ นามคฺเคน วา คเณตุํ, สลากํ วา คาเหตุนฺ”ติฯ ",
"pli-tv-kd2:19.1.1":	"เตน โข ปน สมเยน ภิกฺขู อชานนฺตา อชฺชุโปสโถติ ทูรํ คามํ ปิณฺฑาย จรนฺติฯ ",
"pli-tv-kd2:19.1.2":	"เต อุทฺทิสฺสมาเนปิ ปาติโมกฺเข อาคจฺฉนฺติ, อุทฺทิฏฺฐมตฺเตปิ อาคจฺฉนฺติฯ ",
"pli-tv-kd2:19.1.3":	"ภควโต เอตมตฺถํ อาโรเจสุํฯ ",
"pli-tv-kd2:19.1.4":	"“อนุชานามิ, ภิกฺขเว, อาโรเจตุํ ‘อชฺชุโปสโถ’”ติฯ ",
"pli-tv-kd2:19.1.5":	"อถ โข ภิกฺขูนํ เอตทโหสิ—",
"pli-tv-kd2:19.1.6":	"“เกน นุ โข อาโรเจตพฺโพ”ติ? ",
"pli-tv-kd2:19.1.7":	"ภควโต เอตมตฺถํ อาโรเจสุํฯ ",
"pli-tv-kd2:19.1.8":	"“อนุชานามิ, ภิกฺขเว, เถเรน ภิกฺขุนา กาลวโต อาโรเจตุนฺ”ติฯ ",
"pli-tv-kd2:19.1.9":	"เตน โข ปน สมเยน อญฺญตโร เถโร กาลวโต นสฺสรติฯ ",
"pli-tv-kd2:19.1.10":	"ภควโต เอตมตฺถํ อาโรเจสุํฯ ",
"pli-tv-kd2:19.1.11":	"“อนุชานามิ, ภิกฺขเว, ภตฺตกาเลปิ อาโรเจตุนฺ”ติฯ ",
"pli-tv-kd2:19.1.12":	"ภตฺตกาเลปิ นสฺสรติฯ ",
"pli-tv-kd2:19.1.13":	"ภควโต เอตมตฺถํ อาโรเจสุํฯ ",
"pli-tv-kd2:19.1.14":	"“อนุชานามิ, ภิกฺขเว, ยํ กาลํ สรติ, ตํ กาลํ อาโรเจตุนฺ”ติฯ ",
"pli-tv-kd2:20.1.0":	"๑๘ฯ ปุพฺพกรณานุชานน ",
"pli-tv-kd2:20.1.1":	"เตน โข ปน สมเยน อญฺญตรสฺมึ อาวาเส อุโปสถาคารํ อุกฺลาปํ โหติฯ ",
"pli-tv-kd2:20.1.2":	"อาคนฺตุกา ภิกฺขู อุชฺฌายนฺติ ขิยฺยนฺติ วิปาเจนฺติ—",
"pli-tv-kd2:20.1.3":	"“กถญฺหิ นาม อาวาสิกา ภิกฺขู อุโปสถาคารํ น สมฺมชฺชิสฺสนฺตี”ติฯ ",
"pli-tv-kd2:20.1.4":	"ภควโต เอตมตฺถํ อาโรเจสุํฯ ",
"pli-tv-kd2:20.1.5":	"“อนุชานามิ, ภิกฺขเว, อุโปสถาคารํ สมฺมชฺชิตุนฺ”ติฯ ",
"pli-tv-kd2:20.2.1":	"อถ โข ภิกฺขูนํ เอตทโหสิ—",
"pli-tv-kd2:20.2.2":	"“เกน นุ โข อุโปสถาคารํ สมฺมชฺชิตพฺพนฺ”ติ? ",
"pli-tv-kd2:20.2.3":	"ภควโต เอตมตฺถํ อาโรเจสุํฯ ",
"pli-tv-kd2:20.2.4":	"“อนุชานามิ, ภิกฺขเว, เถเรน ภิกฺขุนา นวํ ภิกฺขุํ อาณาเปตุนฺ”ติฯ ",
"pli-tv-kd2:20.2.5":	"เถเรน อาณตฺตา นวา ภิกฺขู น สมฺมชฺชนฺติฯ ",
"pli-tv-kd2:20.2.6":	"ภควโต เอตมตฺถํ อาโรเจสุํฯ ",
"pli-tv-kd2:20.2.7":	"“น, ภิกฺขเว, เถเรน อาณตฺเตน อคิลาเนน น สมฺมชฺชิตพฺพํฯ ",
"pli-tv-kd2:20.2.8":	"โย น สมฺมชฺเชยฺย, อาปตฺติ ทุกฺกฏสฺสา”ติฯ ",
"pli-tv-kd2:20.3.1":	"เตน โข ปน สมเยน อุโปสถาคาเร อาสนํ อปญฺญตฺตํ โหติฯ ",
"pli-tv-kd2:20.3.2":	"ภิกฺขู ฉมายํ นิสีทนฺติ, คตฺตานิปิ จีวรานิปิ ปํสุกิตานิ โหนฺติฯ ",
"pli-tv-kd2:20.3.3":	"ภควโต เอตมตฺถํ อาโรเจสุํฯ ",
"pli-tv-kd2:20.3.4":	"“อนุชานามิ, ภิกฺขเว, อุโปสถาคาเร อาสนํ ปญฺญเปตุนฺ”ติฯ ",
"pli-tv-kd2:20.3.5":	"อถ โข ภิกฺขูนํ เอตทโหสิ—",
"pli-tv-kd2:20.3.6":	"“เกน นุ โข อุโปสถาคาเร อาสนํ ปญฺญเปตพฺพนฺ”ติ? ",
"pli-tv-kd2:20.3.7":	"ภควโต เอตมตฺถํ อาโรเจสุํฯ ",
"pli-tv-kd2:20.3.8":	"“อนุชานามิ, ภิกฺขเว, เถเรน ภิกฺขุนา นวํ ภิกฺขุํ อาณาเปตุนฺ”ติฯ ",
"pli-tv-kd2:20.3.9":	"เถเรน อาณตฺตา นวา ภิกฺขู น ปญฺญเปนฺติฯ ",
"pli-tv-kd2:20.3.10":	"ภควโต เอตมตฺถํ อาโรเจสุํฯ ",
"pli-tv-kd2:20.3.11":	"“น, ภิกฺขเว, เถเรน อาณตฺเตน อคิลาเนน น ปญฺญเปตพฺพํฯ ",
"pli-tv-kd2:20.3.12":	"โย น ปญฺญเปยฺย, อาปตฺติ ทุกฺกฏสฺสา”ติฯ ",
"pli-tv-kd2:20.4.1":	"เตน โข ปน สมเยน อุโปสถาคาเร ปทีโป น โหติฯ ",
"pli-tv-kd2:20.4.2":	"ภิกฺขู อนฺธกาเร กายมฺปิ จีวรมฺปิ อกฺกมนฺติฯ ",
"pli-tv-kd2:20.4.3":	"ภควโต เอตมตฺถํ อาโรเจสุํฯ ",
"pli-tv-kd2:20.4.4":	"“อนุชานามิ, ภิกฺขเว, อุโปสถาคาเร ปทีปํ กาตุนฺ”ติฯ ",
"pli-tv-kd2:20.4.5":	"อถ โข ภิกฺขูนํ เอตทโหสิ—",
"pli-tv-kd2:20.4.6":	"“เกน นุ โข อุโปสถาคาเร ปทีโป กาตพฺโพ”ติ? ",
"pli-tv-kd2:20.4.7":	"ภควโต เอตมตฺถํ อาโรเจสุํฯ ",
"pli-tv-kd2:20.4.8":	"“อนุชานามิ, ภิกฺขเว, เถเรน ภิกฺขุนา นวํ ภิกฺขุํ อาณาเปตุนฺ”ติฯ ",
"pli-tv-kd2:20.4.9":	"เถเรน อาณตฺตา นวา ภิกฺขู น ปทีเปนฺติฯ ",
"pli-tv-kd2:20.4.10":	"ภควโต เอตมตฺถํ อาโรเจสุํฯ ",
"pli-tv-kd2:20.4.11":	"“น, ภิกฺขเว, เถเรน อาณตฺเตน อคิลาเนน น ปทีเปตพฺโพฯ ",
"pli-tv-kd2:20.4.12":	"โย น ปทีเปยฺย, อาปตฺติ ทุกฺกฏสฺสา”ติฯ ",
"pli-tv-kd2:20.5.1":	"เตน โข ปน สมเยน อญฺญตรสฺมึ อาวาเส อาวาสิกา ภิกฺขู เนว ปานียํ อุปฏฺฐาเปนฺติ, น ปริโภชนียํ อุปฏฺฐาเปนฺติฯ ",
"pli-tv-kd2:20.5.2":	"อาคนฺตุกา ภิกฺขู อุชฺฌายนฺติ ขิยฺยนฺติ วิปาเจนฺติ—",
"pli-tv-kd2:20.5.3":	"“กถญฺหิ นาม อาวาสิกา ภิกฺขู เนว ปานียํ อุปฏฺฐาเปสฺสนฺติ, น ปริโภชนียํ อุปฏฺฐาเปสฺสนฺตี”ติฯ ",
"pli-tv-kd2:20.5.4":	"ภควโต เอตมตฺถํ อาโรเจสุํฯ ",
"pli-tv-kd2:20.5.5":	"“อนุชานามิ, ภิกฺขเว, ปานียํ ปริโภชนียํ อุปฏฺฐาเปตุนฺ”ติฯ ",
"pli-tv-kd2:20.6.1":	"อถ โข ภิกฺขูนํ เอตทโหสิ—",
"pli-tv-kd2:20.6.2":	"“เกน นุ โข ปานียํ ปริโภชนียํ อุปฏฺฐาเปตพฺพนฺ”ติ? ",
"pli-tv-kd2:20.6.3":	"ภควโต เอตมตฺถํ อาโรเจสุํฯ ",
"pli-tv-kd2:20.6.4":	"“อนุชานามิ, ภิกฺขเว, เถเรน ภิกฺขุนา นวํ ภิกฺขุํ อาณาเปตุนฺ”ติฯ ",
"pli-tv-kd2:20.6.5":	"เถเรน อาณตฺตา นวา ภิกฺขู น อุปฏฺฐาเปนฺติฯ ",
"pli-tv-kd2:20.6.6":	"ภควโต เอตมตฺถํ อาโรเจสุํฯ ",
"pli-tv-kd2:20.6.7":	"“น, ภิกฺขเว, เถเรน อาณตฺเตน อคิลาเนน น อุปฏฺฐาเปตพฺพํฯ ",
"pli-tv-kd2:20.6.8":	"โย น อุปฏฺฐาเปยฺย, อาปตฺติ ทุกฺกฏสฺสา”ติฯ ",
"pli-tv-kd2:21.1.0":	"๑๙ฯ ทิสงฺคมิกาทิวตฺถุ ",
"pli-tv-kd2:21.1.1":	"เตน โข ปน สมเยน สมฺพหุลา ภิกฺขู พาลา อพฺยตฺตา ทิสงฺคมิกา อาจริยุปชฺฌาเย อาปุจฺฉึสุฯ ",
"pli-tv-kd2:21.1.2":	"ภควโต เอตมตฺถํ อาโรเจสุํฯ ",
"pli-tv-kd2:21.1.3":	"“อิธ ปน, ภิกฺขเว, สมฺพหุลา ภิกฺขู พาลา อพฺยตฺตา ทิสงฺคมิกา อาจริยุปชฺฌาเย อาปุจฺฉนฺติฯ ",
"pli-tv-kd2:21.1.4":	"เต, ภิกฺขเว, อาจริยุปชฺฌาเยหิ ปุจฺฉิตพฺพา—",
"pli-tv-kd2:21.1.5":	"‘กหํ คมิสฺสถ, เกน สทฺธึ คมิสฺสถา’ติ? ",
"pli-tv-kd2:21.1.6":	"เต เจ, ภิกฺขเว, พาลา อพฺยตฺตา อญฺเญ พาเล อพฺยตฺเต อปทิเสยฺยุํ, น, ภิกฺขเว, อาจริยุปชฺฌาเยหิ อนุชานิตพฺพาฯ ",
"pli-tv-kd2:21.1.7":	"อนุชาเนยฺยุญฺเจ, อาปตฺติ ทุกฺกฏสฺสฯ ",
"pli-tv-kd2:21.1.8":	"เต จ, ภิกฺขเว, พาลา อพฺยตฺตา อนนุญฺญาตา อาจริยุปชฺฌาเยหิ คจฺเฉยฺยุญฺเจ, อาปตฺติ ทุกฺกฏสฺสฯ ",
"pli-tv-kd2:21.2.1":	"อิธ ปน, ภิกฺขเว, อญฺญตรสฺมึ อาวาเส สมฺพหุลา ภิกฺขู วิหรนฺติ พาลา อพฺยตฺตาฯ ",
"pli-tv-kd2:21.2.2":	"เต น ชานนฺติ อุโปสถํ วา อุโปสถกมฺมํ วา, ปาติโมกฺขํ วา ปาติโมกฺขุทฺเทสํ วาฯ ",
"pli-tv-kd2:21.2.3":	"ตตฺถ อญฺโญ ภิกฺขุ อาคจฺฉติ พหุสฺสุโต อาคตาคโม ธมฺมธโร วินยธโร มาติกาธโร ปณฺฑิโต พฺยตฺโต เมธาวี ลชฺชี กุกฺกุจฺจโก สิกฺขากาโมฯ ",
"pli-tv-kd2:21.2.4":	"เตหิ, ภิกฺขเว, ภิกฺขูหิ โส ภิกฺขุ สงฺคเหตพฺโพ อนุคฺคเหตพฺโพ อุปลาเปตพฺโพ อุปฏฺฐาเปตพฺโพ จุณฺเณน มตฺติกาย ทนฺตกฏฺเฐน มุโขทเกนฯ ",
"pli-tv-kd2:21.2.5":	"โน เจ สงฺคเณฺหยฺยุํ อนุคฺคเณฺหยฺยุํ อุปลาเปยฺยุํ อุปฏฺฐาเปยฺยุํ จุณฺเณน มตฺติกาย ทนฺตกฏฺเฐน มุโขทเกน, อาปตฺติ ทุกฺกฏสฺสฯ ",
"pli-tv-kd2:21.3.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา ภิกฺขู วิหรนฺติ พาลา อพฺยตฺตาฯ ",
"pli-tv-kd2:21.3.2":	"เต น ชานนฺติ อุโปสถํ วา อุโปสถกมฺมํ วา, ปาติโมกฺขํ วา ปาติโมกฺขุทฺเทสํ วาฯ ",
"pli-tv-kd2:21.3.3":	"เตหิ, ภิกฺขเว, ภิกฺขูหิ เอโก ภิกฺขุ สามนฺตา อาวาสา สชฺชุกํ ปาเหตพฺโพ—",
"pli-tv-kd2:21.3.4":	"‘คจฺฉาวุโส, สงฺขิตฺเตน วา วิตฺถาเรน วา ปาติโมกฺขํ ปริยาปุณิตฺวา อาคจฺฉา’ติฯ ",
"pli-tv-kd2:21.3.5":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd2:21.3.6":	"โน เจ ลเภถ, เตหิ, ภิกฺขเว, ภิกฺขูหิ สพฺเพเหว ยตฺถ ชานนฺติ อุโปสถํ วา อุโปสถกมฺมํ วา ปาติโมกฺขํ วา ปาติโมกฺขุทฺเทสํ วา, โส อาวาโส คนฺตพฺโพฯ ",
"pli-tv-kd2:21.3.7":	"โน เจ คจฺเฉยฺยุํ, อาปตฺติ ทุกฺกฏสฺสฯ ",
"pli-tv-kd2:21.4.1":	"อิธ ปน, ภิกฺขเว, อญฺญตรสฺมึ อาวาเส สมฺพหุลา ภิกฺขู วสฺสํ วสนฺติ พาลา อพฺยตฺตาฯ ",
"pli-tv-kd2:21.4.2":	"เต น ชานนฺติ อุโปสถํ วา อุโปสถกมฺมํ วา ปาติโมกฺขํ วา ปาติโมกฺขุทฺเทสํ วาฯ ",
"pli-tv-kd2:21.4.3":	"เตหิ, ภิกฺขเว, ภิกฺขูหิ เอโก ภิกฺขุ สามนฺตา อาวาสา สชฺชุกํ ปาเหตพฺโพ—",
"pli-tv-kd2:21.4.4":	"‘คจฺฉาวุโส, สงฺขิตฺเตน วา วิตฺถาเรน วา ปาติโมกฺขํ ปริยาปุณิตฺวา อาคจฺฉา’ติฯ ",
"pli-tv-kd2:21.4.5":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd2:21.4.6":	"โน เจ ลเภถ, เอโก ภิกฺขุ สตฺตาหกาลิกํ ปาเหตพฺโพ—",
"pli-tv-kd2:21.4.7":	"‘คจฺฉาวุโส, สงฺขิตฺเตน วา วิตฺถาเรน วา ปาติโมกฺขํ ปริยาปุณิตฺวา อาคจฺฉา’ติฯ ",
"pli-tv-kd2:21.4.8":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd2:21.4.9":	"โน เจ ลเภถ, น, ภิกฺขเว, เตหิ ภิกฺขูหิ ตสฺมึ อาวาเส วสฺสํ วสิตพฺพํฯ ",
"pli-tv-kd2:21.4.10":	"วเสยฺยุญฺเจ, อาปตฺติ ทุกฺกฏสฺสา”ติฯ ",
"pli-tv-kd2:22.1.0":	"๒๐ฯ ปาริสุทฺธิทานกถา ",
"pli-tv-kd2:22.1.1":	"อถ โข ภควา ภิกฺขู อามนฺเตสิ—",
"pli-tv-kd2:22.1.2":	"“สนฺนิปตถ, ภิกฺขเว, สงฺโฆ อุโปสถํ กริสฺสตี”ติฯ ",
"pli-tv-kd2:22.1.3":	"เอวํ วุตฺเต, อญฺญตโร ภิกฺขุ ภควนฺตํ เอตทโวจ—",
"pli-tv-kd2:22.1.4":	"“อตฺถิ, ภนฺเต, ภิกฺขุ คิลาโน, โส อนาคโต”ติฯ ",
"pli-tv-kd2:22.1.5":	"“อนุชานามิ, ภิกฺขเว, คิลาเนน ภิกฺขุนา ปาริสุทฺธึ ทาตุํฯ ",
"pli-tv-kd2:22.1.6":	"เอวญฺจ ปน, ภิกฺขเว, ทาตพฺพา—",
"pli-tv-kd2:22.1.7":	"เตน คิลาเนน ภิกฺขุนา เอกํ ภิกฺขุํ อุปสงฺกมิตฺวา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd2:22.1.8":	"‘ปาริสุทฺธึ ทมฺมิ, ปาริสุทฺธึ เม หร, ปาริสุทฺธึ เม อาโรเจหี’ติฯ ",
"pli-tv-kd2:22.1.9":	"กาเยน วิญฺญาเปติ, วาจาย วิญฺญาเปติ, กาเยน วาจาย วิญฺญาเปติ, ทินฺนา โหติ ปาริสุทฺธิฯ ",
"pli-tv-kd2:22.1.10":	"น กาเยน วิญฺญาเปติ, น วาจาย วิญฺญาเปติ, น กาเยน วาจาย วิญฺญาเปติ, น ทินฺนา โหติ ปาริสุทฺธิฯ ",
"pli-tv-kd2:22.2.1":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd2:22.2.2":	"โน เจ ลเภถ, โส, ภิกฺขเว, คิลาโน ภิกฺขุ มญฺเจน วา ปีเฐน วา สงฺฆมชฺเฌ อาเนตฺวา อุโปสโถ กาตพฺโพฯ ",
"pli-tv-kd2:22.2.3":	"สเจ, ภิกฺขเว, คิลานุปฏฺฐากานํ ภิกฺขูนํ เอวํ โหติ—",
"pli-tv-kd2:22.2.4":	"‘สเจ โข มยํ คิลานํ ฐานา จาเวสฺสาม, อาพาโธ วา อภิวฑฺฒิสฺสติ กาลงฺกิริยา วา ภวิสฺสตี’ติ, น, ภิกฺขเว, คิลาโน ภิกฺขุ ฐานา จาเวตพฺโพฯ ",
"pli-tv-kd2:22.2.5":	"สงฺเฆน ตตฺถ คนฺตฺวา อุโปสโถ กาตพฺโพฯ ",
"pli-tv-kd2:22.2.6":	"น เตฺวว วคฺเคน สงฺเฆน อุโปสโถ กาตพฺโพฯ ",
"pli-tv-kd2:22.2.7":	"กเรยฺย เจ, อาปตฺติ ทุกฺกฏสฺสฯ ",
"pli-tv-kd2:22.3.1":	"ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา ตตฺเถว ปกฺกมติ, อญฺญสฺส ทาตพฺพา ปาริสุทฺธิฯ ",
"pli-tv-kd2:22.3.2":	"ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา ตตฺเถว วิพฺภมติ …เป… ",
"pli-tv-kd2:22.3.3":	"กาลํ กโรติ … ",
"pli-tv-kd2:22.3.4":	"สามเณโร ปฏิชานาติ … ",
"pli-tv-kd2:22.3.5":	"สิกฺขํ ปจฺจกฺขาตโก ปฏิชานาติ … ",
"pli-tv-kd2:22.3.6":	"อนฺติมวตฺถุํ อชฺฌาปนฺนโก ปฏิชานาติ … ",
"pli-tv-kd2:22.3.7":	"อุมฺมตฺตโก ปฏิชานาติ … ",
"pli-tv-kd2:22.3.8":	"ขิตฺตจิตฺโต ปฏิชานาติ … ",
"pli-tv-kd2:22.3.9":	"เวทนาฏฺโฏ ปฏิชานาติ … ",
"pli-tv-kd2:22.3.10":	"อาปตฺติยา อทสฺสเน อุกฺขิตฺตโก ปฏิชานาติ … ",
"pli-tv-kd2:22.3.11":	"อาปตฺติยา อปฺปฏิกมฺเม อุกฺขิตฺตโก ปฏิชานาติ … ",
"pli-tv-kd2:22.3.12":	"ปาปิกาย ทิฏฺฐิยา อปฺปฏินิสฺสคฺเค อุกฺขิตฺตโก ปฏิชานาติ … ",
"pli-tv-kd2:22.3.13":	"ปณฺฑโก ปฏิชานาติ … ",
"pli-tv-kd2:22.3.14":	"เถยฺยสํวาสโก ปฏิชานาติ … ",
"pli-tv-kd2:22.3.15":	"ติตฺถิยปกฺกนฺตโก ปฏิชานาติ … ",
"pli-tv-kd2:22.3.16":	"ติรจฺฉานคโต ปฏิชานาติ … ",
"pli-tv-kd2:22.3.17":	"มาตุฆาตโก ปฏิชานาติ … ",
"pli-tv-kd2:22.3.18":	"ปิตุฆาตโก ปฏิชานาติ … ",
"pli-tv-kd2:22.3.19":	"อรหนฺตฆาตโก ปฏิชานาติ … ",
"pli-tv-kd2:22.3.20":	"ภิกฺขุนิทูสโก ปฏิชานาติ … ",
"pli-tv-kd2:22.3.21":	"สงฺฆเภทโก ปฏิชานาติ … ",
"pli-tv-kd2:22.3.22":	"โลหิตุปฺปาทโก ปฏิชานาติ … ",
"pli-tv-kd2:22.3.23":	"อุภโตพฺยญฺชนโก ปฏิชานาติ, อญฺญสฺส ทาตพฺพา ปาริสุทฺธิฯ ",
"pli-tv-kd2:22.4.1":	"ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา อนฺตรามคฺเค ปกฺกมติ, อนาหฏา โหติ ปาริสุทฺธิฯ ",
"pli-tv-kd2:22.4.2":	"ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา อนฺตรามคฺเค วิพฺภมติ …เป… ",
"pli-tv-kd2:22.4.3":	"อุภโตพฺยญฺชนโก ปฏิชานาติ, อนาหฏา โหติ ปาริสุทฺธิฯ ",
"pli-tv-kd2:22.4.4":	"ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา สงฺฆปฺปตฺโต ปกฺกมติ, อาหฏา โหติ ปาริสุทฺธิฯ ",
"pli-tv-kd2:22.4.5":	"ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา สงฺฆปฺปตฺโต วิพฺภมติ …เป… ",
"pli-tv-kd2:22.4.6":	"อุภโตพฺยญฺชนโก ปฏิชานาติ, อาหฏา โหติ ปาริสุทฺธิฯ ",
"pli-tv-kd2:22.4.7":	"ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา สงฺฆปฺปตฺโต สุตฺโต น อาโรเจติ, ปมตฺโต น อาโรเจติ, สมาปนฺโน น อาโรเจติ, อาหฏา โหติ ปาริสุทฺธิฯ ",
"pli-tv-kd2:22.4.8":	"ปาริสุทฺธิหารกสฺส อนาปตฺติฯ ",
"pli-tv-kd2:22.4.9":	"ปาริสุทฺธิหารโก เจ, ภิกฺขเว, ทินฺนาย ปาริสุทฺธิยา สงฺฆปฺปตฺโต สญฺจิจฺจ น อาโรเจติ, อาหฏา โหติ ปาริสุทฺธิฯ ",
"pli-tv-kd2:22.4.10":	"ปาริสุทฺธิหารกสฺส อาปตฺติ ทุกฺกฏสฺสา”ติฯ ",
"pli-tv-kd2:23.1.0":	"๒๑ฯ ฉนฺททานกถา ",
"pli-tv-kd2:23.1.1":	"อถ โข ภควา ภิกฺขู อามนฺเตสิ—",
"pli-tv-kd2:23.1.2":	"“สนฺนิปตถ, ภิกฺขเว, สงฺโฆ กมฺมํ กริสฺสตี”ติฯ ",
"pli-tv-kd2:23.1.3":	"เอวํ วุตฺเต, อญฺญตโร ภิกฺขุ ภควนฺตํ เอตทโวจ—",
"pli-tv-kd2:23.1.4":	"“อตฺถิ, ภนฺเต, ภิกฺขุ คิลาโน, โส อนาคโต”ติฯ ",
"pli-tv-kd2:23.1.5":	"“อนุชานามิ, ภิกฺขเว, คิลาเนน ภิกฺขุนา ฉนฺทํ ทาตุํฯ ",
"pli-tv-kd2:23.1.6":	"เอวญฺจ ปน, ภิกฺขเว, ทาตพฺโพฯ ",
"pli-tv-kd2:23.1.7":	"เตน คิลาเนน ภิกฺขุนา เอกํ ภิกฺขุํ อุปสงฺกมิตฺวา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd2:23.1.8":	"‘ฉนฺทํ ทมฺมิ, ฉนฺทํ เม หร, ฉนฺทํ เม อาโรเจหี’ติฯ ",
"pli-tv-kd2:23.1.9":	"กาเยน วิญฺญาเปติ, วาจาย วิญฺญาเปติ, กาเยน วาจาย วิญฺญาเปติ, ทินฺโน โหติ ฉนฺโทฯ ",
"pli-tv-kd2:23.1.10":	"น กาเยน วิญฺญาเปติ, น วาจาย วิญฺญาเปติ, น กาเยน วาจาย วิญฺญาเปติ, น ทินฺโน โหติ ฉนฺโทฯ ",
"pli-tv-kd2:23.2.1":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd2:23.2.2":	"โน เจ ลเภถ, โส, ภิกฺขเว, คิลาโน ภิกฺขุ มญฺเจน วา ปีเฐน วา สงฺฆมชฺเฌ อาเนตฺวา กมฺมํ กาตพฺพํฯ ",
"pli-tv-kd2:23.2.3":	"สเจ, ภิกฺขเว, คิลานุปฏฺฐากานํ ภิกฺขูนํ เอวํ โหติ—",
"pli-tv-kd2:23.2.4":	"‘สเจ โข มยํ คิลานํ ฐานา จาเวสฺสาม, อาพาโธ วา อภิวฑฺฒิสฺสติ กาลงฺกิริยา วา ภวิสฺสตี’ติ, น, ภิกฺขเว, คิลาโน ภิกฺขุ ฐานา จาเวตพฺโพฯ ",
"pli-tv-kd2:23.2.5":	"สงฺเฆน ตตฺถ คนฺตฺวา กมฺมํ กาตพฺพํฯ ",
"pli-tv-kd2:23.2.6":	"น เตฺวว วคฺเคน สงฺเฆน กมฺมํ กาตพฺพํฯ ",
"pli-tv-kd2:23.2.7":	"กเรยฺย เจ, อาปตฺติ ทุกฺกฏสฺสฯ ",
"pli-tv-kd2:23.3.1":	"ฉนฺทหารโก เจ, ภิกฺขเว, ทินฺเน ฉนฺเท ตตฺเถว ปกฺกมติ, อญฺญสฺส ทาตพฺโพ ฉนฺโทฯ ",
"pli-tv-kd2:23.3.2":	"ฉนฺทหารโก เจ, ภิกฺขเว, ทินฺเน ฉนฺเท ตตฺเถว วิพฺภมติ …เป… ",
"pli-tv-kd2:23.3.3":	"กาลํ กโรติ … ",
"pli-tv-kd2:23.3.4":	"สามเณโร ปฏิชานาติ … ",
"pli-tv-kd2:23.3.5":	"สิกฺขํ ปจฺจกฺขาตโก ปฏิชานาติ … ",
"pli-tv-kd2:23.3.6":	"อนฺติมวตฺถุํ อชฺฌาปนฺนโก ปฏิชานาติ … ",
"pli-tv-kd2:23.3.7":	"อุมฺมตฺตโก ปฏิชานาติ … ",
"pli-tv-kd2:23.3.8":	"ขิตฺตจิตฺโต ปฏิชานาติ … ",
"pli-tv-kd2:23.3.9":	"เวทนาฏฺโฏ ปฏิชานาติ … ",
"pli-tv-kd2:23.3.10":	"อาปตฺติยา อทสฺสเน อุกฺขิตฺตโก ปฏิชานาติ … ",
"pli-tv-kd2:23.3.11":	"อาปตฺติยา อปฺปฏิกมฺเม อุกฺขิตฺตโก ปฏิชานาติ … ",
"pli-tv-kd2:23.3.12":	"ปาปิกาย ทิฏฺฐิยา อปฺปฏินิสฺสคฺเค อุกฺขิตฺตโก ปฏิชานาติ … ",
"pli-tv-kd2:23.3.13":	"ปณฺฑโก ปฏิชานาติ … ",
"pli-tv-kd2:23.3.14":	"เถยฺยสํวาสโก ปฏิชานาติ … ",
"pli-tv-kd2:23.3.15":	"ติตฺถิยปกฺกนฺตโก ปฏิชานาติ … ",
"pli-tv-kd2:23.3.16":	"ติรจฺฉานคโต ปฏิชานาติ … ",
"pli-tv-kd2:23.3.17":	"มาตุฆาตโก ปฏิชานาติ … ",
"pli-tv-kd2:23.3.18":	"ปิตุฆาตโก ปฏิชานาติ … ",
"pli-tv-kd2:23.3.19":	"อรหนฺตฆาตโก ปฏิชานาติ … ",
"pli-tv-kd2:23.3.20":	"ภิกฺขุนิทูสโก ปฏิชานาติ … ",
"pli-tv-kd2:23.3.21":	"สงฺฆเภทโก ปฏิชานาติ … ",
"pli-tv-kd2:23.3.22":	"โลหิตุปฺปาทโก ปฏิชานาติ … ",
"pli-tv-kd2:23.3.23":	"อุภโตพฺยญฺชนโก ปฏิชานาติ, อญฺญสฺส ทาตพฺโพ ฉนฺโทฯ ",
"pli-tv-kd2:23.3.24":	"ฉนฺทหารโก เจ, ภิกฺขเว, ทินฺเน ฉนฺเท อนฺตรามคฺเค ปกฺกมติ, อนาหโฏ โหติ ฉนฺโทฯ ",
"pli-tv-kd2:23.3.25":	"ฉนฺทหารโก เจ, ภิกฺขเว, ทินฺเน ฉนฺเท อนฺตรามคฺเค วิพฺภมติ …เป… ",
"pli-tv-kd2:23.3.26":	"อุภโตพฺยญฺชนโก ปฏิชานาติ, อนาหโฏ โหติ ฉนฺโทฯ ",
"pli-tv-kd2:23.3.27":	"ฉนฺทหารโก เจ, ภิกฺขเว, ทินฺเน ฉนฺเท สงฺฆปฺปตฺโต ปกฺกมติ, อาหโฏ โหติ ฉนฺโทฯ ",
"pli-tv-kd2:23.3.28":	"ฉนฺทหารโก เจ, ภิกฺขเว, ทินฺเน ฉนฺเท สงฺฆปฺปตฺโต วิพฺภมติ …เป… ",
"pli-tv-kd2:23.3.29":	"อุภโตพฺยญฺชนโก ปฏิชานาติ, อาหโฏ โหติ ฉนฺโทฯ ",
"pli-tv-kd2:23.3.30":	"ฉนฺทหารโก เจ, ภิกฺขเว, ทินฺเน ฉนฺเท สงฺฆปฺปตฺโต สุตฺโต น อาโรเจติ, ปมตฺโต น อาโรเจติ, สมาปนฺโน น อาโรเจติ, อาหโฏ โหติ ฉนฺโทฯ ",
"pli-tv-kd2:23.3.31":	"ฉนฺทหารกสฺส อนาปตฺติฯ ",
"pli-tv-kd2:23.3.32":	"ฉนฺทหารโก เจ, ภิกฺขเว, ทินฺเน ฉนฺเท สงฺฆปฺปตฺโต สญฺจิจฺจ น อาโรเจติ, อาหโฏ โหติ ฉนฺโทฯ ",
"pli-tv-kd2:23.3.33":	"ฉนฺทหารกสฺส อาปตฺติ ทุกฺกฏสฺสฯ ",
"pli-tv-kd2:23.3.34":	"อนุชานามิ, ภิกฺขเว, ตทหุโปสเถ ปาริสุทฺธึ เทนฺเตน ฉนฺทมฺปิ ทาตุํ, สนฺติ สงฺฆสฺส กรณียนฺ”ติฯ ",
"pli-tv-kd2:24.1.0":	"๒๒ฯ ญาตกาทิคฺคหณกถา ",
"pli-tv-kd2:24.1.1":	"เตน โข ปน สมเยน อญฺญตรํ ภิกฺขุํ ตทหุโปสเถ ญาตกา คณฺหึสุฯ ",
"pli-tv-kd2:24.1.2":	"ภควโต เอตมตฺถํ อาโรเจสุํฯ ",
"pli-tv-kd2:24.1.3":	"“อิธ ปน, ภิกฺขเว, ภิกฺขุํ ตทหุโปสเถ ญาตกา คณฺหนฺติฯ ",
"pli-tv-kd2:24.1.4":	"เต ญาตกา ภิกฺขูหิ เอวมสฺสุ วจนียา—",
"pli-tv-kd2:24.1.5":	"‘อิงฺฆ ตุเมฺห อายสฺมนฺโต อิมํ ภิกฺขุํ มุหุตฺตํ มุญฺจถ, ยาวายํ ภิกฺขุ อุโปสถํ กโรตี’ติฯ ",
"pli-tv-kd2:24.2.1":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd2:24.2.2":	"โน เจ ลเภถ, เต ญาตกา ภิกฺขูหิ เอวมสฺสุ วจนียา—",
"pli-tv-kd2:24.2.3":	"‘อิงฺฆ ตุเมฺห อายสฺมนฺโต มุหุตฺตํ เอกมนฺตํ โหถ, ยาวายํ ภิกฺขุ ปาริสุทฺธึ เทตี’ติฯ ",
"pli-tv-kd2:24.2.4":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd2:24.2.5":	"โน เจ ลเภถ, เต ญาตกา ภิกฺขูหิ เอวมสฺสุ วจนียา—",
"pli-tv-kd2:24.2.6":	"‘อิงฺฆ ตุเมฺห อายสฺมนฺโต อิมํ ภิกฺขุํ มุหุตฺตํ นิสฺสีมํ เนถ, ยาว สงฺโฆ อุโปสถํ กโรตี’ติฯ ",
"pli-tv-kd2:24.2.7":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd2:24.2.8":	"โน เจ ลเภถ, น เตฺวว วคฺเคน สงฺเฆน อุโปสโถ กาตพฺโพฯ ",
"pli-tv-kd2:24.2.9":	"กเรยฺย เจ, อาปตฺติ ทุกฺกฏสฺสฯ ",
"pli-tv-kd2:24.3.1":	"อิธ ปน, ภิกฺขเว, ภิกฺขุํ ตทหุโปสเถ ราชาโน คณฺหนฺติ …เป… ",
"pli-tv-kd2:24.3.2":	"โจรา คณฺหนฺติ … ",
"pli-tv-kd2:24.3.3":	"ธุตฺตา คณฺหนฺติ … ",
"pli-tv-kd2:24.3.4":	"ภิกฺขุปจฺจตฺถิกา คณฺหนฺติ, เต ภิกฺขุปจฺจตฺถิกา ภิกฺขูหิ เอวมสฺสุ วจนียา—",
"pli-tv-kd2:24.3.5":	"‘อิงฺฆ ตุเมฺห อายสฺมนฺโต อิมํ ภิกฺขุํ มุหุตฺตํ มุญฺจถ, ยาวายํ ภิกฺขุ อุโปสถํ กโรตี’ติฯ ",
"pli-tv-kd2:24.3.6":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd2:24.3.7":	"โน เจ ลเภถ, เต ภิกฺขุปจฺจตฺถิกา ภิกฺขูหิ เอวมสฺสุ วจนียา—",
"pli-tv-kd2:24.3.8":	"‘อิงฺฆ ตุเมฺห อายสฺมนฺโต มุหุตฺตํ เอกมนฺตํ โหถ, ยาวายํ ภิกฺขุ ปาริสุทฺธึ เทตี’ติฯ ",
"pli-tv-kd2:24.3.9":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd2:24.3.10":	"โน เจ ลเภถ, เต ภิกฺขุปจฺจตฺถิกา ภิกฺขูหิ เอวมสฺสุ วจนียา—",
"pli-tv-kd2:24.3.11":	"‘อิงฺฆ ตุเมฺห อายสฺมนฺโต อิมํ ภิกฺขุํ มุหุตฺตํ นิสฺสีมํ เนถ, ยาว สงฺโฆ อุโปสถํ กโรตี’ติฯ ",
"pli-tv-kd2:24.3.12":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd2:24.3.13":	"โน เจ ลเภถ, น เตฺวว วคฺเคน สงฺเฆน อุโปสโถ กาตพฺโพฯ ",
"pli-tv-kd2:24.3.14":	"กเรยฺย เจ, อาปตฺติ ทุกฺกฏสฺสา”ติฯ ",
"pli-tv-kd2:25.1.0":	"๒๓ฯ อุมฺมตฺตกสมฺมุติ ",
"pli-tv-kd2:25.1.1":	"อถ โข ภควา ภิกฺขู อามนฺเตสิ—",
"pli-tv-kd2:25.1.2":	"“สนฺนิปตถ, ภิกฺขเว, อตฺถิ สงฺฆสฺส กรณียนฺ”ติฯ ",
"pli-tv-kd2:25.1.3":	"เอวํ วุตฺเต, อญฺญตโร ภิกฺขุ ภควนฺตํ เอตทโวจ—",
"pli-tv-kd2:25.1.4":	"“อตฺถิ, ภนฺเต, คคฺโค นาม ภิกฺขุ อุมฺมตฺตโก, โส อนาคโต”ติฯ ",
"pli-tv-kd2:25.1.5":	"“เทฺวเม, ภิกฺขเว, อุมฺมตฺตกา—",
"pli-tv-kd2:25.1.6":	"อตฺถิ, ภิกฺขเว, ภิกฺขุ อุมฺมตฺตโก สรติปิ อุโปสถํ นปิ สรติ, สรติปิ สงฺฆกมฺมํ นปิ สรติ, อตฺถิ เนว สรติ; ",
"pli-tv-kd2:25.1.7":	"อาคจฺฉติปิ อุโปสถํ นปิ อาคจฺฉติ, อาคจฺฉติปิ สงฺฆกมฺมํ นปิ อาคจฺฉติ, อตฺถิ เนว อาคจฺฉติฯ ",
"pli-tv-kd2:25.2.1":	"ตตฺร, ภิกฺขเว, ยฺวายํ อุมฺมตฺตโก สรติปิ อุโปสถํ นปิ สรติ, สรติปิ สงฺฆกมฺมํ นปิ สรติ, อาคจฺฉติปิ อุโปสถํ นปิ อาคจฺฉติ, อาคจฺฉติปิ สงฺฆกมฺมํ นปิ อาคจฺฉติ, อนุชานามิ, ภิกฺขเว, เอวรูปสฺส อุมฺมตฺตกสฺส อุมฺมตฺตกสมฺมุตึ ทาตุํฯ ",
"pli-tv-kd2:25.3.1":	"เอวญฺจ ปน, ภิกฺขเว, ทาตพฺพาฯ ",
"pli-tv-kd2:25.3.2":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:25.3.3":	"‘สุณาตุ เม, ภนฺเต, สงฺโฆฯ ",
"pli-tv-kd2:25.3.4":	"คคฺโค ภิกฺขุ อุมฺมตฺตโก—",
"pli-tv-kd2:25.3.5":	"สรติปิ อุโปสถํ นปิ สรติ, สรติปิ สงฺฆกมฺมํ นปิ สรติ, อาคจฺฉติปิ อุโปสถํ นปิ อาคจฺฉติ, อาคจฺฉติปิ สงฺฆกมฺมํ นปิ อาคจฺฉติฯ ",
"pli-tv-kd2:25.3.6":	"ยทิ สงฺฆสฺส ปตฺตกลฺลํ, สงฺโฆ คคฺคสฺส ภิกฺขุโน อุมฺมตฺตกสฺส อุมฺมตฺตกสมฺมุตึ ทเทยฺยฯ ",
"pli-tv-kd2:25.3.7":	"สเรยฺย วา คคฺโค ภิกฺขุ อุโปสถํ น วา สเรยฺย, สเรยฺย วา สงฺฆกมฺมํ น วา สเรยฺย, อาคจฺเฉยฺย วา อุโปสถํ น วา อาคจฺเฉยฺย, อาคจฺเฉยฺย วา สงฺฆกมฺมํ น วา อาคจฺเฉยฺย, สงฺโฆ สห วา คคฺเคน วินา วา คคฺเคน อุโปสถํ กเรยฺย, สงฺฆกมฺมํ กเรยฺยฯ ",
"pli-tv-kd2:25.3.8":	"เอสา ญตฺติฯ ",
"pli-tv-kd2:25.4.1":	"สุณาตุ เม, ภนฺเต, สงฺโฆฯ ",
"pli-tv-kd2:25.4.2":	"คคฺโค ภิกฺขุ อุมฺมตฺตโก—",
"pli-tv-kd2:25.4.3":	"สรติปิ อุโปสถํ นปิ สรติ, สรติปิ สงฺฆกมฺมํ นปิ สรติ, อาคจฺฉติปิ อุโปสถํ นปิ อาคจฺฉติ, อาคจฺฉติปิ สงฺฆกมฺมํ นปิ อาคจฺฉติฯ ",
"pli-tv-kd2:25.4.4":	"สงฺโฆ คคฺคสฺส ภิกฺขุโน อุมฺมตฺตกสฺส อุมฺมตฺตกสมฺมุตึ เทติฯ ",
"pli-tv-kd2:25.4.5":	"สเรยฺย วา คคฺโค ภิกฺขุ อุโปสถํ น วา สเรยฺย, สเรยฺย วา สงฺฆกมฺมํ น วา สเรยฺยํ, อาคจฺเฉยฺย วา อุโปสถํ น วา อาคจฺเฉยฺย, อาคจฺเฉยฺย วา สงฺฆกมฺมํ น วา อาคจฺเฉยฺย, สงฺโฆ สห วา คคฺเคน, วินา วา คคฺเคน อุโปสถํ กริสฺสติ, สงฺฆกมฺมํ กริสฺสติฯ ",
"pli-tv-kd2:25.4.6":	"ยสฺสายสฺมโต ขมติ คคฺคสฺส ภิกฺขุโน อุมฺมตฺตกสฺส อุมฺมตฺตกสมฺมุติยา ทานํ—",
"pli-tv-kd2:25.4.7":	"สเรยฺย วา คคฺโค ภิกฺขุ อุโปสถํ น วา สเรยฺย, สเรยฺย วา สงฺฆกมฺมํ น วา สเรยฺย, อาคจฺเฉยฺย วา อุโปสถํ น วา อาคจฺเฉยฺย, อาคจฺเฉยฺย วา สงฺฆกมฺมํ น วา อาคจฺเฉยฺย, สงฺโฆ สห วา คคฺเคน, วินา วา คคฺเคน อุโปสถํ กริสฺสติ, สงฺฆกมฺมํ กริสฺสติ, โส ตุณฺหสฺส; ",
"pli-tv-kd2:25.4.8":	"ยสฺส นกฺขมติ, โส ภาเสยฺยฯ ",
"pli-tv-kd2:25.4.9":	"ทินฺนา สงฺเฆน คคฺคสฺส ภิกฺขุโน อุมฺมตฺตกสฺส อุมฺมตฺตกสมฺมุติฯ ",
"pli-tv-kd2:25.4.10":	"สเรยฺย วา คคฺโค ภิกฺขุ อุโปสถํ น วา สเรยฺย, สเรยฺย วา สงฺฆกมฺมํ น วา สเรยฺย, อาคจฺเฉยฺย วา อุโปสถํ น วา อาคจฺเฉยฺย, อาคจฺเฉยฺย วา สงฺฆกมฺมํ น วา อาคจฺเฉยฺย, สงฺโฆ สห วา คคฺเคน วินา วา คคฺเคน อุโปสถํ กริสฺสติ, สงฺฆกมฺมํ กริสฺสติฯ ",
"pli-tv-kd2:25.4.11":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd2:26.1.0":	"๒๔ฯ สงฺฆุโปสถาทิปฺปเภท ",
"pli-tv-kd2:26.1.1":	"เตน โข ปน สมเยน อญฺญตรสฺมึ อาวาเส ตทหุโปสเถ จตฺตาโร ภิกฺขู วิหรนฺติฯ ",
"pli-tv-kd2:26.1.2":	"อถ โข เตสํ ภิกฺขูนํ เอตทโหสิ—",
"pli-tv-kd2:26.1.3":	"“ภควตา ปญฺญตฺตํ—",
"pli-tv-kd2:26.1.4":	"‘อุโปสโถ กาตพฺโพ’ติ, มยญฺจมฺหา จตฺตาโร ชนา, กถํ นุ โข อเมฺหหิ อุโปสโถ กาตพฺโพ”ติ? ",
"pli-tv-kd2:26.1.5":	"ภควโต เอตมตฺถํ อาโรเจสุํฯ ",
"pli-tv-kd2:26.1.6":	"“อนุชานามิ, ภิกฺขเว, จตุนฺนํ ปาติโมกฺขํ อุทฺทิสิตุนฺ”ติฯ ",
"pli-tv-kd2:26.2.1":	"เตน โข ปน สมเยน อญฺญตรสฺมึ อาวาเส ตทหุโปสเถ ตโย ภิกฺขู วิหรนฺติฯ ",
"pli-tv-kd2:26.2.2":	"อถ โข เตสํ ภิกฺขูนํ เอตทโหสิ—",
"pli-tv-kd2:26.2.3":	"“ภควตา อนุญฺญาตํ จตุนฺนํ ปาติโมกฺขํ อุทฺทิสิตุํ, มยญฺจมฺหา ตโย ชนา, กถํ นุ โข อเมฺหหิ อุโปสโถ กาตพฺโพ”ติ? ",
"pli-tv-kd2:26.2.4":	"ภควโต เอตมตฺถํ อาโรเจสุํฯ ",
"pli-tv-kd2:26.2.5":	"“อนุชานามิ, ภิกฺขเว, ติณฺณํ ปาริสุทฺธิอุโปสถํ กาตุํฯ ",
"pli-tv-kd2:26.3.1":	"เอวญฺจ ปน, ภิกฺขเว, กาตพฺโพฯ ",
"pli-tv-kd2:26.3.2":	"พฺยตฺเตน ภิกฺขุนา ปฏิพเลน เต ภิกฺขู ญาเปตพฺพา—",
"pli-tv-kd2:26.3.3":	"‘สุณนฺตุ เม อายสฺมนฺตาฯ ",
"pli-tv-kd2:26.3.4":	"อชฺชุโปสโถ ปนฺนรโสฯ ",
"pli-tv-kd2:26.3.5":	"ยทายสฺมนฺตานํ ปตฺตกลฺลํ, มยํ อญฺญมญฺญํ ปาริสุทฺธิอุโปสถํ กเรยฺยามา’ติฯ ",
"pli-tv-kd2:26.3.6":	"เถเรน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เต ภิกฺขู เอวมสฺสุ วจนียา—",
"pli-tv-kd2:26.3.7":	"‘ปริสุทฺโธ อหํ, อาวุโส; ",
"pli-tv-kd2:26.3.8":	"ปริสุทฺโธติ มํ ธาเรถฯ ",
"pli-tv-kd2:26.3.9":	"ปริสุทฺโธ อหํ, อาวุโส; ",
"pli-tv-kd2:26.3.10":	"ปริสุทฺโธติ มํ ธาเรถฯ ",
"pli-tv-kd2:26.3.11":	"ปริสุทฺโธ อหํ, อาวุโส; ",
"pli-tv-kd2:26.3.12":	"ปริสุทฺโธติ มํ ธาเรถา’ติฯ ",
"pli-tv-kd2:26.4.1":	"นวเกน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เต ภิกฺขู เอวมสฺสุ วจนียา—",
"pli-tv-kd2:26.4.2":	"‘ปริสุทฺโธ อหํ, ภนฺเต; ",
"pli-tv-kd2:26.4.3":	"ปริสุทฺโธติ มํ ธาเรถฯ ",
"pli-tv-kd2:26.4.4":	"ปริสุทฺโธ อหํ, ภนฺเต; ",
"pli-tv-kd2:26.4.5":	"ปริสุทฺโธติ มํ ธาเรถฯ ",
"pli-tv-kd2:26.4.6":	"ปริสุทฺโธ อหํ, ภนฺเต; ",
"pli-tv-kd2:26.4.7":	"ปริสุทฺโธติ มํ ธาเรถา’”ติฯ ",
"pli-tv-kd2:26.5.1":	"เตน โข ปน สมเยน อญฺญตรสฺมึ อาวาเส ตทหุโปสเถ เทฺว ภิกฺขู วิหรนฺติฯ ",
"pli-tv-kd2:26.5.2":	"อถ โข เตสํ ภิกฺขูนํ เอตทโหสิ—",
"pli-tv-kd2:26.5.3":	"“ภควตา อนุญฺญาตํ จตุนฺนํ ปาติโมกฺขํ อุทฺทิสิตุํ, ติณฺณนฺนํ ปาริสุทฺธิอุโปสถํ กาตุํฯ ",
"pli-tv-kd2:26.5.4":	"มยญฺจมฺหา เทฺว ชนาฯ ",
"pli-tv-kd2:26.5.5":	"กถํ นุ โข อเมฺหหิ อุโปสโถ กาตพฺโพ”ติ? ",
"pli-tv-kd2:26.5.6":	"ภควโต เอตมตฺถํ อาโรเจสุํฯ ",
"pli-tv-kd2:26.5.7":	"“อนุชานามิ, ภิกฺขเว, ทฺวินฺนํ ปาริสุทฺธิอุโปสถํ กาตุํฯ ",
"pli-tv-kd2:26.6.1":	"เอวญฺจ ปน, ภิกฺขเว, กาตพฺโพฯ ",
"pli-tv-kd2:26.6.2":	"เถเรน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา นโว ภิกฺขุ เอวมสฺส วจนีโย—",
"pli-tv-kd2:26.6.3":	"‘ปริสุทฺโธ อหํ, อาวุโส; ",
"pli-tv-kd2:26.6.4":	"ปริสุทฺโธติ มํ ธาเรหิฯ ",
"pli-tv-kd2:26.6.5":	"ปริสุทฺโธ อหํ, อาวุโส; ",
"pli-tv-kd2:26.6.6":	"ปริสุทฺโธติ มํ ธาเรหิฯ ",
"pli-tv-kd2:26.6.7":	"ปริสุทฺโธ อหํ, อาวุโส; ",
"pli-tv-kd2:26.6.8":	"ปริสุทฺโธติ มํ ธาเรหี’ติฯ ",
"pli-tv-kd2:26.7.1":	"นวเกน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เถโร ภิกฺขุ เอวมสฺส วจนีโย—",
"pli-tv-kd2:26.7.2":	"‘ปริสุทฺโธ อหํ, ภนฺเต; ",
"pli-tv-kd2:26.7.3":	"ปริสุทฺโธติ มํ ธาเรถฯ ",
"pli-tv-kd2:26.7.4":	"ปริสุทฺโธ อหํ, ภนฺเต; ",
"pli-tv-kd2:26.7.5":	"ปริสุทฺโธติ มํ ธาเรถฯ ",
"pli-tv-kd2:26.7.6":	"ปริสุทฺโธ อหํ, ภนฺเต; ",
"pli-tv-kd2:26.7.7":	"ปริสุทฺโธติ มํ ธาเรถา’”ติฯ ",
"pli-tv-kd2:26.8.1":	"เตน โข ปน สมเยน อญฺญตรสฺมึ อาวาเส ตทหุโปสเถ เอโก ภิกฺขุ วิหรติฯ ",
"pli-tv-kd2:26.8.2":	"อถ โข ตสฺส ภิกฺขุโน เอตทโหสิ—",
"pli-tv-kd2:26.8.3":	"“ภควตา อนุญฺญาตํ จตุนฺนํ ปาติโมกฺขํ อุทฺทิสิตุํ, ติณฺณนฺนํ ปาริสุทฺธิอุโปสถํ กาตุํ, ทฺวินฺนํ ปาริสุทฺธิอุโปสถํ กาตุํฯ ",
"pli-tv-kd2:26.8.4":	"อหญฺจมฺหิ เอกโกฯ ",
"pli-tv-kd2:26.8.5":	"กถํ นุ โข มยา อุโปสโถ กาตพฺโพ”ติ? ",
"pli-tv-kd2:26.8.6":	"ภควโต เอตมตฺถํ อาโรเจสุํฯ ",
"pli-tv-kd2:26.9.1":	"“อิธ ปน, ภิกฺขเว, อญฺญตรสฺมึ อาวาเส ตทหุโปสเถ เอโก ภิกฺขุ วิหรติฯ ",
"pli-tv-kd2:26.9.2":	"เตน, ภิกฺขเว, ภิกฺขุนา ยตฺถ ภิกฺขู ปฏิกฺกมนฺติ อุปฏฺฐานสาลาย วา, มณฺฑเป วา, รุกฺขมูเล วา, โส เทโส สมฺมชฺชิตฺวา ปานียํ ปริโภชนียํ อุปฏฺฐาเปตฺวา อาสนํ ปญฺญเปตฺวา ปทีปํ กตฺวา นิสีทิตพฺพํฯ ",
"pli-tv-kd2:26.9.3":	"สเจ อญฺเญ ภิกฺขู อาคจฺฉนฺติ, เตหิ สทฺธึ อุโปสโถ กาตพฺโพฯ ",
"pli-tv-kd2:26.9.4":	"โน เจ อาคจฺฉนฺติ, อชฺช เม อุโปสโถติ อธิฏฺฐาตพฺโพฯ ",
"pli-tv-kd2:26.9.5":	"โน เจ อธิฏฺฐเหยฺย, อาปตฺติ ทุกฺกฏสฺสฯ ",
"pli-tv-kd2:26.10.1":	"ตตฺร, ภิกฺขเว, ยตฺถ จตฺตาโร ภิกฺขู วิหรนฺติ, น เอกสฺส ปาริสุทฺธึ อาหริตฺวา ตีหิ ปาติโมกฺขํ อุทฺทิสิตพฺพํฯ ",
"pli-tv-kd2:26.10.2":	"อุทฺทิเสยฺยุญฺเจ, อาปตฺติ ทุกฺกฏสฺสฯ ",
"pli-tv-kd2:26.10.3":	"ตตฺร, ภิกฺขเว, ยตฺถ ตโย ภิกฺขู วิหรนฺติ, น เอกสฺส ปาริสุทฺธึ อาหริตฺวา ทฺวีหิ ปาริสุทฺธิอุโปสโถ กาตพฺโพฯ ",
"pli-tv-kd2:26.10.4":	"กเรยฺยุญฺเจ, อาปตฺติ ทุกฺกฏสฺสฯ ",
"pli-tv-kd2:26.10.5":	"ตตฺร, ภิกฺขเว, ยตฺถ เทฺว ภิกฺขู วิหรนฺติ, น เอกสฺส ปาริสุทฺธึ อาหริตฺวา เอเกน อธิฏฺฐาตพฺโพฯ ",
"pli-tv-kd2:26.10.6":	"อธิฏฺฐเหยฺย เจ, อาปตฺติ ทุกฺกฏสฺสา”ติฯ ",
"pli-tv-kd2:27.1.0":	"๒๕ฯ อาปตฺติปฏิกมฺมวิธิ ",
"pli-tv-kd2:27.1.1":	"เตน โข ปน สมเยน อญฺญตโร ภิกฺขุ ตทหุโปสเถ อาปตฺตึ อาปนฺโน โหติฯ ",
"pli-tv-kd2:27.1.2":	"อถ โข ตสฺส ภิกฺขุโน เอตทโหสิ—",
"pli-tv-kd2:27.1.3":	"“ภควตา ปญฺญตฺตํ—",
"pli-tv-kd2:27.1.4":	"‘น สาปตฺติเกน อุโปสโถ กาตพฺโพ’ติฯ ",
"pli-tv-kd2:27.1.5":	"อหญฺจมฺหิ อาปตฺตึ อาปนฺโนฯ ",
"pli-tv-kd2:27.1.6":	"กถํ นุ โข มยา ปฏิปชฺชิตพฺพนฺ”ติ? ",
"pli-tv-kd2:27.1.7":	"ภควโต เอตมตฺถํ อาโรเจสุํฯ ",
"pli-tv-kd2:27.1.8":	"“อิธ ปน, ภิกฺขเว, ภิกฺขุ ตทหุโปสเถ อาปตฺตึ อาปนฺโน โหติฯ ",
"pli-tv-kd2:27.1.9":	"เตน, ภิกฺขเว, ภิกฺขุนา เอกํ ภิกฺขุํ อุปสงฺกมิตฺวา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd2:27.1.10":	"‘อหํ, อาวุโส, อิตฺถนฺนามํ อาปตฺตึ อาปนฺโน, ตํ ปฏิเทเสมี’ติฯ ",
"pli-tv-kd2:27.1.11":	"เตน วตฺตพฺโพ—",
"pli-tv-kd2:27.1.12":	"‘ปสฺสสี’ติฯ ",
"pli-tv-kd2:27.1.13":	"‘อาม ปสฺสามี’ติฯ ",
"pli-tv-kd2:27.1.14":	"‘อายตึ สํวเรยฺยาสี’ติฯ ",
"pli-tv-kd2:27.2.1":	"อิธ ปน, ภิกฺขเว, ภิกฺขุ ตทหุโปสเถ อาปตฺติยา เวมติโก โหติฯ ",
"pli-tv-kd2:27.2.2":	"เตน, ภิกฺขเว, ภิกฺขุนา เอกํ ภิกฺขุํ อุปสงฺกมิตฺวา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd2:27.2.3":	"‘อหํ, อาวุโส, อิตฺถนฺนามาย อาปตฺติยา เวมติโก; ",
"pli-tv-kd2:27.2.4":	"ยทา นิพฺเพมติโก ภวิสฺสามิ, ตทา ตํ อาปตฺตึ ปฏิกริสฺสามี’ติ วตฺวา อุโปสโถ กาตพฺโพ, ปาติโมกฺขํ โสตพฺพํ, น เตฺวว ตปฺปจฺจยา อุโปสถสฺส อนฺตราโย กาตพฺโพ”ติฯ ",
"pli-tv-kd2:27.3.1":	"เตน โข ปน สมเยน ฉพฺพคฺคิยา ภิกฺขู สภาคํ อาปตฺตึ เทเสนฺติฯ ",
"pli-tv-kd2:27.3.2":	"ภควโต เอตมตฺถํ อาโรเจสุํฯ ",
"pli-tv-kd2:27.3.3":	"“น, ภิกฺขเว, สภาคา อาปตฺติ เทเสตพฺพาฯ ",
"pli-tv-kd2:27.3.4":	"โย เทเสยฺย, อาปตฺติ ทุกฺกฏสฺสา”ติฯ ",
"pli-tv-kd2:27.3.5":	"เตน โข ปน สมเยน ฉพฺพคฺคิยา ภิกฺขู สภาคํ อาปตฺตึ ปฏิคฺคณฺหนฺติฯ ",
"pli-tv-kd2:27.3.6":	"ภควโต เอตมตฺถํ อาโรเจสุํฯ ",
"pli-tv-kd2:27.3.7":	"“น, ภิกฺขเว, สภาคา อาปตฺติ ปฏิคฺคเหตพฺพาฯ ",
"pli-tv-kd2:27.3.8":	"โย ปฏิคฺคเณฺหยฺย, อาปตฺติ ทุกฺกฏสฺสา”ติฯ ",
"pli-tv-kd2:27.4.0":	"๒๖ฯ อาปตฺติอาวิกรณวิธิ ",
"pli-tv-kd2:27.4.1":	"เตน โข ปน สมเยน อญฺญตโร ภิกฺขุ ปาติโมกฺเข อุทฺทิสฺสมาเน อาปตฺตึ สรติฯ ",
"pli-tv-kd2:27.4.2":	"อถ โข ตสฺส ภิกฺขุโน เอตทโหสิ—",
"pli-tv-kd2:27.4.3":	"“ภควตา ปญฺญตฺตํ—",
"pli-tv-kd2:27.4.4":	"‘น สาปตฺติเกน อุโปสโถ กาตพฺโพ’ติฯ ",
"pli-tv-kd2:27.4.5":	"อหญฺจมฺหิ อาปตฺตึ อาปนฺโนฯ ",
"pli-tv-kd2:27.4.6":	"กถํ นุ โข มยา ปฏิปชฺชิตพฺพนฺ”ติ? ",
"pli-tv-kd2:27.4.7":	"ภควโต เอตมตฺถํ อาโรเจสุํฯ ",
"pli-tv-kd2:27.4.8":	"“อิธ ปน, ภิกฺขเว, ภิกฺขุ ปาติโมกฺเข อุทฺทิสฺสมาเน อาปตฺตึ สรติฯ ",
"pli-tv-kd2:27.4.9":	"เตน, ภิกฺขเว, ภิกฺขุนา สามนฺโต ภิกฺขุ เอวมสฺส วจนีโย—",
"pli-tv-kd2:27.4.10":	"‘อหํ, อาวุโส, อิตฺถนฺนามํ อาปตฺตึ อาปนฺโนฯ ",
"pli-tv-kd2:27.4.11":	"อิโต วุฏฺฐหิตฺวา ตํ อาปตฺตึ ปฏิกริสฺสามี’ติ วตฺวา อุโปสโถ กาตพฺโพ, ปาติโมกฺขํ โสตพฺพํ, น เตฺวว ตปฺปจฺจยา อุโปสถสฺส อนฺตราโย กาตพฺโพฯ ",
"pli-tv-kd2:27.5.1":	"อิธ ปน, ภิกฺขเว, ภิกฺขุ ปาติโมกฺเข อุทฺทิสฺสมาเน อาปตฺติยา เวมติโก โหติฯ ",
"pli-tv-kd2:27.5.2":	"เตน, ภิกฺขเว, ภิกฺขุนา สามนฺโต ภิกฺขุ เอวมสฺส วจนีโย—",
"pli-tv-kd2:27.5.3":	"‘อหํ, อาวุโส, อิตฺถนฺนามาย อาปตฺติยา เวมติโกฯ ",
"pli-tv-kd2:27.5.4":	"ยทา นิพฺเพมติโก ภวิสฺสามิ, ตทา ตํ อาปตฺตึ ปฏิกริสฺสามี’ติ วตฺวา อุโปสโถ กาตพฺโพ, ปาติโมกฺขํ โสตพฺพํ; ",
"pli-tv-kd2:27.5.5":	"น เตฺวว ตปฺปจฺจยา อุโปสถสฺส อนฺตราโย กาตพฺโพ”ติฯ ",
"pli-tv-kd2:27.6.0":	"๒๗ฯ สภาคาปตฺติปฏิกมฺมวิธิ ",
"pli-tv-kd2:27.6.1":	"เตน โข ปน สมเยน อญฺญตรสฺมึ อาวาเส ตทหุโปสเถ สพฺโพ สงฺโฆ สภาคํ อาปตฺตึ อาปนฺโน โหติฯ ",
"pli-tv-kd2:27.6.2":	"อถ โข เตสํ ภิกฺขูนํ เอตทโหสิ—",
"pli-tv-kd2:27.6.3":	"“ภควตา ปญฺญตฺตํ—",
"pli-tv-kd2:27.6.4":	"‘น สภาคา อาปตฺติ เทเสตพฺพา, น สภาคา อาปตฺติ ปฏิคฺคเหตพฺพา’ติฯ ",
"pli-tv-kd2:27.6.5":	"อยญฺจ สพฺโพ สงฺโฆ สภาคํ อาปตฺตึ อาปนฺโนฯ ",
"pli-tv-kd2:27.6.6":	"กถํ นุ โข อเมฺหหิ ปฏิปชฺชิตพฺพนฺ”ติ? ",
"pli-tv-kd2:27.6.7":	"ภควโต เอตมตฺถํ อาโรเจสุํฯ ",
"pli-tv-kd2:27.6.8":	"“อิธ ปน, ภิกฺขเว, อญฺญตรสฺมึ อาวาเส ตทหุโปสเถ สพฺโพ สงฺโฆ สภาคํ อาปตฺตึ อาปนฺโน โหติฯ ",
"pli-tv-kd2:27.6.9":	"เตหิ, ภิกฺขเว, ภิกฺขูหิ เอโก ภิกฺขุ สามนฺตา อาวาสา สชฺชุกํ ปาเหตพฺโพ—",
"pli-tv-kd2:27.6.10":	"คจฺฉาวุโส, ตํ อาปตฺตึ ปฏิกริตฺวา อาคจฺฉ; ",
"pli-tv-kd2:27.6.11":	"มยํ เต สนฺติเก อาปตฺตึ ปฏิกริสฺสามาติฯ ",
"pli-tv-kd2:27.7.1":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd2:27.7.2":	"โน เจ ลเภถ, พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:27.7.3":	"‘สุณาตุ เม, ภนฺเต, สงฺโฆฯ ",
"pli-tv-kd2:27.7.4":	"อยํ สพฺโพ สงฺโฆ สภาคํ อาปตฺตึ อาปนฺโนฯ ",
"pli-tv-kd2:27.7.5":	"ยทา อญฺญํ ภิกฺขุํ สุทฺธํ อนาปตฺติกํ ปสฺสิสฺสติ, ตทา ตสฺส สนฺติเก ตํ อาปตฺตึ ปฏิกริสฺสตี’ติ วตฺวา ",
"pli-tv-kd2:27.7.6":	"อุโปสโถ กาตพฺโพ, ปาติโมกฺขํ อุทฺทิสิตพฺพํ, ",
"pli-tv-kd2:27.7.7":	"น เตฺวว ตปฺปจฺจยา อุโปสถสฺส อนฺตราโย กาตพฺโพฯ ",
"pli-tv-kd2:27.8.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สพฺโพ สงฺโฆ สภาคาย อาปตฺติยา เวมติโก โหติฯ ",
"pli-tv-kd2:27.8.2":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd2:27.8.3":	"‘สุณาตุ เม, ภนฺเต, สงฺโฆฯ ",
"pli-tv-kd2:27.8.4":	"อยํ สพฺโพ สงฺโฆ สภาคาย อาปตฺติยา เวมติโกฯ ",
"pli-tv-kd2:27.8.5":	"ยทา นิพฺเพมติโก ภวิสฺสติ, ตทา ตํ อาปตฺตึ ปฏิกริสฺสตี’ติ ",
"pli-tv-kd2:27.8.6":	"วตฺวา อุโปสโถ กาตพฺโพ, ปาติโมกฺขํ อุทฺทิสิตพฺพํ; ",
"pli-tv-kd2:27.8.7":	"น เตฺวว ตปฺปจฺจยา อุโปสถสฺส อนฺตราโย กาตพฺโพฯ ",
"pli-tv-kd2:27.9.1":	"อิธ ปน, ภิกฺขเว, อญฺญตรสฺมึ อาวาเส วสฺสูปคโต สงฺโฆ สภาคํ อาปตฺตึ อาปนฺโน โหติฯ ",
"pli-tv-kd2:27.9.2":	"เตหิ, ภิกฺขเว, ภิกฺขูหิ เอโก ภิกฺขุ สามนฺตา อาวาสา สชฺชุกํ ปาเหตพฺโพ—",
"pli-tv-kd2:27.9.3":	"คจฺฉาวุโส, ตํ อาปตฺตึ ปฏิกริตฺวา อาคจฺฉ; ",
"pli-tv-kd2:27.9.4":	"มยํ เต สนฺติเก ตํ อาปตฺตึ ปฏิกริสฺสามาติฯ ",
"pli-tv-kd2:27.9.5":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd2:27.9.6":	"โน เจ ลเภถ, เอโก ภิกฺขุ สตฺตาหกาลิกํ ปาเหตพฺโพ—",
"pli-tv-kd2:27.9.7":	"คจฺฉาวุโส, ตํ อาปตฺตึ ปฏิกริตฺวา อาคจฺฉ; ",
"pli-tv-kd2:27.9.8":	"มยํ เต สนฺติเก ตํ อาปตฺตึ ปฏิกริสฺสามา”ติฯ ",
"pli-tv-kd2:27.10.1":	"เตน โข ปน สมเยน อญฺญตรสฺมึ อาวาเส สพฺโพ สงฺโฆ สภาคํ อาปตฺตึ อาปนฺโน โหติฯ ",
"pli-tv-kd2:27.10.2":	"โส น ชานาติ ตสฺสา อาปตฺติยา นามโคตฺตํฯ ",
"pli-tv-kd2:27.10.3":	"ตตฺถ อญฺโญ ภิกฺขุ อาคจฺฉติ พหุสฺสุโต อาคตาคโม ธมฺมธโร วินยธโร มาติกาธโร ปณฺฑิโต พฺยตฺโต เมธาวี ลชฺชี กุกฺกุจฺจโก สิกฺขากาโมฯ ",
"pli-tv-kd2:27.10.4":	"ตเมนํ อญฺญตโร ภิกฺขุ เยน โส ภิกฺขุ เตนุปสงฺกมิ, อุปสงฺกมิตฺวา ตํ ภิกฺขุํ เอตทโวจ—",
"pli-tv-kd2:27.10.5":	"“โย นุ โข, อาวุโส, เอวญฺเจวญฺจ กโรติ, กึ นาม โส อาปตฺตึ อาปชฺชตี”ติ? ",
"pli-tv-kd2:27.11.1":	"โส เอวมาห—",
"pli-tv-kd2:27.11.2":	"“โย โข, อาวุโส, เอวญฺเจวญฺจ กโรติ, อิมํ นาม โส อาปตฺตึ อาปชฺชติฯ ",
"pli-tv-kd2:27.11.3":	"อิมํ นาม ตฺวํ, อาวุโส, อาปตฺตึ อาปนฺโน; ",
"pli-tv-kd2:27.11.4":	"ปฏิกโรหิ ตํ อาปตฺตินฺ”ติฯ ",
"pli-tv-kd2:27.11.5":	"โส เอวมาห—",
"pli-tv-kd2:27.11.6":	"“น โข อหํ, อาวุโส, เอโกว อิมํ อาปตฺตึ อาปนฺโน; ",
"pli-tv-kd2:27.11.7":	"อยํ สพฺโพ สงฺโฆ อิมํ อาปตฺตึ อาปนฺโน”ติฯ ",
"pli-tv-kd2:27.11.8":	"โส เอวมาห—",
"pli-tv-kd2:27.11.9":	"“กึ เต, อาวุโส, กริสฺสติ ปโร อาปนฺโน วา อนาปนฺโน วาฯ ",
"pli-tv-kd2:27.11.10":	"อิงฺฆ ตฺวํ, อาวุโส, สกาย อาปตฺติยา วุฏฺฐาหี”ติฯ ",
"pli-tv-kd2:27.12.1":	"อถ โข โส ภิกฺขุ ตสฺส ภิกฺขุโน วจเนน ตํ อาปตฺตึ ปฏิกริตฺวา เยน เต ภิกฺขู เตนุปสงฺกมิ, อุปสงฺกมิตฺวา เต ภิกฺขู เอตทโวจ—",
"pli-tv-kd2:27.12.2":	"“โย กิร, อาวุโส, เอวญฺเจวญฺจ กโรติ, อิมํ นาม โส อาปตฺตึ อาปชฺชติฯ ",
"pli-tv-kd2:27.12.3":	"อิมํ นาม ตุเมฺห, อาวุโส, อาปตฺตึ อาปนฺนา; ",
"pli-tv-kd2:27.12.4":	"ปฏิกโรถ ตํ อาปตฺตินฺ”ติฯ ",
"pli-tv-kd2:27.12.5":	"อถ โข เต ภิกฺขู น อิจฺฉึสุ ตสฺส ภิกฺขุโน วจเนน ตํ อาปตฺตึ ปฏิกาตุํฯ ",
"pli-tv-kd2:27.12.6":	"ภควโต เอตมตฺถํ อาโรเจสุํฯ ",
"pli-tv-kd2:27.13.1":	"“อิธ ปน, ภิกฺขเว, อญฺญตรสฺมึ อาวาเส สพฺโพ สงฺโฆ สภาคํ อาปตฺตึ อาปนฺโน โหติฯ ",
"pli-tv-kd2:27.13.2":	"โส น ชานาติ ตสฺสา อาปตฺติยา นามโคตฺตํฯ ",
"pli-tv-kd2:27.13.3":	"ตตฺถ อญฺโญ ภิกฺขุ อาคจฺฉติ พหุสฺสุโต อาคตาคโม ธมฺมธโร วินยธโร มาติกาธโร ปณฺฑิโต พฺยตฺโต เมธาวี ลชฺชี กุกฺกุจฺจโก สิกฺขากาโมฯ ",
"pli-tv-kd2:27.13.4":	"ตเมนํ อญฺญตโร ภิกฺขุ เยน โส ภิกฺขุ เตนุปสงฺกมิ, อุปสงฺกมิตฺวา ตํ ภิกฺขุํ เอวํ วเทติ—",
"pli-tv-kd2:27.13.5":	"‘โย นุ โข, อาวุโส, เอวญฺเจวญฺจ กโรติ, กึ นาม โส อาปตฺตึ อาปชฺชตี’ติ? ",
"pli-tv-kd2:27.14.1":	"โส เอวํ วเทติ—",
"pli-tv-kd2:27.14.2":	"‘โย โข, อาวุโส, เอวญฺเจวญฺจ กโรติ, อิมํ นาม โส อาปตฺตึ อาปชฺชติฯ ",
"pli-tv-kd2:27.14.3":	"อิมํ นาม ตฺวํ, อาวุโส, อาปตฺตึ อาปนฺโน; ",
"pli-tv-kd2:27.14.4":	"ปฏิกโรหิ ตํ อาปตฺตินฺ’ติฯ ",
"pli-tv-kd2:27.14.5":	"โส เอวํ วเทติ—",
"pli-tv-kd2:27.14.6":	"‘น โข อหํ, อาวุโส, เอโกว อิมํ อาปตฺตึ อาปนฺโนฯ ",
"pli-tv-kd2:27.14.7":	"อยํ สพฺโพ สงฺโฆ อิมํ อาปตฺตึ อาปนฺโน’ติฯ ",
"pli-tv-kd2:27.14.8":	"โส เอวํ วเทติ—",
"pli-tv-kd2:27.14.9":	"‘กึ เต, อาวุโส, กริสฺสติ ปโร อาปนฺโน วา อนาปนฺโน วาฯ ",
"pli-tv-kd2:27.14.10":	"อิงฺฆ ตฺวํ, อาวุโส, สกาย อาปตฺติยา วุฏฺฐาหี’ติฯ ",
"pli-tv-kd2:27.14.11":	"โส เจ, ภิกฺขเว, ภิกฺขุ ตสฺส ภิกฺขุโน วจเนน ตํ อาปตฺตึ ปฏิกริตฺวา เยน เต ภิกฺขู เตนุปสงฺกมิ, อุปสงฺกมิตฺวา เต ภิกฺขู เอวํ วเทติ—",
"pli-tv-kd2:27.14.12":	"‘โย กิร, อาวุโส, เอวญฺเจวญฺจ กโรติ อิมํ นาม โส อาปตฺตึ อาปชฺชติ, อิมํ นาม ตุเมฺห อาวุโส อาปตฺตึ อาปนฺนา, ปฏิกโรถ ตํ อาปตฺตินฺ’ติฯ ",
"pli-tv-kd2:27.15.1":	"เต เจ, ภิกฺขเว, ภิกฺขู ตสฺส ภิกฺขุโน วจเนน ตํ อาปตฺตึ ปฏิกเรยฺยุํ, อิจฺเจตํ กุสลํฯ ",
"pli-tv-kd2:27.15.2":	"โน เจ ปฏิกเรยฺยุํ, น เต, ภิกฺขเว, ภิกฺขู เตน ภิกฺขุนา อกามา วจนียา”ติฯ ",
"pli-tv-kd2:27.15.3":	"โจทนาวตฺถุภาณวาโร นิฏฺฐิโต ทุติโยฯ ",
"pli-tv-kd2:28.1.0":	"๒๘ฯ อนาปตฺติปนฺนรสก ",
"pli-tv-kd2:28.1.1":	"เตน โข ปน สมเยน อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตึสุ จตฺตาโร วา อติเรกา วาฯ ",
"pli-tv-kd2:28.1.2":	"เต น ชานึสุ—",
"pli-tv-kd2:28.1.3":	"“อตฺถญฺเญ อาวาสิกา ภิกฺขู อนาคตา”ติฯ ",
"pli-tv-kd2:28.1.4":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ อกํสุ, ปาติโมกฺขํ อุทฺทิสึสุฯ ",
"pli-tv-kd2:28.1.5":	"เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉึสุ พหุตราฯ ",
"pli-tv-kd2:28.1.6":	"ภควโต เอตมตฺถํ อาโรเจสุํฯ ",
"pli-tv-kd2:28.2.1":	"“อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:28.2.2":	"เต น ชานนฺติ—",
"pli-tv-kd2:28.2.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:28.2.4":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:28.2.5":	"เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd2:28.2.6":	"เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
"pli-tv-kd2:28.2.7":	"อุทฺเทสกานํ อนาปตฺติฯ ",
"pli-tv-kd2:28.3.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:28.3.2":	"เต น ชานนฺติ—",
"pli-tv-kd2:28.3.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:28.3.4":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:28.3.5":	"เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd2:28.3.6":	"อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
"pli-tv-kd2:28.3.7":	"อุทฺเทสกานํ อนาปตฺติฯ ",
"pli-tv-kd2:28.3.8":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:28.3.9":	"เต น ชานนฺติ—",
"pli-tv-kd2:28.3.10":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:28.3.11":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
"pli-tv-kd2:28.3.12":	"เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd2:28.3.13":	"อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
"pli-tv-kd2:28.3.14":	"อุทฺเทสกานํ อนาปตฺติฯ ",
"pli-tv-kd2:28.4.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:28.4.2":	"เต น ชานนฺติ—",
"pli-tv-kd2:28.4.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:28.4.4":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
"pli-tv-kd2:28.4.5":	"เตหิ อุทฺทิฏฺฐมตฺเต ปาติโมกฺเข, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd2:28.4.6":	"เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
"pli-tv-kd2:28.4.7":	"อุทฺเทสกานํ อนาปตฺติฯ ",
"pli-tv-kd2:28.4.8":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:28.4.9":	"เต น ชานนฺติ—",
"pli-tv-kd2:28.4.10":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:28.4.11":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
"pli-tv-kd2:28.4.12":	"เตหิ อุทฺทิฏฺฐมตฺเต ปาติโมกฺเข, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd2:28.4.13":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:28.4.14":	"อุทฺเทสกานํ อนาปตฺติฯ ",
"pli-tv-kd2:28.4.15":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:28.4.16":	"เต น ชานนฺติ—",
"pli-tv-kd2:28.4.17":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:28.4.18":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
"pli-tv-kd2:28.4.19":	"เตหิ อุทฺทิฏฺฐมตฺเต ปาติโมกฺเข, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd2:28.4.20":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:28.4.21":	"อุทฺเทสกานํ อนาปตฺติฯ ",
"pli-tv-kd2:28.5.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:28.5.2":	"เต น ชานนฺติ—",
"pli-tv-kd2:28.5.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:28.5.4":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
"pli-tv-kd2:28.5.5":	"เตหิ อุทฺทิฏฺฐมตฺเต ปาติโมกฺเข, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd2:28.5.6":	"เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
"pli-tv-kd2:28.5.7":	"อุทฺเทสกานํ อนาปตฺติฯ ",
"pli-tv-kd2:28.5.8":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:28.5.9":	"เต น ชานนฺติ—",
"pli-tv-kd2:28.5.10":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:28.5.11":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
"pli-tv-kd2:28.5.12":	"เตหิ อุทฺทิฏฺฐมตฺเต ปาติโมกฺเข, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd2:28.5.13":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:28.5.14":	"อุทฺเทสกานํ อนาปตฺติฯ ",
"pli-tv-kd2:28.5.15":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:28.5.16":	"เต น ชานนฺติ—",
"pli-tv-kd2:28.5.17":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:28.5.18":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
"pli-tv-kd2:28.5.19":	"เตหิ อุทฺทิฏฺฐมตฺเต ปาติโมกฺเข, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd2:28.5.20":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:28.5.21":	"อุทฺเทสกานํ อนาปตฺติฯ ",
"pli-tv-kd2:28.6.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:28.6.2":	"เต น ชานนฺติ—",
"pli-tv-kd2:28.6.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:28.6.4":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
"pli-tv-kd2:28.6.5":	"เตหิ อุทฺทิฏฺฐมตฺเต ปาติโมกฺเข, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd2:28.6.6":	"เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
"pli-tv-kd2:28.6.7":	"อุทฺเทสกานํ อนาปตฺติฯ ",
"pli-tv-kd2:28.6.8":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:28.6.9":	"เต น ชานนฺติ—",
"pli-tv-kd2:28.6.10":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:28.6.11":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
"pli-tv-kd2:28.6.12":	"เตหิ อุทฺทิฏฺฐมตฺเต ปาติโมกฺเข, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd2:28.6.13":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:28.6.14":	"อุทฺเทสกานํ อนาปตฺติฯ ",
"pli-tv-kd2:28.6.15":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:28.6.16":	"เต น ชานนฺติ—",
"pli-tv-kd2:28.6.17":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:28.6.18":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
"pli-tv-kd2:28.6.19":	"เตหิ อุทฺทิฏฺฐมตฺเต ปาติโมกฺเข, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd2:28.6.20":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:28.6.21":	"อุทฺเทสกานํ อนาปตฺติฯ ",
"pli-tv-kd2:28.7.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:28.7.2":	"เต น ชานนฺติ—",
"pli-tv-kd2:28.7.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:28.7.4":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
"pli-tv-kd2:28.7.5":	"เตหิ อุทฺทิฏฺฐมตฺเต ปาติโมกฺเข, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd2:28.7.6":	"เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
"pli-tv-kd2:28.7.7":	"อุทฺเทสกานํ อนาปตฺติฯ ",
"pli-tv-kd2:28.7.8":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:28.7.9":	"เต น ชานนฺติ—",
"pli-tv-kd2:28.7.10":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:28.7.11":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
"pli-tv-kd2:28.7.12":	"เตหิ อุทฺทิฏฺฐมตฺเต ปาติโมกฺเข, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd2:28.7.13":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:28.7.14":	"อุทฺเทสกานํ อนาปตฺติฯ ",
"pli-tv-kd2:28.7.15":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:28.7.16":	"เต น ชานนฺติ—",
"pli-tv-kd2:28.7.17":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:28.7.18":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
"pli-tv-kd2:28.7.19":	"เตหิ อุทฺทิฏฺฐมตฺเต ปาติโมกฺเข, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd2:28.7.20":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:28.7.21":	"อุทฺเทสกานํ อนาปตฺติฯ ",
"pli-tv-kd2:28.7.22":	"อนาปตฺติปนฺนรสกํ นิฏฺฐิตํฯ ",
"pli-tv-kd2:29.1.0":	"๒๙ฯ วคฺคาวคฺคสญฺญิปนฺนรสก ",
"pli-tv-kd2:29.1.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:29.1.2":	"เต ชานนฺติ—",
"pli-tv-kd2:29.1.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:29.1.4":	"เต ธมฺมสญฺญิโน วินยสญฺญิโน วคฺคา วคฺคสญฺญิโน อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:29.1.5":	"เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd2:29.1.6":	"เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
"pli-tv-kd2:29.1.7":	"อุทฺเทสกานํ อาปตฺติ ทุกฺกฏสฺสฯ ",
"pli-tv-kd2:29.2.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:29.2.2":	"เต ชานนฺติ—",
"pli-tv-kd2:29.2.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:29.2.4":	"เต ธมฺมสญฺญิโน วินยสญฺญิโน วคฺคา วคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
"pli-tv-kd2:29.2.5":	"เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd2:29.2.6":	"อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
"pli-tv-kd2:29.2.7":	"อุทฺเทสกานํ อาปตฺติ ทุกฺกฏสฺสฯ ",
"pli-tv-kd2:29.2.8":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:29.2.9":	"เต ชานนฺติ—",
"pli-tv-kd2:29.2.10":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:29.2.11":	"เต ธมฺมสญฺญิโน วินยสญฺญิโน วคฺคา วคฺคสญฺญิโน อุโปสถํ กโรนฺติ ปาติโมกฺขํ อุทฺทิสนฺติฯ ",
"pli-tv-kd2:29.2.12":	"เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd2:29.2.13":	"อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
"pli-tv-kd2:29.2.14":	"อุทฺเทสกานํ อาปตฺติ ทุกฺกฏสฺสฯ ",
"pli-tv-kd2:29.3.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:29.3.2":	"เต ชานนฺติ—",
"pli-tv-kd2:29.3.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:29.3.4":	"เต ธมฺมสญฺญิโน วินยสญฺญิโน วคฺคา วคฺคสญฺญิโน อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:29.3.5":	"เตหิ อุทฺทิฏฺฐมตฺเต ปาติโมกฺเข …เป… ",
"pli-tv-kd2:29.3.6":	"อวุฏฺฐิตาย ปริสาย …เป… ",
"pli-tv-kd2:29.3.7":	"เอกจฺจาย วุฏฺฐิตาย ปริสาย …เป… ",
"pli-tv-kd2:29.3.8":	"สพฺพาย วุฏฺฐิตาย ปริสาย อถญฺเญ อาวาสิกา ภิกฺขู อาคจฺฉนฺติ พหุตรา …เป… ",
"pli-tv-kd2:29.3.9":	"สมสมา …เป… ",
"pli-tv-kd2:29.3.10":	"โถกตราฯ ",
"pli-tv-kd2:29.3.11":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:29.3.12":	"อุทฺเทสกานํ อาปตฺติ ทุกฺกฏสฺสฯ ",
"pli-tv-kd2:29.3.13":	"วคฺคาวคฺคสญฺญิปนฺนรสกํ นิฏฺฐิตํฯ ",
"pli-tv-kd2:30.1.0":	"๓๐ฯ เวมติกปนฺนรสก ",
"pli-tv-kd2:30.1.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:30.1.2":	"เต ชานนฺติ—",
"pli-tv-kd2:30.1.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:30.1.4":	"เต ‘กปฺปติ นุ โข อมฺหากํ อุโปสโถ กาตุํ น นุ โข กปฺปตี’ติ—",
"pli-tv-kd2:30.1.5":	"เวมติกา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:30.1.6":	"เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd2:30.1.7":	"เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
"pli-tv-kd2:30.1.8":	"อุทฺเทสกานํ อาปตฺติ ทุกฺกฏสฺสฯ ",
"pli-tv-kd2:30.2.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:30.2.2":	"เต ชานนฺติ—",
"pli-tv-kd2:30.2.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:30.2.4":	"เต ‘กปฺปติ นุ โข อมฺหากํ อุโปสโถ กาตุํ, น นุ โข กปฺปตี’ติ—",
"pli-tv-kd2:30.2.5":	"เวมติกา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:30.2.6":	"เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd2:30.2.7":	"อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
"pli-tv-kd2:30.2.8":	"อุทฺเทสกานํ อาปตฺติ ทุกฺกฏสฺสฯ ",
"pli-tv-kd2:30.2.9":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:30.2.10":	"เต ชานนฺติ—",
"pli-tv-kd2:30.2.11":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:30.2.12":	"เต ‘กปฺปติ นุ โข อมฺหากํ อุโปสโถ กาตุํ, น นุ โข กปฺปตี’ติ—",
"pli-tv-kd2:30.2.13":	"เวมติกา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:30.2.14":	"เตหิ อุทฺทิสฺสมาเน ปาติโมกฺเข อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd2:30.2.15":	"อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
"pli-tv-kd2:30.2.16":	"อุทฺเทสกานํ อาปตฺติ ทุกฺกฏสฺสฯ ",
"pli-tv-kd2:30.2.17":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:30.2.18":	"เต ชานนฺติ—",
"pli-tv-kd2:30.2.19":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:30.2.20":	"เต ‘กปฺปติ นุ โข อมฺหากํ อุโปสโถ กาตุํ น นุ โข กปฺปตี’ติ—",
"pli-tv-kd2:30.2.21":	"เวมติกา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:30.2.22":	"เตหิ อุทฺทิฏฺฐมตฺเต ปาติโมกฺเข …เป… ",
"pli-tv-kd2:30.2.23":	"อวุฏฺฐิตาย ปริสาย …เป… ",
"pli-tv-kd2:30.2.24":	"เอกจฺจาย วุฏฺฐิตาย ปริสาย …เป… ",
"pli-tv-kd2:30.2.25":	"สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตรา …เป… ",
"pli-tv-kd2:30.2.26":	"สมสมา …เป… ",
"pli-tv-kd2:30.2.27":	"โถกตราฯ ",
"pli-tv-kd2:30.2.28":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:30.2.29":	"อุทฺเทสกานํ อาปตฺติ ทุกฺกฏสฺสฯ ",
"pli-tv-kd2:30.2.30":	"เวมติกปนฺนรสกํ นิฏฺฐิตํฯ ",
"pli-tv-kd2:31.1.0":	"๓๑ฯ กุกฺกุจฺจปกตปนฺนรสก ",
"pli-tv-kd2:31.1.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:31.1.2":	"เต ชานนฺติ—",
"pli-tv-kd2:31.1.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:31.1.4":	"เต ‘กปฺปเตว อมฺหากํ อุโปสโถ กาตุํ นามฺหากํ น กปฺปตี’ติ—",
"pli-tv-kd2:31.1.5":	"กุกฺกุจฺจปกตา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:31.1.6":	"เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd2:31.1.7":	"เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
"pli-tv-kd2:31.1.8":	"อุทฺเทสกานํ อาปตฺติ ทุกฺกฏสฺสฯ ",
"pli-tv-kd2:31.2.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:31.2.2":	"เต ชานนฺติ—",
"pli-tv-kd2:31.2.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:31.2.4":	"เต ‘กปฺปเตว อมฺหากํ อุโปสโถ กาตุํ นามฺหากํ น กปฺปตี’ติ—",
"pli-tv-kd2:31.2.5":	"กุกฺกุจฺจปกตา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:31.2.6":	"เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd2:31.2.7":	"อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
"pli-tv-kd2:31.2.8":	"อุทฺเทสกานํ อาปตฺติ ทุกฺกฏสฺสฯ ",
"pli-tv-kd2:31.2.9":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:31.2.10":	"เต ชานนฺติ—",
"pli-tv-kd2:31.2.11":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:31.2.12":	"เต ‘กปฺปเตว อมฺหากํ อุโปสโถ กาตุํ, นามฺหากํ น กปฺปตี’ติ—",
"pli-tv-kd2:31.2.13":	"กุกฺกุจฺจปกตา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:31.2.14":	"เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd2:31.2.15":	"อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
"pli-tv-kd2:31.2.16":	"อุทฺเทสกานํ อาปตฺติ ทุกฺกฏสฺสฯ ",
"pli-tv-kd2:31.2.17":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:31.2.18":	"เต ชานนฺติ—",
"pli-tv-kd2:31.2.19":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:31.2.20":	"เต ‘กปฺปเตว อมฺหากํ อุโปสโถ กาตุํ นามฺหากํ น กปฺปตี’ติ—",
"pli-tv-kd2:31.2.21":	"กุกฺกุจฺจปกตา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:31.2.22":	"เตหิ อุทฺทิฏฺฐมตฺเต ปาติโมกฺเข …เป… ",
"pli-tv-kd2:31.2.23":	"อวุฏฺฐิตาย ปริสาย …เป… ",
"pli-tv-kd2:31.2.24":	"เอกจฺจาย วุฏฺฐิตาย ปริสาย …เป… ",
"pli-tv-kd2:31.2.25":	"สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตรา …เป… ",
"pli-tv-kd2:31.2.26":	"สมสมา …เป… ",
"pli-tv-kd2:31.2.27":	"โถกตราฯ ",
"pli-tv-kd2:31.2.28":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:31.2.29":	"อุทฺเทสกานํ อาปตฺติ ทุกฺกฏสฺสฯ ",
"pli-tv-kd2:31.2.30":	"กุกฺกุจฺจปกตปนฺนรสกํ นิฏฺฐิตํฯ ",
"pli-tv-kd2:32.1.0":	"๓๒ฯ เภทปุเรกฺขารปนฺนรสก ",
"pli-tv-kd2:32.1.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:32.1.2":	"เต ชานนฺติ—",
"pli-tv-kd2:32.1.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:32.1.4":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd2:32.1.5":	"เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:32.1.6":	"เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd2:32.1.7":	"เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
"pli-tv-kd2:32.1.8":	"อุทฺเทสกานํ อาปตฺติ ถุลฺลจฺจยสฺสฯ ",
"pli-tv-kd2:32.2.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:32.2.2":	"เต ชานนฺติ—",
"pli-tv-kd2:32.2.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:32.2.4":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd2:32.2.5":	"เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:32.2.6":	"เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd2:32.2.7":	"อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
"pli-tv-kd2:32.2.8":	"อุทฺเทสกานํ อาปตฺติ ถุลฺลจฺจยสฺสฯ ",
"pli-tv-kd2:32.2.9":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:32.2.10":	"เต ชานนฺติ—",
"pli-tv-kd2:32.2.11":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:32.2.12":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd2:32.2.13":	"เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:32.2.14":	"เตหิ อุทฺทิสฺสมาเน ปาติโมกฺเข, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd2:32.2.15":	"อุทฺทิฏฺฐํ สุอุทฺทิฏฺฐํ, อวเสสํ โสตพฺพํฯ ",
"pli-tv-kd2:32.2.16":	"อุทฺเทสกานํ อาปตฺติ ถุลฺลจฺจยสฺสฯ ",
"pli-tv-kd2:32.2.17":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:32.2.18":	"เต ชานนฺติ—",
"pli-tv-kd2:32.2.19":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:32.2.20":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd2:32.2.21":	"เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:32.2.22":	"เตหิ อุทฺทิฏฺฐมตฺเต ปาติโมกฺเข อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd2:32.2.23":	"เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
"pli-tv-kd2:32.2.24":	"อุทฺเทสกานํ อาปตฺติ ถุลฺลจฺจยสฺสฯ ",
"pli-tv-kd2:32.2.25":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:32.2.26":	"เต ชานนฺติ—‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:32.2.27":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:32.2.28":	"เตหิ อุทฺทิฏฺฐมตฺเต ปาติโมกฺเข อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd2:32.2.29":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:32.2.30":	"อุทฺเทสกานํ อาปตฺติ ถุลฺลจฺจยสฺสฯ ",
"pli-tv-kd2:32.2.31":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:32.2.32":	"เต ชานนฺติ—",
"pli-tv-kd2:32.2.33":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:32.2.34":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd2:32.2.35":	"เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:32.2.36":	"เตหิ อุทฺทิฏฺฐมตฺเต ปาติโมกฺเข อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd2:32.2.37":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:32.2.38":	"อุทฺเทสกานํ อาปตฺติ ถุลฺลจฺจยสฺสฯ ",
"pli-tv-kd2:32.2.39":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:32.2.40":	"เต ชานนฺติ—",
"pli-tv-kd2:32.2.41":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:32.2.42":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd2:32.2.43":	"เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:32.2.44":	"เตหิ อุทฺทิฏฺฐมตฺเต ปาติโมกฺเข, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd2:32.2.45":	"เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
"pli-tv-kd2:32.2.46":	"อุทฺเทสกานํ อาปตฺติ ถุลฺลจฺจยสฺสฯ ",
"pli-tv-kd2:32.2.47":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:32.2.48":	"เต ชานนฺติ—",
"pli-tv-kd2:32.2.49":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:32.2.50":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd2:32.2.51":	"เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:32.2.52":	"เตหิ อุทฺทิฏฺฐมตฺเต ปาติโมกฺเข, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd2:32.2.53":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:32.2.54":	"อุทฺเทสกานํ อาปตฺติ ถุลฺลจฺจยสฺสฯ ",
"pli-tv-kd2:32.2.55":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:32.2.56":	"เต ชานนฺติ—",
"pli-tv-kd2:32.2.57":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:32.2.58":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd2:32.2.59":	"เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:32.2.60":	"เตหิ อุทฺทิฏฺฐมตฺเต ปาติโมกฺเข, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd2:32.2.61":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:32.2.62":	"อุทฺเทสกานํ อาปตฺติ ถุลฺลจฺจยสฺสฯ ",
"pli-tv-kd2:32.2.63":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:32.2.64":	"เต ชานนฺติ—",
"pli-tv-kd2:32.2.65":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:32.2.66":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd2:32.2.67":	"เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:32.2.68":	"เตหิ อุทฺทิฏฺฐมตฺเต ปาติโมกฺเข, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd2:32.2.69":	"เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
"pli-tv-kd2:32.2.70":	"อุทฺเทสกานํ อาปตฺติ ถุลฺลจฺจยสฺสฯ ",
"pli-tv-kd2:32.2.71":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:32.2.72":	"เต ชานนฺติ—",
"pli-tv-kd2:32.2.73":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:32.2.74":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd2:32.2.75":	"เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:32.2.76":	"เตหิ อุทฺทิฏฺฐมตฺเต ปาติโมกฺเข, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd2:32.2.77":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:32.2.78":	"อุทฺเทสกานํ อาปตฺติ ถุลฺลจฺจยสฺสฯ ",
"pli-tv-kd2:32.2.79":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:32.2.80":	"เต ชานนฺติ—",
"pli-tv-kd2:32.2.81":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:32.2.82":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd2:32.2.83":	"เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:32.2.84":	"เตหิ อุทฺทิฏฺฐมตฺเต ปาติโมกฺเข, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd2:32.2.85":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:32.2.86":	"อุทฺเทสกานํ อาปตฺติ ถุลฺลจฺจยสฺสฯ ",
"pli-tv-kd2:32.2.87":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:32.2.88":	"เต ชานนฺติ—",
"pli-tv-kd2:32.2.89":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:32.2.90":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd2:32.2.91":	"เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:32.2.92":	"เตหิ อุทฺทิฏฺฐมตฺเต ปาติโมกฺเข, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd2:32.2.93":	"เตหิ, ภิกฺขเว, ภิกฺขูหิ ปุน ปาติโมกฺขํ อุทฺทิสิตพฺพํฯ ",
"pli-tv-kd2:32.2.94":	"อุทฺเทสกานํ อาปตฺติ ถุลฺลจฺจยสฺสฯ ",
"pli-tv-kd2:32.2.95":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:32.2.96":	"เต ชานนฺติ—",
"pli-tv-kd2:32.2.97":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:32.2.98":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd2:32.2.99":	"เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:32.2.100":	"เตหิ อุทฺทิฏฺฐมตฺเต ปาติโมกฺเข, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd2:32.2.101":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:32.2.102":	"อุทฺเทสกานํ อาปตฺติ ถุลฺลจฺจยสฺสฯ ",
"pli-tv-kd2:32.2.103":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:32.2.104":	"เต ชานนฺติ—",
"pli-tv-kd2:32.2.105":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd2:32.2.106":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd2:32.2.107":	"เภทปุเรกฺขารา อุโปสถํ กโรนฺติ, ปาติโมกฺขํ อุทฺทิสนฺติฯ ",
"pli-tv-kd2:32.2.108":	"เตหิ อุทฺทิฏฺฐมตฺเต ปาติโมกฺเข, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd2:32.2.109":	"อุทฺทิฏฺฐํ สุอุทฺทิฏฺฐํ, เตสํ สนฺติเก ปาริสุทฺธิ อาโรเจตพฺพาฯ ",
"pli-tv-kd2:32.2.110":	"อุทฺเทสกานํ อาปตฺติ ถุลฺลจฺจยสฺสฯ ",
"pli-tv-kd2:32.2.111":	"เภทปุเรกฺขารปนฺนรสกํ นิฏฺฐิตํฯ ปญฺจวีสติกา นิฏฺฐิตาฯ ",
"pli-tv-kd2:33.1.0":	"๓๓ฯ สีโมกฺกนฺติกเปยฺยาล ",
"pli-tv-kd2:33.1.1":	"อิธ ปน, ภิกฺขเว, อญฺญตรสฺมึ อาวาเส ตทหุโปสเถ สมฺพหุลา อาวาสิกา ภิกฺขู สนฺนิปตนฺติ จตฺตาโร วา อติเรกา วาฯ ",
"pli-tv-kd2:33.1.2":	"เต น ชานนฺติ—",
"pli-tv-kd2:33.1.3":	"‘อญฺเญ อาวาสิกา ภิกฺขู อนฺโตสีมํ โอกฺกมนฺตี’ติ …เป… ",
"pli-tv-kd2:33.1.4":	"เต น ชานนฺติ—",
"pli-tv-kd2:33.1.5":	"‘อญฺเญ อาวาสิกา ภิกฺขู อนฺโตสีมํ โอกฺกนฺตา’ติ …เป… ",
"pli-tv-kd2:33.1.6":	"เต น ปสฺสนฺติ อญฺเญ อาวาสิเก ภิกฺขู อนฺโตสีมํ โอกฺกมนฺเต …เป… ",
"pli-tv-kd2:33.1.7":	"เต น ปสฺสนฺติ อญฺเญ อาวาสิเก ภิกฺขู อนฺโตสีมํ โอกฺกนฺเต …เป… ",
"pli-tv-kd2:33.1.8":	"เต น สุณนฺติ—",
"pli-tv-kd2:33.1.9":	"‘อญฺเญ อาวาสิกา ภิกฺขู อนฺโตสีมํ โอกฺกมนฺตี’ติ …เป… ",
"pli-tv-kd2:33.1.10":	"เต น สุณนฺติ—",
"pli-tv-kd2:33.1.11":	"‘อญฺเญ อาวาสิกา ภิกฺขู อนฺโตสีมํ โอกฺกนฺตา’ติ …เป…ฯ ",
"pli-tv-kd2:33.1.12":	"อาวาสิเกน อาวาสิกา เอกสตปญฺจสตฺตติ ติกนยโต, อาวาสิเกน อาคนฺตุกา, อาคนฺตุเกน อาวาสิกา, อาคนฺตุเกน อาคนฺตุกา เปยฺยาลมุเขน สตฺต ติกสตานิ โหนฺติฯ ",
"pli-tv-kd2:34.1.1":	"อิธ ปน, ภิกฺขเว, อาวาสิกานํ ภิกฺขูนํ จาตุทฺทโส โหติ, อาคนฺตุกานํ ปนฺนรโสฯ ",
"pli-tv-kd2:34.1.2":	"สเจ อาวาสิกา พหุตรา โหนฺติ, อาคนฺตุเกหิ อาวาสิกานํ อนุวตฺติตพฺพํฯ ",
"pli-tv-kd2:34.1.3":	"สเจ สมสมา โหนฺติ, อาคนฺตุเกหิ อาวาสิกานํ อนุวตฺติตพฺพํฯ ",
"pli-tv-kd2:34.1.4":	"สเจ อาคนฺตุกา พหุตรา โหนฺติ, อาวาสิเกหิ อาคนฺตุกานํ อนุวตฺติตพฺพํฯ ",
"pli-tv-kd2:34.2.1":	"อิธ ปน, ภิกฺขเว, อาวาสิกานํ ภิกฺขูนํ ปนฺนรโส โหติ, อาคนฺตุกานํ จาตุทฺทโสฯ ",
"pli-tv-kd2:34.2.2":	"สเจ อาวาสิกา พหุตรา โหนฺติ, อาคนฺตุเกหิ อาวาสิกานํ อนุวตฺติตพฺพํฯ ",
"pli-tv-kd2:34.2.3":	"สเจ สมสมา โหนฺติ, อาคนฺตุเกหิ อาวาสิกานํ อนุวตฺติตพฺพํฯ ",
"pli-tv-kd2:34.2.4":	"สเจ อาคนฺตุกา พหุตรา โหนฺติ, อาวาสิเกหิ อาคนฺตุกานํ อนุวตฺติตพฺพํฯ ",
"pli-tv-kd2:34.3.1":	"อิธ ปน, ภิกฺขเว, อาวาสิกานํ ภิกฺขูนํ ปาฏิปโท โหติ, อาคนฺตุกานํ ปนฺนรโสฯ ",
"pli-tv-kd2:34.3.2":	"สเจ อาวาสิกา พหุตรา โหนฺติ, อาวาสิเกหิ อาคนฺตุกานํ นากามา ทาตพฺพา สามคฺคีฯ ",
"pli-tv-kd2:34.3.3":	"อาคนฺตุเกหิ นิสฺสีมํ คนฺตฺวา อุโปสโถ กาตพฺโพฯ ",
"pli-tv-kd2:34.3.4":	"สเจ สมสมา โหนฺติ, อาวาสิเกหิ อาคนฺตุกานํ นากามา ทาตพฺพา สามคฺคีฯ ",
"pli-tv-kd2:34.3.5":	"อาคนฺตุเกหิ นิสฺสีมํ คนฺตฺวา อุโปสโถ กาตพฺโพฯ ",
"pli-tv-kd2:34.3.6":	"สเจ อาคนฺตุกา พหุตรา โหนฺติ, อาวาสิเกหิ อาคนฺตุกานํ สามคฺคี วา ทาตพฺพา นิสฺสีมํ วา คนฺตพฺพํฯ ",
"pli-tv-kd2:34.4.1":	"อิธ ปน, ภิกฺขเว, อาวาสิกานํ ภิกฺขูนํ ปนฺนรโส โหติ, อาคนฺตุกานํ ปาฏิปโทฯ ",
"pli-tv-kd2:34.4.2":	"สเจ อาวาสิกา พหุตรา โหนฺติ, อาคนฺตุเกหิ อาวาสิกานํ สามคฺคี วา ทาตพฺพา นิสฺสีมํ วา คนฺตพฺพํฯ ",
"pli-tv-kd2:34.4.3":	"สเจ สมสมา โหนฺติ, อาคนฺตุเกหิ อาวาสิกานํ สามคฺคี วา ทาตพฺพา นิสฺสีมํ วา คนฺตพฺพํฯ ",
"pli-tv-kd2:34.4.4":	"สเจ อาคนฺตุกา พหุตรา โหนฺติ, อาคนฺตุเกหิ อาวาสิกานํ นากามา ทาตพฺพา สามคฺคีฯ ",
"pli-tv-kd2:34.4.5":	"อาวาสิเกหิ นิสฺสีมํ คนฺตฺวา อุโปสโถ กาตพฺโพฯ ",
"pli-tv-kd2:34.5.0":	"๓๔ฯ ลิงฺคาทิทสฺสน ",
"pli-tv-kd2:34.5.1":	"อิธ ปน, ภิกฺขเว, อาคนฺตุกา ภิกฺขู ปสฺสนฺติ อาวาสิกานํ ภิกฺขูนํ อาวาสิกาการํ, อาวาสิกลิงฺคํ, อาวาสิกนิมิตฺตํ, อาวาสิกุทฺเทสํ, สุปญฺญตฺตํ มญฺจปีฐํ, ภิสิพิพฺโพหนํ, ปานียํ ปริโภชนียํ สูปฏฺฐิตํ, ปริเวณํ สุสมฺมฏฺฐํ; ",
"pli-tv-kd2:34.5.2":	"ปสฺสิตฺวา เวมติกา โหนฺติ—‘อตฺถิ นุ โข อาวาสิกา ภิกฺขู นตฺถิ นุ โข’ติฯ ",
"pli-tv-kd2:34.6.1":	"เต เวมติกา น วิจินนฺติ; ",
"pli-tv-kd2:34.6.2":	"อวิจินิตฺวา อุโปสถํ กโรนฺติฯ ",
"pli-tv-kd2:34.6.3":	"อาปตฺติ ทุกฺกฏสฺสฯ ",
"pli-tv-kd2:34.6.4":	"เต เวมติกา วิจินนฺติ; ",
"pli-tv-kd2:34.6.5":	"วิจินิตฺวา น ปสฺสนฺติ; ",
"pli-tv-kd2:34.6.6":	"อปสฺสิตฺวา อุโปสถํ กโรนฺติฯ ",
"pli-tv-kd2:34.6.7":	"อนาปตฺติฯ ",
"pli-tv-kd2:34.6.8":	"เต เวมติกา วิจินนฺติ; ",
"pli-tv-kd2:34.6.9":	"วิจินิตฺวา ปสฺสนฺติ; ",
"pli-tv-kd2:34.6.10":	"ปสฺสิตฺวา เอกโต อุโปสถํ กโรนฺติฯ ",
"pli-tv-kd2:34.6.11":	"อนาปตฺติฯ ",
"pli-tv-kd2:34.6.12":	"เต เวมติกา วิจินนฺติ; ",
"pli-tv-kd2:34.6.13":	"วิจินิตฺวา ปสฺสนฺติ; ",
"pli-tv-kd2:34.6.14":	"ปสฺสิตฺวา ปาเฏกฺกํ อุโปสถํ กโรนฺติฯ ",
"pli-tv-kd2:34.6.15":	"อาปตฺติ ทุกฺกฏสฺสฯ ",
"pli-tv-kd2:34.6.16":	"เต เวมติกา วิจินนฺติ; ",
"pli-tv-kd2:34.6.17":	"วิจินิตฺวา ปสฺสนฺติ; ",
"pli-tv-kd2:34.6.18":	"ปสฺสิตฺวา—",
"pli-tv-kd2:34.6.19":	"‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd2:34.6.20":	"เภทปุเรกฺขารา อุโปสถํ กโรนฺติฯ ",
"pli-tv-kd2:34.6.21":	"อาปตฺติ ถุลฺลจฺจยสฺสฯ ",
"pli-tv-kd2:34.7.1":	"อิธ ปน, ภิกฺขเว, อาคนฺตุกา ภิกฺขู สุณนฺติ อาวาสิกานํ ภิกฺขูนํ อาวาสิกาการํ, อาวาสิกลิงฺคํ, อาวาสิกนิมิตฺตํ, อาวาสิกุทฺเทสํ, จงฺกมนฺตานํ ปทสทฺทํ, สชฺฌายสทฺทํ, อุกฺกาสิตสทฺทํ, ขิปิตสทฺทํ; ",
"pli-tv-kd2:34.7.2":	"สุตฺวา เวมติกา โหนฺติ—‘อตฺถิ นุ โข อาวาสิกา ภิกฺขู นตฺถิ นุ โข’ติฯ ",
"pli-tv-kd2:34.7.3":	"เต เวมติกา น วิจินนฺติ; อวิจินิตฺวา อุโปสถํ กโรนฺติฯ อาปตฺติ ทุกฺกฏสฺสฯ ",
"pli-tv-kd2:34.7.4":	"เต เวมติกา วิจินนฺติ; วิจินิตฺวา น ปสฺสนฺติ; อปสฺสิตฺวา อุโปสถํ กโรนฺติฯ อนาปตฺติฯ ",
"pli-tv-kd2:34.7.5":	"เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา เอกโต อุโปสถํ กโรนฺติฯ อนาปตฺติฯ ",
"pli-tv-kd2:34.7.6":	"เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา ปาเฏกฺกํ อุโปสถํ กโรนฺติฯ อาปตฺติ ทุกฺกฏสฺสฯ ",
"pli-tv-kd2:34.7.7":	"เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา—‘นสฺสนฺเตเต, วินสฺสนฺเตเต, โก เตหิ อตฺโถ’ติ—เภทปุเรกฺขารา อุโปสถํ กโรนฺติฯ อาปตฺติ ถุลฺลจฺจยสฺสฯ ",
"pli-tv-kd2:34.8.1":	"อิธ ปน, ภิกฺขเว, อาวาสิกา ภิกฺขู ปสฺสนฺติ อาคนฺตุกานํ ภิกฺขูนํ อาคนฺตุกาการํ, อาคนฺตุกลิงฺคํ, อาคนฺตุกนิมิตฺตํ, อาคนฺตุกุทฺเทสํ, อญฺญาตกํ ปตฺตํ, อญฺญาตกํ จีวรํ, อญฺญาตกํ นิสีทนํ, ปาทานํ โธตํ, อุทกนิเสฺสกํ; ",
"pli-tv-kd2:34.8.2":	"ปสฺสิตฺวา เวมติกา โหนฺติ—‘อตฺถิ นุ โข อาคนฺตุกา ภิกฺขู นตฺถิ นุ โข’ติฯ ",
"pli-tv-kd2:34.8.3":	"เต เวมติกา น วิจินนฺติ; อวิจินิตฺวา อุโปสถํ กโรนฺติฯ อาปตฺติ ทุกฺกฏสฺสฯ ",
"pli-tv-kd2:34.8.4":	"เต เวมติกา วิจินนฺติ; วิจินิตฺวา น ปสฺสนฺติ; อปสฺสิตฺวา อุโปสถํ กโรนฺติฯ อนาปตฺติฯ ",
"pli-tv-kd2:34.8.5":	"เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา เอกโต อุโปสถํ กโรนฺติฯ อนาปตฺติฯ ",
"pli-tv-kd2:34.8.6":	"เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา ปาเฏกฺกํ อุโปสถํ กโรนฺติฯ อาปตฺติ ทุกฺกฏสฺสฯ ",
"pli-tv-kd2:34.8.7":	"เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา—‘นสฺสนฺเตเต, วินสฺสนฺเตเต, โก เตหิ อตฺโถ’ติ—เภทปุเรกฺขารา อุโปสถํ กโรนฺติฯ อาปตฺติ ถุลฺลจฺจยสฺสฯ ",
"pli-tv-kd2:34.9.1":	"อิธ ปน, ภิกฺขเว, อาวาสิกา ภิกฺขู สุณนฺติ อาคนฺตุกานํ ภิกฺขูนํ อาคนฺตุกาการํ, อาคนฺตุกลิงฺคํ, อาคนฺตุกนิมิตฺตํ, อาคนฺตุกุทฺเทสํ, อาคจฺฉนฺตานํ ปทสทฺทํ, อุปาหนปปฺโผฏนสทฺทํ, อุกฺกาสิตสทฺทํ, ขิปิตสทฺทํ; ",
"pli-tv-kd2:34.9.2":	"สุตฺวา เวมติกา โหนฺติ—‘อตฺถิ นุ โข อาคนฺตุกา ภิกฺขู นตฺถิ นุ โข’ติฯ ",
"pli-tv-kd2:34.9.3":	"เต เวมติกา น วิจินนฺติ; อวิจินิตฺวา อุโปสถํ กโรนฺติฯ อาปตฺติ ทุกฺกฏสฺสฯ ",
"pli-tv-kd2:34.9.4":	"เต เวมติกา วิจินนฺติ; วิจินิตฺวา น ปสฺสนฺติ; อปสฺสิตฺวา อุโปสถํ กโรนฺติฯ อนาปตฺติฯ ",
"pli-tv-kd2:34.9.5":	"เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา เอกโต อุโปสถํ กโรนฺติฯ อนาปตฺติฯ ",
"pli-tv-kd2:34.9.6":	"เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา ปาเฏกฺกํ อุโปสถํ กโรนฺติฯ อาปตฺติ ทุกฺกฏสฺสฯ ",
"pli-tv-kd2:34.9.7":	"เต เวมติกา วิจินนฺติ; วิจินิตฺวา ปสฺสนฺติ; ปสฺสิตฺวา—‘นสฺสนฺเตเต, วินสฺสนฺเตเต, โก เตหิ อตฺโถ’ติ—เภทปุเรกฺขารา อุโปสถํ กโรนฺติฯ อาปตฺติ ถุลฺลจฺจยสฺสฯ ",
"pli-tv-kd2:34.10.0":	"๓๕ฯ นานาสํวาสกาทีหิอุโปสถกรณ ",
"pli-tv-kd2:34.10.1":	"อิธ ปน, ภิกฺขเว, อาคนฺตุกา ภิกฺขู ปสฺสนฺติ อาวาสิเก ภิกฺขู นานาสํวาสเกฯ ",
"pli-tv-kd2:34.10.2":	"เต สมานสํวาสกทิฏฺฐึ ปฏิลภนฺติ; ",
"pli-tv-kd2:34.10.3":	"สมานสํวาสกทิฏฺฐึ ปฏิลภิตฺวา น ปุจฺฉนฺติ; อปุจฺฉิตฺวา เอกโต อุโปสถํ กโรนฺติฯ อนาปตฺติฯ ",
"pli-tv-kd2:34.10.4":	"เต ปุจฺฉนฺติ; ปุจฺฉิตฺวา นาภิวิตรนฺติ; อนภิวิตริตฺวา เอกโต อุโปสถํ กโรนฺติฯ อาปตฺติ ทุกฺกฏสฺสฯ ",
"pli-tv-kd2:34.10.5":	"เต ปุจฺฉนฺติ; ปุจฺฉิตฺวา นาภิวิตรนฺติ; อนภิวิตริตฺวา ปาเฏกฺกํ อุโปสถํ กโรนฺติฯ อนาปตฺติฯ ",
"pli-tv-kd2:34.11.1":	"อิธ ปน, ภิกฺขเว, อาคนฺตุกา ภิกฺขู ปสฺสนฺติ อาวาสิเก ภิกฺขู สมานสํวาสเกฯ ",
"pli-tv-kd2:34.11.2":	"เต นานาสํวาสกทิฏฺฐึ ปฏิลภนฺติ; ",
"pli-tv-kd2:34.11.3":	"นานาสํวาสกทิฏฺฐึ ปฏิลภิตฺวา น ปุจฺฉนฺติ; อปุจฺฉิตฺวา เอกโต อุโปสถํ กโรนฺติฯ อาปตฺติ ทุกฺกฏสฺสฯ ",
"pli-tv-kd2:34.11.4":	"เต ปุจฺฉนฺติ; ปุจฺฉิตฺวา อภิวิตรนฺติ; อภิวิตริตฺวา ปาเฏกฺกํ อุโปสถํ กโรนฺติฯ อาปตฺติ ทุกฺกฏสฺสฯ ",
"pli-tv-kd2:34.11.5":	"เต ปุจฺฉนฺติ; ปุจฺฉิตฺวา อภิวิตรนฺติ; อภิวิตริตฺวา เอกโต อุโปสถํ กโรนฺติฯ อนาปตฺติฯ ",
"pli-tv-kd2:34.12.1":	"อิธ ปน, ภิกฺขเว, อาวาสิกา ภิกฺขู ปสฺสนฺติ อาคนฺตุเก ภิกฺขู นานาสํวาสเกฯ ",
"pli-tv-kd2:34.12.2":	"เต สมานสํวาสกทิฏฺฐึ ปฏิลภนฺติ; ",
"pli-tv-kd2:34.12.3":	"สมานสํวาสกทิฏฺฐึ ปฏิลภิตฺวา น ปุจฺฉนฺติ; อปุจฺฉิตฺวา เอกโต อุโปสถํ กโรนฺติฯ อนาปตฺติฯ ",
"pli-tv-kd2:34.12.4":	"เต ปุจฺฉนฺติ; ปุจฺฉิตฺวา นาภิวิตรนฺติ; อนภิวิตริตฺวา เอกโต อุโปสถํ กโรนฺติฯ อาปตฺติ ทุกฺกฏสฺสฯ ",
"pli-tv-kd2:34.12.5":	"เต ปุจฺฉนฺติ; ปุจฺฉิตฺวา นาภิวิตรนฺติ; อนภิวิตริตฺวา ปาเฏกฺกํ อุโปสถํ กโรนฺติฯ อนาปตฺติฯ ",
"pli-tv-kd2:34.13.1":	"อิธ ปน, ภิกฺขเว, อาวาสิกา ภิกฺขู ปสฺสนฺติ อาคนฺตุเก ภิกฺขู สมานสํวาสเกฯ ",
"pli-tv-kd2:34.13.2":	"เต นานาสํวาสกทิฏฺฐึ ปฏิลภนฺติ; ",
"pli-tv-kd2:34.13.3":	"นานาสํวาสกทิฏฺฐึ ปฏิลภิตฺวา น ปุจฺฉนฺติ; อปุจฺฉิตฺวา เอกโต อุโปสถํ กโรนฺติฯ อาปตฺติ ทุกฺกฏสฺสฯ ",
"pli-tv-kd2:34.13.4":	"เต ปุจฺฉนฺติ; ปุจฺฉิตฺวา อภิวิตรนฺติ; อภิวิตริตฺวา ปาเฏกฺกํ อุโปสถํ กโรนฺติฯ อาปตฺติ ทุกฺกฏสฺสฯ ",
"pli-tv-kd2:34.13.5":	"เต ปุจฺฉนฺติ; ปุจฺฉิตฺวา อภิวิตรนฺติ; อภิวิตริตฺวา เอกโต อุโปสถํ กโรนฺติฯ อนาปตฺติฯ ",
"pli-tv-kd2:35.1.0":	"๓๖ฯ นคนฺตพฺพวาร ",
"pli-tv-kd2:35.1.1":	"น, ภิกฺขเว, ตทหุโปสเถ สภิกฺขุกา อาวาสา อภิกฺขุโก อาวาโส คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.1.2":	"น, ภิกฺขเว, ตทหุโปสเถ สภิกฺขุกา อาวาสา อภิกฺขุโก อนาวาโส คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.1.3":	"น, ภิกฺขเว, ตทหุโปสเถ สภิกฺขุกา อาวาสา อภิกฺขุโก อาวาโส วา อนาวาโส วา คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.2.1":	"น, ภิกฺขเว, ตทหุโปสเถ สภิกฺขุกา อนาวาสา อภิกฺขุโก อาวาโส คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.2.2":	"น, ภิกฺขเว, ตทหุโปสเถ สภิกฺขุกา อนาวาสา อภิกฺขุโก อนาวาโส คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.2.3":	"น, ภิกฺขเว, ตทหุโปสเถ สภิกฺขุกา อนาวาสา อภิกฺขุโก อาวาโส วา อนาวาโส วา คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.3.1":	"น, ภิกฺขเว, ตทหุโปสเถ สภิกฺขุกา อาวาสา วา อนาวาสา วา อภิกฺขุโก อาวาโส คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.3.2":	"น, ภิกฺขเว, ตทหุโปสเถ สภิกฺขุกา อาวาสา วา อนาวาสา วา อภิกฺขุโก อนาวาโส คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.3.3":	"น, ภิกฺขเว, ตทหุโปสเถ สภิกฺขุกา อาวาสา วา อนาวาสา วา อภิกฺขุโก อาวาโส วา อนาวาโส วา คนฺตพฺโพ, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.4.1":	"น, ภิกฺขเว, ตทหุโปสเถ สภิกฺขุกา อาวาสา สภิกฺขุโก อาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.4.2":	"น, ภิกฺขเว, ตทหุโปสเถ สภิกฺขุกา อาวาสา สภิกฺขุโก อนาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.4.3":	"น, ภิกฺขเว, ตทหุโปสเถ สภิกฺขุกา อาวาสา สภิกฺขุโก อาวาโส วา อนาวาโส วา คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.4.4":	"น, ภิกฺขเว, ตทหุโปสเถ สภิกฺขุกา อนาวาสา สภิกฺขุโก อาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.4.5":	"น, ภิกฺขเว, ตทหุโปสเถ สภิกฺขุกา อนาวาสา สภิกฺขุโก อนาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.4.6":	"น, ภิกฺขเว, ตทหุโปสเถ สภิกฺขุกา อนาวาสา สภิกฺขุโก อาวาโส วา อนาวาโส วา คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.4.7":	"น, ภิกฺขเว, ตทหุโปสเถ สภิกฺขุกา อาวาสา วา อนาวาสา วา สภิกฺขุโก อาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.4.8":	"น, ภิกฺขเว, ตทหุโปสเถ สภิกฺขุกา อาวาสา วา อนาวาสา วา สภิกฺขุโก อนาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.4.9":	"น, ภิกฺขเว, ตทหุโปสเถ สภิกฺขุกา อาวาสา วา อนาวาสา วา สภิกฺขุโก อาวาโส วา อนาวาโส วา คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน อญฺญตฺร อนฺตรายาฯ ",
"pli-tv-kd2:35.5.0":	"๓๗ฯ คนฺตพฺพวาร ",
"pli-tv-kd2:35.5.1":	"คนฺตพฺโพ, ภิกฺขเว, ตทหุโปสเถ สภิกฺขุกา อาวาสา สภิกฺขุโก อาวาโส, ยตฺถสฺสุ ภิกฺขู สมานสํวาสกา, ยํ ชญฺญา—",
"pli-tv-kd2:35.5.2":	"‘สกฺโกมิ อชฺเชว คนฺตุนฺ’ติฯ ",
"pli-tv-kd2:35.5.3":	"คนฺตพฺโพ, ภิกฺขเว, ตทหุโปสเถ สภิกฺขุกา อาวาสา สภิกฺขุโก อนาวาโส …เป… ",
"pli-tv-kd2:35.5.4":	"สภิกฺขุโก อาวาโส วา อนาวาโส วา, ยตฺถสฺสุ ภิกฺขู สมานสํวาสกา, ยํ ชญฺญา—",
"pli-tv-kd2:35.5.5":	"‘สกฺโกมิ อชฺเชว คนฺตุนฺ’ติฯ ",
"pli-tv-kd2:35.5.6":	"คนฺตพฺโพ, ภิกฺขเว, ตทหุโปสเถ สภิกฺขุกา อนาวาสา สภิกฺขุโก อาวาโส …เป… ",
"pli-tv-kd2:35.5.7":	"สภิกฺขุโก อนาวาโส …เป… ",
"pli-tv-kd2:35.5.8":	"สภิกฺขุโก อาวาโส วา อนาวาโส วา, ยตฺถสฺสุ ภิกฺขู สมานสํวาสกา, ยํ ชญฺญา—",
"pli-tv-kd2:35.5.9":	"‘สกฺโกมิ อชฺเชว คนฺตุนฺ’ติฯ ",
"pli-tv-kd2:35.5.10":	"คนฺตพฺโพ, ภิกฺขเว, ตทหุโปสเถ สภิกฺขุกา อาวาสา วา อนาวาสา วา สภิกฺขุโก อาวาโส …เป… ",
"pli-tv-kd2:35.5.11":	"สภิกฺขุโก อนาวาโส …เป… ",
"pli-tv-kd2:35.5.12":	"สภิกฺขุโก อาวาโส วา อนาวาโส วา, ยตฺถสฺสุ ภิกฺขู สมานสํวาสกา, ยํ ชญฺญา—",
"pli-tv-kd2:35.5.13":	"‘สกฺโกมิ อชฺเชว คนฺตุนฺ’ติฯ ",
"pli-tv-kd2:36.1.0":	"๓๘ฯ วชฺชนียปุคฺคลสนฺทสฺสน ",
"pli-tv-kd2:36.1.1":	"น, ภิกฺขเว, ภิกฺขุนิยา นิสินฺนปริสาย ปาติโมกฺขํ อุทฺทิสิตพฺพํฯ ",
"pli-tv-kd2:36.1.2":	"โย อุทฺทิเสยฺย, อาปตฺติ ทุกฺกฏสฺสฯ ",
"pli-tv-kd2:36.1.3":	"น สิกฺขมานาย …เป… ",
"pli-tv-kd2:36.1.4":	"น สามเณรสฺส …เป… ",
"pli-tv-kd2:36.1.5":	"น สามเณริยา …เป… ",
"pli-tv-kd2:36.1.6":	"น สิกฺขาปจฺจกฺขาตกสฺส …เป… ",
"pli-tv-kd2:36.1.7":	"น อนฺติมวตฺถุํ อชฺฌาปนฺนกสฺส นิสินฺนปริสาย ปาติโมกฺขํ อุทฺทิสิตพฺพํฯ ",
"pli-tv-kd2:36.1.8":	"โย อุทฺทิเสยฺย, อาปตฺติ ทุกฺกฏสฺสฯ ",
"pli-tv-kd2:36.2.1":	"น อาปตฺติยา อทสฺสเน อุกฺขิตฺตกสฺส นิสินฺนปริสาย ปาติโมกฺขํ อุทฺทิสิตพฺพํฯ ",
"pli-tv-kd2:36.2.2":	"โย อุทฺทิเสยฺย, ยถาธมฺโม กาเรตพฺโพฯ ",
"pli-tv-kd2:36.2.3":	"น อาปตฺติยา อปฺปฏิกมฺเม อุกฺขิตฺตกสฺส นิสินฺนปริสาย …เป… ",
"pli-tv-kd2:36.2.4":	"น ปาปิกาย ทิฏฺฐิยา อปฺปฏินิสฺสคฺเค อุกฺขิตฺตกสฺส นิสินฺนปริสาย ปาติโมกฺขํ อุทฺทิสิตพฺพํฯ ",
"pli-tv-kd2:36.2.5":	"โย อุทฺทิเสยฺย, ยถาธมฺโม กาเรตพฺโพฯ ",
"pli-tv-kd2:36.3.1":	"น ปณฺฑกสฺส นิสินฺนปริสาย ปาติโมกฺขํ อุทฺทิสิตพฺพํฯ ",
"pli-tv-kd2:36.3.2":	"โย อุทฺทิเสยฺย, อาปตฺติ ทุกฺกฏสฺสฯ ",
"pli-tv-kd2:36.3.3":	"น เถยฺยสํวาสกสฺส …เป… ",
"pli-tv-kd2:36.3.4":	"น ติตฺถิยปกฺกนฺตกสฺส …เป… ",
"pli-tv-kd2:36.3.5":	"น ติรจฺฉานคตสฺส …เป… ",
"pli-tv-kd2:36.3.6":	"น มาตุฆาตกสฺส …เป… ",
"pli-tv-kd2:36.3.7":	"น ปิตุฆาตกสฺส …เป… ",
"pli-tv-kd2:36.3.8":	"น อรหนฺตฆาตกสฺส …เป… ",
"pli-tv-kd2:36.3.9":	"น ภิกฺขุนิทูสกสฺส …เป… ",
"pli-tv-kd2:36.3.10":	"น สงฺฆเภทกสฺส …เป… ",
"pli-tv-kd2:36.3.11":	"น โลหิตุปฺปาทกสฺส …เป… ",
"pli-tv-kd2:36.3.12":	"น อุภโตพฺยญฺชนกสฺส นิสินฺนปริสาย ปาติโมกฺขํ อุทฺทิสิตพฺพํฯ ",
"pli-tv-kd2:36.3.13":	"โย อุทฺทิเสยฺย, อาปตฺติ ทุกฺกฏสฺสฯ ",
"pli-tv-kd2:36.4.1":	"น, ภิกฺขเว, ปาริวาสิกปาริสุทฺธิทาเนน อุโปสโถ กาตพฺโพ, อญฺญตฺร อวุฏฺฐิตาย ปริสายฯ ",
"pli-tv-kd2:36.4.2":	"น จ, ภิกฺขเว, อนุโปสเถ อุโปสโถ กาตพฺโพ, อญฺญตฺร สงฺฆสามคฺคิยา”ติฯ ",
"pli-tv-kd2:36.4.3":	"ตติยภาณวาโร นิฏฺฐิโตฯ ",
"pli-tv-kd2:36.4.4":	"อุโปสถกฺขนฺธโก ทุติโยฯ ",
"pli-tv-kd2:36.4.5":	"ตสฺสุทฺทานํ ",
"pli-tv-kd2:36.4.6":	"ติตฺถิยา พิมฺพิสาโร จ, ",
"pli-tv-kd2:36.4.7":	"สนฺนิปติตุํ ตุณฺหิกา; ",
"pli-tv-kd2:36.4.8":	"ธมฺมํ รโห ปาติโมกฺขํ, ",
"pli-tv-kd2:36.4.9":	"เทวสิกํ ตทา สกึฯ ",
"pli-tv-kd2:36.4.10":	"ยถาปริสา สมคฺคํ, ",
"pli-tv-kd2:36.4.11":	"สามคฺคี มทฺทกุจฺฉิ จ; ",
"pli-tv-kd2:36.4.12":	"สีมา มหตี นทิยา, ",
"pli-tv-kd2:36.4.13":	"อนุ เทฺว ขุทฺทกานิ จฯ ",
"pli-tv-kd2:36.4.14":	"นวา ราชคเห เจว, ",
"pli-tv-kd2:36.4.15":	"สีมา อวิปฺปวาสนา; ",
"pli-tv-kd2:36.4.16":	"สมฺมนฺเน ปฐมํ สีมํ, ",
"pli-tv-kd2:36.4.17":	"ปจฺฉา สีมํ สมูหเนฯ ",
"pli-tv-kd2:36.4.18":	"อสมฺมตา คามสีมา, ",
"pli-tv-kd2:36.4.19":	"นทิยา สมุทฺเท สเร; ",
"pli-tv-kd2:36.4.20":	"อุทกุกฺเขโป ภินฺทนฺติ, ",
"pli-tv-kd2:36.4.21":	"ตเถวชฺโฌตฺถรนฺติ จฯ ",
"pli-tv-kd2:36.4.22":	"กติ กมฺมานิ อุทฺเทโส, ",
"pli-tv-kd2:36.4.23":	"สวรา อสตีปิ จ; ",
"pli-tv-kd2:36.4.24":	"ธมฺมํ วินยํ ตชฺเชนฺติ, ",
"pli-tv-kd2:36.4.25":	"ปุน วินยตชฺชนาฯ ",
"pli-tv-kd2:36.4.26":	"โจทนา กเต โอกาเส, ",
"pli-tv-kd2:36.4.27":	"อธมฺมปฺปฏิกฺโกสนา; ",
"pli-tv-kd2:36.4.28":	"จตุปญฺจปรา อาวิ, ",
"pli-tv-kd2:36.4.29":	"สญฺจิจฺจ เจปิ วายเมฯ ",
"pli-tv-kd2:36.4.30":	"สคหฏฺฐา อนชฺฌิฏฺฐา, ",
"pli-tv-kd2:36.4.31":	"โจทนมฺหิ น ชานติ; ",
"pli-tv-kd2:36.4.32":	"สมฺพหุลา น ชานนฺติ, ",
"pli-tv-kd2:36.4.33":	"สชฺชุกํ น จ คจฺฉเรฯ ",
"pli-tv-kd2:36.4.34":	"กติมี กีวติกา ทูเร, ",
"pli-tv-kd2:36.4.35":	"อาโรเจตุญฺจ นสฺสริ; ",
"pli-tv-kd2:36.4.36":	"อุกฺลาปํ อาสนํ ทีโป, ",
"pli-tv-kd2:36.4.37":	"ทิสา อญฺโญ พหุสฺสุโตฯ ",
"pli-tv-kd2:36.4.38":	"สชฺชุกํ วสฺสุโปสโถ, ",
"pli-tv-kd2:36.4.39":	"สุทฺธิกมฺมญฺจ ญาตกา; ",
"pli-tv-kd2:36.4.40":	"คคฺโค จตุตโย เทฺวโก, ",
"pli-tv-kd2:36.4.41":	"อาปตฺติสภาคา สริฯ ",
"pli-tv-kd2:36.4.42":	"สพฺโพ สงฺโฆ เวมติโก, ",
"pli-tv-kd2:36.4.43":	"น ชานนฺติ พหุสฺสุโต; ",
"pli-tv-kd2:36.4.44":	"พหู สมสมา โถกา, ",
"pli-tv-kd2:36.4.45":	"ปริสา อวุฏฺฐิตาย จฯ ",
"pli-tv-kd2:36.4.46":	"เอกจฺจา วุฏฺฐิตา สพฺพา, ",
"pli-tv-kd2:36.4.47":	"ชานนฺติ จ เวมติกา; ",
"pli-tv-kd2:36.4.48":	"กปฺปเตวาติ กุกฺกุจฺจา, ",
"pli-tv-kd2:36.4.49":	"ชานํ ปสฺสํ สุณนฺติ จฯ ",
"pli-tv-kd2:36.4.50":	"อาวาสิเกน อาคนฺตุ, ",
"pli-tv-kd2:36.4.51":	"จาตุปนฺนรโส ปุน; ",
"pli-tv-kd2:36.4.52":	"ปาฏิปโท ปนฺนรโส, ",
"pli-tv-kd2:36.4.53":	"ลิงฺคสํวาสกา อุโภฯ ",
"pli-tv-kd2:36.4.54":	"ปาริวาสานุโปสโถ, ",
"pli-tv-kd2:36.4.55":	"อญฺญตฺร สงฺฆสามคฺคิยา; ",
"pli-tv-kd2:36.4.56":	"เอเต วิภตฺตา อุทฺทานา, ",
"pli-tv-kd2:36.4.57":	"วตฺถุวิภูตการณาติฯ ",
"pli-tv-kd2:36.4.58":	"อิมสฺมึ ขนฺธเก วตฺถูนิ ฉอสีติฯ ",
"pli-tv-kd2:36.4.59":	"อุโปสถกฺขนฺธโก นิฏฺฐิโตฯ "
}	
