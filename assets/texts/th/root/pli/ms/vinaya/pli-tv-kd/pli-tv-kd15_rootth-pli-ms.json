{	
"pli-tv-kd15:0.1":	"เถรวาท วินยปิฏก ",
"pli-tv-kd15:0.2":	"จูฬวคฺค ",
"pli-tv-kd15:0.3":	"๑๕ฯ ขุทฺทกวตฺถุกฺขนฺธก ",
"pli-tv-kd15:1.1.1":	"เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
"pli-tv-kd15:1.1.2":	"เตน โข ปน สมเยน ฉพฺพคฺคิยา ภิกฺขู นหายมานา รุกฺเข กายํ อุคฺฆํเสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปิฯ ",
"pli-tv-kd15:1.1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:1.1.4":	"“กถญฺหิ นาม สมณา สกฺยปุตฺติยา นหายมานา รุกฺเข กายํ อุคฺฆํเสสฺสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปิ, เสยฺยถาปิ มลฺลมุฏฺฐิกา คามโมทฺทวา”ติฯ ",
"pli-tv-kd15:1.1.5":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-kd15:1.1.6":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd15:1.1.7":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
"pli-tv-kd15:1.1.8":	"“สจฺจํ กิร, ภิกฺขเว, ฉพฺพคฺคิยา ภิกฺขู นหายมานา รุกฺเข กายํ อุคฺฆํเสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปี”ติ? ",
"pli-tv-kd15:1.1.9":	"“สจฺจํ, ภควา”ติฯ ",
"pli-tv-kd15:1.1.10":	"วิครหิ พุทฺโธ ภควา—",
"pli-tv-kd15:1.1.11":	"“อนนุจฺฉวิกํ, ภิกฺขเว, เตสํ โมฆปุริสานํ อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
"pli-tv-kd15:1.1.12":	"กถญฺหิ นาม เต, ภิกฺขเว, โมฆปุริสา นหายมานา รุกฺเข กายํ อุคฺฆํเสสฺสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปิ? ",
"pli-tv-kd15:1.1.13":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-kd15:1.1.14":	"วิครหิตฺวา …เป… ",
"pli-tv-kd15:1.1.15":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd15:1.1.16":	"“น, ภิกฺขเว, นหายมาเนน ภิกฺขุนา รุกฺเข กาโย อุคฺฆํเสตพฺโพฯ ",
"pli-tv-kd15:1.1.17":	"โย อุคฺฆํเสยฺย, อาปตฺติ ทุกฺกฏสฺสา”ติฯ ",
"pli-tv-kd15:1.2.1":	"เตน โข ปน สมเยน ฉพฺพคฺคิยา ภิกฺขู นหายมานา ถมฺเภ กายํ อุคฺฆํเสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปิฯ ",
"pli-tv-kd15:1.2.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:1.2.3":	"“กถญฺหิ นาม สมณา สกฺยปุตฺติยา นหายมานา ถมฺเภ กายํ อุคฺฆํเสสฺสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปิ, เสยฺยถาปิ มลฺลมุฏฺฐิกา คามโมทฺทวา”ติฯ ",
"pli-tv-kd15:1.2.4":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-kd15:1.2.5":	"อถ โข เต ภิกฺขู ภควโต เอตมตฺถํ อาโรเจสุํ …เป… ",
"pli-tv-kd15:1.2.6":	"“สจฺจํ, ภควา”ติ …เป… ",
"pli-tv-kd15:1.2.7":	"วิครหิตฺวา …เป… ",
"pli-tv-kd15:1.2.8":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd15:1.2.9":	"“น, ภิกฺขเว, นหายมาเนน ภิกฺขุนา ถมฺเภ กาโย อุคฺฆํเสตพฺโพฯ ",
"pli-tv-kd15:1.2.10":	"โย อุคฺฆํเสยฺย, อาปตฺติ ทุกฺกฏสฺสา”ติฯ ",
"pli-tv-kd15:1.2.11":	"เตน โข ปน สมเยน ฉพฺพคฺคิยา ภิกฺขู นหายมานา กุฏฺเฏ กายํ อุคฺฆํเสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปิฯ ",
"pli-tv-kd15:1.2.12":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:1.2.13":	"“กถญฺหิ นาม สมณา สกฺยปุตฺติยา นหายมานา กุฏฺเฏ กายํ อุคฺฆํเสสฺสนฺติ, อูรุมฺปิ พาหุมฺปิ อุรมฺปิ ปิฏฺฐิมฺปิ, เสยฺยถาปิ มลฺลมุฏฺฐิกา คามโมทฺทวา”ติ …เป… ",
"pli-tv-kd15:1.2.14":	"“น, ภิกฺขเว, นหายมาเนน ภิกฺขุนา กุฏฺเฏ กาโย อุคฺฆํเสตพฺโพฯ ",
"pli-tv-kd15:1.2.15":	"โย อุคฺฆํเสยฺย, อาปตฺติ ทุกฺกฏสฺสา”ติฯ ",
"pli-tv-kd15:1.3.1":	"เตน โข ปน สมเยน ฉพฺพคฺคิยา ภิกฺขู อฏฺฏาเน นหายนฺติฯ ",
"pli-tv-kd15:1.3.2":	"มนุสฺสา อุชฺฌายนฺติ ขิยฺยนฺติ วิปาเจนฺติ …เป… ",
"pli-tv-kd15:1.3.3":	"เสยฺยถาปิ คิหี กามโภคิโน”ติฯ ",
"pli-tv-kd15:1.3.4":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-kd15:1.3.5":	"อถ โข เต ภิกฺขู ภควโต เอตมตฺถํ อาโรเจสุํ …เป… ",
"pli-tv-kd15:1.3.6":	"“สจฺจํ, ภควา”ติ …เป… ",
"pli-tv-kd15:1.3.7":	"วิครหิตฺวา …เป… ",
"pli-tv-kd15:1.3.8":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd15:1.3.9":	"“น, ภิกฺขเว, อฏฺฏาเน นหายิตพฺพํฯ ",
"pli-tv-kd15:1.3.10":	"โย นหาเยยฺย, อาปตฺติ ทุกฺกฏสฺสา”ติฯ ",
"pli-tv-kd15:1.3.11":	"เตน โข ปน สมเยน ฉพฺพคฺคิยา ภิกฺขู คนฺธพฺพหตฺถเกน นหายนฺติฯ ",
"pli-tv-kd15:1.3.12":	"มนุสฺสา อุชฺฌายนฺติ ขิยฺยนฺติ วิปาเจนฺติ …เป… ",
"pli-tv-kd15:1.3.13":	"เสยฺยถาปิ คิหี กามโภคิโน”ติฯ ",
"pli-tv-kd15:1.3.14":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-kd15:1.3.15":	"อถ โข เต ภิกฺขู ภควโต เอตมตฺถํ อาโรเจสุํ …เป… ",
"pli-tv-kd15:1.3.16":	"“น, ภิกฺขเว, คนฺธพฺพหตฺถเกน นหายิตพฺพํฯ ",
"pli-tv-kd15:1.3.17":	"โย นหาเยยฺย, อาปตฺติ ทุกฺกฏสฺสา”ติฯ ",
"pli-tv-kd15:1.3.18":	"เตน โข ปน สมเยน ฉพฺพคฺคิยา ภิกฺขู กุรุวินฺทกสุตฺติยา นหายนฺติฯ ",
"pli-tv-kd15:1.3.19":	"มนุสฺสา อุชฺฌายนฺติ ขิยฺยนฺติ วิปาเจนฺติ …เป… ",
"pli-tv-kd15:1.3.20":	"เสยฺยถาปิ คิหี กามโภคิโนติฯ ",
"pli-tv-kd15:1.3.21":	"ภควโต เอตมตฺถํ อาโรเจสุํฯ ",
"pli-tv-kd15:1.3.22":	"“น, ภิกฺขเว, กุรุวินฺทกสุตฺติยา นหายิตพฺพํฯ ",
"pli-tv-kd15:1.3.23":	"โย นหาเยยฺย, อาปตฺติ ทุกฺกฏสฺสา”ติฯ ",
"pli-tv-kd15:1.4.1":	"เตน โข ปน สมเยน ฉพฺพคฺคิยา ภิกฺขู วิคฺคยฺห ปริกมฺมํ การาเปนฺติฯ ",
"pli-tv-kd15:1.4.2":	"มนุสฺสา อุชฺฌายนฺติ ขิยฺยนฺติ วิปาเจนฺติ …เป… ",
"pli-tv-kd15:1.4.3":	"เสยฺยถาปิ คิหี กามโภคิโน”ติฯ ",
"pli-tv-kd15:1.4.4":	"ภควโต เอตมตฺถํ อาโรเจสุํฯ ",
"pli-tv-kd15:1.4.5":	"“น, ภิกฺขเว, วิคฺคยฺห ปริกมฺมํ การาเปตพฺพํฯ ",
"pli-tv-kd15:1.4.6":	"โย การาเปยฺย, อาปตฺติ ทุกฺกฏสฺสา”ติฯ ",
"pli-tv-kd15:1.4.7":	"เตน โข ปน สมเยน ฉพฺพคฺคิยา ภิกฺขู มลฺลเกน นหายนฺติฯ ",
"pli-tv-kd15:1.4.8":	"มนุสฺสา อุชฺฌายนฺติ ขิยฺยนฺติ วิปาเจนฺติ …เป… ",
"pli-tv-kd15:1.4.9":	"เสยฺยถาปิ คิหี กามโภคิโน”ติฯ ",
"pli-tv-kd15:1.4.10":	"ภควโต เอตมตฺถํ อาโรเจสุํฯ ",
"pli-tv-kd15:1.4.11":	"“น, ภิกฺขเว, มลฺลเกน นหายิตพฺพํฯ ",
"pli-tv-kd15:1.4.12":	"โย นหาเยยฺย, อาปตฺติ ทุกฺกฏสฺสา”ติฯ ",
"pli-tv-kd15:1.4.13":	"เตน โข ปน สมเยน อญฺญตรสฺส ภิกฺขุโน กจฺฉุโรคาพาโธ โหติฯ ",
"pli-tv-kd15:1.4.14":	"น ตสฺส วินา มลฺลเกน ผาสุ โหติฯ ",
"pli-tv-kd15:1.4.15":	"ภควโต เอตมตฺถํ อาโรเจสุํฯ ",
"pli-tv-kd15:1.4.16":	"“อนุชานามิ, ภิกฺขเว, คิลานสฺส อกตมลฺลกนฺ”ติฯ ",
"pli-tv-kd15:1.5.1":	"เตน โข ปน สมเยน อญฺญตโร ภิกฺขุ ชราทุพฺพโล นหายมาโน น สกฺโกติ อตฺตโน กายํ อุคฺฆํเสตุํฯ ",
"pli-tv-kd15:1.5.2":	"ภควโต เอตมตฺถํ อาโรเจสุํฯ ",
"pli-tv-kd15:1.5.3":	"“อนุชานามิ, ภิกฺขเว, อุกฺกาสิกนฺ”ติฯ ",
"pli-tv-kd15:1.5.4":	"เตน โข ปน สมเยน ภิกฺขู ปิฏฺฐิปริกมฺมํ กาตุํ กุกฺกุจฺจายนฺติฯ ",
"pli-tv-kd15:1.5.5":	"ภควโต เอตมตฺถํ อาโรเจสุํฯ ",
"pli-tv-kd15:1.5.6":	"“อนุชานามิ, ภิกฺขเว, ปุถุปาณิกนฺ”ติฯ ",
"pli-tv-kd15:2.1.1":	"เตน โข ปน สมเยน ฉพฺพคฺคิยา ภิกฺขู วลฺลิกํ ธาเรนฺติ …เป… ",
"pli-tv-kd15:2.1.2":	"ปามงฺคํ ธาเรนฺติ …เป… ",
"pli-tv-kd15:2.1.3":	"กณฺฐสุตฺตกํ ธาเรนฺติ …เป… ",
"pli-tv-kd15:2.1.4":	"กฏิสุตฺตกํ ธาเรนฺติ …เป… ",
"pli-tv-kd15:2.1.5":	"โอวฏฺฏิกํ ธาเรนฺติ …เป… ",
"pli-tv-kd15:2.1.6":	"กายุรํ ธาเรนฺติ …เป… ",
"pli-tv-kd15:2.1.7":	"หตฺถาภรณํ ธาเรนฺติ …เป… ",
"pli-tv-kd15:2.1.8":	"องฺคุลิมุทฺทิกํ ธาเรนฺติฯ ",
"pli-tv-kd15:2.1.9":	"มนุสฺสา อุชฺฌายนฺติ ขิยฺยนฺติ วิปาเจนฺติ …เป… ",
"pli-tv-kd15:2.1.10":	"เสยฺยถาปิ คิหี กามโภคิโน”ติฯ ",
"pli-tv-kd15:2.1.11":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-kd15:2.1.12":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd15:2.1.13":	"“สจฺจํ กิร, ภิกฺขเว, ฉพฺพคฺคิยา ภิกฺขู วลฺลิกํ ธาเรนฺติ …เป… ",
"pli-tv-kd15:2.1.14":	"ปามงฺคํ ธาเรนฺติ, กณฺฐสุตฺตกํ ธาเรนฺติ, กฏิสุตฺตกํ ธาเรนฺติ, โอวฏฺฏิกํ ธาเรนฺติ, กายุรํ ธาเรนฺติ, หตฺถาภรณํ ธาเรนฺติ, องฺคุลิมุทฺทิกํ ธาเรนฺตี”ติ? ",
"pli-tv-kd15:2.1.15":	"“สจฺจํ, ภควา”ติ …เป… ",
"pli-tv-kd15:2.1.16":	"วิครหิตฺวา …เป… ",
"pli-tv-kd15:2.1.17":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd15:2.1.18":	"“น, ภิกฺขเว, วลฺลิกา ธาเรตพฺพา …เป… ",
"pli-tv-kd15:2.1.19":	"น ปามงฺโค ธาเรตพฺโพ … ",
"pli-tv-kd15:2.1.20":	"น กณฺฐสุตฺตกํ ธาเรตพฺพํ … ",
"pli-tv-kd15:2.1.21":	"น กฏิสุตฺตกํ ธาเรตพฺพํ … ",
"pli-tv-kd15:2.1.22":	"น โอวฏฺฏิกํ ธาเรตพฺพํ … ",
"pli-tv-kd15:2.1.23":	"น กายุรํ ธาเรตพฺพํ … ",
"pli-tv-kd15:2.1.24":	"น หตฺถาภรณํ ธาเรตพฺพํ … ",
"pli-tv-kd15:2.1.25":	"น องฺคุลิมุทฺทิกา ธาเรตพฺพาฯ ",
"pli-tv-kd15:2.1.26":	"โย ธาเรยฺย, อาปตฺติ ทุกฺกฏสฺสา”ติฯ ",
"pli-tv-kd15:2.2.1":	"เตน โข ปน สมเยน ฉพฺพคฺคิยา ภิกฺขู ทีเฆ เกเส ธาเรนฺติฯ ",
"pli-tv-kd15:2.2.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:2.2.3":	"“เสยฺยถาปิ คิหี กามโภคิโน”ติฯ ",
"pli-tv-kd15:2.2.4":	"ภควโต เอตมตฺถํ อาโรเจสุํฯ ",
"pli-tv-kd15:2.2.5":	"“น, ภิกฺขเว, ทีฆา เกสา ธาเรตพฺพาฯ ",
"pli-tv-kd15:2.2.6":	"โย ธาเรยฺย, อาปตฺติ ทุกฺกฏสฺสฯ ",
"pli-tv-kd15:2.2.7":	"อนุชานามิ, ภิกฺขเว, ทุมาสิกํ วา ทุวงฺคุลํ วา”ติฯ ",
"pli-tv-kd15:2.3.1":	"เตน โข ปน สมเยน ฉพฺพคฺคิยา ภิกฺขู โกจฺเฉน เกเส โอสณฺเฐนฺติ …เป… ",
"pli-tv-kd15:2.3.2":	"ผณเกน เกเส โอสณฺเฐนฺติ, หตฺถผณเกน เกเส โอสณฺเฐนฺติ, สิตฺถเตลเกน เกเส โอสณฺเฐนฺติ, อุทกเตลเกน เกเส โอสณฺเฐนฺติฯ ",
"pli-tv-kd15:2.3.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:2.3.4":	"“เสยฺยถาปิ คิหี กามโภคิโน”ติฯ ",
"pli-tv-kd15:2.3.5":	"ภควโต เอตมตฺถํ อาโรเจสุํฯ ",
"pli-tv-kd15:2.3.6":	"“น, ภิกฺขเว, โกจฺเฉน เกสา โอสณฺเฐตพฺพา …เป… ",
"pli-tv-kd15:2.3.7":	"น สิตฺถเตลเกน เกสา โอสณฺเฐตพฺพา … ",
"pli-tv-kd15:2.3.8":	"น อุทกเตลเกน เกสา โอสณฺเฐตพฺพาฯ ",
"pli-tv-kd15:2.3.9":	"โย โอสณฺเฐยฺย, อาปตฺติ ทุกฺกฏสฺสา”ติฯ ",
"pli-tv-kd15:2.4.1":	"เตน โข ปน สมเยน ฉพฺพคฺคิยา ภิกฺขู อาทาเสปิ อุทกปตฺเตปิ มุขนิมิตฺตํ โอโลเกนฺติฯ ",
"pli-tv-kd15:2.4.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:2.4.3":	"“เสยฺยถาปิ คิหี กามโภคิโน”ติฯ ",
"pli-tv-kd15:2.4.4":	"ภควโต เอตมตฺถํ อาโรเจสุํฯ ",
"pli-tv-kd15:2.4.5":	"“น, ภิกฺขเว, อาทาเส วา อุทกปตฺเต วา มุขนิมิตฺตํ โอโลเกตพฺพํฯ ",
"pli-tv-kd15:2.4.6":	"โย โอโลเกยฺย, อาปตฺติ ทุกฺกฏสฺสา”ติฯ ",
"pli-tv-kd15:2.4.7":	"เตน โข ปน สมเยน อญฺญตรสฺส ภิกฺขุโน มุเข วโณ โหติฯ ",
"pli-tv-kd15:2.4.8":	"โส ภิกฺขู ปุจฺฉิ—",
"pli-tv-kd15:2.4.9":	"“กีทิโส เม, อาวุโส, วโณ”ติ? ",
"pli-tv-kd15:2.4.10":	"ภิกฺขู เอวมาหํสุ—",
"pli-tv-kd15:2.4.11":	"“เอทิโส เต, อาวุโส วโณ”ติฯ ",
"pli-tv-kd15:2.4.12":	"โส น สทฺทหติฯ ",
"pli-tv-kd15:2.4.13":	"ภควโต เอตมตฺถํ อาโรเจสุํฯ ",
"pli-tv-kd15:2.4.14":	"“อนุชานามิ, ภิกฺขเว, อาพาธปฺปจฺจยา อาทาเส วา อุทกปตฺเต วา มุขนิมิตฺตํ โอโลเกตุนฺ”ติฯ ",
"pli-tv-kd15:2.5.1":	"เตน โข ปน สมเยน ฉพฺพคฺคิยา ภิกฺขู มุขํ อาลิมฺปนฺติ …เป… ",
"pli-tv-kd15:2.5.2":	"มุขํ อุมฺมทฺเทนฺติ, มุขํ จุณฺเณนฺติ, มโนสิลิกาย มุขํ ลญฺเฉนฺติ, องฺคราคํ กโรนฺติ, มุขราคํ กโรนฺติ, องฺคราคมุขราคํ กโรนฺติฯ ",
"pli-tv-kd15:2.5.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:2.5.4":	"“เสยฺยถาปิ คิหี กามโภคิโน”ติฯ ",
"pli-tv-kd15:2.5.5":	"ภควโต เอตมตฺถํ อาโรเจสุํฯ ",
"pli-tv-kd15:2.5.6":	"“น, ภิกฺขเว, มุขํ อาลิมฺปิตพฺพํ …เป… ",
"pli-tv-kd15:2.5.7":	"น มุขํ อุมฺมทฺทิตพฺพํ, น มุขํ จุณฺเณตพฺพํ, น มโนสิลิกาย มุขํ ลญฺเฉตพฺพํ, น องฺคราโค กาตพฺโพ, น มุขราโค กาตพฺโพ, น องฺคราคมุขราโค กาตพฺโพฯ ",
"pli-tv-kd15:2.5.8":	"โย กเรยฺย, อาปตฺติ ทุกฺกฏสฺสา”ติฯ ",
"pli-tv-kd15:2.5.9":	"เตน โข ปน สมเยน อญฺญตรสฺส ภิกฺขุโน จกฺขุโรคาพาโธ โหติฯ ",
"pli-tv-kd15:2.5.10":	"ภควโต เอตมตฺถํ อาโรเจสุํฯ ",
"pli-tv-kd15:2.5.11":	"“อนุชานามิ, ภิกฺขเว, อาพาธปฺปจฺจยา มุขํ อาลิมฺปิตุนฺ”ติฯ ",
"pli-tv-kd15:2.6.1":	"เตน โข ปน สมเยน ราชคเห คิรคฺคสมชฺโช โหติฯ ",
"pli-tv-kd15:2.6.2":	"ฉพฺพคฺคิยา ภิกฺขู คิรคฺคสมชฺชํ ทสฺสนาย อคมํสุฯ ",
"pli-tv-kd15:2.6.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:2.6.4":	"“กถญฺหิ นาม สมณา สกฺยปุตฺติยา นจฺจมฺปิ คีตมฺปิ วาทิตมฺปิ ทสฺสนาย คจฺฉิสฺสนฺติ, เสยฺยถาปิ คิหี กามโภคิโน”ติฯ ",
"pli-tv-kd15:2.6.5":	"ภควโต เอตมตฺถํ อาโรเจสุํฯ ",
"pli-tv-kd15:2.6.6":	"“น, ภิกฺขเว, นจฺจํ วา คีตํ วา วาทิตํ วา ทสฺสนาย คนฺตพฺพํฯ ",
"pli-tv-kd15:2.6.7":	"โย คจฺเฉยฺย, อาปตฺติ ทุกฺกฏสฺสา”ติฯ ",
"pli-tv-kd15:3.1.1":	"เตน โข ปน สมเยน ฉพฺพคฺคิยา ภิกฺขู อายตเกน คีตสฺสเรน ธมฺมํ คายนฺติฯ ",
"pli-tv-kd15:3.1.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:3.1.3":	"“ยเถว มยํ คายาม, เอวเมวิเม สมณา สกฺยปุตฺติยา อายตเกน คีตสฺสเรน ธมฺมํ คายนฺตี”ติฯ ",
"pli-tv-kd15:3.1.4":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-kd15:3.1.5":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:3.1.6":	"“กถญฺหิ นาม ฉพฺพคฺคิยา ภิกฺขู อายตเกน คีตสฺสเรน ธมฺมํ คายิสฺสนฺตี”ติฯ ",
"pli-tv-kd15:3.1.7":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd15:3.1.8":	"“สจฺจํ กิร, ภิกฺขเว …เป… ",
"pli-tv-kd15:3.1.9":	"“สจฺจํ, ภควา”ติ …เป… ",
"pli-tv-kd15:3.1.10":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd15:3.1.11":	"“ปญฺจิเม, ภิกฺขเว, อาทีนวา อายตเกน คีตสฺสเรน ธมฺมํ คายนฺตสฺสฯ ",
"pli-tv-kd15:3.1.12":	"อตฺตนาปิ ตสฺมึ สเร สารชฺชติ, ปเรปิ ตสฺมึ สเร สารชฺชนฺติ, คหปติกาปิ อุชฺฌายนฺติ, สรกุตฺติมฺปิ นิกามยมานสฺส สมาธิสฺส ภงฺโค โหติ, ปจฺฉิมา ชนตา ทิฏฺฐานุคตึ อาปชฺชติ—",
"pli-tv-kd15:3.1.13":	"อิเม โข, ภิกฺขเว, ปญฺจ อาทีนวา อายตเกน คีตสฺสเรน ธมฺมํ คายนฺตสฺสฯ ",
"pli-tv-kd15:3.1.14":	"น, ภิกฺขเว, อายตเกน คีตสฺสเรน ธมฺโม คายิตพฺโพฯ ",
"pli-tv-kd15:3.1.15":	"โย คาเยยฺย, อาปตฺติ ทุกฺกฏสฺสา”ติฯ ",
"pli-tv-kd15:3.2.1":	"เตน โข ปน สมเยน ภิกฺขู สรภญฺเญ กุกฺกุจฺจายนฺติฯ ",
"pli-tv-kd15:3.2.2":	"ภควโต เอตมตฺถํ อาโรเจสุํฯ ",
"pli-tv-kd15:3.2.3":	"“อนุชานามิ, ภิกฺขเว, สรภญฺญนฺ”ติฯ ",
"pli-tv-kd15:4.1.1":	"เตน โข ปน สมเยน ฉพฺพคฺคิยา ภิกฺขู พาหิรโลมึ อุณฺณึ ธาเรนฺติฯ ",
"pli-tv-kd15:4.1.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:4.1.3":	"“เสยฺยถาปิ คิหี กามโภคิโน”ติฯ ",
"pli-tv-kd15:4.1.4":	"ภควโต เอตมตฺถํ อาโรเจสุํฯ ",
"pli-tv-kd15:4.1.5":	"“น, ภิกฺขเว, พาหิยโลมิ อุณฺณิ ธาเรตพฺพาฯ ",
"pli-tv-kd15:4.1.6":	"โย ธาเรยฺย, อาปตฺติ ทุกฺกฏสฺสา”ติฯ ",
"pli-tv-kd15:5.1.1":	"เตน โข ปน สมเยน รญฺโญ มาคธสฺส เสนิยสฺส พิมฺพิสารสฺส อาราเม อมฺพา ผลิโน โหนฺติฯ ",
"pli-tv-kd15:5.1.2":	"รญฺญา มาคเธน เสนิเยน พิมฺพิสาเรน อนุญฺญาตํ โหติ—",
"pli-tv-kd15:5.1.3":	"“ยถาสุขํ อยฺยา อมฺพํ ปริภุญฺชนฺตู”ติฯ ",
"pli-tv-kd15:5.1.4":	"ฉพฺพคฺคิยา ภิกฺขู ตรุณญฺเญว อมฺพํ ปาตาเปตฺวา ปริภุญฺชึสุฯ ",
"pli-tv-kd15:5.1.5":	"รญฺโญ จ มาคธสฺส เสนิยสฺส พิมฺพิสารสฺส อมฺเพน อตฺโถ โหติฯ ",
"pli-tv-kd15:5.1.6":	"อถ โข ราชา มาคโธ เสนิโย พิมฺพิสาโร มนุเสฺส อาณาเปสิ—",
"pli-tv-kd15:5.1.7":	"“คจฺฉถ, ภเณ, อารามํ คนฺตฺวา อมฺพํ อาหรถา”ติฯ ",
"pli-tv-kd15:5.1.8":	"“เอวํ, เทวา”ติ โข เต มนุสฺสา รญฺโญ มาคธสฺส เสนิยสฺส พิมฺพิสารสฺส ปฏิสฺสุตฺวา อารามํ คนฺตฺวา อารามปาลํ เอตทโวจุํ—",
"pli-tv-kd15:5.1.9":	"“เทวสฺส, ภเณ, อมฺเพน อตฺโถ, อมฺพํ เทถา”ติฯ ",
"pli-tv-kd15:5.1.10":	"“นตฺถายฺยา, อมฺพํฯ ",
"pli-tv-kd15:5.1.11":	"ตรุณญฺเญว อมฺพํ ปาตาเปตฺวา ภิกฺขู ปริภุญฺชึสู”ติฯ ",
"pli-tv-kd15:5.1.12":	"อถ โข เต มนุสฺสา รญฺโญ มาคธสฺส เสนิยสฺส พิมฺพิสารสฺส เอตมตฺถํ อาโรเจสุํฯ ",
"pli-tv-kd15:5.1.13":	"“สุปริภุตฺตํ, ภเณ, อเยฺยหิ อมฺพํ, อปิ จ ภควตา มตฺตา วณฺณิตา”ติฯ ",
"pli-tv-kd15:5.1.14":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:5.1.15":	"“กถญฺหิ นาม สมณา สกฺยปุตฺติยา น มตฺตํ ชานิตฺวา รญฺโญ อมฺพํ ปริภุญฺชิสฺสนฺตี”ติฯ ",
"pli-tv-kd15:5.1.16":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-kd15:5.1.17":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd15:5.1.18":	"“น, ภิกฺขเว, อมฺพํ ปริภุญฺชิตพฺพํฯ ",
"pli-tv-kd15:5.1.19":	"โย ปริภุญฺเชยฺย, อาปตฺติ ทุกฺกฏสฺสา”ติฯ ",
"pli-tv-kd15:5.2.1":	"เตน โข ปน สมเยน อญฺญตรสฺส ปูคสฺส สงฺฆภตฺตํ โหติฯ ",
"pli-tv-kd15:5.2.2":	"สูเป อมฺพเปสิกาโย ปกฺขิตฺตา โหนฺติฯ ",
"pli-tv-kd15:5.2.3":	"ภิกฺขู กุกฺกุจฺจายนฺตา นปฺปฏิคฺคณฺหนฺติ …เป… ",
"pli-tv-kd15:5.2.4":	"“ปฏิคฺคณฺหถ, ภิกฺขเว, ปริภุญฺชถฯ ",
"pli-tv-kd15:5.2.5":	"อนุชานามิ, ภิกฺขเว, อมฺพเปสิกนฺ”ติฯ ",
"pli-tv-kd15:5.2.6":	"เตน โข ปน สมเยน อญฺญตรสฺส ปูคสฺส สงฺฆภตฺตํ โหติฯ ",
"pli-tv-kd15:5.2.7":	"เต น ปริยาปุณึสุ อมฺพเปสิกํ กาตุํ, ภตฺตคฺเค สกเลเหว อมฺเพหิ เทนฺติฯ ",
"pli-tv-kd15:5.2.8":	"ภิกฺขู กุกฺกุจฺจายนฺตา นปฺปฏิคฺคณฺหนฺติฯ ",
"pli-tv-kd15:5.2.9":	"“ปฏิคฺคณฺหถ, ภิกฺขเว, ปริภุญฺชถฯ ",
"pli-tv-kd15:5.2.10":	"อนุชานามิ, ภิกฺขเว, ปญฺจหิ สมณกปฺเปหิ ผลํ ปริภุญฺชิตุํ—",
"pli-tv-kd15:5.2.11":	"อคฺคิปริจิตํ, สตฺถปริจิตํ, นขปริจิตํ, อพีชํ, นิพฺพตฺตพีชญฺเญว ปญฺจมํฯ ",
"pli-tv-kd15:5.2.12":	"อนุชานามิ, ภิกฺขเว, อิเมหิ ปญฺจหิ สมณกปฺเปหิ ผลํ ปริภุญฺชิตุนฺ”ติฯ ",
"pli-tv-kd15:6.1.1":	"เตน โข ปน สมเยน อญฺญตโร ภิกฺขุ อหินา ทฏฺโฐ กาลงฺกโต โหติฯ ",
"pli-tv-kd15:6.1.2":	"ภควโต เอตมตฺถํ อาโรเจสุํฯ ",
"pli-tv-kd15:6.1.3":	"“น หิ นูน โส, ภิกฺขเว, ภิกฺขุ อิมานิ จตฺตาริ อหิราชกุลานิ เมตฺเตน จิตฺเตน ผริฯ ",
"pli-tv-kd15:6.1.4":	"สเจ หิ โส, ภิกฺขเว, ภิกฺขุ อิมานิ จตฺตาริ อหิราชกุลานิ เมตฺเตน จิตฺเตน ผเรยฺย, น หิ โส, ภิกฺขเว, ภิกฺขุ อหินา ทฏฺโฐ กาลํ กเรยฺยฯ ",
"pli-tv-kd15:6.1.5":	"กตมานิ จตฺตาริ อหิราชกุลานิ? ",
"pli-tv-kd15:6.1.6":	"วิรูปกฺขํ อหิราชกุลํ, เอราปถํ อหิราชกุลํ, ฉพฺยาปุตฺตํ อหิราชกุลํ, กณฺหาโคตมํ อหิราชกุลํฯ ",
"pli-tv-kd15:6.1.7":	"น หิ นูน โส, ภิกฺขเว, ภิกฺขุ อิมานิ จตฺตาริ อหิราชกุลานิ เมตฺเตน จิตฺเตน ผริฯ ",
"pli-tv-kd15:6.1.8":	"สเจ หิ โส, ภิกฺขเว, ภิกฺขุ อิมานิ จตฺตาริ อหิราชกุลานิ เมตฺเตน จิตฺเตน ผเรยฺย, น หิ โส, ภิกฺขเว, ภิกฺขุ อหินา ทฏฺโฐ กาลํ กเรยฺยฯ ",
"pli-tv-kd15:6.1.9":	"อนุชานามิ, ภิกฺขเว, อิมานิ จตฺตาริ อหิราชกุลานิ เมตฺเตน จิตฺเตน ผริตุํ, อตฺตคุตฺติยา อตฺตรกฺขาย อตฺตปริตฺตํ กาตุํฯ ",
"pli-tv-kd15:6.1.10":	"เอวญฺจ ปน, ภิกฺขเว, กาตพฺพํ—",
"pli-tv-kd15:6.1.11":	"‘วิรูปกฺเขหิ เม เมตฺตํ, ",
"pli-tv-kd15:6.1.12":	"เมตฺตํ เอราปเถหิ เม; ",
"pli-tv-kd15:6.1.13":	"ฉพฺยาปุตฺเตหิ เม เมตฺตํ, ",
"pli-tv-kd15:6.1.14":	"เมตฺตํ กณฺหาโคตมเกหิ จฯ ",
"pli-tv-kd15:6.1.15":	"อปาทเกหิ เม เมตฺตํ, ",
"pli-tv-kd15:6.1.16":	"เมตฺตํ ทฺวิปาทเกหิ เม; ",
"pli-tv-kd15:6.1.17":	"จตุปฺปเทหิ เม เมตฺตํ, ",
"pli-tv-kd15:6.1.18":	"เมตฺตํ พหุปฺปเทหิ เมฯ ",
"pli-tv-kd15:6.1.19":	"มา มํ อปาทโก หึสิ, ",
"pli-tv-kd15:6.1.20":	"มา มํ หึสิ ทฺวิปาทโก; ",
"pli-tv-kd15:6.1.21":	"มา มํ จตุปฺปโท หึสิ, ",
"pli-tv-kd15:6.1.22":	"มา มํ หึสิ พหุปฺปโทฯ ",
"pli-tv-kd15:6.1.23":	"สพฺเพ สตฺตา สพฺเพ ปาณา, ",
"pli-tv-kd15:6.1.24":	"สพฺเพ ภูตา จ เกวลา; ",
"pli-tv-kd15:6.1.25":	"สพฺเพ ภทฺรานิ ปสฺสนฺตุ, ",
"pli-tv-kd15:6.1.26":	"มา กิญฺจิ ปาปมาคมาฯ ",
"pli-tv-kd15:6.1.27":	"อปฺปมาโณ พุทฺโธ, ",
"pli-tv-kd15:6.1.28":	"อปฺปมาโณ ธมฺโม; ",
"pli-tv-kd15:6.1.29":	"อปฺปมาโณ สงฺโฆ, ",
"pli-tv-kd15:6.1.30":	"ปมาณวนฺตานิ สรีสปานิฯ ",
"pli-tv-kd15:6.1.31":	"อหิ วิจฺฉิกา สตปที, ",
"pli-tv-kd15:6.1.32":	"อุณฺณนาภิ สรพู มูสิกา; ",
"pli-tv-kd15:6.1.33":	"กตา เม รกฺขา กตํ เม ปริตฺตํ, ",
"pli-tv-kd15:6.1.34":	"ปฏิกฺกมนฺตุ ภูตานิ; ",
"pli-tv-kd15:6.1.35":	"โสหํ นโม ภควโต, ",
"pli-tv-kd15:6.1.36":	"นโม สตฺตนฺนํ สมฺมาสมฺพุทฺธานนฺ’”ติฯ ",
"pli-tv-kd15:7.1.1":	"เตน โข ปน สมเยน อญฺญตโร ภิกฺขุ อนภิรติยา ปีฬิโต อตฺตโน องฺคชาตํ ฉินฺทิฯ ",
"pli-tv-kd15:7.1.2":	"ภควโต เอตมตฺถํ อาโรเจสุํฯ ",
"pli-tv-kd15:7.1.3":	"“อญฺญมฺหิ โส, ภิกฺขเว, โมฆปุริโส เฉตพฺพมฺหิ, อญฺญํ ฉินฺทิฯ ",
"pli-tv-kd15:7.1.4":	"น, ภิกฺขเว, อตฺตโน องฺคชาตํ เฉตพฺพํฯ ",
"pli-tv-kd15:7.1.5":	"โย ฉินฺเทยฺย, อาปตฺติ ถุลฺลจฺจยสฺสา”ติฯ ",
"pli-tv-kd15:8.1.1":	"เตน โข ปน สมเยน ราชคหกสฺส เสฏฺฐิสฺส มหคฺฆสฺส จนฺทนสฺส จนฺทนคณฺฐิ อุปฺปนฺนา โหติฯ ",
"pli-tv-kd15:8.1.2":	"อถ โข ราชคหกสฺส เสฏฺฐิสฺส เอตทโหสิ—",
"pli-tv-kd15:8.1.3":	"“ยนฺนูนาหํ อิมาย จนฺทนคณฺฐิยา ปตฺตํ เลขาเปยฺยํฯ ",
"pli-tv-kd15:8.1.4":	"เลขญฺจ เม ปริโภคํ ภวิสฺสติ, ปตฺตญฺจ ทานํ ทสฺสามี”ติฯ ",
"pli-tv-kd15:8.1.5":	"อถ โข ราชคหโก เสฏฺฐิ ตาย จนฺทนคณฺฐิยา ปตฺตํ เลขาเปตฺวา สิกฺกาย อุฑฺฑิตฺวา เวฬคฺเค อาลคฺเคตฺวา เวฬุปรมฺปราย พนฺธิตฺวา เอวมาห—",
"pli-tv-kd15:8.1.6":	"“โย สมโณ วา พฺราหฺมโณ วา อรหา เจว อิทฺธิมา จ ทินฺนํเยว ปตฺตํ โอหรตู”ติฯ ",
"pli-tv-kd15:8.1.7":	"อถ โข ปูรโณ กสฺสโป เยน ราชคหโก เสฏฺฐิ เตนุปสงฺกมิ, อุปสงฺกมิตฺวา ราชคหกํ เสฏฺฐึ เอตทโวจ—",
"pli-tv-kd15:8.1.8":	"“อหญฺหิ, คหปติ, อรหา เจว อิทฺธิมา จ, เทหิ เม ปตฺตนฺ”ติฯ ",
"pli-tv-kd15:8.1.9":	"“สเจ, ภนฺเต, อายสฺมา อรหา เจว อิทฺธิมา จ ทินฺนํเยว ปตฺตํ โอหรตู”ติฯ ",
"pli-tv-kd15:8.1.10":	"อถ โข มกฺขลิ โคสาโล … ",
"pli-tv-kd15:8.1.11":	"อชิโต เกสกมฺพโล … ",
"pli-tv-kd15:8.1.12":	"ปกุโธ กจฺจายโน … ",
"pli-tv-kd15:8.1.13":	"สญฺจโย เพลฏฺฐปุตฺโต … ",
"pli-tv-kd15:8.1.14":	"นิคณฺโฐ นาฏปุตฺโต เยน ราชคหโก เสฏฺฐิ เตนุปสงฺกมิ, อุปสงฺกมิตฺวา ราชคหกํ เสฏฺฐึ เอตทโวจ—",
"pli-tv-kd15:8.1.15":	"“อหญฺหิ, คหปติ, อรหา เจว อิทฺธิมา จ, เทหิ เม ปตฺตนฺ”ติฯ ",
"pli-tv-kd15:8.1.16":	"“สเจ, ภนฺเต, อายสฺมา อรหา เจว อิทฺธิมา จ, ทินฺนํเยว ปตฺตํ โอหรตู”ติฯ ",
"pli-tv-kd15:8.1.17":	"เตน โข ปน สมเยน อายสฺมา จ มหาโมคฺคลฺลาโน อายสฺมา จ ปิณฺโฑลภารทฺวาโช ปุพฺพณฺหสมยํ นิวาเสตฺวา ปตฺตจีวรมาทาย ราชคหํ ปิณฺฑาย ปวิสึสุฯ ",
"pli-tv-kd15:8.1.18":	"อถ โข อายสฺมา ปิณฺโฑลภารทฺวาโช อายสฺมนฺตํ มหาโมคฺคลฺลานํ เอตทโวจ—",
"pli-tv-kd15:8.1.19":	"“อายสฺมา โข มหาโมคฺคลฺลาโน อรหา เจว อิทฺธิมา จฯ ",
"pli-tv-kd15:8.1.20":	"คจฺฉาวุโส, โมคฺคลฺลาน, เอตํ ปตฺตํ โอหรฯ ",
"pli-tv-kd15:8.1.21":	"ตุเยฺหโส ปตฺโต”ติฯ ",
"pli-tv-kd15:8.1.22":	"“อายสฺมา โข ภารทฺวาโช อรหา เจว อิทฺธิมา จฯ ",
"pli-tv-kd15:8.1.23":	"คจฺฉาวุโส, ภารทฺวาช, เอตํ ปตฺตํ โอหรฯ ",
"pli-tv-kd15:8.1.24":	"ตุเยฺหโส ปตฺโต”ติฯ ",
"pli-tv-kd15:8.1.25":	"อถ โข อายสฺมา ปิณฺโฑลภารทฺวาโช เวหาสํ อพฺภุคฺคนฺตฺวา ตํ ปตฺตํ คเหตฺวา ติกฺขตฺตุํ ราชคหํ อนุปริยายิฯ ",
"pli-tv-kd15:8.1.26":	"เตน โข ปน สมเยน ราชคหโก เสฏฺฐิ สปุตฺตทาโร สเก นิเวสเน ฐิโต โหติ ปญฺชลิโก นมสฺสมาโน—",
"pli-tv-kd15:8.1.27":	"อิเธว, ภนฺเต, อโยฺย ภารทฺวาโช อมฺหากํ นิเวสเน ปติฏฺฐาตูติฯ ",
"pli-tv-kd15:8.1.28":	"อถ โข อายสฺมา ปิณฺโฑลภารทฺวาโช ราชคหกสฺส เสฏฺฐิสฺส นิเวสเน ปติฏฺฐาสิฯ ",
"pli-tv-kd15:8.1.29":	"อถ โข ราชคหโก เสฏฺฐิ อายสฺมโต ปิณฺโฑลภารทฺวาชสฺส หตฺถโต ปตฺตํ คเหตฺวา มหคฺฆสฺส ขาทนียสฺส ปูเรตฺวา อายสฺมโต ปิณฺโฑลภารทฺวาชสฺส อทาสิฯ ",
"pli-tv-kd15:8.1.30":	"อถ โข อายสฺมา ปิณฺโฑลภารทฺวาโช ตํ ปตฺตํ คเหตฺวา อารามํ อคมาสิฯ ",
"pli-tv-kd15:8.2.1":	"อโสฺสสุํ โข มนุสฺสา—",
"pli-tv-kd15:8.2.2":	"อเยฺยน กิร ปิณฺโฑลภารทฺวาเชน ราชคหกสฺส เสฏฺฐิสฺส ปตฺโต โอหาริโตติฯ ",
"pli-tv-kd15:8.2.3":	"เต จ มนุสฺสา อุจฺจาสทฺทา มหาสทฺทา อายสฺมนฺตํ ปิณฺโฑลภารทฺวาชํ ปิฏฺฐิโต ปิฏฺฐิโต อนุพนฺธึสุฯ ",
"pli-tv-kd15:8.2.4":	"อโสฺสสิ โข ภควา อุจฺจาสทฺทํ มหาสทฺทํ; ",
"pli-tv-kd15:8.2.5":	"สุตฺวาน อายสฺมนฺตํ อานนฺทํ อามนฺเตสิ—",
"pli-tv-kd15:8.2.6":	"“กึ นุ โข โส, อานนฺท, อุจฺจาสทฺโท มหาสทฺโท”ติ? ",
"pli-tv-kd15:8.2.7":	"“อายสฺมตา, ภนฺเต, ปิณฺโฑลภารทฺวาเชน ราชคหกสฺส เสฏฺฐิสฺส ปตฺโต โอหาริโตฯ ",
"pli-tv-kd15:8.2.8":	"อโสฺสสุํ โข, ภนฺเต, มนุสฺสา—",
"pli-tv-kd15:8.2.9":	"อเยฺยน กิร ปิณฺโฑลภารทฺวาเชน ราชคหกสฺส เสฏฺฐิสฺส ปตฺโต โอหาริโตติฯ ",
"pli-tv-kd15:8.2.10":	"เต จ, ภนฺเต, มนุสฺสา อุจฺจาสทฺทา มหาสทฺทา อายสฺมนฺตํ ปิณฺโฑลภารทฺวาชํ ปิฏฺฐิโต ปิฏฺฐิโต อนุพนฺธาฯ ",
"pli-tv-kd15:8.2.11":	"โส เอโส, ภนฺเต, ภควา อุจฺจาสทฺโท มหาสทฺโท”ติฯ ",
"pli-tv-kd15:8.2.12":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา อายสฺมนฺตํ ปิณฺโฑลภารทฺวาชํ ปฏิปุจฺฉิ—",
"pli-tv-kd15:8.2.13":	"“สจฺจํ กิร ตยา, ภารทฺวาช, ราชคหกสฺส เสฏฺฐิสฺส ปตฺโต โอหาริโต”ติ? ",
"pli-tv-kd15:8.2.14":	"“สจฺจํ, ภควา”ติฯ ",
"pli-tv-kd15:8.2.15":	"วิครหิ พุทฺโธ ภควา—",
"pli-tv-kd15:8.2.16":	"“อนนุจฺฉวิกํ, ภารทฺวาช, อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
"pli-tv-kd15:8.2.17":	"กถญฺหิ นาม ตฺวํ, ภารทฺวาช, ฉวสฺส ทารุปตฺตสฺส การณา คิหีนํ อุตฺตริ มนุสฺสธมฺมํ อิทฺธิปาฏิหาริยํ ทเสฺสสฺสสิฯ ",
"pli-tv-kd15:8.2.18":	"เสยฺยถาปิ, ภารทฺวาช, มาตุคาโม ฉวสฺส มาสกรูปสฺส การณา โกปินํ ทเสฺสติ; ",
"pli-tv-kd15:8.2.19":	"เอวเมว โข ตยา, ภารทฺวาช, ฉวสฺส ทารุปตฺตสฺส การณา คิหีนํ อุตฺตริ มนุสฺสธมฺมํ อิทฺธิปาฏิหาริยํ ทสฺสิตํฯ ",
"pli-tv-kd15:8.2.20":	"เนตํ, ภารทฺวาช, อปฺปสนฺนานํ วา ปสาทาย …เป… ",
"pli-tv-kd15:8.2.21":	"วิครหิตฺวา …เป… ",
"pli-tv-kd15:8.2.22":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd15:8.2.23":	"“น, ภิกฺขเว, คิหีนํ อุตฺตริมนุสฺสธมฺมํ อิทฺธิปาฏิหาริยํ ทเสฺสตพฺพํฯ ",
"pli-tv-kd15:8.2.24":	"โย ทเสฺสยฺย, อาปตฺติ ทุกฺกฏสฺสฯ ",
"pli-tv-kd15:8.2.25":	"ภินฺทเถตํ, ภิกฺขเว, ทารุปตฺตํ สกลิกํ สกลิกํ กตฺวา, ภิกฺขูนํ อญฺชนุปปิสนํ เทถฯ ",
"pli-tv-kd15:8.2.26":	"น จ, ภิกฺขเว, ทารุปตฺโต ธาเรตพฺโพฯ ",
"pli-tv-kd15:8.2.27":	"โย ธาเรยฺย, อาปตฺติ ทุกฺกฏสฺสา”ติฯ ",
"pli-tv-kd15:9.1.1":	"เตน โข ปน สมเยน ฉพฺพคฺคิยา ภิกฺขู อุจฺจาวเจ ปตฺเต ธาเรนฺติ โสวณฺณมยํ รูปิยมยํฯ ",
"pli-tv-kd15:9.1.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:9.1.3":	"“เสยฺยถาปิ คิหี กามโภคิโน”ติฯ ",
"pli-tv-kd15:9.1.4":	"ภควโต เอตมตฺถํ อาโรเจสุํฯ ",
"pli-tv-kd15:9.1.5":	"“น, ภิกฺขเว, โสวณฺณมโย ปตฺโต ธาเรตพฺโพ …เป… ",
"pli-tv-kd15:9.1.6":	"น รูปิยมโย ปตฺโต ธาเรตพฺโพ … ",
"pli-tv-kd15:9.1.7":	"น มณิมโย ปตฺโต ธาเรตพฺโพ … ",
"pli-tv-kd15:9.1.8":	"น เวฬุริยมโย ปตฺโต ธาเรตพฺโพ … ",
"pli-tv-kd15:9.1.9":	"น ผลิกมโย ปตฺโต ธาเรตพฺโพ … ",
"pli-tv-kd15:9.1.10":	"น กํสมโย ปตฺโต ธาเรตพฺโพ … ",
"pli-tv-kd15:9.1.11":	"น กาจมโย ปตฺโต ธาเรตพฺโพ … ",
"pli-tv-kd15:9.1.12":	"น ติปุมโย ปตฺโต ธาเรตพฺโพ … ",
"pli-tv-kd15:9.1.13":	"น สีสมโย ปตฺโต ธาเรตพฺโพ … ",
"pli-tv-kd15:9.1.14":	"น ตมฺพโลหมโย ปตฺโต ธาเรตพฺโพฯ ",
"pli-tv-kd15:9.1.15":	"โย ธาเรยฺย, อาปตฺติ ทุกฺกฏสฺสฯ ",
"pli-tv-kd15:9.1.16":	"อนุชานามิ, ภิกฺขเว, เทฺว ปตฺเต—",
"pli-tv-kd15:9.1.17":	"อโยปตฺตํ, มตฺติกาปตฺตนฺ”ติฯ ",
"pli-tv-kd15:9.2.1":	"เตน โข ปน สมเยน ปตฺตมูลํ ฆํสิยติฯ ",
"pli-tv-kd15:9.2.2":	"ภควโต เอตมตฺถํ อาโรเจสุํฯ ",
"pli-tv-kd15:9.2.3":	"“อนุชานามิ, ภิกฺขเว, ปตฺตมณฺฑลนฺ”ติฯ ",
"pli-tv-kd15:9.2.4":	"เตน โข ปน สมเยน ฉพฺพคฺคิยา ภิกฺขู อุจฺจาวจานิ ปตฺตมณฺฑลานิ ธาเรนฺติ โสวณฺณมยํ รูปิยมยํฯ ",
"pli-tv-kd15:9.2.5":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:9.2.6":	"“เสยฺยถาปิ คิหี กามโภคิโน”ติฯ ",
"pli-tv-kd15:9.2.7":	"ภควโต เอตมตฺถํ อาโรเจสุํฯ ",
"pli-tv-kd15:9.2.8":	"“น, ภิกฺขเว, อุจฺจาวจานิ ปตฺตมณฺฑลานิ ธาเรตพฺพานิฯ ",
"pli-tv-kd15:9.2.9":	"โย ธาเรยฺย, อาปตฺติ ทุกฺกฏสฺสฯ ",
"pli-tv-kd15:9.2.10":	"อนุชานามิ, ภิกฺขเว, เทฺว ปตฺตมณฺฑลานิ—",
"pli-tv-kd15:9.2.11":	"ติปุมยํ, สีสมยนฺ”ติฯ ",
"pli-tv-kd15:9.2.12":	"พหลานิ มณฺฑลานิ น อจฺฉุปิยนฺติฯ ",
"pli-tv-kd15:9.2.13":	"ภควโต เอตมตฺถํ อาโรเจสุํฯ ",
"pli-tv-kd15:9.2.14":	"“อนุชานามิ, ภิกฺขเว, ลิขิตุนฺ”ติฯ ",
"pli-tv-kd15:9.2.15":	"วลี โหนฺติฯ ",
"pli-tv-kd15:9.2.16":	"ภควโต เอตมตฺถํ อาโรเจสุํฯ ",
"pli-tv-kd15:9.2.17":	"“อนุชานามิ, ภิกฺขเว, มกรทนฺตกํ ฉินฺทิตุนฺ”ติฯ ",
"pli-tv-kd15:9.2.18":	"เตน โข ปน สมเยน ฉพฺพคฺคิยา ภิกฺขู จิตฺรานิ ปตฺตมณฺฑลานิ ธาเรนฺติ รูปกากิณฺณานิ ภิตฺติกมฺมกตานิฯ ",
"pli-tv-kd15:9.2.19":	"ตานิ รถิกายปิ ทเสฺสนฺตา อาหิณฺฑนฺติฯ ",
"pli-tv-kd15:9.2.20":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:9.2.21":	"“เสยฺยถาปิ คิหี กามโภคิโน”ติฯ ",
"pli-tv-kd15:9.2.22":	"ภควโต เอตมตฺถํ อาโรเจสุํฯ ",
"pli-tv-kd15:9.2.23":	"“น, ภิกฺขเว, จิตฺรานิ ปตฺตมณฺฑลานิ ธาเรตพฺพานิ รูปกากิณฺณานิ ภิตฺติกมฺมกตานิฯ ",
"pli-tv-kd15:9.2.24":	"โย ธาเรยฺย, อาปตฺติ ทุกฺกฏสฺสฯ ",
"pli-tv-kd15:9.2.25":	"อนุชานามิ, ภิกฺขเว, ปกติมณฺฑลนฺ”ติฯ ",
"pli-tv-kd15:9.3.1":	"เตน โข ปน สมเยน ภิกฺขู โสทกํ ปตฺตํ ปฏิสาเมนฺติฯ ",
"pli-tv-kd15:9.3.2":	"ปตฺโต ทุสฺสติฯ ",
"pli-tv-kd15:9.3.3":	"ภควโต เอตมตฺถํ อาโรเจสุํฯ ",
"pli-tv-kd15:9.3.4":	"“น, ภิกฺขเว, โสทโก ปตฺโต ปฏิสาเมตพฺโพฯ ",
"pli-tv-kd15:9.3.5":	"โย ปฏิสาเมยฺย, อาปตฺติ ทุกฺกฏสฺสฯ ",
"pli-tv-kd15:9.3.6":	"อนุชานามิ, ภิกฺขเว, โอตาเปตฺวา ปตฺตํ ปฏิสาเมตุนฺ”ติฯ ",
"pli-tv-kd15:9.3.7":	"เตน โข ปน สมเยน ภิกฺขู โสทกํ ปตฺตํ โอตาเปนฺติฯ ",
"pli-tv-kd15:9.3.8":	"ปตฺโต ทุคฺคนฺโธ โหติฯ ",
"pli-tv-kd15:9.3.9":	"ภควโต เอตมตฺถํ อาโรเจสุํฯ ",
"pli-tv-kd15:9.3.10":	"“น, ภิกฺขเว, โสทโก ปตฺโต โอตาเปตพฺโพฯ ",
"pli-tv-kd15:9.3.11":	"โย โอตาเปยฺย, อาปตฺติ ทุกฺกฏสฺสฯ ",
"pli-tv-kd15:9.3.12":	"อนุชานามิ, ภิกฺขเว, โวทกํ กตฺวา โอตาเปตฺวา ปตฺตํ ปฏิสาเมตุนฺ”ติฯ ",
"pli-tv-kd15:9.3.13":	"เตน โข ปน สมเยน ภิกฺขู อุเณฺห ปตฺตํ นิทหนฺติฯ ",
"pli-tv-kd15:9.3.14":	"ปตฺตสฺส วณฺโณ ทุสฺสติฯ ",
"pli-tv-kd15:9.3.15":	"ภควโต เอตมตฺถํ อาโรเจสุํฯ ",
"pli-tv-kd15:9.3.16":	"“น, ภิกฺขเว, อุเณฺห ปตฺโต นิทหิตพฺโพฯ ",
"pli-tv-kd15:9.3.17":	"โย นิทเหยฺย, อาปตฺติ ทุกฺกฏสฺสฯ ",
"pli-tv-kd15:9.3.18":	"อนุชานามิ, ภิกฺขเว, มุหุตฺตํ อุเณฺห โอตาเปตฺวา ปตฺตํ ปฏิสาเมตุนฺ”ติฯ ",
"pli-tv-kd15:9.4.1":	"เตน โข ปน สมเยน สมฺพหุลา ปตฺตา อชฺโฌกาเส อนาธารา นิกฺขิตฺตา โหนฺติฯ ",
"pli-tv-kd15:9.4.2":	"วาตมณฺฑลิกาย อาวฏฺเฏตฺวา ปตฺตา ภิชฺชึสุฯ ",
"pli-tv-kd15:9.4.3":	"ภควโต เอตมตฺถํ อาโรเจสุํฯ ",
"pli-tv-kd15:9.4.4":	"“อนุชานามิ, ภิกฺขเว, ปตฺตาธารกนฺ”ติฯ ",
"pli-tv-kd15:9.4.5":	"เตน โข ปน สมเยน ภิกฺขู มิฑฺฒนฺเต ปตฺตํ นิกฺขิปนฺติฯ ",
"pli-tv-kd15:9.4.6":	"ปริปติตฺวา ปตฺโต ภิชฺชติฯ ",
"pli-tv-kd15:9.4.7":	"ภควโต เอตมตฺถํ อาโรเจสุํฯ ",
"pli-tv-kd15:9.4.8":	"“น, ภิกฺขเว, มิฑฺฒนฺเต ปตฺโต นิกฺขิปิตพฺโพฯ ",
"pli-tv-kd15:9.4.9":	"โย นิกฺขิเปยฺย, อาปตฺติ ทุกฺกฏสฺสา”ติฯ ",
"pli-tv-kd15:9.4.10":	"เตน โข ปน สมเยน ภิกฺขู ปริภณฺฑนฺเต ปตฺตํ นิกฺขิปนฺติฯ ",
"pli-tv-kd15:9.4.11":	"ปริปติตฺวา ปตฺโต ภิชฺชติฯ ",
"pli-tv-kd15:9.4.12":	"ภควโต เอตมตฺถํ อาโรเจสุํฯ ",
"pli-tv-kd15:9.4.13":	"“น, ภิกฺขเว, ปริภณฺฑนฺเต ปตฺโต นิกฺขิปิตพฺโพฯ ",
"pli-tv-kd15:9.4.14":	"โย นิกฺขิเปยฺย, อาปตฺติ ทุกฺกฏสฺสา”ติฯ ",
"pli-tv-kd15:9.4.15":	"เตน โข ปน สมเยน ภิกฺขู ฉมาย ปตฺตํ นิกฺกุชฺชนฺติฯ ",
"pli-tv-kd15:9.4.16":	"โอฏฺโฐ ฆํสิยติฯ ",
"pli-tv-kd15:9.4.17":	"ภควโต เอตมตฺถํ อาโรเจสุํฯ ",
"pli-tv-kd15:9.4.18":	"“อนุชานามิ, ภิกฺขเว, ติณสนฺถารกนฺ”ติฯ ",
"pli-tv-kd15:9.4.19":	"ติณสนฺถารโก อุปจิกาหิ ขชฺชติฯ ",
"pli-tv-kd15:9.4.20":	"ภควโต เอตมตฺถํ อาโรเจสุํฯ ",
"pli-tv-kd15:9.4.21":	"“อนุชานามิ, ภิกฺขเว, โจฬกนฺ”ติฯ ",
"pli-tv-kd15:9.4.22":	"โจฬกํ อุปจิกาหิ ขชฺชติฯ ",
"pli-tv-kd15:9.4.23":	"ภควโต เอตมตฺถํ อาโรเจสุํฯ ",
"pli-tv-kd15:9.4.24":	"“อนุชานามิ, ภิกฺขเว, ปตฺตมาฬกนฺ”ติฯ ",
"pli-tv-kd15:9.4.25":	"ปตฺตมาฬโก ปริปติตฺวา ปตฺโต ภิชฺชติฯ ",
"pli-tv-kd15:9.4.26":	"ภควโต เอตมตฺถํ อาโรเจสุํฯ ",
"pli-tv-kd15:9.4.27":	"“อนุชานามิ, ภิกฺขเว, ปตฺตกุณฺโฑลิกนฺ”ติฯ ",
"pli-tv-kd15:9.4.28":	"ปตฺตกุณฺโฑลิกาย ปตฺโต ฆํสิยติฯ ",
"pli-tv-kd15:9.4.29":	"ภควโต เอตมตฺถํ อาโรเจสุํฯ ",
"pli-tv-kd15:9.4.30":	"“อนุชานามิ, ภิกฺขเว, ปตฺตตฺถวิกนฺ”ติฯ ",
"pli-tv-kd15:9.4.31":	"อํสพทฺธโก น โหติฯ ",
"pli-tv-kd15:9.4.32":	"ภควโต เอตมตฺถํ อาโรเจสุํฯ ",
"pli-tv-kd15:9.4.33":	"“อนุชานามิ, ภิกฺขเว, อํสพทฺธกํ พนฺธนสุตฺตกนฺ”ติฯ ",
"pli-tv-kd15:9.5.1":	"เตน โข ปน สมเยน ภิกฺขู ภิตฺติขิเลปิ นาคทนฺตเกปิ ปตฺตํ ลคฺเคนฺติฯ ",
"pli-tv-kd15:9.5.2":	"ปริปติตฺวา ปตฺโต ภิชฺชติฯ ",
"pli-tv-kd15:9.5.3":	"ภควโต เอตมตฺถํ อาโรเจสุํฯ ",
"pli-tv-kd15:9.5.4":	"“น, ภิกฺขเว, ปตฺโต ลคฺเคตพฺโพฯ ",
"pli-tv-kd15:9.5.5":	"โย ลคฺเคยฺย, อาปตฺติ ทุกฺกฏสฺสา”ติฯ ",
"pli-tv-kd15:9.5.6":	"เตน โข ปน สมเยน ภิกฺขู มญฺเจ ปตฺตํ นิกฺขิปนฺติ, สติสมฺโมสา นิสีทนฺตา โอตฺถริตฺวา ปตฺตํ ภินฺเทนฺติฯ ",
"pli-tv-kd15:9.5.7":	"ภควโต เอตมตฺถํ อาโรเจสุํฯ ",
"pli-tv-kd15:9.5.8":	"“น, ภิกฺขเว, มญฺเจ ปตฺโต นิกฺขิปิตพฺโพฯ ",
"pli-tv-kd15:9.5.9":	"โย นิกฺขิเปยฺย, อาปตฺติ ทุกฺกฏสฺสา”ติฯ ",
"pli-tv-kd15:9.5.10":	"เตน โข ปน สมเยน ภิกฺขู ปีเฐ ปตฺตํ นิกฺขิปนฺติ, สติสมฺโมสา นิสีทนฺตา โอตฺถริตฺวา ปตฺตํ ภินฺเทนฺติฯ ",
"pli-tv-kd15:9.5.11":	"ภควโต เอตมตฺถํ อาโรเจสุํฯ ",
"pli-tv-kd15:9.5.12":	"“น, ภิกฺขเว, ปีเฐ ปตฺโต นิกฺขิปิตพฺโพฯ ",
"pli-tv-kd15:9.5.13":	"โย นิกฺขิเปยฺย, อาปตฺติ ทุกฺกฏสฺสา”ติฯ ",
"pli-tv-kd15:9.5.14":	"เตน โข ปน สมเยน ภิกฺขู องฺเก ปตฺตํ นิกฺขิปนฺติ, สติสมฺโมสา อุฏฺฐหนฺติฯ ",
"pli-tv-kd15:9.5.15":	"ปริปติตฺวา ปตฺโต ภิชฺชติฯ ",
"pli-tv-kd15:9.5.16":	"ภควโต เอตมตฺถํ อาโรเจสุํฯ ",
"pli-tv-kd15:9.5.17":	"“น, ภิกฺขเว, องฺเก ปตฺโต นิกฺขิปิตพฺโพฯ ",
"pli-tv-kd15:9.5.18":	"โย นิกฺขิเปยฺย, อาปตฺติ ทุกฺกฏสฺสา”ติฯ ",
"pli-tv-kd15:9.5.19":	"เตน โข ปน สมเยน ภิกฺขู ฉตฺเต ปตฺตํ นิกฺขิปนฺติฯ ",
"pli-tv-kd15:9.5.20":	"วาตมณฺฑลิกาย ฉตฺตํ อุกฺขิปิยติ ปริปติตฺวา ปตฺโต ภิชฺชติฯ ",
"pli-tv-kd15:9.5.21":	"ภควโต เอตมตฺถํ อาโรเจสุํฯ ",
"pli-tv-kd15:9.5.22":	"“น, ภิกฺขเว, ฉตฺเต ปตฺโต นิกฺขิปิตพฺโพฯ ",
"pli-tv-kd15:9.5.23":	"โย นิกฺขิเปยฺย, อาปตฺติ ทุกฺกฏสฺสา”ติฯ ",
"pli-tv-kd15:9.5.24":	"เตน โข ปน สมเยน ภิกฺขู ปตฺตหตฺถา กวาฏํ ปณาเมนฺติฯ ",
"pli-tv-kd15:9.5.25":	"กวาโฏ อาวฏฺฏิตฺวา ปตฺโต ภิชฺชติฯ ",
"pli-tv-kd15:9.5.26":	"ภควโต เอตมตฺถํ อาโรเจสุํฯ ",
"pli-tv-kd15:9.5.27":	"“น, ภิกฺขเว, ปตฺตหตฺเถน กวาฏํ ปณาเมตพฺพํฯ ",
"pli-tv-kd15:9.5.28":	"โย ปณาเมยฺย, อาปตฺติ ทุกฺกฏสฺสา”ติฯ ",
"pli-tv-kd15:10.1.1":	"เตน โข ปน สมเยน ภิกฺขู ตุมฺพกฏาเห ปิณฺฑาย จรนฺติฯ ",
"pli-tv-kd15:10.1.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:10.1.3":	"“เสยฺยถาปิ ติตฺถิยา”ติฯ ",
"pli-tv-kd15:10.1.4":	"ภควโต เอตมตฺถํ อาโรเจสุํฯ ",
"pli-tv-kd15:10.1.5":	"“น, ภิกฺขเว, ตุมฺพกฏาเห ปิณฺฑาย จริตพฺพํฯ ",
"pli-tv-kd15:10.1.6":	"โย จเรยฺย, อาปตฺติ ทุกฺกฏสฺสา”ติฯ ",
"pli-tv-kd15:10.1.7":	"เตน โข ปน สมเยน ภิกฺขู ฆฏิกฏาเห ปิณฺฑาย จรนฺติฯ ",
"pli-tv-kd15:10.1.8":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:10.1.9":	"“เสยฺยถาปิ ติตฺถิยา”ติฯ ",
"pli-tv-kd15:10.1.10":	"ภควโต เอตมตฺถํ อาโรเจสุํฯ ",
"pli-tv-kd15:10.1.11":	"“น, ภิกฺขเว, ฆฏิกฏาเห ปิณฺฑาย จริตพฺพํฯ ",
"pli-tv-kd15:10.1.12":	"โย จเรยฺย, อาปตฺติ ทุกฺกฏสฺสา”ติฯ ",
"pli-tv-kd15:10.2.1":	"เตน โข ปน สมเยน อญฺญตโร ภิกฺขุ สพฺพปํสุกูลิโก โหติฯ ",
"pli-tv-kd15:10.2.2":	"โส ฉวสีสสฺส ปตฺตํ ธาเรติฯ ",
"pli-tv-kd15:10.2.3":	"อญฺญตรา อิตฺถี ปสฺสิตฺวา ภีตา วิสฺสรมกาสิ—",
"pli-tv-kd15:10.2.4":	"“อภุํ เม ปิสาโจ วตายนฺ”ติฯ ",
"pli-tv-kd15:10.2.5":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:10.2.6":	"“กถญฺหิ นาม สมณา สกฺยปุตฺติยา ฉวสีสสฺส ปตฺตํ ธาเรสฺสนฺติ, เสยฺยถาปิ ปิสาจิลฺลิกา”ติฯ ",
"pli-tv-kd15:10.2.7":	"ภควโต เอตมตฺถํ อาโรเจสุํฯ ",
"pli-tv-kd15:10.2.8":	"“น, ภิกฺขเว, ฉวสีสสฺส ปตฺโต ธาเรตพฺโพฯ ",
"pli-tv-kd15:10.2.9":	"โย ธาเรยฺย, อาปตฺติ ทุกฺกฏสฺสฯ ",
"pli-tv-kd15:10.2.10":	"น จ, ภิกฺขเว, สพฺพปํสุกูลิเกน ภวิตพฺพํฯ ",
"pli-tv-kd15:10.2.11":	"โย ภเวยฺย, อาปตฺติ ทุกฺกฏสฺสา”ติฯ ",
"pli-tv-kd15:10.3.1":	"เตน โข ปน สมเยน ภิกฺขู จลกานิปิ อฏฺฐิกานิปิ อุจฺฉิฏฺโฐทกมฺปิ ปตฺเตน นีหรนฺติฯ ",
"pli-tv-kd15:10.3.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:10.3.3":	"“ยสฺมึ เยวิเม สมณา สกฺยปุตฺติยา ภุญฺชนฺติ โสว เนสํ ปฏิคฺคโห”ติฯ ",
"pli-tv-kd15:10.3.4":	"ภควโต เอตมตฺถํ อาโรเจสุํฯ ",
"pli-tv-kd15:10.3.5":	"“น ภิกฺขเว, จลกานิ วา อฏฺฐิกานิ วา อุจฺฉิฏฺโฐทกํ วา ปตฺเตน นีหริตพฺพํฯ ",
"pli-tv-kd15:10.3.6":	"โย นีหเรยฺย, อาปตฺติ ทุกฺกฏสฺสฯ ",
"pli-tv-kd15:10.3.7":	"อนุชานามิ, ภิกฺขเว, ปฏิคฺคหนฺ”ติฯ ",
"pli-tv-kd15:11.1.1":	"เตน โข ปน สมเยน ภิกฺขู หตฺเถน วิปฺผาเฬตฺวา จีวรํ สิพฺเพนฺติฯ ",
"pli-tv-kd15:11.1.2":	"จีวรํ วิโลมิกํ โหติฯ ",
"pli-tv-kd15:11.1.3":	"ภควโต เอตมตฺถํ อาโรเจสุํฯ ",
"pli-tv-kd15:11.1.4":	"“อนุชานามิ, ภิกฺขเว, สตฺถกํ นมตกนฺ”ติฯ ",
"pli-tv-kd15:11.1.5":	"เตน โข ปน สมเยน สงฺฆสฺส ทณฺฑสตฺถกํ อุปฺปนฺนํ โหติฯ ",
"pli-tv-kd15:11.1.6":	"ภควโต เอตมตฺถํ อาโรเจสุํฯ ",
"pli-tv-kd15:11.1.7":	"“อนุชานามิ, ภิกฺขเว, ทณฺฑสตฺถกนฺ”ติฯ ",
"pli-tv-kd15:11.1.8":	"เตน โข ปน สมเยน ฉพฺพคฺคิยา ภิกฺขู อุจฺจาวเจ สตฺถกทณฺเฑ ธาเรนฺติ โสวณฺณมยํ รูปิยมยํฯ ",
"pli-tv-kd15:11.1.9":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:11.1.10":	"“เสยฺยถาปิ คิหี กามโภคิโน”ติฯ ",
"pli-tv-kd15:11.1.11":	"ภควโต เอตมตฺถํ อาโรเจสุํฯ ",
"pli-tv-kd15:11.1.12":	"“น, ภิกฺขเว, อุจฺจาวจา สตฺถกทณฺฑา ธาเรตพฺพาฯ ",
"pli-tv-kd15:11.1.13":	"โย ธาเรยฺย, อาปตฺติ ทุกฺกฏสฺสฯ ",
"pli-tv-kd15:11.1.14":	"อนุชานามิ, ภิกฺขเว, อฏฺฐิมยํ ทนฺตมยํ วิสาณมยํ นฬมยํ เวฬุมยํ กฏฺฐมยํ ชตุมยํ ผลมยํ โลหมยํ สงฺขนาภิมยนฺ”ติฯ ",
"pli-tv-kd15:11.2.1":	"เตน โข ปน สมเยน ภิกฺขู กุกฺกุฏปตฺเตนปิ เวฬุเปสิกายปิ จีวรํ สิพฺเพนฺติฯ ",
"pli-tv-kd15:11.2.2":	"จีวรํ ทุสฺสิพฺพิตํ โหติฯ ",
"pli-tv-kd15:11.2.3":	"ภควโต เอตมตฺถํ อาโรเจสุํฯ ",
"pli-tv-kd15:11.2.4":	"“อนุชานามิ, ภิกฺขเว, สูจินฺ”ติฯ ",
"pli-tv-kd15:11.2.5":	"สูจิโย กณฺณกิตาโย โหนฺติ …เป… ",
"pli-tv-kd15:11.2.6":	"“อนุชานามิ, ภิกฺขเว, สูจินาฬิกนฺ”ติฯ ",
"pli-tv-kd15:11.2.7":	"สูจินาฬิกายปิ กณฺณกิตาโย โหนฺติ …เป… ",
"pli-tv-kd15:11.2.8":	"“อนุชานามิ, ภิกฺขเว, กิณฺเณน ปูเรตุนฺ”ติฯ ",
"pli-tv-kd15:11.2.9":	"กิณฺเณปิ กณฺณกิตาโย โหนฺติ …เป… ",
"pli-tv-kd15:11.2.10":	"“อนุชานามิ, ภิกฺขเว, สตฺตุยา ปูเรตุนฺ”ติฯ ",
"pli-tv-kd15:11.2.11":	"สตฺตุยาปิ กณฺณกิตาโย โหนฺติ …เป… ",
"pli-tv-kd15:11.2.12":	"“อนุชานามิ, ภิกฺขเว, สริตกนฺ”ติฯ ",
"pli-tv-kd15:11.2.13":	"สริตเกปิ กณฺณกิตาโย โหนฺติ …เป… ",
"pli-tv-kd15:11.2.14":	"“อนุชานามิ, ภิกฺขเว, มธุสิตฺถเกน สาเรตุนฺ”ติฯ ",
"pli-tv-kd15:11.2.15":	"สริตกํ ปริภิชฺชติ …เป… ",
"pli-tv-kd15:11.2.16":	"“อนุชานามิ, ภิกฺขเว, สริตกสิปาฏิกนฺ”ติฯ ",
"pli-tv-kd15:11.3.1":	"เตน โข ปน สมเยน ภิกฺขู ตตฺถ ตตฺถ ขิลํ นิกฺขณิตฺวา สมฺพนฺธิตฺวา จีวรํ สิพฺเพนฺติฯ ",
"pli-tv-kd15:11.3.2":	"จีวรํ วิกณฺณํ โหติฯ ",
"pli-tv-kd15:11.3.3":	"ภควโต เอตมตฺถํ อาโรเจสุํฯ ",
"pli-tv-kd15:11.3.4":	"“อนุชานามิ, ภิกฺขเว, กถินํ กถินรชฺชุํ ตตฺถ ตตฺถ โอพนฺธิตฺวา จีวรํ สิพฺเพตุนฺ”ติฯ ",
"pli-tv-kd15:11.3.5":	"วิสเม กถินํ ปตฺถรนฺติฯ ",
"pli-tv-kd15:11.3.6":	"กถินํ ปริภิชฺชติ …เป… ",
"pli-tv-kd15:11.3.7":	"“น, ภิกฺขเว, วิสเม กถินํ ปตฺถริตพฺพํฯ ",
"pli-tv-kd15:11.3.8":	"โย ปตฺถเรยฺย, อาปตฺติ ทุกฺกฏสฺสา”ติฯ ",
"pli-tv-kd15:11.3.9":	"ฉมาย กถินํ ปตฺถรนฺติฯ ",
"pli-tv-kd15:11.3.10":	"กถินํ ปํสุกิตํ โหติ …เป… ",
"pli-tv-kd15:11.3.11":	"“อนุชานามิ, ภิกฺขเว, ติณสนฺถารกนฺ”ติฯ ",
"pli-tv-kd15:11.3.12":	"กถินสฺส อนฺโต ชีรติ …เป… ",
"pli-tv-kd15:11.3.13":	"“อนุชานามิ, ภิกฺขเว, อนุวาตํ ปริภณฺฑํ อาโรเปตุนฺ”ติฯ ",
"pli-tv-kd15:11.3.14":	"กถินํ นปฺปโหติ …เป… ",
"pli-tv-kd15:11.3.15":	"“อนุชานามิ, ภิกฺขเว, ทณฺฑกถินํ พิทลกํ สลากํ วินนฺธนรชฺชุํ วินนฺธนสุตฺตํ วินนฺธิตฺวา จีวรํ สิพฺเพตุนฺ”ติฯ ",
"pli-tv-kd15:11.3.16":	"สุตฺตนฺตริกาโย วิสมา โหนฺติ …เป… ",
"pli-tv-kd15:11.3.17":	"“อนุชานามิ, ภิกฺขเว, กฬิมฺภกนฺ”ติฯ ",
"pli-tv-kd15:11.3.18":	"สุตฺตา วงฺกา โหนฺติ …เป… ",
"pli-tv-kd15:11.3.19":	"“อนุชานามิ, ภิกฺขเว, โมฆสุตฺตกนฺ”ติฯ ",
"pli-tv-kd15:11.4.1":	"เตน โข ปน สมเยน ภิกฺขู อโธเตหิ ปาเทหิ กถินํ อกฺกมนฺติฯ ",
"pli-tv-kd15:11.4.2":	"กถินํ ทุสฺสติฯ ",
"pli-tv-kd15:11.4.3":	"ภควโต เอตมตฺถํ อาโรเจสุํฯ ",
"pli-tv-kd15:11.4.4":	"“น, ภิกฺขเว, อโธเตหิ ปาเทหิ กถินํ อกฺกมิตพฺพํฯ ",
"pli-tv-kd15:11.4.5":	"โย อกฺกเมยฺย, อาปตฺติ ทุกฺกฏสฺสา”ติฯ ",
"pli-tv-kd15:11.4.6":	"เตน โข ปน สมเยน ภิกฺขู อเลฺลหิ ปาเทหิ กถินํ อกฺกมนฺติฯ ",
"pli-tv-kd15:11.4.7":	"กถินํ ทุสฺสติฯ ",
"pli-tv-kd15:11.4.8":	"ภควโต เอตมตฺถํ อาโรเจสุํฯ ",
"pli-tv-kd15:11.4.9":	"“น, ภิกฺขเว, อเลฺลหิ ปาเทหิ กถินํ อกฺกมิตพฺพํฯ ",
"pli-tv-kd15:11.4.10":	"โย อกฺกเมยฺย, อาปตฺติ ทุกฺกฏสฺสา”ติฯ ",
"pli-tv-kd15:11.4.11":	"เตน โข ปน สมเยน ภิกฺขู เสาปาหนา กถินํ อกฺกมนฺติฯ ",
"pli-tv-kd15:11.4.12":	"กถินํ ทุสฺสติฯ ",
"pli-tv-kd15:11.4.13":	"ภควโต เอตมตฺถํ อาโรเจสุํฯ ",
"pli-tv-kd15:11.4.14":	"“น, ภิกฺขเว, เสาปาหเนน กถินํ อกฺกมิตพฺพํฯ ",
"pli-tv-kd15:11.4.15":	"โย อกฺกเมยฺย, อาปตฺติ ทุกฺกฏสฺสา”ติฯ ",
"pli-tv-kd15:11.5.1":	"เตน โข ปน สมเยน ภิกฺขู จีวรํ สิพฺพนฺตา องฺคุลิยา ปฏิคฺคณฺหนฺติฯ ",
"pli-tv-kd15:11.5.2":	"องฺคุลิโย ทุกฺขา โหนฺติฯ ",
"pli-tv-kd15:11.5.3":	"ภควโต เอตมตฺถํ อาโรเจสุํฯ ",
"pli-tv-kd15:11.5.4":	"“อนุชานามิ, ภิกฺขเว, ปฏิคฺคหนฺ”ติฯ ",
"pli-tv-kd15:11.5.5":	"เตน โข ปน สมเยน ฉพฺพคฺคิยา ภิกฺขู อุจฺจาวเจ ปฏิคฺคเห ธาเรนฺติ โสวณฺณมยํ รูปิยมยํฯ ",
"pli-tv-kd15:11.5.6":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:11.5.7":	"“เสยฺยถาปิ คิหี กามโภคิโน”ติฯ ",
"pli-tv-kd15:11.5.8":	"ภควโต เอตมตฺถํ อาโรเจสุํฯ ",
"pli-tv-kd15:11.5.9":	"“น, ภิกฺขเว, อุจฺจาวจา ปฏิคฺคหา ธาเรตพฺพาฯ ",
"pli-tv-kd15:11.5.10":	"โย ธาเรยฺย, อาปตฺติ ทุกฺกฏสฺสฯ ",
"pli-tv-kd15:11.5.11":	"อนุชานามิ, ภิกฺขเว, อฏฺฐิมยํ …เป… ",
"pli-tv-kd15:11.5.12":	"สงฺขนาภิมยนฺ”ติฯ ",
"pli-tv-kd15:11.5.13":	"เตน โข ปน สมเยน สูจิโยปิ สตฺถกาปิ ปฏิคฺคหาปิ นสฺสนฺติฯ ",
"pli-tv-kd15:11.5.14":	"ภควโต เอตมตฺถํ อาโรเจสุํฯ ",
"pli-tv-kd15:11.5.15":	"“อนุชานามิ, ภิกฺขเว, อาเวสนวิตฺถกนฺ”ติฯ ",
"pli-tv-kd15:11.5.16":	"อาเวสนวิตฺถเก สมากุลา โหนฺติฯ ",
"pli-tv-kd15:11.5.17":	"ภควโต เอตมตฺถํ อาโรเจสุํฯ ",
"pli-tv-kd15:11.5.18":	"“อนุชานามิ, ภิกฺขเว, ปฏิคฺคหถวิกนฺ”ติฯ ",
"pli-tv-kd15:11.5.19":	"อํสพทฺธโก น โหติฯ ",
"pli-tv-kd15:11.5.20":	"ภควโต เอตมตฺถํ อาโรเจสุํฯ ",
"pli-tv-kd15:11.5.21":	"“อนุชานามิ, ภิกฺขเว, อํสพทฺธกํ พนฺธนสุตฺตกนฺ”ติฯ ",
"pli-tv-kd15:11.6.1":	"เตน โข ปน สมเยน ภิกฺขู อพฺโภกาเส จีวรํ สิพฺพนฺตา สีเตนปิ อุเณฺหนปิ กิลมนฺติฯ ",
"pli-tv-kd15:11.6.2":	"ภควโต เอตมตฺถํ อาโรเจสุํฯ ",
"pli-tv-kd15:11.6.3":	"“อนุชานามิ, ภิกฺขเว, กถินสาลํ กถินมณฺฑปนฺ”ติฯ ",
"pli-tv-kd15:11.6.4":	"กถินสาลา นีจวตฺถุกา โหติ, อุทเกน โอตฺถริยฺยติฯ ",
"pli-tv-kd15:11.6.5":	"ภควโต เอตมตฺถํ อาโรเจสุํฯ ",
"pli-tv-kd15:11.6.6":	"“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
"pli-tv-kd15:11.6.7":	"จโย ปริปตติ …เป… ",
"pli-tv-kd15:11.6.8":	"“อนุชานามิ, ภิกฺขเว, จินิตุํ ตโย จเย—",
"pli-tv-kd15:11.6.9":	"อิฏฺฐกาจยํ, สิลาจยํ, ทารุจยนฺ”ติฯ ",
"pli-tv-kd15:11.6.10":	"อาโรหนฺตา วิหญฺญนฺติ …เป… ",
"pli-tv-kd15:11.6.11":	"“อนุชานามิ, ภิกฺขเว, ตโย โสปาเน—",
"pli-tv-kd15:11.6.12":	"อิฏฺฐกาโสปานํ, สิลาโสปานํ, ทารุโสปานนฺ”ติฯ ",
"pli-tv-kd15:11.6.13":	"อาโรหนฺตา ปริปตนฺติ …เป… ",
"pli-tv-kd15:11.6.14":	"“อนุชานามิ, ภิกฺขเว, อาลมฺพนพาหนฺ”ติฯ ",
"pli-tv-kd15:11.6.15":	"กถินสาลาย ติณจุณฺณํ ปริปตติ …เป… ",
"pli-tv-kd15:11.6.16":	"“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
"pli-tv-kd15:11.6.17":	"เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกํ จีวรวํสํ จีวรรชฺชุกนฺ”ติฯ ",
"pli-tv-kd15:11.7.1":	"เตน โข ปน สมเยน ภิกฺขู จีวรํ สิพฺเพตฺวา ตตฺเถว กถินํ อุชฺฌิตฺวา ปกฺกมนฺติ, อุนฺทูเรหิปิ อุปจิกาหิปิ ขชฺชติฯ ",
"pli-tv-kd15:11.7.2":	"ภควโต เอตมตฺถํ อาโรเจสุํฯ ",
"pli-tv-kd15:11.7.3":	"“อนุชานามิ, ภิกฺขเว, กถินํ สงฺฆริตุนฺ”ติฯ ",
"pli-tv-kd15:11.7.4":	"กถินํ ปริภิชฺชติ …เป… ",
"pli-tv-kd15:11.7.5":	"“อนุชานามิ, ภิกฺขเว, โคฆํสิกาย กถินํ สงฺฆริตุนฺ”ติฯ ",
"pli-tv-kd15:11.7.6":	"กถินํ วินิเวฐิยติ …เป… ",
"pli-tv-kd15:11.7.7":	"“อนุชานามิ, ภิกฺขเว, พนฺธนรชฺชุนฺ”ติฯ ",
"pli-tv-kd15:11.7.8":	"เตน โข ปน สมเยน ภิกฺขู กุฏฺเฏปิ ถมฺเภปิ กถินํ อุสฺสาเปตฺวา ปกฺกมนฺติฯ ",
"pli-tv-kd15:11.7.9":	"ปริปติตฺวา กถินํ ภิชฺชติฯ ",
"pli-tv-kd15:11.7.10":	"ภควโต เอตมตฺถํ อาโรเจสุํฯ ",
"pli-tv-kd15:11.7.11":	"“อนุชานามิ, ภิกฺขเว, ภิตฺติขิเล วา นาคทนฺเต วา ลคฺเคตุนฺ”ติฯ ",
"pli-tv-kd15:12.1.1":	"อถ โข ภควา ราชคเห ยถาภิรนฺตํ วิหริตฺวา เยน เวสาลี เตน จาริกํ ปกฺกามิฯ ",
"pli-tv-kd15:12.1.2":	"เตน โข ปน สมเยน ภิกฺขู สูจิกมฺปิ สตฺถกมฺปิ เภสชฺชมฺปิ ปตฺเตน อาทาย คจฺฉนฺติฯ ",
"pli-tv-kd15:12.1.3":	"ภควโต เอตมตฺถํ อาโรเจสุํฯ ",
"pli-tv-kd15:12.1.4":	"“อนุชานามิ, ภิกฺขเว, เภสชฺชตฺถวิกนฺ”ติฯ ",
"pli-tv-kd15:12.1.5":	"อํสพทฺธโก น โหติ …เป… ",
"pli-tv-kd15:12.1.6":	"“อนุชานามิ, ภิกฺขเว, อํสพทฺธกํ พนฺธนสุตฺตกนฺ”ติฯ ",
"pli-tv-kd15:12.1.7":	"เตน โข ปน สมเยน อญฺญตโร ภิกฺขุ อุปาหนาโย กายพนฺธเนน พนฺธิตฺวา คามํ ปิณฺฑาย ปาวิสิฯ ",
"pli-tv-kd15:12.1.8":	"อญฺญตโร อุปาสโก ตํ ภิกฺขุํ อภิวาเทนฺโต อุปาหนาโย สีเสน ฆฏฺเฏติฯ ",
"pli-tv-kd15:12.1.9":	"โส ภิกฺขุ มงฺกุ อโหสิฯ ",
"pli-tv-kd15:12.1.10":	"อถ โข โส ภิกฺขุ อารามํ คนฺตฺวา ภิกฺขูนํ เอตมตฺถํ อาโรเจสิฯ ",
"pli-tv-kd15:12.1.11":	"ภิกฺขู ภควโต เอตมตฺถํ อาโรเจสุํฯ ",
"pli-tv-kd15:12.1.12":	"“อนุชานามิ, ภิกฺขเว, อุปาหนตฺถวิกนฺ”ติฯ ",
"pli-tv-kd15:12.1.13":	"อํสพทฺธโก น โหติ …เป… ",
"pli-tv-kd15:12.1.14":	"“อนุชานามิ, ภิกฺขเว, อํสพทฺธกํ พนฺธนสุตฺตกนฺ”ติฯ ",
"pli-tv-kd15:13.1.1":	"เตน โข ปน สมเยน อนฺตรามคฺเค อุทกํ อกปฺปิยํ โหติฯ ",
"pli-tv-kd15:13.1.2":	"ปริสฺสาวนํ น โหติฯ ",
"pli-tv-kd15:13.1.3":	"ภควโต เอตมตฺถํ อาโรเจสุํฯ ",
"pli-tv-kd15:13.1.4":	"“อนุชานามิ, ภิกฺขเว, ปริสฺสาวนนฺ”ติฯ ",
"pli-tv-kd15:13.1.5":	"โจฬกํ นปฺปโหติ …เป… ",
"pli-tv-kd15:13.1.6":	"“อนุชานามิ, ภิกฺขเว, กฏจฺฉุปริสฺสาวนนฺ”ติฯ ",
"pli-tv-kd15:13.1.7":	"โจฬกํ นปฺปโหติ …เป… ",
"pli-tv-kd15:13.1.8":	"“อนุชานามิ, ภิกฺขเว, ธมฺมกรณนฺ”ติฯ ",
"pli-tv-kd15:13.2.1":	"เตน โข ปน สมเยน เทฺว ภิกฺขู โกสเลสุ ชนปเท อทฺธานมคฺคปฺปฏิปนฺนา โหนฺติฯ ",
"pli-tv-kd15:13.2.2":	"เอโก ภิกฺขุ อนาจารํ อาจรติฯ ",
"pli-tv-kd15:13.2.3":	"ทุติโย ภิกฺขุ ตํ ภิกฺขุํ เอตทโวจ—",
"pli-tv-kd15:13.2.4":	"“มา, อาวุโส, เอวรูปํ อกาสิฯ ",
"pli-tv-kd15:13.2.5":	"เนตํ กปฺปตี”ติฯ ",
"pli-tv-kd15:13.2.6":	"โส ตสฺมึ อุปนนฺธิฯ ",
"pli-tv-kd15:13.2.7":	"อถ โข โส ภิกฺขุ ปิปาสาย ปีฬิโต อุปนทฺธํ ภิกฺขุํ เอตทโวจ—",
"pli-tv-kd15:13.2.8":	"“เทหิ เม, อาวุโส, ปริสฺสาวนํ, ปานียํ ปิวิสฺสามี”ติฯ ",
"pli-tv-kd15:13.2.9":	"อุปนทฺโธ ภิกฺขุ น อทาสิฯ ",
"pli-tv-kd15:13.2.10":	"โส ภิกฺขุ ปิปาสาย ปีฬิโต กาลมกาสิฯ ",
"pli-tv-kd15:13.2.11":	"อถ โข โส ภิกฺขุ อารามํ คนฺตฺวา ภิกฺขูนํ เอตมตฺถํ อาโรเจสิฯ ",
"pli-tv-kd15:13.2.12":	"“กึ ปน ตฺวํ, อาวุโส, ปริสฺสาวนํ ยาจิยมาโน น อทาสี”ติ? ",
"pli-tv-kd15:13.2.13":	"“เอวมาวุโส”ติฯ ",
"pli-tv-kd15:13.2.14":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:13.2.15":	"“กถญฺหิ นาม ภิกฺขุ ปริสฺสาวนํ ยาจิยมาโน น ทสฺสตี”ติฯ ",
"pli-tv-kd15:13.2.16":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd15:13.2.17":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ตํ ภิกฺขุํ ปฏิปุจฺฉิ—",
"pli-tv-kd15:13.2.18":	"“สจฺจํ กิร ตฺวํ, ภิกฺขุ, ปริสฺสาวนํ ยาจิยมาโน น อทาสี”ติ? ",
"pli-tv-kd15:13.2.19":	"“สจฺจํ, ภควา”ติฯ ",
"pli-tv-kd15:13.2.20":	"วิครหิ พุทฺโธ ภควา—",
"pli-tv-kd15:13.2.21":	"“อนนุจฺฉวิกํ, โมฆปุริส, อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
"pli-tv-kd15:13.2.22":	"กถญฺหิ นาม ตฺวํ, โมฆปุริส, ปริสฺสาวนํ ยาจิยมาโน น ทสฺสสิฯ ",
"pli-tv-kd15:13.2.23":	"เนตํ, โมฆปุริส, อปฺปสนฺนานํ วา ปสาทาย …เป… ",
"pli-tv-kd15:13.2.24":	"วิครหิตฺวา …เป… ",
"pli-tv-kd15:13.2.25":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd15:13.2.26":	"“น, ภิกฺขเว, อทฺธานมคฺคปฺปฏิปนฺเนน ภิกฺขุนา ปริสฺสาวนํ ยาจิยมาเนน น ทาตพฺพํฯ ",
"pli-tv-kd15:13.2.27":	"โย น ทเทยฺย, อาปตฺติ ทุกฺกฏสฺสฯ ",
"pli-tv-kd15:13.2.28":	"น จ, ภิกฺขเว, อปริสฺสาวนเกน อทฺธาโน ปฏิปชฺชิตพฺโพฯ ",
"pli-tv-kd15:13.2.29":	"โย ปฏิปชฺเชยฺย, อาปตฺติ ทุกฺกฏสฺสฯ ",
"pli-tv-kd15:13.2.30":	"สเจ น โหติ ปริสฺสาวนํ วา ธมฺมกรโณ วา, สงฺฆาฏิกณฺโณปิ อธิฏฺฐาตพฺโพ—",
"pli-tv-kd15:13.2.31":	"อิมินา ปริสฺสาเวตฺวา ปิวิสฺสามี”ติฯ ",
"pli-tv-kd15:13.3.1":	"อถ โข ภควา อนุปุพฺเพน จาริกํ จรมาโน เยน เวสาลี ตทวสริฯ ",
"pli-tv-kd15:13.3.2":	"ตตฺร สุทํ ภควา เวสาลิยํ วิหรติ มหาวเน กูฏาคารสาลายํฯ ",
"pli-tv-kd15:13.3.3":	"เตน โข ปน สมเยน ภิกฺขู นวกมฺมํ กโรนฺติฯ ",
"pli-tv-kd15:13.3.4":	"ปริสฺสาวนํ น สมฺมติฯ ",
"pli-tv-kd15:13.3.5":	"ภควโต เอตมตฺถํ อาโรเจสุํฯ ",
"pli-tv-kd15:13.3.6":	"“อนุชานามิ, ภิกฺขเว, ทณฺฑปริสฺสาวนนฺ”ติฯ ",
"pli-tv-kd15:13.3.7":	"ทณฺฑปริสฺสาวนํ น สมฺมติฯ ",
"pli-tv-kd15:13.3.8":	"ภควโต เอตมตฺถํ อาโรเจสุํฯ ",
"pli-tv-kd15:13.3.9":	"“อนุชานามิ, ภิกฺขเว, โอตฺถรกนฺ”ติฯ ",
"pli-tv-kd15:13.3.10":	"เตน โข ปน สมเยน ภิกฺขู มกเสหิ อุพฺพาฬฺหา โหนฺติฯ ",
"pli-tv-kd15:13.3.11":	"ภควโต เอตมตฺถํ อาโรเจสุํฯ ",
"pli-tv-kd15:13.3.12":	"“อนุชานามิ, ภิกฺขเว, มกสกุฏิกนฺ”ติฯ ",
"pli-tv-kd15:14.1.1":	"เตน โข ปน สมเยน เวสาลิยํ ปณีตานํ ภตฺตานํ ภตฺตปฏิปาฏิ อฏฺฐิตา โหติฯ ",
"pli-tv-kd15:14.1.2":	"ภิกฺขู ปณีตานิ โภชนานิ ภุญฺชิตฺวา อภิสนฺนกายา โหนฺติ พหฺวาพาธาฯ ",
"pli-tv-kd15:14.1.3":	"อถ โข ชีวโก โกมารภจฺโจ เวสาลึ อคมาสิ เกนจิเทว กรณีเยนฯ ",
"pli-tv-kd15:14.1.4":	"อทฺทสา โข ชีวโก โกมารภจฺโจ ภิกฺขู อภิสนฺนกาเย พหฺวาพาเธฯ ",
"pli-tv-kd15:14.1.5":	"ทิสฺวาน เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"pli-tv-kd15:14.1.6":	"เอกมนฺตํ นิสินฺโน โข ชีวโก โกมารภจฺโจ ภควนฺตํ เอตทโวจ—",
"pli-tv-kd15:14.1.7":	"“เอตรหิ, ภนฺเต, ภิกฺขู อภิสนฺนกายา พหฺวาพาธาฯ ",
"pli-tv-kd15:14.1.8":	"สาธุ, ภนฺเต, ภควา ภิกฺขูนํ จงฺกมญฺจ ชนฺตาฆรญฺจ อนุชานาตุฯ ",
"pli-tv-kd15:14.1.9":	"เอวํ ภิกฺขู อปฺปาพาธา ภวิสฺสนฺตี”ติฯ ",
"pli-tv-kd15:14.1.10":	"อถ โข ภควา ชีวกํ โกมารภจฺจํ ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ ",
"pli-tv-kd15:14.1.11":	"อถ โข ชีวโก โกมารภจฺโจ ภควตา ธมฺมิยา กถาย สนฺทสฺสิโต สมาทปิโต สมุตฺเตชิโต สมฺปหํสิโต อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
"pli-tv-kd15:14.1.12":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-kd15:14.1.13":	"“อนุชานามิ, ภิกฺขเว, จงฺกมญฺจ ชนฺตาฆรญฺจา”ติฯ ",
"pli-tv-kd15:14.2.1":	"เตน โข ปน สมเยน ภิกฺขู วิสเม จงฺกเม จงฺกมนฺติฯ ",
"pli-tv-kd15:14.2.2":	"ปาทา ทุกฺขา โหนฺติฯ ",
"pli-tv-kd15:14.2.3":	"ภควโต เอตมตฺถํ อาโรเจสุํฯ ",
"pli-tv-kd15:14.2.4":	"“อนุชานามิ, ภิกฺขเว, สมํ กาตุนฺ”ติฯ ",
"pli-tv-kd15:14.2.5":	"จงฺกโม นีจวตฺถุโก โหติฯ ",
"pli-tv-kd15:14.2.6":	"อุทเกน โอตฺถริยฺยติ …เป… ",
"pli-tv-kd15:14.2.7":	"“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
"pli-tv-kd15:14.2.8":	"จโย ปริปตติ …เป… ",
"pli-tv-kd15:14.2.9":	"“อนุชานามิ, ภิกฺขเว, จินิตุํ ตโย จเย—",
"pli-tv-kd15:14.2.10":	"อิฏฺฐกาจยํ, สิลาจยํ, ทารุจยนฺ”ติฯ ",
"pli-tv-kd15:14.2.11":	"อาโรหนฺตา วิหญฺญนฺติ …เป… ",
"pli-tv-kd15:14.2.12":	"“อนุชานามิ, ภิกฺขเว, ตโย โสปาเน—",
"pli-tv-kd15:14.2.13":	"อิฏฺฐกาโสปานํ, สิลาโสปานํ, ทารุโสปานนฺ”ติฯ ",
"pli-tv-kd15:14.2.14":	"อาโรหนฺตา ปริปตนฺติ …เป… ",
"pli-tv-kd15:14.2.15":	"“อนุชานามิ, ภิกฺขเว, อาลมฺพนพาหนฺ”ติฯ ",
"pli-tv-kd15:14.2.16":	"เตน โข ปน สมเยน ภิกฺขู จงฺกเม จงฺกมนฺตา ปริปตนฺติฯ ",
"pli-tv-kd15:14.2.17":	"ภควโต เอตมตฺถํ อาโรเจสุํฯ ",
"pli-tv-kd15:14.2.18":	"“อนุชานามิ, ภิกฺขเว, จงฺกมนเวทิกนฺ”ติฯ ",
"pli-tv-kd15:14.2.19":	"เตน โข ปน สมเยน ภิกฺขู อชฺโฌกาเส จงฺกมนฺตา สีเตนปิ อุเณฺหนปิ กิลมนฺติฯ ",
"pli-tv-kd15:14.2.20":	"ภควโต เอตมตฺถํ อาโรเจสุํฯ ",
"pli-tv-kd15:14.2.21":	"“อนุชานามิ, ภิกฺขเว, จงฺกมนสาลนฺ”ติฯ ",
"pli-tv-kd15:14.2.22":	"จงฺกมนสาลายํ ติณจุณฺณํ ปริปตติ …เป… ",
"pli-tv-kd15:14.2.23":	"“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
"pli-tv-kd15:14.2.24":	"เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกํ จีวรวํสํ จีวรรชฺชุนฺ”ติฯ ",
"pli-tv-kd15:14.3.1":	"ชนฺตาฆรํ นีจวตฺถุกํ โหติ, อุทเกน โอตฺถริยฺยติ …เป… ",
"pli-tv-kd15:14.3.2":	"“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
"pli-tv-kd15:14.3.3":	"จโย ปริปตติ …เป… ",
"pli-tv-kd15:14.3.4":	"“อนุชานามิ, ภิกฺขเว, จินิตุํ ตโย จเย—",
"pli-tv-kd15:14.3.5":	"อิฏฺฐกาจยํ, สิลาจยํ, ทารุจยนฺ”ติฯ ",
"pli-tv-kd15:14.3.6":	"อาโรหนฺตา วิหญฺญนฺติ …เป… ",
"pli-tv-kd15:14.3.7":	"“อนุชานามิ, ภิกฺขเว, ตโย โสปาเน—",
"pli-tv-kd15:14.3.8":	"อิฏฺฐกาโสปานํ, สิลาโสปานํ, ทารุโสปานนฺ”ติฯ ",
"pli-tv-kd15:14.3.9":	"อาโรหนฺตา ปริปตนฺติ …เป… ",
"pli-tv-kd15:14.3.10":	"“อนุชานามิ, ภิกฺขเว, อาลมฺพนพาหนฺ”ติฯ ",
"pli-tv-kd15:14.3.11":	"ชนฺตาฆรสฺส กวาฏํ น โหติ …เป… ",
"pli-tv-kd15:14.3.12":	"“อนุชานามิ, ภิกฺขเว, กวาฏํ ปิฏฺฐสงฺฆาฏํ อุทุกฺขลิกํ อุตฺตรปาสกํ อคฺคฬวฏฺฏึ กปิสีสกํ สูจิกํ ฆฏิกํ ตาฬจฺฉิทฺทํ อาวิญฺฉนฉิทฺทํ อาวิญฺฉนรชฺชุนฺ”ติฯ ",
"pli-tv-kd15:14.3.13":	"ชนฺตาฆรสฺส กุฏฺฏปาโท ชีรติ …เป… ",
"pli-tv-kd15:14.3.14":	"“อนุชานามิ, ภิกฺขเว, มณฺฑลิกํ กาตุนฺ”ติฯ ",
"pli-tv-kd15:14.3.15":	"ชนฺตาฆรสฺส ธูมเนตฺตํ น โหติ …เป… ",
"pli-tv-kd15:14.3.16":	"“อนุชานามิ, ภิกฺขเว, ธูมเนตฺตนฺ”ติฯ ",
"pli-tv-kd15:14.3.17":	"เตน โข ปน สมเยน ภิกฺขู ขุทฺทเก ชนฺตาฆเร มชฺเฌ อคฺคิฏฺฐานํ กโรนฺติฯ ",
"pli-tv-kd15:14.3.18":	"อุปจาโร น โหติฯ ",
"pli-tv-kd15:14.3.19":	"ภควโต เอตมตฺถํ อาโรเจสุํฯ ",
"pli-tv-kd15:14.3.20":	"“อนุชานามิ, ภิกฺขเว, ขุทฺทเก ชนฺตาฆเร เอกมนฺตํ อคฺคิฏฺฐานํ กาตุํ, มหลฺลเก มชฺเฌ”ติฯ ",
"pli-tv-kd15:14.3.21":	"ชนฺตาฆเร อคฺคิ มุขํ ฑหติ …เป… ",
"pli-tv-kd15:14.3.22":	"“อนุชานามิ, ภิกฺขเว, มุขมตฺติกนฺ”ติฯ ",
"pli-tv-kd15:14.3.23":	"หตฺเถ มตฺติกํ เตเมนฺติ …เป… ",
"pli-tv-kd15:14.3.24":	"“อนุชานามิ, ภิกฺขเว, มตฺติกาโทณิกนฺ”ติฯ ",
"pli-tv-kd15:14.3.25":	"มตฺติกา ทุคฺคนฺธา โหติ …เป… ",
"pli-tv-kd15:14.3.26":	"“อนุชานามิ, ภิกฺขเว, วาเสตุนฺ”ติฯ ",
"pli-tv-kd15:14.3.27":	"ชนฺตาฆเร อคฺคิ กายํ ฑหติ …เป… ",
"pli-tv-kd15:14.3.28":	"“อนุชานามิ, ภิกฺขเว, อุทกํ อติหริตุนฺ”ติฯ ",
"pli-tv-kd15:14.3.29":	"ปาติยาปิ ปตฺเตนปิ อุทกํ อติหรนฺติ …เป… ",
"pli-tv-kd15:14.3.30":	"“อนุชานามิ, ภิกฺขเว, อุทกฏฺฐานํ, อุทกสราวกนฺ”ติฯ ",
"pli-tv-kd15:14.3.31":	"ชนฺตาฆรํ ติณจฺฉทนํ น เสเทติ …เป… ",
"pli-tv-kd15:14.3.32":	"“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุนฺ”ติฯ ",
"pli-tv-kd15:14.3.33":	"ชนฺตาฆรํ จิกฺขลฺลํ โหติ …เป… ",
"pli-tv-kd15:14.3.34":	"“อนุชานามิ, ภิกฺขเว, สนฺถริตุํ ตโย สนฺถเร—",
"pli-tv-kd15:14.3.35":	"อิฏฺฐกาสนฺถรํ, สิลาสนฺถรํ, ทารุสนฺถรนฺ”ติฯ ",
"pli-tv-kd15:14.3.36":	"จิกฺขลฺลํเยว โหติ …เป… ",
"pli-tv-kd15:14.3.37":	"“อนุชานามิ, ภิกฺขเว, โธวิตุนฺ”ติฯ ",
"pli-tv-kd15:14.3.38":	"อุทกํ สนฺติฏฺฐติ …เป… ",
"pli-tv-kd15:14.3.39":	"“อนุชานามิ, ภิกฺขเว, อุทกนิทฺธมนนฺ”ติฯ ",
"pli-tv-kd15:14.3.40":	"เตน โข ปน สมเยน ภิกฺขู ชนฺตาฆเร ฉมาย นิสีทนฺติ, คตฺตานิ กณฺฑูวนฺติฯ ",
"pli-tv-kd15:14.3.41":	"ภควโต เอตมตฺถํ อาโรเจสุํฯ ",
"pli-tv-kd15:14.3.42":	"“อนุชานามิ, ภิกฺขเว, ชนฺตาฆรปีฐนฺ”ติฯ ",
"pli-tv-kd15:14.3.43":	"เตน โข ปน สมเยน ชนฺตาฆรํ อปริกฺขิตฺตํ โหติ …เป… ",
"pli-tv-kd15:14.3.44":	"“อนุชานามิ, ภิกฺขเว, ปริกฺขิปิตุํ ตโย ปากาเร—",
"pli-tv-kd15:14.3.45":	"อิฏฺฐกาปาการํ, สิลาปาการํ, ทารุปาการนฺ”ติฯ ",
"pli-tv-kd15:14.4.1":	"โกฏฺฐโก น โหติ …เป… ",
"pli-tv-kd15:14.4.2":	"“อนุชานามิ, ภิกฺขเว, โกฏฺฐกนฺ”ติฯ ",
"pli-tv-kd15:14.4.3":	"โกฏฺฐโก นีจวตฺถุโก โหติ, อุทเกน โอตฺถริยฺยติ …เป… ",
"pli-tv-kd15:14.4.4":	"“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
"pli-tv-kd15:14.4.5":	"จโย ปริปตติ …เป… ",
"pli-tv-kd15:14.4.6":	"“อนุชานามิ, ภิกฺขเว, จินิตุํ ตโย จเย—",
"pli-tv-kd15:14.4.7":	"อิฏฺฐกาจยํ, สิลาจยํ, ทารุจยนฺ”ติฯ ",
"pli-tv-kd15:14.4.8":	"อาโรหนฺตา วิหญฺญนฺติ …เป… ",
"pli-tv-kd15:14.4.9":	"“อนุชานามิ, ภิกฺขเว, ตโย โสปาเน—",
"pli-tv-kd15:14.4.10":	"อิฏฺฐกาโสปานํ, สิลาโสปานํ, ทารุโสปานนฺ”ติฯ ",
"pli-tv-kd15:14.4.11":	"อาโรหนฺตา ปริปตนฺติ …เป… ",
"pli-tv-kd15:14.4.12":	"“อนุชานามิ, ภิกฺขเว, อาลมฺพนพาหนฺ”ติฯ ",
"pli-tv-kd15:14.4.13":	"โกฏฺฐกสฺส กวาฏํ น โหติ …เป… ",
"pli-tv-kd15:14.4.14":	"“อนุชานามิ, ภิกฺขเว, กวาฏํ ปิฏฺฐสงฺฆาฏํ อุทุกฺขลิกํ อุตฺตรปาสกํ อคฺคฬวฏฺฏึ กปิสีสกํ สูจิกํ ฆฏิกํ ตาฬจฺฉิทฺทํ อาวิญฺฉนฉิทฺทํ อาวิญฺฉนรชฺชุนฺ”ติฯ ",
"pli-tv-kd15:14.4.15":	"โกฏฺฐเก ติณจุณฺณํ ปริปตติ …เป… ",
"pli-tv-kd15:14.4.16":	"“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
"pli-tv-kd15:14.4.17":	"เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกนฺ”ติฯ ",
"pli-tv-kd15:14.5.1":	"ปริเวณํ จิกฺขลฺลํ โหติ …เป… ",
"pli-tv-kd15:14.5.2":	"“อนุชานามิ, ภิกฺขเว, มรุมฺพํ อุปกิริตุนฺ”ติฯ ",
"pli-tv-kd15:14.5.3":	"น ปริยาปุณนฺติ …เป… ",
"pli-tv-kd15:14.5.4":	"“อนุชานามิ, ภิกฺขเว, ปทรสิลํ นิกฺขิปิตุนฺ”ติฯ ",
"pli-tv-kd15:14.5.5":	"อุทกํ สนฺติฏฺฐติ …เป… ",
"pli-tv-kd15:14.5.6":	"“อนุชานามิ, ภิกฺขเว, อุทกนิทฺธมนนฺ”ติฯ ",
"pli-tv-kd15:15.1.1":	"เตน โข ปน สมเยน ภิกฺขู นคฺคา นคฺคํ อภิวาเทนฺติ …เป… ",
"pli-tv-kd15:15.1.2":	"นคฺคา นคฺคํ อภิวาทาเปนฺติ, นคฺคา นคฺคสฺส ปริกมฺมํ กโรนฺติ, นคฺคา นคฺคสฺส ปริกมฺมํ การาเปนฺติ, นคฺคา นคฺคสฺส เทนฺติ, นคฺคา ปฏิคฺคณฺหนฺติ, นคฺคา ขาทนฺติ, นคฺคา ภุญฺชนฺติ, นคฺคา สายนฺติ, นคฺคา ปิวนฺติฯ ",
"pli-tv-kd15:15.1.3":	"ภควโต เอตมตฺถํ อาโรเจสุํฯ ",
"pli-tv-kd15:15.1.4":	"“น, ภิกฺขเว, นคฺเคน นคฺโค อภิวาเทตพฺโพ …เป… ",
"pli-tv-kd15:15.1.5":	"น นคฺเคน อภิวาเทตพฺพํ … ",
"pli-tv-kd15:15.1.6":	"น นคฺเคน นคฺโค อภิวาทาเปตพฺโพ … ",
"pli-tv-kd15:15.1.7":	"น นคฺเคน อภิวาทาเปตพฺพํ … ",
"pli-tv-kd15:15.1.8":	"น นคฺเคน นคฺคสฺส ปริกมฺมํ กาตพฺพํ … ",
"pli-tv-kd15:15.1.9":	"น นคฺเคน นคฺคสฺส ปริกมฺมํ การาเปตพฺพํ … ",
"pli-tv-kd15:15.1.10":	"น นคฺเคน นคฺคสฺส ทาตพฺพํ … ",
"pli-tv-kd15:15.1.11":	"น นคฺเคน ปฏิคฺคเหตพฺพํ … ",
"pli-tv-kd15:15.1.12":	"น นคฺเคน ขาทิตพฺพํ … ",
"pli-tv-kd15:15.1.13":	"น นคฺเคน ภุญฺชิตพฺพํ … ",
"pli-tv-kd15:15.1.14":	"น นคฺเคน สายิตพฺพํ … ",
"pli-tv-kd15:15.1.15":	"น นคฺเคน ปาตพฺพํฯ ",
"pli-tv-kd15:15.1.16":	"โย ปิเวยฺย, อาปตฺติ ทุกฺกฏสฺสา”ติฯ ",
"pli-tv-kd15:16.1.1":	"เตน โข ปน สมเยน ภิกฺขู ชนฺตาฆเร ฉมาย จีวรํ นิกฺขิปนฺติฯ ",
"pli-tv-kd15:16.1.2":	"จีวรํ ปํสุกิตํ โหติฯ ",
"pli-tv-kd15:16.1.3":	"ภควโต เอตมตฺถํ อาโรเจสุํฯ ",
"pli-tv-kd15:16.1.4":	"“อนุชานามิ, ภิกฺขเว, จีวรวํสํ จีวรรชฺชุนฺ”ติฯ ",
"pli-tv-kd15:16.1.5":	"เทเว วสฺสนฺเต จีวรํ โอวสฺสติ …เป… ",
"pli-tv-kd15:16.1.6":	"“อนุชานามิ, ภิกฺขเว, ชนฺตาฆรสาลนฺ”ติฯ ",
"pli-tv-kd15:16.1.7":	"ชนฺตาฆรสาลา นีจวตฺถุกา โหติ, อุทเกน โอตฺถริยฺยติ …เป… ",
"pli-tv-kd15:16.1.8":	"“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
"pli-tv-kd15:16.1.9":	"จโย ปริปตติ …เป… ",
"pli-tv-kd15:16.1.10":	"“อนุชานามิ, ภิกฺขเว, จินิตุํ …เป… ",
"pli-tv-kd15:16.1.11.1":	"อาโรหนฺตา วิหญฺญนฺติ …เป… ",
"pli-tv-kd15:16.1.12":	"อาโรหนฺตา ปริปตนฺติ …เป… ",
"pli-tv-kd15:16.1.13":	"“อนุชานามิ, ภิกฺขเว, อาลมฺพนพาหนฺ”ติฯ ",
"pli-tv-kd15:16.1.14":	"ชนฺตาฆรสาลาย ติณจุณฺณํ ปริปตติ …เป… ",
"pli-tv-kd15:16.1.15":	"“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ …เป… ",
"pli-tv-kd15:16.1.16":	"จีวรวํสํ จีวรรชฺชุนฺ”ติฯ ",
"pli-tv-kd15:16.2.1":	"เตน โข ปน สมเยน ภิกฺขู ชนฺตาฆเรปิ อุทเกปิ ปริกมฺมํ กาตุํ กุกฺกุจฺจายนฺติฯ ",
"pli-tv-kd15:16.2.2":	"ภควโต เอตมตฺถํ อาโรเจสุํฯ ",
"pli-tv-kd15:16.2.3":	"“อนุชานามิ, ภิกฺขเว, ติโสฺส ปฏิจฺฉาทิโย—",
"pli-tv-kd15:16.2.4":	"ชนฺตาฆรปฏิจฺฉาทึ, อุทกปฏิจฺฉาทึ, วตฺถปฏิจฺฉาทินฺ”ติฯ ",
"pli-tv-kd15:16.2.5.1":	"เตน โข ปน สมเยน ชนฺตาฆเร อุทกํ น โหติฯ ",
"pli-tv-kd15:16.2.6":	"ภควโต เอตมตฺถํ อาโรเจสุํฯ ",
"pli-tv-kd15:16.2.7":	"“อนุชานามิ, ภิกฺขเว, อุทปานนฺ”ติฯ ",
"pli-tv-kd15:16.2.8":	"อุทปานสฺส กูลํ ลุชฺชติ …เป… ",
"pli-tv-kd15:16.2.9":	"“อนุชานามิ, ภิกฺขเว, จินิตุํ ตโย จเย—",
"pli-tv-kd15:16.2.10":	"อิฏฺฐกาจยํ, สิลาจยํ, ทารุจยนฺ”ติฯ ",
"pli-tv-kd15:16.2.11":	"อุทปาโน นีจวตฺถุโก โหติ, อุทเกน โอตฺถริยฺยติ …เป… ",
"pli-tv-kd15:16.2.12":	"“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
"pli-tv-kd15:16.2.13.1":	"จโย ปริปตติ …เป… ",
"pli-tv-kd15:16.2.14.1":	"อาโรหนฺตา วิหญฺญนฺติ …เป… ",
"pli-tv-kd15:16.2.15":	"อาโรหนฺตา ปริปตนฺติ …เป… ",
"pli-tv-kd15:16.2.16":	"“อนุชานามิ, ภิกฺขเว, อาลมฺพนพาหนฺ”ติฯ ",
"pli-tv-kd15:16.2.17":	"เตน โข ปน สมเยน ภิกฺขู วลฺลิกายปิ กายพนฺธเนนปิ อุทกํ วาเหนฺติฯ ",
"pli-tv-kd15:16.2.18":	"ภควโต เอตมตฺถํ อาโรเจสุํฯ ",
"pli-tv-kd15:16.2.19":	"“อนุชานามิ, ภิกฺขเว, อุทกวาหนรชฺชุนฺ”ติฯ ",
"pli-tv-kd15:16.2.20":	"หตฺถา ทุกฺขา โหนฺติ …เป… ",
"pli-tv-kd15:16.2.21":	"“อนุชานามิ, ภิกฺขเว, ตุลํ กรกฏกํ จกฺกวฏฺฏกนฺ”ติฯ ",
"pli-tv-kd15:16.2.22":	"ภาชนา พหู ภิชฺชนฺติ …เป… ",
"pli-tv-kd15:16.2.23":	"“อนุชานามิ, ภิกฺขเว, ตโย วารเก—",
"pli-tv-kd15:16.2.24":	"โลหวารกํ, ทารุวารกํ, จมฺมกฺขณฺฑนฺ”ติฯ ",
"pli-tv-kd15:16.2.25":	"เตน โข ปน สมเยน ภิกฺขู อชฺโฌกาเส อุทกํ วาเหนฺตา สีเตนปิ อุเณฺหนปิ กิลมนฺติฯ ",
"pli-tv-kd15:16.2.26":	"ภควโต เอตมตฺถํ อาโรเจสุํฯ ",
"pli-tv-kd15:16.2.27":	"“อนุชานามิ, ภิกฺขเว, อุทปานสาลนฺ”ติฯ ",
"pli-tv-kd15:16.2.28":	"อุทปานสาลาย ติณจุณฺณํ ปริปตติ …เป… ",
"pli-tv-kd15:16.2.29":	"“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
"pli-tv-kd15:16.2.30":	"เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกํ จีวรวํสํ จีวรรชฺชุนฺ”ติฯ ",
"pli-tv-kd15:16.2.31":	"อุทปาโน อปารุโต โหติ, ติณจุณฺเณหิปิ ปํสุเกหิปิ โอกิริยฺยติ …เป… ",
"pli-tv-kd15:16.2.32":	"“อนุชานามิ, ภิกฺขเว, อปิธานนฺ”ติฯ ",
"pli-tv-kd15:16.2.33":	"อุทกภาชนํ น สํวิชฺชติ …เป… ",
"pli-tv-kd15:16.2.34":	"“อนุชานามิ, ภิกฺขเว, อุทกโทณึ อุทกกฏาหนฺ”ติฯ ",
"pli-tv-kd15:17.1.1":	"เตน โข ปน สมเยน ภิกฺขู อาราเม ตหํ ตหํ นหายนฺติฯ ",
"pli-tv-kd15:17.1.2":	"อาราโม จิกฺขโลฺล โหติฯ ",
"pli-tv-kd15:17.1.3":	"ภควโต เอตมตฺถํ อาโรเจสุํฯ ",
"pli-tv-kd15:17.1.4":	"“อนุชานามิ, ภิกฺขเว, จนฺทนิกนฺ”ติฯ ",
"pli-tv-kd15:17.1.5":	"จนฺทนิกา ปากฏา โหติฯ ",
"pli-tv-kd15:17.1.6":	"ภิกฺขู หิริยนฺติ นหายิตุํ …เป… ",
"pli-tv-kd15:17.1.7":	"“อนุชานามิ, ภิกฺขเว, ปริกฺขิปิตุํ ตโย ปากาเร—",
"pli-tv-kd15:17.1.8":	"อิฏฺฐกาปาการํ, สิลาปาการํ, ทารุปาการนฺ”ติฯ ",
"pli-tv-kd15:17.1.9":	"จนฺทนิกา จิกฺขลฺลา โหติ …เป… ",
"pli-tv-kd15:17.1.10":	"“อนุชานามิ, ภิกฺขเว, สนฺถริตุํ ตโย สนฺถเร—",
"pli-tv-kd15:17.1.11":	"อิฏฺฐกาสนฺถรํ, สิลาสนฺถรํ, ทารุสนฺถรนฺ”ติฯ ",
"pli-tv-kd15:17.1.12":	"อุทกํ สนฺติฏฺฐติ …เป… ",
"pli-tv-kd15:17.1.13":	"“อนุชานามิ, ภิกฺขเว, อุทกนิทฺธมนนฺ”ติฯ ",
"pli-tv-kd15:17.1.14":	"เตน โข ปน สมเยน ภิกฺขูนํ คตฺตานิ สีติคตานิ โหนฺติฯ ",
"pli-tv-kd15:17.1.15":	"ภควโต เอตมตฺถํ อาโรเจสุํ …เป… ",
"pli-tv-kd15:17.1.16":	"“อนุชานามิ, ภิกฺขเว, อุทกปุญฺฉนึ โจฬเกนปิ ปจฺจุทฺธริตุนฺ”ติฯ ",
"pli-tv-kd15:17.2.1":	"เตน โข ปน สมเยน อญฺญตโร อุปาสโก สงฺฆสฺส อตฺถาย โปกฺขรณึ กาเรตุกาโม โหติฯ ",
"pli-tv-kd15:17.2.2":	"ภควโต เอตมตฺถํ อาโรเจสุํ …เป… ",
"pli-tv-kd15:17.2.3":	"“อนุชานามิ, ภิกฺขเว, โปกฺขรณินฺ”ติฯ ",
"pli-tv-kd15:17.2.4":	"โปกฺขรณิยา กูลํ ลุชฺชติ …เป… ",
"pli-tv-kd15:17.2.5":	"“อนุชานามิ, ภิกฺขเว, จินิตุํ ตโย จเย—",
"pli-tv-kd15:17.2.6":	"อิฏฺฐกาจยํ, สิลาจยํ, ทารุจยนฺ”ติฯ ",
"pli-tv-kd15:17.2.7":	"อาโรหนฺตา วิหญฺญนฺติ …เป… ",
"pli-tv-kd15:17.2.8":	"“อนุชานามิ, ภิกฺขเว, ตโย โสปาเน—",
"pli-tv-kd15:17.2.9":	"อิฏฺฐกาโสปานํ, สิลาโสปานํ, ทารุโสปานนฺ”ติฯ ",
"pli-tv-kd15:17.2.10":	"อาโรหนฺตา ปริปตนฺติ …เป… ",
"pli-tv-kd15:17.2.11":	"“อนุชานามิ, ภิกฺขเว, อาลมฺพนพาหนฺ”ติฯ ",
"pli-tv-kd15:17.2.12":	"โปกฺขรณิยา อุทกํ ปุราณํ โหติ …เป… ",
"pli-tv-kd15:17.2.13":	"“อนุชานามิ, ภิกฺขเว, อุทกมาติกํ อุทกนิทฺธมนนฺ”ติฯ ",
"pli-tv-kd15:17.2.14":	"เตน โข ปน สมเยน อญฺญตโร ภิกฺขุ สงฺฆสฺส อตฺถาย นิเลฺลขํ ชนฺตาฆรํ กตฺตุกาโม โหติฯ ",
"pli-tv-kd15:17.2.15":	"ภควโต เอตมตฺถํ อาโรเจสุํ …เป… ",
"pli-tv-kd15:17.2.16":	"“อนุชานามิ, ภิกฺขเว, นิเลฺลขํ ชนฺตาฆรนฺ”ติฯ ",
"pli-tv-kd15:18.1.1":	"เตน โข ปน สมเยน ฉพฺพคฺคิยา ภิกฺขู จาตุมาสํ นิสีทเนน วิปฺปวสนฺติฯ ",
"pli-tv-kd15:18.1.2":	"ภควโต เอตมตฺถํ อาโรเจสุํ …เป… ",
"pli-tv-kd15:18.1.3":	"“น, ภิกฺขเว, จาตุมาสํ นิสีทเนน วิปฺปวสิตพฺพํฯ ",
"pli-tv-kd15:18.1.4":	"โย วิปฺปวเสยฺย, อาปตฺติ ทุกฺกฏสฺสา”ติฯ ",
"pli-tv-kd15:18.1.5":	"เตน โข ปน สมเยน ฉพฺพคฺคิยา ภิกฺขู ปุปฺผาภิกิณฺเณสุ สยเนสุ สยนฺติฯ ",
"pli-tv-kd15:18.1.6":	"มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:18.1.7":	"“เสยฺยถาปิ คิหี กามโภคิโน”ติฯ ",
"pli-tv-kd15:18.1.8":	"ภควโต เอตมตฺถํ อาโรเจสุํฯ ",
"pli-tv-kd15:18.1.9":	"“น, ภิกฺขเว, ปุปฺผาภิกิณฺเณสุ สยเนสุ สยิตพฺพํฯ ",
"pli-tv-kd15:18.1.10":	"โย สเยยฺย, อาปตฺติ ทุกฺกฏสฺสา”ติฯ ",
"pli-tv-kd15:18.1.11":	"เตน โข ปน สมเยน มนุสฺสา คนฺธมฺปิ มาลมฺปิ อาทาย อารามํ อาคจฺฉนฺติฯ ",
"pli-tv-kd15:18.1.12":	"ภิกฺขู กุกฺกุจฺจายนฺตา น ปฏิคฺคณฺหนฺติฯ ",
"pli-tv-kd15:18.1.13":	"ภควโต เอตมตฺถํ อาโรเจสุํฯ ",
"pli-tv-kd15:18.1.14":	"“อนุชานามิ, ภิกฺขเว, คนฺธํ คเหตฺวา กวาเฏ ปญฺจงฺคุลิกํ ทาตุํ, ปุปฺผํ คเหตฺวา วิหาเร เอกมนฺตํ นิกฺขิปิตุนฺ”ติฯ ",
"pli-tv-kd15:19.1.1":	"เตน โข ปน สมเยน สงฺฆสฺส นมตกํ อุปฺปนฺนํ โหติฯ ",
"pli-tv-kd15:19.1.2":	"ภควโต เอตมตฺถํ อาโรเจสุํฯ ",
"pli-tv-kd15:19.1.3":	"“อนุชานามิ, ภิกฺขเว, นมตกนฺ”ติฯ ",
"pli-tv-kd15:19.1.4":	"อถ โข ภิกฺขูนํ เอตทโหสิ—",
"pli-tv-kd15:19.1.5":	"“นมตกํ อธิฏฺฐาตพฺพํ นุ โข อุทาหุ วิกปฺเปตพฺพนฺ”ติ …เป… ",
"pli-tv-kd15:19.1.6":	"“น, ภิกฺขเว, นมตกํ อธิฏฺฐาตพฺพํ, น วิกปฺเปตพฺพนฺ”ติฯ ",
"pli-tv-kd15:19.1.7":	"เตน โข ปน สมเยน ฉพฺพคฺคิยา ภิกฺขู อาสิตฺตกูปธาเน ภุญฺชนฺติฯ ",
"pli-tv-kd15:19.1.8":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:19.1.9":	"“เสยฺยถาปิ คิหี กามโภคิโน”ติฯ ",
"pli-tv-kd15:19.1.10":	"ภควโต เอตมตฺถํ อาโรเจสุํ …เป… ",
"pli-tv-kd15:19.1.11":	"“น, ภิกฺขเว, อาสิตฺตกูปธาเน ภุญฺชิตพฺพํฯ ",
"pli-tv-kd15:19.1.12":	"โย ภุญฺเชยฺย, อาปตฺติ ทุกฺกฏสฺสา”ติฯ ",
"pli-tv-kd15:19.1.13":	"เตน โข ปน สมเยน อญฺญตโร ภิกฺขุ คิลาโน โหติฯ ",
"pli-tv-kd15:19.1.14":	"โส ภุญฺชมาโน น สกฺโกติ หตฺเถน ปตฺตํ สนฺธาเรตุํฯ ",
"pli-tv-kd15:19.1.15":	"ภควโต เอตมตฺถํ อาโรเจสุํฯ ",
"pli-tv-kd15:19.1.16":	"“อนุชานามิ, ภิกฺขเว, มโฬริกนฺ”ติฯ ",
"pli-tv-kd15:19.2.1":	"เตน โข ปน สมเยน ฉพฺพคฺคิยา ภิกฺขู เอกภาชเนปิ ภุญฺชนฺติ …เป… ",
"pli-tv-kd15:19.2.2":	"เอกถาลเกปิ ปิวนฺติ, เอกมญฺเจปิ ตุวฏฺเฏนฺติ, เอกตฺถรณาปิ ตุวฏฺเฏนฺติ, เอกปาวุรณาปิ ตุวฏฺเฏนฺติ, เอกตฺถรณปาวุรณาปิ ตุวฏฺเฏนฺติฯ ",
"pli-tv-kd15:19.2.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:19.2.4":	"“เสยฺยถาปิ คิหี กามโภคิโน”ติฯ ",
"pli-tv-kd15:19.2.5":	"ภควโต เอตมตฺถํ อาโรเจสุํฯ ",
"pli-tv-kd15:19.2.6":	"“น, ภิกฺขเว, เอกภาชเน ภุญฺชิตพฺพํ …เป… ",
"pli-tv-kd15:19.2.7":	"น เอกถาลเก ปาตพฺพํ … ",
"pli-tv-kd15:19.2.8":	"น เอกมญฺเจ ตุวฏฺฏิตพฺพํ … ",
"pli-tv-kd15:19.2.9":	"น เอกตฺถรณา ตุวฏฺฏิตพฺพํ … ",
"pli-tv-kd15:19.2.10":	"น เอกปาวุรณา ตุวฏฺฏิตพฺพํ … ",
"pli-tv-kd15:19.2.11":	"น เอกตฺถรณปาวุรณา ตุวฏฺฏิตพฺพํฯ ",
"pli-tv-kd15:19.2.12":	"โย ตุวฏฺเฏยฺย, อาปตฺติ ทุกฺกฏสฺสา”ติฯ ",
"pli-tv-kd15:20.1.1":	"เตน โข ปน สมเยน วฑฺโฒ ลิจฺฉวี เมตฺติยภูมชกานํ ภิกฺขูนํ สหาโย โหติฯ ",
"pli-tv-kd15:20.1.2":	"อถ โข วฑฺโฒ ลิจฺฉวี เยน เมตฺติยภูมชกา ภิกฺขู เตนุปสงฺกมิ, อุปสงฺกมิตฺวา เมตฺติยภูมชเก ภิกฺขู เอตทโวจ—",
"pli-tv-kd15:20.1.3":	"“วนฺทามิ, อยฺยา”ติฯ ",
"pli-tv-kd15:20.1.4":	"เอวํ วุตฺเต, เมตฺติยภูมชกา ภิกฺขู นาลปึสุฯ ",
"pli-tv-kd15:20.1.5":	"ทุติยมฺปิ โข วฑฺโฒ ลิจฺฉวี เมตฺติยภูมชเก ภิกฺขู เอตทโวจ—",
"pli-tv-kd15:20.1.6":	"“วนฺทามิ, อยฺยา”ติฯ ",
"pli-tv-kd15:20.1.7":	"ทุติยมฺปิ โข เมตฺติยภูมชกา ภิกฺขู นาลปึสุฯ ",
"pli-tv-kd15:20.1.8":	"ตติยมฺปิ โข วฑฺโฒ ลิจฺฉวี เมตฺติยภูมชเก ภิกฺขู เอตทโวจ—",
"pli-tv-kd15:20.1.9":	"“วนฺทามิ, อยฺยา”ติฯ ",
"pli-tv-kd15:20.1.10":	"ตติยมฺปิ โข เมตฺติยภูมชกา ภิกฺขู นาลปึสุฯ ",
"pli-tv-kd15:20.1.11":	"“กฺยาหํ อยฺยานํ อปรชฺฌามิ, กิสฺส มํ อยฺยา นาลปนฺตี”ติ? ",
"pli-tv-kd15:20.1.12":	"“ตถา หิ ปน ตฺวํ, อาวุโส วฑฺฒ, อเมฺห ทพฺเพน มลฺลปุตฺเตน วิเหฐิยมาเน อชฺฌุเปกฺขสี”ติฯ ",
"pli-tv-kd15:20.1.13":	"“กฺยาหํ, อยฺยา, กโรมี”ติ? ",
"pli-tv-kd15:20.1.14":	"“สเจ โข ตฺวํ, อาวุโส วฑฺฒ, อิจฺเฉยฺยาสิ, อชฺเชว ภควา อายสฺมนฺตํ ทพฺพํ มลฺลปุตฺตํ นาสาเปยฺยา”ติฯ ",
"pli-tv-kd15:20.1.15":	"“กฺยาหํ, อยฺยา, กโรมิ, กึ มยา สกฺกา กาตุนฺ”ติ? ",
"pli-tv-kd15:20.1.16":	"“เอหิ ตฺวํ, อาวุโส วฑฺฒ, เยน ภควา เตนุปสงฺกม, อุปสงฺกมิตฺวา ภควนฺตํ เอวํ วเทหิ—",
"pli-tv-kd15:20.1.17":	"‘อิทํ, ภนฺเต, นจฺฉนฺนํ นปฺปติรูปํฯ ",
"pli-tv-kd15:20.1.18":	"ยายํ, ภนฺเต, ทิสา อภยา อนีติกา อนุปทฺทวา สายํ ทิสา สภยา สอีติกา เสาปทฺทวา; ",
"pli-tv-kd15:20.1.19":	"ยโต นิวาตํ ตโต สวาตํ; ",
"pli-tv-kd15:20.1.20":	"อุทกํ มญฺเญ อาทิตฺตํ; ",
"pli-tv-kd15:20.1.21":	"อเยฺยน เม ทพฺเพน มลฺลปุตฺเตน ปชาปติ ทูสิตา’”ติฯ ",
"pli-tv-kd15:20.2.1":	"“เอวํ, อยฺยา”ติ โข วฑฺโฒ ลิจฺฉวี เมตฺติยภูมชกานํ ภิกฺขูนํ ปฏิสฺสุตฺวา เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"pli-tv-kd15:20.2.2":	"เอกมนฺตํ นิสินฺโน โข วฑฺโฒ ลิจฺฉวี ภควนฺตํ เอตทโวจ—",
"pli-tv-kd15:20.2.3":	"“อิทํ, ภนฺเต, นจฺฉนฺนํ นปฺปติรูปํฯ ",
"pli-tv-kd15:20.2.4":	"ยายํ, ภนฺเต, ทิสา อภยา อนีติกา อนุปทฺทวา สายํ ทิสา สภยา สอีติกา เสาปทฺทวา; ",
"pli-tv-kd15:20.2.5":	"ยโต นิวาตํ ตโต สวาตํ; ",
"pli-tv-kd15:20.2.6":	"อุทกํ มญฺเญ อาทิตฺตํ; ",
"pli-tv-kd15:20.2.7":	"อเยฺยน เม ทพฺเพน มลฺลปุตฺเตน ปชาปติ ทูสิตา”ติฯ ",
"pli-tv-kd15:20.2.8":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา อายสฺมนฺตํ ทพฺพํ มลฺลปุตฺตํ ปฏิปุจฺฉิ—",
"pli-tv-kd15:20.2.9":	"“สรสิ ตฺวํ, ทพฺพ, เอวรูปํ กตฺตา ยถายํ วฑฺโฒ อาหา”ติ? ",
"pli-tv-kd15:20.2.10":	"“ยถา มํ, ภนฺเต, ภควา ชานาตี”ติฯ ",
"pli-tv-kd15:20.2.11":	"ทุติยมฺปิ โข ภควา …เป… ",
"pli-tv-kd15:20.2.12":	"ตติยมฺปิ โข ภควา อายสฺมนฺตํ ทพฺพํ มลฺลปุตฺตํ เอตทโวจ—",
"pli-tv-kd15:20.2.13":	"“สรสิ ตฺวํ, ทพฺพ, เอวรูปํ กตฺตา ยถายํ วฑฺโฒ อาหา”ติ? ",
"pli-tv-kd15:20.2.14":	"“ยถา มํ, ภนฺเต, ภควา ชานาตี”ติฯ ",
"pli-tv-kd15:20.2.15":	"“น โข, ทพฺพ, ทพฺพา เอวํ นิพฺเพเฐนฺติฯ ",
"pli-tv-kd15:20.2.16":	"สเจ ตยา กตํ, กตนฺติ วเทหิ; ",
"pli-tv-kd15:20.2.17":	"สเจ อกตํ, อกตนฺติ วเทหี”ติฯ ",
"pli-tv-kd15:20.2.18":	"“ยโต อหํ, ภนฺเต, ชาโต นาภิชานามิ สุปินนฺเตนปิ เมถุนํ ธมฺมํ ปฏิเสวิตา, ปเคว ชาคโร”ติฯ ",
"pli-tv-kd15:20.3.1":	"อถ โข ภควา ภิกฺขู อามนฺเตสิ—",
"pli-tv-kd15:20.3.2":	"“เตน หิ, ภิกฺขเว, สงฺโฆ วฑฺฒสฺส ลิจฺฉวิสฺส ปตฺตํ นิกฺกุชฺชตุ, อสมฺโภคํ สงฺเฆน กโรตุฯ ",
"pli-tv-kd15:20.3.3":	"อฏฺฐหิ, ภิกฺขเว, องฺเคหิ สมนฺนาคตสฺส อุปาสกสฺส ปตฺโต นิกฺกุชฺชิตพฺโพ—",
"pli-tv-kd15:20.3.4":	"ภิกฺขูนํ อลาภาย ปริสกฺกติ, ภิกฺขูนํ อนตฺถาย ปริสกฺกติ, ภิกฺขูนํ อวาสาย ปริสกฺกติ, ภิกฺขู อกฺโกสติ ปริภาสติ, ภิกฺขู ภิกฺขูหิ เภเทติ, พุทฺธสฺส อวณฺณํ ภาสติ, ธมฺมสฺส อวณฺณํ ภาสติ, สงฺฆสฺส อวณฺณํ ภาสติฯ ",
"pli-tv-kd15:20.3.5":	"อนุชานามิ, ภิกฺขเว, อิเมหิ อฏฺฐหงฺเคหิ สมนฺนาคตสฺส อุปาสกสฺส ปตฺตํ นิกฺกุชฺชิตุํฯ ",
"pli-tv-kd15:20.4.1":	"เอวญฺจ ปน, ภิกฺขเว, นิกฺกุชฺชิตพฺโพฯ ",
"pli-tv-kd15:20.4.2":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd15:20.4.3":	"‘สุณาตุ เม, ภนฺเต, สงฺโฆฯ ",
"pli-tv-kd15:20.4.4":	"วฑฺโฒ ลิจฺฉวี อายสฺมนฺตํ ทพฺพํ มลฺลปุตฺตํ อมูลิกาย สีลวิปตฺติยา อนุทฺธํเสติฯ ",
"pli-tv-kd15:20.4.5":	"ยทิ สงฺฆสฺส ปตฺตกลฺลํ, สงฺโฆ วฑฺฒสฺส ลิจฺฉวิสฺส ปตฺตํ นิกฺกุชฺเชยฺย, อสมฺโภคํ สงฺเฆน กเรยฺยฯ ",
"pli-tv-kd15:20.4.6":	"เอสา ญตฺติฯ ",
"pli-tv-kd15:20.4.7":	"สุณาตุ เม, ภนฺเต, สงฺโฆฯ ",
"pli-tv-kd15:20.4.8":	"วฑฺโฒ ลิจฺฉวี อายสฺมนฺตํ ทพฺพํ มลฺลปุตฺตํ อมูลิกาย สีลวิปตฺติยา อนุทฺธํเสติฯ ",
"pli-tv-kd15:20.4.9":	"สงฺโฆ วฑฺฒสฺส ลิจฺฉวิสฺส ปตฺตํ นิกฺกุชฺชติ, อสมฺโภคํ สงฺเฆน กโรติฯ ",
"pli-tv-kd15:20.4.10":	"ยสฺสายสฺมโต ขมติ วฑฺฒสฺส ลิจฺฉวิสฺส ปตฺตสฺส นิกฺกุชฺชนา, อสมฺโภคํ สงฺเฆน กรณํ, โส ตุณฺหสฺส; ",
"pli-tv-kd15:20.4.11":	"ยสฺส นกฺขมติ, โส ภาเสยฺยฯ ",
"pli-tv-kd15:20.4.12":	"นิกฺกุชฺชิโต สงฺเฆน วฑฺฒสฺส ลิจฺฉวิสฺส ปตฺโต, อสมฺโภโค สงฺเฆนฯ ",
"pli-tv-kd15:20.4.13":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd15:20.5.1":	"อถ โข อายสฺมา อานนฺโท ปุพฺพณฺหสมยํ นิวาเสตฺวา ปตฺตจีวรมาทาย เยน วฑฺฒสฺส ลิจฺฉวิสฺส นิเวสนํ เตนุปสงฺกมิ, อุปสงฺกมิตฺวา วฑฺฒํ ลิจฺฉวึ เอตทโวจ—",
"pli-tv-kd15:20.5.2":	"“สงฺเฆน เต, อาวุโส วฑฺฒ, ปตฺโต นิกฺกุชฺชิโตฯ ",
"pli-tv-kd15:20.5.3":	"อสมฺโภโคสิ สงฺเฆนา”ติฯ ",
"pli-tv-kd15:20.5.4":	"อถ โข วฑฺโฒ ลิจฺฉวี—",
"pli-tv-kd15:20.5.5":	"สงฺเฆน กิร เม ปตฺโต นิกฺกุชฺชิโต, อสมฺโภโคมฺหิ กิร สงฺเฆนาติ—",
"pli-tv-kd15:20.5.6":	"ตตฺเถว มุจฺฉิโต ปปโตฯ ",
"pli-tv-kd15:20.5.7":	"อถ โข วฑฺฒสฺส ลิจฺฉวิสฺส มิตฺตามจฺจา ญาติสาโลหิตา วฑฺฒํ ลิจฺฉวึ เอตทโวจุํ—",
"pli-tv-kd15:20.5.8":	"“อลํ, อาวุโส วฑฺฒ, มา โสจิ, มา ปริเทวิฯ ",
"pli-tv-kd15:20.5.9":	"มยํ ภควนฺตํ ปสาเทสฺสาม ภิกฺขุสงฺฆญฺจา”ติฯ ",
"pli-tv-kd15:20.5.10":	"อถ โข วฑฺโฒ ลิจฺฉวี สปุตฺตทาโร สมิตฺตามจฺโจ สญาติสาโลหิโต อลฺลวตฺโถ อลฺลเกโส เยน ภควา เตนุปสงฺกมิ, อุปสงฺกมิตฺวา ภควโต ปาเทสุ สิรสา นิปติตฺวา ภควนฺตํ เอตทโวจ—",
"pli-tv-kd15:20.5.11":	"“อจฺจโย มํ, ภนฺเต, อจฺจคมา ยถาพาลํ ยถามูฬฺหํ ยถาอกุสลํ, โยหํ อยฺยํ ทพฺพํ มลฺลปุตฺตํ อมูลิกาย สีลวิปตฺติยา อนุทฺธํเสสึฯ ",
"pli-tv-kd15:20.5.12":	"ตสฺส เม, ภนฺเต, ภควา อจฺจยํ อจฺจยโต ปฏิคฺคณฺหาตุ อายตึ สํวรายา”ติฯ ",
"pli-tv-kd15:20.5.13":	"“ตคฺฆ ตฺวํ, อาวุโส วฑฺฒ, อจฺจโย อจฺจคมา ยถาพาลํ ยถามูฬฺหํ ยถาอกุสลํ, ยํ ตฺวํ ทพฺพํ มลฺลปุตฺตํ อมูลิกาย สีลวิปตฺติยา อนุทฺธํเสสิฯ ",
"pli-tv-kd15:20.5.14":	"ยโต จ โข ตฺวํ, อาวุโส วฑฺฒ, อจฺจยํ อจฺจยโต ทิสฺวา ยถาธมฺมํ ปฏิกโรสิ, ตํ เต มยํ ปฏิคฺคณฺหามฯ ",
"pli-tv-kd15:20.5.15":	"วุฑฺฒิเหสา, อาวุโส วฑฺฒ, อริยสฺส วินเย โย อจฺจยํ อจฺจยโต ทิสฺวา ยถาธมฺมํ ปฏิกโรติ, อายตึ สํวรํ อาปชฺชตี”ติฯ ",
"pli-tv-kd15:20.6.1":	"อถ โข ภควา ภิกฺขู อามนฺเตสิ—",
"pli-tv-kd15:20.6.2":	"“เตน หิ, ภิกฺขเว, สงฺโฆ วฑฺฒสฺส ลิจฺฉวิสฺส ปตฺตํ อุกฺกุชฺชตุ, สมฺโภคํ สงฺเฆน กโรตุฯ ",
"pli-tv-kd15:20.6.3":	"อฏฺฐหิ, ภิกฺขเว, องฺเคหิ สมนฺนาคตสฺส อุปาสกสฺส ปตฺโต อุกฺกุชฺชิตพฺโพ—",
"pli-tv-kd15:20.6.4":	"น ภิกฺขูนํ อลาภาย ปริสกฺกติ, น ภิกฺขูนํ อนตฺถาย ปริสกฺกติ, น ภิกฺขูนํ อวาสาย ปริสกฺกติ, น ภิกฺขู อกฺโกสติ ปริภาสติ, น ภิกฺขู ภิกฺขูหิ เภเทติ, น พุทฺธสฺส อวณฺณํ ภาสติ, น ธมฺมสฺส อวณฺณํ ภาสติ, น สงฺฆสฺส อวณฺณํ ภาสติฯ ",
"pli-tv-kd15:20.6.5":	"อนุชานามิ, ภิกฺขเว, อิเมหิ อฏฺฐหงฺเคหิ สมนฺนาคตสฺส อุปาสกสฺส ปตฺตํ อุกฺกุชฺชิตุํฯ ",
"pli-tv-kd15:20.7.1":	"เอวญฺจ ปน, ภิกฺขเว, อุกฺกุชฺชิตพฺโพฯ ",
"pli-tv-kd15:20.7.2":	"เตน, ภิกฺขเว, วฑฺเฒน ลิจฺฉวินา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd15:20.7.3":	"‘สงฺเฆน เม, ภนฺเต, ปตฺโต นิกฺกุชฺชิโต, อสมฺโภโคมฺหิ สงฺเฆนฯ ",
"pli-tv-kd15:20.7.4":	"โสหํ, ภนฺเต, สมฺมา วตฺตามิ, โลมํ ปาเตมิ, เนตฺถารํ วตฺตามิ, สงฺฆํ ปตฺตุกฺกุชฺชนํ ยาจามี’ติฯ ",
"pli-tv-kd15:20.7.5":	"ทุติยมฺปิ ยาจิตพฺโพฯ ",
"pli-tv-kd15:20.7.6":	"ตติยมฺปิ ยาจิตพฺโพฯ ",
"pli-tv-kd15:20.7.7":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd15:20.7.8":	"‘สุณาตุ เม, ภนฺเต, สงฺโฆฯ ",
"pli-tv-kd15:20.7.9":	"สงฺเฆน วฑฺฒสฺส ลิจฺฉวิสฺส ปตฺโต นิกฺกุชฺชิโต, อสมฺโภโค สงฺเฆนฯ ",
"pli-tv-kd15:20.7.10":	"โส สมฺมา วตฺตติ, โลมํ ปาเตติ, เนตฺถารํ วตฺตติ, สงฺฆํ ปตฺตุกฺกุชฺชนํ ยาจติฯ ",
"pli-tv-kd15:20.7.11":	"ยทิ สงฺฆสฺส ปตฺตกลฺลํ, สงฺโฆ วฑฺฒสฺส ลิจฺฉวิสฺส ปตฺตํ อุกฺกุชฺเชยฺย, สมฺโภคํ สงฺเฆน กเรยฺยฯ ",
"pli-tv-kd15:20.7.12":	"เอสา ญตฺติฯ ",
"pli-tv-kd15:20.7.13":	"สุณาตุ เม, ภนฺเต, สงฺโฆฯ ",
"pli-tv-kd15:20.7.14":	"สงฺเฆน วฑฺฒสฺส ลิจฺฉวิสฺส ปตฺโต นิกฺกุชฺชิโต, อสมฺโภโค สงฺเฆนฯ ",
"pli-tv-kd15:20.7.15":	"โส สมฺมา วตฺตติ, โลมํ ปาเตติ, เนตฺถารํ วตฺตติ, สงฺฆํ ปตฺตุกฺกุชฺชนํ ยาจติฯ ",
"pli-tv-kd15:20.7.16":	"สงฺโฆ วฑฺฒสฺส ลิจฺฉวิสฺส ปตฺตํ อุกฺกุชฺชติ, สมฺโภคํ สงฺเฆน กโรติฯ ",
"pli-tv-kd15:20.7.17":	"ยสฺสายสฺมโต ขมติ วฑฺฒสฺส ลิจฺฉวิสฺส ปตฺตสฺส อุกฺกุชฺชนา, สมฺโภคํ สงฺเฆน กรณํ, โส ตุณฺหสฺส; ",
"pli-tv-kd15:20.7.18":	"ยสฺส นกฺขมติ, โส ภาเสยฺยฯ ",
"pli-tv-kd15:20.7.19":	"อุกฺกุชฺชิโต สงฺเฆน วฑฺฒสฺส ลิจฺฉวิสฺส ปตฺโต, สมฺโภโค สงฺเฆนฯ ",
"pli-tv-kd15:20.7.20":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd15:21.1.1":	"อถ โข ภควา เวสาลิยํ ยถาภิรนฺตํ วิหริตฺวา เยน ภคฺคา เตน จาริกํ ปกฺกามิฯ ",
"pli-tv-kd15:21.1.2":	"อนุปุพฺเพน จาริกํ จรมาโน เยน ภคฺคา ตทวสริฯ ",
"pli-tv-kd15:21.1.3":	"ตตฺร สุทํ ภควา ภคฺเคสุ วิหรติ สุสุมารคิเร เภสกฬาวเน มิคทาเยฯ ",
"pli-tv-kd15:21.1.4":	"เตน โข ปน สมเยน โพธิสฺส ราชกุมารสฺส โกกนโท นาม ปาสาโท อจิรการิโต โหติ, อนชฺฌาวุตฺโถ สมเณน วา พฺราหฺมเณน วา เกนจิ วา มนุสฺสภูเตนฯ ",
"pli-tv-kd15:21.1.5":	"อถ โข โพธิ ราชกุมาโร สญฺจิกาปุตฺตํ มาณวํ อามนฺเตสิ—",
"pli-tv-kd15:21.1.6":	"“เอหิ ตฺวํ, สมฺม สญฺจิกาปุตฺต, เยน ภควา เตนุปสงฺกม, อุปสงฺกมิตฺวา มม วจเนน ภควโต ปาเท สิรสา วนฺท; ",
"pli-tv-kd15:21.1.7":	"อปฺปาพาธํ อปฺปาตงฺกํ ลหุฏฺฐานํ พลํ ผาสุวิหารํ ปุจฺฉ—",
"pli-tv-kd15:21.1.8":	"‘โพธิ, ภนฺเต, ราชกุมาโร ภควโต ปาเท สิรสา วนฺทติ, อปฺปาพาธํ อปฺปาตงฺกํ ลหุฏฺฐานํ พลํ ผาสุวิหารํ ปุจฺฉตี’ติฯ ",
"pli-tv-kd15:21.1.9":	"เอวญฺจ วเทหิ—",
"pli-tv-kd15:21.1.10":	"‘อธิวาเสตุ กิร, ภนฺเต, ภควา โพธิสฺส ราชกุมารสฺส สฺวาตนาย ภตฺตํ สทฺธึ ภิกฺขุสงฺเฆนา’”ติฯ ",
"pli-tv-kd15:21.1.11":	"“เอวํ, โภ”ติ โข สญฺจิกาปุตฺโต มาณโว โพธิสฺส ราชกุมารสฺส ปฏิสฺสุตฺวา เยน ภควา เตนุปสงฺกมิ, อุปสงฺกมิตฺวา ภควตา สทฺธึ สมฺโมทิ, สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ ",
"pli-tv-kd15:21.1.12":	"เอกมนฺตํ นิสินฺโน โข สญฺจิกาปุตฺโต มาณโว ภควนฺตํ เอตทโวจ—",
"pli-tv-kd15:21.1.13":	"“โพธิ โข ราชกุมาโร โภโต โคตมสฺส ปาเท สิรสา วนฺทติ, อปฺปาพาธํ อปฺปาตงฺกํ ลหุฏฺฐานํ พลํ ผาสุวิหารํ ปุจฺฉติฯ ",
"pli-tv-kd15:21.1.14":	"เอวญฺจ วเทติ—",
"pli-tv-kd15:21.1.15":	"‘อธิวาเสตุ กิร ภวํ โคตโม โพธิสฺส ราชกุมารสฺส สฺวาตนาย ภตฺตํ สทฺธึ ภิกฺขุสงฺเฆนา’”ติฯ ",
"pli-tv-kd15:21.1.16":	"อธิวาเสสิ ภควา ตุณฺหีภาเวนฯ ",
"pli-tv-kd15:21.2.1":	"อถ โข สญฺจิกาปุตฺโต มาณโว ภควโต อธิวาสนํ วิทิตฺวา อุฏฺฐายาสนา เยน โพธิ ราชกุมาโร เตนุปสงฺกมิ, อุปสงฺกมิตฺวา โพธึ ราชกุมารํ เอตทโวจ—",
"pli-tv-kd15:21.2.2":	"“อโวจุมฺห โข มยํ โภโต วจเนน ตํ ภวนฺตํ โคตมํ—",
"pli-tv-kd15:21.2.3":	"‘โพธิ โข ราชกุมาโร โภโต โคตมสฺส ปาเท สิรสา วนฺทติ, อปฺปาพาธํ อปฺปาตงฺกํ ลหุฏฺฐานํ พลํ ผาสุวิหารํ ปุจฺฉติฯ ",
"pli-tv-kd15:21.2.4":	"เอวญฺจ วเทติ—",
"pli-tv-kd15:21.2.5":	"อธิวาเสตุ กิร ภวํ โคตโม โพธิสฺส ราชกุมารสฺส สฺวาตนาย ภตฺตํ สทฺธึ ภิกฺขุสงฺเฆนา’ติฯ ",
"pli-tv-kd15:21.2.6":	"อธิวุตฺถญฺจ ปน สมเณน โคตเมนา”ติฯ ",
"pli-tv-kd15:21.2.7":	"อถ โข โพธิ ราชกุมาโร ตสฺสา รตฺติยา อจฺจเยน ปณีตํ ขาทนียํ โภชนียํ ปฏิยาทาเปตฺวา, โกกนทญฺจ ปาสาทํ โอทาเตหิ ทุเสฺสหิ สนฺถราเปตฺวา ยาว ปจฺฉิมโสปานกเฬวรา, สญฺจิกาปุตฺตํ มาณวํ อามนฺเตสิ—",
"pli-tv-kd15:21.2.8":	"“เอหิ ตฺวํ, สมฺม สญฺจิกาปุตฺต, เยน ภควา เตนุปสงฺกม, อุปสงฺกมิตฺวา ภควโต กาลํ อาโรเจหิ—",
"pli-tv-kd15:21.2.9":	"‘กาโล, ภนฺเต, นิฏฺฐิตํ ภตฺตนฺ’”ติฯ ",
"pli-tv-kd15:21.2.10":	"“เอวํ, โภ”ติ โข สญฺจิกาปุตฺโต มาณโว โพธิสฺส ราชกุมารสฺส ปฏิสฺสุตฺวา เยน ภควา เตนุปสงฺกมิ, อุปสงฺกมิตฺวา ภควโต กาลํ อาโรเจสิ—",
"pli-tv-kd15:21.2.11":	"“กาโล, โภ โคตม, นิฏฺฐิตํ ภตฺตนฺ”ติฯ ",
"pli-tv-kd15:21.2.12":	"อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน โพธิสฺส ราชกุมารสฺส นิเวสนํ เตนุปสงฺกมิฯ ",
"pli-tv-kd15:21.2.13":	"เตน โข ปน สมเยน โพธิ ราชกุมาโร พหิทฺวารโกฏฺฐเก ฐิโต โหติ, ภควนฺตํ อาคมยมาโนฯ ",
"pli-tv-kd15:21.2.14":	"อทฺทสา โข โพธิ ราชกุมาโร ภควนฺตํ ทูรโตว อาคจฺฉนฺตํฯ ",
"pli-tv-kd15:21.2.15":	"ทิสฺวาน ตโต ปจฺจุคฺคนฺตฺวา ภควนฺตํ อภิวาเทตฺวา ปุเรกฺขตฺวา เยน โกกนโท ปาสาโท เตนุปสงฺกมิฯ ",
"pli-tv-kd15:21.2.16":	"อถ โข ภควา ปจฺฉิมโสปานกเฬวรํ นิสฺสาย อฏฺฐาสิฯ ",
"pli-tv-kd15:21.2.17":	"อถ โข โพธิ ราชกุมาโร ภควนฺตํ เอตทโวจ—",
"pli-tv-kd15:21.2.18":	"“อกฺกมตุ, ภนฺเต, ภควา ทุสฺสานิ, อกฺกมตุ สุคโต ทุสฺสานิ, ยํ มม อสฺส ทีฆรตฺตํ หิตาย สุขายา”ติฯ ",
"pli-tv-kd15:21.2.19":	"เอวํ วุตฺเต, ภควา ตุณฺหี อโหสิฯ ",
"pli-tv-kd15:21.2.20":	"ทุติยมฺปิ โข …เป… ",
"pli-tv-kd15:21.2.21":	"ตติยมฺปิ โข โพธิ ราชกุมาโร ภควนฺตํ เอตทโวจ—",
"pli-tv-kd15:21.2.22":	"“อกฺกมตุ, ภนฺเต, ภควา ทุสฺสานิ, อกฺกมตุ สุคโต ทุสฺสานิ, ยํ มม อสฺส ทีฆรตฺตํ หิตาย สุขายา”ติฯ ",
"pli-tv-kd15:21.2.23":	"อถ โข ภควา อายสฺมนฺตํ อานนฺทํ อปโลเกสิฯ ",
"pli-tv-kd15:21.2.24":	"อถ โข อายสฺมา อานนฺโท โพธึ ราชกุมารํ เอตทโวจ—",
"pli-tv-kd15:21.2.25":	"“สํหรนฺตุ, ราชกุมาร, ทุสฺสานิฯ ",
"pli-tv-kd15:21.2.26":	"น ภควา เจลปฏิกํ อกฺกมิสฺสติ ปจฺฉิมํ ชนตํ ตถาคโต อนุกมฺปตี”ติฯ ",
"pli-tv-kd15:21.3.1":	"อถ โข โพธิ ราชกุมาโร ทุสฺสานิ สํหราเปตฺวา อุปริโกกนเท ปาสาเท อาสนํ ปญฺญเปสิฯ ",
"pli-tv-kd15:21.3.2":	"อถ โข ภควา โกกนทํ ปาสาทํ อภิรุหิตฺวา ปญฺญตฺเต อาสเน นิสีทิ สทฺธึ ภิกฺขุสงฺเฆนฯ ",
"pli-tv-kd15:21.3.3":	"อถ โข โพธิ ราชกุมาโร พุทฺธปฺปมุขํ ภิกฺขุสงฺฆํ ปณีเตน ขาทนีเยน โภชนีเยน สหตฺถา สนฺตปฺเปตฺวา สมฺปวาเรตฺวา, ภควนฺตํ ภุตฺตาวึ โอนีตปตฺตปาณึ, เอกมนฺตํ นิสีทิฯ ",
"pli-tv-kd15:21.3.4":	"เอกมนฺตํ นิสินฺนํ โข โพธึ ราชกุมารํ ภควา ธมฺมิยา กถาย สนฺทเสฺสตฺวา สมาทเปตฺวา สมุตฺเตเชตฺวา สมฺปหํเสตฺวา อุฏฺฐายาสนา ปกฺกามิฯ ",
"pli-tv-kd15:21.3.5":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-kd15:21.3.6":	"“น, ภิกฺขเว, เจลปฏิกา อกฺกมิตพฺพาฯ ",
"pli-tv-kd15:21.3.7":	"โย อกฺกเมยฺย, อาปตฺติ ทุกฺกฏสฺสา”ติฯ ",
"pli-tv-kd15:21.4.1":	"เตน โข ปน สมเยน อญฺญตรา อิตฺถี อปคตคพฺภา ภิกฺขู นิมนฺเตตฺวา ทุสฺสํ ปญฺญเปตฺวา เอตทโวจ—",
"pli-tv-kd15:21.4.2":	"“อกฺกมถ, ภนฺเต, ทุสฺสนฺ”ติฯ ",
"pli-tv-kd15:21.4.3":	"ภิกฺขู กุกฺกุจฺจายนฺตา น อกฺกมนฺติฯ ",
"pli-tv-kd15:21.4.4":	"“อกฺกมถ, ภนฺเต, ทุสฺสํ มงฺคลตฺถายา”ติฯ ",
"pli-tv-kd15:21.4.5":	"ภิกฺขู กุกฺกุจฺจายนฺตา น อกฺกมึสุฯ ",
"pli-tv-kd15:21.4.6":	"อถ โข สา อิตฺถี อุชฺฌายติ ขิยฺยติ วิปาเจติ—",
"pli-tv-kd15:21.4.7":	"“กถญฺหิ นาม อยฺยา มงฺคลตฺถาย ยาจิยมานา เจลปฏิกํ น อกฺกมิสฺสนฺตี”ติฯ ",
"pli-tv-kd15:21.4.8":	"อโสฺสสุํ โข ภิกฺขู ตสฺสา อิตฺถิยา อุชฺฌายนฺติยา ขิยฺยนฺติยา วิปาเจนฺติยาฯ ",
"pli-tv-kd15:21.4.9":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd15:21.4.10":	"“คิหี, ภิกฺขเว, มงฺคลิกาฯ ",
"pli-tv-kd15:21.4.11":	"อนุชานามิ, ภิกฺขเว, คิหีนํ มงฺคลตฺถาย ยาจิยมาเนน เจลปฏิกํ อกฺกมิตุนฺ”ติฯ ",
"pli-tv-kd15:21.4.12":	"เตน โข ปน สมเยน ภิกฺขู โธตปาทกํ อกฺกมิตุํ กุกฺกุจฺจายนฺติฯ ",
"pli-tv-kd15:21.4.13":	"ภควโต เอตมตฺถํ อาโรเจสุํฯ ",
"pli-tv-kd15:21.4.14":	"“อนุชานามิ, ภิกฺขเว, โธตปาทกํ อกฺกมิตุนฺ”ติฯ ",
"pli-tv-kd15:21.4.15":	"ทุติยภาณวาโร นิฏฺฐิโตฯ ",
"pli-tv-kd15:22.1.1":	"อถ โข ภควา ภคฺเคสุ ยถาภิรนฺตํ วิหริตฺวา เยน สาวตฺถิ เตน จาริกํ ปกฺกามิฯ ",
"pli-tv-kd15:22.1.2":	"อนุปุพฺเพน จาริกํ จรมาโน เยน สาวตฺถิ ตทวสริฯ ",
"pli-tv-kd15:22.1.3":	"ตตฺร สุทํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-kd15:22.1.4":	"อถ โข วิสาขา มิคารมาตา ฆฏกญฺจ กตกญฺจ สมฺมชฺชนิญฺจ อาทาย เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"pli-tv-kd15:22.1.5":	"เอกมนฺตํ นิสินฺนา โข วิสาขา มิคารมาตา ภควนฺตํ เอตทโวจ—",
"pli-tv-kd15:22.1.6":	"“ปฏิคฺคณฺหาตุ เม, ภนฺเต, ภควา ฆฏกญฺจ กตกญฺจ สมฺมชฺชนิญฺจ, ยํ มม อสฺส ทีฆรตฺตํ หิตาย สุขายา”ติฯ ",
"pli-tv-kd15:22.1.7":	"ปฏิคฺคเหสิ ภควา ฆฏกญฺจ สมฺมชฺชนิญฺจฯ ",
"pli-tv-kd15:22.1.8":	"น ภควา กตกํ ปฏิคฺคเหสิฯ ",
"pli-tv-kd15:22.1.9":	"อถ โข ภควา วิสาขํ มิคารมาตรํ ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ ",
"pli-tv-kd15:22.1.10":	"อถ โข วิสาขา มิคารมาตา ภควตา ธมฺมิยา กถาย สนฺทสฺสิตา สมาทปิตา สมุตฺเตชิตา สมฺปหํสิตา อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
"pli-tv-kd15:22.1.11":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-kd15:22.1.12":	"“อนุชานามิ, ภิกฺขเว, ฆฏกญฺจ สมฺมชฺชนิญฺจฯ ",
"pli-tv-kd15:22.1.13":	"น, ภิกฺขเว, กตกํ ปริภุญฺชิตพฺพํฯ ",
"pli-tv-kd15:22.1.14":	"โย ปริภุญฺเชยฺย, อาปตฺติ ทุกฺกฏสฺสฯ ",
"pli-tv-kd15:22.1.15":	"อนุชานามิ, ภิกฺขเว, ติโสฺส ปาทฆํสนิโย—",
"pli-tv-kd15:22.1.16":	"สกฺขรํ, กถลํ, สมุทฺทเผณกนฺ”ติฯ ",
"pli-tv-kd15:22.2.1":	"อถ โข วิสาขา มิคารมาตา วิธูปนญฺจ ตาลวณฺฏญฺจ อาทาย เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"pli-tv-kd15:22.2.2":	"เอกมนฺตํ นิสินฺนา โข วิสาขา มิคารมาตา ภควนฺตํ เอตทโวจ—",
"pli-tv-kd15:22.2.3":	"“ปฏิคฺคณฺหาตุ เม, ภนฺเต, ภควา วิธูปนญฺจ ตาลวณฺฏญฺจ, ยํ มม อสฺส ทีฆรตฺตํ หิตาย สุขายา”ติฯ ",
"pli-tv-kd15:22.2.4":	"ปฏิคฺคเหสิ ภควา วิธูปนญฺจ ตาลวณฺฏญฺจฯ ",
"pli-tv-kd15:22.2.5":	"อถ โข ภควา วิสาขํ มิคารมาตรํ ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิ …เป… ",
"pli-tv-kd15:22.2.6":	"ปทกฺขิณํ กตฺวา ปกฺกามิฯ ",
"pli-tv-kd15:22.2.7":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-kd15:22.2.8":	"“อนุชานามิ, ภิกฺขเว, วิธูปนญฺจ ตาลวณฺฏญฺจา”ติฯ ",
"pli-tv-kd15:23.1.1":	"เตน โข ปน สมเยน สงฺฆสฺส มกสพีชนี อุปฺปนฺนา โหติฯ ",
"pli-tv-kd15:23.1.2":	"ภควโต เอตมตฺถํ อาโรเจสุํฯ ",
"pli-tv-kd15:23.1.3":	"“อนุชานามิ, ภิกฺขเว, มกสพีชนินฺ”ติฯ ",
"pli-tv-kd15:23.1.4":	"จามริพีชนี อุปฺปนฺนา โหติฯ ",
"pli-tv-kd15:23.1.5":	"ภควโต เอตมตฺถํ อาโรเจสุํฯ ",
"pli-tv-kd15:23.1.6":	"“น, ภิกฺขเว, จามริพีชนี ธาเรตพฺพาฯ ",
"pli-tv-kd15:23.1.7":	"โย ธาเรยฺย, อาปตฺติ ทุกฺกฏสฺสฯ ",
"pli-tv-kd15:23.1.8":	"อนุชานามิ, ภิกฺขเว, ติโสฺส พีชนิโย—",
"pli-tv-kd15:23.1.9":	"วากมยํ, อุสีรมยํ, โมรปิญฺฉมยนฺ”ติฯ ",
"pli-tv-kd15:23.2.1":	"เตน โข ปน สมเยน สงฺฆสฺส ฉตฺตํ อุปฺปนฺนํ โหติฯ ",
"pli-tv-kd15:23.2.2":	"ภควโต เอตมตฺถํ อาโรเจสุํฯ ",
"pli-tv-kd15:23.2.3":	"“อนุชานามิ, ภิกฺขเว, ฉตฺตนฺ”ติฯ ",
"pli-tv-kd15:23.2.4":	"เตน โข ปน สมเยน ฉพฺพคฺคิยา ภิกฺขู ฉตฺตปฺปคฺคหิตา อาหิณฺฑนฺติฯ ",
"pli-tv-kd15:23.2.5":	"เตน โข ปน สมเยน อญฺญตโร อุปาสโก สมฺพหุเลหิ อาชีวกสาวเกหิ สทฺธึ อุยฺยานํ อคมาสิฯ ",
"pli-tv-kd15:23.2.6":	"อทฺทสาสุํ โข เต อาชีวกสาวกา ฉพฺพคฺคิเย ภิกฺขู ทูรโตว ฉตฺตปฺปคฺคหิเต อาคจฺฉนฺเตฯ ",
"pli-tv-kd15:23.2.7":	"ทิสฺวาน ตํ อุปาสกํ เอตทโวจุํ—",
"pli-tv-kd15:23.2.8":	"“เอเต โข อยฺยา ตุมฺหากํ ภทนฺตา ฉตฺตปฺปคฺคหิตา อาคจฺฉนฺติ, เสยฺยถาปิ คณกมหามตฺตา”ติฯ ",
"pli-tv-kd15:23.2.9":	"“นายฺยา เอเต ภิกฺขู, ปริพฺพาชกา”ติฯ ",
"pli-tv-kd15:23.2.10":	"“ภิกฺขู น ภิกฺขู”ติ อพฺภุตํ อกํสุฯ ",
"pli-tv-kd15:23.2.11":	"อถ โข โส อุปาสโก อุปคเต สญฺชานิตฺวา อุชฺฌายติ ขิยฺยติ วิปาเจติ—",
"pli-tv-kd15:23.2.12":	"“กถญฺหิ นาม ภทนฺตา ฉตฺตปฺปคฺคหิตา อาหิณฺฑิสฺสนฺตี”ติฯ ",
"pli-tv-kd15:23.2.13":	"อโสฺสสุํ โข ภิกฺขู ตสฺส อุปาสกสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
"pli-tv-kd15:23.2.14":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd15:23.2.15":	"“สจฺจํ กิร, ภิกฺขเว …เป… ",
"pli-tv-kd15:23.2.16":	"“สจฺจํ, ภควา”ติ …เป… ",
"pli-tv-kd15:23.2.17":	"วิครหิตฺวา …เป… ",
"pli-tv-kd15:23.2.18":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd15:23.2.19":	"“น, ภิกฺขเว, ฉตฺตํ ธาเรตพฺพํฯ ",
"pli-tv-kd15:23.2.20":	"โย ธาเรยฺย, อาปตฺติ ทุกฺกฏสฺสา”ติฯ ",
"pli-tv-kd15:23.3.1":	"เตน โข ปน สมเยน อญฺญตโร ภิกฺขุ คิลาโน โหติฯ ",
"pli-tv-kd15:23.3.2":	"ตสฺส ภิกฺขุโน วินา ฉตฺตํ น ผาสุ โหติฯ ",
"pli-tv-kd15:23.3.3":	"ภควโต เอตมตฺถํ อาโรเจสุํฯ ",
"pli-tv-kd15:23.3.4":	"“อนุชานามิ, ภิกฺขเว, คิลานสฺส ฉตฺตํ ธาเรตุนฺ”ติฯ ",
"pli-tv-kd15:23.4.1":	"เตน โข ปน สมเยน ภิกฺขู—",
"pli-tv-kd15:23.4.2":	"คิลานเสฺสว ภควตา ฉตฺตํ อนุญฺญาตํ โน อคิลานสฺสาติ—",
"pli-tv-kd15:23.4.3":	"อาราเม อารามูปจาเร ฉตฺตํ ธาเรตุํ กุกฺกุจฺจายนฺติฯ ",
"pli-tv-kd15:23.4.4":	"ภควโต เอตมตฺถํ อาโรเจสุํฯ ",
"pli-tv-kd15:23.4.5":	"“อนุชานามิ, ภิกฺขเว, อคิลาเนนปิ อาราเม อารามูปจาเร ฉตฺตํ ธาเรตุนฺ”ติฯ ",
"pli-tv-kd15:24.1.1":	"เตน โข ปน สมเยน อญฺญตโร ภิกฺขุ สิกฺกาย ปตฺตํ อุฏฺฏิตฺวา ทณฺเฑ อาลคฺเคตฺวา วิกาเล อญฺญตเรน คามทฺวาเรน อติกฺกมติฯ ",
"pli-tv-kd15:24.1.2":	"มนุสฺสา—",
"pli-tv-kd15:24.1.3":	"“เอสโยฺย โจโร คจฺฉติ, อสิสฺส วิชฺโชตลตี”ติ อนุปติตฺวา คเหตฺวา สญฺชานิตฺวา มุญฺจึสุฯ ",
"pli-tv-kd15:24.1.4":	"อถ โข โส ภิกฺขุ อารามํ คนฺตฺวา ภิกฺขูนํ เอตมตฺถํ อาโรเจสิฯ ",
"pli-tv-kd15:24.1.5":	"“กึ ปน ตฺวํ, อาวุโส, ทณฺฑสิกฺกํ ธาเรสี”ติ? ",
"pli-tv-kd15:24.1.6":	"“เอวมาวุโส”ติฯ ",
"pli-tv-kd15:24.1.7":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:24.1.8":	"“กถญฺหิ นาม ภิกฺขุ ทณฺฑสิกฺกํ ธาเรสฺสสี”ติฯ ",
"pli-tv-kd15:24.1.9":	"อถ โข เต ภิกฺขู ภควโต เอตมตฺถํ อาโรเจสุํ …เป… ",
"pli-tv-kd15:24.1.10":	"“สจฺจํ, ภควา”ติ …เป… ",
"pli-tv-kd15:24.1.11":	"วิครหิตฺวา …เป… ",
"pli-tv-kd15:24.1.12":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd15:24.1.13":	"“น, ภิกฺขเว, ทณฺฑสิกฺกา ธาเรตพฺพาฯ ",
"pli-tv-kd15:24.1.14":	"โย ธาเรยฺย, อาปตฺติ ทุกฺกฏสฺสา”ติฯ ",
"pli-tv-kd15:24.2.1":	"เตน โข ปน สมเยน อญฺญตโร ภิกฺขุ คิลาโน โหติ, น สกฺโกติ วินา ทณฺเฑน อาหิณฺฑิตุํฯ ",
"pli-tv-kd15:24.2.2":	"ภควโต เอตมตฺถํ อาโรเจสุํฯ ",
"pli-tv-kd15:24.2.3":	"“อนุชานามิ, ภิกฺขเว, คิลานสฺส ภิกฺขุโน ทณฺฑสมฺมุตึ ทาตุํฯ ",
"pli-tv-kd15:24.2.4":	"เอวญฺจ ปน, ภิกฺขเว, ทาตพฺพาฯ ",
"pli-tv-kd15:24.2.5":	"เตน คิลาเนน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd15:24.2.6":	"‘อหํ, ภนฺเต, คิลาโน; ",
"pli-tv-kd15:24.2.7":	"น สกฺโกมิ วินา ทณฺเฑน อาหิณฺฑิตุํฯ ",
"pli-tv-kd15:24.2.8":	"โสหํ, ภนฺเต, สงฺฆํ ทณฺฑสมฺมุตึ ยาจามี’ติฯ ",
"pli-tv-kd15:24.2.9":	"ทุติยมฺปิ ยาจิตพฺพาฯ ",
"pli-tv-kd15:24.2.10":	"ตติยมฺปิ ยาจิตพฺพาฯ ",
"pli-tv-kd15:24.2.11":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd15:24.2.12":	"‘สุณาตุ เม, ภนฺเต, สงฺโฆฯ ",
"pli-tv-kd15:24.2.13":	"อยํ อิตฺถนฺนาโม ภิกฺขุ คิลาโน, น สกฺโกติ วินา ทณฺเฑน อาหิณฺฑิตุํฯ ",
"pli-tv-kd15:24.2.14":	"โส สงฺฆํ ทณฺฑสมฺมุตึ ยาจติฯ ",
"pli-tv-kd15:24.2.15":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามสฺส ภิกฺขุโน ทณฺฑสมฺมุตึ ทเทยฺยฯ ",
"pli-tv-kd15:24.2.16":	"เอสา ญตฺติฯ ",
"pli-tv-kd15:24.2.17":	"สุณาตุ เม, ภนฺเต, สงฺโฆฯ ",
"pli-tv-kd15:24.2.18":	"อยํ อิตฺถนฺนาโม ภิกฺขุ คิลาโน, น สกฺโกติ วินา ทณฺเฑน อาหิณฺฑิตุํฯ ",
"pli-tv-kd15:24.2.19":	"โส สงฺฆํ ทณฺฑสมฺมุตึ ยาจติฯ ",
"pli-tv-kd15:24.2.20":	"สงฺโฆ อิตฺถนฺนามสฺส ภิกฺขุโน ทณฺฑสมฺมุตึ เทติฯ ",
"pli-tv-kd15:24.2.21":	"ยสฺสายสฺมโต ขมติ อิตฺถนฺนามสฺส ภิกฺขุโน ทณฺฑสมฺมุติยา ทานํ, โส ตุณฺหสฺส; ",
"pli-tv-kd15:24.2.22":	"ยสฺส นกฺขมติ, โส ภาเสยฺยฯ ",
"pli-tv-kd15:24.2.23":	"ทินฺนา สงฺเฆน อิตฺถนฺนามสฺส ภิกฺขุโน ทณฺฑสมฺมุติฯ ",
"pli-tv-kd15:24.2.24":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd15:24.3.1":	"เตน โข ปน สมเยน อญฺญตโร ภิกฺขุ คิลาโน โหติ, น สกฺโกติ วินา สิกฺกาย ปตฺตํ ปริหริตุํฯ ",
"pli-tv-kd15:24.3.2":	"ภควโต เอตมตฺถํ อาโรเจสุํฯ ",
"pli-tv-kd15:24.3.3":	"“อนุชานามิ, ภิกฺขเว, คิลานสฺส ภิกฺขุโน สิกฺกาสมฺมุตึ ทาตุํฯ ",
"pli-tv-kd15:24.3.4":	"เอวญฺจ ปน, ภิกฺขเว, ทาตพฺพาฯ ",
"pli-tv-kd15:24.3.5":	"เตน คิลาเนน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd15:24.3.6":	"‘อหํ, ภนฺเต, คิลาโน; ",
"pli-tv-kd15:24.3.7":	"น สกฺโกมิ วินา สิกฺกาย ปตฺตํ ปริหริตุํฯ ",
"pli-tv-kd15:24.3.8":	"โสหํ, ภนฺเต, สงฺฆํ สิกฺกาสมฺมุตึ ยาจามี’ติฯ ",
"pli-tv-kd15:24.3.9":	"ทุติยมฺปิ ยาจิตพฺพาฯ ",
"pli-tv-kd15:24.3.10":	"ตติยมฺปิ ยาจิตพฺพาฯ ",
"pli-tv-kd15:24.3.11":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd15:24.3.12":	"‘สุณาตุ เม, ภนฺเต, สงฺโฆฯ ",
"pli-tv-kd15:24.3.13":	"อยํ อิตฺถนฺนาโม ภิกฺขุ คิลาโน, น สกฺโกติ วินา สิกฺกาย ปตฺตํ ปริหริตุํฯ ",
"pli-tv-kd15:24.3.14":	"โส สงฺฆํ สิกฺกาสมฺมุตึ ยาจติฯ ",
"pli-tv-kd15:24.3.15":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามสฺส ภิกฺขุโน สิกฺกาสมฺมุตึ ทเทยฺยฯ ",
"pli-tv-kd15:24.3.16":	"เอสา ญตฺติฯ ",
"pli-tv-kd15:24.3.17":	"สุณาตุ เม, ภนฺเต, สงฺโฆฯ ",
"pli-tv-kd15:24.3.18":	"อยํ อิตฺถนฺนาโม ภิกฺขุ คิลาโน, น สกฺโกติ วินา สิกฺกาย ปตฺตํ ปริหริตุํฯ ",
"pli-tv-kd15:24.3.19":	"โส สงฺฆํ สิกฺกาสมฺมุตึ ยาจติฯ ",
"pli-tv-kd15:24.3.20":	"สงฺโฆ อิตฺถนฺนามสฺส ภิกฺขุโน สิกฺกาสมฺมุตึ เทติฯ ",
"pli-tv-kd15:24.3.21":	"ยสฺสายสฺมโต ขมติ อิตฺถนฺนามสฺส ภิกฺขุโน สิกฺกาสมฺมุติยา ทานํ, โส ตุณฺหสฺส; ",
"pli-tv-kd15:24.3.22":	"ยสฺส นกฺขมติ, โส ภาเสยฺยฯ ",
"pli-tv-kd15:24.3.23":	"ทินฺนา สงฺเฆน อิตฺถนฺนามสฺส ภิกฺขุโน สิกฺกาสมฺมุติฯ ",
"pli-tv-kd15:24.3.24":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd15:24.3.25":	"เตน โข ปน สมเยน อญฺญตโร ภิกฺขุ คิลาโน โหติ, น สกฺโกติ วินา ทณฺเฑน อาหิณฺฑิตุํ, น สกฺโกติ วินา สิกฺกาย ปตฺตํ ปริหริตุํฯ ",
"pli-tv-kd15:24.3.26":	"ภควโต เอตมตฺถํ อาโรเจสุํฯ ",
"pli-tv-kd15:24.3.27":	"“อนุชานามิ, ภิกฺขเว, คิลานสฺส ภิกฺขุโน ทณฺฑสิกฺกาสมฺมุตึ ทาตุํฯ ",
"pli-tv-kd15:24.3.28":	"เอวญฺจ ปน, ภิกฺขเว, ทาตพฺพาฯ ",
"pli-tv-kd15:24.3.29":	"เตน คิลาเนน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd15:24.3.30":	"‘อหํ, ภนฺเต, คิลาโน; ",
"pli-tv-kd15:24.3.31":	"น สกฺโกมิ วินา ทณฺเฑน อาหิณฺฑิตุํ; ",
"pli-tv-kd15:24.3.32":	"น สกฺโกมิ วินา สิกฺกาย ปตฺตํ ปริหริตุํฯ ",
"pli-tv-kd15:24.3.33":	"โสหํ, ภนฺเต, สงฺฆํ ทณฺฑสิกฺกาสมฺมุตึ ยาจามี’ติฯ ",
"pli-tv-kd15:24.3.34":	"ทุติยมฺปิ ยาจิตพฺพาฯ ",
"pli-tv-kd15:24.3.35":	"ตติยมฺปิ ยาจิตพฺพาฯ ",
"pli-tv-kd15:24.3.36":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd15:24.3.37":	"‘สุณาตุ เม, ภนฺเต, สงฺโฆฯ ",
"pli-tv-kd15:24.3.38":	"อยํ อิตฺถนฺนาโม ภิกฺขุ คิลาโน, น สกฺโกติ วินา ทณฺเฑน อาหิณฺฑิตุํ, น สกฺโกติ วินา สิกฺกาย ปตฺตํ ปริหริตุํฯ ",
"pli-tv-kd15:24.3.39":	"โส สงฺฆํ ทณฺฑสิกฺกาสมฺมุตึ ยาจติฯ ",
"pli-tv-kd15:24.3.40":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามสฺส ภิกฺขุโน ทณฺฑสิกฺกาสมฺมุตึ ทเทยฺยฯ ",
"pli-tv-kd15:24.3.41":	"เอสา ญตฺติฯ ",
"pli-tv-kd15:24.3.42":	"สุณาตุ เม, ภนฺเต, สงฺโฆฯ ",
"pli-tv-kd15:24.3.43":	"อยํ อิตฺถนฺนาโม ภิกฺขุ คิลาโน น สกฺโกติ วินา ทณฺเฑน อาหิณฺฑิตุํ, น สกฺโกติ วินา สิกฺกาย ปตฺตํ ปริหริตุํฯ ",
"pli-tv-kd15:24.3.44":	"โส สงฺฆํ ทณฺฑสิกฺกาสมฺมุตึ ยาจติฯ ",
"pli-tv-kd15:24.3.45":	"สงฺโฆ อิตฺถนฺนามสฺส ภิกฺขุโน ทณฺฑสิกฺกาสมฺมุตึ เทติฯ ",
"pli-tv-kd15:24.3.46":	"ยสฺสายสฺมโต ขมติ อิตฺถนฺนามสฺส ภิกฺขุโน ทณฺฑสิกฺกาสมฺมุติยา ทานํ, โส ตุณฺหสฺส; ",
"pli-tv-kd15:24.3.47":	"ยสฺส นกฺขมติ, โส ภาเสยฺยฯ ",
"pli-tv-kd15:24.3.48":	"ทินฺนา สงฺเฆน อิตฺถนฺนามสฺส ภิกฺขุโน ทณฺฑสิกฺกาสมฺมุติฯ ",
"pli-tv-kd15:24.3.49":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-kd15:25.1.1":	"เตน โข ปน สมเยน อญฺญตโร ภิกฺขุ โรมนฺถโก โหติฯ ",
"pli-tv-kd15:25.1.2":	"โส โรมนฺถิตฺวา โรมนฺถิตฺวา อชฺโฌหรติฯ ",
"pli-tv-kd15:25.1.3":	"ภิกฺขู อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:25.1.4":	"“วิกาลายํ ภิกฺขุ โภชนํ ภุญฺชตี”ติฯ ",
"pli-tv-kd15:25.1.5":	"ภควโต เอตมตฺถํ อาโรเจสุํฯ ",
"pli-tv-kd15:25.1.6":	"“เอโส, ภิกฺขเว, ภิกฺขุ อจิรงฺโคโยนิยา จุโตฯ ",
"pli-tv-kd15:25.1.7":	"อนุชานามิ, ภิกฺขเว, โรมนฺถกสฺส โรมนฺถนํฯ ",
"pli-tv-kd15:25.1.8":	"น จ, ภิกฺขเว, พหิมุขทฺวารํ นีหริตฺวา อชฺโฌหริตพฺพํฯ ",
"pli-tv-kd15:25.1.9":	"โย อชฺโฌหเรยฺย, ยถาธมฺโม กาเรตพฺโพ”ติฯ ",
"pli-tv-kd15:26.1.1":	"เตน โข ปน สมเยน อญฺญตรสฺส ปูคสฺส สงฺฆภตฺตํ โหติฯ ",
"pli-tv-kd15:26.1.2":	"ภตฺตคฺเค พหุสิตฺถานิ ปกิริยึสุฯ ",
"pli-tv-kd15:26.1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:26.1.4":	"“กถญฺหิ นาม สมณา สกฺยปุตฺติยา โอทเน ทิยฺยมาเน น สกฺกจฺจํ ปฏิคฺคเหสฺสนฺติ, เอกเมกํ สิตฺถํ กมฺมสเตน นิฏฺฐายตี”ติฯ ",
"pli-tv-kd15:26.1.5":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-kd15:26.1.6":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd15:26.1.7":	"“อนุชานามิ, ภิกฺขเว, ยํ ทิยฺยมานํ ปตติ, ตํ สามํ คเหตฺวา ปริภุญฺชิตุํฯ ",
"pli-tv-kd15:26.1.8":	"ปริจฺจตฺตํ ตํ, ภิกฺขเว, ทายเกหี”ติฯ ",
"pli-tv-kd15:27.1.1":	"เตน โข ปน สมเยน อญฺญตโร ภิกฺขุ ทีเฆหิ นเขหิ ปิณฺฑาย จรติฯ ",
"pli-tv-kd15:27.1.2":	"อญฺญตรา อิตฺถี ปสฺสิตฺวา ตํ ภิกฺขุํ เอตทโวจ—",
"pli-tv-kd15:27.1.3":	"“เอหิ, ภนฺเต, เมถุนํ ธมฺมํ ปฏิเสวา”ติฯ ",
"pli-tv-kd15:27.1.4":	"“อลํ, ภคินิ, เนตํ กปฺปตี”ติฯ ",
"pli-tv-kd15:27.1.5":	"“สเจ โข ตฺวํ, ภนฺเต, นปฺปฏิเสวิสฺสสิ, อิทานาหํ อตฺตโน นเขหิ คตฺตานิ วิลิขิตฺวา กุปฺปํ กริสฺสามิ—",
"pli-tv-kd15:27.1.6":	"อยํ มํ ภิกฺขุ วิปฺปกโรตี”ติฯ ",
"pli-tv-kd15:27.1.7":	"“ปชานาหิ ตฺวํ, ภคินี”ติฯ ",
"pli-tv-kd15:27.1.8":	"อถ โข สา อิตฺถี อตฺตโน นเขหิ คตฺตานิ วิลิขิตฺวา กุปฺปํ อกาสิ—",
"pli-tv-kd15:27.1.9":	"“อยํ มํ ภิกฺขุ วิปฺปกโรตี”ติฯ ",
"pli-tv-kd15:27.1.10":	"มนุสฺสา อุปธาวิตฺวา ตํ ภิกฺขุํ อคฺคเหสุํฯ ",
"pli-tv-kd15:27.1.11":	"อทฺทสาสุํ โข เต มนุสฺสา ตสฺสา อิตฺถิยา นเข ฉวิมฺปิ โลหิตมฺปิฯ ",
"pli-tv-kd15:27.1.12":	"ทิสฺวาน—",
"pli-tv-kd15:27.1.13":	"“อิมิสฺสาเยว อิตฺถิยา อิทํ กมฺมํ, อการโก ภิกฺขู”ติ—",
"pli-tv-kd15:27.1.14":	"ตํ ภิกฺขุํ มุญฺจึสุฯ ",
"pli-tv-kd15:27.1.15":	"อถ โข โส ภิกฺขุ อารามํ คนฺตฺวา ภิกฺขูนํ เอตมตฺถํ อาโรเจสิฯ ",
"pli-tv-kd15:27.1.16":	"“กึ ปน ตฺวํ, อาวุโส, ทีเฆ นเข ธาเรสี”ติ? ",
"pli-tv-kd15:27.1.17":	"“เอวมาวุโส”ติฯ ",
"pli-tv-kd15:27.1.18":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:27.1.19":	"“กถญฺหิ นาม ภิกฺขุ ทีเฆ นเข ธาเรสฺสสี”ติฯ ",
"pli-tv-kd15:27.1.20":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd15:27.1.21":	"“น, ภิกฺขเว, ทีฆา นขา ธาเรตพฺพาฯ ",
"pli-tv-kd15:27.1.22":	"โย ธาเรยฺย, อาปตฺติ ทุกฺกฏสฺสา”ติฯ ",
"pli-tv-kd15:27.2.1":	"เตน โข ปน สมเยน ภิกฺขู นเขนปิ นขํ ฉินฺทนฺติ, มุเขนปิ นขํ ฉินฺทนฺติ, กุฏฺเฏปิ ฆํสนฺติฯ ",
"pli-tv-kd15:27.2.2":	"องฺคุลิโย ทุกฺขา โหนฺติฯ ",
"pli-tv-kd15:27.2.3":	"ภควโต เอตมตฺถํ อาโรเจสุํฯ ",
"pli-tv-kd15:27.2.4":	"“อนุชานามิ, ภิกฺขเว, นขจฺเฉทนนฺ”ติฯ ",
"pli-tv-kd15:27.2.5":	"สโลหิตํ นขํ ฉินฺทนฺติฯ ",
"pli-tv-kd15:27.2.6":	"องฺคุลิโย ทุกฺขา โหนฺติ …เป… ",
"pli-tv-kd15:27.2.7":	"“อนุชานามิ, ภิกฺขเว, มํสปฺปมาเณน นขํ ฉินฺทิตุนฺ”ติฯ ",
"pli-tv-kd15:27.2.8":	"เตน โข ปน สมเยน ฉพฺพคฺคิยา ภิกฺขู วีสติมฏฺฐํ การาเปนฺติฯ ",
"pli-tv-kd15:27.2.9":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:27.2.10":	"“เสยฺยถาปิ คิหี กามโภคิโน”ติฯ ",
"pli-tv-kd15:27.2.11":	"ภควโต เอตมตฺถํ อาโรเจสุํฯ ",
"pli-tv-kd15:27.2.12":	"“น, ภิกฺขเว, วีสติมฏฺฐํ การาเปตพฺพํฯ ",
"pli-tv-kd15:27.2.13":	"โย การาเปยฺย, อาปตฺติ ทุกฺกฏสฺสฯ ",
"pli-tv-kd15:27.2.14":	"อนุชานามิ, ภิกฺขเว, มลมตฺตํ อปกฑฺฒิตุนฺ”ติฯ ",
"pli-tv-kd15:27.3.1":	"เตน โข ปน สมเยน ภิกฺขูนํ เกสา ทีฆา โหนฺติฯ ",
"pli-tv-kd15:27.3.2":	"ภควโต เอตมตฺถํ อาโรเจสุํฯ ",
"pli-tv-kd15:27.3.3":	"“อุสฺสหนฺติ ปน, ภิกฺขเว, ภิกฺขู อญฺญมญฺญํ เกเส โอโรเปตุนฺ”ติ? ",
"pli-tv-kd15:27.3.4":	"“อุสฺสหนฺติ, ภควา”ติฯ ",
"pli-tv-kd15:27.3.5":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา …เป… ",
"pli-tv-kd15:27.3.6":	"ภิกฺขู อามนฺเตสิ—",
"pli-tv-kd15:27.3.7":	"“อนุชานามิ, ภิกฺขเว, ขุรํ ขุรสิลํ ขุรสิปาฏิกํ นมตกํ สพฺพํ ขุรภณฺฑนฺ”ติฯ ",
"pli-tv-kd15:27.4.1":	"เตน โข ปน สมเยน ฉพฺพคฺคิยา ภิกฺขู มสฺสุํ กปฺปาเปนฺติ …เป… ",
"pli-tv-kd15:27.4.2":	"มสฺสุํ วฑฺฒาเปนฺติ … ",
"pli-tv-kd15:27.4.3":	"โคโลมิกํ การาเปนฺติ … ",
"pli-tv-kd15:27.4.4":	"จตุรสฺสกํ การาเปนฺติ … ",
"pli-tv-kd15:27.4.5":	"ปริมุขํ การาเปนฺติ … ",
"pli-tv-kd15:27.4.6":	"อฑฺฒทุกํ การาเปนฺติ … ",
"pli-tv-kd15:27.4.7":	"ทาฐิกํ ฐเปนฺติ … ",
"pli-tv-kd15:27.4.8":	"สมฺพาเธ โลมํ สํหราเปนฺติฯ ",
"pli-tv-kd15:27.4.9":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:27.4.10":	"“เสยฺยถาปิ คิหี กามโภคิโน”ติฯ ",
"pli-tv-kd15:27.4.11":	"ภควโต เอตมตฺถํ อาโรเจสุํฯ ",
"pli-tv-kd15:27.4.12":	"“น, ภิกฺขเว, มสฺสุ กปฺปาเปตพฺพํ …เป… ",
"pli-tv-kd15:27.4.13":	"น มสฺสุ วฑฺฒาเปตพฺพํ … ",
"pli-tv-kd15:27.4.14":	"น โคโลมิกํ การาเปตพฺพํ … ",
"pli-tv-kd15:27.4.15":	"น จตุรสฺสกํ การาเปตพฺพํ … ",
"pli-tv-kd15:27.4.16":	"น ปริมุขํ การาเปตพฺพํ … ",
"pli-tv-kd15:27.4.17":	"น อฑฺฒทุกํ การาเปตพฺพํ … ",
"pli-tv-kd15:27.4.18":	"น ทาฐิกา ฐเปตพฺพา … ",
"pli-tv-kd15:27.4.19":	"น สมฺพาเธ โลมํ สํหราเปตพฺพํฯ ",
"pli-tv-kd15:27.4.20":	"โย สํหราเปยฺย, อาปตฺติ ทุกฺกฏสฺสา”ติฯ ",
"pli-tv-kd15:27.4.21":	"เตน โข ปน สมเยน อญฺญตรสฺส ภิกฺขุโน สมฺพาเธ วโณ โหติฯ ",
"pli-tv-kd15:27.4.22":	"เภสชฺชํ น สนฺติฏฺฐติฯ ",
"pli-tv-kd15:27.4.23":	"ภควโต เอตมตฺถํ อาโรเจสุํฯ ",
"pli-tv-kd15:27.4.24":	"“อนุชานามิ, ภิกฺขเว, อาพาธปฺปจฺจยา สมฺพาเธ โลมํ สํหราเปตุนฺ”ติฯ ",
"pli-tv-kd15:27.5.1":	"เตน โข ปน สมเยน ฉพฺพคฺคิยา ภิกฺขู กตฺตริกาย เกเส เฉทาเปนฺติฯ ",
"pli-tv-kd15:27.5.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:27.5.3":	"“เสยฺยถาปิ คิหี กามโภคิโน”ติฯ ",
"pli-tv-kd15:27.5.4":	"ภควโต เอตมตฺถํ อาโรเจสุํฯ ",
"pli-tv-kd15:27.5.5":	"“น, ภิกฺขเว, กตฺตริกาย เกสา เฉทาเปตพฺพาฯ ",
"pli-tv-kd15:27.5.6":	"โย เฉทาเปยฺย, อาปตฺติ ทุกฺกฏสฺสา”ติฯ ",
"pli-tv-kd15:27.5.7":	"เตน โข ปน สมเยน อญฺญตรสฺส ภิกฺขุโน สีเส วโณ โหติ, น สกฺโกติ ขุเรน เกเส โอโรเปตุํฯ ",
"pli-tv-kd15:27.5.8":	"ภควโต เอตมตฺถํ อาโรเจสุํฯ ",
"pli-tv-kd15:27.5.9":	"“อนุชานามิ, ภิกฺขเว, อาพาธปฺปจฺจยา กตฺตริกาย เกเส เฉทาเปตุนฺ”ติฯ ",
"pli-tv-kd15:27.5.10":	"เตน โข ปน สมเยน ภิกฺขู ทีฆานิ นาสิกาโลมานิ ธาเรนฺติฯ ",
"pli-tv-kd15:27.5.11":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:27.5.12":	"“เสยฺยถาปิ ปิสาจิลฺลิกา”ติฯ ",
"pli-tv-kd15:27.5.13":	"ภควโต เอตมตฺถํ อาโรเจสุํฯ ",
"pli-tv-kd15:27.5.14":	"“น, ภิกฺขเว, ทีฆํ นาสิกาโลมํ ธาเรตพฺพํฯ ",
"pli-tv-kd15:27.5.15":	"โย ธาเรยฺย, อาปตฺติ ทุกฺกฏสฺสา”ติฯ ",
"pli-tv-kd15:27.5.16":	"เตน โข ปน สมเยน ภิกฺขู สกฺขริกายปิ มธุสิตฺถเกนปิ นาสิกาโลมํ คาหาเปนฺติฯ ",
"pli-tv-kd15:27.5.17":	"นาสิกา ทุกฺขา โหนฺติฯ ",
"pli-tv-kd15:27.5.18":	"ภควโต เอตมตฺถํ อาโรเจสุํฯ ",
"pli-tv-kd15:27.5.19":	"“อนุชานามิ, ภิกฺขเว, สณฺฑาสนฺ”ติฯ ",
"pli-tv-kd15:27.5.20":	"เตน โข ปน สมเยน ฉพฺพคฺคิยา ภิกฺขู ปลิตํ คาหาเปนฺติฯ ",
"pli-tv-kd15:27.5.21":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:27.5.22":	"“เสยฺยถาปิ คิหี กามโภคิโน”ติฯ ",
"pli-tv-kd15:27.5.23":	"ภควโต เอตมตฺถํ อาโรเจสุํฯ ",
"pli-tv-kd15:27.5.24":	"“น, ภิกฺขเว, ปลิตํ คาหาเปตพฺพํฯ ",
"pli-tv-kd15:27.5.25":	"โย คาหาเปยฺย, อาปตฺติ ทุกฺกฏสฺสา”ติฯ ",
"pli-tv-kd15:27.6.1":	"เตน โข ปน สมเยน อญฺญตรสฺส ภิกฺขุโน กณฺณคูถเกหิ กณฺณา ถกิตา โหนฺติฯ ",
"pli-tv-kd15:27.6.2":	"ภควโต เอตมตฺถํ อาโรเจสุํฯ ",
"pli-tv-kd15:27.6.3":	"“อนุชานามิ, ภิกฺขเว, กณฺณมลหรณินฺ”ติฯ ",
"pli-tv-kd15:27.6.4":	"เตน โข ปน สมเยน ฉพฺพคฺคิยา ภิกฺขู อุจฺจาวจา กณฺณมลหรณิโย ธาเรนฺติ โสวณฺณมยํ รูปิยมยํฯ ",
"pli-tv-kd15:27.6.5":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:27.6.6":	"“เสยฺยถาปิ คิหี กามโภคิโน”ติฯ ",
"pli-tv-kd15:27.6.7":	"ภควโต เอตมตฺถํ อาโรเจสุํฯ ",
"pli-tv-kd15:27.6.8":	"“น, ภิกฺขเว, อุจฺจาวจา กณฺณมลหรณิโย ธาเรตพฺพาฯ ",
"pli-tv-kd15:27.6.9":	"โย ธาเรยฺย, อาปตฺติ ทุกฺกฏสฺสาติฯ ",
"pli-tv-kd15:27.6.10":	"อนุชานามิ, ภิกฺขเว, อฏฺฐิมยํ ทนฺตมยํ วิสาณมยํ นฬมยํ เวฬุมยํ กฏฺฐมยํ ชตุมยํ ผลมยํ โลหมยํ สงฺขนาภิมยนฺ”ติฯ ",
"pli-tv-kd15:28.1.1":	"เตน โข ปน สมเยน ฉพฺพคฺคิยา ภิกฺขู พหุํ โลหภณฺฑํ กํสภณฺฑํ สนฺนิจยํ กโรนฺติฯ ",
"pli-tv-kd15:28.1.2":	"มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:28.1.3":	"“กถญฺหิ นาม สมณา สกฺยปุตฺติยา พหุํ โลหภณฺฑํ กํสภณฺฑํ สนฺนิจยํ กริสฺสนฺติ, เสยฺยถาปิ กํสปตฺถริกา”ติฯ ",
"pli-tv-kd15:28.1.4":	"ภควโต เอตมตฺถํ อาโรเจสุํฯ ",
"pli-tv-kd15:28.1.5":	"“น, ภิกฺขเว, พหุํ โลหภณฺฑํ กํสภณฺฑํ สนฺนิจโย กาตพฺโพฯ ",
"pli-tv-kd15:28.1.6":	"โย กเรยฺย, อาปตฺติ ทุกฺกฏสฺสา”ติฯ ",
"pli-tv-kd15:28.2.1":	"เตน โข ปน สมเยน ภิกฺขู อญฺชนิมฺปิ อญฺชนิสลากมฺปิ กณฺณมลหรณิมฺปิ พนฺธนมตฺตมฺปิ กุกฺกุจฺจายนฺติฯ ",
"pli-tv-kd15:28.2.2":	"ภควโต เอตมตฺถํ อาโรเจสุํฯ ",
"pli-tv-kd15:28.2.3":	"“อนุชานามิ, ภิกฺขเว, อญฺชนึ อญฺชนิสลากํ กณฺณมลหรณึ พนฺธนมตฺตนฺ”ติฯ ",
"pli-tv-kd15:28.2.4":	"เตน โข ปน สมเยน ฉพฺพคฺคิยา ภิกฺขู สงฺฆาฏิปลฺลตฺถิกาย นิสีทนฺติฯ ",
"pli-tv-kd15:28.2.5":	"สงฺฆาฏิยา ปตฺตา ลุชฺชนฺติฯ ",
"pli-tv-kd15:28.2.6":	"ภควโต เอตมตฺถํ อาโรเจสุํฯ ",
"pli-tv-kd15:28.2.7":	"“น, ภิกฺขเว, สงฺฆาฏิปลฺลตฺถิกาย นิสีทิตพฺพํฯ ",
"pli-tv-kd15:28.2.8":	"โย นิสีเทยฺย, อาปตฺติ ทุกฺกฏสฺสา”ติฯ ",
"pli-tv-kd15:28.2.9":	"เตน โข ปน สมเยน อญฺญตโร ภิกฺขุ คิลาโน โหติฯ ",
"pli-tv-kd15:28.2.10":	"ตสฺส วินา อาโยเคน น ผาสุ โหติฯ ",
"pli-tv-kd15:28.2.11":	"ภควโต เอตมตฺถํ อาโรเจสุํฯ ",
"pli-tv-kd15:28.2.12":	"“อนุชานามิ, ภิกฺขเว, อาโยคนฺ”ติฯ ",
"pli-tv-kd15:28.2.13":	"อถ โข ภิกฺขูนํ เอตทโหสิ—",
"pli-tv-kd15:28.2.14":	"“กถํ นุ โข อาโยโค กาตพฺโพ”ติ? ",
"pli-tv-kd15:28.2.15":	"ภควโต เอตมตฺถํ อาโรเจสุํฯ ",
"pli-tv-kd15:28.2.16":	"“อนุชานามิ, ภิกฺขเว, ตนฺตกํ เวมํ กวฏํ สลากํ สพฺพํ ตนฺตภณฺฑกนฺ”ติฯ ",
"pli-tv-kd15:29.1.1":	"เตน โข ปน สมเยน อญฺญตโร ภิกฺขุ อกายพนฺธโน คามํ ปิณฺฑาย ปาวิสิฯ ",
"pli-tv-kd15:29.1.2":	"ตสฺส รถิกาย อนฺตรวาสโก ปภสฺสิตฺถฯ ",
"pli-tv-kd15:29.1.3":	"มนุสฺสา อุกฺกุฏฺฐิมกํสุฯ ",
"pli-tv-kd15:29.1.4":	"โส ภิกฺขุ มงฺกุ อโหสิฯ ",
"pli-tv-kd15:29.1.5":	"อถ โข โส ภิกฺขุ อารามํ คนฺตฺวา ภิกฺขูนํ เอตมตฺถํ อาโรเจสิฯ ",
"pli-tv-kd15:29.1.6":	"ภิกฺขู ภควโต เอตมตฺถํ อาโรเจสุํฯ ",
"pli-tv-kd15:29.1.7":	"“น, ภิกฺขเว, อกายพนฺธเนน คาโม ปวิสิตพฺโพฯ ",
"pli-tv-kd15:29.1.8":	"โย ปวิเสยฺย, อาปตฺติ ทุกฺกฏสฺสฯ ",
"pli-tv-kd15:29.1.9":	"อนุชานามิ, ภิกฺขเว, กายพนฺธนนฺ”ติฯ ",
"pli-tv-kd15:29.2.1":	"เตน โข ปน สมเยน ฉพฺพคฺคิยา ภิกฺขู อุจฺจาวจานิ กายพนฺธนานิ ธาเรนฺติ—",
"pli-tv-kd15:29.2.2":	"กลาพุกํ, เทฑฺฑุภกํ, มุรชํ, มทฺทวีณํฯ ",
"pli-tv-kd15:29.2.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:29.2.4":	"“เสยฺยถาปิ คิหี กามโภคิโน”ติฯ ",
"pli-tv-kd15:29.2.5":	"ภควโต เอตมตฺถํ อาโรเจสุํฯ ",
"pli-tv-kd15:29.2.6":	"“น, ภิกฺขเว, อุจฺจาวจานิ กายพนฺธนานิ ธาเรตพฺพานิ—",
"pli-tv-kd15:29.2.7":	"กลาพุกํ, เทฑฺฑุภกํ, มุรชํ, มทฺทวีณํฯ ",
"pli-tv-kd15:29.2.8":	"โย ธาเรยฺย, อาปตฺติ ทุกฺกฏสฺสฯ ",
"pli-tv-kd15:29.2.9":	"อนุชานามิ, ภิกฺขเว, เทฺว กายพนฺธนานิ—",
"pli-tv-kd15:29.2.10":	"ปฏฺฏิกํ, สูกรนฺตกนฺ”ติฯ ",
"pli-tv-kd15:29.2.11":	"กายพนฺธนสฺส ทสา ชีรนฺติ …เป… ",
"pli-tv-kd15:29.2.12":	"“อนุชานามิ, ภิกฺขเว, มุรชํ มทฺทวีณนฺ”ติฯ ",
"pli-tv-kd15:29.2.13":	"กายพนฺธนสฺส อนฺโต ชีรติ …เป… ",
"pli-tv-kd15:29.2.14":	"“อนุชานามิ, ภิกฺขเว, โสภณํ คุณกนฺ”ติฯ ",
"pli-tv-kd15:29.2.15":	"กายพนฺธนสฺส ปวนนฺโต ชีรติ …เป… ",
"pli-tv-kd15:29.2.16":	"“อนุชานามิ, ภิกฺขเว, วิธนฺ”ติฯ ",
"pli-tv-kd15:29.2.17":	"เตน โข ปน สมเยน ฉพฺพคฺคิยา ภิกฺขู อุจฺจาวเจ วิเธ ธาเรนฺติ โสวณฺณมยํ รูปิยมยํฯ ",
"pli-tv-kd15:29.2.18":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:29.2.19":	"“เสยฺยถาปิ คิหี กามโภคิโน”ติฯ ",
"pli-tv-kd15:29.2.20":	"ภควโต เอตมตฺถํ อาโรเจสุํฯ ",
"pli-tv-kd15:29.2.21":	"“น, ภิกฺขเว, อุจฺจาวจา วิธา ธาเรตพฺพาฯ ",
"pli-tv-kd15:29.2.22":	"โย ธาเรยฺย, อาปตฺติ ทุกฺกฏสฺสฯ ",
"pli-tv-kd15:29.2.23":	"อนุชานามิ, ภิกฺขเว, อฏฺฐิมยํ …เป… ",
"pli-tv-kd15:29.2.24":	"สงฺขนาภิมยํ สุตฺตมยนฺ”ติฯ ",
"pli-tv-kd15:29.3.1":	"เตน โข ปน สมเยน อายสฺมา อานนฺโท ลหุกา สงฺฆาฏิโย ปารุปิตฺวา คามํ ปิณฺฑาย ปาวิสิฯ ",
"pli-tv-kd15:29.3.2":	"วาตมณฺฑลิกาย สงฺฆาฏิโย อุกฺขิปิยึสุฯ ",
"pli-tv-kd15:29.3.3":	"อถ โข อายสฺมา อานนฺโท อารามํ คนฺตฺวา ภิกฺขูนํ เอตมตฺถํ อาโรเจสิฯ ",
"pli-tv-kd15:29.3.4":	"ภิกฺขู ภควโต เอตมตฺถํ อาโรเจสุํฯ ",
"pli-tv-kd15:29.3.5":	"“อนุชานามิ, ภิกฺขเว, คณฺฐิกํ ปาสกนฺ”ติฯ ",
"pli-tv-kd15:29.3.6":	"เตน โข ปน สมเยน ฉพฺพคฺคิยา ภิกฺขู อุจฺจาวจา คณฺฐิกาโย ธาเรนฺติ โสวณฺณมยํ รูปิยมยํฯ ",
"pli-tv-kd15:29.3.7":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:29.3.8":	"“เสยฺยถาปิ คิหี กามโภคิโน”ติฯ ",
"pli-tv-kd15:29.3.9":	"ภควโต เอตมตฺถํ อาโรเจสุํฯ ",
"pli-tv-kd15:29.3.10":	"“น, ภิกฺขเว, อุจฺจาวจา คณฺฐิกา ธาเรตพฺพาฯ ",
"pli-tv-kd15:29.3.11":	"โย ธาเรยฺย, อาปตฺติ ทุกฺกฏสฺสฯ ",
"pli-tv-kd15:29.3.12":	"อนุชานามิ, ภิกฺขเว, อฏฺฐิมยํ ทนฺตมยํ วิสาณมยํ นฬมยํ เวฬุมยํ กฏฺฐมยํ ชตุมยํ ผลมยํ โลหมยํ สงฺขนาภิมยํ สุตฺตมยนฺ”ติฯ ",
"pli-tv-kd15:29.3.13":	"เตน โข ปน สมเยน ภิกฺขู คณฺฐิกมฺปิ ปาสกมฺปิ จีวเร อปฺเปนฺติฯ ",
"pli-tv-kd15:29.3.14":	"จีวรํ ชีรติฯ ",
"pli-tv-kd15:29.3.15":	"ภควโต เอตมตฺถํ อาโรเจสุํฯ ",
"pli-tv-kd15:29.3.16":	"“อนุชานามิ, ภิกฺขเว, คณฺฐิกผลกํ ปาสกผลกนฺ”ติฯ ",
"pli-tv-kd15:29.3.17":	"คณฺฐิกผลกมฺปิ ปาสกผลกมฺปิ อนฺเต อปฺเปนฺติฯ ",
"pli-tv-kd15:29.3.18":	"โกฏฺโฏ วิวริยติฯ ",
"pli-tv-kd15:29.3.19":	"ภควโต เอตมตฺถํ อาโรเจสุํฯ ",
"pli-tv-kd15:29.3.20":	"“อนุชานามิ, ภิกฺขเว, คณฺฐิกผลกํ อนฺเต อปฺเปตุํ; ",
"pli-tv-kd15:29.3.21":	"ปาสกผลกํ สตฺตงฺคุลํ วา อฏฺฐงฺคุลํ วา โอคาเหตฺวา อปฺเปตุนฺ”ติฯ ",
"pli-tv-kd15:29.4.1":	"เตน โข ปน สมเยน ฉพฺพคฺคิยา ภิกฺขู คิหินิวตฺถํ นิวาเสนฺติ—",
"pli-tv-kd15:29.4.2":	"หตฺถิโสณฺฑกํ, มจฺฉวาฬกํ, จตุกณฺณกํ, ตาลวณฺฏกํ, สตวลิกํฯ ",
"pli-tv-kd15:29.4.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:29.4.4":	"“เสยฺยถาปิ คิหี กามโภคิโน”ติฯ ",
"pli-tv-kd15:29.4.5":	"ภควโต เอตมตฺถํ อาโรเจสุํฯ ",
"pli-tv-kd15:29.4.6":	"“น, ภิกฺขเว, คิหินิวตฺถํ นิวาเสตพฺพํ—",
"pli-tv-kd15:29.4.7":	"หตฺถิโสณฺฑกํ, มจฺฉวาฬกํ, จตุกณฺณกํ, ตาลวณฺฏกํ, สตวลิกํฯ ",
"pli-tv-kd15:29.4.8":	"โย นิวาเสยฺย, อาปตฺติ ทุกฺกฏสฺสา”ติฯ ",
"pli-tv-kd15:29.4.9":	"เตน โข ปน สมเยน ฉพฺพคฺคิยา ภิกฺขู คิหิปารุตํ ปารุปนฺติฯ ",
"pli-tv-kd15:29.4.10":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:29.4.11":	"“เสยฺยถาปิ คิหี กามโภคิโน”ติฯ ",
"pli-tv-kd15:29.4.12":	"ภควโต เอตมตฺถํ อาโรเจสุํฯ ",
"pli-tv-kd15:29.4.13":	"“น, ภิกฺขเว, คิหิปารุตํ ปารุปิตพฺพํฯ ",
"pli-tv-kd15:29.4.14":	"โย ปารุเปยฺย, อาปตฺติ ทุกฺกฏสฺสา”ติฯ ",
"pli-tv-kd15:29.5.1":	"เตน โข ปน สมเยน ฉพฺพคฺคิยา ภิกฺขู สํเวลฺลิยํ นิวาเสนฺติฯ ",
"pli-tv-kd15:29.5.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:29.5.3":	"“เสยฺยถาปิ รญฺโญ มุณฺฑวฏฺฏี”ติฯ ",
"pli-tv-kd15:29.5.4":	"ภควโต เอตมตฺถํ อาโรเจสุํฯ ",
"pli-tv-kd15:29.5.5":	"“น, ภิกฺขเว, สํเวลฺลิยํ นิวาเสตพฺพํฯ ",
"pli-tv-kd15:29.5.6":	"โย นิวาเสยฺย, อาปตฺติ ทุกฺกฏสฺสา”ติฯ ",
"pli-tv-kd15:30.1.1":	"เตน โข ปน สมเยน ฉพฺพคฺคิยา ภิกฺขู อุภโตกาชํ หรนฺติฯ ",
"pli-tv-kd15:30.1.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:30.1.3":	"“เสยฺยถาปิ รญฺโญ มุณฺฑวฏฺฏี”ติฯ ",
"pli-tv-kd15:30.1.4":	"ภควโต เอตมตฺถํ อาโรเจสุํฯ ",
"pli-tv-kd15:30.1.5":	"“น, ภิกฺขเว, อุภโตกาชํ หริตพฺพํฯ ",
"pli-tv-kd15:30.1.6":	"โย หเรยฺย, อาปตฺติ ทุกฺกฏสฺสฯ ",
"pli-tv-kd15:30.1.7":	"อนุชานามิ, ภิกฺขเว, เอกโตกาชํ อนฺตรากาชํ สีสภารํ ขนฺธภารํ กฏิภารํ โอลมฺพกนฺ”ติฯ ",
"pli-tv-kd15:31.1.1":	"เตน โข ปน สมเยน ภิกฺขู ทนฺตกฏฺฐํ น ขาทนฺติฯ ",
"pli-tv-kd15:31.1.2":	"มุขํ ทุคฺคนฺธํ โหติฯ ",
"pli-tv-kd15:31.1.3":	"ภควโต เอตมตฺถํ อาโรเจสุํฯ ",
"pli-tv-kd15:31.1.4":	"“ปญฺจิเม, ภิกฺขเว, อาทีนวา ทนฺตกฏฺฐสฺส อขาทเนฯ ",
"pli-tv-kd15:31.1.5":	"อจกฺขุสฺสํ, มุขํ ทุคฺคนฺธํ โหติ, รสหรณิโย น วิสุชฺฌนฺติ, ปิตฺตํ เสมฺหํ ภตฺตํ ปริโยนนฺธติ, ภตฺตมสฺส นจฺฉาเทติ—",
"pli-tv-kd15:31.1.6":	"อิเม โข, ภิกฺขเว, ปญฺจ อาทีนวา ทนฺตกฏฺฐสฺส อขาทเนฯ ",
"pli-tv-kd15:31.1.7":	"ปญฺจิเม, ภิกฺขเว, อานิสํสา ทนฺตกฏฺฐสฺส ขาทเนฯ ",
"pli-tv-kd15:31.1.8":	"จกฺขุสฺสํ, มุขํ น ทุคฺคนฺธํ โหติ, รสหรณิโย วิสุชฺฌนฺติ, ปิตฺตํ เสมฺหํ ภตฺตํ น ปริโยนนฺธติ, ภตฺตมสฺส ฉาเทติ—",
"pli-tv-kd15:31.1.9":	"อิเม โข, ภิกฺขเว, ปญฺจ อานิสํสา ทนฺตกฏฺฐสฺส ขาทเนฯ ",
"pli-tv-kd15:31.1.10":	"อนุชานามิ, ภิกฺขเว, ทนฺตกฏฺฐนฺ”ติฯ ",
"pli-tv-kd15:31.2.1":	"เตน โข ปน สมเยน ฉพฺพคฺคิยา ภิกฺขู ทีฆานิ ทนฺตกฏฺฐานิ ขาทนฺติ, เตเหว สามเณรํ อาโกเฏนฺติฯ ",
"pli-tv-kd15:31.2.2":	"ภควโต เอตมตฺถํ อาโรเจสุํฯ ",
"pli-tv-kd15:31.2.3":	"“น, ภิกฺขเว, ทีฆํ ทนฺตกฏฺฐํ ขาทิตพฺพํฯ ",
"pli-tv-kd15:31.2.4":	"โย ขาเทยฺย, อาปตฺติ ทุกฺกฏสฺสฯ ",
"pli-tv-kd15:31.2.5":	"อนุชานามิ, ภิกฺขเว, อฏฺฐงฺคุลปรมํ ทนฺตกฏฺฐํ, น จ เตน สามเณโร อาโกเฏตพฺโพฯ ",
"pli-tv-kd15:31.2.6":	"โย อาโกเฏยฺย, อาปตฺติ ทุกฺกฏสฺสา”ติฯ ",
"pli-tv-kd15:31.2.7":	"เตน โข ปน สมเยน อญฺญตรสฺส ภิกฺขุโน อติมฏาหกํ ทนฺตกฏฺฐํ ขาทนฺตสฺส กณฺเฐ วิลคฺคํ โหติฯ ",
"pli-tv-kd15:31.2.8":	"ภควโต เอตมตฺถํ อาโรเจสุํฯ ",
"pli-tv-kd15:31.2.9":	"“น, ภิกฺขเว, อติมฏาหกํ ทนฺตกฏฺฐํ ขาทิตพฺพํฯ ",
"pli-tv-kd15:31.2.10":	"โย ขาเทยฺย, อาปตฺติ ทุกฺกฏสฺสฯ ",
"pli-tv-kd15:31.2.11":	"อนุชานามิ, ภิกฺขเว, จตุรงฺคุลปจฺฉิมํ ทนฺตกฏฺฐนฺ”ติฯ ",
"pli-tv-kd15:32.1.1":	"เตน โข ปน สมเยน ฉพฺพคฺคิยา ภิกฺขู ทายํ อาลิมฺเปนฺติฯ ",
"pli-tv-kd15:32.1.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:32.1.3":	"“เสยฺยถาปิ ทวฑาหกา”ติฯ ",
"pli-tv-kd15:32.1.4":	"ภควโต เอตมตฺถํ อาโรเจสุํฯ ",
"pli-tv-kd15:32.1.5":	"“น, ภิกฺขเว, ทาโย อาลิมฺปิตพฺโพฯ ",
"pli-tv-kd15:32.1.6":	"โย อาลิมฺเปยฺย, อาปตฺติ ทุกฺกฏสฺสา”ติฯ ",
"pli-tv-kd15:32.1.7":	"เตน โข ปน สมเยน วิหารา ติณคหนา โหนฺติ, ทวฑาเห ฑยฺหมาเน วิหารา ฑยฺหนฺติฯ ",
"pli-tv-kd15:32.1.8":	"ภิกฺขู กุกฺกุจฺจายนฺติ ปฏคฺคึ ทาตุํ, ปริตฺตํ กาตุํฯ ",
"pli-tv-kd15:32.1.9":	"ภควโต เอตมตฺถํ อาโรเจสุํฯ ",
"pli-tv-kd15:32.1.10":	"“อนุชานามิ, ภิกฺขเว, ทวฑาเห ฑยฺหมาเน ปฏคฺคึ ทาตุํ, ปริตฺตํ กาตุนฺ”ติฯ ",
"pli-tv-kd15:32.2.1":	"เตน โข ปน สมเยน ฉพฺพคฺคิยา ภิกฺขู รุกฺขํ อภิรุหนฺติ, รุกฺขา รุกฺขํ สงฺกมนฺติฯ ",
"pli-tv-kd15:32.2.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:32.2.3":	"“เสยฺยถาปิ มกฺกฏา”ติฯ ",
"pli-tv-kd15:32.2.4":	"ภควโต เอตมตฺถํ อาโรเจสุํฯ ",
"pli-tv-kd15:32.2.5":	"“น, ภิกฺขเว, รุกฺโข อภิรุหิตพฺโพฯ ",
"pli-tv-kd15:32.2.6":	"โย อภิรุเหยฺย, อาปตฺติ ทุกฺกฏสฺสา”ติฯ ",
"pli-tv-kd15:32.2.7":	"เตน โข ปน สมเยน อญฺญตรสฺส ภิกฺขุโน โกสเลสุ ชนปเท สาวตฺถึ คจฺฉนฺตสฺส อนฺตรามคฺเค หตฺถี ปริยุฏฺฐาติฯ ",
"pli-tv-kd15:32.2.8":	"อถ โข โส ภิกฺขุ รุกฺขมูลํ อุปธาวิตฺวา กุกฺกุจฺจายนฺโต รุกฺขํ น อภิรุหิฯ ",
"pli-tv-kd15:32.2.9":	"โส หตฺถี อญฺเญน อคมาสิฯ ",
"pli-tv-kd15:32.2.10":	"อถ โข โส ภิกฺขุ สาวตฺถึ คนฺตฺวา ภิกฺขูนํ เอตมตฺถํ อาโรเจสิฯ ",
"pli-tv-kd15:32.2.11":	"ภิกฺขู ภควโต เอตมตฺถํ อาโรเจสุํฯ ",
"pli-tv-kd15:32.2.12":	"“อนุชานามิ, ภิกฺขเว, สติ กรณีเย โปริสํ รุกฺขํ อภิรุหิตุํ อาปทาสุ ยาวทตฺถนฺ”ติฯ ",
"pli-tv-kd15:33.1.1":	"เตน โข ปน สมเยน ยเมฬเกกุฏา นาม ภิกฺขู เทฺว ภาติกา โหนฺติ พฺราหฺมณชาติกา กลฺยาณวาจา กลฺยาณวากฺกรณาฯ ",
"pli-tv-kd15:33.1.2":	"เต เยน ภควา เตนุปสงฺกมึสุ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ ",
"pli-tv-kd15:33.1.3":	"เอกมนฺตํ นิสินฺนา โข เต ภิกฺขู ภควนฺตํ เอตทโวจุํ—",
"pli-tv-kd15:33.1.4":	"“เอตรหิ, ภนฺเต, ภิกฺขู นานานามา นานาโคตฺตา นานาชจฺจา นานากุลา ปพฺพชิตาฯ ",
"pli-tv-kd15:33.1.5":	"เต สกาย นิรุตฺติยา พุทฺธวจนํ ทูเสนฺติฯ ",
"pli-tv-kd15:33.1.6":	"หนฺท มยํ, ภนฺเต, พุทฺธวจนํ ฉนฺทโส อาโรเปมา”ติฯ ",
"pli-tv-kd15:33.1.7":	"วิครหิ พุทฺโธ ภควา …เป… ",
"pli-tv-kd15:33.1.8":	"กถญฺหิ นาม ตุเมฺห, โมฆปุริสา, เอวํ วกฺขถ—",
"pli-tv-kd15:33.1.9":	"“หนฺท มยํ, ภนฺเต, พุทฺธวจนํ ฉนฺทโส อาโรเปมา”ติฯ ",
"pli-tv-kd15:33.1.10":	"เนตํ, โมฆปุริสา, อปฺปสนฺนานํ วา ปสาทาย …เป… ",
"pli-tv-kd15:33.1.11":	"วิครหิตฺวา …เป… ",
"pli-tv-kd15:33.1.12":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd15:33.1.13":	"“น, ภิกฺขเว, พุทฺธวจนํ ฉนฺทโส อาโรเปตพฺพํฯ ",
"pli-tv-kd15:33.1.14":	"โย อาโรเปยฺย, อาปตฺติ ทุกฺกฏสฺสฯ ",
"pli-tv-kd15:33.1.15":	"อนุชานามิ, ภิกฺขเว, สกาย นิรุตฺติยา พุทฺธวจนํ ปริยาปุณิตุนฺ”ติฯ ",
"pli-tv-kd15:33.2.1":	"เตน โข ปน สมเยน ฉพฺพคฺคิยา ภิกฺขู โลกายตํ ปริยาปุณนฺติฯ ",
"pli-tv-kd15:33.2.2":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:33.2.3":	"“เสยฺยถาปิ คิหี กามโภคิโน”ติฯ ",
"pli-tv-kd15:33.2.4":	"อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-kd15:33.2.5":	"อถ โข เต ภิกฺขู ภควโต เอตมตฺถํ อาโรเจสุํฯ ",
"pli-tv-kd15:33.2.6":	"“อปิ นุ โข, ภิกฺขเว, โลกายเต สารทสฺสาวี อิมสฺมึ ธมฺมวินเย วุทฺธึ วิรุฬฺหึ เวปุลฺลํ อาปชฺเชยฺยา”ติ? ",
"pli-tv-kd15:33.2.7":	"“โน เหตํ, ภนฺเต”ฯ ",
"pli-tv-kd15:33.2.8":	"“อิมสฺมึ วา ปน ธมฺมวินเย สารทสฺสาวี โลกายตํ ปริยาปุเณยฺยา”ติ? ",
"pli-tv-kd15:33.2.9":	"“โน เหตํ, ภนฺเต”ฯ ",
"pli-tv-kd15:33.2.10":	"“น, ภิกฺขเว, โลกายตํ ปริยาปุณิตพฺพํฯ ",
"pli-tv-kd15:33.2.11":	"โย ปริยาปุเณยฺย, อาปตฺติ ทุกฺกฏสฺสา”ติฯ ",
"pli-tv-kd15:33.2.12":	"เตน โข ปน สมเยน ฉพฺพคฺคิยา ภิกฺขู โลกายตํ วาเจนฺติฯ ",
"pli-tv-kd15:33.2.13":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:33.2.14":	"“เสยฺยถาปิ คิหี กามโภคิโน”ติฯ ",
"pli-tv-kd15:33.2.15":	"ภควโต เอตมตฺถํ อาโรเจสุํฯ ",
"pli-tv-kd15:33.2.16":	"“น, ภิกฺขเว, โลกายตํ วาเจตพฺพํฯ ",
"pli-tv-kd15:33.2.17":	"โย วาเจยฺย, อาปตฺติ ทุกฺกฏสฺสา”ติฯ ",
"pli-tv-kd15:33.2.18":	"เตน โข ปน สมเยน ฉพฺพคฺคิยา ภิกฺขู ติรจฺฉานวิชฺชํ ปริยาปุณนฺติฯ ",
"pli-tv-kd15:33.2.19":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:33.2.20":	"“เสยฺยถาปิ คิหี กามโภคิโน”ติฯ ",
"pli-tv-kd15:33.2.21":	"ภควโต เอตมตฺถํ อาโรเจสุํฯ ",
"pli-tv-kd15:33.2.22":	"“น, ภิกฺขเว, ติรจฺฉานวิชฺชา ปริยาปุณิตพฺพาฯ ",
"pli-tv-kd15:33.2.23":	"โย ปริยาปุเณยฺย, อาปตฺติ ทุกฺกฏสฺสา”ติฯ ",
"pli-tv-kd15:33.2.24":	"เตน โข ปน สมเยน ฉพฺพคฺคิยา ภิกฺขู ติรจฺฉานวิชฺชํ วาเจนฺติฯ ",
"pli-tv-kd15:33.2.25":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:33.2.26":	"“เสยฺยถาปิ คิหี กามโภคิโน”ติฯ ",
"pli-tv-kd15:33.2.27":	"ภควโต เอตมตฺถํ อาโรเจสุํฯ ",
"pli-tv-kd15:33.2.28":	"“น, ภิกฺขเว, ติรจฺฉานวิชฺชา วาเจตพฺพาฯ ",
"pli-tv-kd15:33.2.29":	"โย วาเจยฺย, อาปตฺติ ทุกฺกฏสฺสา”ติฯ ",
"pli-tv-kd15:33.3.1":	"เตน โข ปน สมเยน ภควา มหติยา ปริสาย ปริวุโต ธมฺมํ เทเสนฺโต ขิปิฯ ",
"pli-tv-kd15:33.3.2":	"ภิกฺขู—",
"pli-tv-kd15:33.3.3":	"“ชีวตุ, ภนฺเต, ภควา; ",
"pli-tv-kd15:33.3.4":	"ชีวตุ สุคโต”ติ—",
"pli-tv-kd15:33.3.5":	"อุจฺจาสทฺทํ มหาสทฺทํ อกํสุฯ ",
"pli-tv-kd15:33.3.6":	"เตน สทฺเทน ธมฺมกถา อนฺตรา อโหสิฯ ",
"pli-tv-kd15:33.3.7":	"อถ โข ภควา ภิกฺขู อามนฺเตสิ—",
"pli-tv-kd15:33.3.8":	"“อปิ นุ โข, ภิกฺขเว, ขิปิเต ‘ชีวา’ติ วุตฺโต ตปฺปจฺจยา ชีเวยฺย วา มเรยฺย วา”ติ? ",
"pli-tv-kd15:33.3.9":	"“โน เหตํ, ภนฺเต”ฯ ",
"pli-tv-kd15:33.3.10":	"“น, ภิกฺขเว, ขิปิเต ‘ชีวา’ติ วตฺตพฺโพฯ ",
"pli-tv-kd15:33.3.11":	"โย วเทยฺย, อาปตฺติ ทุกฺกฏสฺสา”ติฯ ",
"pli-tv-kd15:33.3.12":	"เตน โข ปน สมเยน มนุสฺสา ภิกฺขูนํ ขิปิเต “ชีวถ, ภนฺเต”ติ วทนฺติฯ ",
"pli-tv-kd15:33.3.13":	"ภิกฺขู กุกฺกุจฺจายนฺตา นาลปนฺติฯ ",
"pli-tv-kd15:33.3.14":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-kd15:33.3.15":	"“กถญฺหิ นาม สมณา สกฺยปุตฺติยา ‘ชีวถ, ภนฺเต’ติ วุจฺจมานา นาลปิสฺสนฺตี”ติฯ ",
"pli-tv-kd15:33.3.16":	"ภควโต เอตมตฺถํ อาโรเจสุํฯ ",
"pli-tv-kd15:33.3.17":	"“คิหี, ภิกฺขเว, มงฺคลิกาฯ ",
"pli-tv-kd15:33.3.18":	"อนุชานามิ, ภิกฺขเว, คิหีนํ ‘ชีวถ, ภนฺเต’ติ วุจฺจมาเนน ‘จิรํ ชีวา’ติ วตฺตุนฺ”ติฯ ",
"pli-tv-kd15:34.1.1":	"เตน โข ปน สมเยน ภควา มหติยา ปริสาย ปริวุโต ธมฺมํ เทเสนฺโต นิสินฺโน โหติฯ ",
"pli-tv-kd15:34.1.2":	"อญฺญตเรน ภิกฺขุนา ลสุณํ ขายิตํ โหติฯ ",
"pli-tv-kd15:34.1.3":	"โส—",
"pli-tv-kd15:34.1.4":	"มา ภิกฺขู พฺยาพาธึสูติ—",
"pli-tv-kd15:34.1.5":	"เอกมนฺตํ นิสีทิฯ ",
"pli-tv-kd15:34.1.6":	"อทฺทสา โข ภควา ตํ ภิกฺขุํ เอกมนฺตํ นิสินฺนํฯ ",
"pli-tv-kd15:34.1.7":	"ทิสฺวาน ภิกฺขู อามนฺเตสิ—",
"pli-tv-kd15:34.1.8":	"“กึ นุ โข โส, ภิกฺขเว, ภิกฺขุ เอกมนฺตํ นิสินฺโน”ติ? ",
"pli-tv-kd15:34.1.9":	"“เอเตน, ภนฺเต, ภิกฺขุนา ลสุณํ ขายิตํฯ ",
"pli-tv-kd15:34.1.10":	"โส—",
"pli-tv-kd15:34.1.11":	"มา ภิกฺขู พฺยาพาธึสูติ—",
"pli-tv-kd15:34.1.12":	"เอกมนฺตํ นิสินฺโน”ติฯ ",
"pli-tv-kd15:34.1.13":	"“อปิ นุ โข, ภิกฺขเว, ตํ ขาทิตพฺพํ, ยํ ขาทิตฺวา เอวรูปาย ธมฺมกถาย ปริพาหิโย อสฺสา”ติ? ",
"pli-tv-kd15:34.1.14":	"“โน เหตํ, ภนฺเต”ฯ ",
"pli-tv-kd15:34.1.15":	"“น, ภิกฺขเว, ลสุณํ ขาทิตพฺพํฯ ",
"pli-tv-kd15:34.1.16":	"โย ขาเทยฺย, อาปตฺติ ทุกฺกฏสฺสา”ติฯ ",
"pli-tv-kd15:34.2.1":	"เตน โข ปน สมเยน อายสฺมโต สาริปุตฺตสฺส อุทรวาตาพาโธ โหติฯ ",
"pli-tv-kd15:34.2.2":	"อถ โข อายสฺมา มหาโมคฺคลฺลาโน เยนายสฺมา สาริปุตฺโต เตนุปสงฺกมิ, อุปสงฺกมิตฺวา อายสฺมนฺตํ สาริปุตฺตํ เอตทโวจ—",
"pli-tv-kd15:34.2.3":	"“ปุพฺเพ เต, อาวุโส สาริปุตฺต, อุทรวาตาพาโธ เกน ผาสุ โหตี”ติ? ",
"pli-tv-kd15:34.2.4":	"“ลสุเณน เม, อาวุโส”ติฯ ",
"pli-tv-kd15:34.2.5":	"ภควโต เอตมตฺถํ อาโรเจสุํฯ ",
"pli-tv-kd15:34.2.6":	"“อนุชานามิ, ภิกฺขเว, อาพาธปฺปจฺจยา ลสุณํ ขาทิตุนฺ”ติฯ ",
"pli-tv-kd15:35.1.1":	"เตน โข ปน สมเยน ภิกฺขู อาราเม ตหํ ตหํ ปสฺสาวํ กโรนฺติฯ ",
"pli-tv-kd15:35.1.2":	"อาราโม ทุสฺสติฯ ",
"pli-tv-kd15:35.1.3":	"ภควโต เอตมตฺถํ อาโรเจสุํฯ ",
"pli-tv-kd15:35.1.4":	"“อนุชานามิ, ภิกฺขเว, เอกมนฺตํ ปสฺสาวํ กาตุนฺ”ติฯ ",
"pli-tv-kd15:35.1.5":	"อาราโม ทุคฺคนฺโธ โหติ …เป… ",
"pli-tv-kd15:35.1.6":	"“อนุชานามิ, ภิกฺขเว, ปสฺสาวกุมฺภินฺ”ติฯ ",
"pli-tv-kd15:35.1.7":	"ทุกฺขํ นิสินฺนา ปสฺสาวํ กโรนฺติ …เป… ",
"pli-tv-kd15:35.1.8":	"“อนุชานามิ, ภิกฺขเว, ปสฺสาวปาทุกนฺ”ติฯ ",
"pli-tv-kd15:35.1.9":	"ปสฺสาวปาทุกา ปากฏา โหนฺติฯ ",
"pli-tv-kd15:35.1.10":	"ภิกฺขู หิริยนฺติ ปสฺสาวํ กาตุํ …เป… ",
"pli-tv-kd15:35.1.11":	"“อนุชานามิ, ภิกฺขเว, ปริกฺขิปิตุํ ตโย ปากาเร—",
"pli-tv-kd15:35.1.12":	"อิฏฺฐกาปาการํ, สิลาปาการํ, ทารุปาการนฺ”ติฯ ",
"pli-tv-kd15:35.1.13":	"ปสฺสาวกุมฺภี อปารุตา ทุคฺคนฺธา โหติ …เป… ",
"pli-tv-kd15:35.1.14":	"“อนุชานามิ, ภิกฺขเว, อปิธานนฺ”ติฯ ",
"pli-tv-kd15:35.2.1":	"เตน โข ปน สมเยน ภิกฺขู อาราเม ตหํ ตหํ วจฺจํ กโรนฺติฯ ",
"pli-tv-kd15:35.2.2":	"อาราโม ทุสฺสติฯ ",
"pli-tv-kd15:35.2.3":	"ภควโต เอตมตฺถํ อาโรเจสุํฯ ",
"pli-tv-kd15:35.2.4":	"“อนุชานามิ, ภิกฺขเว, เอกมนฺตํ วจฺจํ กาตุนฺ”ติฯ ",
"pli-tv-kd15:35.2.5":	"อาราโม ทุคฺคนฺโธ โหติ …เป… ",
"pli-tv-kd15:35.2.6":	"“อนุชานามิ, ภิกฺขเว, วจฺจกูปนฺ”ติฯ ",
"pli-tv-kd15:35.2.7":	"วจฺจกูปสฺส กูลํ ลุชฺชติ …เป… ",
"pli-tv-kd15:35.2.8":	"“อนุชานามิ, ภิกฺขเว, จินิตุํ ตโย จเย—",
"pli-tv-kd15:35.2.9":	"อิฏฺฐกาจยํ, สิลาจยํ, ทารุจยนฺ”ติฯ ",
"pli-tv-kd15:35.2.10":	"วจฺจกูโป นีจวตฺถุโก โหติ, อุทเกน โอตฺถริยฺยติ …เป… ",
"pli-tv-kd15:35.2.11":	"“อนุชานามิ, ภิกฺขเว, อุจฺจวตฺถุกํ กาตุนฺ”ติฯ ",
"pli-tv-kd15:35.2.12":	"จโย ปริปตติ …เป… ",
"pli-tv-kd15:35.2.13":	"“อนุชานามิ, ภิกฺขเว, จินิตุํ ตโย จเย—",
"pli-tv-kd15:35.2.14":	"อิฏฺฐกาจยํ, สิลาจยํ, ทารุจยนฺ”ติฯ ",
"pli-tv-kd15:35.2.15":	"อาโรหนฺตา วิหญฺญนฺติ …เป… ",
"pli-tv-kd15:35.2.16":	"“อนุชานามิ, ภิกฺขเว, ตโย โสปาเน—",
"pli-tv-kd15:35.2.17":	"อิฏฺฐกาโสปานํ, สิลาโสปานํ, ทารุโสปานนฺ”ติฯ ",
"pli-tv-kd15:35.2.18":	"อาโรหนฺตา ปริปตนฺติ …เป… ",
"pli-tv-kd15:35.2.19":	"“อนุชานามิ, ภิกฺขเว, อาลมฺพนพาหนฺ”ติฯ ",
"pli-tv-kd15:35.2.20":	"อนฺเต นิสินฺนา วจฺจํ กโรนฺตา ปริปตนฺติ …เป… ",
"pli-tv-kd15:35.2.21":	"“อนุชานามิ, ภิกฺขเว, สนฺถริตฺวา มชฺเฌ ฉิทฺทํ กตฺวา วจฺจํ กาตุนฺ”ติฯ ",
"pli-tv-kd15:35.2.22":	"ทุกฺขํ นิสินฺนา วจฺจํ กโรนฺติ …เป… ",
"pli-tv-kd15:35.2.23":	"“อนุชานามิ, ภิกฺขเว, วจฺจปาทุกนฺ”ติฯ ",
"pli-tv-kd15:35.3.1":	"พหิทฺธา ปสฺสาวํ กโรนฺติ …เป… ",
"pli-tv-kd15:35.3.2":	"“อนุชานามิ, ภิกฺขเว, ปสฺสาวโทณิกนฺ”ติฯ ",
"pli-tv-kd15:35.3.3":	"อวเลขนกฏฺฐํ น โหติ …เป… ",
"pli-tv-kd15:35.3.4":	"“อนุชานามิ, ภิกฺขเว, อวเลขนกฏฺฐนฺ”ติฯ ",
"pli-tv-kd15:35.3.5":	"อวเลขนปิฐโร น โหติ …เป… ",
"pli-tv-kd15:35.3.6":	"“อนุชานามิ, ภิกฺขเว, อวเลขนปิฐรนฺ”ติฯ ",
"pli-tv-kd15:35.3.7":	"วจฺจกูโป อปารุโต ทุคฺคนฺโธ โหติ …เป… ",
"pli-tv-kd15:35.3.8":	"“อนุชานามิ, ภิกฺขเว, อปิธานนฺ”ติฯ ",
"pli-tv-kd15:35.3.9":	"อชฺโฌกาเส วจฺจํ กโรนฺตา สีเตนปิ อุเณฺหนปิ กิลมนฺติ …เป… ",
"pli-tv-kd15:35.3.10":	"“อนุชานามิ, ภิกฺขเว, วจฺจกุฏินฺ”ติฯ ",
"pli-tv-kd15:35.3.11":	"วจฺจกุฏิยา กวาฏํ น โหติ …เป… ",
"pli-tv-kd15:35.3.12":	"“อนุชานามิ, ภิกฺขเว, กวาฏํ ปิฏฺฐสงฺฆาฏํ อุทุกฺขลิกํ อุตฺตรปาสกํ อคฺคฬวฏฺฏึ กปิสีสกํ สูจิกํ ฆฏิกํ ตาฬจฺฉิทฺทํ อาวิญฺฉนจฺฉิทฺทํ อาวิญฺฉนรชฺชุนฺ”ติฯ ",
"pli-tv-kd15:35.3.13":	"วจฺจกุฏิยา ติณจุณฺณํ ปริปตติ …เป… ",
"pli-tv-kd15:35.3.14":	"“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
"pli-tv-kd15:35.3.15":	"เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกํ จีวรวํสํ จีวรรชฺชุนฺ”ติฯ ",
"pli-tv-kd15:35.3.16":	"เตน โข ปน สมเยน อญฺญตโร ภิกฺขุ ชราทุพฺพโล วจฺจํ กตฺวา วุฏฺฐหนฺโต ปริปตติฯ ",
"pli-tv-kd15:35.3.17":	"ภควโต เอตมตฺถํ อาโรเจสุํฯ ",
"pli-tv-kd15:35.3.18":	"“อนุชานามิ, ภิกฺขเว, โอลมฺพกนฺ”ติฯ ",
"pli-tv-kd15:35.3.19":	"วจฺจกุฏิ อปริกฺขิตฺตา โหติ …เป… ",
"pli-tv-kd15:35.3.20":	"“อนุชานามิ, ภิกฺขเว, ปริกฺขิปิตุํ ตโย ปากาเร—",
"pli-tv-kd15:35.3.21":	"อิฏฺฐกาปาการํ, สิลาปาการํ, ทารุปาการนฺ”ติฯ ",
"pli-tv-kd15:35.4.1":	"โกฏฺฐโก น โหติ …เป… ",
"pli-tv-kd15:35.4.2":	"“ อนุชานามิ, ภิกฺขเว, โกฏฺฐกนฺ”ติฯ ",
"pli-tv-kd15:35.4.3":	"โกฏฺฐกสฺส กวาฏํ น โหติ …เป… ",
"pli-tv-kd15:35.4.4":	"“อนุชานามิ, ภิกฺขเว, กวาฏํ ปิฏฺฐสงฺฆาฏํ อุทุกฺขลิกํ อุตฺตรปาสกํ อคฺคฬวฏฺฏึ กปิสีสกํ สูจิกํ ฆฏิกํ ตาฬจฺฉิทฺทํ อาวิญฺฉนจฺฉิทฺทํ อาวิญฺฉนรชฺชุนฺ”ติฯ ",
"pli-tv-kd15:35.4.5":	"โกฏฺฐเก ติณจุณฺณํ ปริปตติ …เป… ",
"pli-tv-kd15:35.4.6":	"“อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—",
"pli-tv-kd15:35.4.7":	"เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกนฺ”ติฯ ",
"pli-tv-kd15:35.4.8":	"ปริเวณํ จิกฺขลฺลํ โหติ …เป… ",
"pli-tv-kd15:35.4.9":	"“อนุชานามิ, ภิกฺขเว, มรุมฺพํ ปกิริตุนฺ”ติฯ ",
"pli-tv-kd15:35.4.10":	"น ปริยาปุณนฺติ …เป… ",
"pli-tv-kd15:35.4.11":	"“อนุชานามิ, ภิกฺขเว, ปทรสิลํ นิกฺขิปิตุนฺ”ติฯ ",
"pli-tv-kd15:35.4.12":	"อุทกํ สนฺติฏฺฐติ …เป… ",
"pli-tv-kd15:35.4.13":	"“อนุชานามิ, ภิกฺขเว, อุทกนิทฺธมนนฺ”ติฯ ",
"pli-tv-kd15:35.4.14":	"อาจมนกุมฺภี น โหติ …เป… ",
"pli-tv-kd15:35.4.15":	"“อนุชานามิ, ภิกฺขเว, อาจมนกุมฺภินฺ”ติฯ ",
"pli-tv-kd15:35.4.16":	"อาจมนสราวโก น โหติ …เป… ",
"pli-tv-kd15:35.4.17":	"“อนุชานามิ, ภิกฺขเว, อาจมนสราวกนฺ”ติฯ ",
"pli-tv-kd15:35.4.18":	"ทุกฺขํ นิสินฺนา อาจเมนฺติ …เป… ",
"pli-tv-kd15:35.4.19":	"“อนุชานามิ, ภิกฺขเว, อาจมนปาทุกนฺ”ติฯ ",
"pli-tv-kd15:35.4.20":	"อาจมนปาทุกา ปากฏา โหนฺติ, ภิกฺขู หิริยนฺติ อาจเมตุํ …เป… ",
"pli-tv-kd15:35.4.21":	"“อนุชานามิ, ภิกฺขเว, ปริกฺขิปิตุํ ตโย ปากาเร—",
"pli-tv-kd15:35.4.22":	"อิฏฺฐกาปาการํ, สิลาปาการํ, ทารุปาการนฺ”ติฯ ",
"pli-tv-kd15:35.4.23":	"อาจมนกุมฺภี อปารุตา โหติ, ติณจุณฺเณหิปิ ปํสุเกหิปิ โอกิริยฺยติ …เป… ",
"pli-tv-kd15:35.4.24":	"“อนุชานามิ, ภิกฺขเว, อปิธานนฺ”ติฯ ",
"pli-tv-kd15:36.1.1":	"เตน โข ปน สมเยน ฉพฺพคฺคิยา ภิกฺขู เอวรูปํ อนาจารํ อาจรนฺติ—",
"pli-tv-kd15:36.1.2":	"มาลาวจฺฉํ โรเปนฺติปิ โรปาเปนฺติปิ, สิญฺจนฺติปิ สิญฺจาเปนฺติปิ, โอจินนฺติปิ โอจินาเปนฺติปิ, คนฺเถนฺติปิ คนฺถาเปนฺติปิ, เอกโตวณฺฏิกมาลํ กโรนฺติปิ การาเปนฺติปิ, อุภโตวณฺฏิกมาลํ กโรนฺติปิ การาเปนฺติปิ, มญฺชริกํ กโรนฺติปิ การาเปนฺติปิ, วิธูติกํ กโรนฺติปิ การาเปนฺติปิ, วฏํสกํ กโรนฺติปิ การาเปนฺติปิ, อาเวฬํ กโรนฺติปิ การาเปนฺติปิ, อุรจฺฉทํ กโรนฺติปิ การาเปนฺติปิฯ ",
"pli-tv-kd15:36.1.3":	"เต กุลิตฺถีนํ กุลธีตานํ กุลกุมารีนํ กุลสุณฺหานํ กุลทาสีนํ เอกโตวณฺฏิกมาลํ หรนฺติปิ หราเปนฺติปิ, อุภโตวณฺฏิกมาลํ หรนฺติปิ หราเปนฺติปิ, มญฺชริกํ หรนฺติปิ หราเปนฺติปิ, วิธูติกํ หรนฺติปิ หราเปนฺติปิ, วฏํสกํ หรนฺติปิ หราเปนฺติปิ, อาเวฬํ หรนฺติปิ หราเปนฺติปิ, อุรจฺฉทํ หรนฺติปิ หราเปนฺติปิฯ ",
"pli-tv-kd15:36.1.4":	"เต กุลิตฺถีหิ กุลธีตาหิ กุลกุมารีหิ กุลสุณฺหาหิ กุลทาสีหิ สทฺธึ เอกภาชเนปิ ภุญฺชนฺติ, เอกถาลเกปิ ปิวนฺติ, เอกาสเนปิ นิสีทนฺติ, เอกมญฺเจปิ ตุวฏฺเฏนฺติ, เอกตฺถรณาปิ ตุวฏฺเฏนฺติ, เอกปาวุรณาปิ ตุวฏฺเฏนฺติ, เอกตฺถรณปาวุรณาปิ ตุวฏฺเฏนฺติ, วิกาเลปิ ภุญฺชนฺติ, มชฺชมฺปิ ปิวนฺติ, มาลาคนฺธวิเลปนมฺปิ ธาเรนฺติ, นจฺจนฺติปิ, คายนฺติปิ, วาเทนฺติปิ, ลาเสนฺติปิ; ",
"pli-tv-kd15:36.1.5":	"นจฺจนฺติยาปิ นจฺจนฺติ, นจฺจนฺติยาปิ คายนฺติ, นจฺจนฺติยาปิ วาเทนฺติ, นจฺจนฺติยาปิ ลาเสนฺติ …เป… ",
"pli-tv-kd15:36.1.6":	"ลาเสนฺติยาปิ นจฺจนฺติ, ลาเสนฺติยาปิ คายนฺติ, ลาเสนฺติยาปิ วาเทนฺติ, ลาเสนฺติยาปิ ลาเสนฺติ; ",
"pli-tv-kd15:36.1.7":	"อฏฺฐปเทปิ กีฬนฺติ, ทสปเทปิ กีฬนฺติ, อากาเสปิ กีฬนฺติ, ปริหารปเถปิ กีฬนฺติ, สนฺติกายปิ กีฬนฺติ, ขลิกายปิ กีฬนฺติ, ฆฏิกายปิ กีฬนฺติ, สลากหตฺเถนปิ กีฬนฺติ, อกฺเขนปิ กีฬนฺติ, ปงฺคจีเรนปิ กีฬนฺติ, วงฺกเกนปิ กีฬนฺติ, โมกฺขจิกายปิ กีฬนฺติ, จิงฺคุลเกนปิ กีฬนฺติ, ปตฺตาฬฺหเกนปิ กีฬนฺติ, รถเกนปิ กีฬนฺติ, ธนุเกนปิ กีฬนฺติ, อกฺขริกายปิ กีฬนฺติ, มเนสิกายปิ กีฬนฺติ, ยถาวชฺเชนปิ กีฬนฺติ; ",
"pli-tv-kd15:36.1.8":	"หตฺถิสฺมิมฺปิ สิกฺขนฺติ, อสฺสสฺมิมฺปิ สิกฺขนฺติ, รถสฺมิมฺปิ สิกฺขนฺติ, ธนุสฺมิมฺปิ สิกฺขนฺติ; ",
"pli-tv-kd15:36.1.9":	"ถรุสฺมิมฺปิ สิกฺขนฺติ; ",
"pli-tv-kd15:36.1.10":	"หตฺถิสฺสปิ ปุรโต ธาวนฺติ, อสฺสสฺสปิ ปุรโต ธาวนฺติ, รถสฺสปิ ปุรโต ธาวนฺติปิ อาธาวนฺติปิ; ",
"pli-tv-kd15:36.1.11":	"อุเสฺสเฬนฺติปิ, อปฺโผเฏนฺติปิ, นิพฺพุชฺฌนฺติปิ, มุฏฺฐีหิปิ ยุชฺฌนฺติ; ",
"pli-tv-kd15:36.1.12":	"รงฺคมชฺเฌปิ สงฺฆาฏึ ปตฺถริตฺวา นจฺจกึ เอวํ วทนฺติ—",
"pli-tv-kd15:36.1.13":	"“อิธ, ภคินิ, นจฺจสฺสู”ติ; ",
"pli-tv-kd15:36.1.14":	"นลาฏิกมฺปิ เทนฺติ; ",
"pli-tv-kd15:36.1.15":	"วิวิธมฺปิ อนาจารํ อาจรนฺติฯ ",
"pli-tv-kd15:36.1.16":	"ภควโต เอตมตฺถํ อาโรเจสุํ …เป… ",
"pli-tv-kd15:36.1.17":	"“น, ภิกฺขเว, วิวิธํ อนาจารํ อาจริตพฺพํฯ ",
"pli-tv-kd15:36.1.18":	"โย อาจเรยฺย, ยถาธมฺโม กาเรตพฺโพ”ติฯ ",
"pli-tv-kd15:37.1.1":	"เตน โข ปน สมเยน อายสฺมนฺเต อุรุเวลกสฺสเป ปพฺพชิเต สงฺฆสฺส พหุํ โลหภณฺฑํ ทารุภณฺฑํ มตฺติกาภณฺฑํ อุปฺปนฺนํ โหติฯ ",
"pli-tv-kd15:37.1.2":	"อถ โข ภิกฺขูนํ เอตทโหสิ—",
"pli-tv-kd15:37.1.3":	"“กึ นุ โข ภควตา โลหภณฺฑํ อนุญฺญาตํ, กึ อนนุญฺญาตํ; ",
"pli-tv-kd15:37.1.4":	"กึ ทารุภณฺฑํ อนุญฺญาตํ, กึ อนนุญฺญาตํ; ",
"pli-tv-kd15:37.1.5":	"กึ มตฺติกาภณฺฑํ อนุญฺญาตํ, กึ อนนุญฺญาตนฺ”ติ? ",
"pli-tv-kd15:37.1.6":	"ภควโต เอตมตฺถํ อาโรเจสุํฯ ",
"pli-tv-kd15:37.1.7":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-kd15:37.1.8":	"“อนุชานามิ, ภิกฺขเว, ฐเปตฺวา ปหรณึ สพฺพํ โลหภณฺฑํ, ฐเปตฺวา อาสนฺทึ ปลฺลงฺกํ ทารุปตฺตํ ทารุปาทุกํ สพฺพํ ทารุภณฺฑํ, ฐเปตฺวา กตกญฺจ กุมฺภการิกญฺจ สพฺพํ มตฺติกาภณฺฑนฺ”ติฯ ",
"pli-tv-kd15:37.1.9":	"ขุทฺทกวตฺถุกฺขนฺธโก ปญฺจโมฯ ",
"pli-tv-kd15:37.1.10":	"ตสฺสุทฺทานํ ",
"pli-tv-kd15:37.1.11":	"รุกฺเข ถมฺเภ จ กุฏฺเฏ จ, ",
"pli-tv-kd15:37.1.12":	"อฏฺฏาเน คนฺธสุตฺติยา; ",
"pli-tv-kd15:37.1.13":	"วิคยฺห มลฺลโก กจฺฉุ, ",
"pli-tv-kd15:37.1.14":	"ชรา จ ปุถุปาณิกาฯ ",
"pli-tv-kd15:37.1.15":	"วลฺลิกาปิ จ ปามงฺโค, ",
"pli-tv-kd15:37.1.16":	"กณฺฐสุตฺตํ น ธารเย; ",
"pli-tv-kd15:37.1.17":	"กฏิ โอวฏฺฏิ กายุรํ, ",
"pli-tv-kd15:37.1.18":	"หตฺถาภรณมุทฺทิกาฯ ",
"pli-tv-kd15:37.1.19":	"ทีเฆ โกจฺเฉ ผเณ หตฺเถ, ",
"pli-tv-kd15:37.1.20":	"สิตฺถา อุทกเตลเก; ",
"pli-tv-kd15:37.1.21":	"อาทาสุทปตฺตวณา, ",
"pli-tv-kd15:37.1.22":	"อาเลโปมฺมทฺทจุณฺณนาฯ ",
"pli-tv-kd15:37.1.23":	"ลญฺเฉนฺติ องฺคราคญฺจ, ",
"pli-tv-kd15:37.1.24":	"มุขราคํ ตทูภยํ; ",
"pli-tv-kd15:37.1.25":	"จกฺขุโรคํ คิรคฺคญฺจ, ",
"pli-tv-kd15:37.1.26":	"อายตํ สรพาหิรํฯ ",
"pli-tv-kd15:37.1.27":	"อมฺพเปสิสกเลหิ, ",
"pli-tv-kd15:37.1.28":	"อหิจฺฉินฺทิ จ จนฺทนํ; ",
"pli-tv-kd15:37.1.29":	"อุจฺจาวจา ปตฺตมูลา, ",
"pli-tv-kd15:37.1.30":	"สุวณฺโณ พหลา วลีฯ ",
"pli-tv-kd15:37.1.31":	"จิตฺรา ทุสฺสติ ทุคฺคนฺโธ, ",
"pli-tv-kd15:37.1.32":	"อุเณฺห ภิชฺชึสุ มิฑฺฒิยา; ",
"pli-tv-kd15:37.1.33":	"ปริภณฺฑํ ติณํ โจฬํ, ",
"pli-tv-kd15:37.1.34":	"มาลํ กุณฺโฑลิกาย จฯ ",
"pli-tv-kd15:37.1.35":	"ถวิกา อํสพทฺธญฺจ, ",
"pli-tv-kd15:37.1.36":	"ตถา พนฺธนสุตฺตกา; ",
"pli-tv-kd15:37.1.37":	"ขิเล มญฺเจ จ ปีเฐ จ, ",
"pli-tv-kd15:37.1.38":	"องฺเก ฉตฺเต ปณามนาฯ ",
"pli-tv-kd15:37.1.39":	"ตุมฺพฆฏิฉวสีสํ, ",
"pli-tv-kd15:37.1.40":	"จลกานิ ปฏิคฺคโห; ",
"pli-tv-kd15:37.1.41":	"วิปฺผาลิทณฺฑโสวณฺณํ, ",
"pli-tv-kd15:37.1.42":	"ปตฺเต เปสิ จ นาฬิกาฯ ",
"pli-tv-kd15:37.1.43":	"กิณฺณสตฺตุ สริตญฺจ, ",
"pli-tv-kd15:37.1.44":	"มธุสิตฺถํ สิปาฏิกํ; ",
"pli-tv-kd15:37.1.45":	"วิกณฺณํ พนฺธิวิสมํ, ",
"pli-tv-kd15:37.1.46":	"ฉมาชิรปโหติ จฯ ",
"pli-tv-kd15:37.1.47":	"กฬิมฺภํ โมฆสุตฺตญฺจ, ",
"pli-tv-kd15:37.1.48":	"อโธตลฺลํ อุปาหนา; ",
"pli-tv-kd15:37.1.49":	"องฺคุเล ปฏิคฺคหญฺจ, ",
"pli-tv-kd15:37.1.50":	"วิตฺถกํ ถวิกพทฺธกาฯ ",
"pli-tv-kd15:37.1.51":	"อชฺโฌกาเส นีจวตฺถุ, ",
"pli-tv-kd15:37.1.52":	"จโย จาปิ วิหญฺญเร; ",
"pli-tv-kd15:37.1.53":	"ปริปติ ติณจุณฺณํ, ",
"pli-tv-kd15:37.1.54":	"อุลฺลิตฺตอวลิตฺตกํฯ ",
"pli-tv-kd15:37.1.55":	"เสตํ กาฬกวณฺณญฺจ, ",
"pli-tv-kd15:37.1.56":	"ปริกมฺมญฺจ เครุกํ; ",
"pli-tv-kd15:37.1.57":	"มาลากมฺมํ ลตากมฺมํ, ",
"pli-tv-kd15:37.1.58":	"มกรทนฺตกปาฏิกํฯ ",
"pli-tv-kd15:37.1.59":	"จีวรวํสํ รชฺชุญฺจ, ",
"pli-tv-kd15:37.1.60":	"อนุญฺญาสิ วินายโก; ",
"pli-tv-kd15:37.1.61":	"อุชฺฌิตฺวา ปกฺกมนฺติ จ, ",
"pli-tv-kd15:37.1.62":	"กถินํ ปริภิชฺชติฯ ",
"pli-tv-kd15:37.1.63":	"วินิเวฐิยติ กุฏฺเฏปิ, ",
"pli-tv-kd15:37.1.64":	"ปตฺเตนาทาย คจฺฉเร; ",
"pli-tv-kd15:37.1.65":	"ถวิกา พนฺธสุตฺตญฺจ, ",
"pli-tv-kd15:37.1.66":	"พนฺธิตฺวา จ อุปาหนาฯ ",
"pli-tv-kd15:37.1.67":	"อุปาหนตฺถวิกญฺจ, ",
"pli-tv-kd15:37.1.68":	"อํสพทฺธญฺจ สุตฺตกํ; ",
"pli-tv-kd15:37.1.69":	"อุทกากปฺปิยํ มคฺเค, ",
"pli-tv-kd15:37.1.70":	"ปริสฺสาวนโจฬกํฯ ",
"pli-tv-kd15:37.1.71":	"ธมฺมกรณํ เทฺว ภิกฺขู, ",
"pli-tv-kd15:37.1.72":	"เวสาลึ อคมา มุนิ; ",
"pli-tv-kd15:37.1.73":	"ทณฺฑํ โอตฺถรกํ ตตฺถ, ",
"pli-tv-kd15:37.1.74":	"อนุญฺญาสิ ปริสฺสาวนํฯ ",
"pli-tv-kd15:37.1.75":	"มกเสหิ ปณีเตน, ",
"pli-tv-kd15:37.1.76":	"พหฺวาพาธา จ ชีวโก; ",
"pli-tv-kd15:37.1.77":	"จงฺกมนชนฺตาฆรํ, ",
"pli-tv-kd15:37.1.78":	"วิสเม นีจวตฺถุโกฯ ",
"pli-tv-kd15:37.1.79":	"ตโย จเย วิหญฺญนฺติ, ",
"pli-tv-kd15:37.1.80":	"โสปานาลมฺพเวทิกํ; ",
"pli-tv-kd15:37.1.81":	"อชฺโฌกาเส ติณจุณฺณํ, ",
"pli-tv-kd15:37.1.82":	"อุลฺลิตฺตอวลิตฺตกํฯ ",
"pli-tv-kd15:37.1.83":	"เสตกํ กาฬวณฺณญฺจ, ",
"pli-tv-kd15:37.1.84":	"ปริกมฺมญฺจ เครุกํ; ",
"pli-tv-kd15:37.1.85":	"มาลากมฺมํ ลตากมฺมํ, ",
"pli-tv-kd15:37.1.86":	"มกรทนฺตกปาฏิกํฯ ",
"pli-tv-kd15:37.1.87":	"วํสํ จีวรรชฺชุญฺจ, ",
"pli-tv-kd15:37.1.88":	"อุจฺจญฺจ วตฺถุกํ กเร; ",
"pli-tv-kd15:37.1.89":	"จโย โสปานพาหญฺจ, ",
"pli-tv-kd15:37.1.90":	"กวาฏํ ปิฏฺฐสงฺฆาฏํฯ ",
"pli-tv-kd15:37.1.91":	"อุทุกฺขลุตฺตรปาสกํ, ",
"pli-tv-kd15:37.1.92":	"วฏฺฏิญฺจ กปิสีสกํ; ",
"pli-tv-kd15:37.1.93":	"สูจิฆฏิตาฬจฺฉิทฺทํ, ",
"pli-tv-kd15:37.1.94":	"อาวิญฺฉนญฺจ รชฺชุกํฯ ",
"pli-tv-kd15:37.1.95":	"มณฺฑลํ ธูมเนตฺตญฺจ, ",
"pli-tv-kd15:37.1.96":	"มชฺเฌ จ มุขมตฺติกา; ",
"pli-tv-kd15:37.1.97":	"โทณิ ทุคฺคนฺธา ทหติ, ",
"pli-tv-kd15:37.1.98":	"อุทกฏฺฐานํ สราวกํฯ ",
"pli-tv-kd15:37.1.99":	"น เสเทติ จ จิกฺขลฺลํ, ",
"pli-tv-kd15:37.1.100":	"โธวิ นิทฺธมนํ กเร; ",
"pli-tv-kd15:37.1.101":	"ปีฐญฺจ โกฏฺฐเก กมฺมํ, ",
"pli-tv-kd15:37.1.102":	"มรุมฺพา สิลา นิทฺธมนํฯ ",
"pli-tv-kd15:37.1.103":	"นคฺคา ฉมาย วสฺสนฺเต, ",
"pli-tv-kd15:37.1.104":	"ปฏิจฺฉาที ตโย ตหึ; ",
"pli-tv-kd15:37.1.105":	"อุทปานํ ลุชฺชติ นีจํ, ",
"pli-tv-kd15:37.1.106":	"วลฺลิยา กายพนฺธเนฯ ",
"pli-tv-kd15:37.1.107":	"ตุลํ กฏกฏํ จกฺกํ, ",
"pli-tv-kd15:37.1.108":	"พหู ภิชฺชนฺติ ภาชนา; ",
"pli-tv-kd15:37.1.109":	"โลหทารุจมฺมขณฺฑํ, ",
"pli-tv-kd15:37.1.110":	"สาลาติณาปิธานิ จฯ ",
"pli-tv-kd15:37.1.111":	"โทณิจนฺทนิ ปาการํ, ",
"pli-tv-kd15:37.1.112":	"จิกฺขลฺลํ นิทฺธมเนน จ; ",
"pli-tv-kd15:37.1.113":	"สีติคตํ โปกฺขรณึ, ",
"pli-tv-kd15:37.1.114":	"ปุราณญฺจ นิเลฺลขณํฯ ",
"pli-tv-kd15:37.1.115":	"จาตุมาสํ สยนฺติ จ, ",
"pli-tv-kd15:37.1.116":	"นมตกญฺจ นธิฏฺฐเห; ",
"pli-tv-kd15:37.1.117":	"อาสิตฺตกํ มโฬริกํ, ",
"pli-tv-kd15:37.1.118":	"ภุญฺชนฺเตกํ ตุวฏฺเฏยฺยุํฯ ",
"pli-tv-kd15:37.1.119":	"วฑฺโฒ โพธิ น อกฺกมิ, ",
"pli-tv-kd15:37.1.120":	"ฆฏํ กตกสมฺมชฺชนิ; ",
"pli-tv-kd15:37.1.121":	"สกฺขรํ กถลญฺเจว, ",
"pli-tv-kd15:37.1.122":	"เผณกํ ปาทฆํสนีฯ ",
"pli-tv-kd15:37.1.123":	"วิธูปนํ ตาลวณฺฏํ, ",
"pli-tv-kd15:37.1.124":	"มกสญฺจาปิ จามรี; ",
"pli-tv-kd15:37.1.125":	"ฉตฺตํ วินา จ อาราเม, ",
"pli-tv-kd15:37.1.126":	"ตโย สิกฺกาย สมฺมุติฯ ",
"pli-tv-kd15:37.1.127":	"โรมสิตฺถา นขา ทีฆา, ",
"pli-tv-kd15:37.1.128":	"ฉินฺทนฺตงฺคุลิกา ทุกฺขา; ",
"pli-tv-kd15:37.1.129":	"สโลหิตํ ปมาณญฺจ, ",
"pli-tv-kd15:37.1.130":	"วีสติ ทีฆเกสตาฯ ",
"pli-tv-kd15:37.1.131":	"ขุรํ สิลํ สิปาฏิกํ, ",
"pli-tv-kd15:37.1.132":	"นมตกํ ขุรภณฺฑกํ; ",
"pli-tv-kd15:37.1.133":	"มสฺสุํ กปฺเปนฺติ วฑฺเฒนฺติ, ",
"pli-tv-kd15:37.1.134":	"โคโลมิจตุรสฺสกํฯ ",
"pli-tv-kd15:37.1.135":	"ปริมุขํ อฑฺฒทุกญฺจ, ",
"pli-tv-kd15:37.1.136":	"ทาฐิสมฺพาธสํหเร; ",
"pli-tv-kd15:37.1.137":	"อาพาธา กตฺตริวโณ, ",
"pli-tv-kd15:37.1.138":	"ทีฆํ สกฺขริกาย จฯ ",
"pli-tv-kd15:37.1.139":	"ปลิตํ ถกิตํ อุจฺจา, ",
"pli-tv-kd15:37.1.140":	"โลหภณฺฑญฺชนี สห; ",
"pli-tv-kd15:37.1.141":	"ปลฺลตฺถิกญฺจ อาโยโค, ",
"pli-tv-kd15:37.1.142":	"วฏํ สลากพนฺธนํฯ ",
"pli-tv-kd15:37.1.143":	"กลาพุกํ เทฑฺฑุภกํ, ",
"pli-tv-kd15:37.1.144":	"มุรชํ มทฺทวีณกํ; ",
"pli-tv-kd15:37.1.145":	"ปฏฺฏิกา สูกรนฺตญฺจ, ",
"pli-tv-kd15:37.1.146":	"ทสา มุรชเวณิกา; ",
"pli-tv-kd15:37.1.147":	"อนฺโต โสภํ คุณกญฺจ, ",
"pli-tv-kd15:37.1.148":	"ปวนนฺโตปิ ชีรติฯ ",
"pli-tv-kd15:37.1.149":	"คณฺฐิกา อุจฺจาวจญฺจ, ",
"pli-tv-kd15:37.1.150":	"ผลกนฺเตปิ โอคาเห; ",
"pli-tv-kd15:37.1.151":	"คิหิวตฺถํ หตฺถิโสณฺฑํ, ",
"pli-tv-kd15:37.1.152":	"มจฺฉกํ จตุกณฺณกํฯ ",
"pli-tv-kd15:37.1.153":	"ตาลวณฺฏํ สตวลิ, ",
"pli-tv-kd15:37.1.154":	"คิหิปารุตปารุปํ; ",
"pli-tv-kd15:37.1.155":	"สํเวลฺลิ อุภโตกาชํ, ",
"pli-tv-kd15:37.1.156":	"ทนฺตกฏฺฐํ อาโกฏเนฯ ",
"pli-tv-kd15:37.1.157":	"กณฺเฐ วิลคฺคํ ทายญฺจ, ",
"pli-tv-kd15:37.1.158":	"ปฏคฺคิ รุกฺขหตฺถินา; ",
"pli-tv-kd15:37.1.159":	"ยเมเฬ โลกายตกํ, ",
"pli-tv-kd15:37.1.160":	"ปริยาปุณึสุ วาจยุํฯ ",
"pli-tv-kd15:37.1.161":	"ติรจฺฉานกถา วิชฺชา, ",
"pli-tv-kd15:37.1.162":	"ขิปิ มงฺคลํ ขาทิ จ; ",
"pli-tv-kd15:37.1.163":	"วาตาพาโธ ทุสฺสติ จ, ",
"pli-tv-kd15:37.1.164":	"ทุคฺคนฺโธ ทุกฺขปาทุกาฯ ",
"pli-tv-kd15:37.1.165":	"หิริยนฺติ ปารุทุคฺคนฺโธ, ",
"pli-tv-kd15:37.1.166":	"ตหํ ตหํ กโรนฺติ จ; ",
"pli-tv-kd15:37.1.167":	"ทุคฺคนฺโธ กูปํ ลุชฺชนฺติ, ",
"pli-tv-kd15:37.1.168":	"อุจฺจวตฺถุ จเยน จฯ ",
"pli-tv-kd15:37.1.169":	"โสปานาลมฺพนพาหา, ",
"pli-tv-kd15:37.1.170":	"อนฺเต ทุกฺขญฺจ ปาทุกา; ",
"pli-tv-kd15:37.1.171":	"พหิทฺธา โทณิ กฏฺฐญฺจ, ",
"pli-tv-kd15:37.1.172":	"ปิฐโร จ อปารุโตฯ ",
"pli-tv-kd15:37.1.173":	"วจฺจกุฏึ กวาฏญฺจ, ",
"pli-tv-kd15:37.1.174":	"ปิฏฺฐสงฺฆาฏเมว จ; ",
"pli-tv-kd15:37.1.175":	"อุทุกฺขลุตฺตรปาโส, ",
"pli-tv-kd15:37.1.176":	"วฏฺฏิญฺจ กปิสีสกํฯ ",
"pli-tv-kd15:37.1.177":	"สูจิฆฏิตาฬจฺฉิทฺทํ, ",
"pli-tv-kd15:37.1.178":	"อาวิญฺฉนจฺฉิทฺทเมว จ; ",
"pli-tv-kd15:37.1.179":	"รชฺชุ อุลฺลิตฺตาวลิตฺตํ, ",
"pli-tv-kd15:37.1.180":	"เสตวณฺณญฺจ กาฬกํฯ ",
"pli-tv-kd15:37.1.181":	"มาลากมฺมํ ลตากมฺมํ, ",
"pli-tv-kd15:37.1.182":	"มกรํ ปญฺจปฏิกํ; ",
"pli-tv-kd15:37.1.183":	"จีวรวํสํ รชฺชุญฺจ, ",
"pli-tv-kd15:37.1.184":	"ชราทุพฺพลปาการํฯ ",
"pli-tv-kd15:37.1.185":	"โกฏฺฐเก จาปิ ตเถว, ",
"pli-tv-kd15:37.1.186":	"มรุมฺพํ ปทรสิลา; ",
"pli-tv-kd15:37.1.187":	"สนฺติฏฺฐติ นิทฺธมนํ, ",
"pli-tv-kd15:37.1.188":	"กุมฺภิญฺจาปิ สราวกํฯ ",
"pli-tv-kd15:37.1.189":	"ทุกฺขํ หิริ อปิธานํ, ",
"pli-tv-kd15:37.1.190":	"อนาจารญฺจ อาจรุํ; ",
"pli-tv-kd15:37.1.191":	"โลหภณฺฑํ อนุญฺญาสิ, ",
"pli-tv-kd15:37.1.192":	"ฐปยิตฺวา ปหรณึฯ ",
"pli-tv-kd15:37.1.193":	"ฐปยิตฺวาสนฺทิปลฺลงฺกํ, ",
"pli-tv-kd15:37.1.194":	"ทารุปตฺตญฺจ ปาทุกํ; ",
"pli-tv-kd15:37.1.195":	"สพฺพํ ทารุมยํ ภณฺฑํ, ",
"pli-tv-kd15:37.1.196":	"อนุญฺญาสิ มหามุนิฯ ",
"pli-tv-kd15:37.1.197":	"กตกํ กุมฺภการญฺจ, ",
"pli-tv-kd15:37.1.198":	"ฐปยิตฺวา ตถาคโต; ",
"pli-tv-kd15:37.1.199":	"สพฺพมฺปิ มตฺติกาภณฺฑํ, ",
"pli-tv-kd15:37.1.200":	"อนุญฺญาสิ อนุกมฺปโกฯ ",
"pli-tv-kd15:37.1.201":	"ยสฺส วตฺถุสฺส นิทฺเทโส, ",
"pli-tv-kd15:37.1.202":	"ปุริเมน ยทิ สมํ; ",
"pli-tv-kd15:37.1.203":	"ตมฺปิ สงฺขิตฺตํ อุทฺทาเน, ",
"pli-tv-kd15:37.1.204":	"นยโต ตํ วิชานิยาฯ ",
"pli-tv-kd15:37.1.205":	"เอวํ ทสสตา วตฺถู, ",
"pli-tv-kd15:37.1.206":	"วินเย ขุทฺทกวตฺถุเก; ",
"pli-tv-kd15:37.1.207":	"สทฺธมฺมฏฺฐิติโก เจว, ",
"pli-tv-kd15:37.1.208":	"เปสลานญฺจนุคฺคโหฯ ",
"pli-tv-kd15:37.1.209":	"สุสิกฺขิโต วินยธโร, ",
"pli-tv-kd15:37.1.210":	"หิตจิตฺโต สุเปสโล; ",
"pli-tv-kd15:37.1.211":	"ปทีปกรโณ ธีโร, ",
"pli-tv-kd15:37.1.212":	"ปูชารโห พหุสฺสุโตติฯ ",
"pli-tv-kd15:37.1.213":	"ขุทฺทกวตฺถุกฺขนฺธโก นิฏฺฐิโตฯ "
}	
