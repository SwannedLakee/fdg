{	
"pli-tv-kd4:0.1":	"เถรวาท วินยปิฏก ",
"pli-tv-kd4:0.2":	"มหาวคฺค ",
"pli-tv-kd4:0.3":	"๔ฯ ปวารณากฺขนฺธก ",
"pli-tv-kd4:0.4":	"๑ฯ อผาสุกวิหาร ",
"pli-tv-kd4:1.1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-kd4:1.1.2":	"เตน โข ปน สมเยน สมฺพหุลา สนฺทิฏฺฐา สมฺภตฺตา ภิกฺขู โกสเลสุ ชนปเท อญฺญตรสฺมึ อาวาเส วสฺสํ อุปคจฺฉึสุฯ ",
"pli-tv-kd4:1.1.3":	"อถ โข เตสํ ภิกฺขูนํ เอตทโหสิ—",
"pli-tv-kd4:1.1.4":	"“เกน นุ โข มยํ อุปาเยน สมคฺคา สมฺโมทมานา อวิวทมานา ผาสุกํ วสฺสํ วเสยฺยาม, น จ ปิณฺฑเกน กิลเมยฺยามา”ติฯ ",
"pli-tv-kd4:1.2.1":	"อถ โข เตสํ ภิกฺขูนํ เอตทโหสิ—",
"pli-tv-kd4:1.2.2":	"“สเจ โข มยํ อญฺญมญฺญํ เนว อาลเปยฺยาม น สลฺลเปยฺยาม—",
"pli-tv-kd4:1.2.3":	"โย ปฐมํ คามโต ปิณฺฑาย ปฏิกฺกเมยฺย โส อาสนํ ปญฺญเปยฺย, ปาโททกํ ปาทปีฐํ ปาทกถลิกํ อุปนิกฺขิเปยฺย, อวกฺการปาตึ โธวิตฺวา อุปฏฺฐาเปยฺย, ปานียํ ปริโภชนียํ อุปฏฺฐาเปยฺย; ",
"pli-tv-kd4:1.3.1":	"โย ปจฺฉา คามโต ปิณฺฑาย ปฏิกฺกเมยฺย, สจสฺส ภุตฺตาวเสโส, สเจ อากงฺเขยฺย ภุญฺเชยฺย, โน เจ อากงฺเขยฺย อปฺปหริเต วา ฉฑฺเฑยฺย, อปฺปาณเก วา อุทเก โอปิลาเปยฺย; ",
"pli-tv-kd4:1.3.2":	"โส อาสนํ อุทฺธเรยฺย, ปาโททกํ ปาทปีฐํ ปาทกถลิกํ ปฏิสาเมยฺย, อวกฺการปาตึ โธวิตฺวา ปฏิสาเมยฺย, ปานียํ ปริโภชนียํ ปฏิสาเมยฺย, ภตฺตคฺคํ สมฺมชฺเชยฺย; ",
"pli-tv-kd4:1.4.1":	"โย ปเสฺสยฺย ปานียฆฏํ วา ปริโภชนียฆฏํ วา วจฺจฆฏํ วา ริตฺตํ ตุจฺฉํ โส อุปฏฺฐาเปยฺย; ",
"pli-tv-kd4:1.4.2":	"สจสฺส โหติ อวิสยฺหํ, หตฺถวิกาเรน ทุติยํ อามนฺเตตฺวา หตฺถวิลงฺฆเกน อุปฏฺฐาเปยฺย; ",
"pli-tv-kd4:1.4.3":	"น เตฺวว ตปฺปจฺจยา วาจํ ภินฺเทยฺย—",
"pli-tv-kd4:1.4.4":	"เอวํ โข มยํ สมคฺคา สมฺโมทมานา อวิวทมานา ผาสุกํ วสฺสํ วเสยฺยาม, น จ ปิณฺฑเกน กิลเมยฺยามา”ติฯ ",
"pli-tv-kd4:1.5.1":	"อถ โข เต ภิกฺขู อญฺญมญฺญํ เนว อาลปึสุ, น สลฺลปึสุฯ ",
"pli-tv-kd4:1.5.2":	"โย ปฐมํ คามโต ปิณฺฑาย ปฏิกฺกมติ, โส อาสนํ ปญฺญเปติ, ปาโททกํ ปาทปีฐํ ปาทกถลิกํ อุปนิกฺขิปติ, อวกฺการปาตึ โธวิตฺวา อุปฏฺฐาเปติ, ปานียํ ปริโภชนียํ อุปฏฺฐาเปติฯ ",
"pli-tv-kd4:1.6.1":	"โย ปจฺฉา คามโต ปิณฺฑาย ปฏิกฺกมติ, สเจ โหติ ภุตฺตาวเสโส, สเจ อากงฺขติ ภุญฺชติ, โน เจ อากงฺขติ อปฺปหริเต วา ฉฑฺเฑติ, อปฺปาณเก วา อุทเก โอปิลาเปติ; ",
"pli-tv-kd4:1.6.2":	"โส อาสนํ อุทฺธรติ, ปาโททกํ ปาทปีฐํ ปาทกถลิกํ ปฏิสาเมติ, อวกฺการปาตึ โธวิตฺวา ปฏิสาเมติ, ปานียํ ปริโภชนียํ ปฏิสาเมติ, ภตฺตคฺคํ สมฺมชฺชติฯ ",
"pli-tv-kd4:1.7.1":	"โย ปสฺสติ ปานียฆฏํ วา ปริโภชนียฆฏํ วา วจฺจฆฏํ วา ริตฺตํ ตุจฺฉํ โส อุปฏฺฐาเปติฯ ",
"pli-tv-kd4:1.7.2":	"สจสฺส โหติ อวิสยฺหํ, หตฺถวิกาเรน ทุติยํ อามนฺเตตฺวา หตฺถวิลงฺฆเกน อุปฏฺฐาเปติ, น เตฺวว ตปฺปจฺจยา วาจํ ภินฺทติฯ ",
"pli-tv-kd4:1.8.1":	"อาจิณฺณํ โข ปเนตํ วสฺสํวุฏฺฐานํ ภิกฺขูนํ ภควนฺตํ ทสฺสนาย อุปสงฺกมิตุํฯ ",
"pli-tv-kd4:1.8.2":	"อถ โข เต ภิกฺขู วสฺสํวุฏฺฐา เตมาสจฺจเยน เสนาสนํ สํสาเมตฺวา ปตฺตจีวรมาทาย เยน สาวตฺถิ เตน ปกฺกมึสุฯ ",
"pli-tv-kd4:1.8.3":	"อนุปุพฺเพน เยน สาวตฺถิ เชตวนํ อนาถปิณฺฑิกสฺส อาราโม เยน ภควา เตนุปสงฺกมึสุ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุฯ ",
"pli-tv-kd4:1.8.4":	"อาจิณฺณํ โข ปเนตํ พุทฺธานํ ภควนฺตานํ อาคนฺตุเกหิ ภิกฺขูหิ สทฺธึ ปฏิสมฺโมทิตุํฯ ",
"pli-tv-kd4:1.9.1":	"อถ โข ภควา เต ภิกฺขู เอตทโวจ—",
"pli-tv-kd4:1.9.2":	"“กจฺจิ, ภิกฺขเว, ขมนียํ, กจฺจิ ยาปนียํ, ",
"pli-tv-kd4:1.9.3":	"กจฺจิ สมคฺคา สมฺโมทมานา อวิวทมานา ผาสุกํ วสฺสํ วสิตฺถ, น จ ปิณฺฑเกน กิลมิตฺถา”ติ? ",
"pli-tv-kd4:1.9.4":	"“ขมนียํ, ภควา, ยาปนียํ, ภควาฯ ",
"pli-tv-kd4:1.9.5":	"สมคฺคา จ มยํ, ภนฺเต, สมฺโมทมานา อวิวทมานา ผาสุกํ วสฺสํ วสิมฺหา, น จ ปิณฺฑเกน กิลมิมฺหา”ติฯ ",
"pli-tv-kd4:1.10.1":	"ชานนฺตาปิ ตถาคตา ปุจฺฉนฺติ, ชานนฺตาปิ น ปุจฺฉนฺติฯ ",
"pli-tv-kd4:1.10.2":	"กาลํ วิทิตฺวา ปุจฺฉนฺติ, กาลํ วิทิตฺวา น ปุจฺฉนฺติฯ ",
"pli-tv-kd4:1.10.3":	"อตฺถสํหิตํ ตถาคตา ปุจฺฉนฺติ, โน อนตฺถสํหิตํฯ ",
"pli-tv-kd4:1.10.4":	"อนตฺถสํหิเต เสตุฆาโต ตถาคตานํฯ ",
"pli-tv-kd4:1.10.5":	"ทฺวีหากาเรหิ พุทฺธา ภควนฺโต ภิกฺขู ปฏิปุจฺฉนฺติ— “ธมฺมํ วา เทเสสฺสาม, สาวกานํ วา สิกฺขาปทํ ปญฺญเปสฺสามา”ติฯ ",
"pli-tv-kd4:1.10.6":	"อถ โข ภควา เต ภิกฺขู เอตทโวจ— “ยถากถํ ปน ตุเมฺห, ภิกฺขเว, สมคฺคา สมฺโมทมานา อวิวทมานา ผาสุกํ วสฺสํ วสิตฺถ, น จ ปิณฺฑเกน กิลมิตฺถา”ติฯ ",
"pli-tv-kd4:1.11.1":	"“อิธ มยํ, ภนฺเต, สมฺพหุลา สนฺทิฏฺฐา สมฺภตฺตา ภิกฺขู โกสเลสุ ชนปเท อญฺญตรสฺมึ อาวาเส วสฺสํ อุปคจฺฉิมฺหาฯ ",
"pli-tv-kd4:1.11.2":	"เตสํ โน, ภนฺเต, อมฺหากํ เอตทโหสิ—",
"pli-tv-kd4:1.11.3":	"‘เกน นุ โข มยํ อุปาเยน สมคฺคา สมฺโมทมานา อวิวทมานา ผาสุกํ วสฺสํ วเสยฺยาม, น จ ปิณฺฑเกน กิลเมยฺยามา’ติฯ ",
"pli-tv-kd4:1.11.4":	"เตสํ โน, ภนฺเต, อมฺหากํ เอตทโหสิ—",
"pli-tv-kd4:1.11.5":	"‘สเจ โข มยํ อญฺญมญฺญํ เนว อาลเปยฺยาม น สลฺลเปยฺยาม—",
"pli-tv-kd4:1.11.6":	"โย ปฐมํ คามโต ปิณฺฑาย ปฏิกฺกเมยฺย โส อาสนํ ปญฺญเปยฺย, ปาโททกํ ปาทปีฐํ ปาทกถลิกํ อุปนิกฺขิเปยฺย, อวกฺการปาตึ โธวิตฺวา อุปฏฺฐาเปยฺย, ปานียํ ปริโภชนียํ อุปฏฺฐาเปยฺย; ",
"pli-tv-kd4:1.11.7":	"โย ปจฺฉา คามโต ปิณฺฑาย ปฏิกฺกเมยฺย, สจสฺส ภุตฺตาวเสโส, สเจ อากงฺเขยฺย ภุญฺเชยฺย, โน เจ อากงฺเขยฺย อปฺปหริเต วา ฉฑฺเฑยฺย, อปฺปาณเก วา อุทเก โอปิลาเปยฺย; ",
"pli-tv-kd4:1.11.8":	"โส อาสนํ อุทฺธเรยฺย, ปาโททกํ ปาทปีฐํ ปาทกถลิกํ ปฏิสาเมยฺย, อวกฺการปาตึ โธวิตฺวา ปฏิสาเมยฺย, ปานียํ ปริโภชนียํ ปฏิสาเมยฺย, ภตฺตคฺคํ สมฺมชฺเชยฺย; ",
"pli-tv-kd4:1.11.9":	"โย ปเสฺสยฺย ปานียฆฏํ วา ปริโภชนียฆฏํ วา วจฺจฆฏํ วา ริตฺตํ ตุจฺฉํ โส อุปฏฺฐาเปยฺย; ",
"pli-tv-kd4:1.11.10":	"สจสฺส โหติ อวิสยฺหํ, หตฺถวิกาเรน ทุติยํ อามนฺเตตฺวา หตฺถวิลงฺฆเกน อุปฏฺฐาเปยฺย; ",
"pli-tv-kd4:1.11.11":	"น เตฺวว ตปฺปจฺจยา วาจํ ภินฺเทยฺย—",
"pli-tv-kd4:1.11.12":	"เอวํ โข มยํ สมคฺคา สมฺโมทมานา อวิวทมานา ผาสุกํ วสฺสํ วเสยฺยาม, น จ ปิณฺฑเกน กิลเมยฺยามา’ติฯ ",
"pli-tv-kd4:1.11.13":	"อถ โข มยํ, ภนฺเต, อญฺญมญฺญํ เนว อาลปิมฺหา น สลฺลปิมฺหาฯ ",
"pli-tv-kd4:1.11.14":	"โย ปฐมํ คามโต ปิณฺฑาย ปฏิกฺกมติ โส อาสนํ ปญฺญเปติ, ปาโททกํ ปาทปีฐํ ปาทกถลิกํ อุปนิกฺขิปติ, อวกฺการปาตึ โธวิตฺวา อุปฏฺฐาเปติ, ปานียํ ปริโภชนียํ อุปฏฺฐาเปติฯ ",
"pli-tv-kd4:1.11.15":	"โย ปจฺฉา คามโต ปิณฺฑาย ปฏิกฺกมติ, สเจ โหติ ภุตฺตาวเสโส, สเจ อากงฺขติ ภุญฺชติ, โน เจ อากงฺขติ อปฺปหริเต วา ฉฑฺเฑติ, อปฺปาณเก วา อุทเก โอปิลาเปติ, โส อาสนํ อุทฺธรติ, ปาโททกํ ปาทปีฐํ ปาทกถลิกํ ปฏิสาเมติ, อวกฺการปาตึ โธวิตฺวา ปฏิสาเมติ, ปานียํ ปริโภชนียํ ปฏิสาเมติ, ภตฺตคฺคํ สมฺมชฺชติฯ ",
"pli-tv-kd4:1.11.16":	"โย ปสฺสติ ปานียฆฏํ วา ปริโภชนียฆฏํ วา วจฺจฆฏํ วา ริตฺตํ ตุจฺฉํ โส อุปฏฺฐาเปติฯ ",
"pli-tv-kd4:1.11.17":	"สจสฺส โหติ อวิสยฺหํ, หตฺถวิกาเรน ทุติยํ อามนฺเตตฺวา หตฺถวิลงฺฆเกน อุปฏฺฐาเปติ, น เตฺวว ตปฺปจฺจยา วาจํ ภินฺทติฯ ",
"pli-tv-kd4:1.11.18":	"เอวํ โข มยํ, ภนฺเต, สมคฺคา สมฺโมทมานา อวิวทมานา ผาสุกํ วสฺสํ วสิมฺหา, น จ ปิณฺฑเกน กิลมิมฺหา”ติฯ ",
"pli-tv-kd4:1.12.1":	"อถ โข ภควา ภิกฺขู อามนฺเตสิ—",
"pli-tv-kd4:1.12.2":	"“อผาสุญฺเญว กิรเม, ภิกฺขเว, โมฆปุริสา วุฏฺฐา สมานา ผาสุมฺหา วุฏฺฐาติ ปฏิชานนฺติฯ ",
"pli-tv-kd4:1.12.3":	"ปสุสํวาสญฺเญว กิรเม, ภิกฺขเว, โมฆปุริสา วุฏฺฐา สมานา ผาสุมฺหา วุฏฺฐาติ ปฏิชานนฺติฯ ",
"pli-tv-kd4:1.12.4":	"เอฬกสํวาสญฺเญว กิรเม, ภิกฺขเว, โมฆปุริสา วุฏฺฐา สมานา ผาสุมฺหา วุฏฺฐาติ ปฏิชานนฺติฯ ",
"pli-tv-kd4:1.12.5":	"สปตฺตสํวาสญฺเญว กิรเม, ภิกฺขเว, โมฆปุริสา วุฏฺฐา สมานา ผาสุมฺหา วุฏฺฐาติ ปฏิชานนฺติฯ ",
"pli-tv-kd4:1.12.6":	"กถญฺหิ นามิเม, ภิกฺขเว, โมฆปุริสา มูคพฺพตํ ติตฺถิยสมาทานํ สมาทิยิสฺสนฺติฯ ",
"pli-tv-kd4:1.13.1":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-kd4:1.13.2":	"วิครหิตฺวา ธมฺมึ กถํ กตฺวา ภิกฺขู อามนฺเตสิ—",
"pli-tv-kd4:1.13.3":	"น, ภิกฺขเว, มูคพฺพตํ ติตฺถิยสมาทานํ สมาทิยิตพฺพํฯ ",
"pli-tv-kd4:1.13.4":	"โย สมาทิเยยฺย, อาปตฺติ ทุกฺกฏสฺสฯ ",
"pli-tv-kd4:1.13.5":	"อนุชานามิ, ภิกฺขเว, วสฺสํวุฏฺฐานํ ภิกฺขูนํ ตีหิ ฐาเนหิ ปวาเรตุํ—",
"pli-tv-kd4:1.13.6":	"ทิฏฺเฐน วา สุเตน วา ปริสงฺกาย วาฯ ",
"pli-tv-kd4:1.13.7":	"สา โว ภวิสฺสติ อญฺญมญฺญานุโลมตา อาปตฺติวุฏฺฐานตา วินยปุเรกฺขารตาฯ ",
"pli-tv-kd4:1.14.1":	"เอวญฺจ ปน, ภิกฺขเว, ปวาเรตพฺพํฯ ",
"pli-tv-kd4:1.14.2":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd4:1.14.3":	"‘สุณาตุ เม, ภนฺเต, สงฺโฆฯ ",
"pli-tv-kd4:1.14.4":	"อชฺช ปวารณาฯ ",
"pli-tv-kd4:1.14.5":	"ยทิ สงฺฆสฺส ปตฺตกลฺลํ, สงฺโฆ ปวาเรยฺยา’ติฯ ",
"pli-tv-kd4:1.14.6":	"เถเรน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd4:1.14.7":	"‘สงฺฆํ, อาวุโส, ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:1.14.8":	"วทนฺตุ มํ อายสฺมนฺโต อนุกมฺปํ อุปาทายฯ ",
"pli-tv-kd4:1.14.9":	"ปสฺสนฺโต ปฏิกริสฺสามิฯ ",
"pli-tv-kd4:1.14.10":	"ทุติยมฺปิ, อาวุโส, สงฺฆํ ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:1.14.11":	"วทนฺตุ มํ อายสฺมนฺโต อนุกมฺปํ อุปาทายฯ ",
"pli-tv-kd4:1.14.12":	"ปสฺสนฺโต ปฏิกริสฺสามิฯ ",
"pli-tv-kd4:1.14.13":	"ตติยมฺปิ, อาวุโส, สงฺฆํ ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:1.14.14":	"วทนฺตุ มํ อายสฺมนฺโต อนุกมฺปํ อุปาทายฯ ",
"pli-tv-kd4:1.14.15":	"ปสฺสนฺโต ปฏิกริสฺสามี’ติฯ ",
"pli-tv-kd4:1.14.16":	"นวเกน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd4:1.14.17":	"‘สงฺฆํ, ภนฺเต, ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:1.14.18":	"วทนฺตุ มํ อายสฺมนฺโต อนุกมฺปํ อุปาทายฯ ",
"pli-tv-kd4:1.14.19":	"ปสฺสนฺโต ปฏิกริสฺสามิฯ ",
"pli-tv-kd4:1.14.20":	"ทุติยมฺปิ, ภนฺเต, สงฺฆํ …เป… ",
"pli-tv-kd4:1.14.21":	"ตติยมฺปิ, ภนฺเต, สงฺฆํ ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:1.14.22":	"วทนฺตุ มํ อายสฺมนฺโต อนุกมฺปํ อุปาทายฯ ",
"pli-tv-kd4:1.14.23":	"ปสฺสนฺโต ปฏิกริสฺสามี’”ติฯ ",
"pli-tv-kd4:2.1.1":	"เตน โข ปน สมเยน ฉพฺพคฺคิยา ภิกฺขู เถเรสุ ภิกฺขูสุ อุกฺกุฏิกํ นิสินฺเนสุ ปวารยมาเนสุ อาสเนสุ อจฺฉนฺติฯ ",
"pli-tv-kd4:2.1.2":	"เย เต ภิกฺขู อปฺปิจฺฉา …เป… เต อุชฺฌายนฺติ ขิยฺยนฺติ วิปาเจนฺติ—",
"pli-tv-kd4:2.1.3":	"“กถญฺหิ นาม ฉพฺพคฺคิยา ภิกฺขู เถเรสุ ภิกฺขูสุ อุกฺกุฏิกํ นิสินฺเนสุ ปวารยมาเนสุ อาสเนสุ อจฺฉิสฺสนฺตี”ติฯ ",
"pli-tv-kd4:2.1.4":	"อถ โข เต ภิกฺขู ภควโต เอตมตฺถํ อาโรเจสุํ …เป… ",
"pli-tv-kd4:2.1.5":	"“สจฺจํ กิร, ภิกฺขเว, ฉพฺพคฺคิยา ภิกฺขู เถเรสุ ภิกฺขูสุ อุกฺกุฏิกํ นิสินฺเนสุ ปวารยมาเนสุ อาสเนสุ อจฺฉนฺตี”ติ? ",
"pli-tv-kd4:2.1.6":	"“สจฺจํ, ภควา”ติฯ ",
"pli-tv-kd4:2.1.7":	"วิครหิ พุทฺโธ ภควา …เป… ",
"pli-tv-kd4:2.1.8":	"กถญฺหิ นาม เต, ภิกฺขเว, โมฆปุริสา เถเรสุ ภิกฺขูสุ อุกฺกุฏิกํ นิสินฺเนสุ ปวารยมาเนสุ อาสเนสุ อจฺฉิสฺสนฺติฯ ",
"pli-tv-kd4:2.1.9":	"เนตํ, ภิกฺขเว, อปฺปสนฺนานํ วา ปสาทาย, ปสนฺนานํ วา ภิโยฺยภาวาย …เป… ",
"pli-tv-kd4:2.1.10":	"วิครหิตฺวา …เป… ",
"pli-tv-kd4:2.1.11":	"ธมฺมึ กถํ กตฺวา ภิกฺขู อามนฺเตสิ—",
"pli-tv-kd4:2.1.12":	"“น, ภิกฺขเว, เถเรสุ ภิกฺขูสุ อุกฺกุฏิกํ นิสินฺเนสุ ปวารยมาเนสุ อาสเนสุ อจฺฉิตพฺพํฯ ",
"pli-tv-kd4:2.1.13":	"โย อจฺเฉยฺย, อาปตฺติ ทุกฺกฏสฺสฯ ",
"pli-tv-kd4:2.1.14":	"อนุชานามิ, ภิกฺขเว, สพฺเพเหว อุกฺกุฏิกํ นิสินฺเนหิ ปวาเรตุนฺ”ติฯ ",
"pli-tv-kd4:2.2.1":	"เตน โข ปน สมเยน อญฺญตโร เถโร ชราทุพฺพโล ยาว สพฺเพ ปวาเรนฺตีติ อุกฺกุฏิกํ นิสินฺโน อาคมยมาโน มุจฺฉิโต ปปติฯ ",
"pli-tv-kd4:2.2.2":	"ภควโต เอตมตฺถํ อาโรเจสุํฯ ",
"pli-tv-kd4:2.2.3":	"“อนุชานามิ, ภิกฺขเว, ตทมนฺตรา อุกฺกุฏิกํ นิสีทิตุํ ยาว ปวาเรติ, ปวาเรตฺวา อาสเน นิสีทิตุนฺ”ติฯ ",
"pli-tv-kd4:3.1.0":	"๒ฯ ปวารณาเภท ",
"pli-tv-kd4:3.1.1":	"อถ โข ภิกฺขูนํ เอตทโหสิ—",
"pli-tv-kd4:3.1.2":	"“กติ นุ โข ปวารณา”ติ? ",
"pli-tv-kd4:3.1.3":	"ภควโต เอตมตฺถํ อาโรเจสุํฯ ",
"pli-tv-kd4:3.1.4":	"“เทฺวมา, ภิกฺขเว, ปวารณา—",
"pli-tv-kd4:3.1.5":	"จาตุทฺทสิกา จ ปนฺนรสิกา จฯ ",
"pli-tv-kd4:3.1.6":	"อิมา โข, ภิกฺขเว, เทฺว ปวารณา”ติฯ ",
"pli-tv-kd4:3.2.1":	"อถ โข ภิกฺขูนํ เอตทโหสิ—",
"pli-tv-kd4:3.2.2":	"“กติ นุ โข ปวารณกมฺมานี”ติ? ",
"pli-tv-kd4:3.2.3":	"ภควโต เอตมตฺถํ อาโรเจสุํฯ ",
"pli-tv-kd4:3.2.4":	"“จตฺตาริมานิ, ภิกฺขเว, ปวารณกมฺมานิ—",
"pli-tv-kd4:3.2.5":	"อธมฺเมน วคฺคํ ปวารณกมฺมํ, ",
"pli-tv-kd4:3.2.6":	"อธมฺเมน สมคฺคํ ปวารณกมฺมํ, ",
"pli-tv-kd4:3.2.7":	"ธมฺเมน วคฺคํ ปวารณกมฺมํ, ",
"pli-tv-kd4:3.2.8":	"ธมฺเมน สมคฺคํ ปวารณกมฺมํฯ ",
"pli-tv-kd4:3.2.9":	"ตตฺร, ภิกฺขเว, ยทิทํ อธมฺเมน วคฺคํ ปวารณกมฺมํ, น, ภิกฺขเว, เอวรูปํ ปวารณกมฺมํ กาตพฺพํ; ",
"pli-tv-kd4:3.2.10":	"น จ มยา เอวรูปํ ปวารณกมฺมํ อนุญฺญาตํฯ ",
"pli-tv-kd4:3.2.11":	"ตตฺร, ภิกฺขเว, ยทิทํ อธมฺเมน สมคฺคํ ปวารณกมฺมํ, น, ภิกฺขเว, เอวรูปํ ปวารณกมฺมํ กาตพฺพํ; ",
"pli-tv-kd4:3.2.12":	"น จ มยา เอวรูปํ ปวารณกมฺมํ อนุญฺญาตํฯ ",
"pli-tv-kd4:3.2.13":	"ตตฺร, ภิกฺขเว, ยทิทํ ธมฺเมน วคฺคํ ปวารณกมฺมํ, น, ภิกฺขเว, เอวรูปํ ปวารณกมฺมํ กาตพฺพํ; ",
"pli-tv-kd4:3.2.14":	"น จ มยา เอวรูปํ ปวารณกมฺมํ อนุญฺญาตํฯ ",
"pli-tv-kd4:3.2.15":	"ตตฺร, ภิกฺขเว, ยทิทํ ธมฺเมน สมคฺคํ ปวารณกมฺมํ, เอวรูปํ, ภิกฺขเว, ปวารณกมฺมํ กาตพฺพํ; ",
"pli-tv-kd4:3.2.16":	"เอวรูปญฺจ มยา ปวารณกมฺมํ อนุญฺญาตํฯ ",
"pli-tv-kd4:3.2.17":	"ตสฺมาติห, ภิกฺขเว, เอวรูปํ ปวารณกมฺมํ กริสฺสาม ยทิทํ ธมฺเมน สมคฺคนฺติ, เอวญฺหิ โว, ภิกฺขเว, สิกฺขิตพฺพนฺ”ติฯ ",
"pli-tv-kd4:3.3.0":	"๓ฯ ปวารณาทานานุชานน ",
"pli-tv-kd4:3.3.1":	"อถ โข ภควา ภิกฺขู อามนฺเตสิ—",
"pli-tv-kd4:3.3.2":	"“สนฺนิปตถ, ภิกฺขเวฯ ",
"pli-tv-kd4:3.3.3":	"สงฺโฆ ปวาเรสฺสตี”ติฯ ",
"pli-tv-kd4:3.3.4":	"เอวํ วุตฺเต, อญฺญตโร ภิกฺขุ ภควนฺตํ เอตทโวจ—",
"pli-tv-kd4:3.3.5":	"“อตฺถิ, ภนฺเต, ภิกฺขุ คิลาโน, โส อนาคโต”ติฯ ",
"pli-tv-kd4:3.3.6":	"“อนุชานามิ, ภิกฺขเว, คิลาเนน ภิกฺขุนา ปวารณํ ทาตุํฯ ",
"pli-tv-kd4:3.3.7":	"เอวญฺจ ปน, ภิกฺขเว, ทาตพฺพา—",
"pli-tv-kd4:3.3.8":	"เตน คิลาเนน ภิกฺขุนา เอกํ ภิกฺขุํ อุปสงฺกมิตฺวา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd4:3.3.9":	"‘ปวารณํ ทมฺมิ, ปวารณํ เม หร, ปวารณํ เม อาโรเจหิ, มมตฺถาย ปวาเรหี’ติ กาเยน วิญฺญาเปติ, วาจาย วิญฺญาเปติ, กาเยน วาจาย วิญฺญาเปติ, ทินฺนา โหติ ปวารณา; ",
"pli-tv-kd4:3.3.10":	"น กาเยน วิญฺญาเปติ, น วาจาย วิญฺญาเปติ, น กาเยน วาจาย วิญฺญาเปติ, น ทินฺนา โหติ ปวารณาฯ ",
"pli-tv-kd4:3.4.1":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd4:3.4.2":	"โน เจ ลเภถ, โส, ภิกฺขเว, คิลาโน ภิกฺขุ มญฺเจน วา ปีเฐน วา สงฺฆมชฺเฌ อาเนตฺวา ปวาเรตพฺพํฯ ",
"pli-tv-kd4:3.4.3":	"สเจ, ภิกฺขเว, คิลานุปฏฺฐากานํ ภิกฺขูนํ เอตทโหสิ—",
"pli-tv-kd4:3.4.4":	"‘สเจ โข มยํ คิลานํ ฐานา จาเวสฺสาม, อาพาโธ วา อภิวฑฺฒิสฺสติ, กาลงฺกิริยา วา ภวิสฺสตี’ติ น, ภิกฺขเว, คิลาโน ภิกฺขุ ฐานา จาเวตพฺโพฯ ",
"pli-tv-kd4:3.4.5":	"สงฺเฆน ตตฺถ คนฺตฺวา ปวาเรตพฺพํ; ",
"pli-tv-kd4:3.4.6":	"น เตฺวว วคฺเคน สงฺเฆน ปวาเรตพฺพํฯ ",
"pli-tv-kd4:3.4.7":	"ปวาเรยฺย เจ, อาปตฺติ ทุกฺกฏสฺสฯ ",
"pli-tv-kd4:3.5.1":	"ปวารณหารโก เจ, ภิกฺขเว, ทินฺนาย ปวารณาย ตตฺเถว ปกฺกมติ, อญฺญสฺส ทาตพฺพา ปวารณาฯ ",
"pli-tv-kd4:3.5.2":	"ปวารณหารโก เจ, ภิกฺขเว, ทินฺนาย ปวารณาย ตตฺเถว วิพฺภมติ …เป… ",
"pli-tv-kd4:3.5.3":	"กาลํ กโรติ … ",
"pli-tv-kd4:3.5.4":	"สามเณโร ปฏิชานาติ … ",
"pli-tv-kd4:3.5.5":	"สิกฺขํ ปจฺจกฺขาตโก ปฏิชานาติ … ",
"pli-tv-kd4:3.5.6":	"อนฺติมวตฺถุํ อชฺฌาปนฺนโก ปฏิชานาติ … ",
"pli-tv-kd4:3.5.7":	"อุมฺมตฺตโก ปฏิชานาติ … ",
"pli-tv-kd4:3.5.8":	"ขิตฺตจิตฺโต ปฏิชานาติ … ",
"pli-tv-kd4:3.5.9":	"เวทนาฏฺโฏ ปฏิชานาติ … ",
"pli-tv-kd4:3.5.10":	"อาปตฺติยา อทสฺสเน อุกฺขิตฺตโก ปฏิชานาติ … ",
"pli-tv-kd4:3.5.11":	"อาปตฺติยา อปฺปฏิกมฺเม อุกฺขิตฺตโก ปฏิชานาติ … ",
"pli-tv-kd4:3.5.12":	"ปาปิกาย ทิฏฺฐิยา อปฺปฏินิสฺสคฺเค อุกฺขิตฺตโก ปฏิชานาติ … ",
"pli-tv-kd4:3.5.13":	"ปณฺฑโก ปฏิชานาติ … ",
"pli-tv-kd4:3.5.14":	"เถยฺยสํวาสโก ปฏิชานาติ … ",
"pli-tv-kd4:3.5.15":	"ติตฺถิยปกฺกนฺตโก ปฏิชานาติ … ",
"pli-tv-kd4:3.5.16":	"ติรจฺฉานคโต ปฏิชานาติ … ",
"pli-tv-kd4:3.5.17":	"มาตุฆาตโก ปฏิชานาติ … ",
"pli-tv-kd4:3.5.18":	"ปิตุฆาตโก ปฏิชานาติ … ",
"pli-tv-kd4:3.5.19":	"อรหนฺตฆาตโก ปฏิชานาติ … ",
"pli-tv-kd4:3.5.20":	"ภิกฺขุนิทูสโก ปฏิชานาติ … ",
"pli-tv-kd4:3.5.21":	"สงฺฆเภทโก ปฏิชานาติ … ",
"pli-tv-kd4:3.5.22":	"โลหิตุปฺปาทโก ปฏิชานาติ … ",
"pli-tv-kd4:3.5.23":	"อุภโตพฺยญฺชนโก ปฏิชานาติ, อญฺญสฺส ทาตพฺพา ปวารณาฯ ",
"pli-tv-kd4:3.5.24":	"ปวารณหารโก เจ, ภิกฺขเว, ทินฺนาย ปวารณาย อนฺตรามคฺเค ปกฺกมติ, อนาหฏา โหติ ปวารณาฯ ",
"pli-tv-kd4:3.5.25":	"ปวารณหารโก เจ, ภิกฺขเว, ทินฺนาย ปวารณาย อนฺตรามคฺเค วิพฺภมติ …เป… ",
"pli-tv-kd4:3.5.26":	"กาลํ กโรติ … ",
"pli-tv-kd4:3.5.27":	"สามเณโร ปฏิชานาติ … ",
"pli-tv-kd4:3.5.28":	"สิกฺขํ ปจฺจกฺขาตโก ปฏิชานาติ … ",
"pli-tv-kd4:3.5.29":	"อนฺติมวตฺถุํ อชฺฌาปนฺนโก ปฏิชานาติ … ",
"pli-tv-kd4:3.5.30":	"อุมฺมตฺตโก ปฏิชานาติ … ",
"pli-tv-kd4:3.5.31":	"ขิตฺตจิตฺโต ปฏิชานาติ … ",
"pli-tv-kd4:3.5.32":	"เวทนาฏฺโฏ ปฏิชานาติ … ",
"pli-tv-kd4:3.5.33":	"อาปตฺติยา อทสฺสเน อุกฺขิตฺตโก ปฏิชานาติ … ",
"pli-tv-kd4:3.5.34":	"อาปตฺติยา อปฺปฏิกมฺเม อุกฺขิตฺตโก ปฏิชานาติ … ",
"pli-tv-kd4:3.5.35":	"ปาปิกาย ทิฏฺฐิยา อปฺปฏินิสฺสคฺเค อุกฺขิตฺตโก ปฏิชานาติ … ",
"pli-tv-kd4:3.5.36":	"ปณฺฑโก ปฏิชานาติ … ",
"pli-tv-kd4:3.5.37":	"เถยฺยสํวาสโก ปฏิชานาติ … ",
"pli-tv-kd4:3.5.38":	"ติตฺถิยปกฺกนฺตโก ปฏิชานาติ … ",
"pli-tv-kd4:3.5.39":	"ติรจฺฉานคโต ปฏิชานาติ … ",
"pli-tv-kd4:3.5.40":	"มาตุฆาตโก ปฏิชานาติ … ",
"pli-tv-kd4:3.5.41":	"ปิตุฆาตโก ปฏิชานาติ … ",
"pli-tv-kd4:3.5.42":	"อรหนฺตฆาตโก ปฏิชานาติ … ",
"pli-tv-kd4:3.5.43":	"ภิกฺขุนิทูสโก ปฏิชานาติ … ",
"pli-tv-kd4:3.5.44":	"สงฺฆเภทโก ปฏิชานาติ … ",
"pli-tv-kd4:3.5.45":	"โลหิตุปฺปาทโก ปฏิชานาติ … ",
"pli-tv-kd4:3.5.46":	"อุภโตพฺยญฺชนโก ปฏิชานาติ, อนาหฏา โหติ ปวารณาฯ ",
"pli-tv-kd4:3.5.47":	"ปวารณหารโก เจ, ภิกฺขเว, ทินฺนาย ปวารณาย สงฺฆปฺปตฺโต ปกฺกมติ, อาหฏา โหติ ปวารณาฯ ",
"pli-tv-kd4:3.5.48":	"ปวารณหารโก เจ, ภิกฺขเว, ทินฺนาย ปวารณาย สงฺฆปฺปตฺโต วิพฺภมติ …เป… ",
"pli-tv-kd4:3.5.49":	"กาลํ กโรติ … ",
"pli-tv-kd4:3.5.50":	"สามเณโร ปฏิชานาติ … ",
"pli-tv-kd4:3.5.51":	"สิกฺขํ ปจฺจกฺขาตโก ปฏิชานาติ … ",
"pli-tv-kd4:3.5.52":	"อนฺติมวตฺถุํ อชฺฌาปนฺนโก ปฏิชานาติ … ",
"pli-tv-kd4:3.5.53":	"อุมฺมตฺตโก ปฏิชานาติ … ",
"pli-tv-kd4:3.5.54":	"ขิตฺตจิตฺโต ปฏิชานาติ … ",
"pli-tv-kd4:3.5.55":	"เวทนาฏฺโฏ ปฏิชานาติ … ",
"pli-tv-kd4:3.5.56":	"อาปตฺติยา อทสฺสเน อุกฺขิตฺตโก ปฏิชานาติ … ",
"pli-tv-kd4:3.5.57":	"อาปตฺติยา อปฺปฏิกมฺเม อุกฺขิตฺตโก ปฏิชานาติ … ",
"pli-tv-kd4:3.5.58":	"ปาปิกาย ทิฏฺฐิยา อปฺปฏินิสฺสคฺเค อุกฺขิตฺตโก ปฏิชานาติ … ",
"pli-tv-kd4:3.5.59":	"ปณฺฑโก ปฏิชานาติ … ",
"pli-tv-kd4:3.5.60":	"เถยฺยสํวาสโก ปฏิชานาติ … ",
"pli-tv-kd4:3.5.61":	"ติตฺถิยปกฺกนฺตโก ปฏิชานาติ … ",
"pli-tv-kd4:3.5.62":	"ติรจฺฉานคโต ปฏิชานาติ … ",
"pli-tv-kd4:3.5.63":	"มาตุฆาตโก ปฏิชานาติ … ",
"pli-tv-kd4:3.5.64":	"ปิตุฆาตโก ปฏิชานาติ … ",
"pli-tv-kd4:3.5.65":	"อรหนฺตฆาตโก ปฏิชานาติ … ",
"pli-tv-kd4:3.5.66":	"ภิกฺขุนิทูสโก ปฏิชานาติ … ",
"pli-tv-kd4:3.5.67":	"สงฺฆเภทโก ปฏิชานาติ … ",
"pli-tv-kd4:3.5.68":	"โลหิตุปฺปาทโก ปฏิชานาติ … ",
"pli-tv-kd4:3.5.69":	"อุภโตพฺยญฺชนโก ปฏิชานาติ, อาหฏา โหติ ปวารณาฯ ",
"pli-tv-kd4:3.5.70":	"ปวารณหารโก เจ, ภิกฺขเว, ทินฺนาย ปวารณาย สงฺฆปฺปตฺโต สุตฺโต นาโรเจติ, อาหฏา โหติ ปวารณาฯ ",
"pli-tv-kd4:3.5.71":	"ปวารณหารกสฺส อนาปตฺติฯ ",
"pli-tv-kd4:3.5.72":	"ปวารณหารโก เจ, ภิกฺขเว, ทินฺนาย ปวารณาย สงฺฆปฺปตฺโต ปมตฺโต นาโรเจติ …เป… ",
"pli-tv-kd4:3.5.73":	"สมาปนฺโน นาโรเจติ, อาหฏา โหติ ปวารณาฯ ",
"pli-tv-kd4:3.5.74":	"ปวารณหารกสฺส อนาปตฺติฯ ",
"pli-tv-kd4:3.5.75":	"ปวารณหารโก เจ, ภิกฺขเว, ทินฺนาย ปวารณาย สงฺฆปฺปตฺโต สญฺจิจฺจ นาโรเจติ, อาหฏา โหติ ปวารณาฯ ",
"pli-tv-kd4:3.5.76":	"ปวารณหารกสฺส อาปตฺติ ทุกฺกฏสฺสฯ ",
"pli-tv-kd4:3.5.77":	"อนุชานามิ, ภิกฺขเว, ตทหุ ปวารณาย ปวารณํ เทนฺเตน ฉนฺทมฺปิ ทาตุํ, สนฺติ สงฺฆสฺส กรณียนฺ”ติฯ ",
"pli-tv-kd4:4.1.0":	"๔ฯ ญาตกาทิคฺคหณกถา ",
"pli-tv-kd4:4.1.1":	"เตน โข ปน สมเยน อญฺญตรํ ภิกฺขุํ ตทหุ ปวารณาย ญาตกา คณฺหึสุฯ ",
"pli-tv-kd4:4.1.2":	"ภควโต เอตมตฺถํ อาโรเจสุํฯ ",
"pli-tv-kd4:4.1.3":	"“อิธ ปน, ภิกฺขเว, ภิกฺขุํ ตทหุ ปวารณาย ญาตกา คณฺหนฺติฯ ",
"pli-tv-kd4:4.1.4":	"เต ญาตกา ภิกฺขูหิ เอวมสฺสุ วจนียา—",
"pli-tv-kd4:4.1.5":	"‘อิงฺฆ ตุเมฺห อายสฺมนฺโต อิมํ ภิกฺขุํ มุหุตฺตํ มุญฺจถ, ยาวายํ ภิกฺขุ ปวาเรตี’ติฯ ",
"pli-tv-kd4:4.2.1":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd4:4.2.2":	"โน เจ ลเภถ, เต ญาตกา ภิกฺขูหิ เอวมสฺสุ วจนียา—",
"pli-tv-kd4:4.2.3":	"‘อิงฺฆ ตุเมฺห อายสฺมนฺโต มุหุตฺตํ เอกมนฺตํ โหถ, ยาวายํ ภิกฺขุ ปวารณํ เทตี’ติฯ ",
"pli-tv-kd4:4.2.4":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd4:4.2.5":	"โน เจ ลเภถ, เต ญาตกา ภิกฺขูหิ เอวมสฺสุ วจนียา—",
"pli-tv-kd4:4.2.6":	"‘อิงฺฆ ตุเมฺห อายสฺมนฺโต อิมํ ภิกฺขุํ มุหุตฺตํ นิสฺสีมํ เนถ, ยาว สงฺโฆ ปวาเรตี’ติฯ ",
"pli-tv-kd4:4.2.7":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd4:4.2.8":	"โน เจ ลเภถ, น เตฺวว วคฺเคน สงฺเฆน ปวาเรตพฺพํฯ ",
"pli-tv-kd4:4.2.9":	"ปวาเรยฺย เจ, อาปตฺติ ทุกฺกฏสฺสฯ ",
"pli-tv-kd4:4.3.1":	"อิธ ปน, ภิกฺขเว, ภิกฺขุํ ตทหุ ปวารณาย ราชาโน คณฺหนฺติ …เป… ",
"pli-tv-kd4:4.3.2":	"โจรา คณฺหนฺติ … ",
"pli-tv-kd4:4.3.3":	"ธุตฺตา คณฺหนฺติ … ",
"pli-tv-kd4:4.3.4":	"ภิกฺขุปจฺจตฺถิกา คณฺหนฺติฯ ",
"pli-tv-kd4:4.3.5":	"เต ภิกฺขุปจฺจตฺถิกา ภิกฺขูหิ เอวมสฺสุ วจนียา—",
"pli-tv-kd4:4.3.6":	"‘อิงฺฆ ตุเมฺห อายสฺมนฺโต อิมํ ภิกฺขุํ มุหุตฺตํ มุญฺจถ, ยาวายํ ภิกฺขุ ปวาเรตี’ติฯ ",
"pli-tv-kd4:4.3.7":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd4:4.3.8":	"โน เจ ลเภถ, เต ภิกฺขุปจฺจตฺถิกา ภิกฺขูหิ เอวมสฺสุ วจนียา—",
"pli-tv-kd4:4.3.9":	"‘อิงฺฆ ตุเมฺห อายสฺมนฺโต มุหุตฺตํ เอกมนฺตํ โหถ, ยาวายํ ภิกฺขุ ปวารณํ เทตี’ติฯ ",
"pli-tv-kd4:4.3.10":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd4:4.3.11":	"โน เจ ลเภถ, เต ภิกฺขุปจฺจตฺถิกา ภิกฺขูหิ เอวมสฺสุ วจนียา—",
"pli-tv-kd4:4.3.12":	"‘อิงฺฆ ตุเมฺห อายสฺมนฺโต อิมํ ภิกฺขุํ มุหุตฺตํ นิสฺสีมํ เนถ, ยาว สงฺโฆ ปวาเรตี’ติฯ ",
"pli-tv-kd4:4.3.13":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd4:4.3.14":	"โน เจ ลเภถ, น เตฺวว วคฺเคน สงฺเฆน ปวาเรตพฺพํฯ ",
"pli-tv-kd4:4.3.15":	"ปวาเรยฺย เจ, อาปตฺติ ทุกฺกฏสฺสา”ติฯ ",
"pli-tv-kd4:5.1.0":	"๕ฯ สงฺฆปวารณาทิปฺปเภท ",
"pli-tv-kd4:5.1.1":	"เตน โข ปน สมเยน อญฺญตรสฺมึ อาวาเส ตทหุ ปวารณาย ปญฺจ ภิกฺขู วิหรนฺติฯ ",
"pli-tv-kd4:5.1.2":	"อถ โข เตสํ ภิกฺขูนํ เอตทโหสิ—",
"pli-tv-kd4:5.1.3":	"“ภควตา ปญฺญตฺตํ—",
"pli-tv-kd4:5.1.4":	"‘สงฺเฆน ปวาเรตพฺพนฺ’ติฯ ",
"pli-tv-kd4:5.1.5":	"มยญฺจมฺหา ปญฺจ ชนาฯ ",
"pli-tv-kd4:5.1.6":	"กถํ นุ โข อเมฺหหิ ปวาเรตพฺพนฺ”ติ? ",
"pli-tv-kd4:5.1.7":	"ภควโต เอตมตฺถํ อาโรเจสุํฯ ",
"pli-tv-kd4:5.1.8":	"“อนุชานามิ, ภิกฺขเว, ปญฺจนฺนํ สงฺเฆ ปวาเรตุนฺ”ติฯ ",
"pli-tv-kd4:5.2.1":	"เตน โข ปน สมเยน อญฺญตรสฺมึ อาวาเส ตทหุ ปวารณาย จตฺตาโร ภิกฺขู วิหรนฺติฯ ",
"pli-tv-kd4:5.2.2":	"อถ โข เตสํ ภิกฺขูนํ เอตทโหสิ—",
"pli-tv-kd4:5.2.3":	"“ภควตา อนุญฺญาตํ ปญฺจนฺนํ สงฺเฆ ปวาเรตุนฺติฯ ",
"pli-tv-kd4:5.2.4":	"มยญฺจมฺหา จตฺตาโร ชนาฯ ",
"pli-tv-kd4:5.2.5":	"กถํ นุ โข อเมฺหหิ ปวาเรตพฺพนฺ”ติ? ",
"pli-tv-kd4:5.2.6":	"ภควโต เอตมตฺถํ อาโรเจสุํฯ ",
"pli-tv-kd4:5.2.7":	"“อนุชานามิ, ภิกฺขเว, จตุนฺนํ อญฺญมญฺญํ ปวาเรตุํฯ ",
"pli-tv-kd4:5.3.1":	"เอวญฺจ ปน, ภิกฺขเว, ปวาเรตพฺพํฯ ",
"pli-tv-kd4:5.3.2":	"พฺยตฺเตน ภิกฺขุนา ปฏิพเลน เต ภิกฺขู ญาเปตพฺพา—",
"pli-tv-kd4:5.3.3":	"‘สุณนฺตุ เม อายสฺมนฺโตฯ ",
"pli-tv-kd4:5.3.4":	"อชฺช ปวารณาฯ ",
"pli-tv-kd4:5.3.5":	"ยทายสฺมนฺตานํ ปตฺตกลฺลํ, มยํ อญฺญมญฺญํ ปวาเรยฺยามา’ติฯ ",
"pli-tv-kd4:5.3.6":	"เถเรน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เต ภิกฺขู เอวมสฺสุ วจนียา—",
"pli-tv-kd4:5.3.7":	"‘อหํ, อาวุโส, อายสฺมนฺเต ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:5.3.8":	"วทนฺตุ มํ อายสฺมนฺโต อนุกมฺปํ อุปาทายฯ ",
"pli-tv-kd4:5.3.9":	"ปสฺสนฺโต ปฏิกริสฺสามิฯ ",
"pli-tv-kd4:5.3.10":	"ทุติยมฺปิ …เป… ",
"pli-tv-kd4:5.3.11":	"ตติยมฺปิ อหํ, อาวุโส, อายสฺมนฺเต ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:5.3.12":	"วทนฺตุ มํ อายสฺมนฺโต อนุกมฺปํ อุปาทายฯ ",
"pli-tv-kd4:5.3.13":	"ปสฺสนฺโต ปฏิกริสฺสามี’ติฯ ",
"pli-tv-kd4:5.3.14":	"นวเกน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เต ภิกฺขู เอวมสฺสุ วจนียา—",
"pli-tv-kd4:5.3.15":	"‘อหํ, ภนฺเต, อายสฺมนฺเต ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:5.3.16":	"วทนฺตุ มํ อายสฺมนฺโต อนุกมฺปํ อุปาทายฯ ",
"pli-tv-kd4:5.3.17":	"ปสฺสนฺโต ปฏิกริสฺสามิฯ ",
"pli-tv-kd4:5.3.18":	"ทุติยมฺปิ …เป… ",
"pli-tv-kd4:5.3.19":	"ตติยมฺปิ อหํ, ภนฺเต, อายสฺมนฺเต ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:5.3.20":	"วทนฺตุ มํ อายสฺมนฺโต อนุกมฺปํ อุปาทายฯ ",
"pli-tv-kd4:5.3.21":	"ปสฺสนฺโต ปฏิกริสฺสามี’”ติฯ ",
"pli-tv-kd4:5.4.1":	"เตน โข ปน สมเยน อญฺญตรสฺมึ อาวาเส ตทหุ ปวารณาย ตโย ภิกฺขู วิหรนฺติฯ ",
"pli-tv-kd4:5.4.2":	"อถ โข เตสํ ภิกฺขูนํ เอตทโหสิ—",
"pli-tv-kd4:5.4.3":	"“ภควตา อนุญฺญาตํ ปญฺจนฺนํ สงฺเฆ ปวาเรตุํ, จตุนฺนํ อญฺญมญฺญํ ปวาเรตุํฯ ",
"pli-tv-kd4:5.4.4":	"มยญฺจมฺหา ตโย ชนาฯ ",
"pli-tv-kd4:5.4.5":	"กถํ นุ โข อเมฺหหิ ปวาเรตพฺพนฺ”ติ? ",
"pli-tv-kd4:5.4.6":	"ภควโต เอตมตฺถํ อาโรเจสุํฯ ",
"pli-tv-kd4:5.4.7":	"“อนุชานามิ, ภิกฺขเว, ติณฺณํ อญฺญมญฺญํ ปวาเรตุํฯ ",
"pli-tv-kd4:5.4.8":	"เอวญฺจ ปน, ภิกฺขเว, ปวาเรตพฺพํฯ ",
"pli-tv-kd4:5.4.9":	"พฺยตฺเตน ภิกฺขุนา ปฏิพเลน เต ภิกฺขู ญาเปตพฺพา—",
"pli-tv-kd4:5.4.10":	"‘สุณนฺตุ เม อายสฺมนฺตาฯ ",
"pli-tv-kd4:5.4.11":	"อชฺช ปวารณาฯ ",
"pli-tv-kd4:5.4.12":	"ยทายสฺมนฺตานํ ปตฺตกลฺลํ, มยํ อญฺญมญฺญํ ปวาเรยฺยามา’ติฯ ",
"pli-tv-kd4:5.4.13":	"เถเรน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เต ภิกฺขู เอวมสฺสุ วจนียา—",
"pli-tv-kd4:5.4.14":	"‘อหํ, อาวุโส, อายสฺมนฺเต ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:5.4.15":	"วทนฺตุ มํ อายสฺมนฺตา อนุกมฺปํ อุปาทายฯ ",
"pli-tv-kd4:5.4.16":	"ปสฺสนฺโต ปฏิกริสฺสามิฯ ",
"pli-tv-kd4:5.4.17":	"ทุติยมฺปิ …เป… ",
"pli-tv-kd4:5.4.18":	"ตติยมฺปิ อหํ, อาวุโส, อายสฺมนฺเต ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:5.4.19":	"วทนฺตุ มํ อายสฺมนฺตา อนุกมฺปํ อุปาทายฯ ",
"pli-tv-kd4:5.4.20":	"ปสฺสนฺโต ปฏิกริสฺสามี’ติฯ ",
"pli-tv-kd4:5.4.21":	"นวเกน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เต ภิกฺขู เอวมสฺสุ วจนียา—",
"pli-tv-kd4:5.4.22":	"‘อหํ, ภนฺเต, อายสฺมนฺเต ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:5.4.23":	"วทนฺตุ มํ อายสฺมนฺตา อนุกมฺปํ อุปาทายฯ ",
"pli-tv-kd4:5.4.24":	"ปสฺสนฺโต ปฏิกริสฺสามิฯ ",
"pli-tv-kd4:5.4.25":	"ทุติยมฺปิ …เป… ",
"pli-tv-kd4:5.4.26":	"ตติยมฺปิ อหํ, ภนฺเต, อายสฺมนฺเต ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:5.4.27":	"วทนฺตุ มํ อายสฺมนฺตา อนุกมฺปํ อุปาทายฯ ",
"pli-tv-kd4:5.4.28":	"ปสฺสนฺโต ปฏิกริสฺสามี’”ติฯ ",
"pli-tv-kd4:5.5.1":	"เตน โข ปน สมเยน อญฺญตรสฺมึ อาวาเส ตทหุ ปวารณาย เทฺว ภิกฺขู วิหรนฺติฯ ",
"pli-tv-kd4:5.5.2":	"อถ โข เตสํ ภิกฺขูนํ เอตทโหสิ—",
"pli-tv-kd4:5.5.3":	"“ภควตา อนุญฺญาตํ ปญฺจนฺนํ สงฺเฆ ปวาเรตุํ, จตุนฺนํ อญฺญมญฺญํ ปวาเรตุํ, ติณฺณํ อญฺญมญฺญํ ปวาเรตุํฯ ",
"pli-tv-kd4:5.5.4":	"มยญฺจมฺหา เทฺว ชนาฯ ",
"pli-tv-kd4:5.5.5":	"กถํ นุ โข อเมฺหหิ ปวาเรตพฺพนฺ”ติฯ ",
"pli-tv-kd4:5.5.6":	"ภควโต เอตมตฺถํ อาโรเจสุํฯ ",
"pli-tv-kd4:5.5.7":	"“อนุชานามิ, ภิกฺขเว, ทฺวินฺนํ อญฺญมญฺญํ ปวาเรตุํฯ ",
"pli-tv-kd4:5.6.1":	"เอวญฺจ ปน, ภิกฺขเว, ปวาเรตพฺพํฯ ",
"pli-tv-kd4:5.6.2":	"เถเรน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา นโว ภิกฺขุ เอวมสฺส วจนีโย—",
"pli-tv-kd4:5.6.3":	"‘อหํ, อาวุโส, อายสฺมนฺตํ ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:5.6.4":	"วทตุ มํ อายสฺมา อนุกมฺปํ อุปาทายฯ ",
"pli-tv-kd4:5.6.5":	"ปสฺสนฺโต ปฏิกริสฺสามิฯ ",
"pli-tv-kd4:5.6.6":	"ทุติยมฺปิ …เป… ",
"pli-tv-kd4:5.6.7":	"ตติยมฺปิ อหํ, อาวุโส, อายสฺมนฺตํ ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:5.6.8":	"วทตุ มํ อายสฺมา อนุกมฺปํ อุปาทายฯ ",
"pli-tv-kd4:5.6.9":	"ปสฺสนฺโต ปฏิกริสฺสามีติฯ ",
"pli-tv-kd4:5.6.10":	"นวเกน ภิกฺขุนา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เถโร ภิกฺขุ เอวมสฺส วจนีโย—",
"pli-tv-kd4:5.6.11":	"‘อหํ, ภนฺเต, อายสฺมนฺตํ ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:5.6.12":	"วทตุ มํ อายสฺมา อนุกมฺปํ อุปาทายฯ ",
"pli-tv-kd4:5.6.13":	"ปสฺสนฺโต ปฏิกริสฺสามิฯ ",
"pli-tv-kd4:5.6.14":	"ทุติยมฺปิ …เป… ",
"pli-tv-kd4:5.6.15":	"ตติยมฺปิ อหํ, ภนฺเต, อายสฺมนฺตํ ปวาเรมิ ทิฏฺเฐน วา สุเตน วา ปริสงฺกาย วาฯ ",
"pli-tv-kd4:5.6.16":	"วทตุ มํ อายสฺมา อนุกมฺปํ อุปาทายฯ ",
"pli-tv-kd4:5.6.17":	"ปสฺสนฺโต ปฏิกริสฺสามี’”ติฯ ",
"pli-tv-kd4:5.7.1":	"เตน โข ปน สมเยน อญฺญตรสฺมึ อาวาเส ตทหุ ปวารณาย เอโก ภิกฺขุ วิหรติฯ ",
"pli-tv-kd4:5.7.2":	"อถ โข ตสฺส ภิกฺขุโน เอตทโหสิ—",
"pli-tv-kd4:5.7.3":	"“ภควตา อนุญฺญาตํ ปญฺจนฺนํ สงฺเฆ ปวาเรตุํ, จตุนฺนํ อญฺญมญฺญํ ปวาเรตุํ, ติณฺณํ อญฺญมญฺญํ ปวาเรตุํ, ทฺวินฺนํ อญฺญมญฺญํ ปวาเรตุํฯ ",
"pli-tv-kd4:5.7.4":	"อหญฺจมฺหิ เอกโกฯ ",
"pli-tv-kd4:5.7.5":	"กถํ นุ โข มยา ปวาเรตพฺพนฺ”ติ? ",
"pli-tv-kd4:5.7.6":	"ภควโต เอตมตฺถํ อาโรเจสุํฯ ",
"pli-tv-kd4:5.8.1":	"“อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย เอโก ภิกฺขุ วิหรติฯ ",
"pli-tv-kd4:5.8.2":	"เตน, ภิกฺขเว, ภิกฺขุนา ยตฺถ ภิกฺขู ปฏิกฺกมนฺติ อุปฏฺฐานสาลาย วา มณฺฑเป วา รุกฺขมูเล วา, โส เทโส สมฺมชฺชิตฺวา ปานียํ ปริโภชนียํ อุปฏฺฐาเปตฺวา อาสนํ ปญฺญเปตฺวา ปทีปํ กตฺวา นิสีทิตพฺพํฯ ",
"pli-tv-kd4:5.8.3":	"สเจ อญฺเญ ภิกฺขู อาคจฺฉนฺติ, เตหิ สทฺธึ ปวาเรตพฺพํ; ",
"pli-tv-kd4:5.8.4":	"โน เจ อาคจฺฉนฺติ, ‘อชฺช เม ปวารณา’ติ อธิฏฺฐาตพฺพํฯ ",
"pli-tv-kd4:5.8.5":	"โน เจ อธิฏฺเฐยฺย, อาปตฺติ ทุกฺกฏสฺสฯ ",
"pli-tv-kd4:5.9.1":	"ตตฺร, ภิกฺขเว, ยตฺถ ปญฺจ ภิกฺขู วิหรนฺติ, น เอกสฺส ปวารณํ อาหริตฺวา จตูหิ สงฺเฆ ปวาเรตพฺพํฯ ",
"pli-tv-kd4:5.9.2":	"ปวาเรยฺยุญฺเจ, อาปตฺติ ทุกฺกฏสฺสฯ ",
"pli-tv-kd4:5.9.3":	"ตตฺร, ภิกฺขเว, ยตฺถ จตฺตาโร ภิกฺขู วิหรนฺติ, น เอกสฺส ปวารณํ อาหริตฺวา ตีหิ อญฺญมญฺญํ ปวาเรตพฺพํฯ ",
"pli-tv-kd4:5.9.4":	"ปวาเรยฺยุญฺเจ, อาปตฺติ ทุกฺกฏสฺสฯ ",
"pli-tv-kd4:5.9.5":	"ตตฺร, ภิกฺขเว, ยตฺถ ตโย ภิกฺขู วิหรนฺติ, น เอกสฺส ปวารณํ อาหริตฺวา ทฺวีหิ อญฺญมญฺญํ ปวาเรตพฺพํฯ ",
"pli-tv-kd4:5.9.6":	"ปวาเรยฺยุญฺเจ, อาปตฺติ ทุกฺกฏสฺสฯ ",
"pli-tv-kd4:5.9.7":	"ตตฺร, ภิกฺขเว, ยตฺถ เทฺว ภิกฺขู วิหรนฺติ, น เอกสฺส ปวารณํ อาหริตฺวา เอเกน อธิฏฺฐาตพฺพํฯ ",
"pli-tv-kd4:5.9.8":	"อธิฏฺเฐยฺย เจ, อาปตฺติ ทุกฺกฏสฺสา”ติฯ ",
"pli-tv-kd4:6.1.0":	"๖ฯ อาปตฺติปฏิกมฺมวิธิ ",
"pli-tv-kd4:6.1.1":	"เตน โข ปน สมเยน อญฺญตโร ภิกฺขุ ตทหุ ปวารณาย อาปตฺตึ อาปนฺโน โหติฯ ",
"pli-tv-kd4:6.1.2":	"อถ โข ตสฺส ภิกฺขุโน เอตทโหสิ—",
"pli-tv-kd4:6.1.3":	"“ภควตา ปญฺญตฺตํ—",
"pli-tv-kd4:6.1.4":	"‘น สาปตฺติเกน ปวาเรตพฺพนฺ’ติฯ ",
"pli-tv-kd4:6.1.5":	"อหญฺจมฺหิ อาปตฺตึ อาปนฺโนฯ ",
"pli-tv-kd4:6.1.6":	"กถํ นุ โข มยา ปฏิปชฺชิตพฺพนฺ”ติ? ",
"pli-tv-kd4:6.1.7":	"ภควโต เอตมตฺถํ อาโรเจสุํฯ ",
"pli-tv-kd4:6.1.8":	"“อิธ ปน, ภิกฺขเว, ภิกฺขุ ตทหุ ปวารณาย อาปตฺตึ อาปนฺโน โหติฯ ",
"pli-tv-kd4:6.1.9":	"เตน, ภิกฺขเว, ภิกฺขุนา เอกํ ภิกฺขุํ อุปสงฺกมิตฺวา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd4:6.1.10":	"‘อหํ, อาวุโส, อิตฺถนฺนามํ อาปตฺตึ อาปนฺโน, ตํ ปฏิเทเสมี’ติฯ ",
"pli-tv-kd4:6.1.11":	"เตน วตฺตพฺโพ—",
"pli-tv-kd4:6.1.12":	"‘ปสฺสสี’ติฯ ",
"pli-tv-kd4:6.1.13":	"‘อาม ปสฺสามี’ติฯ ",
"pli-tv-kd4:6.1.14":	"‘อายตึ สํวเรยฺยาสี’ติฯ ",
"pli-tv-kd4:6.1.15":	"อิธ ปน, ภิกฺขเว, ภิกฺขุ ตทหุ ปวารณาย อาปตฺติยา เวมติโก โหติฯ ",
"pli-tv-kd4:6.1.16":	"เตน, ภิกฺขเว, ภิกฺขุนา เอกํ ภิกฺขุํ อุปสงฺกมิตฺวา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-kd4:6.1.17":	"‘อหํ, อาวุโส, อิตฺถนฺนามาย อาปตฺติยา เวมติโก; ",
"pli-tv-kd4:6.1.18":	"ยทา นิพฺเพมติโก ภวิสฺสามิ ตทา ตํ อาปตฺตึ ปฏิกริสฺสามี’ติ วตฺวา ปวาเรตพฺพํ; ",
"pli-tv-kd4:6.1.19":	"น เตฺวว ตปฺปจฺจยา ปวารณาย อนฺตราโย กาตพฺโพ”ติฯ ",
"pli-tv-kd4:6.2.0":	"๗ฯ อาปตฺติอาวิกรณวิธิ ",
"pli-tv-kd4:6.2.1":	"เตน โข ปน สมเยน อญฺญตโร ภิกฺขุ ปวารยมาโน อาปตฺตึ สรติฯ ",
"pli-tv-kd4:6.2.2":	"อถ โข ตสฺส ภิกฺขุโน เอตทโหสิ—",
"pli-tv-kd4:6.2.3":	"“ภควตา ปญฺญตฺตํ—",
"pli-tv-kd4:6.2.4":	"‘น สาปตฺติเกน ปวาเรตพฺพนฺ’ติฯ ",
"pli-tv-kd4:6.2.5":	"อหญฺจมฺหิ อาปตฺตึ อาปนฺโนฯ ",
"pli-tv-kd4:6.2.6":	"กถํ นุ โข มยา ปฏิปชฺชิตพฺพนฺ”ติ? ",
"pli-tv-kd4:6.2.7":	"ภควโต เอตมตฺถํ อาโรเจสุํฯ ",
"pli-tv-kd4:6.2.8":	"“อิธ ปน, ภิกฺขเว, ภิกฺขุ ปวารยมาโน อาปตฺตึ สรติฯ ",
"pli-tv-kd4:6.2.9":	"เตน, ภิกฺขเว, ภิกฺขุนา สามนฺโต ภิกฺขุ เอวมสฺส วจนีโย—",
"pli-tv-kd4:6.2.10":	"‘อหํ, อาวุโส, อิตฺถนฺนามํ อาปตฺตึ อาปนฺโนฯ ",
"pli-tv-kd4:6.2.11":	"อิโต วุฏฺฐหิตฺวา ตํ อาปตฺตึ ปฏิกริสฺสามี’ติ วตฺวา ปวาเรตพฺพํ; ",
"pli-tv-kd4:6.2.12":	"น เตฺวว ตปฺปจฺจยา ปวารณาย อนฺตราโย กาตพฺโพฯ ",
"pli-tv-kd4:6.3.1":	"อิธ ปน, ภิกฺขเว, ภิกฺขุ ปวารยมาโน อาปตฺติยา เวมติโก โหติฯ ",
"pli-tv-kd4:6.3.2":	"เตน, ภิกฺขเว, ภิกฺขุนา สามนฺโต ภิกฺขุ เอวมสฺส วจนีโย—",
"pli-tv-kd4:6.3.3":	"‘อหํ, อาวุโส, อิตฺถนฺนามาย อาปตฺติยา เวมติโก; ",
"pli-tv-kd4:6.3.4":	"ยทา นิพฺเพมติโก ภวิสฺสามิ ตทา ตํ อาปตฺตึ ปฏิกริสฺสามี’ติ วตฺวา ปวาเรตพฺพํ; ",
"pli-tv-kd4:6.3.5":	"น เตฺวว ตปฺปจฺจยา ปวารณาย อนฺตราโย กาตพฺโพ”ติฯ ",
"pli-tv-kd4:6.3.6.0":	"๘ฯ สภาคาปตฺติปฏิกมฺมวิธิ ",
"pli-tv-kd4:6.3.6.1":	"เตน โข ปน สมเยน อญฺญตรสฺมึ อาวาเส ตทหุ ปวารณาย สพฺโพ สงฺโฆ สภาคํ อาปตฺตึ อาปนฺโน โหติฯ ",
"pli-tv-kd4:6.3.7":	"อถ โข เตสํ ภิกฺขูนํ เอตทโหสิ—",
"pli-tv-kd4:6.3.8":	"“ภควตา ปญฺญตฺตํ—",
"pli-tv-kd4:6.3.9":	"‘น สภาคา อาปตฺติ เทเสตพฺพา, น สภาคา อาปตฺติ ปฏิคฺคเหตพฺพา’ติฯ ",
"pli-tv-kd4:6.3.10":	"อยญฺจ สพฺโพ สงฺโฆ สภาคํ อาปตฺตึ อาปนฺโนฯ ",
"pli-tv-kd4:6.3.11":	"กถํ นุ โข อเมฺหหิ ปฏิปชฺชิตพฺพนฺ”ติ? ",
"pli-tv-kd4:6.3.12":	"ภควโต เอตมตฺถํ อาโรเจสุํฯ ",
"pli-tv-kd4:6.3.13":	"“อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สพฺโพ สงฺโฆ สภาคํ อาปตฺตึ อาปนฺโน โหติฯ ",
"pli-tv-kd4:6.3.14":	"เตหิ, ภิกฺขเว, ภิกฺขูหิ เอโก ภิกฺขุ สามนฺตา อาวาสา สชฺชุกํ ปาเหตพฺโพ—",
"pli-tv-kd4:6.3.15":	"คจฺฉาวุโส, ตํ อาปตฺตึ ปฏิกริตฺวา อาคจฺฉ, มยํ เต สนฺติเก ตํ อาปตฺตึ ปฏิกริสฺสามาติฯ ",
"pli-tv-kd4:6.3.16":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd4:6.3.17":	"โน เจ ลเภถ, พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd4:6.3.18":	"‘สุณาตุ เม, ภนฺเต, สงฺโฆฯ ",
"pli-tv-kd4:6.3.19":	"อยํ สพฺโพ สงฺโฆ สภาคํ อาปตฺตึ อาปนฺโนฯ ",
"pli-tv-kd4:6.3.20":	"ยทา อญฺญํ ภิกฺขุํ สุทฺธํ อนาปตฺติกํ ปสฺสิสฺสติ ตทา ตสฺส สนฺติเก ตํ อาปตฺตึ ปฏิกริสฺสตี’ติ ",
"pli-tv-kd4:6.3.21":	"วตฺวา ปวาเรตพฺพํ; ",
"pli-tv-kd4:6.3.22":	"น เตฺวว ตปฺปจฺจยา ปวารณาย อนฺตราโย กาตพฺโพฯ ",
"pli-tv-kd4:6.3.23":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สพฺโพ สงฺโฆ สภาคาย อาปตฺติยา เวมติโก โหติฯ ",
"pli-tv-kd4:6.3.24":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd4:6.3.25":	"‘สุณาตุ เม, ภนฺเต, สงฺโฆฯ ",
"pli-tv-kd4:6.3.26":	"อยํ สพฺโพ สงฺโฆ สภาคาย อาปตฺติยา เวมติโกฯ ",
"pli-tv-kd4:6.3.27":	"ยทา นิพฺเพมติโก ภวิสฺสติ ตทา ตํ อาปตฺตึ ปฏิกริสฺสตี’ติ วตฺวา, ",
"pli-tv-kd4:6.3.28":	"ปวาเรตพฺพํ, น เตฺวว ตปฺปจฺจยา ปวารณาย อนฺตราโย กาตพฺโพ”ติฯ ",
"pli-tv-kd4:6.3.29":	"ปฐมภาณวาโร นิฏฺฐิโตฯ ",
"pli-tv-kd4:7.1.0":	"๙ฯ อนาปตฺติปนฺนรสก ",
"pli-tv-kd4:7.1.1":	"เตน โข ปน สมเยน อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตึสุ, ปญฺจ วา อติเรกา วาฯ ",
"pli-tv-kd4:7.1.2":	"เต น ชานึสุ—",
"pli-tv-kd4:7.1.3":	"“อตฺถญฺเญ อาวาสิกา ภิกฺขู อนาคตา”ติฯ ",
"pli-tv-kd4:7.1.4":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรสุํฯ ",
"pli-tv-kd4:7.1.5":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉึสุ พหุตราฯ ",
"pli-tv-kd4:7.1.6":	"ภควโต เอตมตฺถํ อาโรเจสุํฯ ",
"pli-tv-kd4:7.2.1":	"“อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:7.2.2":	"เต น ชานนฺติ—",
"pli-tv-kd4:7.2.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:7.2.4":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรนฺติฯ ",
"pli-tv-kd4:7.2.5":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd4:7.2.6":	"เตหิ, ภิกฺขเว, ภิกฺขูหิ ปุน ปวาเรตพฺพํฯ ",
"pli-tv-kd4:7.2.7":	"ปวาริตานํ อนาปตฺติฯ ",
"pli-tv-kd4:7.3.1":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:7.3.2":	"เต น ชานนฺติ—",
"pli-tv-kd4:7.3.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:7.3.4":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรนฺติฯ ",
"pli-tv-kd4:7.3.5":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd4:7.3.6":	"ปวาริตา สุปฺปวาริตา, อวเสเสหิ ปวาเรตพฺพํฯ ",
"pli-tv-kd4:7.3.7":	"ปวาริตานํ อนาปตฺติฯ ",
"pli-tv-kd4:7.3.8":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:7.3.9":	"เต น ชานนฺติ—",
"pli-tv-kd4:7.3.10":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:7.3.11":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรนฺติฯ ",
"pli-tv-kd4:7.3.12":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd4:7.3.13":	"ปวาริตา สุปฺปวาริตา, อวเสเสหิ ปวาเรตพฺพํฯ ",
"pli-tv-kd4:7.3.14":	"ปวาริตานํ อนาปตฺติฯ ",
"pli-tv-kd4:7.4.1":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:7.4.2":	"เต น ชานนฺติ—",
"pli-tv-kd4:7.4.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:7.4.4":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรนฺติฯ ",
"pli-tv-kd4:7.4.5":	"เตหิ ปวาริตมตฺเต อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd4:7.4.6":	"เตหิ, ภิกฺขเว, ภิกฺขูหิ ปุน ปวาเรตพฺพํฯ ",
"pli-tv-kd4:7.4.7":	"ปวาริตานํ อนาปตฺติฯ ",
"pli-tv-kd4:7.4.8":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:7.4.9":	"เต น ชานนฺติ—",
"pli-tv-kd4:7.4.10":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:7.4.11":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรนฺติฯ ",
"pli-tv-kd4:7.4.12":	"เตหิ ปวาริตมตฺเต อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd4:7.4.13":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:7.4.14":	"ปวาริตานํ อนาปตฺติฯ ",
"pli-tv-kd4:7.4.15":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:7.4.16":	"เต น ชานนฺติ—",
"pli-tv-kd4:7.4.17":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:7.4.18":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรนฺติฯ ",
"pli-tv-kd4:7.4.19":	"เตหิ ปวาริตมตฺเต อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd4:7.4.20":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:7.4.21":	"ปวาริตานํ อนาปตฺติฯ ",
"pli-tv-kd4:7.5.1":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:7.5.2":	"เต น ชานนฺติ—",
"pli-tv-kd4:7.5.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:7.5.4":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรนฺติฯ ",
"pli-tv-kd4:7.5.5":	"เตหิ ปวาริตมตฺเต, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd4:7.5.6":	"เตหิ, ภิกฺขเว, ภิกฺขูหิ ปุน ปวาเรตพฺพํฯ ",
"pli-tv-kd4:7.5.7":	"ปวาริตานํ อนาปตฺติฯ ",
"pli-tv-kd4:7.5.8":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:7.5.9":	"เต น ชานนฺติ—",
"pli-tv-kd4:7.5.10":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:7.5.11":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรนฺติฯ ",
"pli-tv-kd4:7.5.12":	"เตหิ ปวาริตมตฺเต, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd4:7.5.13":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:7.5.14":	"ปวาริตานํ อนาปตฺติฯ ",
"pli-tv-kd4:7.5.15":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:7.5.16":	"เต น ชานนฺติ—",
"pli-tv-kd4:7.5.17":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:7.5.18":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรนฺติฯ ",
"pli-tv-kd4:7.5.19":	"เตหิ ปวาริตมตฺเต, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd4:7.5.20":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:7.5.21":	"ปวาริตานํ อนาปตฺติฯ ",
"pli-tv-kd4:7.5.22":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:7.5.23":	"เต น ชานนฺติ—",
"pli-tv-kd4:7.5.24":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:7.5.25":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรนฺติฯ ",
"pli-tv-kd4:7.5.26":	"เตหิ ปวาริตมตฺเต, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd4:7.5.27":	"เตหิ, ภิกฺขเว, ภิกฺขูหิ ปุน ปวาเรตพฺพํฯ ",
"pli-tv-kd4:7.5.28":	"ปวาริตานํ อนาปตฺติฯ ",
"pli-tv-kd4:7.5.29":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:7.5.30":	"เต น ชานนฺติ—",
"pli-tv-kd4:7.5.31":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:7.5.32":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรนฺติฯ ",
"pli-tv-kd4:7.5.33":	"เตหิ ปวาริตมตฺเต, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd4:7.5.34":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:7.5.35":	"ปวาริตานํ อนาปตฺติฯ ",
"pli-tv-kd4:7.5.36":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:7.5.37":	"เต น ชานนฺติ—",
"pli-tv-kd4:7.5.38":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:7.5.39":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรนฺติฯ ",
"pli-tv-kd4:7.5.40":	"เตหิ ปวาริตมตฺเต, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd4:7.5.41":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:7.5.42":	"ปวาริตานํ อนาปตฺติฯ ",
"pli-tv-kd4:7.5.43":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:7.5.44":	"เต น ชานนฺติ—",
"pli-tv-kd4:7.5.45":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:7.5.46":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรนฺติฯ ",
"pli-tv-kd4:7.5.47":	"เตหิ ปวาริตมตฺเต, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd4:7.5.48":	"เตหิ, ภิกฺขเว, ภิกฺขูหิ ปุน ปวาเรตพฺพํฯ ",
"pli-tv-kd4:7.5.49":	"ปวาริตานํ อนาปตฺติฯ ",
"pli-tv-kd4:7.5.50":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:7.5.51":	"เต น ชานนฺติ—",
"pli-tv-kd4:7.5.52":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:7.5.53":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรนฺติฯ ",
"pli-tv-kd4:7.5.54":	"เตหิ ปวาริตมตฺเต, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd4:7.5.55":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:7.5.56":	"ปวาริตานํ อนาปตฺติฯ ",
"pli-tv-kd4:7.5.57":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:7.5.58":	"เต น ชานนฺติ—",
"pli-tv-kd4:7.5.59":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:7.5.60":	"เต ธมฺมสญฺญิโน วินยสญฺญิโน วคฺคา สมคฺคสญฺญิโน ปวาเรนฺติฯ ",
"pli-tv-kd4:7.5.61":	"เตหิ ปวาริตมตฺเต, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd4:7.5.62":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:7.5.63":	"ปวาริตานํ อนาปตฺติฯ ",
"pli-tv-kd4:7.5.64":	"อนาปตฺติปนฺนรสกํ นิฏฺฐิตํฯ ",
"pli-tv-kd4:8.1.0":	"๑๐ฯ วคฺคาวคฺคสญฺญิปนฺนรสก ",
"pli-tv-kd4:8.1.1":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:8.1.2":	"เต ชานนฺติ—",
"pli-tv-kd4:8.1.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:8.1.4":	"เต ธมฺมสญฺญิโน วินยสญฺญิโน วคฺคา วคฺคสญฺญิโน ปวาเรนฺติฯ ",
"pli-tv-kd4:8.1.5":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd4:8.1.6":	"เตหิ, ภิกฺขเว, ภิกฺขูหิ ปุน ปวาเรตพฺพํฯ ",
"pli-tv-kd4:8.1.7":	"ปวาริตานํ อาปตฺติ ทุกฺกฏสฺสฯ ",
"pli-tv-kd4:8.2.1":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:8.2.2":	"เต ชานนฺติ—",
"pli-tv-kd4:8.2.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:8.2.4":	"เต ธมฺมสญฺญิโน วินยสญฺญิโน วคฺคา วคฺคสญฺญิโน ปวาเรนฺติฯ ",
"pli-tv-kd4:8.2.5":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd4:8.2.6":	"ปวาริตา สุปฺปวาริตา, อวเสเสหิ ปวาเรตพฺพํฯ ",
"pli-tv-kd4:8.2.7":	"ปวาริตานํ อาปตฺติ ทุกฺกฏสฺสฯ ",
"pli-tv-kd4:8.2.8":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:8.2.9":	"เต ชานนฺติ—",
"pli-tv-kd4:8.2.10":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:8.2.11":	"เต ธมฺมสญฺญิโน วินยสญฺญิโน วคฺคา วคฺคสญฺญิโน ปวาเรนฺติฯ ",
"pli-tv-kd4:8.2.12":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd4:8.2.13":	"ปวาริตา สุปฺปวาริตา, อวเสเสหิ ปวาเรตพฺพํฯ ",
"pli-tv-kd4:8.2.14":	"ปวาริตานํ อาปตฺติ ทุกฺกฏสฺสฯ ",
"pli-tv-kd4:8.3.1":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:8.3.2":	"เต ชานนฺติ—",
"pli-tv-kd4:8.3.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:8.3.4":	"เต ธมฺมสญฺญิโน วินยสญฺญิโน วคฺคา วคฺคสญฺญิโน ปวาเรนฺติฯ ",
"pli-tv-kd4:8.3.5":	"เตหิ ปวาริตมตฺเต …เป… ",
"pli-tv-kd4:8.3.6":	"อวุฏฺฐิตาย ปริสาย …เป… ",
"pli-tv-kd4:8.3.7":	"เอกจฺจาย วุฏฺฐิตาย ปริสาย …เป… ",
"pli-tv-kd4:8.3.8":	"สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตรา …เป… ",
"pli-tv-kd4:8.3.9":	"สมสมา …เป… ",
"pli-tv-kd4:8.3.10":	"โถกตราฯ ",
"pli-tv-kd4:8.3.11":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:8.3.12":	"ปวาริตานํ อาปตฺติ ทุกฺกฏสฺสฯ ",
"pli-tv-kd4:8.3.13":	"วคฺคาวคฺคสญฺญิปนฺนรสกํ นิฏฺฐิตํฯ ",
"pli-tv-kd4:9.1.0":	"๑๑ฯ เวมติกปนฺนรสก ",
"pli-tv-kd4:9.1.1":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:9.1.2":	"เต ชานนฺติ—",
"pli-tv-kd4:9.1.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:9.1.4":	"เต ‘กปฺปติ นุ โข อมฺหากํ ปวาเรตุํ, น นุ โข กปฺปตี’ติ เวมติกา ปวาเรนฺติฯ ",
"pli-tv-kd4:9.1.5":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd4:9.1.6":	"เตหิ, ภิกฺขเว, ภิกฺขูหิ ปุน ปวาเรตพฺพํฯ ",
"pli-tv-kd4:9.1.7":	"ปวาริตานํ อาปตฺติ ทุกฺกฏสฺสฯ ",
"pli-tv-kd4:9.2.1":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:9.2.2":	"เต ชานนฺติ—",
"pli-tv-kd4:9.2.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:9.2.4":	"เต ‘กปฺปติ นุ โข อมฺหากํ ปวาเรตุํ, น นุ โข กปฺปตี’ติ เวมติกา ปวาเรนฺติฯ ",
"pli-tv-kd4:9.2.5":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd4:9.2.6":	"ปวาริตา สุปฺปวาริตา, อวเสเสหิ ปวาเรตพฺพํฯ ",
"pli-tv-kd4:9.2.7":	"ปวาริตานํ อาปตฺติ ทุกฺกฏสฺสฯ ",
"pli-tv-kd4:9.2.8":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:9.2.9":	"เต ชานนฺติ—",
"pli-tv-kd4:9.2.10":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:9.2.11":	"เต ‘กปฺปติ นุ โข อมฺหากํ ปวาเรตุํ, น นุ โข กปฺปตี’ติ เวมติกา ปวาเรนฺติฯ ",
"pli-tv-kd4:9.2.12":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd4:9.2.13":	"ปวาริตา สุปฺปวาริตา, อวเสเสหิ ปวาเรตพฺพํฯ ",
"pli-tv-kd4:9.2.14":	"ปวาริตานํ อาปตฺติ ทุกฺกฏสฺสฯ ",
"pli-tv-kd4:9.2.15":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:9.2.16":	"เต ชานนฺติ—",
"pli-tv-kd4:9.2.17":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:9.2.18":	"เต ‘กปฺปติ นุ โข อมฺหากํ ปวาเรตุํ, น นุ โข กปฺปตี’ติ เวมติกา ปวาเรนฺติฯ ",
"pli-tv-kd4:9.2.19":	"เตหิ ปวาริตมตฺเต …เป… ",
"pli-tv-kd4:9.2.20":	"อวุฏฺฐิตาย ปริสาย …เป… ",
"pli-tv-kd4:9.2.21":	"เอกจฺจาย วุฏฺฐิตาย ปริสาย …เป… ",
"pli-tv-kd4:9.2.22":	"สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตรา …เป… ",
"pli-tv-kd4:9.2.23":	"สมสมา …เป… ",
"pli-tv-kd4:9.2.24":	"โถกตราฯ ",
"pli-tv-kd4:9.2.25":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:9.2.26":	"ปวาริตานํ อาปตฺติ ทุกฺกฏสฺสฯ ",
"pli-tv-kd4:9.2.27":	"เวมติกปนฺนรสกํ นิฏฺฐิตํฯ ",
"pli-tv-kd4:10.1.0":	"๑๒ฯ กุกฺกุจฺจปกตปนฺนรสก ",
"pli-tv-kd4:10.1.1":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:10.1.2":	"เต ชานนฺติ—",
"pli-tv-kd4:10.1.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:10.1.4":	"เต ‘กปฺปเตว อมฺหากํ ปวาเรตุํ, นามฺหากํ น กปฺปตี’ติ—",
"pli-tv-kd4:10.1.5":	"กุกฺกุจฺจปกตา ปวาเรนฺติฯ ",
"pli-tv-kd4:10.1.6":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd4:10.1.7":	"เตหิ, ภิกฺขเว, ภิกฺขูหิ ปุน ปวาเรตพฺพํฯ ",
"pli-tv-kd4:10.1.8":	"ปวาริตานํ อาปตฺติ ทุกฺกฏสฺสฯ ",
"pli-tv-kd4:10.2.1":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:10.2.2":	"เต ชานนฺติ—",
"pli-tv-kd4:10.2.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:10.2.4":	"เต ‘กปฺปเตว อมฺหากํ ปวาเรตุํ, นามฺหากํ น กปฺปตี’ติ—",
"pli-tv-kd4:10.2.5":	"กุกฺกุจฺจปกตา ปวาเรนฺติฯ ",
"pli-tv-kd4:10.2.6":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd4:10.2.7":	"ปวาริตา สุปฺปวาริตา, อวเสเสหิ ปวาเรตพฺพํฯ ",
"pli-tv-kd4:10.2.8":	"ปวาริตานํ อาปตฺติ ทุกฺกฏสฺสฯ ",
"pli-tv-kd4:10.2.9":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:10.2.10":	"เต ชานนฺติ—",
"pli-tv-kd4:10.2.11":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:10.2.12":	"เต ‘กปฺปเตว อมฺหากํ ปวาเรตุํ, นามฺหากํ น กปฺปตี’ติ—",
"pli-tv-kd4:10.2.13":	"กุกฺกุจฺจปกตา ปวาเรนฺติฯ ",
"pli-tv-kd4:10.2.14":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd4:10.2.15":	"ปวาริตา สุปฺปวาริตา, อวเสเสหิ ปวาเรตพฺพํฯ ",
"pli-tv-kd4:10.2.16":	"ปวาริตานํ อาปตฺติ ทุกฺกฏสฺสฯ ",
"pli-tv-kd4:10.2.17":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:10.2.18":	"เต ชานนฺติ—",
"pli-tv-kd4:10.2.19":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:10.2.20":	"เต ‘กปฺปเตว อมฺหากํ ปวาเรตุํ, นามฺหากํ น กปฺปตี’ติ—",
"pli-tv-kd4:10.2.21":	"กุกฺกุจฺจปกตา ปวาเรนฺติฯ ",
"pli-tv-kd4:10.2.22":	"เตหิ ปวาริตมตฺเต …เป… ",
"pli-tv-kd4:10.2.23":	"อวุฏฺฐิตาย ปริสาย …เป… ",
"pli-tv-kd4:10.2.24":	"เอกจฺจาย วุฏฺฐิตาย ปริสาย …เป… ",
"pli-tv-kd4:10.2.25":	"สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตรา …เป… ",
"pli-tv-kd4:10.2.26":	"สมสมา …เป… ",
"pli-tv-kd4:10.2.27":	"โถกตราฯ ",
"pli-tv-kd4:10.2.28":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:10.2.29":	"ปวาริตานํ อาปตฺติ ทุกฺกฏสฺสฯ ",
"pli-tv-kd4:10.2.30":	"กุกฺกุจฺจปกตปนฺนรสกํ นิฏฺฐิตํฯ ",
"pli-tv-kd4:11.1.0":	"๑๓ฯ เภทปุเรกฺขารปนฺนรสก ",
"pli-tv-kd4:11.1.1":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:11.1.2":	"เต ชานนฺติ—",
"pli-tv-kd4:11.1.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:11.1.4":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd4:11.1.5":	"เภทปุเรกฺขารา ปวาเรนฺติฯ ",
"pli-tv-kd4:11.1.6":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd4:11.1.7":	"เตหิ, ภิกฺขเว, ภิกฺขูหิ ปุน ปวาเรตพฺพํฯ ",
"pli-tv-kd4:11.1.8":	"ปวาริตานํ อาปตฺติ ถุลฺลจฺจยสฺสฯ ",
"pli-tv-kd4:11.2.1":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:11.2.2":	"เต ชานนฺติ—",
"pli-tv-kd4:11.2.3":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:11.2.4":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd4:11.2.5":	"เภทปุเรกฺขารา ปวาเรนฺติฯ ",
"pli-tv-kd4:11.2.6":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd4:11.2.7":	"ปวาริตา สุปฺปวาริตา, อวเสเสหิ ปวาเรตพฺพํฯ ",
"pli-tv-kd4:11.2.8":	"ปวาริตานํ อาปตฺติ ถุลฺลจฺจยสฺสฯ ",
"pli-tv-kd4:11.2.9":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:11.2.10":	"เต ชานนฺติ—",
"pli-tv-kd4:11.2.11":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:11.2.12":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd4:11.2.13":	"เภทปุเรกฺขารา ปวาเรนฺติฯ ",
"pli-tv-kd4:11.2.14":	"เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd4:11.2.15":	"ปวาริตา สุปฺปวาริตา, อวเสเสหิ ปวาเรตพฺพํฯ ",
"pli-tv-kd4:11.2.16":	"ปวาริตานํ อาปตฺติ ถุลฺลจฺจยสฺสฯ ",
"pli-tv-kd4:11.2.17":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:11.2.18":	"เต ชานนฺติ—",
"pli-tv-kd4:11.2.19":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:11.2.20":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd4:11.2.21":	"เภทปุเรกฺขารา ปวาเรนฺติฯ ",
"pli-tv-kd4:11.2.22":	"เตหิ ปวาริตมตฺเต อถญฺเญ อาวาสิกา ภิกฺขู อาคจฺฉนฺติ พหุตรา, ",
"pli-tv-kd4:11.2.23":	"เตหิ ภิกฺขเว ภิกฺขูหิ ปุน ปวาเรตพฺพํ, ",
"pli-tv-kd4:11.2.24":	"ปวาริตานํ อาปตฺติ ถุลฺลจฺจยสฺสฯ ",
"pli-tv-kd4:11.2.25":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:11.2.26":	"เต ชานนฺติ—",
"pli-tv-kd4:11.2.27":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:11.2.28":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd4:11.2.29":	"เภทปุเรกฺขารา ปวาเรนฺติฯ ",
"pli-tv-kd4:11.2.30":	"เตหิ ปวาริตมตฺเต อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd4:11.2.31":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:11.2.32":	"ปวาริตานํ อาปตฺติ ถุลฺลจฺจยสฺสฯ ",
"pli-tv-kd4:11.2.33":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:11.2.34":	"เต ชานนฺติ—",
"pli-tv-kd4:11.2.35":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:11.2.36":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd4:11.2.37":	"เภทปุเรกฺขารา ปวาเรนฺติฯ ",
"pli-tv-kd4:11.2.38":	"เตหิ ปวาริตมตฺเต อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd4:11.2.39":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:11.2.40":	"ปวาริตานํ อาปตฺติ ถุลฺลจฺจยสฺสฯ ",
"pli-tv-kd4:11.2.41":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:11.2.42":	"เต ชานนฺติ—",
"pli-tv-kd4:11.2.43":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:11.2.44":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd4:11.2.45":	"เภทปุเรกฺขารา ปวาเรนฺติฯ ",
"pli-tv-kd4:11.2.46":	"เตหิ ปวาริตมตฺเต, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd4:11.2.47":	"เตหิ, ภิกฺขเว, ภิกฺขูหิ ปุน ปวาเรตพฺพํฯ ",
"pli-tv-kd4:11.2.48":	"ปวาริตานํ อาปตฺติ ถุลฺลจฺจยสฺสฯ ",
"pli-tv-kd4:11.2.49":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:11.2.50":	"เต ชานนฺติ—",
"pli-tv-kd4:11.2.51":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:11.2.52":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd4:11.2.53":	"เภทปุเรกฺขารา ปวาเรนฺติฯ ",
"pli-tv-kd4:11.2.54":	"เตหิ ปวาริตมตฺเต, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd4:11.2.55":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:11.2.56":	"ปวาริตานํ อาปตฺติ ถุลฺลจฺจยสฺสฯ ",
"pli-tv-kd4:11.2.57":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:11.2.58":	"เต ชานนฺติ—",
"pli-tv-kd4:11.2.59":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:11.2.60":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd4:11.2.61":	"เภทปุเรกฺขารา ปวาเรนฺติฯ ",
"pli-tv-kd4:11.2.62":	"เตหิ ปวาริตมตฺเต, อวุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd4:11.2.63":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:11.2.64":	"ปวาริตานํ อาปตฺติ ถุลฺลจฺจยสฺสฯ ",
"pli-tv-kd4:11.2.65":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:11.2.66":	"เต ชานนฺติ—",
"pli-tv-kd4:11.2.67":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:11.2.68":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd4:11.2.69":	"เภทปุเรกฺขารา ปวาเรนฺติฯ ",
"pli-tv-kd4:11.2.70":	"เตหิ ปวาริตมตฺเต, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd4:11.2.71":	"เตหิ, ภิกฺขเว, ภิกฺขูหิ ปุน ปวาเรตพฺพํฯ ",
"pli-tv-kd4:11.2.72":	"ปวาริตานํ อาปตฺติ ถุลฺลจฺจยสฺสฯ ",
"pli-tv-kd4:11.2.73":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:11.2.74":	"เต ชานนฺติ—",
"pli-tv-kd4:11.2.75":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:11.2.76":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd4:11.2.77":	"เภทปุเรกฺขารา ปวาเรนฺติฯ ",
"pli-tv-kd4:11.2.78":	"เตหิ ปวาริตมตฺเต, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd4:11.2.79":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:11.2.80":	"ปวาริตานํ อาปตฺติ ถุลฺลจฺจยสฺสฯ ",
"pli-tv-kd4:11.2.81":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:11.2.82":	"เต ชานนฺติ—",
"pli-tv-kd4:11.2.83":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:11.2.84":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd4:11.2.85":	"เภทปุเรกฺขารา ปวาเรนฺติฯ ",
"pli-tv-kd4:11.2.86":	"เตหิ ปวาริตมตฺเต, เอกจฺจาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd4:11.2.87":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:11.2.88":	"ปวาริตานํ อาปตฺติ ถุลฺลจฺจยสฺสฯ ",
"pli-tv-kd4:11.2.89":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:11.2.90":	"เต ชานนฺติ—",
"pli-tv-kd4:11.2.91":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:11.2.92":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd4:11.2.93":	"เภทปุเรกฺขารา ปวาเรนฺติฯ ",
"pli-tv-kd4:11.2.94":	"เตหิ ปวาริตมตฺเต, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตราฯ ",
"pli-tv-kd4:11.2.95":	"เตหิ, ภิกฺขเว, ภิกฺขูหิ ปุน ปวาเรตพฺพํฯ ",
"pli-tv-kd4:11.2.96":	"ปวาริตานํ อาปตฺติ ถุลฺลจฺจยสฺสฯ ",
"pli-tv-kd4:11.2.97":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:11.2.98":	"เต ชานนฺติ—",
"pli-tv-kd4:11.2.99":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:11.2.100":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd4:11.2.101":	"เภทปุเรกฺขารา ปวาเรนฺติฯ ",
"pli-tv-kd4:11.2.102":	"เตหิ ปวาริตมตฺเต, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ สมสมาฯ ",
"pli-tv-kd4:11.2.103":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:11.2.104":	"ปวาริตานํ อาปตฺติ ถุลฺลจฺจยสฺสฯ ",
"pli-tv-kd4:11.2.105":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:11.2.106":	"เต ชานนฺติ—",
"pli-tv-kd4:11.2.107":	"‘อตฺถญฺเญ อาวาสิกา ภิกฺขู อนาคตา’ติฯ ",
"pli-tv-kd4:11.2.108":	"เต ‘นสฺสนฺเตเต, วินสฺสนฺเตเต, โก เตหิ อตฺโถ’ติ—",
"pli-tv-kd4:11.2.109":	"เภทปุเรกฺขารา ปวาเรนฺติฯ ",
"pli-tv-kd4:11.2.110":	"เตหิ ปวาริตมตฺเต, สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ โถกตราฯ ",
"pli-tv-kd4:11.2.111":	"ปวาริตา สุปฺปวาริตา, เตสํ สนฺติเก ปวาเรตพฺพํฯ ",
"pli-tv-kd4:11.2.112":	"ปวาริตานํ อาปตฺติ ถุลฺลจฺจยสฺสฯ ",
"pli-tv-kd4:11.2.113":	"เภทปุเรกฺขารปนฺนรสกํ นิฏฺฐิตํฯ ",
"pli-tv-kd4:11.2.114":	"ปญฺจวีสตฺติกา นิฏฺฐิตาฯ ",
"pli-tv-kd4:12.1.0":	"๑๔ฯ สีโมกฺกนฺติกเปยฺยาล ",
"pli-tv-kd4:12.1.1":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วาฯ ",
"pli-tv-kd4:12.1.2":	"เต น ชานนฺติ—",
"pli-tv-kd4:12.1.3":	"‘อญฺเญ อาวาสิกา ภิกฺขู อนฺโตสีมํ โอกฺกมนฺตี’ติ …เป… ",
"pli-tv-kd4:12.1.4":	"เต น ชานนฺติ—",
"pli-tv-kd4:12.1.5":	"‘อญฺเญ อาวาสิกา ภิกฺขู อนฺโตสีมํ โอกฺกนฺตา’ติ …เป… ",
"pli-tv-kd4:12.1.6":	"เต น ปสฺสนฺติ—",
"pli-tv-kd4:12.1.7":	"‘อญฺเญ อาวาสิเก ภิกฺขู อนฺโตสีมํ โอกฺกมนฺเต …เป… ",
"pli-tv-kd4:12.1.8":	"เต น ปสฺสนฺติ—",
"pli-tv-kd4:12.1.9":	"‘อญฺเญ อาวาสิเก ภิกฺขู อนฺโตสีมํ โอกฺกนฺเต …เป… ",
"pli-tv-kd4:12.1.10":	"เต น สุณนฺติ ‘อญฺเญ อาวาสิกา ภิกฺขู อนฺโตสีมํ โอกฺกมนฺตี’ติ …เป… ",
"pli-tv-kd4:12.1.11":	"เต น สุณนฺติ ‘อญฺเญ อาวาสิกา ภิกฺขู อนฺโตสีมํ โอกฺกนฺตา’ติ …เป…ฯ ",
"pli-tv-kd4:12.1.12":	"อาวาสิเกน อาวาสิกา เอกสตปญฺจสตฺตติ ติกนยโต, อาวาสิเกน อาคนฺตุกา, อาคนฺตุเกน อาวาสิกา, อาคนฺตุเกน อาคนฺตุกา, เปยฺยาลมุเขน สตฺต ติกสตานิ โหนฺติฯ ",
"pli-tv-kd4:13.1.0":	"๑๕ฯ ทิวสนานตฺต ",
"pli-tv-kd4:13.1.1":	"อิธ ปน, ภิกฺขเว, อาวาสิกานํ ภิกฺขูนํ จาตุทฺทโส โหติ, อาคนฺตุกานํ ปนฺนรโสฯ ",
"pli-tv-kd4:13.1.2":	"สเจ อาวาสิกา พหุตรา โหนฺติ, อาคนฺตุเกหิ อาวาสิกานํ อนุวตฺติตพฺพํฯ ",
"pli-tv-kd4:13.1.3":	"สเจ สมสมา โหนฺติ, อาคนฺตุเกหิ อาวาสิกานํ อนุวตฺติตพฺพํฯ ",
"pli-tv-kd4:13.1.4":	"สเจ อาคนฺตุกา พหุตรา โหนฺติ, อาวาสิเกหิ อาคนฺตุกานํ อนุวตฺติตพฺพํฯ ",
"pli-tv-kd4:13.1.5":	"อิธ ปน, ภิกฺขเว, อาวาสิกานํ ภิกฺขูนํ ปนฺนรโส โหติ, อาคนฺตุกานํ จาตุทฺทโสฯ ",
"pli-tv-kd4:13.1.6":	"สเจ อาวาสิกา พหุตรา โหนฺติ, อาคนฺตุเกหิ อาวาสิกานํ อนุวตฺติตพฺพํฯ ",
"pli-tv-kd4:13.1.7":	"สเจ สมสมา โหนฺติ, อาคนฺตุเกหิ อาวาสิกานํ อนุวตฺติตพฺพํฯ ",
"pli-tv-kd4:13.1.8":	"สเจ อาคนฺตุกา พหุตรา โหนฺติ, อาวาสิเกหิ อาคนฺตุกานํ อนุวตฺติตพฺพํฯ ",
"pli-tv-kd4:13.1.9":	"อิธ ปน, ภิกฺขเว, อาวาสิกานํ ภิกฺขูนํ ปาฏิปโท โหติ, อาคนฺตุกานํ ปนฺนรโสฯ ",
"pli-tv-kd4:13.1.10":	"สเจ อาวาสิกา พหุตรา โหนฺติ, อาวาสิเกหิ อาคนฺตุกานํ นากามา ทาตพฺพา สามคฺคี; ",
"pli-tv-kd4:13.1.11":	"อาคนฺตุเกหิ นิสฺสีมํ คนฺตฺวา ปวาเรตพฺพํฯ ",
"pli-tv-kd4:13.1.12":	"สเจ สมสมา โหนฺติ, อาวาสิเกหิ อาคนฺตุกานํ นากามา ทาตพฺพา สามคฺคี; ",
"pli-tv-kd4:13.1.13":	"อาคนฺตุเกหิ นิสฺสีมํ คนฺตฺวา ปวาเรตพฺพํฯ ",
"pli-tv-kd4:13.1.14":	"สเจ อาคนฺตุกา พหุตรา โหนฺติ, อาวาสิเกหิ อาคนฺตุกานํ สามคฺคี วา ทาตพฺพา, นิสฺสีมํ วา คนฺตพฺพํฯ ",
"pli-tv-kd4:13.1.15":	"อิธ ปน, ภิกฺขเว, อาวาสิกานํ ภิกฺขูนํ ปนฺนรโส โหติ, อาคนฺตุกานํ ปาฏิปโทฯ ",
"pli-tv-kd4:13.1.16":	"สเจ อาวาสิกา พหุตรา โหนฺติ, อาคนฺตุเกหิ อาวาสิกานํ สามคฺคี วา ทาตพฺพา, นิสฺสีมํ วา คนฺตพฺพํฯ ",
"pli-tv-kd4:13.1.17":	"สเจ สมสมา โหนฺติ, อาคนฺตุเกหิ อาวาสิกานํ สามคฺคี วา ทาตพฺพา, นิสฺสีมํ วา คนฺตพฺพํฯ ",
"pli-tv-kd4:13.1.18":	"สเจ อาคนฺตุกา พหุตรา โหนฺติ, อาคนฺตุเกหิ อาวาสิกานํ นากามา ทาตพฺพา สามคฺคี; ",
"pli-tv-kd4:13.1.19":	"อาวาสิเกหิ นิสฺสีมํ คนฺตฺวา ปวาเรตพฺพํฯ ",
"pli-tv-kd4:13.1.20.0":	"๑๖ฯ ลิงฺคาทิทสฺสน ",
"pli-tv-kd4:13.1.20.1":	"อิธ ปน, ภิกฺขเว, อาคนฺตุกา ภิกฺขู ปสฺสนฺติ อาวาสิกานํ ภิกฺขูนํ อาวาสิกาการํ, อาวาสิกลิงฺคํ, อาวาสิกนิมิตฺตํ, อาวาสิกุทฺเทสํ, สุปฺปญฺญตฺตํ มญฺจปีฐํ ภิสิพิพฺโพหนํ, ปานียํ ปริโภชนียํ สูปฏฺฐิตํ, ปริเวณํ สุสมฺมฏฺฐํ; ",
"pli-tv-kd4:13.1.21":	"ปสฺสิตฺวา เวมติกา โหนฺติ—‘อตฺถิ นุ โข อาวาสิกา ภิกฺขู, นตฺถิ นุ โข’ติฯ ",
"pli-tv-kd4:13.1.22":	"เต เวมติกา น วิจินนฺติ, อวิจินิตฺวา ปวาเรนฺติฯ อาปตฺติ ทุกฺกฏสฺส …เป… ",
"pli-tv-kd4:13.1.23":	"เต เวมติกา วิจินนฺติ, วิจินิตฺวา น ปสฺสนฺติ, อปสฺสิตฺวา ปวาเรนฺติฯ อนาปตฺติฯ ",
"pli-tv-kd4:13.1.24":	"เต เวมติกา วิจินนฺติ, วิจินิตฺวา ปสฺสนฺติ, ปสฺสิตฺวา เอกโต ปวาเรนฺติฯ อนาปตฺติฯ ",
"pli-tv-kd4:13.1.25":	"เต เวมติกา วิจินนฺติ, วิจินิตฺวา ปสฺสนฺติ, ปสฺสิตฺวา ปาเฏกฺกํ ปวาเรนฺติฯ อาปตฺติ ทุกฺกฏสฺสฯ ",
"pli-tv-kd4:13.1.26":	"เต เวมติกา วิจินนฺติ, วิจินิตฺวา ปสฺสนฺติ, ปสฺสิตฺวา—‘นสฺสนฺเตเต, วินสฺสนฺเตเต, โก เตหิ อตฺโถ’ติ—เภทปุเรกฺขารา ปวาเรนฺติฯ อาปตฺติ ถุลฺลจฺจยสฺสฯ ",
"pli-tv-kd4:13.1.27":	"อิธ ปน, ภิกฺขเว, อาคนฺตุกา ภิกฺขู สุณนฺติ อาวาสิกานํ ภิกฺขูนํ อาวาสิกาการํ, อาวาสิกลิงฺคํ, อาวาสิกนิมิตฺตํ, อาวาสิกุทฺเทสํ, จงฺกมนฺตานํ ปทสทฺทํ, สชฺฌายสทฺทํ, อุกฺกาสิตสทฺทํ, ขิปิตสทฺทํ; ",
"pli-tv-kd4:13.1.28":	"สุตฺวา เวมติกา โหนฺติ—‘อตฺถิ นุ โข อาวาสิกา ภิกฺขู, นตฺถิ นุ โข’ติฯ ",
"pli-tv-kd4:13.1.29":	"เต เวมติกา น วิจินนฺติ, อวิจินิตฺวา ปวาเรนฺติฯ อาปตฺติ ทุกฺกฏสฺสฯ ",
"pli-tv-kd4:13.1.30":	"เต เวมติกา วิจินนฺติ, วิจินิตฺวา น ปสฺสนฺติ, อปสฺสิตฺวา ปวาเรนฺติฯ อนาปตฺติฯ ",
"pli-tv-kd4:13.1.31":	"เต เวมติกา วิจินนฺติ, วิจินิตฺวา ปสฺสนฺติ, ปสฺสิตฺวา เอกโต ปวาเรนฺติฯ อนาปตฺติฯ ",
"pli-tv-kd4:13.1.32":	"เต เวมติกา วิจินนฺติ, วิจินิตฺวา ปสฺสนฺติ, ปสฺสิตฺวา ปาเฏกฺกํ ปวาเรนฺติฯ อาปตฺติ ทุกฺกฏสฺสฯ ",
"pli-tv-kd4:13.1.33":	"เต เวมติกา วิจินนฺติ, วิจินิตฺวา ปสฺสนฺติ, ปสฺสิตฺวา—‘นสฺสนฺเตเต, วินสฺสนฺเตเต, โก เตหิ อตฺโถ’ติ เภทปุเรกฺขารา ปวาเรนฺติฯ อาปตฺติ ถุลฺลจฺจยสฺสฯ ",
"pli-tv-kd4:13.1.34":	"อิธ ปน, ภิกฺขเว, อาวาสิกา ภิกฺขู ปสฺสนฺติ อาคนฺตุกานํ ภิกฺขูนํ อาคนฺตุกาการํ, อาคนฺตุกลิงฺคํ, อาคนฺตุกนิมิตฺตํ, อาคนฺตุกุทฺเทสํ, อญฺญาตกํ ปตฺตํ, อญฺญาตกํ จีวรํ, อญฺญาตกํ นิสีทนํ, ปาทานํ โธตํ, อุทกนิเสฺสกํ; ",
"pli-tv-kd4:13.1.35":	"ปสฺสิตฺวา เวมติกา โหนฺติ—‘อตฺถิ นุ โข อาคนฺตุกา ภิกฺขู, นตฺถิ นุ โข’ติฯ ",
"pli-tv-kd4:13.1.36":	"เต เวมติกา น วิจินนฺติ, อวิจินิตฺวา ปวาเรนฺติฯ อาปตฺติ ทุกฺกฏสฺสฯ ",
"pli-tv-kd4:13.1.37":	"เต เวมติกา วิจินนฺติ, วิจินิตฺวา น ปสฺสนฺติ, อปสฺสิตฺวา ปวาเรนฺติฯ อนาปตฺติฯ ",
"pli-tv-kd4:13.1.38":	"เต เวมติกา วิจินนฺติ, วิจินิตฺวา ปสฺสนฺติ, ปสฺสิตฺวา เอกโต ปวาเรนฺติฯ อนาปตฺติฯ ",
"pli-tv-kd4:13.1.39":	"เต เวมติกา วิจินนฺติ, วิจินิตฺวา ปสฺสนฺติ, ปสฺสิตฺวา ปาเฏกฺกํ ปวาเรนฺติฯ อาปตฺติ ทุกฺกฏสฺสฯ ",
"pli-tv-kd4:13.1.40":	"เต เวมติกา วิจินนฺติ, วิจินิตฺวา ปสฺสนฺติ, ปสฺสิตฺวา—‘นสฺสนฺเตเต, วินสฺสนฺเตเต, โก เตหิ อตฺโถ’ติ—เภทปุเรกฺขารา ปวาเรนฺติฯ อาปตฺติ ถุลฺลจฺจยสฺสฯ ",
"pli-tv-kd4:13.1.41":	"อิธ ปน, ภิกฺขเว, อาวาสิกา ภิกฺขู สุณนฺติ อาคนฺตุกานํ ภิกฺขูนํ อาคนฺตุกาการํ, อาคนฺตุกลิงฺคํ, อาคนฺตุกนิมิตฺตํ, อาคนฺตุกุทฺเทสํ, อาคจฺฉนฺตานํ ปทสทฺทํ, อุปาหนปปฺโผฏนสทฺทํ, อุกฺกาสิตสทฺทํ, ขิปิตสทฺทํ; ",
"pli-tv-kd4:13.1.42":	"สุตฺวา เวมติกา โหนฺติ—‘อตฺถิ นุ โข อาคนฺตุกา ภิกฺขู, นตฺถิ นุ โข’ติฯ ",
"pli-tv-kd4:13.1.43":	"เต เวมติกา น วิจินนฺติ, อวิจินิตฺวา ปวาเรนฺติฯ อาปตฺติ ทุกฺกฏสฺสฯ ",
"pli-tv-kd4:13.1.44":	"เต เวมติกา วิจินนฺติ, วิจินิตฺวา น ปสฺสนฺติ, อปสฺสิตฺวา ปวาเรนฺติฯ อนาปตฺติฯ ",
"pli-tv-kd4:13.1.45":	"เต เวมติกา วิจินนฺติ, วิจินิตฺวา ปสฺสนฺติ, ปสฺสิตฺวา เอกโต ปวาเรนฺติฯ อนาปตฺติฯ ",
"pli-tv-kd4:13.1.46":	"เต เวมติกา วิจินนฺติ, วิจินิตฺวา ปสฺสนฺติ, ปสฺสิตฺวา ปาเฏกฺกํ ปวาเรนฺติฯ อาปตฺติ ทุกฺกฏสฺสฯ ",
"pli-tv-kd4:13.1.47":	"เต เวมติกา วิจินนฺติ, วิจินิตฺวา ปสฺสนฺติ, ปสฺสิตฺวา—‘นสฺสนฺเตเต, วินสฺสนฺเตเต, โก เตหิ อตฺโถ’ติ—เภทปุเรกฺขารา ปวาเรนฺติฯ อาปตฺติ ถุลฺลจฺจยสฺสฯ ",
"pli-tv-kd4:13.1.48.0":	"๑๗ฯ นานาสํวาสกาทีหิปวารณา ",
"pli-tv-kd4:13.1.48.1":	"อิธ ปน, ภิกฺขเว, อาคนฺตุกา ภิกฺขู ปสฺสนฺติ อาวาสิเก ภิกฺขู นานาสํวาสเกฯ ",
"pli-tv-kd4:13.1.49":	"เต สมานสํวาสกทิฏฺฐึ ปฏิลภนฺติ, ",
"pli-tv-kd4:13.1.50":	"สมานสํวาสกทิฏฺฐึ ปฏิลภิตฺวา น ปุจฺฉนฺติ, อปุจฺฉิตฺวา เอกโต ปวาเรนฺติ, อนาปตฺติฯ ",
"pli-tv-kd4:13.1.51":	"เต ปุจฺฉนฺติ, ปุจฺฉิตฺวา นาภิวิตรนฺติ, อนภิวิตริตฺวา เอกโต ปวาเรนฺติฯ อาปตฺติ ทุกฺกฏสฺสฯ ",
"pli-tv-kd4:13.1.52":	"เต ปุจฺฉนฺติ, ปุจฺฉิตฺวา นาภิวิตรนฺติ, อนภิวิตริตฺวา ปาเฏกฺกํ ปวาเรนฺติฯ อนาปตฺติฯ ",
"pli-tv-kd4:13.1.53":	"อิธ ปน, ภิกฺขเว, อาคนฺตุกา ภิกฺขู ปสฺสนฺติ อาวาสิเก ภิกฺขู สมานสํวาสเกฯ เต นานาสํวาสกทิฏฺฐึ ปฏิลภนฺติ, ",
"pli-tv-kd4:13.1.54":	"นานาสํวาสกทิฏฺฐึ ปฏิลภิตฺวา น ปุจฺฉนฺติ, อปุจฺฉิตฺวา เอกโต ปวาเรนฺติฯ อาปตฺติ ทุกฺกฏสฺสฯ ",
"pli-tv-kd4:13.1.55":	"เต ปุจฺฉนฺติ, ปุจฺฉิตฺวา อภิวิตรนฺติ, อภิวิตริตฺวา ปาเฏกฺกํ ปวาเรนฺติฯ อาปตฺติ ทุกฺกฏสฺสฯ ",
"pli-tv-kd4:13.1.56":	"เต ปุจฺฉนฺติ, ปุจฺฉิตฺวา อภิวิตรนฺติ, อภิวิตริตฺวา เอกโต ปวาเรนฺติฯ อนาปตฺติฯ ",
"pli-tv-kd4:13.1.57":	"อิธ ปน, ภิกฺขเว, อาวาสิกา ภิกฺขู ปสฺสนฺติ อาคนฺตุเก ภิกฺขู นานาสํวาสเกฯ ",
"pli-tv-kd4:13.1.58":	"เต สมานสํวาสกทิฏฺฐึ ปฏิลภนฺติ, ",
"pli-tv-kd4:13.1.59":	"สมานสํวาสกทิฏฺฐึ ปฏิลภิตฺวา น ปุจฺฉนฺติ, อปุจฺฉิตฺวา เอกโต ปวาเรนฺติฯ อนาปตฺติฯ ",
"pli-tv-kd4:13.1.60":	"เต ปุจฺฉนฺติ, ปุจฺฉิตฺวา นาภิวิตรนฺติ, อนภิวิตริตฺวา เอกโต ปวาเรนฺติฯ อาปตฺติ ทุกฺกฏสฺสฯ ",
"pli-tv-kd4:13.1.61":	"เต ปุจฺฉนฺติ, ปุจฺฉิตฺวา นาภิวิตรนฺติ, อนภิวิตริตฺวา ปาเฏกฺกํ ปวาเรนฺติฯ อนาปตฺติฯ ",
"pli-tv-kd4:13.1.62":	"อิธ ปน, ภิกฺขเว, อาวาสิกา ภิกฺขู ปสฺสนฺติ อาคนฺตุเก ภิกฺขู สมานสํวาสเกฯ ",
"pli-tv-kd4:13.1.63":	"เต นานาสํวาสกทิฏฺฐึ ปฏิลภนฺติ, ",
"pli-tv-kd4:13.1.64":	"นานาสํวาสกทิฏฺฐึ ปฏิลภิตฺวา น ปุจฺฉนฺติ, อปุจฺฉิตฺวา เอกโต ปวาเรนฺติฯ อาปตฺติ ทุกฺกฏสฺสฯ ",
"pli-tv-kd4:13.1.65":	"เต ปุจฺฉนฺติ, ปุจฺฉิตฺวา อภิวิตรนฺติ, อภิวิตริตฺวา ปาเฏกฺกํ ปวาเรนฺติฯ อาปตฺติ ทุกฺกฏสฺสฯ ",
"pli-tv-kd4:13.1.66":	"เต ปุจฺฉนฺติ, ปุจฺฉิตฺวา อภิวิตรนฺติ, อภิวิตริตฺวา เอกโต ปวาเรนฺติฯ อนาปตฺติฯ ",
"pli-tv-kd4:13.1.67.0":	"๑๘ฯ นคนฺตพฺพวาร ",
"pli-tv-kd4:13.1.67.1":	"น, ภิกฺขเว, ตทหุ ปวารณาย สภิกฺขุกา อาวาสา อภิกฺขุโก อาวาโส คนฺตพฺโพ, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.68":	"น, ภิกฺขเว, ตทหุ ปวารณาย สภิกฺขุกา อาวาสา อภิกฺขุโก อนาวาโส คนฺตพฺโพ, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.69":	"น, ภิกฺขเว, ตทหุ ปวารณาย สภิกฺขุกา อาวาสา อภิกฺขุโก อาวาโส วา อนาวาโส วา คนฺตพฺโพ, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.70":	"น, ภิกฺขเว, ตทหุ ปวารณาย สภิกฺขุกา อนาวาสา อภิกฺขุโก อาวาโส คนฺตพฺโพ, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.71":	"น, ภิกฺขเว, ตทหุ ปวารณาย สภิกฺขุกา อนาวาสา อภิกฺขุโก อนาวาโส คนฺตพฺโพ, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.72":	"น, ภิกฺขเว, ตทหุ ปวารณาย สภิกฺขุกา อนาวาสา อภิกฺขุโก อาวาโส วา อนาวาโส วา คนฺตพฺโพ, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.73":	"น, ภิกฺขเว, ตทหุ ปวารณาย สภิกฺขุกา อาวาสา วา อนาวาสา วา อภิกฺขุโก อาวาโส คนฺตพฺโพ, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.74":	"น, ภิกฺขเว, ตทหุ ปวารณาย สภิกฺขุกา อาวาสา วา อนาวาสา วา อภิกฺขุโก อนาวาโส คนฺตพฺโพ, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.75":	"น, ภิกฺขเว, ตทหุ ปวารณาย สภิกฺขุกา อาวาสา วา อนาวาสา วา อภิกฺขุโก อาวาโส วา อนาวาโส วา คนฺตพฺโพ, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.76":	"น, ภิกฺขเว, ตทหุ ปวารณาย สภิกฺขุกา อาวาสา สภิกฺขุโก อาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.77":	"น, ภิกฺขเว, ตทหุ ปวารณาย สภิกฺขุกา อาวาสา สภิกฺขุโก อนาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.78":	"น, ภิกฺขเว, ตทหุ ปวารณาย สภิกฺขุกา อาวาสา สภิกฺขุโก อาวาโส วา อนาวาโส วา คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.79":	"น, ภิกฺขเว, ตทหุ ปวารณาย สภิกฺขุกา อนาวาสา สภิกฺขุโก อาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.80":	"น, ภิกฺขเว, ตทหุ ปวารณาย สภิกฺขุกา อนาวาสา สภิกฺขุโก อนาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.81":	"น, ภิกฺขเว, ตทหุ ปวารณาย สภิกฺขุกา อนาวาสา สภิกฺขุโก อาวาโส วา อนาวาโส วา คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.82":	"น, ภิกฺขเว, ตทหุ ปวารณาย สภิกฺขุกา อาวาสา วา อนาวาสา วา สภิกฺขุโก อาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.83":	"น, ภิกฺขเว, ตทหุ ปวารณาย สภิกฺขุกา อาวาสา วา อนาวาสา วา สภิกฺขุโก อนาวาโส คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.84":	"น, ภิกฺขเว, ตทหุ ปวารณาย สภิกฺขุกา อาวาสา วา อนาวาสา วา สภิกฺขุโก อาวาโส วา อนาวาโส วา คนฺตพฺโพ, ยตฺถสฺสุ ภิกฺขู นานาสํวาสกา, อญฺญตฺร สงฺเฆน, อญฺญตฺร อนฺตรายาฯ ",
"pli-tv-kd4:13.1.85.0":	"๑๙ฯ คนฺตพฺพวาร ",
"pli-tv-kd4:13.1.85.1":	"คนฺตพฺโพ, ภิกฺขเว, ตทหุ ปวารณาย สภิกฺขุกา อาวาสา สภิกฺขุโก อาวาโส, ยตฺถสฺสุ ภิกฺขู สมานสํวาสกา, ยํ ชญฺญา ‘สกฺโกมิ อชฺเชว คนฺตุนฺ’ติฯ ",
"pli-tv-kd4:13.1.86":	"คนฺตพฺโพ, ภิกฺขเว, ตทหุ ปวารณาย สภิกฺขุกา อาวาสา สภิกฺขุโก อนาวาโส …เป… ",
"pli-tv-kd4:13.1.87":	"สภิกฺขุโก อาวาโส วา อนาวาโส วา, ยตฺถสฺสุ ภิกฺขู สมานสํวาสกา, ยํ ชญฺญา ‘สกฺโกมิ อชฺเชว คนฺตุนฺ’ติฯ ",
"pli-tv-kd4:13.1.88":	"คนฺตพฺโพ, ภิกฺขเว, ตทหุ ปวารณาย สภิกฺขุกา อนาวาสา สภิกฺขุโก อาวาโส …เป… ",
"pli-tv-kd4:13.1.89":	"สภิกฺขุโก อนาวาโส …เป… ",
"pli-tv-kd4:13.1.90":	"สภิกฺขุโก อาวาโส วา อนาวาโส วา, ยตฺถสฺสุ ภิกฺขู สมานสํวาสกา, ยํ ชญฺญา ‘สกฺโกมิ อชฺเชว คนฺตุนฺ’ติฯ ",
"pli-tv-kd4:13.1.91":	"คนฺตพฺโพ, ภิกฺขเว, ตทหุ ปวารณาย สภิกฺขุกา อาวาสา วา อนาวาสา วา สภิกฺขุโก อาวาโส …เป… ",
"pli-tv-kd4:13.1.92":	"สภิกฺขุโก อนาวาโส …เป… ",
"pli-tv-kd4:13.1.93":	"สภิกฺขุโก อาวาโส วา อนาวาโส วา, ยตฺถสฺสุ ภิกฺขู สมานสํวาสกา, ยํ ชญฺญา ‘สกฺโกมิ อชฺเชว คนฺตุนฺ’ติฯ ",
"pli-tv-kd4:14.1.0":	"๒๐ฯ วชฺชนียปุคฺคลสนฺทสฺสน ",
"pli-tv-kd4:14.1.1":	"น, ภิกฺขเว, ภิกฺขุนิยา นิสินฺนปริสาย ปวาเรตพฺพํฯ ",
"pli-tv-kd4:14.1.2":	"โย ปวาเรยฺย, อาปตฺติ ทุกฺกฏสฺสฯ ",
"pli-tv-kd4:14.1.3":	"น, ภิกฺขเว, สิกฺขมานาย …เป… ",
"pli-tv-kd4:14.1.4":	"น สามเณรสฺส …เป… ",
"pli-tv-kd4:14.1.5":	"น สามเณริยา …เป… ",
"pli-tv-kd4:14.1.6":	"น สิกฺขํ ปจฺจกฺขาตกสฺส …เป… ",
"pli-tv-kd4:14.1.7":	"น อนฺติมวตฺถุํ อชฺฌาปนฺนกสฺส นิสินฺนปริสาย ปวาเรตพฺพํฯ ",
"pli-tv-kd4:14.1.8":	"โย ปวาเรยฺย, อาปตฺติ ทุกฺกฏสฺสฯ ",
"pli-tv-kd4:14.2.1":	"น อาปตฺติยา อทสฺสเน อุกฺขิตฺตกสฺส นิสินฺนปริสาย ปวาเรตพฺพํฯ ",
"pli-tv-kd4:14.2.2":	"โย ปวาเรยฺย, ยถาธมฺโม กาเรตพฺโพฯ ",
"pli-tv-kd4:14.2.3":	"น อาปตฺติยา อปฺปฏิกมฺเม อุกฺขิตฺตกสฺส …เป… ",
"pli-tv-kd4:14.2.4":	"น ปาปิกาย ทิฏฺฐิยา อปฺปฏินิสฺสคฺเค อุกฺขิตฺตกสฺส นิสินฺนปริสาย ปวาเรตพฺพํฯ ",
"pli-tv-kd4:14.2.5":	"โย ปวาเรยฺย, ยถาธมฺโม กาเรตพฺโพฯ ",
"pli-tv-kd4:14.3.1":	"น ปณฺฑกสฺส นิสินฺนปริสาย ปวาเรตพฺพํฯ ",
"pli-tv-kd4:14.3.2":	"โย ปวาเรยฺย, อาปตฺติ ทุกฺกฏสฺสฯ ",
"pli-tv-kd4:14.3.3":	"น เถยฺยสํวาสกสฺส …เป… ",
"pli-tv-kd4:14.3.4":	"น ติตฺถิยปกฺกนฺตกสฺส …เป… ",
"pli-tv-kd4:14.3.5":	"น ติรจฺฉานคตสฺส …เป… ",
"pli-tv-kd4:14.3.6":	"น มาตุฆาตกสฺส …เป… ",
"pli-tv-kd4:14.3.7":	"น ปิตุฆาตกสฺส …เป… ",
"pli-tv-kd4:14.3.8":	"น อรหนฺตฆาตกสฺส …เป… ",
"pli-tv-kd4:14.3.9":	"น ภิกฺขุนิทูสกสฺส …เป… ",
"pli-tv-kd4:14.3.10":	"น สงฺฆเภทกสฺส …เป… ",
"pli-tv-kd4:14.3.11":	"น โลหิตุปฺปาทกสฺส …เป… ",
"pli-tv-kd4:14.3.12":	"น อุภโตพฺยญฺชนกสฺส นิสินฺนปริสาย ปวาเรตพฺพํฯ ",
"pli-tv-kd4:14.3.13":	"โย ปวาเรยฺย, อาปตฺติ ทุกฺกฏสฺสฯ ",
"pli-tv-kd4:14.4.1":	"น, ภิกฺขเว, ปาริวาสิกปวารณาทาเนน ปวาเรตพฺพํ, อญฺญตฺร อวุฏฺฐิตาย ปริสายฯ ",
"pli-tv-kd4:14.4.2":	"น จ, ภิกฺขเว, อปฺปวารณาย ปวาเรตพฺพํ, อญฺญตฺร สงฺฆสามคฺคิยา”ติฯ ",
"pli-tv-kd4:14.4.3":	"ทุติยภาณวาโร นิฏฺฐิโตฯ ",
"pli-tv-kd4:15.1.0":	"๒๑ฯ เทฺววาจิกาทิปวารณา ",
"pli-tv-kd4:15.1.1":	"เตน โข ปน สมเยน โกสเลสุ ชนปเท อญฺญตรสฺมึ อาวาเส ตทหุ ปวารณาย สวรภยํ อโหสิฯ ",
"pli-tv-kd4:15.1.2":	"ภิกฺขู นาสกฺขึสุ เตวาจิกํ ปวาเรตุํฯ ",
"pli-tv-kd4:15.1.3":	"ภควโต เอตมตฺถํ อาโรเจสุํฯ ",
"pli-tv-kd4:15.1.4":	"“อนุชานามิ, ภิกฺขเว, เทฺววาจิกํ ปวาเรตุนฺ”ติฯ ",
"pli-tv-kd4:15.1.5":	"พาฬฺหตรํ สวรภยํ อโหสิฯ ",
"pli-tv-kd4:15.1.6":	"ภิกฺขู นาสกฺขึสุ เทฺววาจิกํ ปวาเรตุํฯ ",
"pli-tv-kd4:15.1.7":	"ภควโต เอตมตฺถํ อาโรเจสุํฯ ",
"pli-tv-kd4:15.1.8":	"“อนุชานามิ, ภิกฺขเว, เอกวาจิกํ ปวาเรตุนฺ”ติฯ ",
"pli-tv-kd4:15.1.9":	"พาฬฺหตรํ สวรภยํ อโหสิฯ ",
"pli-tv-kd4:15.1.10":	"ภิกฺขู นาสกฺขึสุ เอกวาจิกํ ปวาเรตุํฯ ",
"pli-tv-kd4:15.1.11":	"ภควโต เอตมตฺถํ อาโรเจสุํฯ ",
"pli-tv-kd4:15.1.12":	"“อนุชานามิ, ภิกฺขเว, สมานวสฺสิกํ ปวาเรตุนฺ”ติฯ ",
"pli-tv-kd4:15.2.1":	"เตน โข ปน สมเยน อญฺญตรสฺมึ อาวาเส ตทหุ ปวารณาย มนุเสฺสหิ ทานํ เทนฺเตหิ เยภุเยฺยน รตฺติ เขปิตา โหติฯ ",
"pli-tv-kd4:15.2.2":	"อถ โข เตสํ ภิกฺขูนํ เอตทโหสิ—",
"pli-tv-kd4:15.2.3":	"“มนุเสฺสหิ ทานํ เทนฺเตหิ เยภุเยฺยน รตฺติ เขปิตาฯ ",
"pli-tv-kd4:15.2.4":	"สเจ สงฺโฆ เตวาจิกํ ปวาเรสฺสติ, อปฺปวาริโตว สงฺโฆ ภวิสฺสติ, อถายํ รตฺติ วิภายิสฺสติฯ ",
"pli-tv-kd4:15.2.5":	"กถํ นุ โข อเมฺหหิ ปฏิปชฺชิตพฺพนฺ”ติ? ",
"pli-tv-kd4:15.2.6":	"ภควโต เอตมตฺถํ อาโรเจสุํฯ ",
"pli-tv-kd4:15.3.1":	"“อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย มนุเสฺสหิ ทานํ เทนฺเตหิ เยภุเยฺยน รตฺติ เขปิตา โหติฯ ",
"pli-tv-kd4:15.3.2":	"ตตฺร เจ, ภิกฺขเว, ภิกฺขูนํ เอวํ โหติ—",
"pli-tv-kd4:15.3.3":	"‘มนุเสฺสหิ ทานํ เทนฺเตหิ เยภุเยฺยน รตฺติ เขปิตาฯ ",
"pli-tv-kd4:15.3.4":	"สเจ สงฺโฆ เตวาจิกํ ปวาเรสฺสติ, อปฺปวาริโตว สงฺโฆ ภวิสฺสติ, อถายํ รตฺติ วิภายิสฺสตี’ติ, พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd4:15.3.5":	"‘สุณาตุ เม, ภนฺเต, สงฺโฆฯ ",
"pli-tv-kd4:15.3.6":	"มนุเสฺสหิ ทานํ เทนฺเตหิ เยภุเยฺยน รตฺติ เขปิตาฯ ",
"pli-tv-kd4:15.3.7":	"สเจ สงฺโฆ เตวาจิกํ ปวาเรสฺสติ, อปฺปวาริโตว สงฺโฆ ภวิสฺสติ, อถายํ รตฺติ วิภายิสฺสติฯ ",
"pli-tv-kd4:15.3.8":	"ยทิ สงฺฆสฺส ปตฺตกลฺลํ, สงฺโฆ เทฺววาจิกํ, เอกวาจิกํ, สมานวสฺสิกํ ปวาเรยฺยา’ติฯ ",
"pli-tv-kd4:15.4.1":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย ภิกฺขูหิ ธมฺมํ ภณนฺเตหิ …เป… ",
"pli-tv-kd4:15.4.2":	"สุตฺตนฺติเกหิ สุตฺตนฺตํ สงฺคายนฺเตหิ … ",
"pli-tv-kd4:15.4.3":	"วินยธเรหิ วินยํ วินิจฺฉินนฺเตหิ … ",
"pli-tv-kd4:15.4.4":	"ธมฺมกถิเกหิ ธมฺมํ สากจฺฉนฺเตหิ … ",
"pli-tv-kd4:15.4.5":	"ภิกฺขูหิ กลหํ กโรนฺเตหิ เยภุเยฺยน รตฺติ เขปิตา โหติฯ ",
"pli-tv-kd4:15.4.6":	"ตตฺร เจ ภิกฺขูนํ เอวํ โหติ—",
"pli-tv-kd4:15.4.7":	"‘ภิกฺขูหิ กลหํ กโรนฺเตหิ เยภุเยฺยน รตฺติ เขปิตาฯ ",
"pli-tv-kd4:15.4.8":	"สเจ สงฺโฆ เตวาจิกํ ปวาเรสฺสติ, อปฺปวาริโตว สงฺโฆ ภวิสฺสติ, อถายํ รตฺติ วิภายิสฺสตี’ติ, พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd4:15.4.9":	"‘สุณาตุ เม, ภนฺเต, สงฺโฆฯ ",
"pli-tv-kd4:15.4.10":	"ภิกฺขูหิ กลหํ กโรนฺเตหิ เยภุเยฺยน รตฺติ เขปิตาฯ ",
"pli-tv-kd4:15.4.11":	"สเจ สงฺโฆ เตวาจิกํ ปวาเรสฺสติ, อปฺปวาริโตว สงฺโฆ ภวิสฺสติ, อถายํ รตฺติ วิภายิสฺสติฯ ",
"pli-tv-kd4:15.4.12":	"ยทิ สงฺฆสฺส ปตฺตกลฺลํ, สงฺโฆ เทฺววาจิกํ, เอกวาจิกํ, สมานวสฺสิกํ ปวาเรยฺยา’”ติฯ ",
"pli-tv-kd4:15.5.1":	"เตน โข ปน สมเยน โกสเลสุ ชนปเท อญฺญตรสฺมึ อาวาเส ตทหุ ปวารณาย มหาภิกฺขุสงฺโฆ สนฺนิปติโต โหติ, ปริตฺตญฺจ อโนวสฺสิกํ โหติ, มหา จ เมโฆ อุคฺคโต โหติฯ ",
"pli-tv-kd4:15.5.2":	"อถ โข เตสํ ภิกฺขูนํ เอตทโหสิ—",
"pli-tv-kd4:15.5.3":	"“อยํ โข มหาภิกฺขุสงฺโฆ สนฺนิปติโต, ปริตฺตญฺจ อโนวสฺสิกํ, มหา จ เมโฆ อุคฺคโตฯ ",
"pli-tv-kd4:15.5.4":	"สเจ สงฺโฆ เตวาจิกํ ปวาเรสฺสติ, อปฺปวาริโตว สงฺโฆ ภวิสฺสติ, อถายํ เมโฆ ปวสฺสิสฺสติฯ ",
"pli-tv-kd4:15.5.5":	"กถํ นุ โข อเมฺหหิ ปฏิปชฺชิตพฺพนฺ”ติ? ",
"pli-tv-kd4:15.5.6":	"ภควโต เอตมตฺถํ อาโรเจสุํฯ ",
"pli-tv-kd4:15.6.1":	"“อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย มหาภิกฺขุสงฺโฆ สนฺนิปติโต โหติ, ปริตฺตญฺจ อโนวสฺสิกํ โหติ, มหา จ เมโฆ อุคฺคโต โหติฯ ",
"pli-tv-kd4:15.6.2":	"ตตฺร เจ ภิกฺขูนํ เอวํ โหติ—",
"pli-tv-kd4:15.6.3":	"‘อยํ โข มหาภิกฺขุสงฺโฆ สนฺนิปติโต, ปริตฺตญฺจ อโนวสฺสิกํ, มหา จ เมโฆ อุคฺคโตฯ ",
"pli-tv-kd4:15.6.4":	"สเจ สงฺโฆ เตวาจิกํ ปวาเรสฺสติ, อปฺปวาริโตว สงฺโฆ ภวิสฺสติ, อถายํ เมโฆ ปวสฺสิสฺสตี’ติฯ ",
"pli-tv-kd4:15.6.5":	"พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd4:15.6.6":	"‘สุณาตุ เม, ภนฺเต, สงฺโฆฯ ",
"pli-tv-kd4:15.6.7":	"อยํ มหาภิกฺขุสงฺโฆ สนฺนิปติโต, ปริตฺตญฺจ อโนวสฺสิกํ, มหา จ เมโฆ อุคฺคโตฯ ",
"pli-tv-kd4:15.6.8":	"สเจ สงฺโฆ เตวาจิกํ ปวาเรสฺสติ, อปฺปวาริโตว สงฺโฆ ภวิสฺสติ, อถายํ เมโฆ ปวสฺสิสฺสติฯ ",
"pli-tv-kd4:15.6.9":	"ยทิ สงฺฆสฺส ปตฺตกลฺลํ, สงฺโฆ เทฺววาจิกํ, เอกวาจิกํ, สมานวสฺสิกํ ปวาเรยฺยา’ติฯ ",
"pli-tv-kd4:15.7.1":	"อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย ราชนฺตราโย โหติ …เป… ",
"pli-tv-kd4:15.7.2":	"โจรนฺตราโย โหติ … ",
"pli-tv-kd4:15.7.3":	"อคฺยนฺตราโย โหติ … ",
"pli-tv-kd4:15.7.4":	"อุทกนฺตราโย โหติ … ",
"pli-tv-kd4:15.7.5":	"มนุสฺสนฺตราโย โหติ … ",
"pli-tv-kd4:15.7.6":	"อมนุสฺสนฺตราโย โหติ … ",
"pli-tv-kd4:15.7.7":	"วาฬนฺตราโย โหติ … ",
"pli-tv-kd4:15.7.8":	"สรีสปนฺตราโย โหติ … ",
"pli-tv-kd4:15.7.9":	"ชีวิตนฺตราโย โหติ … ",
"pli-tv-kd4:15.7.10":	"พฺรหฺมจริยนฺตราโย โหติฯ ",
"pli-tv-kd4:15.7.11":	"ตตฺร เจ ภิกฺขูนํ เอวํ โหติ—",
"pli-tv-kd4:15.7.12":	"‘อยํ โข พฺรหฺมจริยนฺตราโยฯ ",
"pli-tv-kd4:15.7.13":	"สเจ สงฺโฆ เตวาจิกํ ปวาเรสฺสติ, อปฺปวาริโตว สงฺโฆ ภวิสฺสติ, อถายํ พฺรหฺมจริยนฺตราโย ภวิสฺสตี’ติ, พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd4:15.7.14":	"‘สุณาตุ เม, ภนฺเต, สงฺโฆฯ ",
"pli-tv-kd4:15.7.15":	"อยํ พฺรหฺมจริยนฺตราโยฯ ",
"pli-tv-kd4:15.7.16":	"สเจ สงฺโฆ เตวาจิกํ ปวาเรสฺสติ, อปฺปวาริโตว สงฺโฆ ภวิสฺสติ, อถายํ พฺรหฺมจริยนฺตราโย ภวิสฺสติฯ ",
"pli-tv-kd4:15.7.17":	"ยทิ สงฺฆสฺส ปตฺตกลฺลํ, สงฺโฆ เทฺววาจิกํ, เอกวาจิกํ, สมานวสฺสิกํ ปวาเรยฺยา’”ติฯ ",
"pli-tv-kd4:16.1.0":	"๒๒ฯ ปวารณาฐปน ",
"pli-tv-kd4:16.1.1":	"เตน โข ปน สมเยน ฉพฺพคฺคิยา ภิกฺขู สาปตฺติกา ปวาเรนฺติฯ ",
"pli-tv-kd4:16.1.2":	"ภควโต เอตมตฺถํ อาโรเจสุํฯ ",
"pli-tv-kd4:16.1.3":	"“น, ภิกฺขเว, สาปตฺติเกน ปวาเรตพฺพํฯ ",
"pli-tv-kd4:16.1.4":	"โย ปวาเรยฺย, อาปตฺติ ทุกฺกฏสฺสฯ ",
"pli-tv-kd4:16.1.5":	"อนุชานามิ, ภิกฺขเว, โย สาปตฺติโก ปวาเรติ, ตสฺส โอกาสํ การาเปตฺวา อาปตฺติยา โจเทตุนฺ”ติฯ ",
"pli-tv-kd4:16.2.1":	"เตน โข ปน สมเยน ฉพฺพคฺคิยา ภิกฺขู โอกาสํ การาปิยมานา น อิจฺฉนฺติ โอกาสํ กาตุํฯ ",
"pli-tv-kd4:16.2.2":	"ภควโต เอตมตฺถํ อาโรเจสุํฯ ",
"pli-tv-kd4:16.2.3":	"“อนุชานามิ, ภิกฺขเว, โอกาสํ อกโรนฺตสฺส ปวารณํ ฐเปตุํฯ ",
"pli-tv-kd4:16.2.4":	"เอวญฺจ ปน, ภิกฺขเว, ฐเปตพฺพาฯ ",
"pli-tv-kd4:16.2.5":	"ตทหุ ปวารณาย จาตุทฺทเส วา ปนฺนรเส วา ตสฺมึ ปุคฺคเล สมฺมุขีภูเต สงฺฆมชฺเฌ อุทาหริตพฺพํ—",
"pli-tv-kd4:16.2.6":	"‘สุณาตุ เม, ภนฺเต, สงฺโฆฯ ",
"pli-tv-kd4:16.2.7":	"อิตฺถนฺนาโม ปุคฺคโล สาปตฺติโกฯ ",
"pli-tv-kd4:16.2.8":	"ตสฺส ปวารณํ ฐเปมิฯ ",
"pli-tv-kd4:16.2.9":	"น ตสฺมึ สมฺมุขีภูเต ปวาเรตพฺพนฺ’ติฯ ",
"pli-tv-kd4:16.2.10":	"ฐปิตา โหติ ปวารณา”ติฯ ",
"pli-tv-kd4:16.3.1":	"เตน โข ปน สมเยน ฉพฺพคฺคิยา ภิกฺขู—",
"pli-tv-kd4:16.3.2":	"“ปุรมฺหากํ เปสลา ภิกฺขู ปวารณํ ฐเปนฺตี”ติ—",
"pli-tv-kd4:16.3.3":	"ปฏิกจฺเจว สุทฺธานํ ภิกฺขูนํ อนาปตฺติกานํ อวตฺถุสฺมึ อการเณ ปวารณํ ฐเปนฺติ, ปวาริตานมฺปิ ปวารณํ ฐเปนฺติฯ ",
"pli-tv-kd4:16.3.4":	"ภควโต เอตมตฺถํ อาโรเจสุํฯ ",
"pli-tv-kd4:16.3.5":	"“น, ภิกฺขเว, สุทฺธานํ ภิกฺขูนํ อนาปตฺติกานํ อวตฺถุสฺมึ อการเณ ปวารณา ฐเปตพฺพาฯ ",
"pli-tv-kd4:16.3.6":	"โย ฐเปยฺย, อาปตฺติ ทุกฺกฏสฺสฯ ",
"pli-tv-kd4:16.3.7":	"น, ภิกฺขเว, ปวาริตานมฺปิ ปวารณา ฐเปตพฺพาฯ ",
"pli-tv-kd4:16.3.8":	"โย ฐเปยฺย, อาปตฺติ ทุกฺกฏสฺสฯ ",
"pli-tv-kd4:16.4.1":	"เอวํ โข, ภิกฺขเว, ฐปิตา โหติ ปวารณา, เอวํ อฏฺฐปิตาฯ ",
"pli-tv-kd4:16.4.2":	"กถญฺจ, ภิกฺขเว, อฏฺฐปิตา โหติ ปวารณา? ",
"pli-tv-kd4:16.4.3":	"เตวาจิกาย เจ, ภิกฺขเว, ปวารณาย ภาสิตาย ลปิตาย ปริโยสิตาย ปวารณํ ฐเปติ, อฏฺฐปิตา โหติ ปวารณาฯ ",
"pli-tv-kd4:16.4.4":	"เทฺววาจิกาย เจ, ภิกฺขเว … ",
"pli-tv-kd4:16.4.5":	"เอกวาจิกาย เจ, ภิกฺขเว … ",
"pli-tv-kd4:16.4.6":	"สมานวสฺสิกาย เจ, ภิกฺขเว, ปวารณาย ภาสิตาย ลปิตาย ปริโยสิตาย ปวารณํ ฐเปติ, อฏฺฐปิตา โหติ ปวารณาฯ ",
"pli-tv-kd4:16.4.7":	"เอวํ โข, ภิกฺขเว, อฏฺฐปิตา โหติ ปวารณาฯ ",
"pli-tv-kd4:16.4.8":	"กถญฺจ, ภิกฺขเว, ฐปิตา โหติ ปวารณา? ",
"pli-tv-kd4:16.5.1":	"เตวาจิกาย เจ, ภิกฺขเว, ปวารณาย ภาสิตาย ลปิตาย อปริโยสิตาย ปวารณํ ฐเปติ, ฐปิตา โหติ ปวารณาฯ ",
"pli-tv-kd4:16.5.2":	"เทฺววาจิกาย เจ, ภิกฺขเว … ",
"pli-tv-kd4:16.5.3":	"เอกวาจิกาย เจ, ภิกฺขเว … ",
"pli-tv-kd4:16.5.4":	"สมานวสฺสิกาย เจ, ภิกฺขเว, ปวารณาย ภาสิตาย ลปิตาย อปริโยสิตาย ปวารณํ ฐเปติ, ฐปิตา โหติ ปวารณาฯ ",
"pli-tv-kd4:16.5.5":	"เอวํ โข, ภิกฺขเว, ฐปิตา โหติ ปวารณาฯ ",
"pli-tv-kd4:16.6.1":	"อิธ ปน, ภิกฺขเว, ตทหุ ปวารณาย ภิกฺขุ ภิกฺขุสฺส ปวารณํ ฐเปติฯ ",
"pli-tv-kd4:16.6.2":	"ตญฺเจ ภิกฺขุํ อญฺเญ ภิกฺขู ชานนฺติ—",
"pli-tv-kd4:16.6.3":	"‘อยํ โข อายสฺมา อปริสุทฺธกายสมาจาโร, อปริสุทฺธวจีสมาจาโร, อปริสุทฺธาชีโว, พาโล, อพฺยตฺโต, น ปฏิพโล อนุยุญฺชียมาโน อนุโยคํ ทาตุนฺ’ติ, ‘อลํ, ภิกฺขุ, มา ภณฺฑนํ, มา กลหํ, มา วิคฺคหํ, มา วิวาทนฺ’ติ โอมทฺทิตฺวา สงฺเฆน ปวาเรตพฺพํฯ ",
"pli-tv-kd4:16.7.1":	"อิธ ปน, ภิกฺขเว, ตทหุ ปวารณาย ภิกฺขุ ภิกฺขุสฺส ปวารณํ ฐเปติฯ ",
"pli-tv-kd4:16.7.2":	"ตญฺเจ ภิกฺขุํ อญฺเญ ภิกฺขู ชานนฺติ—",
"pli-tv-kd4:16.7.3":	"‘อยํ โข อายสฺมา ปริสุทฺธกายสมาจาโร, อปริสุทฺธวจีสมาจาโร, อปริสุทฺธาชีโว, พาโล, อพฺยตฺโต, น ปฏิพโล อนุยุญฺชียมาโน อนุโยคํ ทาตุนฺ’ติ, ‘อลํ, ภิกฺขุ, มา ภณฺฑนํ, มา กลหํ, มา วิคฺคหํ, มา วิวาทนฺ’ติ โอมทฺทิตฺวา สงฺเฆน ปวาเรตพฺพํฯ ",
"pli-tv-kd4:16.8.1":	"อิธ ปน, ภิกฺขเว, ตทหุ ปวารณาย ภิกฺขุ ภิกฺขุสฺส ปวารณํ ฐเปติฯ ",
"pli-tv-kd4:16.8.2":	"ตญฺเจ ภิกฺขุํ อญฺเญ ภิกฺขู ชานนฺติ—",
"pli-tv-kd4:16.8.3":	"‘อยํ โข อายสฺมา ปริสุทฺธกายสมาจาโร, ปริสุทฺธวจีสมาจาโร, อปริสุทฺธาชีโว, พาโล, อพฺยตฺโต, น ปฏิพโล อนุยุญฺชียมาโน อนุโยคํ ทาตุนฺ’ติ, ‘อลํ, ภิกฺขุ, มา ภณฺฑนํ, มา กลหํ, มา วิคฺคหํ, มา วิวาทนฺ’ติ โอมทฺทิตฺวา สงฺเฆน ปวาเรตพฺพํฯ ",
"pli-tv-kd4:16.9.1":	"อิธ ปน, ภิกฺขเว, ตทหุ ปวารณาย ภิกฺขุ ภิกฺขุสฺส ปวารณํ ฐเปติฯ ",
"pli-tv-kd4:16.9.2":	"ตญฺเจ ภิกฺขุํ อญฺเญ ภิกฺขู ชานนฺติ—",
"pli-tv-kd4:16.9.3":	"‘อยํ โข อายสฺมา ปริสุทฺธกายสมาจาโร, ปริสุทฺธวจีสมาจาโร, ปริสุทฺธาชีโว, พาโล, อพฺยตฺโต, น ปฏิพโล อนุยุญฺชียมาโน อนุโยคํ ทาตุนฺ’ติ, ‘อลํ, ภิกฺขุ, มา ภณฺฑนํ, มา กลหํ, มา วิคฺคหํ, มา วิวาทนฺ’ติ โอมทฺทิตฺวา สงฺเฆน ปวาเรตพฺพํฯ ",
"pli-tv-kd4:16.10.1":	"อิธ ปน, ภิกฺขเว, ตทหุ ปวารณาย ภิกฺขุ ภิกฺขุสฺส ปวารณํ ฐเปติฯ ",
"pli-tv-kd4:16.10.2":	"ตญฺเจ ภิกฺขุํ อญฺเญ ภิกฺขู ชานนฺติ—",
"pli-tv-kd4:16.10.3":	"‘อยํ โข อายสฺมา ปริสุทฺธกายสมาจาโร, ปริสุทฺธวจีสมาจาโร, ปริสุทฺธาชีโว, ปณฺฑิโต, พฺยตฺโต, ปฏิพโล อนุยุญฺชียมาโน อนุโยคํ ทาตุนฺ’ติ, โส เอวมสฺส วจนีโย, ‘ยํ โข ตฺวํ, อาวุโส, อิมสฺส ภิกฺขุโน ปวารณํ ฐเปสิ, กิมฺหิ นํ ฐเปสิ, สีลวิปตฺติยา วา ฐเปสิ, อาจารวิปตฺติยา วา ฐเปสิ, ทิฏฺฐิวิปตฺติยา วา ฐเปสี’ติ? ",
"pli-tv-kd4:16.11.1":	"โส เจ เอวํ วเทยฺย—",
"pli-tv-kd4:16.11.2":	"‘สีลวิปตฺติยา วา ฐเปมิ, อาจารวิปตฺติยา วา ฐเปมิ, ทิฏฺฐิวิปตฺติยา วา ฐเปมี’ติ, โส เอวมสฺส วจนีโย—",
"pli-tv-kd4:16.11.3":	"‘ชานาสิ ปนายสฺมา สีลวิปตฺตึ, ชานาสิ อาจารวิปตฺตึ, ชานาสิ ทิฏฺฐิวิปตฺตินฺ’ติ? ",
"pli-tv-kd4:16.11.4":	"โส เจ เอวํ วเทยฺย—",
"pli-tv-kd4:16.11.5":	"‘ชานามิ โข อหํ, อาวุโส, สีลวิปตฺตึ, ชานามิ อาจารวิปตฺตึ, ชานามิ ทิฏฺฐิวิปตฺตินฺ’ติ, โส เอวมสฺส วจนีโย—",
"pli-tv-kd4:16.11.6":	"‘กตมา ปนาวุโส, สีลวิปตฺติ, กตมา อาจารวิปตฺติ, กตมา ทิฏฺฐิวิปตฺตี’ติ? ",
"pli-tv-kd4:16.12.1":	"โส เจ เอวํ วเทยฺย—",
"pli-tv-kd4:16.12.2":	"‘จตฺตาริ ปาราชิกานิ, เตรส สงฺฆาทิเสสา, อยํ สีลวิปตฺติ; ",
"pli-tv-kd4:16.12.3":	"ถุลฺลจฺจยํ, ปาจิตฺติยํ, ปาฏิเทสนียํ, ทุกฺกฏํ, ทุพฺภาสิตํ, อยํ อาจารวิปตฺติ; ",
"pli-tv-kd4:16.12.4":	"มิจฺฉาทิฏฺฐิ, อนฺตคฺคาหิกาทิฏฺฐิ, อยํ ทิฏฺฐิวิปตฺตี’ติ, โส เอวมสฺส วจนีโย—",
"pli-tv-kd4:16.12.5":	"‘ยํ โข ตฺวํ, อาวุโส, อิมสฺส ภิกฺขุโน ปวารณํ ฐเปสิ, ทิฏฺเฐน วา ฐเปสิ, สุเตน วา ฐเปสิ, ปริสงฺกาย วา ฐเปสี’ติ? ",
"pli-tv-kd4:16.13.1":	"โส เจ เอวํ วเทยฺย—",
"pli-tv-kd4:16.13.2":	"‘ทิฏฺเฐน วา ฐเปมิ, สุเตน วา ฐเปมิ, ปริสงฺกาย วา ฐเปมี’ติ, โส เอวมสฺส วจนีโย—",
"pli-tv-kd4:16.13.3":	"‘ยํ โข ตฺวํ, อาวุโส, อิมสฺส ภิกฺขุโน ทิฏฺเฐน ปวารณํ ฐเปสิ, กึ เต ทิฏฺฐํ, กินฺติ เต ทิฏฺฐํ, กทา เต ทิฏฺฐํ, กตฺถ เต ทิฏฺฐํ, ปาราชิกํ อชฺฌาปชฺชนฺโต ทิฏฺโฐ, สงฺฆาทิเสสํ อชฺฌาปชฺชนฺโต ทิฏฺโฐ, ",
"pli-tv-kd4:16.13.4":	"ถุลฺลจฺจยํ … ",
"pli-tv-kd4:16.13.5":	"ปาจิตฺติยํ … ",
"pli-tv-kd4:16.13.6":	"ปาฏิเทสนียํ … ",
"pli-tv-kd4:16.13.7":	"ทุกฺกฏํ … ",
"pli-tv-kd4:16.13.8":	"ทุพฺภาสิตํ อชฺฌาปชฺชนฺโต ทิฏฺโฐ, กตฺถ จ ตฺวํ อโหสิ, กตฺถ จายํ ภิกฺขุ อโหสิ, กิญฺจ ตฺวํ กโรสิ, กิญฺจายํ ภิกฺขุ กโรตี’ติ? ",
"pli-tv-kd4:16.14.1":	"โส เจ เอวํ วเทยฺย—",
"pli-tv-kd4:16.14.2":	"‘น โข อหํ, อาวุโส, อิมสฺส ภิกฺขุโน ทิฏฺเฐน ปวารณํ ฐเปมิ, อปิ จ สุเตน ปวารณํ ฐเปมี’ติ, โส เอวมสฺส วจนีโย—",
"pli-tv-kd4:16.14.3":	"‘ยํ โข ตฺวํ, อาวุโส, อิมสฺส ภิกฺขุโน สุเตน ปวารณํ ฐเปสิ, กึ เต สุตํ, กินฺติ เต สุตํ, กทา เต สุตํ, กตฺถ เต สุตํ, ",
"pli-tv-kd4:16.14.4":	"ปาราชิกํ อชฺฌาปนฺโนติ สุตํ, สงฺฆาทิเสสํ อชฺฌาปนฺโนติ สุตํ, ถุลฺลจฺจยํ …ปาจิตฺติยํ … ปาฏิเทสนียํ … ทุกฺกฏํ … ทุพฺภาสิตํ อชฺฌาปนฺโนติ สุตํ, ",
"pli-tv-kd4:16.14.5":	"ภิกฺขุสฺส สุตํ, ภิกฺขุนิยา สุตํ, สิกฺขมานาย สุตํ, สามเณรสฺส สุตํ, สามเณริยา สุตํ, อุปาสกสฺส สุตํ, อุปาสิกาย สุตํ, ราชูนํ สุตํ, ราชมหามตฺตานํ สุตํ, ติตฺถิยานํ สุตํ, ติตฺถิยสาวกานํ สุตนฺ’ติ? ",
"pli-tv-kd4:16.15.1":	"โส เจ เอวํ วเทยฺย—‘น โข อหํ, อาวุโส, อิมสฺส ภิกฺขุโน สุเตน ปวารณํ ฐเปมิ, อปิ จ ปริสงฺกาย ปวารณํ ฐเปมี’ติ, โส เอวมสฺส วจนีโย—",
"pli-tv-kd4:16.15.2":	"‘ยํ โข ตฺวํ, อาวุโส, อิมสฺส ภิกฺขุโน ปริสงฺกาย ปวารณํ ฐเปสิ, กึ ปริสงฺกสิ, กินฺติ ปริสงฺกสิ, กทา ปริสงฺกสิ, กตฺถ ปริสงฺกสิ, ",
"pli-tv-kd4:16.15.3":	"ปาราชิกํ อชฺฌาปนฺโนติ ปริสงฺกสิ, สงฺฆาทิเสสํ อชฺฌาปนฺโนติ ปริสงฺกสิ, ถุลฺลจฺจยํ … ปาจิตฺติยํ … ปาฏิเทสนียํ … ทุกฺกฏํ … ทุพฺภาสิตํ อชฺฌาปนฺโนติ ปริสงฺกสิ, ",
"pli-tv-kd4:16.15.4":	"ภิกฺขุสฺส สุตฺวา ปริสงฺกสิ, ภิกฺขุนิยา สุตฺวา ปริสงฺกสิ, สิกฺขมานาย สุตฺวา ปริสงฺกสิ, สามเณรสฺส สุตฺวา ปริสงฺกสิ, สามเณริยา สุตฺวา ปริสงฺกสิ, อุปาสกสฺส สุตฺวา ปริสงฺกสิ, อุปาสิกาย สุตฺวา ปริสงฺกสิ, ราชูนํ สุตฺวา ปริสงฺกสิ, ราชมหามตฺตานํ สุตฺวา ปริสงฺกสิ, ติตฺถิยานํ สุตฺวา ปริสงฺกสิ, ติตฺถิยสาวกานํ สุตฺวา ปริสงฺกสี’ติ? ",
"pli-tv-kd4:16.16.1":	"โส เจ เอวํ วเทยฺย—",
"pli-tv-kd4:16.16.2":	"‘น โข อหํ, อาวุโส, อิมสฺส ภิกฺขุโน ปริสงฺกาย ปวารณํ ฐเปมิ, อปิ จ อหมฺปิ น ชานามิ เกน ปนาหํ อิมสฺส ภิกฺขุโน ปวารณํ ฐเปมี’ติฯ ",
"pli-tv-kd4:16.16.3":	"โส เจ, ภิกฺขเว, โจทโก ภิกฺขุ อนุโยเคน วิญฺญูนํ สพฺรหฺมจารีนํ จิตฺตํ น อาราเธติ, อนนุวาโท จุทิโต ภิกฺขูติ อลํวจนายฯ ",
"pli-tv-kd4:16.16.4":	"โส เจ, ภิกฺขเว, โจทโก ภิกฺขุ อนุโยเคน วิญฺญูนํ สพฺรหฺมจารีนํ จิตฺตํ อาราเธติ, สานุวาโท จุทิโต ภิกฺขูติ อลํวจนายฯ ",
"pli-tv-kd4:16.17.1":	"โส เจ, ภิกฺขเว, โจทโก ภิกฺขุ อมูลเกน ปาราชิเกน อนุทฺธํสิตํ ปฏิชานาติ, สงฺฆาทิเสสํ อาโรเปตฺวา สงฺเฆน ปวาเรตพฺพํฯ ",
"pli-tv-kd4:16.17.2":	"โส เจ, ภิกฺขเว, โจทโก ภิกฺขุ อมูลเกน สงฺฆาทิเสเสน อนุทฺธํสิตํ ปฏิชานาติ, ยถาธมฺมํ การาเปตฺวา สงฺเฆน ปวาเรตพฺพํฯ ",
"pli-tv-kd4:16.17.3":	"โส เจ, ภิกฺขเว, โจทโก, ภิกฺขุ อมูลเกน ถุลฺลจฺจเยน … ",
"pli-tv-kd4:16.17.4":	"ปาจิตฺติเยน … ",
"pli-tv-kd4:16.17.5":	"ปาฏิเทสนีเยน … ",
"pli-tv-kd4:16.17.6":	"ทุกฺกเฏน … ",
"pli-tv-kd4:16.17.7":	"ทุพฺภาสิเตน อนุทฺธํสิตํ ปฏิชานาติ, ยถาธมฺมํ การาเปตฺวา สงฺเฆน ปวาเรตพฺพํฯ ",
"pli-tv-kd4:16.18.1":	"โส เจ, ภิกฺขเว, จุทิโต ภิกฺขุ ปาราชิกํ อชฺฌาปนฺโนติ ปฏิชานาติ, นาเสตฺวา สงฺเฆน ปวาเรตพฺพํฯ ",
"pli-tv-kd4:16.18.2":	"โส เจ, ภิกฺขเว, จุทิโต ภิกฺขุ สงฺฆาทิเสสํ อชฺฌาปนฺโนติ ปฏิชานาติ, สงฺฆาทิเสสํ อาโรเปตฺวา สงฺเฆน ปวาเรตพฺพํฯ ",
"pli-tv-kd4:16.18.3":	"โส เจ, ภิกฺขเว, จุทิโต ภิกฺขุ ถุลฺลจฺจยํ … ",
"pli-tv-kd4:16.18.4":	"ปาจิตฺติยํ … ",
"pli-tv-kd4:16.18.5":	"ปาฏิเทสนียํ … ",
"pli-tv-kd4:16.18.6":	"ทุกฺกฏํ … ",
"pli-tv-kd4:16.18.7":	"ทุพฺภาสิตํ อชฺฌาปนฺโนติ ปฏิชานาติ, ยถาธมฺมํ การาเปตฺวา สงฺเฆน ปวาเรตพฺพํฯ ",
"pli-tv-kd4:16.19.0":	"๒๓ฯ ถุลฺลจฺจยวตฺถุกาทิ ",
"pli-tv-kd4:16.19.1":	"อิธ ปน, ภิกฺขเว, ภิกฺขุ ตทหุ ปวารณาย ถุลฺลจฺจยํ อชฺฌาปนฺโน โหติฯ ",
"pli-tv-kd4:16.19.2":	"เอกจฺเจ ภิกฺขู ถุลฺลจฺจยทิฏฺฐิโน โหนฺติ, เอกจฺเจ ภิกฺขู สงฺฆาทิเสสทิฏฺฐิโน โหนฺติฯ ",
"pli-tv-kd4:16.19.3":	"เย เต, ภิกฺขเว, ภิกฺขู ถุลฺลจฺจยทิฏฺฐิโน, เตหิ โส, ภิกฺขเว, ภิกฺขุ เอกมนฺตํ อปเนตฺวา ยถาธมฺมํ การาเปตฺวา สงฺฆํ อุปสงฺกมิตฺวา เอวมสฺส วจนีโย—",
"pli-tv-kd4:16.19.4":	"‘ยํ โข โส, อาวุโส, ภิกฺขุ อาปตฺตึ อาปนฺโน, สาสฺส ยถาธมฺมํ ปฏิกตาฯ ",
"pli-tv-kd4:16.19.5":	"ยทิ สงฺฆสฺส ปตฺตกลฺลํ, สงฺโฆ ปวาเรยฺยา’ติฯ ",
"pli-tv-kd4:16.20.1":	"อิธ ปน, ภิกฺขเว, ภิกฺขุ ตทหุ ปวารณาย ถุลฺลจฺจยํ อชฺฌาปนฺโน โหติฯ ",
"pli-tv-kd4:16.20.2":	"เอกจฺเจ ภิกฺขู ถุลฺลจฺจยทิฏฺฐิโน โหนฺติ, เอกจฺเจ ภิกฺขู ปาจิตฺติยทิฏฺฐิโน โหนฺติ …เป… ",
"pli-tv-kd4:16.20.3":	"เอกจฺเจ ภิกฺขู ถุลฺลจฺจยทิฏฺฐิโน โหนฺติ, เอกจฺเจ ภิกฺขู ปาฏิเทสนียทิฏฺฐิโน โหนฺติ … ",
"pli-tv-kd4:16.20.4":	"เอกจฺเจ ภิกฺขู ถุลฺลจฺจยทิฏฺฐิโน โหนฺติ, เอกจฺเจ ภิกฺขู ทุกฺกฏทิฏฺฐิโน โหนฺติ … ",
"pli-tv-kd4:16.20.5":	"เอกจฺเจ ภิกฺขู ถุลฺลจฺจยทิฏฺฐิโน โหนฺติ, เอกจฺเจ ภิกฺขู ทุพฺภาสิตทิฏฺฐิโน โหนฺติฯ ",
"pli-tv-kd4:16.20.6":	"เย เต, ภิกฺขเว, ภิกฺขู ถุลฺลจฺจยทิฏฺฐิโน, เตหิ โส, ภิกฺขเว, ภิกฺขุ เอกมนฺตํ อปเนตฺวา ยถาธมฺมํ การาเปตฺวา สงฺฆํ อุปสงฺกมิตฺวา เอวมสฺส วจนีโย—",
"pli-tv-kd4:16.20.7":	"‘ยํ โข โส, อาวุโส, ภิกฺขุ อาปตฺตึ อาปนฺโน, สาสฺส ยถาธมฺมํ ปฏิกตาฯ ",
"pli-tv-kd4:16.20.8":	"ยทิ สงฺฆสฺส ปตฺตกลฺลํ, สงฺโฆ ปวาเรยฺยา’ติฯ ",
"pli-tv-kd4:16.21.1":	"อิธ ปน, ภิกฺขเว, ภิกฺขุ ตทหุ ปวารณาย ปาจิตฺติยํ อชฺฌาปนฺโน โหติ …เป… ",
"pli-tv-kd4:16.21.2":	"ปาฏิเทสนียํ อชฺฌาปนฺโน โหติ … ",
"pli-tv-kd4:16.21.3":	"ทุกฺกฏํ อชฺฌาปนฺโน โหติ … ",
"pli-tv-kd4:16.21.4":	"ทุพฺภาสิตํ อชฺฌาปนฺโน โหติฯ ",
"pli-tv-kd4:16.21.5":	"เอกจฺเจ ภิกฺขู ทุพฺภาสิตทิฏฺฐิโน โหนฺติ, เอกจฺเจ ภิกฺขู สงฺฆาทิเสสทิฏฺฐิโน โหนฺติฯ ",
"pli-tv-kd4:16.21.6":	"เย เต, ภิกฺขเว, ภิกฺขู ทุพฺภาสิตทิฏฺฐิโน, เตหิ โส, ภิกฺขเว, ภิกฺขุ เอกมนฺตํ อปเนตฺวา ยถาธมฺมํ การาเปตฺวา สงฺฆํ อุปสงฺกมิตฺวา เอวมสฺส วจนีโย—",
"pli-tv-kd4:16.21.7":	"‘ยํ โข โส, อาวุโส, ภิกฺขุ อาปตฺตึ อาปนฺโน, สาสฺส ยถาธมฺมํ ปฏิกตาฯ ",
"pli-tv-kd4:16.21.8":	"ยทิ สงฺฆสฺส ปตฺตกลฺลํ, สงฺโฆ ปวาเรยฺยา’ติฯ ",
"pli-tv-kd4:16.22.1":	"อิธ ปน, ภิกฺขเว, ภิกฺขุ ตทหุ ปวารณาย ทุพฺภาสิตํ อชฺฌาปนฺโน โหติฯ ",
"pli-tv-kd4:16.22.2":	"เอกจฺเจ ภิกฺขู ทุพฺภาสิตทิฏฺฐิโน โหนฺติ, เอกจฺเจ ภิกฺขู ถุลฺลจฺจยทิฏฺฐิโน โหนฺติ …เป… ",
"pli-tv-kd4:16.22.3":	"เอกจฺเจ ภิกฺขู ทุพฺภาสิตทิฏฺฐิโน โหนฺติ, เอกจฺเจ ภิกฺขู ปาจิตฺติยทิฏฺฐิโน โหนฺติ … ",
"pli-tv-kd4:16.22.4":	"เอกจฺเจ ภิกฺขู ทุพฺภาสิตทิฏฺฐิโน โหนฺติ, เอกจฺเจ ภิกฺขู ปาฏิเทสนียทิฏฺฐิโน โหนฺติ … ",
"pli-tv-kd4:16.22.5":	"เอกจฺเจ ภิกฺขู ทุพฺภาสิตทิฏฺฐิโน โหนฺติ, เอกจฺเจ ภิกฺขู ทุกฺกฏทิฏฺฐิโน โหนฺติฯ ",
"pli-tv-kd4:16.22.6":	"เย เต, ภิกฺขเว, ภิกฺขู ทุพฺภาสิตทิฏฺฐิโน, เตหิ โส, ภิกฺขเว, ภิกฺขุ เอกมนฺตํ อปเนตฺวา ยถาธมฺมํ การาเปตฺวา สงฺฆํ อุปสงฺกมิตฺวา เอวมสฺส วจนีโย—",
"pli-tv-kd4:16.22.7":	"‘ยํ โข โส, อาวุโส, ภิกฺขุ อาปตฺตึ อาปนฺโน, สาสฺส ยถาธมฺมํ ปฏิกตาฯ ",
"pli-tv-kd4:16.22.8":	"ยทิ สงฺฆสฺส ปตฺตกลฺลํ, สงฺโฆ ปวาเรยฺยา’ติฯ ",
"pli-tv-kd4:16.23.0":	"๒๔ฯ วตฺถุฐปนาทิ ",
"pli-tv-kd4:16.23.1":	"อิธ ปน, ภิกฺขเว, ภิกฺขุ ตทหุ ปวารณาย สงฺฆมชฺเฌ อุทาหเรยฺย—",
"pli-tv-kd4:16.23.2":	"‘สุณาตุ เม, ภนฺเต, สงฺโฆฯ ",
"pli-tv-kd4:16.23.3":	"อิทํ วตฺถุ ปญฺญายติ, น ปุคฺคโลฯ ",
"pli-tv-kd4:16.23.4":	"ยทิ สงฺฆสฺส ปตฺตกลฺลํ, วตฺถุํ ฐเปตฺวา สงฺโฆ ปวาเรยฺยา’ติฯ ",
"pli-tv-kd4:16.23.5":	"โส เอวมสฺส วจนีโย—",
"pli-tv-kd4:16.23.6":	"‘ภควตา โข, อาวุโส, วิสุทฺธานํ ปวารณา ปญฺญตฺตาฯ ",
"pli-tv-kd4:16.23.7":	"สเจ วตฺถุ ปญฺญายติ, น ปุคฺคโล, อิทาเนว นํ วเทหี’ติฯ ",
"pli-tv-kd4:16.24.1":	"อิธ ปน, ภิกฺขเว, ภิกฺขุ ตทหุ ปวารณาย สงฺฆมชฺเฌ อุทาหเรยฺย—",
"pli-tv-kd4:16.24.2":	"‘สุณาตุ เม, ภนฺเต, สงฺโฆฯ ",
"pli-tv-kd4:16.24.3":	"อยํ ปุคฺคโล ปญฺญายติ, น วตฺถุฯ ",
"pli-tv-kd4:16.24.4":	"ยทิ สงฺฆสฺส ปตฺตกลฺลํ, ปุคฺคลํ ฐเปตฺวา สงฺโฆ ปวาเรยฺยา’ติฯ ",
"pli-tv-kd4:16.24.5":	"โส เอวมสฺส วจนีโย—",
"pli-tv-kd4:16.24.6":	"‘ภควตา โข, อาวุโส, สมคฺคานํ ปวารณา ปญฺญตฺตาฯ ",
"pli-tv-kd4:16.24.7":	"สเจ ปุคฺคโล ปญฺญายติ, น วตฺถุ, อิทาเนว นํ วเทหี’ติฯ ",
"pli-tv-kd4:16.25.1":	"อิธ ปน, ภิกฺขเว, ภิกฺขุ ตทหุ ปวารณาย สงฺฆมชฺเฌ อุทาหเรยฺย—",
"pli-tv-kd4:16.25.2":	"‘สุณาตุ เม, ภนฺเต, สงฺโฆฯ ",
"pli-tv-kd4:16.25.3":	"อิทํ วตฺถุ จ ปุคฺคโล จ ปญฺญายติฯ ",
"pli-tv-kd4:16.25.4":	"ยทิ สงฺฆสฺส ปตฺตกลฺลํ, วตฺถุญฺจ ปุคฺคลญฺจ ฐเปตฺวา สงฺโฆ ปวาเรยฺยา’ติฯ ",
"pli-tv-kd4:16.25.5":	"โส เอวมสฺส วจนีโย—",
"pli-tv-kd4:16.25.6":	"‘ภควตา โข, อาวุโส, วิสุทฺธานญฺจ สมคฺคานญฺจ ปวารณา ปญฺญตฺตาฯ ",
"pli-tv-kd4:16.25.7":	"สเจ วตฺถุ จ ปุคฺคโล จ ปญฺญายติ, อิทาเนว นํ วเทหี’ติฯ ",
"pli-tv-kd4:16.26.1":	"ปุพฺเพ เจ, ภิกฺขเว, ปวารณาย วตฺถุ ปญฺญายติ, ปจฺฉา ปุคฺคโล, กลฺลํ วจนายฯ ",
"pli-tv-kd4:16.26.2":	"ปุพฺเพ เจ, ภิกฺขเว, ปวารณาย ปุคฺคโล ปญฺญายติ, ปจฺฉา วตฺถุ, กลฺลํ วจนายฯ ",
"pli-tv-kd4:16.26.3":	"ปุพฺเพ เจ, ภิกฺขเว, ปวารณาย วตฺถุ จ ปุคฺคโล จ ปญฺญายติ, ตญฺเจ กตาย ปวารณาย อุกฺโกเฏติ, อุกฺโกฏนกํ ปาจิตฺติยนฺ”ติฯ ",
"pli-tv-kd4:17.1.0":	"๒๕ฯ ภณฺฑนการกวตฺถุ ",
"pli-tv-kd4:17.1.1":	"เตน โข ปน สมเยน สมฺพหุลา สนฺทิฏฺฐา สมฺภตฺตา ภิกฺขู โกสเลสุ ชนปเท อญฺญตรสฺมึ อาวาเส วสฺสํ อุปคจฺฉึสุฯ ",
"pli-tv-kd4:17.1.2":	"เตสํ สามนฺตา อญฺเญ ภิกฺขู ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา วสฺสํ อุปคจฺฉึสุ—",
"pli-tv-kd4:17.1.3":	"“มยํ เตสํ ภิกฺขูนํ วสฺสํวุฏฺฐานํ ปวารณาย ปวารณํ ฐเปสฺสามา”ติฯ ",
"pli-tv-kd4:17.1.4":	"อโสฺสสุํ โข เต ภิกฺขู—",
"pli-tv-kd4:17.1.5":	"“อมฺหากํ กิร สามนฺตา อญฺเญ ภิกฺขู ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา วสฺสํ อุปคตา—",
"pli-tv-kd4:17.1.6":	"‘มยํ เตสํ ภิกฺขูนํ วสฺสํวุฏฺฐานํ ปวารณาย ปวารณํ ฐเปสฺสามา’ติฯ ",
"pli-tv-kd4:17.1.7":	"กถํ นุ โข อเมฺหหิ ปฏิปชฺชิตพฺพนฺ”ติ? ",
"pli-tv-kd4:17.1.8":	"ภควโต เอตมตฺถํ อาโรเจสุํฯ ",
"pli-tv-kd4:17.2.1":	"“อิธ ปน, ภิกฺขเว, สมฺพหุลา สนฺทิฏฺฐา สมฺภตฺตา ภิกฺขู อญฺญตรสฺมึ อาวาเส วสฺสํ อุปคจฺฉนฺติฯ ",
"pli-tv-kd4:17.2.2":	"เตสํ สามนฺตา อญฺเญ ภิกฺขู ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา วสฺสํ อุปคจฺฉนฺติ—",
"pli-tv-kd4:17.2.3":	"‘มยํ เตสํ ภิกฺขูนํ วสฺสํวุฏฺฐานํ ปวารณาย ปวารณํ ฐเปสฺสามา’ติฯ ",
"pli-tv-kd4:17.2.4":	"อนุชานามิ, ภิกฺขเว, เตหิ ภิกฺขูหิ เทฺว ตโย อุโปสเถ จาตุทฺทสิเก กาตุํ—",
"pli-tv-kd4:17.2.5":	"‘กถํ มยํ เตหิ ภิกฺขูหิ ปฐมตรํ ปวาเรยฺยามา’ติฯ ",
"pli-tv-kd4:17.2.6":	"เต เจ, ภิกฺขเว, ภิกฺขู ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา ตํ อาวาสํ อาคจฺฉนฺติ, เตหิ, ภิกฺขเว, อาวาสิเกหิ ภิกฺขูหิ ลหุํ ลหุํ สนฺนิปติตฺวา ปวาเรตพฺพํ, ปวาเรตฺวา วตฺตพฺพา—",
"pli-tv-kd4:17.2.7":	"‘ปวาริตา โข มยํ, อาวุโส; ",
"pli-tv-kd4:17.2.8":	"ยถายสฺมนฺตา มญฺญนฺติ ตถา กโรนฺตู’ติฯ ",
"pli-tv-kd4:17.3.1":	"เต เจ, ภิกฺขเว, ภิกฺขู ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา อสํวิหิตา ตํ อาวาสํ อาคจฺฉนฺติ, เตหิ, ภิกฺขเว, อาวาสิเกหิ ภิกฺขูหิ อาสนํ ปญฺญเปตพฺพํ, ปาโททกํ ปาทปีฐํ ปาทกถลิกํ อุปนิกฺขิปิตพฺพํ, ปจฺจุคฺคนฺตฺวา ปตฺตจีวรํ ปฏิคฺคเหตพฺพํ, ปานีเยน ปริปุจฺฉิตพฺพา; ",
"pli-tv-kd4:17.3.2":	"เตสํ วิกฺขิตฺวา นิสฺสีมํ คนฺตฺวา ปวาเรตพฺพํ, ปวาเรตฺวา วตฺตพฺพา—",
"pli-tv-kd4:17.3.3":	"‘ปวาริตา โข มยํ, อาวุโส; ",
"pli-tv-kd4:17.3.4":	"ยถายสฺมนฺตา มญฺญนฺติ ตถา กโรนฺตู’ติฯ ",
"pli-tv-kd4:17.4.1":	"เอวญฺเจตํ ลเภถ, อิจฺเจตํ กุสลํฯ ",
"pli-tv-kd4:17.4.2":	"โน เจ ลเภถ, อาวาสิเกน ภิกฺขุนา พฺยตฺเตน ปฏิพเลน อาวาสิกา ภิกฺขู ญาเปตพฺพา—",
"pli-tv-kd4:17.4.3":	"‘สุณนฺตุ เม, อายสฺมนฺโต, อาวาสิกาฯ ",
"pli-tv-kd4:17.4.4":	"ยทายสฺมนฺตานํ ปตฺตกลฺลํ, อิทานิ อุโปสถํ กเรยฺยาม, ปาติโมกฺขํ อุทฺทิเสยฺยาม, อาคเม กาเฬ ปวาเรยฺยามา’ติฯ ",
"pli-tv-kd4:17.4.5":	"เต เจ, ภิกฺขเว, ภิกฺขู ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา เต ภิกฺขู เอวํ วเทยฺยุํ—",
"pli-tv-kd4:17.4.6":	"‘สาธาวุโส, อิทาเนว โน ปวาเรถา’ติ, เต เอวมสฺสุ วจนียา—",
"pli-tv-kd4:17.4.7":	"‘อนิสฺสรา โข ตุเมฺห, อาวุโส, อมฺหากํ ปวารณาย; ",
"pli-tv-kd4:17.4.8":	"น ตาว มยํ ปวาเรยฺยามา’ติฯ ",
"pli-tv-kd4:17.5.1":	"เต เจ, ภิกฺขเว, ภิกฺขู ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา ตํ กาฬํ อนุวเสยฺยุํ, อาวาสิเกน, ภิกฺขเว, ภิกฺขุนา พฺยตฺเตน ปฏิพเลน อาวาสิกา ภิกฺขู ญาเปตพฺพา—",
"pli-tv-kd4:17.5.2":	"‘สุณนฺตุ เม, อายสฺมนฺโต, อาวาสิกาฯ ",
"pli-tv-kd4:17.5.3":	"ยทายสฺมนฺตานํ ปตฺตกลฺลํ, อิทานิ อุโปสถํ กเรยฺยาม, ปาติโมกฺขํ อุทฺทิเสยฺยาม, อาคเม ชุเณฺห ปวาเรยฺยามา’ติฯ ",
"pli-tv-kd4:17.5.4":	"เต เจ, ภิกฺขเว, ภิกฺขู ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา เต ภิกฺขู เอวํ วเทยฺยุํ—",
"pli-tv-kd4:17.5.5":	"‘สาธาวุโส, อิทาเนว โน ปวาเรยฺยาถา’ติ, เต เอวมสฺสุ วจนียา—",
"pli-tv-kd4:17.5.6":	"‘อนิสฺสรา โข ตุเมฺห, อาวุโส, อมฺหากํ ปวารณาย, น ตาว มยํ ปวาเรยฺยามา’ติฯ ",
"pli-tv-kd4:17.6.1":	"เต เจ, ภิกฺขเว, ภิกฺขู ภณฺฑนการกา กลหการกา วิวาทการกา ภสฺสการกา สงฺเฆ อธิกรณการกา ตมฺปิ ชุณฺหํ อนุวเสยฺยุํ, เตหิ, ภิกฺขเว, ภิกฺขูหิ สพฺเพเหว อาคเม ชุเณฺห โกมุทิยา จาตุมาสินิยา อกามา ปวาเรตพฺพํฯ ",
"pli-tv-kd4:17.7.1":	"เตหิ เจ, ภิกฺขเว, ภิกฺขูหิ ปวาริยมาเน คิลาโน อคิลานสฺส ปวารณํ ฐเปติ, โส เอวมสฺส วจนีโย—",
"pli-tv-kd4:17.7.2":	"‘อายสฺมา โข คิลาโนฯ ",
"pli-tv-kd4:17.7.3":	"คิลาโน จ อนนุโยคกฺขโม วุตฺโต ภควตาฯ ",
"pli-tv-kd4:17.7.4":	"อาคเมหิ, อาวุโส, ยาว อโรโค โหสิฯ ",
"pli-tv-kd4:17.7.5":	"อโรโค อากงฺขมาโน โจเทสฺสสี’ติฯ ",
"pli-tv-kd4:17.7.6":	"เอวญฺเจ วุจฺจมาโน โจเทติ, อนาทริเย ปาจิตฺติยํฯ ",
"pli-tv-kd4:17.8.1":	"เตหิ เจ, ภิกฺขเว, ภิกฺขูหิ ปวาริยมาเน อคิลาโน คิลานสฺส ปวารณํ ฐเปติ, โส เอวมสฺส วจนีโย—",
"pli-tv-kd4:17.8.2":	"‘อยํ โข, อาวุโส, ภิกฺขุ คิลาโนฯ ",
"pli-tv-kd4:17.8.3":	"คิลาโน จ อนนุโยคกฺขโม วุตฺโต ภควตาฯ ",
"pli-tv-kd4:17.8.4":	"อาคเมหิ, อาวุโส, ยาวายํ ภิกฺขุ อโรโค โหติฯ ",
"pli-tv-kd4:17.8.5":	"อโรคํ อากงฺขมาโน โจเทสฺสสี’ติฯ ",
"pli-tv-kd4:17.8.6":	"เอวญฺเจ วุจฺจมาโน โจเทติ, อนาทริเย ปาจิตฺติยํฯ ",
"pli-tv-kd4:17.9.1":	"เตหิ เจ, ภิกฺขเว, ภิกฺขูหิ ปวาริยมาเน คิลาโน คิลานสฺส ปวารณํ ฐเปติ, โส เอวมสฺส วจนีโย—",
"pli-tv-kd4:17.9.2":	"‘อายสฺมนฺตา โข คิลานาฯ ",
"pli-tv-kd4:17.9.3":	"คิลาโน จ อนนุโยคกฺขโม วุตฺโต ภควตาฯ ",
"pli-tv-kd4:17.9.4":	"อาคเมหิ, อาวุโส, ยาว อโรคา โหถฯ ",
"pli-tv-kd4:17.9.5":	"อโรโค อโรคํ อากงฺขมาโน โจเทสฺสสี’ติฯ ",
"pli-tv-kd4:17.9.6":	"เอวญฺเจ วุจฺจมาโน โจเทติ, อนาทริเย ปาจิตฺติยํฯ ",
"pli-tv-kd4:17.10.1":	"เตหิ เจ, ภิกฺขเว, ภิกฺขูหิ ปวาริยมาเน อคิลาโน อคิลานสฺส ปวารณํ ฐเปติ, อุโภ สงฺเฆน สมนุยุญฺชิตฺวา สมนุคาหิตฺวา ยถาธมฺมํ การาเปตฺวา สงฺเฆน ปวาเรตพฺพนฺ”ติฯ ",
"pli-tv-kd4:18.1.0":	"๒๖ฯ ปวารณาสงฺคห ",
"pli-tv-kd4:18.1.1":	"เตน โข ปน สมเยน สมฺพหุลา สนฺทิฏฺฐา สมฺภตฺตา ภิกฺขู โกสเลสุ ชนปเท อญฺญตรสฺมึ อาวาเส วสฺสํ อุปคจฺฉึสุฯ ",
"pli-tv-kd4:18.1.2":	"เตสํ สมคฺคานํ สมฺโมทมานานํ อวิวทมานานํ วิหรตํ อญฺญตโร ผาสุวิหาโร อธิคโต โหติฯ ",
"pli-tv-kd4:18.1.3":	"อถ โข เตสํ ภิกฺขูนํ เอตทโหสิ—",
"pli-tv-kd4:18.1.4":	"“อมฺหากํ โข สมคฺคานํ สมฺโมทมานานํ อวิวทมานานํ วิหรตํ อญฺญตโร ผาสุวิหาโร อธิคโตฯ ",
"pli-tv-kd4:18.1.5":	"สเจ มยํ อิทานิ ปวาเรสฺสาม, สิยาปิ ภิกฺขู ปวาเรตฺวา จาริกํ ปกฺกเมยฺยุํฯ ",
"pli-tv-kd4:18.1.6":	"เอวํ มยํ อิมมฺหา ผาสุวิหารา ปริพาหิรา ภวิสฺสามฯ ",
"pli-tv-kd4:18.1.7":	"กถํ นุ โข อเมฺหหิ ปฏิปชฺชิตพฺพนฺ”ติ? ",
"pli-tv-kd4:18.1.8":	"ภควโต เอตมตฺถํ อาโรเจสุํฯ ",
"pli-tv-kd4:18.2.1":	"“อิธ ปน, ภิกฺขเว, สมฺพหุลา สนฺทิฏฺฐา สมฺภตฺตา ภิกฺขู อญฺญตรสฺมึ อาวาเส วสฺสํ อุปคจฺฉนฺติฯ ",
"pli-tv-kd4:18.2.2":	"เตสํ สมคฺคานํ สมฺโมทมานานํ อวิวทมานานํ วิหรตํ อญฺญตโร ผาสุวิหาโร อธิคโต โหติฯ ",
"pli-tv-kd4:18.2.3":	"ตตฺร เจ ภิกฺขูนํ เอวํ โหติ—",
"pli-tv-kd4:18.2.4":	"‘อมฺหากํ โข สมคฺคานํ สมฺโมทมานานํ อวิวทมานานํ วิหรตํ อญฺญตโร ผาสุวิหาโร อธิคโตฯ ",
"pli-tv-kd4:18.2.5":	"สเจ มยํ อิทานิ ปวาเรสฺสาม, สิยาปิ ภิกฺขู ปวาเรตฺวา จาริกํ ปกฺกเมยฺยุํฯ ",
"pli-tv-kd4:18.2.6":	"เอวํ มยํ อิมมฺหา ผาสุวิหารา ปริพาหิรา ภวิสฺสามา’ติฯ ",
"pli-tv-kd4:18.2.7":	"อนุชานามิ, ภิกฺขเว, เตหิ ภิกฺขูหิ ปวารณาสงฺคหํ กาตุํฯ ",
"pli-tv-kd4:18.3.1":	"เอวญฺจ ปน, ภิกฺขเว, กาตพฺโพฯ ",
"pli-tv-kd4:18.3.2":	"สพฺเพเหว เอกชฺฌํ สนฺนิปติตพฺพํ—",
"pli-tv-kd4:18.3.3":	"สนฺนิปติตฺวา พฺยตฺเตน ภิกฺขุนา ปฏิพเลน สงฺโฆ ญาเปตพฺโพ—",
"pli-tv-kd4:18.3.4":	"‘สุณาตุ เม, ภนฺเต, สงฺโฆฯ ",
"pli-tv-kd4:18.3.5":	"อมฺหากํ สมคฺคานํ สมฺโมทมานานํ อวิวทมานานํ วิหรตํ อญฺญตโร ผาสุวิหาโร อธิคโตฯ ",
"pli-tv-kd4:18.3.6":	"สเจ มยํ อิทานิ ปวาเรสฺสาม, สิยาปิ ภิกฺขู ปวาเรตฺวา จาริกํ ปกฺกเมยฺยุํฯ ",
"pli-tv-kd4:18.3.7":	"เอวํ มยํ อิมมฺหา ผาสุวิหารา ปริพาหิรา ภวิสฺสามฯ ",
"pli-tv-kd4:18.3.8":	"ยทิ สงฺฆสฺส ปตฺตกลฺลํ, สงฺโฆ ปวารณาสงฺคหํ กเรยฺย, อิทานิ อุโปสถํ กเรยฺย, ปาติโมกฺขํ อุทฺทิเสยฺย, อาคเม ชุเณฺห โกมุทิยา จาตุมาสินิยา ปวาเรยฺยฯ ",
"pli-tv-kd4:18.3.9":	"เอสา ญตฺติฯ ",
"pli-tv-kd4:18.4.1":	"สุณาตุ เม, ภนฺเต, สงฺโฆฯ ",
"pli-tv-kd4:18.4.2":	"อมฺหากํ สมคฺคานํ สมฺโมทมานานํ อวิวทมานานํ วิหรตํ อญฺญตโร ผาสุวิหาโร อธิคโตฯ ",
"pli-tv-kd4:18.4.3":	"สเจ มยํ อิทานิ ปวาเรสฺสาม, สิยาปิ ภิกฺขู ปวาเรตฺวา จาริกํ ปกฺกเมยฺยุํฯ ",
"pli-tv-kd4:18.4.4":	"เอวํ มยํ อิมมฺหา ผาสุวิหารา ปริพาหิรา ภวิสฺสามฯ ",
"pli-tv-kd4:18.4.5":	"สงฺโฆ ปวารณาสงฺคหํ กโรติ, อิทานิ อุโปสถํ กริสฺสติ, ปาติโมกฺขํ อุทฺทิสิสฺสติ, อาคเม ชุเณฺห โกมุทิยา จาตุมาสินิยา ปวาเรสฺสติฯ ",
"pli-tv-kd4:18.4.6":	"ยสฺสายสฺมโต ขมติ ปวารณาสงฺคหสฺส กรณํ, อิทานิ อุโปสถํ กริสฺสติ, ปาติโมกฺขํ อุทฺทิสิสฺสติ, อาคเม ชุเณฺห โกมุทิยา จาตุมาสินิยา ปวาเรสฺสติ, โส ตุณฺหสฺส; ",
"pli-tv-kd4:18.4.7":	"ยสฺส นกฺขมติ, โส ภาเสยฺยฯ ",
"pli-tv-kd4:18.4.8":	"กโต สงฺเฆน ปวารณาสงฺคโห, อิทานิ อุโปสถํ กริสฺสติ, ปาติโมกฺขํ อุทฺทิสิสฺสติ, อาคเม ชุเณฺห โกมุทิยา จาตุมาสินิยา ปวาเรสฺสติฯ ",
"pli-tv-kd4:18.4.9":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’ติฯ ",
"pli-tv-kd4:18.5.1":	"เตหิ เจ, ภิกฺขเว, ภิกฺขูหิ กเต ปวารณาสงฺคเห อญฺญตโร ภิกฺขุ เอวํ วเทยฺย—",
"pli-tv-kd4:18.5.2":	"‘อิจฺฉามหํ, อาวุโส, ชนปทจาริกํ ปกฺกมิตุํ; ",
"pli-tv-kd4:18.5.3":	"อตฺถิ เม ชนปเท กรณียนฺ’ติ, โส เอวมสฺส วจนีโย—",
"pli-tv-kd4:18.5.4":	"‘สาธาวุโส, ปวาเรตฺวา คจฺฉาหี’ติฯ ",
"pli-tv-kd4:18.5.5":	"โส เจ, ภิกฺขเว, ภิกฺขุ ปวารยมาโน อญฺญตรสฺส ภิกฺขุโน ปวารณํ ฐเปติ, โส เอวมสฺส วจนีโย—",
"pli-tv-kd4:18.5.6":	"‘อนิสฺสโร โข เม ตฺวํ, อาวุโส, ปวารณาย, น ตาวาหํ ปวาเรสฺสามี’ติฯ ",
"pli-tv-kd4:18.5.7":	"ตสฺส เจ, ภิกฺขเว, ภิกฺขุโน ปวารยมานสฺส อญฺญตโร ภิกฺขุ ตสฺส ภิกฺขุโน ปวารณํ ฐเปติ, อุโภ สงฺเฆน สมนุยุญฺชิตฺวา สมนุคาหิตฺวา ยถาธมฺมํ การาเปตพฺพาฯ ",
"pli-tv-kd4:18.6.1":	"โส เจ, ภิกฺขเว, ภิกฺขุ ชนปเท ตํ กรณียํ ตีเรตฺวา ปุนเทว อนฺโต โกมุทิยา จาตุมาสินิยา ตํ อาวาสํ อาคจฺฉติ, เตหิ เจ, ภิกฺขเว, ภิกฺขูหิ ปวาริยมาเน อญฺญตโร ภิกฺขุ ตสฺส ภิกฺขุโน ปวารณํ ฐเปติ, โส เอวมสฺส วจนีโย—",
"pli-tv-kd4:18.6.2":	"‘อนิสฺสโร โข เม ตฺวํ, อาวุโส, ปวารณาย; ",
"pli-tv-kd4:18.6.3":	"ปวาริโต อหนฺ’ติฯ ",
"pli-tv-kd4:18.6.4":	"เตหิ เจ, ภิกฺขเว, ภิกฺขูหิ ปวาริยมาเน โส ภิกฺขุ อญฺญตรสฺส ภิกฺขุโน ปวารณํ ฐเปติ, อุโภ สงฺเฆน สมนุยุญฺชิตฺวา สมนุคาหิตฺวา ยถาธมฺมํ การาเปตฺวา สงฺเฆน ปวาเรตพฺพนฺ”ติฯ ",
"pli-tv-kd4:18.6.5":	"ปวารณากฺขนฺธโก จตุตฺโถฯ ",
"pli-tv-kd4:18.6.6":	"ตสฺสุทฺทานํ ",
"pli-tv-kd4:18.6.7":	"วสฺสํวุฏฺฐา โกสเลสุ, ",
"pli-tv-kd4:18.6.8":	"อคมุํ สตฺถุ ทสฺสนํ; ",
"pli-tv-kd4:18.6.9":	"อผาสุํ ปสุสํวาสํ, ",
"pli-tv-kd4:18.6.10":	"อญฺญมญฺญานุโลมตาฯ ",
"pli-tv-kd4:18.6.11":	"ปวาเรนฺตา ปณามญฺจ, ",
"pli-tv-kd4:18.6.12":	"กมฺมํ คิลานญาตกา; ",
"pli-tv-kd4:18.6.13":	"ราชา โจรา จ ธุตฺตา จ, ",
"pli-tv-kd4:18.6.14":	"ภิกฺขุปจฺจตฺถิกา ตถาฯ ",
"pli-tv-kd4:18.6.15":	"ปญฺจ จตุตโย เทฺวโก, ",
"pli-tv-kd4:18.6.16":	"อาปนฺโน เวมตี สริ; ",
"pli-tv-kd4:18.6.17":	"สพฺโพ สงฺโฆ เวมติโก, ",
"pli-tv-kd4:18.6.18":	"พหู สมา จ โถกิกาฯ ",
"pli-tv-kd4:18.6.19":	"อาวาสิกา จาตุทฺทส, ",
"pli-tv-kd4:18.6.20":	"ลิงฺคสํวาสกา อุโภ; ",
"pli-tv-kd4:18.6.21":	"คนฺตพฺพํ น นิสินฺนาย, ",
"pli-tv-kd4:18.6.22":	"ฉนฺททาเน ปวารณาฯ ",
"pli-tv-kd4:18.6.23":	"สวเรหิ เขปิตา เมโฆ, ",
"pli-tv-kd4:18.6.24":	"อนฺตรา จ ปวารณา; ",
"pli-tv-kd4:18.6.25":	"น อิจฺฉนฺติ ปุรมฺหากํ, ",
"pli-tv-kd4:18.6.26":	"อฏฺฐปิตา จ ภิกฺขุโนฯ ",
"pli-tv-kd4:18.6.27":	"กิมฺหิ วาติ กตมญฺจ, ",
"pli-tv-kd4:18.6.28":	"ทิฏฺเฐน สุตสงฺกาย; ",
"pli-tv-kd4:18.6.29":	"โจทโก จุทิตโก จ, ",
"pli-tv-kd4:18.6.30":	"ถุลฺลจฺจยํ วตฺถุ ภณฺฑนํ; ",
"pli-tv-kd4:18.6.31":	"ปวารณาสงฺคโห จ, ",
"pli-tv-kd4:18.6.32":	"อนิสฺสโร ปวารเยติฯ ",
"pli-tv-kd4:18.6.33":	"อิมมฺหิ ขนฺธเก วตฺถูนิ ฉจตฺตารีสาติฯ ",
"pli-tv-kd4:18.6.34":	"ปวารณากฺขนฺธโก นิฏฺฐิโตฯ "
}	
