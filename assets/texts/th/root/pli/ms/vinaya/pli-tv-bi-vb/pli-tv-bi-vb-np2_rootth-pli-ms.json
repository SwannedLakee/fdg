{	
"pli-tv-bi-vb-np2:0.1":	"เถรวาท วินย ",
"pli-tv-bi-vb-np2:0.2":	"ภิกฺขุนิวิภงฺค ",
"pli-tv-bi-vb-np2:0.3":	"นิสฺสคฺคิยกณฺฑ ",
"pli-tv-bi-vb-np2:0.4":	"ปตฺตวคฺค ",
"pli-tv-bi-vb-np2:0.5":	"๒ฯ อกาลจีวรภาชนสิกฺขาปท ",
"pli-tv-bi-vb-np2:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-np2:1.2":	"เตน โข ปน สมเยน สมฺพหุลา ภิกฺขุนิโย คามกาวาเส วสฺสํวุฏฺฐา สาวตฺถึ อคมํสุ วตฺตสมฺปนฺนา อิริยาปถสมฺปนฺนา ทุจฺโจฬา ลูขจีวราฯ ",
"pli-tv-bi-vb-np2:1.3":	"อุปาสกา ตา ภิกฺขุนิโย ปสฺสิตฺวา—",
"pli-tv-bi-vb-np2:1.4":	"“อิมา ภิกฺขุนิโย วตฺตสมฺปนฺนา อิริยาปถสมฺปนฺนา ทุจฺโจฬา ลูขจีวรา, อิมา ภิกฺขุนิโย อจฺฉินฺนา ภวิสฺสนฺตี”ติ ภิกฺขุนิสงฺฆสฺส อกาลจีวรํ อทํสุฯ ",
"pli-tv-bi-vb-np2:1.5":	"ถุลฺลนนฺทา ภิกฺขุนี—",
"pli-tv-bi-vb-np2:1.6":	"“อมฺหากํ กถินํ อตฺถตํ กาลจีวรนฺ”ติ อธิฏฺฐหิตฺวา ภาชาเปสิฯ ",
"pli-tv-bi-vb-np2:1.7":	"อุปาสกา ตา ภิกฺขุนิโย ปสฺสิตฺวา เอตทโวจุํ—",
"pli-tv-bi-vb-np2:1.8":	"“อปยฺยาหิ จีวรํ ลทฺธนฺ”ติ? ",
"pli-tv-bi-vb-np2:1.9":	"“น มยํ, อาวุโส, จีวรํ ลภามฯ ",
"pli-tv-bi-vb-np2:1.10":	"อยฺยา ถุลฺลนนฺทา—",
"pli-tv-bi-vb-np2:1.11":	"‘อมฺหากํ กถินํ อตฺถตํ กาลจีวรนฺ’ติ อธิฏฺฐหิตฺวา ภาชาเปสี”ติฯ ",
"pli-tv-bi-vb-np2:1.12":	"อุปาสกา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-np2:1.13":	"“กถญฺหิ นาม อยฺยา ถุลฺลนนฺทา อกาลจีวรํ ‘กาลจีวรนฺ’ติ อธิฏฺฐหิตฺวา ภาชาเปสฺสตี”ติฯ ",
"pli-tv-bi-vb-np2:1.14":	"อโสฺสสุํ โข ภิกฺขุนิโย เตสํ อุปาสกานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-np2:1.15":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-np2:1.16":	"“กถญฺหิ นาม อยฺยา ถุลฺลนนฺทา อกาลจีวรํ ‘กาลจีวรนฺ’ติ อธิฏฺฐหิตฺวา ภาชาเปสฺสตี”ติฯ ",
"pli-tv-bi-vb-np2:1.17":	"อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํฯ ",
"pli-tv-bi-vb-np2:1.18":	"ภิกฺขู ภควโต เอตมตฺถํ อาโรเจสุํ …เป… ",
"pli-tv-bi-vb-np2:1.19":	"“สจฺจํ กิร, ภิกฺขเว, ถุลฺลนนฺทา ภิกฺขุนี อกาลจีวรํ ‘กาลจีวรนฺ’ติ อธิฏฺฐหิตฺวา ภาชาเปตี”ติ? ",
"pli-tv-bi-vb-np2:1.20":	"“สจฺจํ, ภควา”ติฯ ",
"pli-tv-bi-vb-np2:1.21":	"วิครหิ พุทฺโธ ภควา …เป… ",
"pli-tv-bi-vb-np2:1.22":	"กถญฺหิ นาม, ภิกฺขเว, ถุลฺลนนฺทา ภิกฺขุนี อกาลจีวรํ “กาลจีวรนฺ”ติ อธิฏฺฐหิตฺวา ภาชาเปสฺสติฯ ",
"pli-tv-bi-vb-np2:1.23":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-np2:1.24":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-np2:1.25.1":	"“ยา ปน ภิกฺขุนี อกาลจีวรํ ‘กาลจีวรนฺ’ติ อธิฏฺฐหิตฺวา ภาชาเปยฺย, นิสฺสคฺคิยํ ปาจิตฺติยนฺ”ติฯ ",
"pli-tv-bi-vb-np2:2.1.1":	"ยา ปนาติ ",
"pli-tv-bi-vb-np2:2.1.2":	"ยา ยาทิสา …เป… ",
"pli-tv-bi-vb-np2:2.1.3":	"ภิกฺขุนีติ ",
"pli-tv-bi-vb-np2:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-np2:2.1.5":	"อกาลจีวรํ นาม ",
"pli-tv-bi-vb-np2:2.1.6":	"อนตฺถเต กถิเน เอกาทสมาเส อุปฺปนฺนํ, อตฺถเต กถิเน สตฺตมาเส อุปฺปนฺนํ, กาเลปิ อาทิสฺส ทินฺนํ, เอตํ อกาลจีวรํ นามฯ ",
"pli-tv-bi-vb-np2:2.1.7":	"อกาลจีวรํ “กาลจีวรนฺ”ติ อธิฏฺฐหิตฺวา ภาชาเปติ, ปโยเค ทุกฺกฏํฯ ",
"pli-tv-bi-vb-np2:2.1.8":	"ปฏิลาเภน นิสฺสคฺคิยํ โหติฯ ",
"pli-tv-bi-vb-np2:2.1.9":	"นิสฺสชฺชิตพฺพํ สงฺฆสฺส วา คณสฺส วา เอกภิกฺขุนิยา วาฯ ",
"pli-tv-bi-vb-np2:2.1.10":	"เอวญฺจ ปน, ภิกฺขเว, นิสฺสชฺชิตพฺพํฯ ",
"pli-tv-bi-vb-np2:2.1.11":	"…เป… ",
"pli-tv-bi-vb-np2:2.1.12":	"“อิทํ เม, อเยฺย, อกาลจีวรํ ‘กาลจีวรนฺ’ติ อธิฏฺฐหิตฺวา ภาชาปิตํ นิสฺสคฺคิยํ, อิมาหํ สงฺฆสฺส นิสฺสชฺชามี”ติ …เป… ",
"pli-tv-bi-vb-np2:2.1.13":	"ทเทยฺยา”ติ …เป… ",
"pli-tv-bi-vb-np2:2.1.14":	"ทเทยฺยุนฺ”ติ …เป… ",
"pli-tv-bi-vb-np2:2.1.15":	"อยฺยาย ทมฺมี”ติฯ ",
"pli-tv-bi-vb-np2:2.2.1":	"อกาลจีวเร อกาลจีวรสญฺญา “กาลจีวรนฺ”ติ อธิฏฺฐหิตฺวา ภาชาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np2:2.2.2":	"อกาลจีวเร เวมติกา “กาลจีวรนฺ”ติ อธิฏฺฐหิตฺวา ภาชาเปติ, อาปตฺติ ทุกฺกฏสฺสฯ ",
"pli-tv-bi-vb-np2:2.2.3":	"อกาลจีวเร กาลจีวรสญฺญา “กาลจีวรนฺ”ติ อธิฏฺฐหิตฺวา ภาชาเปติ, อนาปตฺติฯ ",
"pli-tv-bi-vb-np2:2.2.4":	"กาลจีวเร อกาลจีวรสญฺญา, อาปตฺติ ทุกฺกฏสฺสฯ ",
"pli-tv-bi-vb-np2:2.2.5":	"กาลจีวเร เวมติกา, อาปตฺติ ทุกฺกฏสฺสฯ ",
"pli-tv-bi-vb-np2:2.2.6":	"กาลจีวเร กาลจีวรสญฺญา, อนาปตฺติฯ ",
"pli-tv-bi-vb-np2:2.3.1":	"อนาปตฺติ—",
"pli-tv-bi-vb-np2:2.3.2":	"อกาลจีวรํ กาลจีวรสญฺญา ภาชาเปติ, ",
"pli-tv-bi-vb-np2:2.3.3":	"กาลจีวรํ กาลจีวรสญฺญา ภาชาเปติ, ",
"pli-tv-bi-vb-np2:2.3.4":	"อุมฺมตฺติกาย, ",
"pli-tv-bi-vb-np2:2.3.5":	"อาทิกมฺมิกายาติฯ ",
"pli-tv-bi-vb-np2:2.3.6":	"ทุติยสิกฺขาปทํ นิฏฺฐิตํฯ "
}	
