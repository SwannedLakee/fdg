{	
"pli-tv-bi-vb-pc56:0.1":	"เถรวาท วินย ",
"pli-tv-bi-vb-pc56:0.2":	"ภิกฺขุนิวิภงฺค ",
"pli-tv-bi-vb-pc56:0.3":	"ปาจิตฺติยกณฺฑ ",
"pli-tv-bi-vb-pc56:0.4":	"อารามวคฺค ",
"pli-tv-bi-vb-pc56:0.5":	"๕๖ฯ อภิกฺขุกาวาสสิกฺขาปท ",
"pli-tv-bi-vb-pc56:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc56:1.2":	"เตน โข ปน สมเยน สมฺพหุลา ภิกฺขุนิโย คามกาวาเส วสฺสํวุฏฺฐา สาวตฺถึ อคมํสุฯ ",
"pli-tv-bi-vb-pc56:1.3":	"ภิกฺขุนิโย ตา ภิกฺขุนิโย เอตทโวจุํ—",
"pli-tv-bi-vb-pc56:1.4":	"“กตฺถายฺยาโย วสฺสํวุฏฺฐา? ",
"pli-tv-bi-vb-pc56:1.5":	"กจฺจิ โอวาโท อิทฺโธ อโหสี”ติ? ",
"pli-tv-bi-vb-pc56:1.6":	"“นตฺถเยฺย, ตตฺถ ภิกฺขู; ",
"pli-tv-bi-vb-pc56:1.7":	"กุโต โอวาโท อิทฺโธ ภวิสฺสตี”ติฯ ",
"pli-tv-bi-vb-pc56:1.8":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc56:1.9":	"“กถญฺหิ นาม ภิกฺขุนิโย อภิกฺขุเก อาวาเส วสฺสํ วสิสฺสนฺตี”ติ …เป… ",
"pli-tv-bi-vb-pc56:1.10":	"“สจฺจํ กิร, ภิกฺขเว, ภิกฺขุนิโย อภิกฺขุเก อาวาเส วสฺสํ วสนฺตี”ติ? ",
"pli-tv-bi-vb-pc56:1.11":	"“สจฺจํ, ภควา”ติฯ ",
"pli-tv-bi-vb-pc56:1.12":	"วิครหิ พุทฺโธ ภควา …เป… ",
"pli-tv-bi-vb-pc56:1.13":	"กถญฺหิ นาม, ภิกฺขเว, ภิกฺขุนิโย อภิกฺขุเก อาวาเส วสฺสํ วสิสฺสนฺติฯ ",
"pli-tv-bi-vb-pc56:1.14":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc56:1.15":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc56:1.16.1":	"“ยา ปน ภิกฺขุนี อภิกฺขุเก อาวาเส วสฺสํ วเสยฺย, ปาจิตฺติยนฺ”ติฯ ",
"pli-tv-bi-vb-pc56:2.1.1":	"ยา ปนาติ ",
"pli-tv-bi-vb-pc56:2.1.2":	"ยา ยาทิสา …เป… ",
"pli-tv-bi-vb-pc56:2.1.3":	"ภิกฺขุนีติ ",
"pli-tv-bi-vb-pc56:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc56:2.1.5":	"อภิกฺขุโก นาม อาวาโส ",
"pli-tv-bi-vb-pc56:2.1.6":	"น สกฺกา โหติ โอวาทาย วา สํวาสาย วา คนฺตุํฯ ",
"pli-tv-bi-vb-pc56:2.1.7":	"“วสฺสํ วสิสฺสามี”ติ เสนาสนํ ปญฺญเปติ ปานียํ ปริโภชนียํ อุปฏฺฐเปติ ปริเวณํ สมฺมชฺชติ, อาปตฺติ ทุกฺกฏสฺสฯ ",
"pli-tv-bi-vb-pc56:2.1.8":	"สห อรุณุคฺคมนา อาปตฺติ ปาจิตฺติยสฺสฯ ",
"pli-tv-bi-vb-pc56:2.2.1":	"อนาปตฺติ—",
"pli-tv-bi-vb-pc56:2.2.2":	"วสฺสุปคตา ภิกฺขู ปกฺกนฺตา วา โหนฺติ วิพฺภนฺตา วา กาลงฺกตา วา ปกฺขสงฺกนฺตา วา, ",
"pli-tv-bi-vb-pc56:2.2.3":	"อาปทาสุ, ",
"pli-tv-bi-vb-pc56:2.2.4":	"อุมฺมตฺติกาย, ",
"pli-tv-bi-vb-pc56:2.2.5":	"อาทิกมฺมิกายาติฯ ",
"pli-tv-bi-vb-pc56:2.2.6":	"ฉฏฺฐสิกฺขาปทํ นิฏฺฐิตํฯ "
}	
