{	
"pli-tv-bi-vb-np4:0.1":	"เถรวาท วินย ",
"pli-tv-bi-vb-np4:0.2":	"ภิกฺขุนิวิภงฺค ",
"pli-tv-bi-vb-np4:0.3":	"นิสฺสคฺคิยกณฺฑ ",
"pli-tv-bi-vb-np4:0.4":	"ปตฺตวคฺค ",
"pli-tv-bi-vb-np4:0.5":	"๔ฯ อญฺญวิญฺญาปนสิกฺขาปท ",
"pli-tv-bi-vb-np4:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-np4:1.2":	"เตน โข ปน สมเยน ถุลฺลนนฺทา ภิกฺขุนี คิลานา โหติฯ ",
"pli-tv-bi-vb-np4:1.3":	"อถ โข อญฺญตโร อุปาสโก เยน ถุลฺลนนฺทา ภิกฺขุนี เตนุปสงฺกมิ; อุปสงฺกมิตฺวา ถุลฺลนนฺทํ ภิกฺขุนึ เอตทโวจ—",
"pli-tv-bi-vb-np4:1.4":	"“กึ เต, อเยฺย, อผาสุ, กึ อาหรียตู”ติ? ",
"pli-tv-bi-vb-np4:1.5":	"“สปฺปินา เม, อาวุโส, อตฺโถ”ติฯ ",
"pli-tv-bi-vb-np4:1.6":	"อถ โข โส อุปาสโก อญฺญตรสฺส อาปณิกสฺส ฆรา กหาปณสฺส สปฺปึ อาหริตฺวา ถุลฺลนนฺทาย ภิกฺขุนิยา อทาสิฯ ",
"pli-tv-bi-vb-np4:1.7":	"ถุลฺลนนฺทา ภิกฺขุนี เอวมาห—",
"pli-tv-bi-vb-np4:1.8":	"“น เม, อาวุโส, สปฺปินา อตฺโถ; ",
"pli-tv-bi-vb-np4:1.9":	"เตเลน เม อตฺโถ”ติฯ ",
"pli-tv-bi-vb-np4:1.10":	"อถ โข โส อุปาสโก เยน โส อาปณิโก เตนุปสงฺกมิ; อุปสงฺกมิตฺวา ตํ อาปณิกํ เอตทโวจ—",
"pli-tv-bi-vb-np4:1.11":	"“น กิราโยฺย, อยฺยาย สปฺปินา อตฺโถ, เตเลน อตฺโถฯ ",
"pli-tv-bi-vb-np4:1.12":	"หนฺท เต สปฺปึ, เตลํ เม เทหี”ติฯ ",
"pli-tv-bi-vb-np4:1.13":	"“สเจ มยํ, อโยฺย, วิกฺกีตํ ภณฺฑํ ปุน อาทิยิสฺสาม, กทา อมฺหากํ ภณฺฑํ วิกฺกายิสฺสติ; ",
"pli-tv-bi-vb-np4:1.14":	"สปฺปิสฺส กเยน สปฺปิ หฏํ, เตลสฺส กยํ อาหร, เตลํ หริสฺสสี”ติฯ ",
"pli-tv-bi-vb-np4:1.15":	"อถ โข โส อุปาสโก อุชฺฌายติ ขิยฺยติ วิปาเจติ—",
"pli-tv-bi-vb-np4:1.16":	"“กถญฺหิ นาม อยฺยา ถุลฺลนนฺทา อญฺญํ วิญฺญาเปตฺวา อญฺญํ วิญฺญาเปสฺสตี”ติฯ ",
"pli-tv-bi-vb-np4:1.17":	"อโสฺสสุํ โข ภิกฺขุนิโย ตสฺส อุปาสกสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
"pli-tv-bi-vb-np4:1.18":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ …เป… ",
"pli-tv-bi-vb-np4:1.19":	"อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํฯ ",
"pli-tv-bi-vb-np4:1.20":	"ภิกฺขู ภควโต เอตมตฺถํ อาโรเจสุํ …เป… ",
"pli-tv-bi-vb-np4:1.21":	"“สจฺจํ กิร, ภิกฺขเว, ถุลฺลนนฺทา ภิกฺขุนี อญฺญํ วิญฺญาเปตฺวา อญฺญํ วิญฺญาเปตี”ติ? ",
"pli-tv-bi-vb-np4:1.22":	"“สจฺจํ, ภควา”ติฯ ",
"pli-tv-bi-vb-np4:1.23":	"วิครหิ พุทฺโธ ภควา …เป… ",
"pli-tv-bi-vb-np4:1.24":	"กถญฺหิ นาม, ภิกฺขเว, ถุลฺลนนฺทา ภิกฺขุนี อญฺญํ วิญฺญาเปตฺวา อญฺญํ วิญฺญาเปสฺสติฯ ",
"pli-tv-bi-vb-np4:1.25":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-np4:1.26":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-np4:1.27.1":	"“ยา ปน ภิกฺขุนี อญฺญํ วิญฺญาเปตฺวา อญฺญํ วิญฺญาเปยฺย, นิสฺสคฺคิยํ ปาจิตฺติยนฺ”ติฯ ",
"pli-tv-bi-vb-np4:2.1.1":	"ยา ปนาติ ",
"pli-tv-bi-vb-np4:2.1.2":	"ยา ยาทิสา …เป… ",
"pli-tv-bi-vb-np4:2.1.3":	"ภิกฺขุนีติ ",
"pli-tv-bi-vb-np4:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-np4:2.1.5":	"อญฺญํ วิญฺญาเปตฺวาติ ",
"pli-tv-bi-vb-np4:2.1.6":	"ยํ กิญฺจิ วิญฺญาเปตฺวาฯ ",
"pli-tv-bi-vb-np4:2.1.7":	"อญฺญํ วิญฺญาเปยฺยาติ ",
"pli-tv-bi-vb-np4:2.1.8":	"ตํ ฐเปตฺวา อญฺญํ วิญฺญาเปติ, ปโยเค ทุกฺกฏํฯ ",
"pli-tv-bi-vb-np4:2.1.9":	"ปฏิลาเภน นิสฺสคฺคิยํ โหติฯ ",
"pli-tv-bi-vb-np4:2.1.10":	"นิสฺสชฺชิตพฺพํ สงฺฆสฺส วา คณสฺส วา เอกภิกฺขุนิยา วาฯ ",
"pli-tv-bi-vb-np4:2.1.11":	"เอวญฺจ ปน, ภิกฺขเว, นิสฺสชฺชิตพฺพํฯ ",
"pli-tv-bi-vb-np4:2.1.12":	"…เป… ",
"pli-tv-bi-vb-np4:2.1.13":	"“อิทํ เม, อเยฺย, อญฺญํ วิญฺญาเปตฺวา อญฺญํ วิญฺญาปิตํ นิสฺสคฺคิยํ, อิมาหํ สงฺฆสฺส นิสฺสชฺชามี”ติ …เป… ",
"pli-tv-bi-vb-np4:2.1.14":	"ทเทยฺยา”ติ …เป… ",
"pli-tv-bi-vb-np4:2.1.15":	"ทเทยฺยุนฺ”ติ …เป… ",
"pli-tv-bi-vb-np4:2.1.16":	"อยฺยาย ทมฺมี”ติฯ ",
"pli-tv-bi-vb-np4:2.2.1":	"อญฺเญ อญฺญสญฺญา อญฺญํ วิญฺญาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np4:2.2.2":	"อญฺเญ เวมติกา อญฺญํ วิญฺญาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np4:2.2.3":	"อญฺเญ อนญฺญสญฺญา อญฺญํ วิญฺญาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np4:2.2.4":	"อนญฺเญ อญฺญสญฺญา อนญฺญํ วิญฺญาเปติ, อาปตฺติ ทุกฺกฏสฺสฯ ",
"pli-tv-bi-vb-np4:2.2.5":	"อนญฺเญ เวมติกา อนญฺญํ วิญฺญาเปติ, อาปตฺติ ทุกฺกฏสฺสฯ ",
"pli-tv-bi-vb-np4:2.2.6":	"อนญฺเญ อนญฺญสญฺญา, อนาปตฺติฯ ",
"pli-tv-bi-vb-np4:2.3.1":	"อนาปตฺติ—",
"pli-tv-bi-vb-np4:2.3.2":	"ตญฺเญว วิญฺญาเปติ, อญฺญญฺจ วิญฺญาเปติ, ",
"pli-tv-bi-vb-np4:2.3.3":	"อานิสํสํ ทเสฺสตฺวา วิญฺญาเปติ, ",
"pli-tv-bi-vb-np4:2.3.4":	"อุมฺมตฺติกาย, ",
"pli-tv-bi-vb-np4:2.3.5":	"อาทิกมฺมิกายาติฯ ",
"pli-tv-bi-vb-np4:2.3.6":	"จตุตฺถสิกฺขาปทํ นิฏฺฐิตํฯ "
}	
