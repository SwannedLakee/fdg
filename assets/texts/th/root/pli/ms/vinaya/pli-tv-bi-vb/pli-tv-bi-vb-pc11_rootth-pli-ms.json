{	
"pli-tv-bi-vb-pc11:0.1":	"เถรวาท วินย ",
"pli-tv-bi-vb-pc11:0.2":	"ภิกฺขุนิวิภงฺค ",
"pli-tv-bi-vb-pc11:0.3":	"ปาจิตฺติยกณฺฑ ",
"pli-tv-bi-vb-pc11:0.4":	"รตฺตนฺธการวคฺค ",
"pli-tv-bi-vb-pc11:0.5":	"๑๑ฯ รตฺตนฺธการสิกฺขาปท ",
"pli-tv-bi-vb-pc11:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc11:1.2":	"เตน โข ปน สมเยน ภทฺทาย กาปิลานิยา อนฺเตวาสินิยา ภิกฺขุนิยา ญาตโก ปุริโส คามกา สาวตฺถึ อคมาสิ เกนจิเทว กรณีเยนฯ ",
"pli-tv-bi-vb-pc11:1.3":	"อถ โข สา ภิกฺขุนี เตน ปุริเสน สทฺธึ รตฺตนฺธกาเร อปฺปทีเป เอเกเนกา สนฺติฏฺฐติปิ สลฺลปติปิฯ ",
"pli-tv-bi-vb-pc11:1.4":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc11:1.5":	"“กถญฺหิ นาม ภิกฺขุนี รตฺตนฺธกาเร อปฺปทีเป ปุริเสน สทฺธึ เอเกเนกา สนฺติฏฺฐิสฺสติปิ สลฺลปิสฺสติปี”ติ …เป… ",
"pli-tv-bi-vb-pc11:1.6":	"“สจฺจํ กิร, ภิกฺขเว, ภิกฺขุนี รตฺตนฺธกาเร อปฺปทีเป ปุริเสน สทฺธึ เอเกเนกา สนฺติฏฺฐติปิ สลฺลปติปี”ติ? ",
"pli-tv-bi-vb-pc11:1.7":	"“สจฺจํ, ภควา”ติฯ ",
"pli-tv-bi-vb-pc11:1.8":	"วิครหิ พุทฺโธ ภควา …เป… ",
"pli-tv-bi-vb-pc11:1.9":	"กถญฺหิ นาม, ภิกฺขเว, ภิกฺขุนี รตฺตนฺธกาเร อปฺปทีเป ปุริเสน สทฺธึ เอเกเนกา สนฺติฏฺฐิสฺสติปิ สลฺลปิสฺสติปิฯ ",
"pli-tv-bi-vb-pc11:1.10":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc11:1.11":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc11:1.12.1":	"“ยา ปน ภิกฺขุนี รตฺตนฺธกาเร อปฺปทีเป ปุริเสน สทฺธึ เอเกเนกา สนฺติฏฺเฐยฺย วา สลฺลเปยฺย วา, ปาจิตฺติยนฺ”ติฯ ",
"pli-tv-bi-vb-pc11:2.1.1":	"ยา ปนาติ ",
"pli-tv-bi-vb-pc11:2.1.2":	"ยา ยาทิสา …เป… ",
"pli-tv-bi-vb-pc11:2.1.3":	"ภิกฺขุนีติ ",
"pli-tv-bi-vb-pc11:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc11:2.1.5":	"รตฺตนฺธกาเรติ ",
"pli-tv-bi-vb-pc11:2.1.6":	"โอคฺคเต สูริเยฯ ",
"pli-tv-bi-vb-pc11:2.1.7":	"อปฺปทีเปติ ",
"pli-tv-bi-vb-pc11:2.1.8":	"อนาโลเกฯ ",
"pli-tv-bi-vb-pc11:2.1.9":	"ปุริโส นาม ",
"pli-tv-bi-vb-pc11:2.1.10":	"มนุสฺสปุริโส น ยกฺโข น เปโต น ติรจฺฉานคโต วิญฺญู ปฏิพโล สนฺติฏฺฐิตุํ สลฺลปิตุํฯ ",
"pli-tv-bi-vb-pc11:2.1.11":	"สทฺธินฺติ ",
"pli-tv-bi-vb-pc11:2.1.12":	"เอกโตฯ ",
"pli-tv-bi-vb-pc11:2.1.13":	"เอเกเนกาติ ",
"pli-tv-bi-vb-pc11:2.1.14":	"ปุริโส เจว โหติ ภิกฺขุนี จฯ ",
"pli-tv-bi-vb-pc11:2.1.15":	"สนฺติฏฺเฐยฺย วาติ ",
"pli-tv-bi-vb-pc11:2.1.16":	"ปุริสสฺส หตฺถปาเส ติฏฺฐติ, อาปตฺติ ปาจิตฺติยสฺสฯ ",
"pli-tv-bi-vb-pc11:2.1.17":	"สลฺลเปยฺย วาติ ",
"pli-tv-bi-vb-pc11:2.1.18":	"ปุริสสฺส หตฺถปาเส ฐิตา สลฺลปติ, อาปตฺติ ปาจิตฺติยสฺสฯ ",
"pli-tv-bi-vb-pc11:2.1.19":	"หตฺถปาสํ วิชหิตฺวา สนฺติฏฺฐติ วา สลฺลปติ วา, อาปตฺติ ทุกฺกฏสฺสฯ ",
"pli-tv-bi-vb-pc11:2.1.20":	"ยกฺเขน วา เปเตน วา ปณฺฑเกน วา ติรจฺฉานคตมนุสฺสวิคฺคเหน วา สทฺธึ สนฺติฏฺฐติ วา สลฺลปติ วา, อาปตฺติ ทุกฺกฏสฺสฯ ",
"pli-tv-bi-vb-pc11:2.2.1":	"อนาปตฺติ—",
"pli-tv-bi-vb-pc11:2.2.2":	"โย โกจิ วิญฺญู ทุติโย โหติ, ",
"pli-tv-bi-vb-pc11:2.2.3":	"อรโหเปกฺขา, ",
"pli-tv-bi-vb-pc11:2.2.4":	"อญฺญวิหิตา สนฺติฏฺฐติ วา สลฺลปติ วา, ",
"pli-tv-bi-vb-pc11:2.2.5":	"อุมฺมตฺติกาย, ",
"pli-tv-bi-vb-pc11:2.2.6":	"อาทิกมฺมิกายาติฯ ",
"pli-tv-bi-vb-pc11:2.2.7":	"ปฐมสิกฺขาปทํ นิฏฺฐิตํฯ "
}	
