{	
"pli-tv-bi-vb-np12:0.1":	"เถรวาท วินย ",
"pli-tv-bi-vb-np12:0.2":	"ภิกฺขุนิวิภงฺค ",
"pli-tv-bi-vb-np12:0.3":	"นิสฺสคฺคิยกณฺฑ ",
"pli-tv-bi-vb-np12:0.4":	"จีวรวคฺค ",
"pli-tv-bi-vb-np12:0.5":	"๑๒ฯ ลหุปาวุรณสิกฺขาปท ",
"pli-tv-bi-vb-np12:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-np12:1.2":	"เตน โข ปน สมเยน ถุลฺลนนฺทา ภิกฺขุนี พหุสฺสุตา โหติ ภาณิกา วิสารทา ปฏฺฏา ธมฺมึ กถํ กาตุํฯ ",
"pli-tv-bi-vb-np12:1.3":	"อถ โข ราชา ปเสนทิ โกสโล อุณฺหกาเล มหคฺฆํ โขมํ ปารุปิตฺวา เยน ถุลฺลนนฺทา ภิกฺขุนี เตนุปสงฺกมิ; อุปสงฺกมิตฺวา ถุลฺลนนฺทํ ภิกฺขุนึ อภิวาเทตฺวา เอกมนฺตํ นิสีทิฯ ",
"pli-tv-bi-vb-np12:1.4":	"เอกมนฺตํ นิสินฺนํ โข ราชานํ ปเสนทึ โกสลํ ถุลฺลนนฺทา ภิกฺขุนี ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ ",
"pli-tv-bi-vb-np12:1.5":	"อถ โข ราชา ปเสนทิ โกสโล ถุลฺลนนฺทาย ภิกฺขุนิยา ธมฺมิยา กถาย สนฺทสฺสิโต สมาทปิโต สมุตฺเตชิโต สมฺปหํสิโต ถุลฺลนนฺทํ ภิกฺขุนึ เอตทโวจ—",
"pli-tv-bi-vb-np12:1.6":	"“วเทยฺยาสิ, อเยฺย, เยน อตฺโถ”ติฯ ",
"pli-tv-bi-vb-np12:1.7":	"“สเจ เม ตฺวํ, มหาราช, ทาตุกาโมสิ, อิมํ โขมํ เทหี”ติฯ ",
"pli-tv-bi-vb-np12:1.8":	"อถ โข ราชา ปเสนทิ โกสโล ถุลฺลนนฺทาย ภิกฺขุนิยา โขมํ ทตฺวา อุฏฺฐายาสนา ถุลฺลนนฺทํ ภิกฺขุนึ อภิวาเทตฺวา ปทกฺขิณํ กตฺวา ปกฺกามิฯ ",
"pli-tv-bi-vb-np12:1.9":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-np12:1.10":	"“มหิจฺฉา อิมา ภิกฺขุนิโย อสนฺตุฏฺฐาฯ ",
"pli-tv-bi-vb-np12:1.11":	"กถญฺหิ นาม ราชานํ โขมํ วิญฺญาเปสฺสนฺตี”ติฯ ",
"pli-tv-bi-vb-np12:1.12":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-np12:1.13":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-np12:1.14":	"“กถญฺหิ นาม อยฺยา ถุลฺลนนฺทา ราชานํ โขมํ วิญฺญาเปสฺสตี”ติ …เป… ",
"pli-tv-bi-vb-np12:1.15":	"“สจฺจํ กิร, ภิกฺขเว, ถุลฺลนนฺทา ภิกฺขุนี ราชานํ โขมํ วิญฺญาเปตี”ติ? ",
"pli-tv-bi-vb-np12:1.16":	"“สจฺจํ, ภควา”ติฯ ",
"pli-tv-bi-vb-np12:1.17":	"วิครหิ พุทฺโธ ภควา …เป… ",
"pli-tv-bi-vb-np12:1.18":	"กถญฺหิ นาม, ภิกฺขเว, ถุลฺลนนฺทา ภิกฺขุนี ราชานํ โขมํ วิญฺญาเปสฺสติฯ ",
"pli-tv-bi-vb-np12:1.19":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-np12:1.20":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-np12:1.21.1":	"“ลหุปาวุรณํ ปน ภิกฺขุนิยา เจตาเปนฺติยา อฑฺฒเตยฺยกํสปรมํ เจตาเปตพฺพํฯ ตโต เจ อุตฺตริ เจตาเปยฺย, นิสฺสคฺคิยํ ปาจิตฺติยนฺ”ติฯ ",
"pli-tv-bi-vb-np12:2.1.1":	"ลหุปาวุรณํ นาม ",
"pli-tv-bi-vb-np12:2.1.2":	"ยํ กิญฺจิ อุณฺหกาเล ปาวุรณํฯ ",
"pli-tv-bi-vb-np12:2.1.3":	"เจตาเปนฺติยาติ ",
"pli-tv-bi-vb-np12:2.1.4":	"วิญฺญาเปนฺติยาฯ ",
"pli-tv-bi-vb-np12:2.1.5":	"อฑฺฒเตยฺยกํสปรมํ เจตาเปตพฺพนฺติ ",
"pli-tv-bi-vb-np12:2.1.6":	"ทสกหาปณคฺฆนกํ เจตาเปตพฺพํฯ ",
"pli-tv-bi-vb-np12:2.1.7":	"ตโต เจ อุตฺตริ เจตาเปยฺยาติ ",
"pli-tv-bi-vb-np12:2.1.8":	"ตตุตฺตริ วิญฺญาเปติ, ปโยเค ทุกฺกฏํฯ ",
"pli-tv-bi-vb-np12:2.1.9":	"ปฏิลาเภน นิสฺสคฺคิยํ โหติฯ ",
"pli-tv-bi-vb-np12:2.1.10":	"นิสฺสชฺชิตพฺพํ สงฺฆสฺส วา คณสฺส วา เอกภิกฺขุนิยา วาฯ ",
"pli-tv-bi-vb-np12:2.1.11":	"เอวญฺจ ปน, ภิกฺขเว, นิสฺสชฺชิตพฺพํฯ ",
"pli-tv-bi-vb-np12:2.1.12":	"…เป… ",
"pli-tv-bi-vb-np12:2.1.13":	"“อิทํ เม, อเยฺย, ลหุปาวุรณํ อติเรกอฑฺฒเตยฺยกํสปรมํ เจตาปิตํ นิสฺสคฺคิยํ, อิมาหํ สงฺฆสฺส นิสฺสชฺชามี”ติ …เป… ",
"pli-tv-bi-vb-np12:2.1.14":	"ทเทยฺยา”ติ …เป… ",
"pli-tv-bi-vb-np12:2.1.15":	"ทเทยฺยุนฺ”ติ …เป… ",
"pli-tv-bi-vb-np12:2.1.16":	"อยฺยาย ทมฺมี”ติฯ ",
"pli-tv-bi-vb-np12:2.1.17.1":	"อติเรกอฑฺฒเตยฺยกํเส อติเรกสญฺญา เจตาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np12:2.1.18":	"อติเรกอฑฺฒเตยฺยกํเส เวมติกา เจตาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np12:2.1.19":	"อติเรกอฑฺฒเตยฺยกํเส อูนกสญฺญา เจตาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np12:2.1.20":	"อูนกอฑฺฒเตยฺยกํเส อติเรกสญฺญา, อาปตฺติ ทุกฺกฏสฺสฯ ",
"pli-tv-bi-vb-np12:2.1.21":	"อูนกอฑฺฒเตยฺยกํเส เวมติกา, อาปตฺติ ทุกฺกฏสฺสฯ ",
"pli-tv-bi-vb-np12:2.1.22":	"อูนกอฑฺฒเตยฺยกํเส อูนกสญฺญา, อนาปตฺติฯ ",
"pli-tv-bi-vb-np12:2.2.1":	"อนาปตฺติ—",
"pli-tv-bi-vb-np12:2.2.2":	"อฑฺฒเตยฺยกํสปรมํ เจตาเปติ, ",
"pli-tv-bi-vb-np12:2.2.3":	"อูนกอฑฺฒเตยฺยกํสปรมํ เจตาเปติ, ",
"pli-tv-bi-vb-np12:2.2.4":	"ญาตกานํ, ",
"pli-tv-bi-vb-np12:2.2.5":	"ปวาริตานํ, ",
"pli-tv-bi-vb-np12:2.2.6":	"อญฺญสฺสตฺถาย, ",
"pli-tv-bi-vb-np12:2.2.7":	"อตฺตโน ธเนน, ",
"pli-tv-bi-vb-np12:2.2.8":	"มหคฺฆํ เจตาเปตุกามสฺส อปฺปคฺฆํ เจตาเปติ, ",
"pli-tv-bi-vb-np12:2.2.9":	"อุมฺมตฺติกาย, ",
"pli-tv-bi-vb-np12:2.2.10":	"อาทิกมฺมิกายาติฯ ",
"pli-tv-bi-vb-np12:2.2.11":	"ทฺวาทสมสิกฺขาปทํ นิฏฺฐิตํฯ ",
"pli-tv-bi-vb-np12:2.2.12.0":	"(ทุติย) ปตฺตวคฺค ",
"pli-tv-bi-vb-np12:2.2.13.0":	"๑๐ ปริณตสิกฺขาปท ",
"pli-tv-bi-vb-np12:2.2.14":	"อุทฺทิฏฺฐา โข, อยฺยาโย, ตึส นิสฺสคฺคิยา ปาจิตฺติยา ธมฺมาฯ ",
"pli-tv-bi-vb-np12:2.2.15":	"ตตฺถายฺยาโย ปุจฺฉามิ—",
"pli-tv-bi-vb-np12:2.2.16":	"“กจฺจิตฺถ ปริสุทฺธา”? ",
"pli-tv-bi-vb-np12:2.2.17":	"ทุติยมฺปิ ปุจฺฉามิ—",
"pli-tv-bi-vb-np12:2.2.18":	"“กจฺจิตฺถ ปริสุทฺธา”? ",
"pli-tv-bi-vb-np12:2.2.19":	"ตติยมฺปิ ปุจฺฉามิ—",
"pli-tv-bi-vb-np12:2.2.20":	"“กจฺจิตฺถ ปริสุทฺธา”? ",
"pli-tv-bi-vb-np12:2.2.21":	"ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
"pli-tv-bi-vb-np12:2.2.22":	"ภิกฺขุนิวิภงฺเค นิสฺสคฺคิยกณฺฑํ นิฏฺฐิตํฯ "
}	
