{	
"pli-tv-bi-vb-pc62:0.1":	"เถรวาท วินย ",
"pli-tv-bi-vb-pc62:0.2":	"ภิกฺขุนิวิภงฺค ",
"pli-tv-bi-vb-pc62:0.3":	"ปาจิตฺติยกณฺฑ ",
"pli-tv-bi-vb-pc62:0.4":	"คพฺภินิวคฺค ",
"pli-tv-bi-vb-pc62:0.5":	"๖๒ฯ ปายนฺติสิกฺขาปท ",
"pli-tv-bi-vb-pc62:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc62:1.2":	"เตน โข ปน สมเยน ภิกฺขุนิโย ปายนฺตึ วุฏฺฐาเปนฺติฯ ",
"pli-tv-bi-vb-pc62:1.3":	"สา ปิณฺฑาย จรติฯ ",
"pli-tv-bi-vb-pc62:1.4":	"มนุสฺสา เอวมาหํสุ—",
"pli-tv-bi-vb-pc62:1.5":	"“เทถายฺยาย ภิกฺขํ, สทุติยิกา อยฺยา”ติฯ ",
"pli-tv-bi-vb-pc62:1.6":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc62:1.7":	"“กถญฺหิ นาม ภิกฺขุนิโย ปายนฺตึ วุฏฺฐาเปสฺสนฺตี”ติฯ ",
"pli-tv-bi-vb-pc62:1.8":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc62:1.9":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc62:1.10":	"“กถญฺหิ นาม ภิกฺขุนิโย ปายนฺตึ วุฏฺฐาเปสฺสนฺตี”ติ …เป… ",
"pli-tv-bi-vb-pc62:1.11":	"“สจฺจํ กิร, ภิกฺขเว, ภิกฺขุนิโย ปายนฺตึ วุฏฺฐาเปนฺตี”ติ? ",
"pli-tv-bi-vb-pc62:1.12":	"“สจฺจํ, ภควา”ติฯ ",
"pli-tv-bi-vb-pc62:1.13":	"วิครหิ พุทฺโธ ภควา …เป… ",
"pli-tv-bi-vb-pc62:1.14":	"กถญฺหิ นาม, ภิกฺขเว, ภิกฺขุนิโย ปายนฺตึ วุฏฺฐาเปสฺสนฺติฯ ",
"pli-tv-bi-vb-pc62:1.15":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc62:1.16":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc62:1.17.1":	"“ยา ปน ภิกฺขุนี ปายนฺตึ วุฏฺฐาเปยฺย, ปาจิตฺติยนฺ”ติฯ ",
"pli-tv-bi-vb-pc62:2.1":	"ยา ปนาติ ",
"pli-tv-bi-vb-pc62:2.2":	"ยา ยาทิสา …เป… ",
"pli-tv-bi-vb-pc62:2.3":	"ภิกฺขุนีติ ",
"pli-tv-bi-vb-pc62:2.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc62:2.5":	"ปายนฺตี นาม ",
"pli-tv-bi-vb-pc62:2.6":	"มาตา วา โหติ ธาติ วาฯ ",
"pli-tv-bi-vb-pc62:2.7":	"วุฏฺฐาเปยฺยาติ ",
"pli-tv-bi-vb-pc62:2.8":	"อุปสมฺปาเทยฺยฯ ",
"pli-tv-bi-vb-pc62:2.9":	"“วุฏฺฐาเปสฺสามี”ติ คณํ วา อาจรินึ วา ปตฺตํ วา จีวรํ วา ปริเยสติ, สีมํ วา สมฺมนฺนติ, อาปตฺติ ทุกฺกฏสฺสฯ ",
"pli-tv-bi-vb-pc62:2.10":	"ญตฺติยา ทุกฺกฏํฯ ",
"pli-tv-bi-vb-pc62:2.11":	"ทฺวีหิ กมฺมวาจาหิ ทุกฺกฏาฯ ",
"pli-tv-bi-vb-pc62:2.12":	"กมฺมวาจาปริโยสาเน อุปชฺฌายาย อาปตฺติ ปาจิตฺติยสฺสฯ ",
"pli-tv-bi-vb-pc62:2.13":	"คณสฺส จ อาจรินิยา จ อาปตฺติ ทุกฺกฏสฺสฯ ",
"pli-tv-bi-vb-pc62:2.14.1":	"ปายนฺติยา ปายนฺติสญฺญา วุฏฺฐาเปติ, อาปตฺติ ปาจิตฺติยสฺสฯ ",
"pli-tv-bi-vb-pc62:2.15":	"ปายนฺติยา เวมติกา วุฏฺฐาเปติ, อาปตฺติ ทุกฺกฏสฺสฯ ",
"pli-tv-bi-vb-pc62:2.16":	"ปายนฺติยา อปายนฺติสญฺญา วุฏฺฐาเปติ, อนาปตฺติฯ ",
"pli-tv-bi-vb-pc62:2.17":	"อปายนฺติยา ปายนฺติสญฺญา, อาปตฺติ ทุกฺกฏสฺสฯ ",
"pli-tv-bi-vb-pc62:2.18":	"อปายนฺติยา เวมติกา, อาปตฺติ ทุกฺกฏสฺสฯ ",
"pli-tv-bi-vb-pc62:2.19":	"อปายนฺติยา อปายนฺติสญฺญา, อนาปตฺติฯ ",
"pli-tv-bi-vb-pc62:2.20.1":	"อนาปตฺติ—",
"pli-tv-bi-vb-pc62:2.21":	"ปายนฺตึ อปายนฺติสญฺญา วุฏฺฐาเปติ, ",
"pli-tv-bi-vb-pc62:2.22":	"อปายนฺตึ อปายนฺติสญฺญา วุฏฺฐาเปติ, ",
"pli-tv-bi-vb-pc62:2.23":	"อุมฺมตฺติกาย, ",
"pli-tv-bi-vb-pc62:2.24":	"อาทิกมฺมิกายาติฯ ",
"pli-tv-bi-vb-pc62:2.25":	"ทุติยสิกฺขาปทํ นิฏฺฐิตํฯ "
}	
