{	
"pli-tv-bi-vb-np11:0.1":	"เถรวาท วินย ",
"pli-tv-bi-vb-np11:0.2":	"ภิกฺขุนิวิภงฺค ",
"pli-tv-bi-vb-np11:0.3":	"นิสฺสคฺคิยกณฺฑ ",
"pli-tv-bi-vb-np11:0.4":	"จีวรวคฺค ",
"pli-tv-bi-vb-np11:0.5":	"๑๑ฯ ครุปาวุรณสิกฺขาปท ",
"pli-tv-bi-vb-np11:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-np11:1.2":	"เตน โข ปน สมเยน ถุลฺลนนฺทา ภิกฺขุนี พหุสฺสุตา โหติ ภาณิกา วิสารทา ปฏฺฏา ธมฺมึ กถํ กาตุํฯ ",
"pli-tv-bi-vb-np11:1.3":	"อถ โข ราชา ปเสนทิ โกสโล สีตกาเล มหคฺฆํ กมฺพลํ ปารุปิตฺวา เยน ถุลฺลนนฺทา ภิกฺขุนี เตนุปสงฺกมิ; อุปสงฺกมิตฺวา ถุลฺลนนฺทํ ภิกฺขุนึ อภิวาเทตฺวา เอกมนฺตํ นิสีทิฯ ",
"pli-tv-bi-vb-np11:1.4":	"เอกมนฺตํ นิสินฺนํ โข ราชานํ ปเสนทึ โกสลํ ถุลฺลนนฺทา ภิกฺขุนี ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ ",
"pli-tv-bi-vb-np11:1.5":	"อถ โข ราชา ปเสนทิ โกสโล ถุลฺลนนฺทาย ภิกฺขุนิยา ธมฺมิยา กถาย สนฺทสฺสิโต สมาทปิโต สมุตฺเตชิโต สมฺปหํสิโต ถุลฺลนนฺทํ ภิกฺขุนึ เอตทโวจ—",
"pli-tv-bi-vb-np11:1.6":	"“วเทยฺยาสิ, อเยฺย, เยน อตฺโถ”ติ? ",
"pli-tv-bi-vb-np11:1.7":	"“สเจ เม ตฺวํ, มหาราช, ทาตุกาโมสิ, อิมํ กมฺพลํ เทหี”ติฯ ",
"pli-tv-bi-vb-np11:1.8":	"อถ โข ราชา ปเสนทิ โกสโล ถุลฺลนนฺทาย ภิกฺขุนิยา กมฺพลํ ทตฺวา อุฏฺฐายาสนา ถุลฺลนนฺทํ ภิกฺขุนึ อภิวาเทตฺวา ปทกฺขิณํ กตฺวา ปกฺกามิฯ ",
"pli-tv-bi-vb-np11:1.9":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-np11:1.10":	"“มหิจฺฉา อิมา ภิกฺขุนิโย อสนฺตุฏฺฐาฯ ",
"pli-tv-bi-vb-np11:1.11":	"กถญฺหิ นาม ราชานํ กมฺพลํ วิญฺญาเปสฺสนฺตี”ติฯ ",
"pli-tv-bi-vb-np11:1.12":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-np11:1.13":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-np11:1.14":	"“กถญฺหิ นาม อยฺยา ถุลฺลนนฺทา ราชานํ กมฺพลํ วิญฺญาเปสฺสตี”ติ …เป… ",
"pli-tv-bi-vb-np11:1.15":	"“สจฺจํ กิร, ภิกฺขเว, ถุลฺลนนฺทา ภิกฺขุนี ราชานํ กมฺพลํ วิญฺญาเปตี”ติ? ",
"pli-tv-bi-vb-np11:1.16":	"“สจฺจํ, ภควา”ติฯ ",
"pli-tv-bi-vb-np11:1.17":	"วิครหิ พุทฺโธ ภควา …เป… ",
"pli-tv-bi-vb-np11:1.18":	"กถญฺหิ นาม, ภิกฺขเว, ถุลฺลนนฺทา ภิกฺขุนี ราชานํ กมฺพลํ วิญฺญาเปสฺสติฯ ",
"pli-tv-bi-vb-np11:1.19":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-np11:1.20":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-np11:1.21.1":	"“ครุปาวุรณํ ปน ภิกฺขุนิยา เจตาเปนฺติยา จตุกฺกํสปรมํ เจตาเปตพฺพํฯ ตโต เจ อุตฺตริ เจตาเปยฺย, นิสฺสคฺคิยํ ปาจิตฺติยนฺ”ติฯ ",
"pli-tv-bi-vb-np11:2.1.1":	"ครุปาวุรณํ นาม ",
"pli-tv-bi-vb-np11:2.1.2":	"ยํ กิญฺจิ สีตกาเล ปาวุรณํฯ ",
"pli-tv-bi-vb-np11:2.1.3":	"เจตาเปนฺติยาติ ",
"pli-tv-bi-vb-np11:2.1.4":	"วิญฺญาเปนฺติยาฯ ",
"pli-tv-bi-vb-np11:2.1.5":	"จตุกฺกํสปรมํ เจตาเปตพฺพนฺติ ",
"pli-tv-bi-vb-np11:2.1.6":	"โสฬสกหาปณคฺฆนกํ เจตาเปตพฺพํฯ ",
"pli-tv-bi-vb-np11:2.1.7":	"ตโต เจ อุตฺตริ เจตาเปยฺยาติ ",
"pli-tv-bi-vb-np11:2.1.8":	"ตตุตฺตริ วิญฺญาเปติ, ปโยเค ทุกฺกฏํฯ ",
"pli-tv-bi-vb-np11:2.1.9":	"ปฏิลาเภน นิสฺสคฺคิยํ โหติฯ ",
"pli-tv-bi-vb-np11:2.1.10":	"นิสฺสชฺชิตพฺพํ สงฺฆสฺส วา คณสฺส วา เอกภิกฺขุนิยา วาฯ ",
"pli-tv-bi-vb-np11:2.1.11":	"เอวญฺจ ปน, ภิกฺขเว, นิสฺสชฺชิตพฺพํฯ ",
"pli-tv-bi-vb-np11:2.1.12":	"…เป… ",
"pli-tv-bi-vb-np11:2.1.13":	"“อิทํ เม, อเยฺย, ครุปาวุรณํ อติเรกจตุกฺกํสปรมํ เจตาปิตํ นิสฺสคฺคิยํ, อิมาหํ สงฺฆสฺส นิสฺสชฺชามี”ติ …เป… ",
"pli-tv-bi-vb-np11:2.1.14":	"ทเทยฺยาติ …เป… ",
"pli-tv-bi-vb-np11:2.1.15":	"ทเทยฺยุนฺติ …เป… ",
"pli-tv-bi-vb-np11:2.1.16":	"อยฺยาย ทมฺมีติฯ ",
"pli-tv-bi-vb-np11:2.2.1":	"อติเรกจตุกฺกํเส อติเรกสญฺญา เจตาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np11:2.2.2":	"อติเรกจตุกฺกํเส เวมติกา เจตาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np11:2.2.3":	"อติเรกจตุกฺกํเส อูนกสญฺญา เจตาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np11:2.2.4":	"อูนกจตุกฺกํเส อติเรกสญฺญา, อาปตฺติ ทุกฺกฏสฺสฯ ",
"pli-tv-bi-vb-np11:2.2.5":	"อูนกจตุกฺกํเส เวมติกา, อาปตฺติ ทุกฺกฏสฺสฯ ",
"pli-tv-bi-vb-np11:2.2.6":	"อูนกจตุกฺกํเส อูนกสญฺญา, อนาปตฺติฯ ",
"pli-tv-bi-vb-np11:2.3.1":	"อนาปตฺติ—",
"pli-tv-bi-vb-np11:2.3.2":	"จตุกฺกํสปรมํ เจตาเปติ, ",
"pli-tv-bi-vb-np11:2.3.3":	"อูนกจตุกฺกํสปรมํ เจตาเปติ, ",
"pli-tv-bi-vb-np11:2.3.4":	"ญาตกานํ, ",
"pli-tv-bi-vb-np11:2.3.5":	"ปวาริตานํ, ",
"pli-tv-bi-vb-np11:2.3.6":	"อญฺญสฺสตฺถาย, ",
"pli-tv-bi-vb-np11:2.3.7":	"อตฺตโน ธเนน, ",
"pli-tv-bi-vb-np11:2.3.8":	"มหคฺฆํ เจตาเปตุกามสฺส อปฺปคฺฆํ เจตาเปติ, ",
"pli-tv-bi-vb-np11:2.3.9":	"อุมฺมตฺติกาย, ",
"pli-tv-bi-vb-np11:2.3.10":	"อาทิกมฺมิกายาติฯ ",
"pli-tv-bi-vb-np11:2.3.11":	"เอกาทสมสิกฺขาปทํ นิฏฺฐิตํฯ "
}	
