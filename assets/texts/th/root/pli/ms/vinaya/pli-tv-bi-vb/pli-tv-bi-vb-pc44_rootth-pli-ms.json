{	
"pli-tv-bi-vb-pc44:0.1":	"เถรวาท วินย ",
"pli-tv-bi-vb-pc44:0.2":	"ภิกฺขุนิวิภงฺค ",
"pli-tv-bi-vb-pc44:0.3":	"ปาจิตฺติยกณฺฑ ",
"pli-tv-bi-vb-pc44:0.4":	"จิตฺตาคารวคฺค ",
"pli-tv-bi-vb-pc44:0.5":	"๔๔ฯ คิหิเวยฺยาวจฺจสิกฺขาปท ",
"pli-tv-bi-vb-pc44:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc44:1.2":	"เตน โข ปน สมเยน ภิกฺขุนิโย คิหิเวยฺยาวจฺจํ กโรนฺติฯ ",
"pli-tv-bi-vb-pc44:1.3":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc44:1.4":	"“กถญฺหิ นาม ภิกฺขุนิโย คิหิเวยฺยาวจฺจํ กริสฺสนฺตี”ติ …เป… ",
"pli-tv-bi-vb-pc44:1.5":	"“สจฺจํ กิร, ภิกฺขเว, ภิกฺขุนิโย คิหิเวยฺยาวจฺจํ กโรนฺตี”ติ? ",
"pli-tv-bi-vb-pc44:1.6":	"“สจฺจํ, ภควา”ติฯ ",
"pli-tv-bi-vb-pc44:1.7":	"วิครหิ พุทฺโธ ภควา …เป… ",
"pli-tv-bi-vb-pc44:1.8":	"กถญฺหิ นาม, ภิกฺขเว, ภิกฺขุนิโย คิหิเวยฺยาวจฺจํ กริสฺสนฺติฯ ",
"pli-tv-bi-vb-pc44:1.9":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc44:1.10":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc44:1.11.1":	"“ยา ปน ภิกฺขุนี คิหิเวยฺยาวจฺจํ กเรยฺย, ปาจิตฺติยนฺ”ติฯ ",
"pli-tv-bi-vb-pc44:2.1.1":	"ยา ปนาติ ",
"pli-tv-bi-vb-pc44:2.1.2":	"ยา ยาทิสา …เป… ",
"pli-tv-bi-vb-pc44:2.1.3":	"ภิกฺขุนีติ ",
"pli-tv-bi-vb-pc44:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc44:2.1.5":	"คิหิเวยฺยาวจฺจํ นาม ",
"pli-tv-bi-vb-pc44:2.1.6":	"อคาริกสฺส ยาคุํ วา ภตฺตํ วา ขาทนียํ วา ปจติ, สาฏกํ วา เวฐนํ วา โธวติ, อาปตฺติ ปาจิตฺติยสฺสฯ ",
"pli-tv-bi-vb-pc44:2.2.1":	"อนาปตฺติ—",
"pli-tv-bi-vb-pc44:2.2.2":	"ยาคุปาเน, ",
"pli-tv-bi-vb-pc44:2.2.3":	"สงฺฆภตฺเต, ",
"pli-tv-bi-vb-pc44:2.2.4":	"เจติยปูชาย, ",
"pli-tv-bi-vb-pc44:2.2.5":	"อตฺตโน เวยฺยาวจฺจกรสฺส ยาคุํ วา ภตฺตํ วา ขาทนียํ วา ปจติ, สาฏกํ วา เวฐนํ วา โธวติ, ",
"pli-tv-bi-vb-pc44:2.2.6":	"อุมฺมตฺติกาย, ",
"pli-tv-bi-vb-pc44:2.2.7":	"อาทิกมฺมิกายาติฯ ",
"pli-tv-bi-vb-pc44:2.2.8":	"จตุตฺถสิกฺขาปทํ นิฏฺฐิตํฯ "
}	
