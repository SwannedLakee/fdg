{	
"pli-tv-bi-vb-pc57:0.1":	"เถรวาท วินย ",
"pli-tv-bi-vb-pc57:0.2":	"ภิกฺขุนิวิภงฺค ",
"pli-tv-bi-vb-pc57:0.3":	"ปาจิตฺติยกณฺฑ ",
"pli-tv-bi-vb-pc57:0.4":	"อารามวคฺค ",
"pli-tv-bi-vb-pc57:0.5":	"๕๗ฯ อปวารณาสิกฺขาปท ",
"pli-tv-bi-vb-pc57:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc57:1.2":	"เตน โข ปน สมเยน สมฺพหุลา ภิกฺขุนิโย คามกาวาเส วสฺสํวุฏฺฐา สาวตฺถึ อคมํสุฯ ",
"pli-tv-bi-vb-pc57:1.3":	"ภิกฺขุนิโย ตา ภิกฺขุนิโย เอตทโวจุํ—",
"pli-tv-bi-vb-pc57:1.4":	"“กตฺถายฺยาโย วสฺสํวุฏฺฐา; ",
"pli-tv-bi-vb-pc57:1.5":	"กตฺถ ภิกฺขุสงฺโฆ ปวาริโต”ติ? ",
"pli-tv-bi-vb-pc57:1.6":	"“น มยํ, อเยฺย, ภิกฺขุสงฺฆํ ปวาเรมา”ติฯ ",
"pli-tv-bi-vb-pc57:1.7":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc57:1.8":	"“กถญฺหิ นาม ภิกฺขุนิโย วสฺสํวุฏฺฐา ภิกฺขุสงฺฆํ น ปวาเรสฺสนฺตี”ติ …เป… ",
"pli-tv-bi-vb-pc57:1.9":	"“สจฺจํ กิร, ภิกฺขเว, ภิกฺขุนิโย วสฺสํวุฏฺฐา ภิกฺขุสงฺฆํ น ปวาเรนฺตี”ติ? ",
"pli-tv-bi-vb-pc57:1.10":	"“สจฺจํ, ภควา”ติฯ ",
"pli-tv-bi-vb-pc57:1.11":	"วิครหิ พุทฺโธ ภควา …เป… ",
"pli-tv-bi-vb-pc57:1.12":	"กถญฺหิ นาม, ภิกฺขเว, ภิกฺขุนิโย วสฺสํวุฏฺฐา ภิกฺขุสงฺฆํ น ปวาเรสฺสนฺติฯ ",
"pli-tv-bi-vb-pc57:1.13":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc57:1.14":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc57:1.15.1":	"“ยา ปน ภิกฺขุนี วสฺสํวุฏฺฐา อุภโตสงฺเฆ ตีหิ ฐาเนหิ น ปวาเรยฺย ทิฏฺเฐน วา สุเตน วา ปริสงฺกาย วา, ปาจิตฺติยนฺ”ติฯ ",
"pli-tv-bi-vb-pc57:2.1.1":	"ยา ปนาติ ",
"pli-tv-bi-vb-pc57:2.1.2":	"ยา ยาทิสา …เป… ",
"pli-tv-bi-vb-pc57:2.1.3":	"ภิกฺขุนีติ ",
"pli-tv-bi-vb-pc57:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc57:2.1.5":	"วสฺสํวุฏฺฐา นาม ",
"pli-tv-bi-vb-pc57:2.1.6":	"ปุริมํ วา เตมาสํ ปจฺฉิมํ วา เตมาสํ วุฏฺฐาฯ ",
"pli-tv-bi-vb-pc57:2.1.7":	"อุภโตสงฺเฆ ตีหิ ฐาเนหิ น ปวาเรสฺสามิ ทิฏฺเฐน วา สุเตน วา ปริสงฺกาย วา”ติ ธุรํ นิกฺขิตฺตมตฺเต อาปตฺติ ปาจิตฺติยสฺสฯ ",
"pli-tv-bi-vb-pc57:2.2.1":	"อนาปตฺติ—",
"pli-tv-bi-vb-pc57:2.2.2":	"สติ อนฺตราเย, ",
"pli-tv-bi-vb-pc57:2.2.3":	"ปริเยสิตฺวา น ลภติ, ",
"pli-tv-bi-vb-pc57:2.2.4":	"คิลานาย, ",
"pli-tv-bi-vb-pc57:2.2.5":	"อาปทาสุ, ",
"pli-tv-bi-vb-pc57:2.2.6":	"อุมฺมตฺติกาย, ",
"pli-tv-bi-vb-pc57:2.2.7":	"อาทิกมฺมิกายาติฯ ",
"pli-tv-bi-vb-pc57:2.2.8":	"สตฺตมสิกฺขาปทํ นิฏฺฐิตํฯ "
}	
