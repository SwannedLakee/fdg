{	
"pli-tv-bi-vb-pc26:0.1":	"เถรวาท วินย ",
"pli-tv-bi-vb-pc26:0.2":	"ภิกฺขุนิวิภงฺค ",
"pli-tv-bi-vb-pc26:0.3":	"ปาจิตฺติยกณฺฑ ",
"pli-tv-bi-vb-pc26:0.4":	"นคฺควคฺค ",
"pli-tv-bi-vb-pc26:0.5":	"๒๖ฯ คณจีวรสิกฺขาปท ",
"pli-tv-bi-vb-pc26:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc26:1.2":	"เตน โข ปน สมเยน ถุลฺลนนฺทาย ภิกฺขุนิยา อุปฏฺฐากกุลํ ถุลฺลนนฺทํ ภิกฺขุนึ เอตทโวจ—",
"pli-tv-bi-vb-pc26:1.3":	"“ภิกฺขุนิสงฺฆสฺส, อเยฺย, จีวรํ ทสฺสามา”ติฯ ",
"pli-tv-bi-vb-pc26:1.4":	"ถุลฺลนนฺทา ภิกฺขุนี—",
"pli-tv-bi-vb-pc26:1.5":	"“ตุเมฺห พหุกิจฺจา พหุกรณียา”ติ อนฺตรายํ อกาสิฯ ",
"pli-tv-bi-vb-pc26:1.6":	"เตน โข ปน สมเยน ตสฺส กุลสฺส ฆรํ ฑยฺหติฯ ",
"pli-tv-bi-vb-pc26:1.7":	"เต อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc26:1.8":	"“กถญฺหิ นาม อยฺยา ถุลฺลนนฺทา อมฺหากํ เทยฺยธมฺมํ อนฺตรายํ กริสฺสติฯ ",
"pli-tv-bi-vb-pc26:1.9":	"อุภเยนามฺห ปริพาหิรา โภเคหิ จ ปุญฺเญน จา”ติฯ ",
"pli-tv-bi-vb-pc26:1.10":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc26:1.11":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc26:1.12":	"“กถญฺหิ นาม อยฺยา ถุลฺลนนฺทา คณสฺส จีวรลาภํ อนฺตรายํ กริสฺสตี”ติ …เป… ",
"pli-tv-bi-vb-pc26:1.13":	"“สจฺจํ กิร, ภิกฺขเว, ถุลฺลนนฺทา ภิกฺขุนี คณสฺส จีวรลาภํ อนฺตรายํ อกาสี”ติ? ",
"pli-tv-bi-vb-pc26:1.14":	"“สจฺจํ, ภควา”ติฯ ",
"pli-tv-bi-vb-pc26:1.15":	"วิครหิ พุทฺโธ ภควา …เป… ",
"pli-tv-bi-vb-pc26:1.16":	"กถญฺหิ นาม, ภิกฺขเว, ถุลฺลนนฺทา ภิกฺขุนี คณสฺส จีวรลาภํ อนฺตรายํ กริสฺสติฯ ",
"pli-tv-bi-vb-pc26:1.17":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc26:1.18":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc26:1.19.1":	"“ยา ปน ภิกฺขุนี คณสฺส จีวรลาภํ อนฺตรายํ กเรยฺย, ปาจิตฺติยนฺ”ติฯ ",
"pli-tv-bi-vb-pc26:2.1.1":	"ยา ปนาติ ",
"pli-tv-bi-vb-pc26:2.1.2":	"ยา ยาทิสา …เป… ",
"pli-tv-bi-vb-pc26:2.1.3":	"ภิกฺขุนีติ ",
"pli-tv-bi-vb-pc26:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc26:2.1.5":	"คโณ นาม ",
"pli-tv-bi-vb-pc26:2.1.6":	"ภิกฺขุนิสงฺโฆ วุจฺจติฯ ",
"pli-tv-bi-vb-pc26:2.1.7":	"จีวรํ นาม ",
"pli-tv-bi-vb-pc26:2.1.8":	"ฉนฺนํ จีวรานํ อญฺญตรํ จีวรํ วิกปฺปนุปคํ ปจฺฉิมํฯ ",
"pli-tv-bi-vb-pc26:2.1.9":	"อนฺตรายํ กเรยฺยาติ ",
"pli-tv-bi-vb-pc26:2.1.10":	"“กถํ อิเม จีวรํ น ทเทยฺยุนฺ”ติ อนฺตรายํ กโรติ, อาปตฺติ ปาจิตฺติยสฺสฯ ",
"pli-tv-bi-vb-pc26:2.1.11":	"อญฺญํ ปริกฺขารํ อนฺตรายํ กโรติ, อาปตฺติ ทุกฺกฏสฺสฯ ",
"pli-tv-bi-vb-pc26:2.1.12":	"สมฺพหุลานํ ภิกฺขุนีนํ วา เอกภิกฺขุนิยา วา อนุปสมฺปนฺนาย วา จีวรํ วา อญฺญํ วา ปริกฺขารํ อนฺตรายํ กโรติ, อาปตฺติ ทุกฺกฏสฺสฯ ",
"pli-tv-bi-vb-pc26:2.2.1":	"อนาปตฺติ—",
"pli-tv-bi-vb-pc26:2.2.2":	"อานิสํสํ ทเสฺสตฺวา นิวาเรติ, ",
"pli-tv-bi-vb-pc26:2.2.3":	"อุมฺมตฺติกาย, ",
"pli-tv-bi-vb-pc26:2.2.4":	"อาทิกมฺมิกายาติฯ ",
"pli-tv-bi-vb-pc26:2.2.5":	"ฉฏฺฐสิกฺขาปทํ นิฏฺฐิตํฯ "
}	
