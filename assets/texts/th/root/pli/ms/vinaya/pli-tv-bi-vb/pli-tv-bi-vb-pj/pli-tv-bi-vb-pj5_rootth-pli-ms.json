{	
"pli-tv-bi-vb-pj5:0.1":	"เถรวาท วินย ",
"pli-tv-bi-vb-pj5:0.2":	"ภิกฺขุนิวิภงฺค ",
"pli-tv-bi-vb-pj5:0.3":	"ปาราชิกกณฺฑ ",
"pli-tv-bi-vb-pj5:0.4":	"๕ฯ อุพฺภชาณุมณฺฑลิกาสิกฺขาปท ",
"pli-tv-bi-vb-pj5:1.0.2":	"นโม ตสฺส ภควโต อรหโต สมฺมาสมฺพุทฺธสฺสฯ ",
"pli-tv-bi-vb-pj5:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pj5:1.2":	"เตน โข ปน สมเยน สาโฬฺห มิคารนตฺตา ภิกฺขุนิสงฺฆสฺส วิหารํ กตฺตุกาโม โหติฯ ",
"pli-tv-bi-vb-pj5:1.3":	"อถ โข สาโฬฺห มิคารนตฺตา ภิกฺขุนิโย อุปสงฺกมิตฺวา เอตทโวจ—",
"pli-tv-bi-vb-pj5:1.4":	"“อิจฺฉามหํ, อเยฺย, ภิกฺขุนิสงฺฆสฺส วิหารํ กาตุํฯ ",
"pli-tv-bi-vb-pj5:1.5":	"เทถ เม นวกมฺมิกํ ภิกฺขุนินฺ”ติฯ ",
"pli-tv-bi-vb-pj5:1.6":	"เตน โข ปน สมเยน จตโสฺส ภคินิโย ภิกฺขุนีสุ ปพฺพชิตา โหนฺติ—",
"pli-tv-bi-vb-pj5:1.7":	"นนฺทา, นนฺทวตี, สุนฺทรีนนฺทา, ถุลฺลนนฺทาติฯ ",
"pli-tv-bi-vb-pj5:1.8":	"ตาสุ สุนฺทรีนนฺทา ภิกฺขุนี ตรุณปพฺพชิตา อภิรูปา โหติ ทสฺสนียา ปาสาทิกา ปณฺฑิตา พฺยตฺตา เมธาวินี ทกฺขา อนลสา, ตตฺรุปายาย วีมํสาย สมนฺนาคตา, อลํ กาตุํ อลํ สํวิธาตุํฯ ",
"pli-tv-bi-vb-pj5:1.9":	"อถ โข ภิกฺขุนิสงฺโฆ สุนฺทรีนนฺทํ ภิกฺขุนึ สมฺมนฺนิตฺวา สาฬฺหสฺส มิคารนตฺตุโน นวกมฺมิกํ อทาสิฯ ",
"pli-tv-bi-vb-pj5:1.10":	"เตน โข ปน สมเยน สุนฺทรีนนฺทา ภิกฺขุนี สาฬฺหสฺส มิคารนตฺตุโน นิเวสนํ อภิกฺขณํ คจฺฉติ—",
"pli-tv-bi-vb-pj5:1.11":	"“วาสึ เทถ, ปรสุํ เทถ, กุฐารึ เทถ, กุทาลํ เทถ, นิขาทนํ เทถา”ติฯ ",
"pli-tv-bi-vb-pj5:1.12":	"สาโฬฺหปิ มิคารนตฺตา ภิกฺขุนุปสฺสยํ อภิกฺขณํ คจฺฉติ กตากตํ ชานิตุํฯ ",
"pli-tv-bi-vb-pj5:1.13":	"เต อภิณฺหทสฺสเนน ปฏิพทฺธจิตฺตา อเหสุํฯ ",
"pli-tv-bi-vb-pj5:1.14":	"อถ โข สาโฬฺห มิคารนตฺตา สุนฺทรีนนฺทํ ภิกฺขุนึ ทูเสตุํ โอกาสํ อลภมาโน เอตเทวอตฺถาย ภิกฺขุนิสงฺฆสฺส ภตฺตํ อกาสิฯ ",
"pli-tv-bi-vb-pj5:1.15":	"อถ โข สาโฬฺห มิคารนตฺตา ภตฺตคฺเค อาสนํ ปญฺญเปนฺโต “เอตฺตกา ภิกฺขุนิโย อยฺยาย สุนฺทรีนนฺทาย วุฑฺฒตรา”ติ—เอกมนฺตํ อาสนํ ปญฺญเปสิ “เอตฺตกา นวกตรา”ติ—เอกมนฺตํ อาสนํ ปญฺญเปสิฯ ",
"pli-tv-bi-vb-pj5:1.16":	"ปฏิจฺฉนฺเน โอกาเส นิกูเฏ สุนฺทรีนนฺทาย ภิกฺขุนิยา อาสนํ ปญฺญเปสิ, ยถา เถรา ภิกฺขุนิโย ชาเนยฺยุํ—“นวกานํ ภิกฺขุนีนํ สนฺติเก นิสินฺนา”ติ; นวกาปิ ภิกฺขุนิโย ชาเนยฺยุํ—“เถรานํ ภิกฺขุนีนํ สนฺติเก นิสินฺนา”ติฯ ",
"pli-tv-bi-vb-pj5:1.17":	"อถ โข สาโฬฺห มิคารนตฺตา ภิกฺขุนิสงฺฆสฺส กาลํ อาโรจาเปสิ—“กาโล, อเยฺย, นิฏฺฐิตํ ภตฺตนฺ”ติฯ ",
"pli-tv-bi-vb-pj5:1.18":	"สุนฺทรีนนฺทา ภิกฺขุนี สลฺลกฺเขตฺวา—“น พหุกโต สาโฬฺห มิคารนตฺตา ภิกฺขุนิสงฺฆสฺส ภตฺตํ อกาสิ; มํ โส ทูเสตุกาโมฯ ",
"pli-tv-bi-vb-pj5:1.19":	"สจาหํ คมิสฺสามิ วิสฺสโร เม ภวิสฺสตี”ติ, อนฺเตวาสินึ ภิกฺขุนึ อาณาเปสิ—“คจฺฉ เม ปิณฺฑปาตํ นีหรฯ ",
"pli-tv-bi-vb-pj5:1.20":	"โย เจ มํ ปุจฺฉติ, ‘คิลานา’ติ ปฏิเวเทหี”ติฯ ",
"pli-tv-bi-vb-pj5:1.21":	"“เอวํ, อเยฺย”ติ โข สา ภิกฺขุนี สุนฺทรีนนฺทาย ภิกฺขุนิยา ปจฺจโสฺสสิฯ ",
"pli-tv-bi-vb-pj5:1.22":	"เตน โข ปน สมเยน สาโฬฺห มิคารนตฺตา พหิทฺวารโกฏฺฐเก ฐิโต โหติ สุนฺทรีนนฺทํ ภิกฺขุนึ ปฏิปุจฺฉนฺโต—",
"pli-tv-bi-vb-pj5:1.23":	"“กหํ, อเยฺย, อยฺยา สุนฺทรีนนฺทา? กหํ, อเยฺย, อยฺยา สุนฺทรีนนฺทา”ติ? ",
"pli-tv-bi-vb-pj5:1.24":	"เอวํ วุตฺเต, สุนฺทรีนนฺทาย ภิกฺขุนิยา อนฺเตวาสินี ภิกฺขุนี สาฬฺหํ มิคารนตฺตารํ เอตทโวจ—“คิลานาวุโส; ปิณฺฑปาตํ นีหริสฺสามี”ติฯ ",
"pli-tv-bi-vb-pj5:1.25":	"อถ โข สาโฬฺห มิคารนตฺตา—“ยมฺปาหํ อตฺถาย ภิกฺขุนิสงฺฆสฺส ภตฺตํ อกาสึ อยฺยาย สุนฺทรีนนฺทาย การณา”ติ มนุเสฺส อาณาเปตฺวา—",
"pli-tv-bi-vb-pj5:1.26":	"“ภิกฺขุนิสงฺฆํ ภตฺเตน ปริวิสถา”ติ วตฺวา เยน ภิกฺขุนุปสฺสโย เตนุปสงฺกมิฯ ",
"pli-tv-bi-vb-pj5:1.27":	"เตน โข ปน สมเยน สุนฺทรีนนฺทา ภิกฺขุนี พหารามโกฏฺฐเก ฐิตา โหติ สาฬฺหํ มิคารนตฺตารํ ปติมาเนนฺตีฯ ",
"pli-tv-bi-vb-pj5:1.28":	"อทฺทสา โข สุนฺทรีนนฺทา ภิกฺขุนี สาฬฺหํ มิคารนตฺตารํ ทูรโตว อาคจฺฉนฺตํฯ ทิสฺวาน อุปสฺสยํ ปวิสิตฺวา สสีสํ ปารุปิตฺวา มญฺจเก นิปชฺชิฯ ",
"pli-tv-bi-vb-pj5:1.29":	"อถ โข สาโฬฺห มิคารนตฺตา เยน สุนฺทรีนนฺทา ภิกฺขุนี เตนุปสงฺกมิ; อุปสงฺกมิตฺวา สุนฺทรีนนฺทํ ภิกฺขุนึ เอตทโวจ—“กึ เต, อเยฺย, อผาสุ, กิสฺส นิปนฺนาสี”ติ? ",
"pli-tv-bi-vb-pj5:1.30":	"“เอวเญฺหตํ, อาวุโส, โหติ ยา อนิจฺฉนฺตํ อิจฺฉตี”ติฯ ",
"pli-tv-bi-vb-pj5:1.31":	"“กฺยาหํ ตํ, อเยฺย, น อิจฺฉิสฺสามิ? ",
"pli-tv-bi-vb-pj5:1.32":	"อปิ จาหํ โอกาสํ น ลภามิ ตํ ทูเสตุนฺ”ติฯ ",
"pli-tv-bi-vb-pj5:1.33":	"อวสฺสุโต อวสฺสุตาย สุนฺทรีนนฺทาย ภิกฺขุนิยา กายสํสคฺคํ สมาปชฺชิฯ ",
"pli-tv-bi-vb-pj5:1.34":	"เตน โข ปน สมเยน อญฺญตรา ภิกฺขุนี ชราทุพฺพลา จรณคิลานา สุนฺทรีนนฺทาย ภิกฺขุนิยา อวิทูเร นิปนฺนา โหติฯ ",
"pli-tv-bi-vb-pj5:1.35":	"อทฺทสา โข สา ภิกฺขุนี สาฬฺหํ มิคารนตฺตารํ อวสฺสุตํ อวสฺสุตาย สุนฺทรีนนฺทาย ภิกฺขุนิยา กายสํสคฺคํ สมาปชฺชนฺตํฯ ",
"pli-tv-bi-vb-pj5:1.36":	"ทิสฺวาน อุชฺฌายติ ขิยฺยติ วิปาเจติ—“กถญฺหิ นาม อยฺยา สุนฺทรีนนฺทา อวสฺสุตา อวสฺสุตสฺส ปุริสปุคฺคลสฺส กายสํสคฺคํ สาทิยิสฺสตี”ติฯ ",
"pli-tv-bi-vb-pj5:1.37":	"อถ โข สา ภิกฺขุนี ภิกฺขุนีนํ เอตมตฺถํ อาโรเจสิฯ ",
"pli-tv-bi-vb-pj5:1.38":	"ยา ตา ภิกฺขุนิโย อปฺปิจฺฉา สนฺตุฏฺฐา ลชฺชินิโย กุกฺกุจฺจิกา สิกฺขากามา ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pj5:1.39":	"“กถญฺหิ นาม อยฺยา สุนฺทรีนนฺทา อวสฺสุตา อวสฺสุตสฺส ปุริสปุคฺคลสฺส กายสํสคฺคํ สาทิยิสฺสตี”ติฯ ",
"pli-tv-bi-vb-pj5:1.40":	"อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํฯ เย เต ภิกฺขู อปฺปิจฺฉา สนฺตุฏฺฐา ลชฺชิโน กุกฺกุจฺจกา สิกฺขากามา เต อุชฺฌายนฺติ ขิยฺยนฺติ วิปาเจนฺติ—“กถญฺหิ นาม สุนฺทรีนนฺทา ภิกฺขุนี อวสฺสุตา อวสฺสุตสฺส ปุริสปุคฺคลสฺส กายสํสคฺคํ สาทิยิสฺสตี”ติฯ ",
"pli-tv-bi-vb-pj5:1.41":	"อถ โข เต ภิกฺขู สุนฺทรีนนฺทํ ภิกฺขุนึ อเนกปริยาเยน วิครหิตฺวา ภควโต เอตมตฺถํ อาโรเจสุํฯ ",
"pli-tv-bi-vb-pj5:1.42":	"อถ โข ภควา เอตสฺมึ นิทาเน เอตสฺมึ ปกรเณ ภิกฺขุสงฺฆํ สนฺนิปาตาเปตฺวา ภิกฺขู ปฏิปุจฺฉิ—",
"pli-tv-bi-vb-pj5:1.43":	"“สจฺจํ กิร, ภิกฺขเว, สุนฺทรีนนฺทา ภิกฺขุนี อวสฺสุตา อวสฺสุตสฺส ปุริสปุคฺคลสฺส กายสํสคฺคํ สาทิยตี”ติ? ",
"pli-tv-bi-vb-pj5:1.44":	"“สจฺจํ, ภควา”ติฯ ",
"pli-tv-bi-vb-pj5:1.45":	"วิครหิ พุทฺโธ ภควา—",
"pli-tv-bi-vb-pj5:1.46":	"“อนนุจฺฉวิกํ, ภิกฺขเว, สุนฺทรีนนฺทาย ภิกฺขุนิยา อนนุโลมิกํ อปฺปติรูปํ อสฺสามณกํ อกปฺปิยํ อกรณียํฯ ",
"pli-tv-bi-vb-pj5:1.47":	"กถญฺหิ นาม, ภิกฺขเว, สุนฺทรีนนฺทา ภิกฺขุนี อวสฺสุตา อวสฺสุตสฺส ปุริสปุคฺคลสฺส กายสํสคฺคํ สาทิยิสฺสติฯ ",
"pli-tv-bi-vb-pj5:1.48":	"เนตํ, ภิกฺขเว, อปฺปสนฺนานํ วา ปสาทาย ปสนฺนานํ วา ภิโยฺยภาวายฯ ",
"pli-tv-bi-vb-pj5:1.49":	"อถ เขฺวตํ, ภิกฺขเว, อปฺปสนฺนานญฺเจว อปฺปสาทาย ปสนฺนานญฺจ เอกจฺจานํ อญฺญถตฺตายา”ติฯ ",
"pli-tv-bi-vb-pj5:1.50":	"อถ โข ภควา สุนฺทรีนนฺทํ ภิกฺขุนึ อเนกปริยาเยน วิครหิตฺวา ทุพฺภรตาย ทุปฺโปสตาย มหิจฺฉตาย อสนฺตุฏฺฐิตาย สงฺคณิกาย โกสชฺชสฺส อวณฺณํ ภาสิตฺวา, อเนกปริยาเยน สุภรตาย สุโปสตาย อปฺปิจฺฉสฺส สนฺตุฏฺฐสฺส สเลฺลขสฺส ธุตสฺส ปาสาทิกสฺส อปจยสฺส วีริยารมฺภสฺส วณฺณํ ภาสิตฺวา, ภิกฺขูนํ ตทนุจฺฉวิกํ ตทนุโลมิกํ ธมฺมึ กถํ กตฺวา ภิกฺขู อามนฺเตสิ—",
"pli-tv-bi-vb-pj5:1.51":	"“เตน หิ, ภิกฺขเว, ภิกฺขุนีนํ สิกฺขาปทํ ปญฺญเปสฺสามิ ทส อตฺถวเส ปฏิจฺจ—",
"pli-tv-bi-vb-pj5:1.52":	"สงฺฆสุฏฺฐุตาย, สงฺฆผาสุตาย, ทุมฺมงฺกูนํ ภิกฺขุนีนํ นิคฺคหาย, เปสลานํ ภิกฺขุนีนํ ผาสุวิหาราย, ทิฏฺฐธมฺมิกานํ อาสวานํ สํวราย, สมฺปรายิกานํ อาสวานํ ปฏิฆาตาย, อปฺปสนฺนานํ ปสาทาย, ปสนฺนานํ ภิโยฺยภาวาย, สทฺธมฺมฏฺฐิติยา วินยานุคฺคหายฯ ",
"pli-tv-bi-vb-pj5:1.53":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pj5:1.54.1":	"“ยา ปน ภิกฺขุนี อวสฺสุตา อวสฺสุตสฺส ปุริสปุคฺคลสฺส อธกฺขกํ อุพฺภชาณุมณฺฑลํ อามสนํ วา ปรามสนํ วา คหณํ วา ฉุปนํ วา ปฏิปีฬนํ วา สาทิเยยฺย, อยมฺปิ ปาราชิกา โหติ อสํวาสา อุพฺภชาณุมณฺฑลิกา”ติฯ ",
"pli-tv-bi-vb-pj5:2.1.1":	"ยา ปนาติ ",
"pli-tv-bi-vb-pj5:2.1.2":	"ยา ยาทิสา ยถายุตฺตา ยถาชจฺจา ยถานามา ยถาโคตฺตา ยถาสีลา ยถาวิหารินี ยถาโคจรา เถรา วา นวา วา มชฺฌิมา วา, เอสา วุจฺจติ ยา ปนาติฯ ",
"pli-tv-bi-vb-pj5:2.1.3":	"ภิกฺขุนีติ ",
"pli-tv-bi-vb-pj5:2.1.4":	"ภิกฺขิกาติ ภิกฺขุนี; ",
"pli-tv-bi-vb-pj5:2.1.5":	"ภิกฺขาจริยํ อชฺฌุปคตาติ ภิกฺขุนี; ",
"pli-tv-bi-vb-pj5:2.1.6":	"ภินฺนปฏธราติ ภิกฺขุนี; ",
"pli-tv-bi-vb-pj5:2.1.7":	"สมญฺญาย ภิกฺขุนี; ",
"pli-tv-bi-vb-pj5:2.1.8":	"ปฏิญฺญาย ภิกฺขุนี; ",
"pli-tv-bi-vb-pj5:2.1.9":	"เอหิ ภิกฺขุนีติ ภิกฺขุนี; ",
"pli-tv-bi-vb-pj5:2.1.10":	"ตีหิ สรณคมเนหิ อุปสมฺปนฺนาติ ภิกฺขุนี; ",
"pli-tv-bi-vb-pj5:2.1.11":	"ภทฺรา ภิกฺขุนี; ",
"pli-tv-bi-vb-pj5:2.1.12":	"สารา ภิกฺขุนี; ",
"pli-tv-bi-vb-pj5:2.1.13":	"เสขา ภิกฺขุนี; ",
"pli-tv-bi-vb-pj5:2.1.14":	"อเสขา ภิกฺขุนี; ",
"pli-tv-bi-vb-pj5:2.1.15":	"สมคฺเคน อุภโตสงฺเฆน ญตฺติจตุตฺเถน กมฺเมน อกุปฺเปน ฐานารเหน อุปสมฺปนฺนาติ ภิกฺขุนีฯ ",
"pli-tv-bi-vb-pj5:2.1.16":	"ตตฺร ยายํ ภิกฺขุนี สมคฺเคน อุภโตสงฺเฆน ญตฺติจตุตฺเถน กมฺเมน อกุปฺเปน ฐานารเหน อุปสมฺปนฺนา, อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pj5:2.1.17":	"อวสฺสุตา นาม ",
"pli-tv-bi-vb-pj5:2.1.18":	"สารตฺตา อเปกฺขวตี ปฏิพทฺธจิตฺตาฯ ",
"pli-tv-bi-vb-pj5:2.1.19":	"อวสฺสุโต นาม ",
"pli-tv-bi-vb-pj5:2.1.20":	"สารตฺโต อเปกฺขวา ปฏิพทฺธจิตฺโตฯ ",
"pli-tv-bi-vb-pj5:2.1.21":	"ปุริสปุคฺคโล นาม ",
"pli-tv-bi-vb-pj5:2.1.22":	"มนุสฺสปุริโส น ยกฺโข น เปโต น ติรจฺฉานคโต วิญฺญู ปฏิพโล กายสํสคฺคํ สมาปชฺชิตุํฯ ",
"pli-tv-bi-vb-pj5:2.1.23":	"อธกฺขกนฺติ ",
"pli-tv-bi-vb-pj5:2.1.24":	"เหฏฺฐกฺขกํฯ ",
"pli-tv-bi-vb-pj5:2.1.25":	"อุพฺภชาณุมณฺฑลนฺติ ",
"pli-tv-bi-vb-pj5:2.1.26":	"อุปริชาณุมณฺฑลํฯ ",
"pli-tv-bi-vb-pj5:2.1.27":	"อามสนํ นาม ",
"pli-tv-bi-vb-pj5:2.1.28":	"อามฏฺฐมตฺตํฯ ",
"pli-tv-bi-vb-pj5:2.1.29":	"ปรามสนํ นาม ",
"pli-tv-bi-vb-pj5:2.1.30":	"อิโตจิโต จ สญฺโจปนํฯ ",
"pli-tv-bi-vb-pj5:2.1.31":	"คหณํ นาม ",
"pli-tv-bi-vb-pj5:2.1.32":	"คหิตมตฺตํฯ ",
"pli-tv-bi-vb-pj5:2.1.33":	"ฉุปนํ นาม ",
"pli-tv-bi-vb-pj5:2.1.34":	"ผุฏฺฐมตฺตํฯ ",
"pli-tv-bi-vb-pj5:2.1.35":	"ปฏิปีฬนํ วา สาทิเยยฺยาติ ",
"pli-tv-bi-vb-pj5:2.1.36":	"องฺคํ คเหตฺวา นิปฺปีฬนํ สาทิยติฯ ",
"pli-tv-bi-vb-pj5:2.1.37":	"อยมฺปีติ ",
"pli-tv-bi-vb-pj5:2.1.38":	"ปุริมาโย อุปาทาย วุจฺจติฯ ",
"pli-tv-bi-vb-pj5:2.1.39":	"ปาราชิกา โหตีติ ",
"pli-tv-bi-vb-pj5:2.1.40":	"เสยฺยถาปิ นาม ปุริโส สีสจฺฉินฺโน อภพฺโพ เตน สรีรพนฺธเนน ชีวิตุํ; เอวเมว ภิกฺขุนี อวสฺสุตา อวสฺสุตสฺส ปุริสปุคฺคลสฺส อธกฺขกํ อุพฺภชาณุมณฺฑลํ อามสนํ วา ปรามสนํ วา คหณํ วา ฉุปนํ วา ปฏิปีฬนํ วา สาทิยนฺตี อสฺสมณี โหติ อสกฺยธีตาฯ เตน วุจฺจติ ปาราชิกา โหตีติฯ ",
"pli-tv-bi-vb-pj5:2.1.41":	"อสํวาสาติ ",
"pli-tv-bi-vb-pj5:2.1.42":	"สํวาโส นาม เอกกมฺมํ เอกุทฺเทโส สมสิกฺขตา— เอโส สํวาโส นามฯ ",
"pli-tv-bi-vb-pj5:2.1.43":	"โส ตาย สทฺธึ นตฺถิ, เตน วุจฺจติ อสํวาสาติฯ ",
"pli-tv-bi-vb-pj5:2.2.1":	"อุภโตอวสฺสุเต อธกฺขกํ อุพฺภชาณุมณฺฑลํ กาเยน กายํ อามสติ, อาปตฺติ ปาราชิกสฺสฯ ",
"pli-tv-bi-vb-pj5:2.2.2":	"กาเยน กายปฏิพทฺธํ อามสติ, อาปตฺติ ถุลฺลจฺจยสฺสฯ ",
"pli-tv-bi-vb-pj5:2.2.3":	"กายปฏิพทฺเธน กายํ อามสติ, อาปตฺติ ถุลฺลจฺจยสฺสฯ ",
"pli-tv-bi-vb-pj5:2.2.4":	"กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.5":	"นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.6":	"นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.7":	"นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.8.1":	"อุพฺภกฺขกํ อโธชาณุมณฺฑลํ กาเยน กายํ อามสติ, อาปตฺติ ถุลฺลจฺจยสฺสฯ ",
"pli-tv-bi-vb-pj5:2.2.9":	"กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.10":	"กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.11":	"กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.12":	"นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.13":	"นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.14":	"นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.15.1":	"เอกโตอวสฺสุเต อธกฺขกํ อุพฺภชาณุมณฺฑลํ กาเยน กายํ อามสติ, อาปตฺติ ถุลฺลจฺจยสฺสฯ ",
"pli-tv-bi-vb-pj5:2.2.16":	"กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.17":	"กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.18":	"กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.19":	"นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.20":	"นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.21":	"นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.22.1":	"อุพฺภกฺขกํ อโธชาณุมณฺฑลํ กาเยน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.23":	"กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.24":	"กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.25":	"กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.26":	"นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.27":	"นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.28":	"นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.29.1":	"อุภโตอวสฺสุเต ยกฺขสฺส วา เปตสฺส วา ปณฺฑกสฺส วา ติรจฺฉานคตมนุสฺสวิคฺคหสฺส วา อธกฺขกํ อุพฺภชาณุมณฺฑลํ กาเยน กายํ อามสติ, อาปตฺติ ถุลฺลจฺจยสฺสฯ ",
"pli-tv-bi-vb-pj5:2.2.30":	"กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.31":	"กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.32":	"กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.33":	"นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.34":	"นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.35":	"นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.36.1":	"อุพฺภกฺขกํ อโธชาณุมณฺฑลํ กาเยน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.37":	"กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.38":	"กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.39":	"กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.40":	"นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.41":	"นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.42":	"นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.43.1":	"เอกโตอวสฺสุเต อธกฺขกํ อุพฺภชาณุมณฺฑลํ กาเยน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.44":	"กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.45":	"กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.46":	"กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.47":	"นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.48":	"นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.49":	"นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.50.1":	"อุพฺภกฺขกํ อโธชาณุมณฺฑลํ กาเยน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.51":	"กาเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.52":	"กายปฏิพทฺเธน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.53":	"กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.54":	"นิสฺสคฺคิเยน กายํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.55":	"นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.2.56":	"นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺสฯ ",
"pli-tv-bi-vb-pj5:2.3.1":	"อนาปตฺติ—",
"pli-tv-bi-vb-pj5:2.3.2":	"อสญฺจิจฺจ, ",
"pli-tv-bi-vb-pj5:2.3.3":	"อสฺสติยา, ",
"pli-tv-bi-vb-pj5:2.3.4":	"อชานนฺติยา, ",
"pli-tv-bi-vb-pj5:2.3.5":	"อสาทิยนฺติยา, ",
"pli-tv-bi-vb-pj5:2.3.6":	"อุมฺมตฺติกาย, ",
"pli-tv-bi-vb-pj5:2.3.7":	"ขิตฺตจิตฺตาย, ",
"pli-tv-bi-vb-pj5:2.3.8":	"เวทนาฏฺฏาย, ",
"pli-tv-bi-vb-pj5:2.3.9":	"อาทิกมฺมิกายาติฯ ",
"pli-tv-bi-vb-pj5:2.3.10":	"ปฐมปาราชิกํ สมตฺตํฯ "
}	
