{	
"pli-tv-bi-vb-sk75:0.1":	"เถรวาท วินย ",
"pli-tv-bi-vb-sk75:0.2":	"ภิกฺขุนิวิภงฺค ",
"pli-tv-bi-vb-sk75:0.3":	"เสขิยกณฺฑ ",
"pli-tv-bi-vb-sk75:0.4":	"ปาทุกวคฺค ",
"pli-tv-bi-vb-sk75:0.5":	"๗๕ฯ อุทเกอุจฺจารสิกฺขาปท ",
"pli-tv-bi-vb-sk75:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-sk75:1.2":	"เตน โข ปน สมเยน ฉพฺพคฺคิยา ภิกฺขุนิโย อุทเก อุจฺจารมฺปิ ปสฺสาวมฺปิ เขฬมฺปิ กโรนฺติฯ ",
"pli-tv-bi-vb-sk75:1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-sk75:1.4":	"“กถญฺหิ นาม ภิกฺขุนิโย อุทเก อุจฺจารมฺปิ ปสฺสาวมฺปิ เขฬมฺปิ กริสฺสนฺติ, เสยฺยถาปิ คิหินิโย กามโภคินิโย”ติฯ ",
"pli-tv-bi-vb-sk75:1.5":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-sk75:1.6":	"ยา ตา ภิกฺขุนิโย อปฺปิจฺฉา, ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-sk75:1.7":	"“กถญฺหิ นาม ฉพฺพคฺคิยา ภิกฺขุนิโย อุทเก อุจฺจารมฺปิ ปสฺสาวมฺปิ เขฬมฺปิ กริสฺสนฺตี”ติฯ ",
"pli-tv-bi-vb-sk75:1.8":	"อถ โข ภิกฺขุนิโย ภิกฺขูนํ เอตมตฺถํ อาโรเจสุํฯ ",
"pli-tv-bi-vb-sk75:1.9":	"ภิกฺขู ภควโต เอตมตฺถํ อาโรเจสุํฯ ",
"pli-tv-bi-vb-sk75:1.10":	"อถ โข ภควา …เป… ",
"pli-tv-bi-vb-sk75:1.11":	"ภิกฺขู ปฏิปุจฺฉิ—",
"pli-tv-bi-vb-sk75:1.12":	"“สจฺจํ กิร, ภิกฺขเว, ฉพฺพคฺคิยา ภิกฺขุนิโย อุทเก อุจฺจารมฺปิ ปสฺสาวมฺปิ เขฬมฺปิ กโรนฺตี”ติ? ",
"pli-tv-bi-vb-sk75:1.13":	"“สจฺจํ, ภควา”ติฯ ",
"pli-tv-bi-vb-sk75:1.14":	"วิครหิ พุทฺโธ ภควา …เป… ",
"pli-tv-bi-vb-sk75:1.15":	"กถญฺหิ นาม, ภิกฺขเว, ฉพฺพคฺคิยา ภิกฺขุนิโย อุทเก อุจฺจารมฺปิ ปสฺสาวมฺปิ เขฬมฺปิ กริสฺสนฺติฯ ",
"pli-tv-bi-vb-sk75:1.16":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-sk75:1.17":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-sk75:1.18.1":	"“น อุทเก อุจฺจารํ วา ปสฺสาวํ วา เขฬํ วา กริสฺสามีติ สิกฺขา กรณียา”ติฯ ",
"pli-tv-bi-vb-sk75:1.19":	"เอวญฺจิทํ ภควตา ภิกฺขุนีนํ สิกฺขาปทํ ปญฺญตฺตํ โหติฯ ",
"pli-tv-bi-vb-sk75:2.1":	"เตน โข ปน สมเยน คิลานา ภิกฺขุนิโย อุทเก อุจฺจารมฺปิ ปสฺสาวมฺปิ เขฬมฺปิ กาตุํ กุกฺกุจฺจายนฺติฯ ",
"pli-tv-bi-vb-sk75:2.2":	"ภควโต เอตมตฺถํ อาโรเจสุํ …เป… ",
"pli-tv-bi-vb-sk75:2.3":	"อนุชานามิ, ภิกฺขเว, คิลานาย ภิกฺขุนิยา อุทเก อุจฺจารมฺปิ ปสฺสาวมฺปิ เขฬมฺปิ กาตุํฯ ",
"pli-tv-bi-vb-sk75:2.4":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-sk75:2.5.1":	"“น อุทเก อคิลานา อุจฺจารํ วา ปสฺสาวํ วา เขฬํ วา กริสฺสามีติ สิกฺขา กรณียา”ติฯ ",
"pli-tv-bi-vb-sk75:2.6":	"น อุทเก อคิลานาย อุจฺจาโร วา ปสฺสาโว วา เขโฬ วา กาตพฺโพฯ ",
"pli-tv-bi-vb-sk75:2.7":	"ยา อนาทริยํ ปฏิจฺจ อุทเก อคิลานา อุจฺจารํ วา ปสฺสาวํ วา เขฬํ วา กโรติ, อาปตฺติ ทุกฺกฏสฺสฯ ",
"pli-tv-bi-vb-sk75:2.8.1":	"อนาปตฺติ—",
"pli-tv-bi-vb-sk75:2.9":	"อสญฺจิจฺจ, ",
"pli-tv-bi-vb-sk75:2.10":	"อสฺสติยา, ",
"pli-tv-bi-vb-sk75:2.11":	"อชานนฺติยา, ",
"pli-tv-bi-vb-sk75:2.12":	"คิลานาย, ",
"pli-tv-bi-vb-sk75:2.13":	"ถเล กโต อุทกํ โอตฺถรติ, ",
"pli-tv-bi-vb-sk75:2.14":	"อาปทาสุ, ",
"pli-tv-bi-vb-sk75:2.15":	"อุมฺมตฺติกาย, ",
"pli-tv-bi-vb-sk75:2.16":	"ขิตฺตจิตฺตาย, ",
"pli-tv-bi-vb-sk75:2.17":	"เวทนาฏฺฏาย, ",
"pli-tv-bi-vb-sk75:2.18":	"อาทิกมฺมิกายาติฯ ",
"pli-tv-bi-vb-sk75:2.19":	"ปนฺนรสมสิกฺขาปทํ นิฏฺฐิตํฯ ",
"pli-tv-bi-vb-sk75:2.20":	"ปาทุกวคฺโค สตฺตโมฯ ",
"pli-tv-bi-vb-sk75:2.21":	"อุทฺทิฏฺฐา โข, อยฺยาโย, เสขิยา ธมฺมาฯ ",
"pli-tv-bi-vb-sk75:2.22":	"ตตฺถายฺยาโย ปุจฺฉามิ—",
"pli-tv-bi-vb-sk75:2.23":	"“กจฺจิตฺถ ปริสุทฺธา”? ",
"pli-tv-bi-vb-sk75:2.24":	"ทุติยมฺปิ ปุจฺฉามิ—",
"pli-tv-bi-vb-sk75:2.25":	"“กจฺจิตฺถ ปริสุทฺธา”? ",
"pli-tv-bi-vb-sk75:2.26":	"ตติยมฺปิ ปุจฺฉามิ—",
"pli-tv-bi-vb-sk75:2.27":	"“กจฺจิตฺถ ปริสุทฺธา”? ",
"pli-tv-bi-vb-sk75:2.28":	"ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
"pli-tv-bi-vb-sk75:2.29":	"เสขิยกณฺฑํ นิฏฺฐิตํฯ "
}	
