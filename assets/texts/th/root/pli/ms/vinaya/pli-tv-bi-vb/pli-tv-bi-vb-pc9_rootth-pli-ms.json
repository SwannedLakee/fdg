{	
"pli-tv-bi-vb-pc9:0.1":	"เถรวาท วินย ",
"pli-tv-bi-vb-pc9:0.2":	"ภิกฺขุนิวิภงฺค ",
"pli-tv-bi-vb-pc9:0.3":	"ปาจิตฺติยกณฺฑ ",
"pli-tv-bi-vb-pc9:0.4":	"ลสุณวคฺค ",
"pli-tv-bi-vb-pc9:0.5":	"๙ฯ ทุติเยาจฺจารฉฑฺฑนสิกฺขาปท ",
"pli-tv-bi-vb-pc9:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc9:1.2":	"เตน โข ปน สมเยน อญฺญตรสฺส พฺราหฺมณสฺส ภิกฺขุนุปสฺสยํ นิสฺสาย ยวเขตฺตํ โหติฯ ",
"pli-tv-bi-vb-pc9:1.3":	"ภิกฺขุนิโย อุจฺจารมฺปิ ปสฺสาวมฺปิ สงฺการมฺปิ วิฆาสมฺปิ เขตฺเต ฉฑฺเฑนฺติฯ ",
"pli-tv-bi-vb-pc9:1.4":	"อถ โข โส พฺราหฺมโณ อุชฺฌายติ ขิยฺยติ วิปาเจติ—",
"pli-tv-bi-vb-pc9:1.5":	"“กถญฺหิ นาม ภิกฺขุนิโย อมฺหากํ ยวเขตฺตํ ทูเสสฺสนฺตี”ติฯ ",
"pli-tv-bi-vb-pc9:1.6":	"อโสฺสสุํ โข ภิกฺขุนิโย ตสฺส พฺราหฺมณสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
"pli-tv-bi-vb-pc9:1.7":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc9:1.8":	"“กถญฺหิ นาม ภิกฺขุนิโย อุจฺจารมฺปิ ปสฺสาวมฺปิ สงฺการมฺปิ วิฆาสมฺปิ หริเต ฉฑฺเฑสฺสนฺตี”ติ …เป… ",
"pli-tv-bi-vb-pc9:1.9":	"“สจฺจํ กิร, ภิกฺขเว, ภิกฺขุนิโย อุจฺจารมฺปิ ปสฺสาวมฺปิ สงฺการมฺปิ วิฆาสมฺปิ หริเต ฉฑฺเฑนฺตี”ติ? ",
"pli-tv-bi-vb-pc9:1.10":	"“สจฺจํ, ภควา”ติฯ ",
"pli-tv-bi-vb-pc9:1.11":	"วิครหิ พุทฺโธ ภควา …เป… ",
"pli-tv-bi-vb-pc9:1.12":	"กถญฺหิ นาม, ภิกฺขเว, ภิกฺขุนิโย อุจฺจารมฺปิ ปสฺสาวมฺปิ สงฺการมฺปิ วิฆาสมฺปิ หริเต ฉฑฺเฑสฺสนฺติฯ ",
"pli-tv-bi-vb-pc9:1.13":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc9:1.14":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc9:1.15.1":	"“ยา ปน ภิกฺขุนี อุจฺจารํ วา ปสฺสาวํ วา สงฺการํ วา วิฆาสํ วา หริเต ฉฑฺเฑยฺย วา ฉฑฺฑาเปยฺย วา, ปาจิตฺติยนฺ”ติฯ ",
"pli-tv-bi-vb-pc9:2.1.1":	"ยา ปนาติ ",
"pli-tv-bi-vb-pc9:2.1.2":	"ยา ยาทิสา …เป… ",
"pli-tv-bi-vb-pc9:2.1.3":	"ภิกฺขุนีติ ",
"pli-tv-bi-vb-pc9:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc9:2.1.5":	"อุจฺจาโร นาม ",
"pli-tv-bi-vb-pc9:2.1.6":	"คูโถ วุจฺจติฯ ",
"pli-tv-bi-vb-pc9:2.1.7":	"ปสฺสาโว นาม ",
"pli-tv-bi-vb-pc9:2.1.8":	"มุตฺตํ วุจฺจติฯ ",
"pli-tv-bi-vb-pc9:2.1.9":	"สงฺการํ นาม ",
"pli-tv-bi-vb-pc9:2.1.10":	"กจวรํ วุจฺจติฯ ",
"pli-tv-bi-vb-pc9:2.1.11":	"วิฆาสํ นาม ",
"pli-tv-bi-vb-pc9:2.1.12":	"จลกานิ วา อฏฺฐิกานิ วา อุจฺฉิฏฺโฐทกํ วาฯ ",
"pli-tv-bi-vb-pc9:2.1.13":	"หริตํ นาม ",
"pli-tv-bi-vb-pc9:2.1.14":	"ปุพฺพณฺณํ อปรณฺณํ ยํ มนุสฺสานํ อุปโภคปริโภคํ โรปิมํฯ ",
"pli-tv-bi-vb-pc9:2.1.15":	"ฉฑฺเฑยฺยาติ ",
"pli-tv-bi-vb-pc9:2.1.16":	"สยํ ฉฑฺเฑติ, อาปตฺติ ปาจิตฺติยสฺสฯ ",
"pli-tv-bi-vb-pc9:2.1.17":	"ฉฑฺฑาเปยฺยาติ ",
"pli-tv-bi-vb-pc9:2.1.18":	"อญฺญํ อาณาเปติ, อาปตฺติ ทุกฺกฏสฺสฯ ",
"pli-tv-bi-vb-pc9:2.1.19":	"สกึ อาณตฺตา พหุกมฺปิ ฉฑฺเฑติ, อาปตฺติ ปาจิตฺติยสฺสฯ ",
"pli-tv-bi-vb-pc9:2.2.1":	"หริเต หริตสญฺญา ฉฑฺเฑติ วา ฉฑฺฑาเปติ วา, อาปตฺติ ปาจิตฺติยสฺสฯ ",
"pli-tv-bi-vb-pc9:2.2.2":	"หริเต เวมติกา ฉฑฺเฑติ วา ฉฑฺฑาเปติ วา, อาปตฺติ ปาจิตฺติยสฺสฯ ",
"pli-tv-bi-vb-pc9:2.2.3":	"หริเต อหริตสญฺญา ฉฑฺเฑติ วา ฉฑฺฑาเปติ วา, อาปตฺติ ปาจิตฺติยสฺสฯ ",
"pli-tv-bi-vb-pc9:2.2.4":	"อหริเต หริตสญฺญา, อาปตฺติ ทุกฺกฏสฺสฯ ",
"pli-tv-bi-vb-pc9:2.2.5":	"อหริเต เวมติกา, อาปตฺติ ทุกฺกฏสฺสฯ ",
"pli-tv-bi-vb-pc9:2.2.6":	"อหริเต อหริตสญฺญา, อนาปตฺติฯ ",
"pli-tv-bi-vb-pc9:2.3.1":	"อนาปตฺติ—",
"pli-tv-bi-vb-pc9:2.3.2":	"โอโลเกตฺวา ฉฑฺเฑติ, ",
"pli-tv-bi-vb-pc9:2.3.3":	"เขตฺตมริยาเท ฉฑฺเฑติ, ",
"pli-tv-bi-vb-pc9:2.3.4":	"สามิเก อาปุจฺฉิตฺวา อปโลเกตฺวา ฉฑฺเฑติ, ",
"pli-tv-bi-vb-pc9:2.3.5":	"อุมฺมตฺติกาย, ",
"pli-tv-bi-vb-pc9:2.3.6":	"อาทิกมฺมิกายาติฯ ",
"pli-tv-bi-vb-pc9:2.3.7":	"นวมสิกฺขาปทํ นิฏฺฐิตํฯ "
}	
