{	
"pli-tv-bi-vb-ss13:0.1":	"เถรวาท วินย ",
"pli-tv-bi-vb-ss13:0.2":	"ภิกฺขุนิวิภงฺค ",
"pli-tv-bi-vb-ss13:0.3":	"สงฺฆาทิเสสกณฺฑ ",
"pli-tv-bi-vb-ss13:0.4":	"๑๓ฯ ทุติยปาปสมาจารสิกฺขาปท ",
"pli-tv-bi-vb-ss13:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-ss13:1.2":	"เตน โข ปน สมเยน ถุลฺลนนฺทา ภิกฺขุนี สงฺเฆน สมนุภฏฺฐา ภิกฺขุนิโย เอวํ วเทติ—",
"pli-tv-bi-vb-ss13:1.3":	"“สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
"pli-tv-bi-vb-ss13:1.4":	"สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ตา สงฺโฆ น กิญฺจิ อาหฯ ",
"pli-tv-bi-vb-ss13:1.5":	"ตุมฺหญฺเญว สงฺโฆ อุญฺญาย ปริภเวน อกฺขนฺติยา เวภสฺสิยา ทุพฺพลฺยา เอวมาห— ‘ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตี’”ติฯ ",
"pli-tv-bi-vb-ss13:1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-ss13:1.7":	"“กถญฺหิ นาม อยฺยา ถุลฺลนนฺทา สงฺเฆน สมนุภฏฺฐา ภิกฺขุนิโย เอวํ วกฺขติ—",
"pli-tv-bi-vb-ss13:1.8":	"สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
"pli-tv-bi-vb-ss13:1.9":	"สนฺติ สงฺเฆ อญฺญาปิ ภิกฺขุนิโย …เป… ",
"pli-tv-bi-vb-ss13:1.10":	"วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตีติ” …เป… ",
"pli-tv-bi-vb-ss13:1.11":	"“สจฺจํ กิร, ภิกฺขเว, ถุลฺลนนฺทา ภิกฺขุนี สงฺเฆน สมนุภฏฺฐา ภิกฺขุนิโย เอวํ วเทติ—",
"pli-tv-bi-vb-ss13:1.12":	"สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
"pli-tv-bi-vb-ss13:1.13":	"สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ตา สงฺโฆ น กิญฺจิ อาหฯ ",
"pli-tv-bi-vb-ss13:1.14":	"ตุมฺหญฺเญว สงฺโฆ อุญฺญาย ปริภเวน อกฺขนฺติยา เวภสฺสิยา ทุพฺพลฺยา เอวมาห— ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตี”ติ? ",
"pli-tv-bi-vb-ss13:1.15":	"“สจฺจํ, ภควา”ติฯ ",
"pli-tv-bi-vb-ss13:1.16":	"วิครหิ พุทฺโธ ภควา …เป… ",
"pli-tv-bi-vb-ss13:1.17":	"กถญฺหิ นาม, ภิกฺขเว, ถุลฺลนนฺทา ภิกฺขุนี สงฺเฆน สมนุภฏฺฐา ภิกฺขุนิโย เอวํ วกฺขติ—",
"pli-tv-bi-vb-ss13:1.18":	"สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
"pli-tv-bi-vb-ss13:1.19":	"สนฺติ สงฺเฆ อญฺญาปิ ภิกฺขุนิโย …เป… ",
"pli-tv-bi-vb-ss13:1.20":	"วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตีติฯ ",
"pli-tv-bi-vb-ss13:1.21":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-ss13:1.22":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-ss13:1.23.1":	"“ยา ปน ภิกฺขุนี เอวํ วเทยฺย—",
"pli-tv-bi-vb-ss13:1.24":	"‘สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
"pli-tv-bi-vb-ss13:1.25":	"สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ตา สงฺโฆ น กิญฺจิ อาหฯ ",
"pli-tv-bi-vb-ss13:1.26":	"ตุมฺหญฺเญว สงฺโฆ อุญฺญาย ปริภเวน อกฺขนฺติยา เวภสฺสิยา ทุพฺพลฺยา เอวมาห— ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตี’ติฯ ",
"pli-tv-bi-vb-ss13:1.27":	"สา ภิกฺขุนี ภิกฺขุนีหิ เอวมสฺส วจนียา—",
"pli-tv-bi-vb-ss13:1.28":	"‘มา, อเยฺย, เอวํ อวจ—",
"pli-tv-bi-vb-ss13:1.29":	"สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
"pli-tv-bi-vb-ss13:1.30":	"สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ตา สงฺโฆ น กิญฺจิ อาหฯ ",
"pli-tv-bi-vb-ss13:1.31":	"ตุมฺหญฺเญว สงฺโฆ อุญฺญาย ปริภเวน อกฺขนฺติยา เวภสฺสิยา ทุพฺพลฺยา เอวมาห— ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตี’ติฯ ",
"pli-tv-bi-vb-ss13:1.32":	"เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคายฯ ",
"pli-tv-bi-vb-ss13:1.33":	"ยาวตติยญฺเจ สมนุภาสียมานา ตํ ปฏินิสฺสชฺเชยฺย, อิจฺเจตํ กุสลํ; ",
"pli-tv-bi-vb-ss13:1.34":	"โน เจ ปฏินิสฺสชฺเชยฺย, อยมฺปิ ภิกฺขุนี ยาวตติยกํ ธมฺมํ อาปนฺนา นิสฺสารณียํ สงฺฆาทิเสสนฺ”ติฯ ",
"pli-tv-bi-vb-ss13:2.1":	"ยา ปนาติ ",
"pli-tv-bi-vb-ss13:2.2":	"ยา ยาทิสา …เป… ",
"pli-tv-bi-vb-ss13:2.3":	"ภิกฺขุนีติ ",
"pli-tv-bi-vb-ss13:2.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-ss13:2.5":	"เอวํ วเทยฺยาติ—",
"pli-tv-bi-vb-ss13:2.6":	"“สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
"pli-tv-bi-vb-ss13:2.7":	"สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ตา สงฺโฆ น กิญฺจิ อาห”ฯ ",
"pli-tv-bi-vb-ss13:2.8":	"ตุมฺหญฺเญว สงฺโฆ อุญฺญายาติ ",
"pli-tv-bi-vb-ss13:2.9":	"อวญฺญายฯ ",
"pli-tv-bi-vb-ss13:2.10":	"ปริภเวนาติ ",
"pli-tv-bi-vb-ss13:2.11":	"ปาริภพฺยตาฯ ",
"pli-tv-bi-vb-ss13:2.12":	"อกฺขนฺติยาติ ",
"pli-tv-bi-vb-ss13:2.13":	"โกเปนฯ ",
"pli-tv-bi-vb-ss13:2.14":	"เวภสฺสิยาติ ",
"pli-tv-bi-vb-ss13:2.15":	"วิภสฺสีกตาฯ ",
"pli-tv-bi-vb-ss13:2.16":	"ทุพฺพลฺยาติ ",
"pli-tv-bi-vb-ss13:2.17":	"อปกฺขตาฯ ",
"pli-tv-bi-vb-ss13:2.18":	"เอวมาห—",
"pli-tv-bi-vb-ss13:2.19":	"“ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ",
"pli-tv-bi-vb-ss13:2.20":	"วิจิจฺจถาเยฺยฯ วิเวกญฺเญว ภคินีนํ สงฺโฆ วณฺเณตี”ติฯ ",
"pli-tv-bi-vb-ss13:2.21":	"สา ภิกฺขุนีติ ",
"pli-tv-bi-vb-ss13:2.22":	"ยา สา เอวํวาทินี ภิกฺขุนีฯ ",
"pli-tv-bi-vb-ss13:2.23":	"ภิกฺขุนีหีติ ",
"pli-tv-bi-vb-ss13:2.24":	"อญฺญาหิ ภิกฺขุนีหิฯ ยา ปสฺสนฺติ ยา สุณนฺติ ตาหิ วตฺตพฺพา—",
"pli-tv-bi-vb-ss13:2.25":	"“มาเยฺย, เอวํ อวจ—",
"pli-tv-bi-vb-ss13:2.26":	"‘สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
"pli-tv-bi-vb-ss13:2.27":	"สนฺติ สงฺเฆ อญฺญาปิ ภิกฺขุนิโย …เป… ",
"pli-tv-bi-vb-ss13:2.28":	"วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตี’”ติฯ ",
"pli-tv-bi-vb-ss13:2.29":	"ทุติยมฺปิ วตฺตพฺพาฯ ",
"pli-tv-bi-vb-ss13:2.30":	"ตติยมฺปิ วตฺตพฺพาฯ ",
"pli-tv-bi-vb-ss13:2.31":	"สเจ ปฏินิสฺสชฺชติ, อิจฺเจตํ กุสลํ; ",
"pli-tv-bi-vb-ss13:2.32":	"โน เจ ปฏินิสฺสชฺชติ, อาปตฺติ ทุกฺกฏสฺสฯ ",
"pli-tv-bi-vb-ss13:2.33":	"สุตฺวา น วทนฺติ, อาปตฺติ ทุกฺกฏสฺสฯ ",
"pli-tv-bi-vb-ss13:2.34":	"สา ภิกฺขุนี สงฺฆมชฺฌมฺปิ อากฑฺฒิตฺวา วตฺตพฺพา—",
"pli-tv-bi-vb-ss13:2.35":	"“มาเยฺย, เอวํ อวจ—",
"pli-tv-bi-vb-ss13:2.36":	"‘สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถฯ ",
"pli-tv-bi-vb-ss13:2.37":	"สนฺติ สงฺเฆ อญฺญาปิ ภิกฺขุนิโย …เป… ",
"pli-tv-bi-vb-ss13:2.38":	"วิวิจฺจถาเยฺยฯ วิเวกญฺเญว ภคินีนํ สงฺโฆ วณฺเณตี’”ติฯ ",
"pli-tv-bi-vb-ss13:2.39":	"ทุติยมฺปิ วตฺตพฺพาฯ ",
"pli-tv-bi-vb-ss13:2.40":	"ตติยมฺปิ วตฺตพฺพาฯ ",
"pli-tv-bi-vb-ss13:2.41":	"สเจ ปฏินิสฺสชฺชติ, อิจฺเจตํ กุสลํ; ",
"pli-tv-bi-vb-ss13:2.42":	"โน เจ ปฏินิสฺสชฺชติ, อาปตฺติ ทุกฺกฏสฺสฯ ",
"pli-tv-bi-vb-ss13:2.43":	"สา ภิกฺขุนี สมนุภาสิตพฺพาฯ ",
"pli-tv-bi-vb-ss13:2.44":	"“เอวญฺจ ปน, ภิกฺขเว, สมนุภาสิตพฺพาฯ ",
"pli-tv-bi-vb-ss13:2.45":	"พฺยตฺตาย ภิกฺขุนิยา ปฏิพลาย สงฺโฆ ญาเปตพฺโพ—",
"pli-tv-bi-vb-ss13:2.46":	"‘สุณาตุ เม, อเยฺย, สงฺโฆฯ ",
"pli-tv-bi-vb-ss13:2.47":	"อยํ อิตฺถนฺนามา ภิกฺขุนี สงฺเฆน สมนุภฏฺฐา ภิกฺขุนิโย เอวํ วเทติ—",
"pli-tv-bi-vb-ss13:2.48":	"“สํสฏฺฐาว, อเยฺย, ตุเมฺห วิหรถฯ ",
"pli-tv-bi-vb-ss13:2.49":	"มา ตุเมฺห นานา วิหริตฺถฯ ",
"pli-tv-bi-vb-ss13:2.50":	"สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ",
"pli-tv-bi-vb-ss13:2.51":	"ตา สงฺโฆ น กิญฺจิ อาหฯ ",
"pli-tv-bi-vb-ss13:2.52":	"ตุมฺหญฺเญว สงฺโฆ อุญฺญาย ปริภเวน อกฺขนฺติยา เวภสฺสิยา ทุพฺพลฺยา เอวมาห—",
"pli-tv-bi-vb-ss13:2.53":	"ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสงฺฆสฺส วิเหสิกา อญฺญมญฺญิสฺสา วชฺชปฺปฏิจฺฉาทิกาฯ ",
"pli-tv-bi-vb-ss13:2.54":	"วิวิจฺจถาเยฺยฯ ",
"pli-tv-bi-vb-ss13:2.55":	"วิเวกญฺเญว ภคินีนํ สงฺโฆ วณฺเณตี”ติฯ ",
"pli-tv-bi-vb-ss13:2.56":	"สา ตํ วตฺถุํ น ปฏินิสฺสชฺชติฯ ",
"pli-tv-bi-vb-ss13:2.57":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุนึ สมนุภาเสยฺย ตสฺส วตฺถุสฺส ปฏินิสฺสคฺคายฯ ",
"pli-tv-bi-vb-ss13:2.58":	"เอสา ญตฺติฯ ",
"pli-tv-bi-vb-ss13:2.59":	"สุณาตุ เม, อเยฺย, สงฺโฆฯ ",
"pli-tv-bi-vb-ss13:2.60":	"อยํ อิตฺถนฺนามา ภิกฺขุนี สงฺเฆน สมนุภฏฺฐา ภิกฺขุนิโย เอวํ วเทติ—",
"pli-tv-bi-vb-ss13:2.61":	"“สํสฏฺฐาว, อเยฺย, ตุเมฺห วิหรถฯ ",
"pli-tv-bi-vb-ss13:2.62":	"มา ตุเมฺห นานา วิหริตฺถฯ ",
"pli-tv-bi-vb-ss13:2.63":	"สนฺติ สงฺเฆ อญฺญาปิ ภิกฺขุนิโย เอวาจารา เอวํสทฺทา เอวํสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ",
"pli-tv-bi-vb-ss13:2.64":	"ตา สงฺโฆ น กิญฺจิ อาหฯ ",
"pli-tv-bi-vb-ss13:2.65":	"ตุมฺหญฺเญว สงฺโฆ อุญฺญาย ปริภเวน อกฺขนฺติยา เวภสฺสิยา ทุพฺพลฺยา เอวมาห—",
"pli-tv-bi-vb-ss13:2.66":	"ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสงฺฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกาฯ ",
"pli-tv-bi-vb-ss13:2.67":	"วิวิจฺจถาเยฺยฯ ",
"pli-tv-bi-vb-ss13:2.68":	"วิเวกญฺเญว ภคินีนํ สงฺโฆ วณฺเณตี”ติฯ ",
"pli-tv-bi-vb-ss13:2.69":	"สา ตํ วตฺถุํ น ปฏินิสฺสชฺชติฯ ",
"pli-tv-bi-vb-ss13:2.70":	"สงฺโฆ อิตฺถนฺนามํ ภิกฺขุนึ สมนุภาสติ ตสฺส วตฺถุสฺส ปฏินิสฺสคฺคายฯ ",
"pli-tv-bi-vb-ss13:2.71":	"ยสฺสา อยฺยาย ขมติ อิตฺถนฺนามาย ภิกฺขุนิยา สมนุภาสนา ตสฺส วตฺถุสฺส ปฏินิสฺสคฺคาย, สา ตุณฺหสฺส; ",
"pli-tv-bi-vb-ss13:2.72":	"ยสฺสา นกฺขมติ, สา ภาเสยฺยฯ ",
"pli-tv-bi-vb-ss13:2.73":	"ทุติยมฺปิ เอตมตฺถํ วทามิ …เป… ",
"pli-tv-bi-vb-ss13:2.74":	"ตติยมฺปิ เอตมตฺถํ วทามิ …เป…ฯ ",
"pli-tv-bi-vb-ss13:2.75":	"สมนุภฏฺฐา สงฺเฆน อิตฺถนฺนามา ภิกฺขุนี ตสฺส วตฺถุสฺส ปฏินิสฺสคฺคายฯ ",
"pli-tv-bi-vb-ss13:2.76":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-bi-vb-ss13:2.77":	"ญตฺติยา ทุกฺกฏํ, ",
"pli-tv-bi-vb-ss13:2.78":	"ทฺวีหิ กมฺมวาจาหิ ถุลฺลจฺจยา, ",
"pli-tv-bi-vb-ss13:2.79":	"กมฺมวาจาปริโยสาเน อาปตฺติ สงฺฆาทิเสสสฺสฯ ",
"pli-tv-bi-vb-ss13:2.80":	"สงฺฆาทิเสสํ อชฺฌาปชฺชนฺติยา ญตฺติยา ทุกฺกฏํ, ทฺวีหิ กมฺมวาจาหิ ถุลฺลจฺจยา ปฏิปฺปสฺสมฺภนฺติฯ ",
"pli-tv-bi-vb-ss13:2.81":	"อยมฺปีติ ",
"pli-tv-bi-vb-ss13:2.82":	"ปุริมาโย อุปาทาย วุจฺจติฯ ",
"pli-tv-bi-vb-ss13:2.83":	"ยาวตติยกนฺติ ",
"pli-tv-bi-vb-ss13:2.84":	"ยาวตติยํ สมนุภาสนาย อาปชฺชติ, น สหวตฺถุชฺฌาจาราฯ ",
"pli-tv-bi-vb-ss13:2.85":	"นิสฺสารณียนฺติ ",
"pli-tv-bi-vb-ss13:2.86":	"สงฺฆมฺหา นิสฺสารียติฯ ",
"pli-tv-bi-vb-ss13:2.87":	"สงฺฆาทิเสโสติ ",
"pli-tv-bi-vb-ss13:2.88":	"สงฺโฆว ตสฺสา อาปตฺติยา มานตฺตํ เทติ, มูลาย ปฏิกสฺสติ, อพฺเภติ, น สมฺพหุลา น เอกา ภิกฺขุนีฯ เตน วุจฺจติ “สงฺฆาทิเสโส”ติฯ ",
"pli-tv-bi-vb-ss13:2.89":	"ตเสฺสว อาปตฺตินิกายสฺส นามกมฺมํ อธิวจนํ, เตนปิ วุจฺจติ “สงฺฆาทิเสโส”ติฯ ",
"pli-tv-bi-vb-ss13:3.1":	"ธมฺมกมฺเม ธมฺมกมฺมสญฺญา น ปฏินิสฺสชฺชติ, อาปตฺติ สงฺฆาทิเสสสฺสฯ ",
"pli-tv-bi-vb-ss13:3.2":	"ธมฺมกมฺเม เวมติกา น ปฏินิสฺสชฺชติ, อาปตฺติ สงฺฆาทิเสสสฺสฯ ",
"pli-tv-bi-vb-ss13:3.3":	"ธมฺมกมฺเม อธมฺมกมฺมสญฺญา น ปฏินิสฺสชฺชติ, อาปตฺติ สงฺฆาทิเสสสฺสฯ ",
"pli-tv-bi-vb-ss13:3.4":	"อธมฺมกมฺเม ธมฺมกมฺมสญฺญา, อาปตฺติ ทุกฺกฏสฺสฯ ",
"pli-tv-bi-vb-ss13:3.5":	"อธมฺมกมฺเม เวมติกา, อาปตฺติ ทุกฺกฏสฺสฯ ",
"pli-tv-bi-vb-ss13:3.6":	"อธมฺมกมฺเม อธมฺมกมฺมสญฺญา, อาปตฺติ ทุกฺกฏสฺสฯ ",
"pli-tv-bi-vb-ss13:3.7.1":	"อนาปตฺติ—",
"pli-tv-bi-vb-ss13:3.8":	"อสมนุภาสนฺติยา, ",
"pli-tv-bi-vb-ss13:3.9":	"ปฏินิสฺสชฺชนฺติยา, ",
"pli-tv-bi-vb-ss13:3.10":	"อุมฺมตฺติกาย, ",
"pli-tv-bi-vb-ss13:3.11":	"อาทิกมฺมิกายาติฯ ",
"pli-tv-bi-vb-ss13:3.12":	"ทสมสงฺฆาทิเสสสิกฺขาปทํ นิฏฺฐิตํฯ ",
"pli-tv-bi-vb-ss13:3.13.0":	"กุลทูสกสิกฺขาปท ",
"pli-tv-bi-vb-ss13:3.14":	"อุทฺทิฏฺฐา โข, อยฺยาโย, สตฺตรส สงฺฆาทิเสสา ธมฺมา—",
"pli-tv-bi-vb-ss13:3.15":	"นว ปฐมาปตฺติกา, อฏฺฐ ยาวตติยกาฯ ",
"pli-tv-bi-vb-ss13:3.16":	"เยสํ ภิกฺขุนี อญฺญตรํ วา อญฺญตรํ วา อาปชฺชติ, ตาย ภิกฺขุนิยา อุภโตสงฺเฆ ปกฺขมานตฺตํ จริตพฺพํฯ ",
"pli-tv-bi-vb-ss13:3.17":	"จิณฺณมานตฺตา ภิกฺขุนี ยตฺถ สิยา วีสติคโณ ภิกฺขุนิสงฺโฆ ตตฺถ สา ภิกฺขุนี อพฺเภตพฺพาฯ ",
"pli-tv-bi-vb-ss13:3.18":	"เอกายปิ เจ อูโน วีสติคโณ ภิกฺขุนิสงฺโฆ ตํ ภิกฺขุนึ อพฺเภยฺยฯ ",
"pli-tv-bi-vb-ss13:3.19":	"สา จ ภิกฺขุนี อนพฺภิตา, ตา จ ภิกฺขุนิโย คารยฺหา, อยํ ตตฺถ สามีจิฯ ",
"pli-tv-bi-vb-ss13:3.20":	"ตตฺถายฺยาโย ปุจฺฉามิ—",
"pli-tv-bi-vb-ss13:3.21":	"“กจฺจิตฺถ ปริสุทฺธา”? ",
"pli-tv-bi-vb-ss13:3.22":	"ทุติยมฺปิ ปุจฺฉามิ—",
"pli-tv-bi-vb-ss13:3.23":	"“กจฺจิตฺถ ปริสุทฺธา”? ",
"pli-tv-bi-vb-ss13:3.24":	"ตติยมฺปิ ปุจฺฉามิ—",
"pli-tv-bi-vb-ss13:3.25":	"“กจฺจิตฺถ ปริสุทฺธา”? ",
"pli-tv-bi-vb-ss13:3.26":	"ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
"pli-tv-bi-vb-ss13:3.27":	"สตฺตรสกํ นิฏฺฐิตํฯ ",
"pli-tv-bi-vb-ss13:3.28":	"ภิกฺขุนิวิภงฺเค สงฺฆาทิเสสกณฺฑํ นิฏฺฐิตํฯ "
}	
