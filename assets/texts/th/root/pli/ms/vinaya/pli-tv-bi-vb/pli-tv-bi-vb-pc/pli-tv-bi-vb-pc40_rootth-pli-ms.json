{	
"pli-tv-bi-vb-pc40:0.1":	"เถรวาท วินย ",
"pli-tv-bi-vb-pc40:0.2":	"ภิกฺขุนิวิภงฺค ",
"pli-tv-bi-vb-pc40:0.3":	"ปาจิตฺติยกณฺฑ ",
"pli-tv-bi-vb-pc40:0.4":	"ตุวฏฺฏวคฺค ",
"pli-tv-bi-vb-pc40:0.5":	"๔๐ฯ จาริกนปกฺกมนสิกฺขาปท ",
"pli-tv-bi-vb-pc40:1.1":	"เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
"pli-tv-bi-vb-pc40:1.2":	"เตน โข ปน สมเยน ภิกฺขุนิโย ตตฺเถว ราชคเห วสฺสํ วสนฺติ, ตตฺถ เหมนฺตํ, ตตฺถ คิมฺหํฯ ",
"pli-tv-bi-vb-pc40:1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc40:1.4":	"“อาหุนฺทริกา ภิกฺขุนีนํ ทิสา อนฺธการา, น อิมาสํ ทิสา ปกฺขายนฺตี”ติฯ ",
"pli-tv-bi-vb-pc40:1.5":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc40:1.6":	"อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํฯ ",
"pli-tv-bi-vb-pc40:1.7":	"ภิกฺขู ภควโต เอตมตฺถํ อาโรเจสุํฯ ",
"pli-tv-bi-vb-pc40:1.8":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-bi-vb-pc40:1.9":	"“เตน หิ, ภิกฺขเว, ภิกฺขุนีนํ สิกฺขาปทํ ปญฺญเปสฺสามิ ทส อตฺถวเส ปฏิจฺจ—",
"pli-tv-bi-vb-pc40:1.10":	"สงฺฆสุฏฺฐุตาย …เป… ",
"pli-tv-bi-vb-pc40:1.11":	"สทฺธมฺมฏฺฐิติยา วินยานุคฺคหายฯ ",
"pli-tv-bi-vb-pc40:1.12":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc40:1.13.1":	"“ยา ปน ภิกฺขุนี วสฺสํวุฏฺฐา จาริกํ น ปกฺกเมยฺย อนฺตมโส ฉปฺปญฺจโยชนานิปิ, ปาจิตฺติยนฺ”ติฯ ",
"pli-tv-bi-vb-pc40:2.1.1":	"ยา ปนาติ ",
"pli-tv-bi-vb-pc40:2.1.2":	"ยา ยาทิสา …เป… ",
"pli-tv-bi-vb-pc40:2.1.3":	"ภิกฺขุนีติ ",
"pli-tv-bi-vb-pc40:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc40:2.1.5":	"วสฺสํวุฏฺฐา นาม ",
"pli-tv-bi-vb-pc40:2.1.6":	"ปุริมํ วา เตมาสํ ปจฺฉิมํ วา เตมาสํ วุฏฺฐาฯ ",
"pli-tv-bi-vb-pc40:2.1.7":	"“จาริกํ น ปกฺกมิสฺสามิ อนฺตมโส ฉปฺปญฺจโยชนานิปี”ติ ธุรํ นิกฺขิตฺตมตฺเต อาปตฺติ ปาจิตฺติยสฺสฯ ",
"pli-tv-bi-vb-pc40:2.2.1":	"อนาปตฺติ—",
"pli-tv-bi-vb-pc40:2.2.2":	"สติ อนฺตราเย, ",
"pli-tv-bi-vb-pc40:2.2.3":	"ปริเยสิตฺวา ทุติยิกํ ภิกฺขุนึ น ลภติ, ",
"pli-tv-bi-vb-pc40:2.2.4":	"คิลานาย, ",
"pli-tv-bi-vb-pc40:2.2.5":	"อาปทาสุ, ",
"pli-tv-bi-vb-pc40:2.2.6":	"อุมฺมตฺติกาย, ",
"pli-tv-bi-vb-pc40:2.2.7":	"อาทิกมฺมิกายาติฯ ",
"pli-tv-bi-vb-pc40:2.2.8":	"ทสมสิกฺขาปทํ นิฏฺฐิตํฯ ",
"pli-tv-bi-vb-pc40:2.2.9":	"ตุวฏฺฏวคฺโค จตุตฺโถฯ "
}	
