{	
"pli-tv-bi-vb-pc85:0.1":	"เถรวาท วินย ",
"pli-tv-bi-vb-pc85:0.2":	"ภิกฺขุนิวิภงฺค ",
"pli-tv-bi-vb-pc85:0.3":	"ปาจิตฺติยกณฺฑ ",
"pli-tv-bi-vb-pc85:0.4":	"ฉตฺตุปาหนวคฺค ",
"pli-tv-bi-vb-pc85:0.5":	"๘๕ฯ ยานสิกฺขาปท ",
"pli-tv-bi-vb-pc85:1.1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc85:1.1.2":	"เตน โข ปน สมเยน ฉพฺพคฺคิยา ภิกฺขุนิโย ยาเนน ยายนฺติฯ ",
"pli-tv-bi-vb-pc85:1.1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc85:1.1.4":	"“กถญฺหิ นาม ภิกฺขุนิโย ยาเนน ยายิสฺสนฺติ, เสยฺยถาปิ คิหินิโย กามโภคินิโย”ติฯ ",
"pli-tv-bi-vb-pc85:1.1.5":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc85:1.1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc85:1.1.7":	"“กถญฺหิ นาม ฉพฺพคฺคิยา ภิกฺขุนิโย ยาเนน ยายิสฺสนฺตี”ติ …เป… ",
"pli-tv-bi-vb-pc85:1.1.8":	"“สจฺจํ กิร, ภิกฺขเว, ฉพฺพคฺคิยา ภิกฺขุนิโย ยาเนน ยายนฺตี”ติ? ",
"pli-tv-bi-vb-pc85:1.1.9":	"“สจฺจํ, ภควา”ติฯ ",
"pli-tv-bi-vb-pc85:1.1.10":	"วิครหิ พุทฺโธ ภควา …เป… ",
"pli-tv-bi-vb-pc85:1.1.11":	"กถญฺหิ นาม, ภิกฺขเว, ฉพฺพคฺคิยา ภิกฺขุนิโย ยาเนน ยายิสฺสนฺติฯ ",
"pli-tv-bi-vb-pc85:1.1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc85:1.1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc85:1.1.14.1":	"“ยา ปน ภิกฺขุนี ยาเนน ยาเยยฺย, ปาจิตฺติยนฺ”ติฯ ",
"pli-tv-bi-vb-pc85:1.1.15":	"เอวญฺจิทํ ภควตา ภิกฺขุนีนํ สิกฺขาปทํ ปญฺญตฺตํ โหติฯ ",
"pli-tv-bi-vb-pc85:1.2.1":	"เตน โข ปน สมเยน อญฺญตรา ภิกฺขุนี คิลานา โหติ, น สกฺโกติ ปทสา คนฺตุํ …เป… ",
"pli-tv-bi-vb-pc85:1.2.2":	"ภควโต เอตมตฺถํ อาโรเจสุํ …เป… ",
"pli-tv-bi-vb-pc85:1.2.3":	"อนุชานามิ, ภิกฺขเว, คิลานาย ภิกฺขุนิยา ยานํฯ ",
"pli-tv-bi-vb-pc85:1.2.4":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc85:1.2.5.1":	"“ยา ปน ภิกฺขุนี อคิลานา ยาเนน ยาเยยฺย, ปาจิตฺติยนฺ”ติฯ ",
"pli-tv-bi-vb-pc85:2.1.1":	"ยา ปนาติ ",
"pli-tv-bi-vb-pc85:2.1.2":	"ยา ยาทิสา …เป… ",
"pli-tv-bi-vb-pc85:2.1.3":	"ภิกฺขุนีติ ",
"pli-tv-bi-vb-pc85:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc85:2.1.5":	"อคิลานา นาม ",
"pli-tv-bi-vb-pc85:2.1.6":	"สกฺโกติ ปทสา คนฺตุํฯ ",
"pli-tv-bi-vb-pc85:2.1.7":	"คิลานา นาม ",
"pli-tv-bi-vb-pc85:2.1.8":	"น สกฺโกติ ปทสา คนฺตุํฯ ",
"pli-tv-bi-vb-pc85:2.1.9":	"ยานํ นาม ",
"pli-tv-bi-vb-pc85:2.1.10":	"วยฺหํ รโถ สกฏํ สนฺทมานิกา สิวิกา ปาฏงฺกีฯ ",
"pli-tv-bi-vb-pc85:2.1.11":	"ยาเยยฺยาติ ",
"pli-tv-bi-vb-pc85:2.1.12":	"สกิมฺปิ ยาเนน ยายติ, อาปตฺติ ปาจิตฺติยสฺสฯ ",
"pli-tv-bi-vb-pc85:2.2.1":	"อคิลานา อคิลานสญฺญา ยาเนน ยายติ, อาปตฺติ ปาจิตฺติยสฺสฯ ",
"pli-tv-bi-vb-pc85:2.2.2":	"อคิลานา เวมติกา ยาเนน ยายติ, อาปตฺติ ปาจิตฺติยสฺสฯ ",
"pli-tv-bi-vb-pc85:2.2.3":	"อคิลานา คิลานสญฺญา ยาเนน ยายติ, อาปตฺติ ปาจิตฺติยสฺสฯ ",
"pli-tv-bi-vb-pc85:2.2.4":	"คิลานา อคิลานสญฺญา, อาปตฺติ ทุกฺกฏสฺสฯ ",
"pli-tv-bi-vb-pc85:2.2.5":	"คิลานา เวมติกา, อาปตฺติ ทุกฺกฏสฺสฯ ",
"pli-tv-bi-vb-pc85:2.2.6":	"คิลานา คิลานสญฺญา, อนาปตฺติฯ ",
"pli-tv-bi-vb-pc85:2.3.1":	"อนาปตฺติ—",
"pli-tv-bi-vb-pc85:2.3.2":	"คิลานาย, ",
"pli-tv-bi-vb-pc85:2.3.3":	"อาปทาสุ, ",
"pli-tv-bi-vb-pc85:2.3.4":	"อุมฺมตฺติกาย, ",
"pli-tv-bi-vb-pc85:2.3.5":	"อาทิกมฺมิกายาติฯ ",
"pli-tv-bi-vb-pc85:2.3.6":	"ทุติยสิกฺขาปทํ นิฏฺฐิตํฯ "
}	
