{	
"pli-tv-bi-vb-pc10:0.1":	"เถรวาท วินย ",
"pli-tv-bi-vb-pc10:0.2":	"ภิกฺขุนิวิภงฺค ",
"pli-tv-bi-vb-pc10:0.3":	"ปาจิตฺติยกณฺฑ ",
"pli-tv-bi-vb-pc10:0.4":	"ลสุณวคฺค ",
"pli-tv-bi-vb-pc10:0.5":	"๑๐ฯ นจฺจคีตสิกฺขาปท ",
"pli-tv-bi-vb-pc10:1.1":	"เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
"pli-tv-bi-vb-pc10:1.2":	"เตน โข ปน สมเยน ราชคเห คิรคฺคสมชฺโช โหติฯ ",
"pli-tv-bi-vb-pc10:1.3":	"ฉพฺพคฺคิยา ภิกฺขุนิโย คิรคฺคสมชฺชํ ทสฺสนาย อคมํสุฯ ",
"pli-tv-bi-vb-pc10:1.4":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc10:1.5":	"“กถญฺหิ นาม ภิกฺขุนิโย นจฺจมฺปิ คีตมฺปิ วาทิตมฺปิ ทสฺสนาย คจฺฉิสฺสนฺติ, เสยฺยถาปิ คิหินิโย กามโภคินิโย”ติฯ ",
"pli-tv-bi-vb-pc10:1.6":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc10:1.7":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc10:1.8":	"“กถญฺหิ นาม ฉพฺพคฺคิยา ภิกฺขุนิโย นจฺจมฺปิ คีตมฺปิ วาทิตมฺปิ ทสฺสนาย คจฺฉิสฺสนฺตี”ติ …เป… ",
"pli-tv-bi-vb-pc10:1.9":	"“สจฺจํ กิร, ภิกฺขเว, ฉพฺพคฺคิยา ภิกฺขุนิโย นจฺจมฺปิ คีตมฺปิ วาทิตมฺปิ ทสฺสนาย คจฺฉนฺตี”ติ? ",
"pli-tv-bi-vb-pc10:1.10":	"“สจฺจํ, ภควา”ติฯ ",
"pli-tv-bi-vb-pc10:1.11":	"วิครหิ พุทฺโธ ภควา …เป… ",
"pli-tv-bi-vb-pc10:1.12":	"กถญฺหิ นาม, ภิกฺขเว, ฉพฺพคฺคิยา ภิกฺขุนิโย นจฺจมฺปิ คีตมฺปิ วาทิตมฺปิ ทสฺสนาย คจฺฉิสฺสนฺติฯ ",
"pli-tv-bi-vb-pc10:1.13":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc10:1.14":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc10:1.15.1":	"“ยา ปน ภิกฺขุนี นจฺจํ วา คีตํ วา วาทิตํ วา ทสฺสนาย คจฺเฉยฺย, ปาจิตฺติยนฺ”ติฯ ",
"pli-tv-bi-vb-pc10:2.1.1":	"ยา ปนาติ ",
"pli-tv-bi-vb-pc10:2.1.2":	"ยา ยาทิสา …เป… ",
"pli-tv-bi-vb-pc10:2.1.3":	"ภิกฺขุนีติ ",
"pli-tv-bi-vb-pc10:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc10:2.1.5":	"นจฺจํ นาม ",
"pli-tv-bi-vb-pc10:2.1.6":	"ยํ กิญฺจิ นจฺจํฯ ",
"pli-tv-bi-vb-pc10:2.1.7":	"คีตํ นาม ",
"pli-tv-bi-vb-pc10:2.1.8":	"ยํ กิญฺจิ คีตํฯ ",
"pli-tv-bi-vb-pc10:2.1.9":	"วาทิตํ นาม ",
"pli-tv-bi-vb-pc10:2.1.10":	"ยํ กิญฺจิ วาทิตํฯ ",
"pli-tv-bi-vb-pc10:2.1.11":	"ทสฺสนาย คจฺฉติ, อาปตฺติ ทุกฺกฏสฺสฯ ",
"pli-tv-bi-vb-pc10:2.1.12":	"ยตฺถ ฐิตา ปสฺสติ วา สุณาติ วา, อาปตฺติ ปาจิตฺติยสฺสฯ ",
"pli-tv-bi-vb-pc10:2.1.13":	"ทสฺสนูปจารํ วิชหิตฺวา ปุนปฺปุนํ ปสฺสติ วา สุณาติ วา, อาปตฺติ ปาจิตฺติยสฺสฯ ",
"pli-tv-bi-vb-pc10:2.1.14":	"เอกเมกํ ทสฺสนาย คจฺฉติ, อาปตฺติ ทุกฺกฏสฺสฯ ",
"pli-tv-bi-vb-pc10:2.1.15":	"ยตฺถ ฐิตา ปสฺสติ วา สุณาติ วา, อาปตฺติ ปาจิตฺติยสฺสฯ ",
"pli-tv-bi-vb-pc10:2.1.16":	"ทสฺสนูปจารํ วิชหิตฺวา ปุนปฺปุนํ ปสฺสติ วา สุณาติ วา, อาปตฺติ ปาจิตฺติยสฺสฯ ",
"pli-tv-bi-vb-pc10:2.2.1":	"อนาปตฺติ—",
"pli-tv-bi-vb-pc10:2.2.2":	"อาราเม ฐิตา ปสฺสติ วา สุณาติ วา, ",
"pli-tv-bi-vb-pc10:2.2.3":	"ภิกฺขุนิยา ฐิโตกาสํ วา นิสินฺโนกาสํ วา นิปนฺโนกาสํ วา อาคนฺตฺวา นจฺจนฺติ วา คายนฺติ วา วาเทนฺติ วา, ",
"pli-tv-bi-vb-pc10:2.2.4":	"ปฏิปถํ คจฺฉนฺตี ปสฺสติ วา สุณาติ วา, ",
"pli-tv-bi-vb-pc10:2.2.5":	"สติ กรณีเย คนฺตฺวา ปสฺสติ วา สุณาติ วา, ",
"pli-tv-bi-vb-pc10:2.2.6":	"อาปทาสุ, ",
"pli-tv-bi-vb-pc10:2.2.7":	"อุมฺมตฺติกาย, ",
"pli-tv-bi-vb-pc10:2.2.8":	"อาทิกมฺมิกายาติฯ ",
"pli-tv-bi-vb-pc10:2.2.9":	"ทสมสิกฺขาปทํ นิฏฺฐิตํฯ ",
"pli-tv-bi-vb-pc10:2.2.10":	"ลสุณวคฺโค ปฐโมฯ "
}	
