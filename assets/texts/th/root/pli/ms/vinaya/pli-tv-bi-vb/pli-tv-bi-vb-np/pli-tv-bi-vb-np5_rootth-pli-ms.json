{	
"pli-tv-bi-vb-np5:0.1":	"เถรวาท วินย ",
"pli-tv-bi-vb-np5:0.2":	"ภิกฺขุนิวิภงฺค ",
"pli-tv-bi-vb-np5:0.3":	"นิสฺสคฺคิยกณฺฑ ",
"pli-tv-bi-vb-np5:0.4":	"ปตฺตวคฺค ",
"pli-tv-bi-vb-np5:0.5":	"๕ฯ อญฺญเจตาปนสิกฺขาปท ",
"pli-tv-bi-vb-np5:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-np5:1.2":	"เตน โข ปน สมเยน ถุลฺลนนฺทา ภิกฺขุนี คิลานา โหติฯ ",
"pli-tv-bi-vb-np5:1.3":	"อถ โข อญฺญตโร อุปาสโก เยน ถุลฺลนนฺทา ภิกฺขุนี เตนุปสงฺกมิ; อุปสงฺกมิตฺวา ถุลฺลนนฺทํ ภิกฺขุนึ เอตทโวจ—",
"pli-tv-bi-vb-np5:1.4":	"“กจฺจิ, อเยฺย, ขมนียํ กจฺจิ ยาปนียนฺ”ติ? ",
"pli-tv-bi-vb-np5:1.5":	"“น เม, อาวุโส, ขมนียํ, น ยาปนียนฺ”ติฯ ",
"pli-tv-bi-vb-np5:1.6":	"“อมุกสฺส, อเยฺย, อาปณิกสฺส ฆเร กหาปณํ นิกฺขิปิสฺสามิ, ตโต ยํ อิจฺเฉยฺยาสิ ตํ อาหราเปยฺยาสี”ติฯ ",
"pli-tv-bi-vb-np5:1.7":	"ถุลฺลนนฺทา ภิกฺขุนี อญฺญตรํ สิกฺขมานํ อาณาเปสิ—",
"pli-tv-bi-vb-np5:1.8":	"“คจฺฉ, สิกฺขมาเน, อมุกสฺส อาปณิกสฺส ฆรา กหาปณสฺส เตลํ อาหรา”ติฯ ",
"pli-tv-bi-vb-np5:1.9":	"อถ โข สา สิกฺขมานา ตสฺส อาปณิกสฺส ฆรา กหาปณสฺส เตลํ อาหริตฺวา ถุลฺลนนฺทาย ภิกฺขุนิยา อทาสิฯ ",
"pli-tv-bi-vb-np5:1.10":	"ถุลฺลนนฺทา ภิกฺขุนี เอวมาห—",
"pli-tv-bi-vb-np5:1.11":	"“น เม, สิกฺขมาเน, เตเลน อตฺโถ, สปฺปินา เม อตฺโถ”ติฯ ",
"pli-tv-bi-vb-np5:1.12":	"อถ โข สา สิกฺขมานา เยน โส อาปณิโก เตนุปสงฺกมิ; อุปสงฺกมิตฺวา ตํ อาปณิกํ เอตทโวจ—",
"pli-tv-bi-vb-np5:1.13":	"“น กิร, อาวุโส, อยฺยาย เตเลน อตฺโถ, สปฺปินา อตฺโถ, หนฺท เต เตลํ, สปฺปึ เม เทหี”ติฯ ",
"pli-tv-bi-vb-np5:1.14":	"“สเจ มยํ, อเยฺย, วิกฺกีตํ ภณฺฑํ ปุน อาทิยิสฺสาม, กทา อมฺหากํ ภณฺฑํ วิกฺกายิสฺสติฯ ",
"pli-tv-bi-vb-np5:1.15":	"เตลสฺส กเยน เตลํ หฏํ, สปฺปิสฺส กยํ อาหร, สปฺปึ หริสฺสสี”ติฯ ",
"pli-tv-bi-vb-np5:1.16":	"อถ โข สา สิกฺขมานา โรทนฺตี อฏฺฐาสิฯ ",
"pli-tv-bi-vb-np5:1.17":	"ภิกฺขุนิโย ตํ สิกฺขมานํ เอตทโวจุํ—",
"pli-tv-bi-vb-np5:1.18":	"“กิสฺส ตฺวํ, สิกฺขมาเน, โรทสี”ติ? ",
"pli-tv-bi-vb-np5:1.19":	"อถ โข สา สิกฺขมานา ภิกฺขุนีนํ เอตมตฺถํ อาโรเจสิฯ ",
"pli-tv-bi-vb-np5:1.20":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-np5:1.21":	"“กถญฺหิ นาม อยฺยา ถุลฺลนนฺทา อญฺญํ เจตาเปตฺวา อญฺญํ เจตาเปสฺสตี”ติ …เป… ",
"pli-tv-bi-vb-np5:1.22":	"“สจฺจํ กิร, ภิกฺขเว, ถุลฺลนนฺทา ภิกฺขุนี อญฺญํ เจตาเปตฺวา อญฺญํ เจตาเปตี”ติ? ",
"pli-tv-bi-vb-np5:1.23":	"“สจฺจํ, ภควา”ติฯ ",
"pli-tv-bi-vb-np5:1.24":	"วิครหิ พุทฺโธ ภควา …เป… ",
"pli-tv-bi-vb-np5:1.25":	"กถญฺหิ นาม, ภิกฺขเว, ถุลฺลนนฺทา ภิกฺขุนี อญฺญํ เจตาเปตฺวา อญฺญํ เจตาเปสฺสติฯ ",
"pli-tv-bi-vb-np5:1.26":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-np5:1.27":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-np5:1.28.1":	"“ยา ปน ภิกฺขุนี อญฺญํ เจตาเปตฺวา อญฺญํ เจตาเปยฺย, นิสฺสคฺคิยํ ปาจิตฺติยนฺ”ติฯ ",
"pli-tv-bi-vb-np5:2.1":	"ยา ปนาติ ",
"pli-tv-bi-vb-np5:2.2":	"ยา ยาทิสา …เป… ",
"pli-tv-bi-vb-np5:2.3":	"ภิกฺขุนีติ ",
"pli-tv-bi-vb-np5:2.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-np5:2.5":	"อญฺญํ เจตาเปตฺวาติ ",
"pli-tv-bi-vb-np5:2.6":	"ยํ กิญฺจิ เจตาเปตฺวาฯ ",
"pli-tv-bi-vb-np5:2.7":	"อญฺญํ เจตาเปยฺยาติ ",
"pli-tv-bi-vb-np5:2.8":	"ตํ ฐเปตฺวา อญฺญํ เจตาเปติ, ปโยเค ทุกฺกฏํฯ ",
"pli-tv-bi-vb-np5:2.9":	"ปฏิลาเภน นิสฺสคฺคิยํ โหติฯ ",
"pli-tv-bi-vb-np5:2.10":	"นิสฺสชฺชิตพฺพํ สงฺฆสฺส วา คณสฺส วา เอกภิกฺขุนิยา วาฯ ",
"pli-tv-bi-vb-np5:2.11":	"เอวญฺจ ปน, ภิกฺขเว, นิสฺสชฺชิตพฺพํฯ ",
"pli-tv-bi-vb-np5:2.12":	"…เป… ",
"pli-tv-bi-vb-np5:2.13":	"“อิทํ เม, อเยฺย, อญฺญํ เจตาเปตฺวา อญฺญํ เจตาปิตํ นิสฺสคฺคิยํ, อิมาหํ สงฺฆสฺส นิสฺสชฺชามี”ติ …เป… ",
"pli-tv-bi-vb-np5:2.14":	"ทเทยฺยาติ …เป… ",
"pli-tv-bi-vb-np5:2.15":	"ทเทยฺยุนฺติ …เป… ",
"pli-tv-bi-vb-np5:2.16":	"อยฺยาย ทมฺมีติฯ ",
"pli-tv-bi-vb-np5:2.17.1":	"อญฺเญ อญฺญสญฺญา อญฺญํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np5:2.18":	"อญฺเญ เวมติกา อญฺญํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np5:2.19":	"อญฺเญ อนญฺญสญฺญา อญฺญํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np5:2.20":	"อนญฺเญ อญฺญสญฺญา อนญฺญํ เจตาเปติ, อาปตฺติ ทุกฺกฏสฺสฯ ",
"pli-tv-bi-vb-np5:2.21":	"อนญฺเญ เวมติกา อนญฺญํ เจตาเปติ, อาปตฺติ ทุกฺกฏสฺสฯ ",
"pli-tv-bi-vb-np5:2.22":	"อนญฺเญ อนญฺญสญฺญา อนาปตฺติฯ ",
"pli-tv-bi-vb-np5:2.23.1":	"อนาปตฺติ—",
"pli-tv-bi-vb-np5:2.24":	"ตญฺเญว เจตาเปติ, อญฺญญฺจ เจตาเปติ, ",
"pli-tv-bi-vb-np5:2.25":	"อานิสํสํ ทเสฺสตฺวา เจตาเปติ, ",
"pli-tv-bi-vb-np5:2.26":	"อุมฺมตฺติกาย, ",
"pli-tv-bi-vb-np5:2.27":	"อาทิกมฺมิกายาติฯ ",
"pli-tv-bi-vb-np5:2.28":	"ปญฺจมสิกฺขาปทํ นิฏฺฐิตํฯ "
}	
