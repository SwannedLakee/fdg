{	
"pli-tv-bi-vb-pc6:0.1":	"เถรวาท วินย ",
"pli-tv-bi-vb-pc6:0.2":	"ภิกฺขุนิวิภงฺค ",
"pli-tv-bi-vb-pc6:0.3":	"ปาจิตฺติยกณฺฑ ",
"pli-tv-bi-vb-pc6:0.4":	"ลสุณวคฺค ",
"pli-tv-bi-vb-pc6:0.5":	"๖ฯ อุปติฏฺฐนสิกฺขาปท ",
"pli-tv-bi-vb-pc6:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc6:1.2":	"เตน โข ปน สมเยน อาโรหนฺโต นาม มหามตฺโต ภิกฺขูสุ ปพฺพชิโต โหติฯ ",
"pli-tv-bi-vb-pc6:1.3":	"ตสฺส ปุราณทุติยิกา ภิกฺขุนีสุ ปพฺพชิตา โหติฯ ",
"pli-tv-bi-vb-pc6:1.4":	"เตน โข ปน สมเยน โส ภิกฺขุ ตสฺสา ภิกฺขุนิยา สนฺติเก ภตฺตวิสฺสคฺคํ กโรติฯ ",
"pli-tv-bi-vb-pc6:1.5":	"อถ โข สา ภิกฺขุนี ตสฺส ภิกฺขุโน ภุญฺชนฺตสฺส ปานีเยน จ วิธูปเนน จ อุปติฏฺฐิตฺวา อจฺจาวทติฯ ",
"pli-tv-bi-vb-pc6:1.6":	"อถ โข โส ภิกฺขุ ตํ ภิกฺขุนึ อปสาเทติ—",
"pli-tv-bi-vb-pc6:1.7":	"“มา, ภคินิ, เอวรูปํ อกาสิฯ ",
"pli-tv-bi-vb-pc6:1.8":	"เนตํ กปฺปตี”ติฯ ",
"pli-tv-bi-vb-pc6:1.9":	"“ปุพฺเพ มํ ตฺวํ เอวญฺจ เอวญฺจ กโรสิ, อิทานิ เอตฺตกํ น สหสี”ติ—",
"pli-tv-bi-vb-pc6:1.10":	"ปานียถาลกํ มตฺถเก อาสุมฺภิตฺวา วิธูปเนน ปหารํ อทาสิฯ ",
"pli-tv-bi-vb-pc6:1.11":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc6:1.12":	"“กถญฺหิ นาม ภิกฺขุนี ภิกฺขุสฺส ปหารํ ทสฺสตี”ติ …เป… ",
"pli-tv-bi-vb-pc6:1.13":	"“สจฺจํ กิร, ภิกฺขเว, ภิกฺขุนี ภิกฺขุสฺส ปหารํ อทาสี”ติ? ",
"pli-tv-bi-vb-pc6:1.14":	"“สจฺจํ, ภควา”ติฯ ",
"pli-tv-bi-vb-pc6:1.15":	"วิครหิ พุทฺโธ ภควา …เป… ",
"pli-tv-bi-vb-pc6:1.16":	"กถญฺหิ นาม, ภิกฺขเว, ภิกฺขุนี ภิกฺขุสฺส ปหารํ ทสฺสติฯ ",
"pli-tv-bi-vb-pc6:1.17":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc6:1.18":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc6:1.19.1":	"“ยา ปน ภิกฺขุนี ภิกฺขุสฺส ภุญฺชนฺตสฺส ปานีเยน วา วิธูปเนน วา อุปติฏฺเฐยฺย, ปาจิตฺติยนฺ”ติฯ ",
"pli-tv-bi-vb-pc6:2.1.1":	"ยา ปนาติ ",
"pli-tv-bi-vb-pc6:2.1.2":	"ยา ยาทิสา …เป… ",
"pli-tv-bi-vb-pc6:2.1.3":	"ภิกฺขุนีติ ",
"pli-tv-bi-vb-pc6:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc6:2.1.5":	"ภิกฺขุสฺสาติ ",
"pli-tv-bi-vb-pc6:2.1.6":	"อุปสมฺปนฺนสฺสฯ ",
"pli-tv-bi-vb-pc6:2.1.7":	"ภุญฺชนฺตสฺสาติ ",
"pli-tv-bi-vb-pc6:2.1.8":	"ปญฺจนฺนํ โภชนานํ อญฺญตรํ โภชนํ ภุญฺชนฺตสฺสฯ ",
"pli-tv-bi-vb-pc6:2.1.9":	"ปานียํ นาม ",
"pli-tv-bi-vb-pc6:2.1.10":	"ยํ กิญฺจิ ปานียํฯ ",
"pli-tv-bi-vb-pc6:2.1.11":	"วิธูปนํ นาม ",
"pli-tv-bi-vb-pc6:2.1.12":	"ยา กาจิ พีชนีฯ ",
"pli-tv-bi-vb-pc6:2.1.13":	"อุปติฏฺเฐยฺยาติ ",
"pli-tv-bi-vb-pc6:2.1.14":	"หตฺถปาเส ติฏฺฐติ, อาปตฺติ ปาจิตฺติยสฺสฯ ",
"pli-tv-bi-vb-pc6:2.2.1":	"อุปสมฺปนฺเน อุปสมฺปนฺนสญฺญา ปานีเยน วา วิธูปเนน วา อุปติฏฺฐติ, อาปตฺติ ปาจิตฺติยสฺสฯ ",
"pli-tv-bi-vb-pc6:2.2.2":	"อุปสมฺปนฺเน เวมติกา ปานีเยน วา วิธูปเนน วา อุปติฏฺฐติ, อาปตฺติ ปาจิตฺติยสฺสฯ ",
"pli-tv-bi-vb-pc6:2.2.3":	"อุปสมฺปนฺเน อนุปสมฺปนฺนสญฺญา ปานีเยน วา วิธูปเนน วา อุปติฏฺฐติ, อาปตฺติ ปาจิตฺติยสฺสฯ ",
"pli-tv-bi-vb-pc6:2.2.4":	"หตฺถปาสํ วิชหิตฺวา อุปติฏฺฐติ, อาปตฺติ ทุกฺกฏสฺสฯ ",
"pli-tv-bi-vb-pc6:2.2.5":	"ขาทนียํ ขาทนฺตสฺส อุปติฏฺฐติ, อาปตฺติ ทุกฺกฏสฺสฯ ",
"pli-tv-bi-vb-pc6:2.2.6":	"อนุปสมฺปนฺนสฺส อุปติฏฺฐติ, อาปตฺติ ทุกฺกฏสฺสฯ ",
"pli-tv-bi-vb-pc6:2.2.7":	"อนุปสมฺปนฺเน อุปสมฺปนฺนสญฺญา, อาปตฺติ ทุกฺกฏสฺสฯ ",
"pli-tv-bi-vb-pc6:2.2.8":	"อนุปสมฺปนฺเน เวมติกา, อาปตฺติ ทุกฺกฏสฺสฯ ",
"pli-tv-bi-vb-pc6:2.2.9":	"อนุปสมฺปนฺเน อนุปสมฺปนฺนสญฺญา, อาปตฺติ ทุกฺกฏสฺสฯ ",
"pli-tv-bi-vb-pc6:2.3.1":	"อนาปตฺติ—",
"pli-tv-bi-vb-pc6:2.3.2":	"เทติ, ",
"pli-tv-bi-vb-pc6:2.3.3":	"ทาเปติ, ",
"pli-tv-bi-vb-pc6:2.3.4":	"อนุปสมฺปนฺนํ อาณาเปติ, ",
"pli-tv-bi-vb-pc6:2.3.5":	"อุมฺมตฺติกาย, ",
"pli-tv-bi-vb-pc6:2.3.6":	"อาทิกมฺมิกายาติฯ ",
"pli-tv-bi-vb-pc6:2.3.7":	"ฉฏฺฐสิกฺขาปทํ นิฏฺฐิตํฯ "
}	
