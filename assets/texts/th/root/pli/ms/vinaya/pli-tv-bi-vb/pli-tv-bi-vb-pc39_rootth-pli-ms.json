{	
"pli-tv-bi-vb-pc39:0.1":	"เถรวาท วินย ",
"pli-tv-bi-vb-pc39:0.2":	"ภิกฺขุนิวิภงฺค ",
"pli-tv-bi-vb-pc39:0.3":	"ปาจิตฺติยกณฺฑ ",
"pli-tv-bi-vb-pc39:0.4":	"ตุวฏฺฏวคฺค ",
"pli-tv-bi-vb-pc39:0.5":	"๓๙ฯ อนฺโตวสฺสสิกฺขาปท ",
"pli-tv-bi-vb-pc39:1.1":	"เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
"pli-tv-bi-vb-pc39:1.2":	"เตน โข ปน สมเยน ภิกฺขุนิโย อนฺโตวสฺสํ จาริกํ จรนฺติฯ ",
"pli-tv-bi-vb-pc39:1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc39:1.4":	"“กถญฺหิ นาม ภิกฺขุนิโย อนฺโตวสฺสํ จาริกํ จริสฺสนฺติ หริตานิ ติณานิ จ สมฺมทฺทนฺตา, เอกินฺทฺริยํ ชีวํ วิเหเฐนฺตา, พหู ขุทฺทเก ปาเณ สงฺฆาตํ อาปาเทนฺตา”ติฯ ",
"pli-tv-bi-vb-pc39:1.5":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc39:1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc39:1.7":	"“กถญฺหิ นาม ภิกฺขุนิโย อนฺโตวสฺสํ จาริกํ จริสฺสนฺตี”ติ …เป… ",
"pli-tv-bi-vb-pc39:1.8":	"“สจฺจํ กิร, ภิกฺขเว, ภิกฺขุนิโย อนฺโตวสฺสํ จาริกํ จรนฺตี”ติ? ",
"pli-tv-bi-vb-pc39:1.9":	"“สจฺจํ, ภควา”ติฯ ",
"pli-tv-bi-vb-pc39:1.10":	"วิครหิ พุทฺโธ ภควา …เป… ",
"pli-tv-bi-vb-pc39:1.11":	"กถญฺหิ นาม, ภิกฺขเว, ภิกฺขุนิโย อนฺโตวสฺสํ จาริกํ จริสฺสนฺติฯ ",
"pli-tv-bi-vb-pc39:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc39:1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc39:1.14.1":	"“ยา ปน ภิกฺขุนี อนฺโตวสฺสํ จาริกํ จเรยฺย, ปาจิตฺติยนฺ”ติฯ ",
"pli-tv-bi-vb-pc39:2.1.1":	"ยา ปนาติ ",
"pli-tv-bi-vb-pc39:2.1.2":	"ยา ยาทิสา …เป… ",
"pli-tv-bi-vb-pc39:2.1.3":	"ภิกฺขุนีติ ",
"pli-tv-bi-vb-pc39:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc39:2.1.5":	"อนฺโตวสฺสนฺติ ",
"pli-tv-bi-vb-pc39:2.1.6":	"ปุริมํ วา เตมาสํ ปจฺฉิมํ วา เตมาสํ อวสิตฺวาฯ ",
"pli-tv-bi-vb-pc39:2.1.7":	"จาริกํ จเรยฺยาติ ",
"pli-tv-bi-vb-pc39:2.1.8":	"กุกฺกุฏสมฺปาเต คาเม คามนฺตเร คามนฺตเร อาปตฺติ ปาจิตฺติยสฺสฯ ",
"pli-tv-bi-vb-pc39:2.1.9":	"อคามเก อรญฺเญ อทฺธโยชเน อทฺธโยชเน อาปตฺติ ปาจิตฺติยสฺสฯ ",
"pli-tv-bi-vb-pc39:2.2.1":	"อนาปตฺติ—",
"pli-tv-bi-vb-pc39:2.2.2":	"สตฺตาหกรณีเยน คจฺฉติ, ",
"pli-tv-bi-vb-pc39:2.2.3":	"เกนจิ อุพฺพาฬฺหา คจฺฉติ, ",
"pli-tv-bi-vb-pc39:2.2.4":	"อาปทาสุ, ",
"pli-tv-bi-vb-pc39:2.2.5":	"อุมฺมตฺติกาย, ",
"pli-tv-bi-vb-pc39:2.2.6":	"อาทิกมฺมิกายาติฯ ",
"pli-tv-bi-vb-pc39:2.2.7":	"นวมสิกฺขาปทํ นิฏฺฐิตํฯ "
}	
