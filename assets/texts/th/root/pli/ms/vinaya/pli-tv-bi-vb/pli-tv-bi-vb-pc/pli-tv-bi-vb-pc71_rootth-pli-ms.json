{	
"pli-tv-bi-vb-pc71:0.1":	"เถรวาท วินย ",
"pli-tv-bi-vb-pc71:0.2":	"ภิกฺขุนิวิภงฺค ",
"pli-tv-bi-vb-pc71:0.3":	"ปาจิตฺติยกณฺฑ ",
"pli-tv-bi-vb-pc71:0.4":	"กุมาริภูตวคฺค ",
"pli-tv-bi-vb-pc71:0.5":	"๗๑ฯ กุมาริภูตสิกฺขาปท ",
"pli-tv-bi-vb-pc71:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc71:1.2":	"เตน โข ปน สมเยน ภิกฺขุนิโย อูนวีสติวสฺสํ กุมาริภูตํ วุฏฺฐาเปนฺติฯ ",
"pli-tv-bi-vb-pc71:1.3":	"ตา อกฺขมา โหนฺติ สีตสฺส อุณฺหสฺส ชิฆจฺฉาย ปิปาสาย ฑํสมกสวาตาตปสรีสปสมฺผสฺสานํ ทุรุตฺตานํ ทุราคตานํ วจนปถานํฯ ",
"pli-tv-bi-vb-pc71:1.4":	"อุปฺปนฺนานํ สารีริกานํ เวทนานํ ทุกฺขานํ ติพฺพานํ ขรานํ กฏุกานํ อสาตานํ อมนาปานํ ปาณหรานํ อนธิวาสกชาติกา โหนฺติฯ ",
"pli-tv-bi-vb-pc71:1.5":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc71:1.6":	"“กถญฺหิ นาม ภิกฺขุนิโย อูนวีสติวสฺสํ กุมาริภูตํ วุฏฺฐาเปสฺสนฺตี”ติ …เป… ",
"pli-tv-bi-vb-pc71:1.7":	"“สจฺจํ กิร, ภิกฺขเว, ภิกฺขุนิโย อูนวีสติวสฺสํ กุมาริภูตํ วุฏฺฐาเปนฺตี”ติ? ",
"pli-tv-bi-vb-pc71:1.8":	"“สจฺจํ, ภควา”ติฯ ",
"pli-tv-bi-vb-pc71:1.9":	"วิครหิ พุทฺโธ ภควา …เป… ",
"pli-tv-bi-vb-pc71:1.10":	"กถญฺหิ นาม, ภิกฺขเว, ภิกฺขุนิโย อูนวีสติวสฺสํ กุมาริภูตํ วุฏฺฐาเปสฺสนฺติฯ ",
"pli-tv-bi-vb-pc71:1.11":	"อูนวีสติวสฺสา, ภิกฺขเว, กุมาริภูตา อกฺขมา โหติ สีตสฺส อุณฺหสฺส …เป… ",
"pli-tv-bi-vb-pc71:1.12":	"ปาณหรานํ อนธิวาสกชาติกา โหติฯ ",
"pli-tv-bi-vb-pc71:1.13":	"วีสติวสฺสาว โข, ภิกฺขเว, กุมาริภูตา ขมา โหติ สีตสฺส อุณฺหสฺส …เป… ",
"pli-tv-bi-vb-pc71:1.14":	"ปาณหรานํ อธิวาสกชาติกา โหติฯ ",
"pli-tv-bi-vb-pc71:1.15":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc71:1.16":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc71:1.17.1":	"“ยา ปน ภิกฺขุนี อูนวีสติวสฺสํ กุมาริภูตํ วุฏฺฐาเปยฺย, ปาจิตฺติยนฺ”ติฯ ",
"pli-tv-bi-vb-pc71:2.1":	"ยา ปนาติ ",
"pli-tv-bi-vb-pc71:2.2":	"ยา ยาทิสา …เป… ",
"pli-tv-bi-vb-pc71:2.3":	"ภิกฺขุนีติ ",
"pli-tv-bi-vb-pc71:2.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc71:2.5":	"อูนวีสติวสฺสา นาม ",
"pli-tv-bi-vb-pc71:2.6":	"อปฺปตฺตวีสติวสฺสาฯ ",
"pli-tv-bi-vb-pc71:2.7":	"กุมาริภูตา นาม ",
"pli-tv-bi-vb-pc71:2.8":	"สามเณรี วุจฺจติฯ ",
"pli-tv-bi-vb-pc71:2.9":	"วุฏฺฐาเปยฺยาติ ",
"pli-tv-bi-vb-pc71:2.10":	"อุปสมฺปาเทยฺยฯ ",
"pli-tv-bi-vb-pc71:2.11":	"“วุฏฺฐาเปสฺสามี”ติ คณํ วา อาจรินึ วา ปตฺตํ วา จีวรํ วา ปริเยสติ, สีมํ วา สมฺมนฺนติ, อาปตฺติ ทุกฺกฏสฺสฯ ",
"pli-tv-bi-vb-pc71:2.12":	"ญตฺติยา ทุกฺกฏํฯ ",
"pli-tv-bi-vb-pc71:2.13":	"ทฺวีหิ กมฺมวาจาหิ ทุกฺกฏาฯ ",
"pli-tv-bi-vb-pc71:2.14":	"กมฺมวาจาปริโยสาเน อุปชฺฌายาย อาปตฺติ ปาจิตฺติยสฺสฯ ",
"pli-tv-bi-vb-pc71:2.15":	"คณสฺส จ อาจรินิยา จ อาปตฺติ ทุกฺกฏสฺสฯ ",
"pli-tv-bi-vb-pc71:2.16.1":	"อูนวีสติวสฺสาย อูนวีสติวสฺสสญฺญา วุฏฺฐาเปติ, อาปตฺติ ปาจิตฺติยสฺสฯ ",
"pli-tv-bi-vb-pc71:2.17":	"อูนวีสติวสฺสาย เวมติกา วุฏฺฐาเปติ, อาปตฺติ ทุกฺกฏสฺสฯ ",
"pli-tv-bi-vb-pc71:2.18":	"อูนวีสติวสฺสาย ปริปุณฺณสญฺญา วุฏฺฐาเปติ, อนาปตฺติฯ ",
"pli-tv-bi-vb-pc71:2.19":	"ปริปุณฺณวีสติวสฺสาย อูนวีสติวสฺสสญฺญา, อาปตฺติ ทุกฺกฏสฺสฯ ",
"pli-tv-bi-vb-pc71:2.20":	"ปริปุณฺณวีสติวสฺสาย เวมติกา, อาปตฺติ ทุกฺกฏสฺสฯ ",
"pli-tv-bi-vb-pc71:2.21":	"ปริปุณฺณวีสติวสฺสาย ปริปุณฺณสญฺญา, อนาปตฺติฯ ",
"pli-tv-bi-vb-pc71:2.22.1":	"อนาปตฺติ—",
"pli-tv-bi-vb-pc71:2.23":	"อูนวีสติวสฺสํ ปริปุณฺณสญฺญา วุฏฺฐาเปติ, ",
"pli-tv-bi-vb-pc71:2.24":	"ปริปุณฺณวีสติวสฺสํ ปริปุณฺณสญฺญา วุฏฺฐาเปติ, ",
"pli-tv-bi-vb-pc71:2.25":	"อุมฺมตฺติกาย, ",
"pli-tv-bi-vb-pc71:2.26":	"อาทิกมฺมิกายาติฯ ",
"pli-tv-bi-vb-pc71:2.27":	"ปฐมสิกฺขาปทํ นิฏฺฐิตํฯ "
}	
