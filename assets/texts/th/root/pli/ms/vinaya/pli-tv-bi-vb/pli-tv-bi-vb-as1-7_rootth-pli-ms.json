{	
"pli-tv-bi-vb-as1:0.1":	"เถรวาท วินย ",
"pli-tv-bi-vb-as1:0.2":	"ภิกฺขุนิวิภงฺค ",
"pli-tv-bi-vb-as1:0.3":	"อธิกรณสมถ ",
"pli-tv-bi-vb-as1:1.1":	"อิเม โข ปนายฺยาโย สตฺต อธิกรณสมถา ธมฺมา อุทฺเทสํ อาคจฺฉนฺติฯ ",
"pli-tv-bi-vb-as1:2.1":	"อุปฺปนฺนุปฺปนฺนานํ อธิกรณานํ สมถาย วูปสมาย ",
"pli-tv-bi-vb-as1:2.2":	"สมฺมุขาวินโย ทาตพฺโพ, ",
"pli-tv-bi-vb-as2:1.1":	"สติวินโย ทาตพฺโพ, ",
"pli-tv-bi-vb-as3:1.1":	"อมูฬฺหวินโย ทาตพฺโพ, ",
"pli-tv-bi-vb-as4:1.1":	"ปฏิญฺญาย กาเรตพฺพํ, ",
"pli-tv-bi-vb-as5:1.1":	"เยภุยฺยสิกา, ",
"pli-tv-bi-vb-as6:1.1":	"ตสฺสปาปิยสิกา, ",
"pli-tv-bi-vb-as7:1.1":	"ติณวตฺถารโกติฯ ",
"pli-tv-bi-vb-as7:2.1":	"อุทฺทิฏฺฐา โข, อยฺยาโย, สตฺต อธิกรณสมถา ธมฺมาฯ ",
"pli-tv-bi-vb-as7:2.2":	"ตตฺถายฺยาโย ปุจฺฉามิ—",
"pli-tv-bi-vb-as7:2.3":	"“กจฺจิตฺถ ปริสุทฺธา”? ",
"pli-tv-bi-vb-as7:2.4":	"ทุติยมฺปิ ปุจฺฉามิ—",
"pli-tv-bi-vb-as7:2.5":	"“กจฺจิตฺถ ปริสุทฺธา”? ",
"pli-tv-bi-vb-as7:2.6":	"ตติยมฺปิ ปุจฺฉามิ—",
"pli-tv-bi-vb-as7:2.7":	"“กจฺจิตฺถ ปริสุทฺธา”? ",
"pli-tv-bi-vb-as7:2.8":	"ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
"pli-tv-bi-vb-as7:3.1":	"อธิกรณสมถา นิฏฺฐิตาฯ ",
"pli-tv-bi-vb-as7:4.1":	"อุทฺทิฏฺฐํ โข, อยฺยาโย, นิทานํฯ ",
"pli-tv-bi-vb-as7:4.2":	"อุทฺทิฏฺฐา อฏฺฐ ปาราชิกา ธมฺมาฯ ",
"pli-tv-bi-vb-as7:4.3":	"อุทฺทิฏฺฐา สตฺตรส สงฺฆาทิเสสา ธมฺมาฯ ",
"pli-tv-bi-vb-as7:4.4":	"อุทฺทิฏฺฐา ตึส นิสฺสคฺคิยา ปาจิตฺติยา ธมฺมาฯ ",
"pli-tv-bi-vb-as7:4.5":	"อุทฺทิฏฺฐา ฉสฏฺฐิสตา ปาจิตฺติยา ธมฺมาฯ ",
"pli-tv-bi-vb-as7:4.6":	"อุทฺทิฏฺฐา อฏฺฐ ปาฏิเทสนียา ธมฺมาฯ ",
"pli-tv-bi-vb-as7:4.7":	"อุทฺทิฏฺฐา เสขิยา ธมฺมาฯ ",
"pli-tv-bi-vb-as7:4.8":	"อุทฺทิฏฺฐา สตฺต อธิกรณสมถา ธมฺมาฯ ",
"pli-tv-bi-vb-as7:4.9":	"เอตฺตกํ ตสฺส ภควโต สุตฺตาคตํ สุตฺตปริยาปนฺนํ อนฺวทฺธมาสํ อุทฺเทสํ อาคจฺฉติฯ ",
"pli-tv-bi-vb-as7:4.10":	"ตตฺถ สพฺพาเหว สมคฺคาหิ สมฺโมทมานาหิ อวิวทมานาหิ สิกฺขิตพฺพนฺติฯ ",
"pli-tv-bi-vb-as7:4.11":	"ภิกฺขุนิวิภงฺโค นิฏฺฐิโตฯ ",
"pli-tv-bi-vb-as7:5.1":	"ปาจิตฺติยปาฬิ นิฏฺฐิตาฯ "
}	
