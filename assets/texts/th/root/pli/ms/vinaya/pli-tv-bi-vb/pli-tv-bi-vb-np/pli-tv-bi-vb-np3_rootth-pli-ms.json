{	
"pli-tv-bi-vb-np3:0.1":	"เถรวาท วินย ",
"pli-tv-bi-vb-np3:0.2":	"ภิกฺขุนิวิภงฺค ",
"pli-tv-bi-vb-np3:0.3":	"นิสฺสคฺคิยกณฺฑ ",
"pli-tv-bi-vb-np3:0.4":	"ปตฺตวคฺค ",
"pli-tv-bi-vb-np3:0.5":	"๓ฯ จีวรปริวตฺตนสิกฺขาปท ",
"pli-tv-bi-vb-np3:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-np3:1.2":	"เตน โข ปน สมเยน ถุลฺลนนฺทา ภิกฺขุนี อญฺญตราย ภิกฺขุนิยา สทฺธึ จีวรํ ปริวตฺเตตฺวา ปริภุญฺชิฯ ",
"pli-tv-bi-vb-np3:1.3":	"อถ โข สา ภิกฺขุนี ตํ จีวรํ สงฺฆริตฺวา นิกฺขิปิฯ ",
"pli-tv-bi-vb-np3:1.4":	"ถุลฺลนนฺทา ภิกฺขุนี ตํ ภิกฺขุนึ เอตทโวจ—",
"pli-tv-bi-vb-np3:1.5":	"“ยํ เต, อเยฺย, มยา สทฺธึ จีวรํ ปริวตฺติตํ, กหํ ตํ จีวรนฺ”ติ? ",
"pli-tv-bi-vb-np3:1.6":	"อถ โข สา ภิกฺขุนี ตํ จีวรํ นีหริตฺวา ถุลฺลนนฺทาย ภิกฺขุนิยา ทเสฺสสิฯ ",
"pli-tv-bi-vb-np3:1.7":	"ถุลฺลนนฺทา ภิกฺขุนี ตํ ภิกฺขุนึ เอตทโวจ—",
"pli-tv-bi-vb-np3:1.8":	"“หนฺทาเยฺย, ตุยฺหํ จีวรํ, อาหร เมตํ จีวรํ, ยํ ตุยฺหํ ตุยฺหเมเวตํ, ยํ มยฺหํ มยฺหเมเวตํ, อาหร เมตํ, สกํ ปจฺจาหรา”ติ อจฺฉินฺทิฯ ",
"pli-tv-bi-vb-np3:1.9":	"อถ โข สา ภิกฺขุนี ภิกฺขุนีนํ เอตมตฺถํ อาโรเจสิฯ ",
"pli-tv-bi-vb-np3:1.10":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-np3:1.11":	"“กถญฺหิ นาม อยฺยา ถุลฺลนนฺทา ภิกฺขุนิยา สทฺธึ จีวรํ ปริวตฺเตตฺวา อจฺฉินฺทิสฺสตี”ติฯ ",
"pli-tv-bi-vb-np3:1.12":	"อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํฯ ",
"pli-tv-bi-vb-np3:1.13":	"ภิกฺขู ภควโต เอตมตฺถํ อาโรเจสุํ …เป… ",
"pli-tv-bi-vb-np3:1.14":	"“สจฺจํ กิร, ภิกฺขเว, ถุลฺลนนฺทา ภิกฺขุนี ภิกฺขุนิยา สทฺธึ จีวรํ ปริวตฺเตตฺวา อจฺฉินฺทตี”ติ? ",
"pli-tv-bi-vb-np3:1.15":	"“สจฺจํ, ภควา”ติฯ ",
"pli-tv-bi-vb-np3:1.16":	"วิครหิ พุทฺโธ ภควา …เป… ",
"pli-tv-bi-vb-np3:1.17":	"กถญฺหิ นาม, ภิกฺขเว, ถุลฺลนนฺทา ภิกฺขุนี ภิกฺขุนิยา สทฺธึ จีวรํ ปริวตฺเตตฺวา อจฺฉินฺทิสฺสติฯ ",
"pli-tv-bi-vb-np3:1.18":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-np3:1.19":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-np3:1.20.1":	"“ยา ปน ภิกฺขุนี ภิกฺขุนิยา สทฺธึ จีวรํ ปริวตฺเตตฺวา สา ปจฺฉา เอวํ วเทยฺย—‘หนฺทาเยฺย, ตุยฺหํ จีวรํ อาหร, เมตํ จีวรํ, ยํ ตุยฺหํ ตุยฺหเมเวตํ, ยํ มยฺหํ มยฺหเมเวตํ, อาหร เมตํ, สกํ ปจฺจาหรา’ติ อจฺฉินฺเทยฺย วา อจฺฉินฺทาเปยฺย วา, นิสฺสคฺคิยํ ปาจิตฺติยนฺ”ติฯ ",
"pli-tv-bi-vb-np3:2.1.1":	"ยา ปนาติ ",
"pli-tv-bi-vb-np3:2.1.2":	"ยา ยาทิสา …เป… ",
"pli-tv-bi-vb-np3:2.1.3":	"ภิกฺขุนีติ ",
"pli-tv-bi-vb-np3:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-np3:2.1.5":	"ภิกฺขุนิยา สทฺธินฺติ ",
"pli-tv-bi-vb-np3:2.1.6":	"อญฺญาย ภิกฺขุนิยา สทฺธึฯ ",
"pli-tv-bi-vb-np3:2.1.7":	"จีวรํ นาม ",
"pli-tv-bi-vb-np3:2.1.8":	"ฉนฺนํ จีวรานํ อญฺญตรํ จีวรํ วิกปฺปนุปคํ ปจฺฉิมํฯ ",
"pli-tv-bi-vb-np3:2.1.9":	"ปริวตฺเตตฺวาติ ",
"pli-tv-bi-vb-np3:2.1.10":	"ปริตฺเตน วา วิปุลํ, วิปุเลน วา ปริตฺตํฯ ",
"pli-tv-bi-vb-np3:2.1.11":	"อจฺฉินฺเทยฺยาติ ",
"pli-tv-bi-vb-np3:2.1.12":	"สยํ อจฺฉินฺทติ นิสฺสคฺคิยํ ปาจิตฺติยํฯ ",
"pli-tv-bi-vb-np3:2.1.13":	"อจฺฉินฺทาเปยฺยาติ ",
"pli-tv-bi-vb-np3:2.1.14":	"อญฺญํ อาณาเปติ, อาปตฺติ ทุกฺกฏสฺสฯ ",
"pli-tv-bi-vb-np3:2.1.15":	"สกึ อาณตฺตา พหุกมฺปิ อจฺฉินฺทติ, นิสฺสคฺคิยํ โหติฯ ",
"pli-tv-bi-vb-np3:2.1.16":	"นิสฺสชฺชิตพฺพํ สงฺฆสฺส วา คณสฺส วา เอกภิกฺขุนิยา วาฯ ",
"pli-tv-bi-vb-np3:2.1.17":	"เอวญฺจ ปน, ภิกฺขเว, นิสฺสชฺชิตพฺพํฯ ",
"pli-tv-bi-vb-np3:2.1.18":	"…เป… ",
"pli-tv-bi-vb-np3:2.1.19":	"“อิทํ เม, อเยฺย, จีวรํ ภิกฺขุนิยา สทฺธึ ปริวตฺเตตฺวา อจฺฉินฺนํ นิสฺสคฺคิยํ, อิมาหํ สงฺฆสฺส นิสฺสชฺชามี”ติ …เป… ",
"pli-tv-bi-vb-np3:2.1.20":	"ทเทยฺยา”ติ …เป… ",
"pli-tv-bi-vb-np3:2.1.21":	"ทเทยฺยุนฺ”ติ …เป… ",
"pli-tv-bi-vb-np3:2.1.22":	"อยฺยาย ทมฺมี”ติฯ ",
"pli-tv-bi-vb-np3:2.2.1":	"อุปสมฺปนฺนาย อุปสมฺปนฺนสญฺญา จีวรํ ปริวตฺเตตฺวา อจฺฉินฺทติ วา อจฺฉินฺทาเปติ วา, นิสฺสคฺคิยํ ปาจิตฺติยํฯ ",
"pli-tv-bi-vb-np3:2.2.2":	"อุปสมฺปนฺนาย เวมติกา จีวรํ ปริวตฺเตตฺวา อจฺฉินฺทติ วา อจฺฉินฺทาเปติ วา, นิสฺสคฺคิยํ ปาจิตฺติยํฯ ",
"pli-tv-bi-vb-np3:2.2.3":	"อุปสมฺปนฺนาย อนุปสมฺปนฺนสญฺญา จีวรํ ปริวตฺเตตฺวา อจฺฉินฺทติ วา อจฺฉินฺทาเปติ วา, นิสฺสคฺคิยํ ปาจิตฺติยํฯ ",
"pli-tv-bi-vb-np3:2.2.4":	"อญฺญํ ปริกฺขารํ ปริวตฺเตตฺวา อจฺฉินฺทติ วา อจฺฉินฺทาเปติ วา, อาปตฺติ ทุกฺกฏสฺสฯ ",
"pli-tv-bi-vb-np3:2.2.5":	"อนุปสมฺปนฺนาย สทฺธึ จีวรํ วา อญฺญํ วา ปริกฺขารํ ปริวตฺเตตฺวา อจฺฉินฺทติ วา อจฺฉินฺทาเปติ วา, อาปตฺติ ทุกฺกฏสฺสฯ ",
"pli-tv-bi-vb-np3:2.2.6":	"อนุปสมฺปนฺนาย อุปสมฺปนฺนสญฺญา, อาปตฺติ ทุกฺกฏสฺสฯ ",
"pli-tv-bi-vb-np3:2.2.7":	"อนุปสมฺปนฺนาย เวมติกา, อาปตฺติ ทุกฺกฏสฺสฯ ",
"pli-tv-bi-vb-np3:2.2.8":	"อนุปสมฺปนฺนาย อนุปสมฺปนฺนสญฺญา, อาปตฺติ ทุกฺกฏสฺสฯ ",
"pli-tv-bi-vb-np3:2.3.1":	"อนาปตฺติ—",
"pli-tv-bi-vb-np3:2.3.2":	"สา วา เทติ, ",
"pli-tv-bi-vb-np3:2.3.3":	"ตสฺสา วา วิสฺสสนฺตี คณฺหาติ, ",
"pli-tv-bi-vb-np3:2.3.4":	"อุมฺมตฺติกาย, ",
"pli-tv-bi-vb-np3:2.3.5":	"อาทิกมฺมิกายาติฯ ",
"pli-tv-bi-vb-np3:2.3.6":	"ตติยสิกฺขาปทํ นิฏฺฐิตํฯ "
}	
