{	
"pli-tv-bi-vb-pc42:0.1":	"เถรวาท วินย ",
"pli-tv-bi-vb-pc42:0.2":	"ภิกฺขุนิวิภงฺค ",
"pli-tv-bi-vb-pc42:0.3":	"ปาจิตฺติยกณฺฑ ",
"pli-tv-bi-vb-pc42:0.4":	"จิตฺตาคารวคฺค ",
"pli-tv-bi-vb-pc42:0.5":	"๔๒ฯ อาสนฺทิปริภุญฺชนสิกฺขาปท ",
"pli-tv-bi-vb-pc42:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc42:1.2":	"เตน โข ปน สมเยน ภิกฺขุนิโย อาสนฺทิมฺปิ ปลฺลงฺกมฺปิ ปริภุญฺชนฺติฯ ",
"pli-tv-bi-vb-pc42:1.3":	"มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc42:1.4":	"“กถญฺหิ นาม ภิกฺขุนิโย อาสนฺทิมฺปิ ปลฺลงฺกมฺปิ ปริภุญฺชิสฺสนฺติ, เสยฺยถาปิ คิหินิโย กามโภคินิโย”ติฯ ",
"pli-tv-bi-vb-pc42:1.5":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc42:1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc42:1.7":	"“กถญฺหิ นาม ภิกฺขุนิโย อาสนฺทิมฺปิ ปลฺลงฺกมฺปิ ปริภุญฺชิสฺสนฺตี”ติ …เป… ",
"pli-tv-bi-vb-pc42:1.8":	"“สจฺจํ กิร, ภิกฺขเว, ภิกฺขุนิโย อาสนฺทิมฺปิ ปลฺลงฺกมฺปิ ปริภุญฺชนฺตี”ติ? ",
"pli-tv-bi-vb-pc42:1.9":	"“สจฺจํ, ภควา”ติฯ ",
"pli-tv-bi-vb-pc42:1.10":	"วิครหิ พุทฺโธ ภควา …เป… ",
"pli-tv-bi-vb-pc42:1.11":	"กถญฺหิ นาม, ภิกฺขเว, ภิกฺขุนิโย อาสนฺทิมฺปิ ปลฺลงฺกมฺปิ ปริภุญฺชิสฺสนฺติฯ ",
"pli-tv-bi-vb-pc42:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc42:1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc42:1.14.1":	"“ยา ปน ภิกฺขุนี อาสนฺทึ วา ปลฺลงฺกํ วา ปริภุญฺเชยฺย, ปาจิตฺติยนฺ”ติฯ ",
"pli-tv-bi-vb-pc42:2.1.1":	"ยา ปนาติ ",
"pli-tv-bi-vb-pc42:2.1.2":	"ยา ยาทิสา …เป… ",
"pli-tv-bi-vb-pc42:2.1.3":	"ภิกฺขุนีติ ",
"pli-tv-bi-vb-pc42:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc42:2.1.5":	"อาสนฺที นาม ",
"pli-tv-bi-vb-pc42:2.1.6":	"อติกฺกนฺตปฺปมาณา วุจฺจติฯ ",
"pli-tv-bi-vb-pc42:2.1.7":	"ปลฺลงฺโก นาม ",
"pli-tv-bi-vb-pc42:2.1.8":	"อาหริเมหิ วาเฬหิ กโต โหติฯ ",
"pli-tv-bi-vb-pc42:2.1.9":	"ปริภุญฺเชยฺยาติ ",
"pli-tv-bi-vb-pc42:2.1.10":	"ตสฺมึ อภินิสีทติ วา อภินิปชฺชติ วา, อาปตฺติ ปาจิตฺติยสฺสฯ ",
"pli-tv-bi-vb-pc42:2.2.1":	"อนาปตฺติ—",
"pli-tv-bi-vb-pc42:2.2.2":	"อาสนฺทิยา ปาเท ฉินฺทิตฺวา ปริภุญฺชติ, ",
"pli-tv-bi-vb-pc42:2.2.3":	"ปลฺลงฺกสฺส วาเฬ ภินฺทิตฺวา ปริภุญฺชติ, ",
"pli-tv-bi-vb-pc42:2.2.4":	"อุมฺมตฺติกาย, ",
"pli-tv-bi-vb-pc42:2.2.5":	"อาทิกมฺมิกายาติฯ ",
"pli-tv-bi-vb-pc42:2.2.6":	"ทุติยสิกฺขาปทํ นิฏฺฐิตํฯ "
}	
