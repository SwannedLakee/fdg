{	
"pli-tv-bi-vb-pc46:0.1":	"เถรวาท วินย ",
"pli-tv-bi-vb-pc46:0.2":	"ภิกฺขุนิวิภงฺค ",
"pli-tv-bi-vb-pc46:0.3":	"ปาจิตฺติยกณฺฑ ",
"pli-tv-bi-vb-pc46:0.4":	"จิตฺตาคารวคฺค ",
"pli-tv-bi-vb-pc46:0.5":	"๔๖ฯ โภชนทานสิกฺขาปท ",
"pli-tv-bi-vb-pc46:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc46:1.2":	"เตน โข ปน สมเยน ถุลฺลนนฺทา ภิกฺขุนี นฏานมฺปิ นฏกานมฺปิ ลงฺฆกานมฺปิ โสกชฺฌายิกานมฺปิ กุมฺภถูณิกานมฺปิ สหตฺถา ขาทนียํ โภชนียํ เทติ—",
"pli-tv-bi-vb-pc46:1.3":	"“มยฺหํ ปริสติ วณฺณํ ภาสถา”ติฯ ",
"pli-tv-bi-vb-pc46:1.4":	"นฏาปิ นฏกาปิ ลงฺฆกาปิ โสกชฺฌายิกาปิ กุมฺภถูณิกาปิ ถุลฺลนนฺทาย ภิกฺขุนิยา ปริสติ วณฺณํ ภาสนฺติ—",
"pli-tv-bi-vb-pc46:1.5":	"“อยฺยา ถุลฺลนนฺทา พหุสฺสุตา ภาณิกา วิสารทา ปฏฺฏา ธมฺมึ กถํ กาตุํ; ",
"pli-tv-bi-vb-pc46:1.6":	"เทถ อยฺยาย, กโรถ อยฺยายา”ติฯ ",
"pli-tv-bi-vb-pc46:1.7":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc46:1.8":	"“กถญฺหิ นาม อยฺยา ถุลฺลนนฺทา อคาริกสฺส สหตฺถา ขาทนียํ โภชนียํ ทสฺสตี”ติ …เป… ",
"pli-tv-bi-vb-pc46:1.9":	"“สจฺจํ กิร, ภิกฺขเว, ถุลฺลนนฺทา ภิกฺขุนี อคาริกสฺส สหตฺถา ขาทนียํ โภชนียํ เทตี”ติ? ",
"pli-tv-bi-vb-pc46:1.10":	"“สจฺจํ, ภควา”ติฯ ",
"pli-tv-bi-vb-pc46:1.11":	"วิครหิ พุทฺโธ ภควา …เป… ",
"pli-tv-bi-vb-pc46:1.12":	"กถญฺหิ นาม, ภิกฺขเว, ถุลฺลนนฺทา ภิกฺขุนี อคาริกสฺส สหตฺถา ขาทนียํ โภชนียํ ทสฺสติฯ ",
"pli-tv-bi-vb-pc46:1.13":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc46:1.14":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc46:1.15.1":	"“ยา ปน ภิกฺขุนี อคาริกสฺส วา ปริพฺพาชกสฺส วา ปริพฺพาชิกาย วา สหตฺถา ขาทนียํ วา โภชนียํ วา ทเทยฺย, ปาจิตฺติยนฺ”ติฯ ",
"pli-tv-bi-vb-pc46:2.1.1":	"ยา ปนาติ ",
"pli-tv-bi-vb-pc46:2.1.2":	"ยา ยาทิสา …เป… ",
"pli-tv-bi-vb-pc46:2.1.3":	"ภิกฺขุนีติ ",
"pli-tv-bi-vb-pc46:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc46:2.1.5":	"อคาริโก นาม ",
"pli-tv-bi-vb-pc46:2.1.6":	"โย โกจิ อคารํ อชฺฌาวสติฯ ",
"pli-tv-bi-vb-pc46:2.1.7":	"ปริพฺพาชโก นาม ",
"pli-tv-bi-vb-pc46:2.1.8":	"ภิกฺขุญฺจ สามเณรญฺจ ฐเปตฺวา โย โกจิ ปริพฺพาชกสมาปนฺโนฯ ",
"pli-tv-bi-vb-pc46:2.1.9":	"ปริพฺพาชิกา นาม ",
"pli-tv-bi-vb-pc46:2.1.10":	"ภิกฺขุนิญฺจ สิกฺขมานญฺจ สามเณริญฺจ ฐเปตฺวา ยา กาจิ ปริพฺพาชิกสมาปนฺนาฯ ",
"pli-tv-bi-vb-pc46:2.1.11":	"ขาทนียํ นาม ",
"pli-tv-bi-vb-pc46:2.1.12":	"ปญฺจ โภชนานิ—",
"pli-tv-bi-vb-pc46:2.1.13":	"อุทกทนฺตโปนํ ฐเปตฺวา อวเสสํ ขาทนียํ นามฯ ",
"pli-tv-bi-vb-pc46:2.1.14":	"โภชนียํ นาม ",
"pli-tv-bi-vb-pc46:2.1.15":	"ปญฺจ โภชนานิ—โอทโน, กุมฺมาโส, สตฺตุ, มจฺโฉ, มํสํฯ ",
"pli-tv-bi-vb-pc46:2.1.16":	"ทเทยฺยาติ ",
"pli-tv-bi-vb-pc46:2.1.17":	"กาเยน วา กายปฏิพทฺเธน วา นิสฺสคฺคิเยน วา เทติ, อาปตฺติ ปาจิตฺติยสฺสฯ ",
"pli-tv-bi-vb-pc46:2.1.18":	"อุทกทนฺตโปนํ เทติ, อาปตฺติ ทุกฺกฏสฺสฯ ",
"pli-tv-bi-vb-pc46:2.2.1":	"อนาปตฺติ—",
"pli-tv-bi-vb-pc46:2.2.2":	"ทาเปติ น เทติ, ",
"pli-tv-bi-vb-pc46:2.2.3":	"อุปนิกฺขิปิตฺวา เทติ, ",
"pli-tv-bi-vb-pc46:2.2.4":	"พาหิราเลปํ เทติ, ",
"pli-tv-bi-vb-pc46:2.2.5":	"อุมฺมตฺติกาย, ",
"pli-tv-bi-vb-pc46:2.2.6":	"อาทิกมฺมิกายาติฯ ",
"pli-tv-bi-vb-pc46:2.2.7":	"ฉฏฺฐสิกฺขาปทํ นิฏฺฐิตํฯ "
}	
