{	
"pli-tv-bi-vb-pj7:0.1":	"เถรวาท วินย ",
"pli-tv-bi-vb-pj7:0.2":	"ภิกฺขุนิวิภงฺค ",
"pli-tv-bi-vb-pj7:0.3":	"ปาราชิกกณฺฑ ",
"pli-tv-bi-vb-pj7:0.4":	"๗ฯ อุกฺขิตฺตานุวตฺติกาสิกฺขาปท ",
"pli-tv-bi-vb-pj7:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pj7:1.2":	"เตน โข ปน สมเยน ถุลฺลนนฺทา ภิกฺขุนี สมคฺเคน สงฺเฆน อุกฺขิตฺตํ อริฏฺฐํ ภิกฺขุํ คทฺธพาธิปุพฺพํ อนุวตฺตติฯ ",
"pli-tv-bi-vb-pj7:1.3":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pj7:1.4":	"“กถญฺหิ นาม อยฺยา ถุลฺลนนฺทา สมคฺเคน สงฺเฆน อุกฺขิตฺตํ อริฏฺฐํ ภิกฺขุํ คทฺธพาธิปุพฺพํ อนุวตฺติสฺสตี”ติ …เป… ",
"pli-tv-bi-vb-pj7:1.5":	"“สจฺจํ กิร, ภิกฺขเว, ถุลฺลนนฺทา ภิกฺขุนี สมคฺเคน สงฺเฆน อุกฺขิตฺตํ อริฏฺฐํ ภิกฺขุํ คทฺธพาธิปุพฺพํ อนุวตฺตตี”ติ? ",
"pli-tv-bi-vb-pj7:1.6":	"“สจฺจํ, ภควา”ติฯ ",
"pli-tv-bi-vb-pj7:1.7":	"วิครหิ พุทฺโธ ภควา …เป… ",
"pli-tv-bi-vb-pj7:1.8":	"กถญฺหิ นาม, ภิกฺขเว, ถุลฺลนนฺทา ภิกฺขุนี สมคฺเคน สงฺเฆน อุกฺขิตฺตํ อริฏฺฐํ ภิกฺขุํ คทฺธพาธิปุพฺพํ อนุวตฺติสฺสติฯ ",
"pli-tv-bi-vb-pj7:1.9":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pj7:1.10":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pj7:1.11.1":	"“ยา ปน ภิกฺขุนี สมคฺเคน สงฺเฆน อุกฺขิตฺตํ ภิกฺขุํ ธมฺเมน วินเยน สตฺถุสาสเนน อนาทรํ อปฺปฏิการํ อกตสหายํ ตมนุวตฺเตยฺย, สา ภิกฺขุนี ภิกฺขุนีหิ เอวมสฺส วจนียา—",
"pli-tv-bi-vb-pj7:1.12":	"‘เอโส โข, อเยฺย, ภิกฺขุ สมคฺเคน สงฺเฆน อุกฺขิตฺโต ธมฺเมน วินเยน สตฺถุสาสเนน อนาทโร อปฺปฏิกาโร อกตสหาโย, มาเยฺย, เอตํ ภิกฺขุํ อนุวตฺตี’ติฯ ",
"pli-tv-bi-vb-pj7:1.13":	"เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคายฯ ",
"pli-tv-bi-vb-pj7:1.14":	"ยาวตติยญฺเจ สมนุภาสิยมานา ตํ ปฏินิสฺสชฺเชยฺย, อิจฺเจตํ กุสลํฯ ",
"pli-tv-bi-vb-pj7:1.15":	"โน เจ ปฏินิสฺสชฺเชยฺย, อยมฺปิ ปาราชิกา โหติ อสํวาสา อุกฺขิตฺตานุวตฺติกา”ติฯ ",
"pli-tv-bi-vb-pj7:2.1.1":	"ยา ปนาติ ",
"pli-tv-bi-vb-pj7:2.1.2":	"ยา ยาทิสา …เป… ",
"pli-tv-bi-vb-pj7:2.1.3":	"ภิกฺขุนีติ ",
"pli-tv-bi-vb-pj7:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pj7:2.1.5":	"สมคฺโค นาม สงฺโฆ ",
"pli-tv-bi-vb-pj7:2.1.6":	"สมานสํวาสโก สมานสีมายํ ฐิโตฯ ",
"pli-tv-bi-vb-pj7:2.1.7":	"อุกฺขิตฺโต นาม ",
"pli-tv-bi-vb-pj7:2.1.8":	"อาปตฺติยา อทสฺสเน วา อปฺปฏิกมฺเม วา อปฺปฏินิสฺสคฺเค วา อุกฺขิตฺโตฯ ",
"pli-tv-bi-vb-pj7:2.1.9":	"ธมฺเมน วินเยนาติ ",
"pli-tv-bi-vb-pj7:2.1.10":	"เยน ธมฺเมน เยน วินเยนฯ ",
"pli-tv-bi-vb-pj7:2.1.11":	"สตฺถุสาสเนนาติ ",
"pli-tv-bi-vb-pj7:2.1.12":	"ชินสาสเนน พุทฺธสาสเนนฯ ",
"pli-tv-bi-vb-pj7:2.1.13":	"อนาทโร นาม ",
"pli-tv-bi-vb-pj7:2.1.14":	"สงฺฆํ วา คณํ วา ปุคฺคลํ วา กมฺมํ วา นาทิยติฯ ",
"pli-tv-bi-vb-pj7:2.1.15":	"อปฺปฏิกาโร นาม ",
"pli-tv-bi-vb-pj7:2.1.16":	"อุกฺขิตฺโต อโนสาริโตฯ ",
"pli-tv-bi-vb-pj7:2.1.17":	"อกตสหาโย นาม ",
"pli-tv-bi-vb-pj7:2.1.18":	"สมานสํวาสกา ภิกฺขู วุจฺจนฺติ สหายาฯ ",
"pli-tv-bi-vb-pj7:2.1.19":	"โส เตหิ สทฺธึ นตฺถิ, เตน วุจฺจติ อกตสหาโยติฯ ",
"pli-tv-bi-vb-pj7:2.1.20":	"ตมนุวตฺเตยฺยาติ ",
"pli-tv-bi-vb-pj7:2.1.21":	"ยํทิฏฺฐิโก โส โหติ ยงฺขนฺติโก ยํรุจิโก, สาปิ ตํทิฏฺฐิกา โหติ ตงฺขนฺติกา ตํรุจิกาฯ ",
"pli-tv-bi-vb-pj7:2.1.22":	"สา ภิกฺขุนีติ ",
"pli-tv-bi-vb-pj7:2.1.23":	"ยา สา อุกฺขิตฺตานุวตฺติกา ภิกฺขุนีฯ ",
"pli-tv-bi-vb-pj7:2.1.24":	"ภิกฺขุนีหีติ ",
"pli-tv-bi-vb-pj7:2.1.25":	"อญฺญาหิ ภิกฺขุนีหิฯ ยา ปสฺสนฺติ ยา สุณนฺติ ตาหิ วตฺตพฺพา—",
"pli-tv-bi-vb-pj7:2.1.26":	"“เอโส โข, อเยฺย, ภิกฺขุ สมคฺเคน สงฺเฆน อุกฺขิตฺโต ธมฺเมน วินเยน สตฺถุสาสเนน อนาทโร อปฺปฏิกาโร อกตสหาโยฯ ",
"pli-tv-bi-vb-pj7:2.1.27":	"มาเยฺย, เอตํ ภิกฺขุํ อนุวตฺตี”ติฯ ",
"pli-tv-bi-vb-pj7:2.1.28":	"ทุติยมฺปิ วตฺตพฺพาฯ ",
"pli-tv-bi-vb-pj7:2.1.29":	"ตติยมฺปิ วตฺตพฺพาฯ ",
"pli-tv-bi-vb-pj7:2.1.30":	"สเจ ปฏินิสฺสชฺชติ, อิจฺเจตํ กุสลํ; ",
"pli-tv-bi-vb-pj7:2.1.31":	"โน เจ ปฏินิสฺสชฺชติ, อาปตฺติ ทุกฺกฏสฺสฯ ",
"pli-tv-bi-vb-pj7:2.1.32":	"สุตฺวา น วทนฺติ, อาปตฺติ ทุกฺกฏสฺสฯ ",
"pli-tv-bi-vb-pj7:2.1.33":	"สา ภิกฺขุนี สงฺฆมชฺฌมฺปิ อากฑฺฒิตฺวา วตฺตพฺพา—",
"pli-tv-bi-vb-pj7:2.1.34":	"“เอโส โข, อเยฺย, ภิกฺขุ สมคฺเคน สงฺเฆน อุกฺขิตฺโต ธมฺเมน วินเยน สตฺถุสาสเนน อนาทโร อปฺปฏิกาโร อกตสหาโยฯ ",
"pli-tv-bi-vb-pj7:2.1.35":	"มาเยฺย, เอตํ ภิกฺขุํ อนุวตฺตีติฯ ",
"pli-tv-bi-vb-pj7:2.1.36":	"ทุติยมฺปิ วตฺตพฺพาฯ ",
"pli-tv-bi-vb-pj7:2.1.37":	"ตติยมฺปิ วตฺตพฺพาฯ ",
"pli-tv-bi-vb-pj7:2.1.38":	"สเจ ปฏินิสฺสชฺชติ, อิจฺเจตํ กุสลํฯ ",
"pli-tv-bi-vb-pj7:2.1.39":	"โน เจ ปฏินิสฺสชฺชติ, อาปตฺติ ทุกฺกฏสฺสฯ ",
"pli-tv-bi-vb-pj7:2.1.40":	"สา ภิกฺขุนี สมนุภาสิตพฺพาฯ ",
"pli-tv-bi-vb-pj7:2.1.41":	"เอวญฺจ ปน, ภิกฺขเว, สมนุภาสิตพฺพาฯ ",
"pli-tv-bi-vb-pj7:2.1.42":	"พฺยตฺตาย ภิกฺขุนิยา ปฏิพลาย สงฺโฆ ญาเปตพฺโพ—",
"pli-tv-bi-vb-pj7:2.1.43":	"‘สุณาตุ เม, อเยฺย, สงฺโฆฯ ",
"pli-tv-bi-vb-pj7:2.1.44":	"อยํ อิตฺถนฺนามา ภิกฺขุนี สมคฺเคน สงฺเฆน อุกฺขิตฺตํ ภิกฺขุํ ธมฺเมน วินเยน สตฺถุสาสเนน อนาทรํ อปฺปฏิการํ อกตสหายํ ตมนุวตฺตติ, สา ตํ วตฺถุํ น ปฏินิสฺสชฺชติฯ ",
"pli-tv-bi-vb-pj7:2.1.45":	"ยทิ สงฺฆสฺส ปตฺตกลฺลํ, สงฺโฆ อิตฺถนฺนามํ ภิกฺขุนึ สมนุภาเสยฺย ตสฺส วตฺถุสฺส ปฏินิสฺสคฺคายฯ ",
"pli-tv-bi-vb-pj7:2.1.46":	"เอสา ญตฺติฯ ",
"pli-tv-bi-vb-pj7:2.1.47":	"สุณาตุ เม, อเยฺย, สงฺโฆฯ ",
"pli-tv-bi-vb-pj7:2.1.48":	"อยํ อิตฺถนฺนามา ภิกฺขุนี สมคฺเคน สงฺเฆน อุกฺขิตฺตํ ภิกฺขุํ ธมฺเมน วินเยน สตฺถุสาสเนน อนาทรํ อปฺปฏิการํ อกตสหายํ ตมนุวตฺตติฯ ",
"pli-tv-bi-vb-pj7:2.1.49":	"สา ตํ วตฺถุํ น ปฏินิสฺสชฺชติฯ ",
"pli-tv-bi-vb-pj7:2.1.50":	"สงฺโฆ อิตฺถนฺนามํ ภิกฺขุนึ สมนุภาสติ ตสฺส วตฺถุสฺส ปฏินิสฺสคฺคายฯ ",
"pli-tv-bi-vb-pj7:2.1.51":	"ยสฺสา อยฺยาย ขมติ อิตฺถนฺนามาย ภิกฺขุนิยา สมนุภาสนา ตสฺส วตฺถุสฺส ปฏินิสฺสคฺคาย, สา ตุณฺหสฺส; ",
"pli-tv-bi-vb-pj7:2.1.52":	"ยสฺสา นกฺขมติ, สา ภาเสยฺยฯ ",
"pli-tv-bi-vb-pj7:2.1.53":	"ทุติยมฺปิ เอตมตฺถํ วทามิ …เป… ",
"pli-tv-bi-vb-pj7:2.1.54":	"ตติยมฺปิ เอตมตฺถํ วทามิ …เป…ฯ ",
"pli-tv-bi-vb-pj7:2.1.55":	"สมนุภฏฺฐา สงฺเฆน อิตฺถนฺนามา ภิกฺขุนี ตสฺส วตฺถุสฺส ปฏินิสฺสคฺคายฯ ",
"pli-tv-bi-vb-pj7:2.1.56":	"ขมติ สงฺฆสฺส, ตสฺมา ตุณฺหี, เอวเมตํ ธารยามี’”ติฯ ",
"pli-tv-bi-vb-pj7:2.1.57":	"ญตฺติยา ทุกฺกฏํ, ",
"pli-tv-bi-vb-pj7:2.1.58":	"ทฺวีหิ กมฺมวาจาหิ ถุลฺลจฺจยา, ",
"pli-tv-bi-vb-pj7:2.1.59":	"กมฺมวาจา ปริโยสาเน อาปตฺติ ปาราชิกสฺสฯ ",
"pli-tv-bi-vb-pj7:2.1.60":	"อยมฺปีติ ",
"pli-tv-bi-vb-pj7:2.1.61":	"ปุริมาโย อุปาทาย วุจฺจติฯ ",
"pli-tv-bi-vb-pj7:2.1.62":	"ปาราชิกา โหตีติ ",
"pli-tv-bi-vb-pj7:2.1.63":	"เสยฺยถาปิ นาม ปุถุสิลา เทฺวธา ภินฺนา อปฺปฏิสนฺธิกา โหติ, เอวเมว ภิกฺขุนี ยาวตติยํ สมนุภาสนาย น ปฏินิสฺสชฺชนฺตี อสฺสมณี โหติ อสกฺยธีตาฯ เตน วุจฺจติ ปาราชิกา โหตีติฯ ",
"pli-tv-bi-vb-pj7:2.1.64":	"อสํวาสาติ ",
"pli-tv-bi-vb-pj7:2.1.65":	"สํวาโส นาม เอกกมฺมํ เอกุทฺเทโส สมสิกฺขตาฯ เอโส สํวาโส นามฯ ",
"pli-tv-bi-vb-pj7:2.1.66":	"โส ตาย สทฺธึ นตฺถิฯ เตน วุจฺจติ อสํวาสาติฯ ",
"pli-tv-bi-vb-pj7:2.2.1":	"ธมฺมกมฺเม ธมฺมกมฺมสญฺญา น ปฏินิสฺสชฺชติ, อาปตฺติ ปาราชิกสฺสฯ ",
"pli-tv-bi-vb-pj7:2.2.2":	"ธมฺมกมฺเม เวมติกา น ปฏินิสฺสชฺชติ, อาปตฺติ ปาราชิกสฺสฯ ",
"pli-tv-bi-vb-pj7:2.2.3":	"ธมฺมกมฺเม อธมฺมกมฺมสญฺญา น ปฏินิสฺสชฺชติ, อาปตฺติ ปาราชิกสฺสฯ ",
"pli-tv-bi-vb-pj7:2.2.4":	"อธมฺมกมฺเม ธมฺมกมฺมสญฺญา, อาปตฺติ ทุกฺกฏสฺสฯ ",
"pli-tv-bi-vb-pj7:2.2.5":	"อธมฺมกมฺเม เวมติกา, อาปตฺติ ทุกฺกฏสฺสฯ ",
"pli-tv-bi-vb-pj7:2.2.6":	"อธมฺมกมฺเม อธมฺมกมฺมสญฺญา, อาปตฺติ ทุกฺกฏสฺสฯ ",
"pli-tv-bi-vb-pj7:2.3.1":	"อนาปตฺติ—",
"pli-tv-bi-vb-pj7:2.3.2":	"อสมนุภาสนฺติยา, ",
"pli-tv-bi-vb-pj7:2.3.3":	"ปฏินิสฺสชฺชนฺติยา, ",
"pli-tv-bi-vb-pj7:2.3.4":	"อุมฺมตฺติกาย ",
"pli-tv-bi-vb-pj7:2.3.5":	"…เป…, ",
"pli-tv-bi-vb-pj7:2.3.6":	"",
"pli-tv-bi-vb-pj7:2.3.7":	"อาทิกมฺมิกายาติฯ ",
"pli-tv-bi-vb-pj7:2.3.8":	"ตติยปาราชิกํ สมตฺตํฯ "
}	
