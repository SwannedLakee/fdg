{	
"pli-tv-bi-vb-pc89:0.1":	"เถรวาท วินย ",
"pli-tv-bi-vb-pc89:0.2":	"ภิกฺขุนิวิภงฺค ",
"pli-tv-bi-vb-pc89:0.3":	"ปาจิตฺติยกณฺฑ ",
"pli-tv-bi-vb-pc89:0.4":	"ฉตฺตุปาหนวคฺค ",
"pli-tv-bi-vb-pc89:0.5":	"๘๙ฯ วาสิตกสิกฺขาปท ",
"pli-tv-bi-vb-pc89:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc89:1.2":	"เตน โข ปน สมเยน ฉพฺพคฺคิยา ภิกฺขุนิโย วาสิตเกน ปิญฺญาเกน นหายนฺติฯ ",
"pli-tv-bi-vb-pc89:1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc89:1.4":	"“กถญฺหิ นาม ภิกฺขุนิโย วาสิตเกน ปิญฺญาเกน นหายิสฺสนฺติ, เสยฺยถาปิ คิหินิโย กามโภคินิโย”ติฯ ",
"pli-tv-bi-vb-pc89:1.5":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc89:1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc89:1.7":	"“กถญฺหิ นาม ฉพฺพคฺคิยา ภิกฺขุนิโย วาสิตเกน ปิญฺญาเกน นหายิสฺสนฺตี”ติ …เป… ",
"pli-tv-bi-vb-pc89:1.8":	"“สจฺจํ กิร, ภิกฺขเว, ฉพฺพคฺคิยา ภิกฺขุนิโย วาสิตเกน ปิญฺญาเกน นหายนฺตี”ติ? ",
"pli-tv-bi-vb-pc89:1.9":	"“สจฺจํ, ภควา”ติฯ ",
"pli-tv-bi-vb-pc89:1.10":	"วิครหิ พุทฺโธ ภควา …เป… ",
"pli-tv-bi-vb-pc89:1.11":	"กถญฺหิ นาม, ภิกฺขเว, ฉพฺพคฺคิยา ภิกฺขุนิโย วาสิตเกน ปิญฺญาเกน นหายิสฺสนฺติฯ ",
"pli-tv-bi-vb-pc89:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc89:1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc89:1.14.1":	"“ยา ปน ภิกฺขุนี วาสิตเกน ปิญฺญาเกน นหาเยยฺย, ปาจิตฺติยนฺ”ติฯ ",
"pli-tv-bi-vb-pc89:2.1.1":	"ยา ปนาติ ",
"pli-tv-bi-vb-pc89:2.1.2":	"ยา ยาทิสา …เป… ",
"pli-tv-bi-vb-pc89:2.1.3":	"ภิกฺขุนีติ ",
"pli-tv-bi-vb-pc89:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc89:2.1.5":	"วาสิตกํ นาม ",
"pli-tv-bi-vb-pc89:2.1.6":	"ยํ กิญฺจิ คนฺธวาสิตกํฯ ",
"pli-tv-bi-vb-pc89:2.1.7":	"ปิญฺญากํ นาม ",
"pli-tv-bi-vb-pc89:2.1.8":	"ติลปิฏฺฐํ วุจฺจติฯ ",
"pli-tv-bi-vb-pc89:2.1.9":	"นหาเยยฺยาติ ",
"pli-tv-bi-vb-pc89:2.1.10":	"นหายติฯ ปโยเค ทุกฺกฏํ, นหานปริโยสาเน อาปตฺติ ปาจิตฺติยสฺสฯ ",
"pli-tv-bi-vb-pc89:2.2.1":	"อนาปตฺติ—",
"pli-tv-bi-vb-pc89:2.2.2":	"อาพาธปฺปจฺจยา, ",
"pli-tv-bi-vb-pc89:2.2.3":	"ปกติปิญฺญาเกน นหายติ, ",
"pli-tv-bi-vb-pc89:2.2.4":	"อุมฺมตฺติกาย, ",
"pli-tv-bi-vb-pc89:2.2.5":	"อาทิกมฺมิกายาติฯ ",
"pli-tv-bi-vb-pc89:2.2.6":	"ฉฏฺฐสิกฺขาปทํ นิฏฺฐิตํฯ "
}	
