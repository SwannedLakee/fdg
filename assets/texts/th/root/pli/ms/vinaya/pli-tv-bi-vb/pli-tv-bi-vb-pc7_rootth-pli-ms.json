{	
"pli-tv-bi-vb-pc7:0.1":	"เถรวาท วินย ",
"pli-tv-bi-vb-pc7:0.2":	"ภิกฺขุนิวิภงฺค ",
"pli-tv-bi-vb-pc7:0.3":	"ปาจิตฺติยกณฺฑ ",
"pli-tv-bi-vb-pc7:0.4":	"ลสุณวคฺค ",
"pli-tv-bi-vb-pc7:0.5":	"๗ฯ อามกธญฺญสิกฺขาปท ",
"pli-tv-bi-vb-pc7:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc7:1.2":	"เตน โข ปน สมเยน ภิกฺขุนิโย สสฺสกาเล อามกธญฺญํ วิญฺญาเปตฺวา นครํ อติหรนฺติ ทฺวารฏฺฐาเน—",
"pli-tv-bi-vb-pc7:1.3":	"“เทถาเยฺย, ภาคนฺ”ติฯ ",
"pli-tv-bi-vb-pc7:1.4":	"ปลิพุนฺเธตฺวา มุญฺจึสุฯ ",
"pli-tv-bi-vb-pc7:1.5":	"อถ โข ตา ภิกฺขุนิโย อุปสฺสยํ คนฺตฺวา ภิกฺขุนีนํ เอตมตฺถํ อาโรเจสุํฯ ",
"pli-tv-bi-vb-pc7:1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc7:1.7":	"“กถญฺหิ นาม ภิกฺขุนิโย อามกธญฺญํ วิญฺญาเปสฺสนฺตี”ติ …เป… ",
"pli-tv-bi-vb-pc7:1.8":	"“สจฺจํ กิร, ภิกฺขเว, ภิกฺขุนิโย อามกธญฺญํ วิญฺญาเปนฺตี”ติ? ",
"pli-tv-bi-vb-pc7:1.9":	"“สจฺจํ, ภควา”ติฯ ",
"pli-tv-bi-vb-pc7:1.10":	"วิครหิ พุทฺโธ ภควา …เป… ",
"pli-tv-bi-vb-pc7:1.11":	"กถญฺหิ นาม, ภิกฺขเว, ภิกฺขุนิโย อามกธญฺญํ วิญฺญาเปสฺสนฺติฯ ",
"pli-tv-bi-vb-pc7:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc7:1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc7:1.14.1":	"“ยา ปน ภิกฺขุนี อามกธญฺญํ วิญฺญตฺวา วา วิญฺญาเปตฺวา วา ภชฺชิตฺวา วา ภชฺชาเปตฺวา วา โกฏฺเฏตฺวา วา โกฏฺฏาเปตฺวา วา ปจิตฺวา วา ปจาเปตฺวา วา ภุญฺเชยฺย, ปาจิตฺติยนฺ”ติฯ ",
"pli-tv-bi-vb-pc7:2.1.1":	"ยา ปนาติ ",
"pli-tv-bi-vb-pc7:2.1.2":	"ยา ยาทิสา …เป… ",
"pli-tv-bi-vb-pc7:2.1.3":	"ภิกฺขุนีติ ",
"pli-tv-bi-vb-pc7:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc7:2.1.5":	"อามกธญฺญํ นาม ",
"pli-tv-bi-vb-pc7:2.1.6":	"สาลิ วีหิ ยโว โคธุโม กงฺคุ วรโก กุทฺรุสโกฯ ",
"pli-tv-bi-vb-pc7:2.1.7":	"วิญฺญตฺวาติ ",
"pli-tv-bi-vb-pc7:2.1.8":	"สยํ วิญฺญตฺวาฯ ",
"pli-tv-bi-vb-pc7:2.1.9":	"วิญฺญาเปตฺวาติ ",
"pli-tv-bi-vb-pc7:2.1.10":	"อญฺญํ วิญฺญาเปตฺวาฯ ",
"pli-tv-bi-vb-pc7:2.1.11":	"ภชฺชิตฺวาติ ",
"pli-tv-bi-vb-pc7:2.1.12":	"สยํ ภชฺชิตฺวาฯ ",
"pli-tv-bi-vb-pc7:2.1.13":	"ภชฺชาเปตฺวาติ ",
"pli-tv-bi-vb-pc7:2.1.14":	"อญฺญํ ภชฺชาเปตฺวาฯ ",
"pli-tv-bi-vb-pc7:2.1.15":	"โกฏฺเฏตฺวาติ ",
"pli-tv-bi-vb-pc7:2.1.16":	"สยํ โกฏฺเฏตฺวาฯ ",
"pli-tv-bi-vb-pc7:2.1.17":	"โกฏฺฏาเปตฺวาติ ",
"pli-tv-bi-vb-pc7:2.1.18":	"อญฺญํ โกฏฺฏาเปตฺวาฯ ",
"pli-tv-bi-vb-pc7:2.1.19":	"ปจิตฺวาติ ",
"pli-tv-bi-vb-pc7:2.1.20":	"สยํ ปจิตฺวาฯ ",
"pli-tv-bi-vb-pc7:2.1.21":	"ปจาเปตฺวาติ ",
"pli-tv-bi-vb-pc7:2.1.22":	"อญฺญํ ปจาเปตฺวาฯ ",
"pli-tv-bi-vb-pc7:2.1.23":	"“ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
"pli-tv-bi-vb-pc7:2.1.24":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-bi-vb-pc7:2.2.1":	"อนาปตฺติ—",
"pli-tv-bi-vb-pc7:2.2.2":	"อาพาธปจฺจยา, ",
"pli-tv-bi-vb-pc7:2.2.3":	"อปรณฺณํ วิญฺญาเปติ, ",
"pli-tv-bi-vb-pc7:2.2.4":	"อุมฺมตฺติกาย, ",
"pli-tv-bi-vb-pc7:2.2.5":	"อาทิกมฺมิกายาติฯ ",
"pli-tv-bi-vb-pc7:2.2.6":	"สตฺตมสิกฺขาปทํ นิฏฺฐิตํฯ "
}	
