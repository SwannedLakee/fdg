{	
"pli-tv-bi-vb-pc55:0.1":	"เถรวาท วินย ",
"pli-tv-bi-vb-pc55:0.2":	"ภิกฺขุนิวิภงฺค ",
"pli-tv-bi-vb-pc55:0.3":	"ปาจิตฺติยกณฺฑ ",
"pli-tv-bi-vb-pc55:0.4":	"อารามวคฺค ",
"pli-tv-bi-vb-pc55:0.5":	"๕๕ฯ กุลมจฺฉรินีสิกฺขาปท ",
"pli-tv-bi-vb-pc55:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc55:1.2":	"เตน โข ปน สมเยน อญฺญตรา ภิกฺขุนี สาวตฺถิยํ อญฺญตริสฺสา วิสิขาย ปิณฺฑาย จรมานา เยน อญฺญตรํ กุลํ เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิฯ ",
"pli-tv-bi-vb-pc55:1.3":	"อถ โข เต มนุสฺสา ตํ ภิกฺขุนึ โภเชตฺวา เอตทโวจุํ—",
"pli-tv-bi-vb-pc55:1.4":	"“อญฺญาปิ, อเยฺย, ภิกฺขุนิโย อาคจฺฉนฺตู”ติฯ ",
"pli-tv-bi-vb-pc55:1.5":	"อถ โข สา ภิกฺขุนี—",
"pli-tv-bi-vb-pc55:1.6":	"“กถญฺหิ นาม ภิกฺขุนิโย นาคจฺเฉยฺยุนฺ”ติ, ภิกฺขุนิโย อุปสงฺกมิตฺวา เอตทโวจ—",
"pli-tv-bi-vb-pc55:1.7":	"“อมุกสฺมึ, อเยฺย, โอกาเส วาฬา สุนขา จณฺโฑ พลิพทฺโท จิกฺขโลฺล โอกาโสฯ ",
"pli-tv-bi-vb-pc55:1.8":	"มา โข ตตฺถ อคมิตฺถา”ติฯ ",
"pli-tv-bi-vb-pc55:1.9":	"อญฺญตราปิ ภิกฺขุนี ตสฺสา วิสิขาย ปิณฺฑาย จรมานา เยน ตํ กุลํ เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิฯ ",
"pli-tv-bi-vb-pc55:1.10":	"อถ โข เต มนุสฺสา ตํ ภิกฺขุนึ โภเชตฺวา เอตทโวจุํ—",
"pli-tv-bi-vb-pc55:1.11":	"“กิสฺส, อเยฺย, ภิกฺขุนิโย น อาคจฺฉนฺตี”ติ? ",
"pli-tv-bi-vb-pc55:1.12":	"อถ โข สา ภิกฺขุนี เตสํ มนุสฺสานํ เอตมตฺถํ อาโรเจสิฯ ",
"pli-tv-bi-vb-pc55:1.13":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc55:1.14":	"“กถญฺหิ นาม ภิกฺขุนี กุลํ มจฺฉรายิสฺสตี”ติ …เป… ",
"pli-tv-bi-vb-pc55:1.15":	"“สจฺจํ กิร, ภิกฺขเว, ภิกฺขุนี กุลํ มจฺฉรายตี”ติ? ",
"pli-tv-bi-vb-pc55:1.16":	"“สจฺจํ, ภควา”ติฯ ",
"pli-tv-bi-vb-pc55:1.17":	"วิครหิ พุทฺโธ ภควา …เป… ",
"pli-tv-bi-vb-pc55:1.18":	"กถญฺหิ นาม, ภิกฺขเว, ภิกฺขุนี กุลํ มจฺฉรายิสฺสติฯ ",
"pli-tv-bi-vb-pc55:1.19":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc55:1.20":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc55:1.21.1":	"“ยา ปน ภิกฺขุนี กุลมจฺฉรินี อสฺส, ปาจิตฺติยนฺ”ติฯ ",
"pli-tv-bi-vb-pc55:2.1.1":	"ยา ปนาติ ",
"pli-tv-bi-vb-pc55:2.1.2":	"ยา ยาทิสา …เป… ",
"pli-tv-bi-vb-pc55:2.1.3":	"ภิกฺขุนีติ ",
"pli-tv-bi-vb-pc55:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc55:2.1.5":	"กุลํ นาม ",
"pli-tv-bi-vb-pc55:2.1.6":	"จตฺตาริ กุลานิ— ขตฺติยกุลํ, พฺราหฺมณกุลํ, เวสฺสกุลํ, สุทฺทกุลํฯ ",
"pli-tv-bi-vb-pc55:2.1.7":	"มจฺฉรินี อสฺสาติ ",
"pli-tv-bi-vb-pc55:2.1.8":	"“กถํ ภิกฺขุนิโย นาคจฺเฉยฺยุนฺ”ติ ภิกฺขุนีนํ สนฺติเก กุลสฺส อวณฺณํ ภาสติ, อาปตฺติ ปาจิตฺติยสฺสฯ ",
"pli-tv-bi-vb-pc55:2.1.9":	"กุลสฺส วา สนฺติเก ภิกฺขุนีนํ อวณฺณํ ภาสติ, อาปตฺติ ปาจิตฺติยสฺสฯ ",
"pli-tv-bi-vb-pc55:2.2.1":	"อนาปตฺติ—",
"pli-tv-bi-vb-pc55:2.2.2":	"กุลํ น มจฺฉรายนฺตี สนฺตํเยว อาทีนวํ อาจิกฺขติ, ",
"pli-tv-bi-vb-pc55:2.2.3":	"อุมฺมตฺติกาย, ",
"pli-tv-bi-vb-pc55:2.2.4":	"อาทิกมฺมิกายาติฯ ",
"pli-tv-bi-vb-pc55:2.2.5":	"ปญฺจมสิกฺขาปทํ นิฏฺฐิตํฯ "
}	
