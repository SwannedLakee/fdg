{	
"pli-tv-bi-vb-pc3:0.1":	"เถรวาท วินย ",
"pli-tv-bi-vb-pc3:0.2":	"ภิกฺขุนิวิภงฺค ",
"pli-tv-bi-vb-pc3:0.3":	"ปาจิตฺติยกณฺฑ ",
"pli-tv-bi-vb-pc3:0.4":	"ลสุณวคฺค ",
"pli-tv-bi-vb-pc3:0.5":	"๓ฯ ตลฆาตกสิกฺขาปท ",
"pli-tv-bi-vb-pc3:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc3:1.2":	"เตน โข ปน สมเยน เทฺว ภิกฺขุนิโย อนภิรติยา ปีฬิตา โอวรกํ ปวิสิตฺวา ตลฆาตกํ กโรนฺติฯ ",
"pli-tv-bi-vb-pc3:1.3":	"ภิกฺขุนิโย เตน สทฺเทน อุปธาวิตฺวา ตา ภิกฺขุนิโย เอตทโวจุํ—",
"pli-tv-bi-vb-pc3:1.4":	"“กิสฺส ตุเมฺห, อเยฺย, ปุริเสน สทฺธึ สมฺปทุสฺสถา”ติ? ",
"pli-tv-bi-vb-pc3:1.5":	"“น มยํ, อเยฺย, ปุริเสน สทฺธึ สมฺปทุสฺสามา”ติ ภิกฺขุนีนํ เอตมตฺถํ อาโรเจสุํฯ ",
"pli-tv-bi-vb-pc3:1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc3:1.7":	"“กถญฺหิ นาม ภิกฺขุนิโย ตลฆาตกํ กริสฺสนฺตี”ติ …เป… ",
"pli-tv-bi-vb-pc3:1.8":	"“สจฺจํ กิร, ภิกฺขเว, ภิกฺขุนิโย ตลฆาตกํ กโรนฺตี”ติ? ",
"pli-tv-bi-vb-pc3:1.9":	"“สจฺจํ, ภควา”ติฯ ",
"pli-tv-bi-vb-pc3:1.10":	"วิครหิ พุทฺโธ ภควา …เป… ",
"pli-tv-bi-vb-pc3:1.11":	"กถญฺหิ นาม, ภิกฺขเว, ภิกฺขุนิโย ตลฆาตกํ กริสฺสนฺติฯ ",
"pli-tv-bi-vb-pc3:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc3:1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc3:1.14.1":	"“ตลฆาตเก ปาจิตฺติยนฺ”ติฯ ",
"pli-tv-bi-vb-pc3:2.1":	"ตลฆาตกํ นาม ",
"pli-tv-bi-vb-pc3:2.2":	"สมฺผสฺสํ สาทิยนฺตี อนฺตมโส อุปฺปลปตฺเตนปิ มุตฺตกรเณ ปหารํ เทติ, อาปตฺติ ปาจิตฺติยสฺสฯ ",
"pli-tv-bi-vb-pc3:2.3.1":	"อนาปตฺติ—",
"pli-tv-bi-vb-pc3:2.4":	"อาพาธปจฺจยา, ",
"pli-tv-bi-vb-pc3:2.5":	"อุมฺมตฺติกาย, ",
"pli-tv-bi-vb-pc3:2.6":	"อาทิกมฺมิกายาติฯ ",
"pli-tv-bi-vb-pc3:2.7":	"ตติยสิกฺขาปทํ นิฏฺฐิตํฯ "
}	
