{	
"pli-tv-bi-vb-pc91:0.1":	"เถรวาท วินย ",
"pli-tv-bi-vb-pc91:0.2":	"ภิกฺขุนิวิภงฺค ",
"pli-tv-bi-vb-pc91:0.3":	"ปาจิตฺติยกณฺฑ ",
"pli-tv-bi-vb-pc91:0.4":	"ฉตฺตุปาหนวคฺค ",
"pli-tv-bi-vb-pc91:0.5":	"๙๑–๙๓ฯ สิกฺขมาน-สามเณรี-คิหินิอุมฺมทฺทาปนสิกฺขาปท ",
"pli-tv-bi-vb-pc91:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc91:1.2":	"เตน โข ปน สมเยน ภิกฺขุนิโย สิกฺขมานาย อุมฺมทฺทาเปนฺติปิ ปริมทฺทาเปนฺติปิ …เป… ",
"pli-tv-bi-vb-pc92:1.1":	"สามเณริยา อุมฺมทฺทาเปนฺติปิ ปริมทฺทาเปนฺติปิ …เป… ",
"pli-tv-bi-vb-pc93:1.1":	"คิหินิยา อุมฺมทฺทาเปนฺติปิ ปริมทฺทาเปนฺติปิฯ ",
"pli-tv-bi-vb-pc93:1.2":	"มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc93:1.3":	"“กถญฺหิ นาม ภิกฺขุนิโย คิหินิยา อุมฺมทฺทาเปสฺสนฺติปิ ปริมทฺทาเปสฺสนฺติปิ, เสยฺยถาปิ คิหินิโย กามโภคินิโย”ติฯ ",
"pli-tv-bi-vb-pc93:1.4":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc93:1.5":	"ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc93:1.6":	"“กถญฺหิ นาม ภิกฺขุนิโย คิหินิยา อุมฺมทฺทาเปสฺสนฺติปิ ปริมทฺทาเปสฺสนฺติปี”ติ …เป… ",
"pli-tv-bi-vb-pc93:1.7":	"“สจฺจํ กิร, ภิกฺขเว, ภิกฺขุนิโย คิหินิยา อุมฺมทฺทาเปนฺติปิ ปริมทฺทาเปนฺติปี”ติ? ",
"pli-tv-bi-vb-pc93:1.8":	"“สจฺจํ, ภควา”ติฯ ",
"pli-tv-bi-vb-pc93:1.9":	"วิครหิ พุทฺโธ ภควา …เป… ",
"pli-tv-bi-vb-pc93:1.10":	"กถญฺหิ นาม, ภิกฺขเว, ภิกฺขุนิโย คิหินิยา อุมฺมทฺทาเปสฺสนฺติปิ ปริมทฺทาเปสฺสนฺติปิฯ ",
"pli-tv-bi-vb-pc93:1.11":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc93:1.12":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc93:1.13.1":	"“ยา ปน ภิกฺขุนี (สิกฺขมานาย …เป…  สามเณริยา …เป… ) คิหินิยา อุมฺมทฺทาเปยฺย วา ปริมทฺทาเปยฺย วา, ปาจิตฺติยนฺ”ติฯ ",
"pli-tv-bi-vb-pc93:2.1.1":	"ยา ปนาติ ",
"pli-tv-bi-vb-pc93:2.1.2":	"ยา ยาทิสา …เป… ",
"pli-tv-bi-vb-pc93:2.1.3":	"ภิกฺขุนีติ ",
"pli-tv-bi-vb-pc93:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc93:2.1.5":	"สิกฺขมานา นาม ",
"pli-tv-bi-vb-pc93:2.1.6":	"เทฺว วสฺสานิ ฉสุ ธมฺเมสุ สิกฺขิตสิกฺขาฯ ",
"pli-tv-bi-vb-pc93:2.1.7":	"สามเณรี นาม ",
"pli-tv-bi-vb-pc93:2.1.8":	"ทสสิกฺขาปทิกาฯ ",
"pli-tv-bi-vb-pc93:2.1.9":	"คิหินี นาม ",
"pli-tv-bi-vb-pc93:2.1.10":	"อคารินี วุจฺจติฯ ",
"pli-tv-bi-vb-pc93:2.1.11":	"อุมฺมทฺทาเปยฺย วาติ ",
"pli-tv-bi-vb-pc93:2.1.12":	"อุมฺมทฺทาเปติ, อาปตฺติ ปาจิตฺติยสฺสฯ ",
"pli-tv-bi-vb-pc93:2.1.13":	"ปริมทฺทาเปยฺย วาติ ",
"pli-tv-bi-vb-pc93:2.1.14":	"สมฺพาหาเปติ, อาปตฺติ ปาจิตฺติยสฺสฯ ",
"pli-tv-bi-vb-pc93:2.2.1":	"อนาปตฺติ—",
"pli-tv-bi-vb-pc93:2.2.2":	"คิลานาย, ",
"pli-tv-bi-vb-pc93:2.2.3":	"อาปทาสุ, ",
"pli-tv-bi-vb-pc93:2.2.4":	"อุมฺมตฺติกาย, ",
"pli-tv-bi-vb-pc93:2.2.5":	"อาทิกมฺมิกายาติฯ ",
"pli-tv-bi-vb-pc93:2.2.6":	"อฏฺฐม-นวม-ทสมสิกฺขาปทานิ นิฏฺฐิตานิฯ "
}	
