{	
"pli-tv-bi-vb-pc81:0.1":	"เถรวาท วินย ",
"pli-tv-bi-vb-pc81:0.2":	"ภิกฺขุนิวิภงฺค ",
"pli-tv-bi-vb-pc81:0.3":	"ปาจิตฺติยกณฺฑ ",
"pli-tv-bi-vb-pc81:0.4":	"กุมาริภูตวคฺค ",
"pli-tv-bi-vb-pc81:0.5":	"๘๑ฯ ปาริวาสิกสิกฺขาปท ",
"pli-tv-bi-vb-pc81:1.1":	"เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเปฯ ",
"pli-tv-bi-vb-pc81:1.2":	"เตน โข ปน สมเยน ถุลฺลนนฺทา ภิกฺขุนี—",
"pli-tv-bi-vb-pc81:1.3":	"“สิกฺขมานํ วุฏฺฐาเปสฺสามี”ติ เถเร ภิกฺขู สนฺนิปาเตตฺวา ปหูตํ ขาทนียํ โภชนียํ ปสฺสิตฺวา—",
"pli-tv-bi-vb-pc81:1.4":	"“น ตาวาหํ, อยฺยา, สิกฺขมานํ วุฏฺฐาเปสฺสามี”ติ เถเร ภิกฺขู อุโยฺยเชตฺวา เทวทตฺตํ โกกาลิกํ กฏโมทกติสฺสกํ ขณฺฑเทวิยา ปุตฺตํ สมุทฺททตฺตํ สนฺนิปาเตตฺวา สิกฺขมานํ วุฏฺฐาเปสิฯ ",
"pli-tv-bi-vb-pc81:1.5":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc81:1.6":	"“กถญฺหิ นาม อยฺยา ถุลฺลนนฺทา ปาริวาสิกฉนฺททาเนน สิกฺขมานํ วุฏฺฐาเปสฺสตี”ติ …เป… ",
"pli-tv-bi-vb-pc81:1.7":	"“สจฺจํ กิร, ภิกฺขเว, ถุลฺลนนฺทา ภิกฺขุนี ปาริวาสิกฉนฺททาเนน สิกฺขมานํ วุฏฺฐาเปตี”ติ? ",
"pli-tv-bi-vb-pc81:1.8":	"“สจฺจํ, ภควา”ติฯ ",
"pli-tv-bi-vb-pc81:1.9":	"วิครหิ พุทฺโธ ภควา …เป… ",
"pli-tv-bi-vb-pc81:1.10":	"กถญฺหิ นาม, ภิกฺขเว, ถุลฺลนนฺทา ภิกฺขุนี ปาริวาสิกฉนฺททาเนน สิกฺขมานํ วุฏฺฐาเปสฺสติฯ ",
"pli-tv-bi-vb-pc81:1.11":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc81:1.12":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc81:1.13.1":	"“ยา ปน ภิกฺขุนี ปาริวาสิกฉนฺททาเนน สิกฺขมานํ วุฏฺฐาเปยฺย, ปาจิตฺติยนฺ”ติฯ ",
"pli-tv-bi-vb-pc81:2.1.1":	"ยา ปนาติ ",
"pli-tv-bi-vb-pc81:2.1.2":	"ยา ยาทิสา …เป… ",
"pli-tv-bi-vb-pc81:2.1.3":	"ภิกฺขุนีติ ",
"pli-tv-bi-vb-pc81:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc81:2.1.5":	"ปาริวาสิกฉนฺททาเนนาติ ",
"pli-tv-bi-vb-pc81:2.1.6":	"วุฏฺฐิตาย ปริสายฯ ",
"pli-tv-bi-vb-pc81:2.1.7":	"สิกฺขมานา นาม ",
"pli-tv-bi-vb-pc81:2.1.8":	"เทฺว วสฺสานิ ฉสุ ธมฺเมสุ สิกฺขิตสิกฺขาฯ ",
"pli-tv-bi-vb-pc81:2.1.9":	"วุฏฺฐาเปยฺยาติ ",
"pli-tv-bi-vb-pc81:2.1.10":	"อุปสมฺปาเทยฺยฯ ",
"pli-tv-bi-vb-pc81:2.1.11":	"“วุฏฺฐาเปสฺสามี”ติ คณํ วา อาจรินึ วา ปตฺตํ วา จีวรํ วา ปริเยสติ, สีมํ วา สมฺมนฺนติ, อาปตฺติ ทุกฺกฏสฺสฯ ",
"pli-tv-bi-vb-pc81:2.1.12":	"ญตฺติยา ทุกฺกฏํฯ ",
"pli-tv-bi-vb-pc81:2.1.13":	"ทฺวีหิ กมฺมวาจาหิ ทุกฺกฏาฯ ",
"pli-tv-bi-vb-pc81:2.1.14":	"กมฺมวาจาปริโยสาเน อุปชฺฌายาย อาปตฺติ ปาจิตฺติยสฺสฯ ",
"pli-tv-bi-vb-pc81:2.1.15":	"คณสฺส จ อาจรินิยา จ อาปตฺติ ทุกฺกฏสฺสฯ ",
"pli-tv-bi-vb-pc81:2.2.1":	"อนาปตฺติ—",
"pli-tv-bi-vb-pc81:2.2.2":	"อวุฏฺฐิตาย ปริสาย วุฏฺฐาเปติ, ",
"pli-tv-bi-vb-pc81:2.2.3":	"อุมฺมตฺติกาย, ",
"pli-tv-bi-vb-pc81:2.2.4":	"อาทิกมฺมิกายาติฯ ",
"pli-tv-bi-vb-pc81:2.2.5":	"เอกาทสมสิกฺขาปทํ นิฏฺฐิตํฯ "
}	
