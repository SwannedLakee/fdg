{	
"pli-tv-bi-vb-pc2:0.1":	"เถรวาท วินย ",
"pli-tv-bi-vb-pc2:0.2":	"ภิกฺขุนิวิภงฺค ",
"pli-tv-bi-vb-pc2:0.3":	"ปาจิตฺติยกณฺฑ ",
"pli-tv-bi-vb-pc2:0.4":	"ลสุณวคฺค ",
"pli-tv-bi-vb-pc2:0.5":	"๒ฯ สมฺพาธโลมสิกฺขาปท ",
"pli-tv-bi-vb-pc2:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc2:1.2":	"เตน โข ปน สมเยน ฉพฺพคฺคิยา ภิกฺขุนิโย สมฺพาเธ โลมํ สํหราเปตฺวา อจิรวติยา นทิยา เวสิยาหิ สทฺธึ นคฺคา เอกติตฺเถ นหายนฺติฯ ",
"pli-tv-bi-vb-pc2:1.3":	"เวสิยา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc2:1.4":	"“กถญฺหิ นาม ภิกฺขุนิโย สมฺพาเธ โลมํ สํหราเปสฺสนฺติ, เสยฺยถาปิ คิหินิโย กามโภคินิโย”ติฯ ",
"pli-tv-bi-vb-pc2:1.5":	"อโสฺสสุํ โข ภิกฺขุนิโย ตาสํ เวสิยานํ อุชฺฌายนฺตีนํ ขิยฺยนฺตีนํ วิปาเจนฺตีนํฯ ",
"pli-tv-bi-vb-pc2:1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc2:1.7":	"“กถญฺหิ นาม ฉพฺพคฺคิยา ภิกฺขุนิโย สมฺพาเธ โลมํ สํหราเปสฺสนฺตี”ติ …เป… ",
"pli-tv-bi-vb-pc2:1.8":	"“สจฺจํ กิร, ภิกฺขเว, ฉพฺพคฺคิยา ภิกฺขุนิโย สมฺพาเธ โลมํ สํหราเปนฺตี”ติ? ",
"pli-tv-bi-vb-pc2:1.9":	"“สจฺจํ, ภควา”ติฯ ",
"pli-tv-bi-vb-pc2:1.10":	"วิครหิ พุทฺโธ ภควา …เป… ",
"pli-tv-bi-vb-pc2:1.11":	"กถญฺหิ นาม, ภิกฺขเว, ฉพฺพคฺคิยา ภิกฺขุนิโย สมฺพาเธ โลมํ สํหราเปสฺสนฺติฯ ",
"pli-tv-bi-vb-pc2:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc2:1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc2:1.14.1":	"“ยา ปน ภิกฺขุนี สมฺพาเธ โลมํ สํหราเปยฺย, ปาจิตฺติยนฺ”ติฯ ",
"pli-tv-bi-vb-pc2:2.1":	"ยา ปนาติ ",
"pli-tv-bi-vb-pc2:2.2":	"ยา ยาทิสา …เป… ",
"pli-tv-bi-vb-pc2:2.3":	"ภิกฺขุนีติ ",
"pli-tv-bi-vb-pc2:2.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc2:2.5":	"สมฺพาโธ นาม ",
"pli-tv-bi-vb-pc2:2.6":	"อุโภ อุปกจฺฉกา, มุตฺตกรณํฯ ",
"pli-tv-bi-vb-pc2:2.7":	"สํหราเปยฺยาติ ",
"pli-tv-bi-vb-pc2:2.8":	"เอกมฺปิ โลมํ สํหราเปติ, อาปตฺติ ปาจิตฺติยสฺสฯ ",
"pli-tv-bi-vb-pc2:2.9":	"พหุเกปิ โลเม สํหราเปติ, อาปตฺติ ปาจิตฺติยสฺสฯ ",
"pli-tv-bi-vb-pc2:2.10.1":	"อนาปตฺติ—",
"pli-tv-bi-vb-pc2:2.11":	"อาพาธปจฺจยา, ",
"pli-tv-bi-vb-pc2:2.12":	"อุมฺมตฺติกาย, ",
"pli-tv-bi-vb-pc2:2.13":	"อาทิกมฺมิกายาติฯ ",
"pli-tv-bi-vb-pc2:2.14":	"ทุติยสิกฺขาปทํ นิฏฺฐิตํฯ "
}	
