{	
"pli-tv-bi-vb-pc16:0.1":	"เถรวาท วินย ",
"pli-tv-bi-vb-pc16:0.2":	"ภิกฺขุนิวิภงฺค ",
"pli-tv-bi-vb-pc16:0.3":	"ปาจิตฺติยกณฺฑ ",
"pli-tv-bi-vb-pc16:0.4":	"รตฺตนฺธการวคฺค ",
"pli-tv-bi-vb-pc16:0.5":	"๑๖ฯ อนาปุจฺฉาอภินิสีทนสิกฺขาปท ",
"pli-tv-bi-vb-pc16:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc16:1.2":	"เตน โข ปน สมเยน ถุลฺลนนฺทา ภิกฺขุนี ปจฺฉาภตฺตํ กุลานิ อุปสงฺกมิตฺวา สามิเก อนาปุจฺฉา อาสเน อภินิสีทติปิ อภินิปชฺชติปิฯ ",
"pli-tv-bi-vb-pc16:1.3":	"มนุสฺสา ถุลฺลนนฺทํ ภิกฺขุนึ หิรียมานา อาสเน เนว อภินิสีทนฺติ น อภินิปชฺชนฺติฯ ",
"pli-tv-bi-vb-pc16:1.4":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc16:1.5":	"“กถญฺหิ นาม อยฺยา ถุลฺลนนฺทา ปจฺฉาภตฺตํ กุลานิ อุปสงฺกมิตฺวา สามิเก อนาปุจฺฉา อาสเน อภินิสีทิสฺสติปิ อภินิปชฺชิสฺสติปี”ติฯ ",
"pli-tv-bi-vb-pc16:1.6":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc16:1.7":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc16:1.8":	"“กถญฺหิ นาม อยฺยา ถุลฺลนนฺทา ปจฺฉาภตฺตํ กุลานิ อุปสงฺกมิตฺวา สามิเก อนาปุจฺฉา อาสเน อภินิสีทิสฺสติปิ อภินิปชฺชิสฺสติปี”ติ …เป… ",
"pli-tv-bi-vb-pc16:1.9":	"“สจฺจํ กิร, ภิกฺขเว, ถุลฺลนนฺทา ภิกฺขุนี ปจฺฉาภตฺตํ กุลานิ อุปสงฺกมิตฺวา สามิเก อนาปุจฺฉา อาสเน อภินิสีทติปิ อภินิปชฺชติปี”ติ? ",
"pli-tv-bi-vb-pc16:1.10":	"“สจฺจํ, ภควา”ติฯ ",
"pli-tv-bi-vb-pc16:1.11":	"วิครหิ พุทฺโธ ภควา …เป… ",
"pli-tv-bi-vb-pc16:1.12":	"กถญฺหิ นาม, ภิกฺขเว, ถุลฺลนนฺทา ภิกฺขุนี ปจฺฉาภตฺตํ กุลานิ อุปสงฺกมิตฺวา สามิเก อนาปุจฺฉา อาสเน อภินิสีทิสฺสติปิ อภินิปชฺชิสฺสติปิฯ ",
"pli-tv-bi-vb-pc16:1.13":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc16:1.14":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc16:1.15.1":	"“ยา ปน ภิกฺขุนี ปจฺฉาภตฺตํ กุลานิ อุปสงฺกมิตฺวา สามิเก อนาปุจฺฉา อาสเน อภินิสีเทยฺย วา อภินิปชฺเชยฺย วา, ปาจิตฺติยนฺ”ติฯ ",
"pli-tv-bi-vb-pc16:2.1.1":	"ยา ปนาติ ",
"pli-tv-bi-vb-pc16:2.1.2":	"ยา ยาทิสา …เป… ",
"pli-tv-bi-vb-pc16:2.1.3":	"ภิกฺขุนีติ ",
"pli-tv-bi-vb-pc16:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc16:2.1.5":	"ปจฺฉาภตฺตํ นาม ",
"pli-tv-bi-vb-pc16:2.1.6":	"มชฺฌนฺหิเก วีติวตฺเต ยาว อตฺถงฺคเต สูริเยฯ ",
"pli-tv-bi-vb-pc16:2.1.7":	"กุลํ นาม ",
"pli-tv-bi-vb-pc16:2.1.8":	"จตฺตาริ กุลานิ— ขตฺติยกุลํ, พฺราหฺมณกุลํ, เวสฺสกุลํ, สุทฺทกุลํฯ ",
"pli-tv-bi-vb-pc16:2.1.9":	"อุปสงฺกมิตฺวาติ ",
"pli-tv-bi-vb-pc16:2.1.10":	"ตตฺถ คนฺตฺวาฯ ",
"pli-tv-bi-vb-pc16:2.1.11":	"สามิเก อนาปุจฺฉาติ ",
"pli-tv-bi-vb-pc16:2.1.12":	"โย ตสฺมึ กุเล มนุโสฺส สามิโก ทาตุํ, ตํ อนาปุจฺฉาฯ ",
"pli-tv-bi-vb-pc16:2.1.13":	"อาสนํ นาม ",
"pli-tv-bi-vb-pc16:2.1.14":	"ปลฺลงฺกสฺส โอกาโส วุจฺจติฯ ",
"pli-tv-bi-vb-pc16:2.1.15":	"อภินิสีเทยฺยาติ ",
"pli-tv-bi-vb-pc16:2.1.16":	"ตสฺมึ อภินิสีทติ, อาปตฺติ ปาจิตฺติยสฺสฯ ",
"pli-tv-bi-vb-pc16:2.1.17":	"อภินิปชฺเชยฺยาติ ",
"pli-tv-bi-vb-pc16:2.1.18":	"ตสฺมึ อภินิปชฺชติ, อาปตฺติ ปาจิตฺติยสฺสฯ ",
"pli-tv-bi-vb-pc16:2.2.1":	"อนาปุจฺฉิเต อนาปุจฺฉิตสญฺญา อาสเน อภินิสีทติ วา อภินิปชฺชติ วา, อาปตฺติ ปาจิตฺติยสฺสฯ ",
"pli-tv-bi-vb-pc16:2.2.2":	"อนาปุจฺฉิเต เวมติกา อาสเน อภินิสีทติ วา อภินิปชฺชติ วา, อาปตฺติ ปาจิตฺติยสฺสฯ ",
"pli-tv-bi-vb-pc16:2.2.3":	"อนาปุจฺฉิเต อาปุจฺฉิตสญฺญา อาสเน อภินิสีทติ วา อภินิปชฺชติ วา, อาปตฺติ ปาจิตฺติยสฺสฯ ",
"pli-tv-bi-vb-pc16:2.2.4":	"ปลฺลงฺกสฺส อโนกาเส อาปตฺติ ทุกฺกฏสฺสฯ ",
"pli-tv-bi-vb-pc16:2.2.5":	"อาปุจฺฉิเต อนาปุจฺฉิตสญฺญา, อาปตฺติ ทุกฺกฏสฺสฯ ",
"pli-tv-bi-vb-pc16:2.2.6":	"อาปุจฺฉิเต เวมติกา, อาปตฺติ ทุกฺกฏสฺสฯ ",
"pli-tv-bi-vb-pc16:2.2.7":	"อาปุจฺฉิเต อาปุจฺฉิตสญฺญา, อนาปตฺติฯ ",
"pli-tv-bi-vb-pc16:2.3.1":	"อนาปตฺติ—",
"pli-tv-bi-vb-pc16:2.3.2":	"อาปุจฺฉา อาสเน อภินิสีทติ วา อภินิปชฺชติ วา, ",
"pli-tv-bi-vb-pc16:2.3.3":	"ธุวปญฺญตฺเต, ",
"pli-tv-bi-vb-pc16:2.3.4":	"คิลานาย, ",
"pli-tv-bi-vb-pc16:2.3.5":	"อาปทาสุ, ",
"pli-tv-bi-vb-pc16:2.3.6":	"อุมฺมตฺติกาย, ",
"pli-tv-bi-vb-pc16:2.3.7":	"อาทิกมฺมิกายาติฯ ",
"pli-tv-bi-vb-pc16:2.3.8":	"ฉฏฺฐสิกฺขาปทํ นิฏฺฐิตํฯ "
}	
