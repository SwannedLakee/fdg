{	
"pli-tv-bi-vb-pc5:0.1":	"เถรวาท วินย ",
"pli-tv-bi-vb-pc5:0.2":	"ภิกฺขุนิวิภงฺค ",
"pli-tv-bi-vb-pc5:0.3":	"ปาจิตฺติยกณฺฑ ",
"pli-tv-bi-vb-pc5:0.4":	"ลสุณวคฺค ",
"pli-tv-bi-vb-pc5:0.5":	"๕ฯ อุทกสุทฺธิกสิกฺขาปท ",
"pli-tv-bi-vb-pc5:1.1.1":	"เตน สมเยน พุทฺโธ ภควา สกฺเกสุ วิหรติ กปิลวตฺถุสฺมึ นิโคฺรธาราเมฯ ",
"pli-tv-bi-vb-pc5:1.1.2":	"อถ โข มหาปชาปติ โคตมี เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา อโธวาเต อฏฺฐาสิ—",
"pli-tv-bi-vb-pc5:1.1.3":	"“ทุคฺคนฺโธ, ภควา, มาตุคาโม”ติฯ ",
"pli-tv-bi-vb-pc5:1.1.4":	"อถ โข ภควา—",
"pli-tv-bi-vb-pc5:1.1.5":	"“อาทิยนฺตุ โข ภิกฺขุนิโย อุทกสุทฺธิกนฺ”ติ, มหาปชาปตึ โคตมึ ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิฯ ",
"pli-tv-bi-vb-pc5:1.1.6":	"อถ โข มหาปชาปติ โคตมี ภควตา ธมฺมิยา กถาย สนฺทสฺสิตา สมาทปิตา สมุตฺเตชิตา สมฺปหํสิตา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ",
"pli-tv-bi-vb-pc5:1.1.7":	"อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—",
"pli-tv-bi-vb-pc5:1.1.8":	"“อนุชานามิ, ภิกฺขเว, ภิกฺขุนีนํ อุทกสุทฺธิกนฺ”ติฯ ",
"pli-tv-bi-vb-pc5:1.2.1":	"เตน โข ปน สมเยน อญฺญตรา ภิกฺขุนี—",
"pli-tv-bi-vb-pc5:1.2.2":	"“ภควตา อุทกสุทฺธิกา อนุญฺญาตา”ติ อติคมฺภีรํ อุทกสุทฺธิกํ อาทิยนฺตี มุตฺตกรเณ วณํ อกาสิฯ ",
"pli-tv-bi-vb-pc5:1.2.3":	"อถ โข สา ภิกฺขุนี ภิกฺขุนีนํ เอตมตฺถํ อาโรเจติฯ ",
"pli-tv-bi-vb-pc5:1.2.4":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc5:1.2.5":	"“กถญฺหิ นาม ภิกฺขุนี อติคมฺภีรํ อุทกสุทฺธิกํ อาทิยิสฺสตี”ติ …เป… ",
"pli-tv-bi-vb-pc5:1.2.6":	"“สจฺจํ กิร, ภิกฺขเว, ภิกฺขุนี อติคมฺภีรํ อุทกสุทฺธิกํ อาทิยตี”ติ? ",
"pli-tv-bi-vb-pc5:1.2.7":	"“สจฺจํ, ภควา”ติฯ ",
"pli-tv-bi-vb-pc5:1.2.8":	"วิครหิ พุทฺโธ ภควา …เป… ",
"pli-tv-bi-vb-pc5:1.2.9":	"กถญฺหิ นาม, ภิกฺขเว, ภิกฺขุนี อติคมฺภีรํ อุทกสุทฺธิกํ อาทิยิสฺสติฯ ",
"pli-tv-bi-vb-pc5:1.2.10":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc5:1.2.11":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc5:1.2.12.1":	"“อุทกสุทฺธิกํ ปน ภิกฺขุนิยา อาทิยมานาย ทฺวงฺคุลปพฺพปรมํ อาทาตพฺพํฯ ตํ อติกฺกาเมนฺติยา ปาจิตฺติยนฺ”ติฯ ",
"pli-tv-bi-vb-pc5:2.1.1":	"อุทกสุทฺธิกํ นาม ",
"pli-tv-bi-vb-pc5:2.1.2":	"มุตฺตกรณสฺส โธวนา วุจฺจติฯ ",
"pli-tv-bi-vb-pc5:2.1.3":	"อาทิยมานายาติ ",
"pli-tv-bi-vb-pc5:2.1.4":	"โธวนฺติยาฯ ",
"pli-tv-bi-vb-pc5:2.1.5":	"ทฺวงฺคุลปพฺพปรมํ อาทาตพฺพนฺติ ",
"pli-tv-bi-vb-pc5:2.1.6":	"ทฺวีสุ องฺคุเลสุ เทฺว ปพฺพปรมา อาทาตพฺพาฯ ",
"pli-tv-bi-vb-pc5:2.1.7":	"ตํ อติกฺกาเมนฺติยาติ ",
"pli-tv-bi-vb-pc5:2.1.8":	"สมฺผสฺสํ สาทิยนฺตี อนฺตมโส เกสคฺคมตฺตมฺปิ อติกฺกาเมติ, อาปตฺติ ปาจิตฺติยสฺสฯ ",
"pli-tv-bi-vb-pc5:2.2.1":	"อติเรกทฺวงฺคุลปพฺเพ อติเรกสญฺญา อาทิยติ, อาปตฺติ ปาจิตฺติยสฺสฯ ",
"pli-tv-bi-vb-pc5:2.2.2":	"อติเรกทฺวงฺคุลปพฺเพ เวมติกา อาทิยติ, อาปตฺติ ปาจิตฺติยสฺสฯ ",
"pli-tv-bi-vb-pc5:2.2.3":	"อติเรกทฺวงฺคุลปพฺเพ อูนกสญฺญา อาทิยติ, อาปตฺติ ปาจิตฺติยสฺสฯ ",
"pli-tv-bi-vb-pc5:2.2.4":	"อูนกทฺวงฺคุลปพฺเพ อติเรกสญฺญา, อาปตฺติ ทุกฺกฏสฺสฯ ",
"pli-tv-bi-vb-pc5:2.2.5":	"อูนกทฺวงฺคุลปพฺเพ เวมติกา, อาปตฺติ ทุกฺกฏสฺสฯ ",
"pli-tv-bi-vb-pc5:2.2.6":	"อูนกทฺวงฺคุลปพฺเพ อูนกสญฺญา, อนาปตฺติฯ ",
"pli-tv-bi-vb-pc5:2.3.1":	"อนาปตฺติ—",
"pli-tv-bi-vb-pc5:2.3.2":	"ทฺวงฺคุลปพฺพปรมํ อาทิยติ, ",
"pli-tv-bi-vb-pc5:2.3.3":	"อูนกทฺวงฺคุลปพฺพปรมํ อาทิยติ, ",
"pli-tv-bi-vb-pc5:2.3.4":	"อาพาธปจฺจยา, ",
"pli-tv-bi-vb-pc5:2.3.5":	"อุมฺมตฺติกาย, ",
"pli-tv-bi-vb-pc5:2.3.6":	"อาทิกมฺมิกายาติฯ ",
"pli-tv-bi-vb-pc5:2.3.7":	"ปญฺจมสิกฺขาปทํ นิฏฺฐิตํฯ "
}	
