{	
"pli-tv-bi-vb-pc76:0.1":	"เถรวาท วินย ",
"pli-tv-bi-vb-pc76:0.2":	"ภิกฺขุนิวิภงฺค ",
"pli-tv-bi-vb-pc76:0.3":	"ปาจิตฺติยกณฺฑ ",
"pli-tv-bi-vb-pc76:0.4":	"กุมาริภูตวคฺค ",
"pli-tv-bi-vb-pc76:0.5":	"๗๖ฯ ขียนธมฺมสิกฺขาปท ",
"pli-tv-bi-vb-pc76:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc76:1.2":	"เตน โข ปน สมเยน จณฺฑกาฬี ภิกฺขุนี ภิกฺขุนิสงฺฆํ อุปสงฺกมิตฺวา วุฏฺฐาปนสมฺมุตึ ยาจติฯ ",
"pli-tv-bi-vb-pc76:1.3":	"อถ โข ภิกฺขุนิสงฺโฆ จณฺฑกาฬึ ภิกฺขุนึ ปริจฺฉินฺทิตฺวา—",
"pli-tv-bi-vb-pc76:1.4":	"“อลํ ตาว เต, อเยฺย, วุฏฺฐาปิเตนา”ติ, วุฏฺฐาปนสมฺมุตึ น อทาสิฯ ",
"pli-tv-bi-vb-pc76:1.5":	"จณฺฑกาฬี ภิกฺขุนี “สาธู”ติ ปฏิสฺสุณิฯ ",
"pli-tv-bi-vb-pc76:1.6":	"เตน โข ปน สมเยน ภิกฺขุนิสงฺโฆ อญฺญาสํ ภิกฺขุนีนํ วุฏฺฐาปนสมฺมุตึ เทติฯ ",
"pli-tv-bi-vb-pc76:1.7":	"จณฺฑกาฬี ภิกฺขุนี อุชฺฌายติ ขิยฺยติ วิปาเจติ—",
"pli-tv-bi-vb-pc76:1.8":	"“อหเมว นูน พาลา, อหเมว นูน อลชฺชินี; ",
"pli-tv-bi-vb-pc76:1.9":	"ยํ สงฺโฆ อญฺญาสํ ภิกฺขุนีนํ วุฏฺฐาปนสมฺมุตึ เทติ, มยฺหเมว น เทตี”ติฯ ",
"pli-tv-bi-vb-pc76:1.10":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc76:1.11":	"“กถญฺหิ นาม อยฺยา จณฺฑกาฬี—",
"pli-tv-bi-vb-pc76:1.12":	"‘อลํ ตาว เต, อเยฺย, วุฏฺฐาปิเตนา’ติ วุจฺจมานา ‘สาธู’ติ ปฏิสฺสุณิตฺวา ปจฺฉา ขียนธมฺมํ อาปชฺชิสฺสตี”ติ …เป… ",
"pli-tv-bi-vb-pc76:1.13":	"“สจฺจํ กิร, ภิกฺขเว, จณฺฑกาฬี ภิกฺขุนี ‘อลํ ตาว เต, อเยฺย, วุฏฺฐาปิเตนา’ติ วุจฺจมานา ‘สาธู’ติ ปฏิสฺสุณิตฺวา ปจฺฉา ขียนธมฺมํ อาปชฺชตี”ติ? ",
"pli-tv-bi-vb-pc76:1.14":	"“สจฺจํ, ภควา”ติฯ ",
"pli-tv-bi-vb-pc76:1.15":	"วิครหิ พุทฺโธ ภควา …เป… ",
"pli-tv-bi-vb-pc76:1.16":	"กถญฺหิ นาม, ภิกฺขเว, จณฺฑกาฬี ภิกฺขุนี—",
"pli-tv-bi-vb-pc76:1.17":	"‘อลํ ตาว เต, อเยฺย, วุฏฺฐาปิเตนา’ติ วุจฺจมานา ‘สาธู’ติ ปฏิสฺสุณิตฺวา ปจฺฉา ขียนธมฺมํ อาปชฺชิสฺสติฯ ",
"pli-tv-bi-vb-pc76:1.18":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc76:1.19":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc76:1.20.1":	"“ยา ปน ภิกฺขุนี—‘อลํ ตาว เต, อเยฺย, วุฏฺฐาปิเตนา’ติ วุจฺจมานา ‘สาธู’ติ ปฏิสฺสุณิตฺวา ปจฺฉา ขียนธมฺมํ อาปชฺเชยฺย, ปาจิตฺติยนฺ”ติฯ ",
"pli-tv-bi-vb-pc76:2.1.1":	"ยา ปนาติ ",
"pli-tv-bi-vb-pc76:2.1.2":	"ยา ยาทิสา …เป… ",
"pli-tv-bi-vb-pc76:2.1.3":	"ภิกฺขุนีติ ",
"pli-tv-bi-vb-pc76:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc76:2.1.5":	"อลํ ตาว เต, อเยฺย, วุฏฺฐาปิเตนาติ ",
"pli-tv-bi-vb-pc76:2.1.6":	"อลํ ตาว เต, อเยฺย, อุปสมฺปาทิเตนฯ ",
"pli-tv-bi-vb-pc76:2.1.7":	"“สาธู”ติ ปฏิสฺสุณิตฺวา ปจฺฉา ขียนธมฺมํ อาปชฺชติ, อาปตฺติ ปาจิตฺติยสฺสฯ ",
"pli-tv-bi-vb-pc76:2.2.1":	"อนาปตฺติ—",
"pli-tv-bi-vb-pc76:2.2.2":	"ปกติยา ฉนฺทา โทสา โมหา ภยา กโรนฺตํ ขิยฺยติ, ",
"pli-tv-bi-vb-pc76:2.2.3":	"อุมฺมตฺติกาย, ",
"pli-tv-bi-vb-pc76:2.2.4":	"อาทิกมฺมิกายาติฯ ",
"pli-tv-bi-vb-pc76:2.2.5":	"ฉฏฺฐสิกฺขาปทํ นิฏฺฐิตํฯ "
}	
