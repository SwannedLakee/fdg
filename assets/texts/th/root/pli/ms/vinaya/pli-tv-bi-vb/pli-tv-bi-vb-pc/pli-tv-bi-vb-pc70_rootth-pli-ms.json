{	
"pli-tv-bi-vb-pc70:0.1":	"เถรวาท วินย ",
"pli-tv-bi-vb-pc70:0.2":	"ภิกฺขุนิวิภงฺค ",
"pli-tv-bi-vb-pc70:0.3":	"ปาจิตฺติยกณฺฑ ",
"pli-tv-bi-vb-pc70:0.4":	"คพฺภินิวคฺค ",
"pli-tv-bi-vb-pc70:0.5":	"๗๐ฯ ทุติยสหชีวินีสิกฺขาปท ",
"pli-tv-bi-vb-pc70:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc70:1.2":	"เตน โข ปน สมเยน ถุลฺลนนฺทา ภิกฺขุนี สหชีวินึ วุฏฺฐาเปตฺวา เนว วูปกาเสติ น วูปกาสาเปติฯ ",
"pli-tv-bi-vb-pc70:1.3":	"สามิโก อคฺคเหสิฯ ",
"pli-tv-bi-vb-pc70:1.4":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc70:1.5":	"“กถญฺหิ นาม อยฺยา ถุลฺลนนฺทา สหชีวินึ วุฏฺฐาเปตฺวา เนว วูปกาเสสฺสติ น วูปกาสาเปสฺสติ, สามิโก อคฺคเหสิฯ ",
"pli-tv-bi-vb-pc70:1.6":	"สจายํ ภิกฺขุนี ปกฺกนฺตา อสฺส, น จ สามิโก คเณฺหยฺยา”ติ …เป… ",
"pli-tv-bi-vb-pc70:1.7":	"“สจฺจํ กิร, ภิกฺขเว, ถุลฺลนนฺทา ภิกฺขุนี สหชีวินึ วุฏฺฐาเปตฺวา เนว วูปกาเสติ น วูปกาสาเปติ, สามิโก อคฺคเหสี”ติ? ",
"pli-tv-bi-vb-pc70:1.8":	"“สจฺจํ, ภควา”ติฯ ",
"pli-tv-bi-vb-pc70:1.9":	"วิครหิ พุทฺโธ ภควา …เป… ",
"pli-tv-bi-vb-pc70:1.10":	"กถญฺหิ นาม, ภิกฺขเว, ถุลฺลนนฺทา ภิกฺขุนี สหชีวินึ วุฏฺฐาเปตฺวา เนว วูปกาเสสฺสติ น วูปกาสาเปสฺสติ, สามิโก อคฺคเหสิฯ ",
"pli-tv-bi-vb-pc70:1.11":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc70:1.12":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc70:1.13.1":	"“ยา ปน ภิกฺขุนี สหชีวินึ วุฏฺฐาเปตฺวา เนว วูปกาเสยฺย น วูปกาสาเปยฺย อนฺตมโส ฉปฺปญฺจโยชนานิปิ, ปาจิตฺติยนฺ”ติฯ ",
"pli-tv-bi-vb-pc70:2.1.1":	"ยา ปนาติ ",
"pli-tv-bi-vb-pc70:2.1.2":	"ยา ยาทิสา …เป… ",
"pli-tv-bi-vb-pc70:2.1.3":	"ภิกฺขุนีติ ",
"pli-tv-bi-vb-pc70:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc70:2.1.5":	"สหชีวินี นาม ",
"pli-tv-bi-vb-pc70:2.1.6":	"สทฺธิวิหารินี วุจฺจติฯ ",
"pli-tv-bi-vb-pc70:2.1.7":	"วุฏฺฐาเปตฺวาติ ",
"pli-tv-bi-vb-pc70:2.1.8":	"อุปสมฺปาเทตฺวาฯ ",
"pli-tv-bi-vb-pc70:2.1.9":	"เนว วูปกาเสยฺยาติ ",
"pli-tv-bi-vb-pc70:2.1.10":	"น สยํ วูปกาเสยฺยฯ ",
"pli-tv-bi-vb-pc70:2.1.11":	"น วูปกาสาเปยฺยาติ ",
"pli-tv-bi-vb-pc70:2.1.12":	"น อญฺญํ อาณาเปยฺยฯ ",
"pli-tv-bi-vb-pc70:2.1.13":	"“เนว วูปกาเสสฺสามิ น วูปกาสาเปสฺสามิ อนฺตมโส ฉปฺปญฺจโยชนานิปี”ติ ธุรํ นิกฺขิตฺตมตฺเต อาปตฺติ ปาจิตฺติยสฺสฯ ",
"pli-tv-bi-vb-pc70:2.2.1":	"อนาปตฺติ—",
"pli-tv-bi-vb-pc70:2.2.2":	"สติ อนฺตราเย, ",
"pli-tv-bi-vb-pc70:2.2.3":	"ปริเยสิตฺวา ทุติยิกํ ภิกฺขุนึ น ลภติ, ",
"pli-tv-bi-vb-pc70:2.2.4":	"คิลานาย, ",
"pli-tv-bi-vb-pc70:2.2.5":	"อาปทาสุ, ",
"pli-tv-bi-vb-pc70:2.2.6":	"อุมฺมตฺติกาย, ",
"pli-tv-bi-vb-pc70:2.2.7":	"อาทิกมฺมิกายาติฯ ",
"pli-tv-bi-vb-pc70:2.2.8":	"ทสมสิกฺขาปทํ นิฏฺฐิตํฯ ",
"pli-tv-bi-vb-pc70:2.2.9":	"คพฺภินิวคฺโค สตฺตโมฯ "
}	
