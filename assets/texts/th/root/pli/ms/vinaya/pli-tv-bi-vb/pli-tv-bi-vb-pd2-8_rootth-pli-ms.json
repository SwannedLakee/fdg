{	
"pli-tv-bi-vb-pd2:0.1":	"เถรวาท วินย ",
"pli-tv-bi-vb-pd2:0.2":	"ภิกฺขุนิวิภงฺค ",
"pli-tv-bi-vb-pd2:0.3":	"ปาฏิเทสนียกณฺฑ ",
"pli-tv-bi-vb-pd2:0.4":	"๒–๘ฯ เตล-มธุ-ผาณิต-มจฺฉ-มํส-ขีร-ทธิวิญฺญาปนสิกฺขาปท ",
"pli-tv-bi-vb-pd2:1.1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pd2:1.1.2":	"เตน โข ปน สมเยน ฉพฺพคฺคิยา ภิกฺขุนิโย เตลํ วิญฺญาเปตฺวา ภุญฺชนฺติฯ ",
"pli-tv-bi-vb-pd2:1.1.3":	"…เป… มธุํ วิญฺญาเปตฺวา ภุญฺชนฺติฯ ",
"pli-tv-bi-vb-pd2:1.1.4":	"…เป… ผาณิตํ วิญฺญาเปตฺวา ภุญฺชนฺติฯ ",
"pli-tv-bi-vb-pd2:1.1.5":	"…เป… มจฺฉํ วิญฺญาเปตฺวา ภุญฺชนฺติฯ ",
"pli-tv-bi-vb-pd2:1.1.6":	"…เป… มํสํ วิญฺญาเปตฺวา ภุญฺชนฺติฯ ",
"pli-tv-bi-vb-pd2:1.1.7":	"…เป… ขีรํ วิญฺญาเปตฺวา ภุญฺชนฺติฯ ",
"pli-tv-bi-vb-pd2:1.1.8":	"…เป… ทธึ วิญฺญาเปตฺวา ภุญฺชนฺติฯ ",
"pli-tv-bi-vb-pd2:1.1.9":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pd2:1.1.10":	"“กถญฺหิ นาม ภิกฺขุนิโย ทธึ วิญฺญาเปตฺวา ภุญฺชิสฺสนฺติฯ ",
"pli-tv-bi-vb-pd2:1.1.11":	"กสฺส สมฺปนฺนํ น มนาปํ, กสฺส สาทุํ น รุจฺจตี”ติฯ ",
"pli-tv-bi-vb-pd2:1.1.12":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pd2:1.1.13":	"ยา ตา ภิกฺขุนิโย อปฺปิจฺฉา … เป … ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pd2:1.1.14":	"“กถญฺหิ นาม ฉพฺพคฺคิยา ภิกฺขุนิโย ทธึ วิญฺญาเปตฺวา ภุญฺชิสฺสนฺตี”ติ … เป … ",
"pli-tv-bi-vb-pd2:1.1.15":	"“สจฺจํ กิร, ภิกฺขเว, ฉพฺพคฺคิยา ภิกฺขุนิโย ทธึ วิญฺญาเปตฺวา ภุญฺชนฺตี”ติ? ",
"pli-tv-bi-vb-pd2:1.1.16":	"“สจฺจํ, ภควา”ติฯ ",
"pli-tv-bi-vb-pd2:1.1.17":	"วิครหิ พุทฺโธ ภควา … เป … ",
"pli-tv-bi-vb-pd2:1.1.18":	"กถญฺหิ นาม, ภิกฺขเว, ฉพฺพคฺคิยา ภิกฺขุนิโย ทธึ วิญฺญาเปตฺวา ภุญฺชิสฺสนฺติฯ ",
"pli-tv-bi-vb-pd2:1.1.19":	"เนตํ, ภิกฺขเว, อปฺปสนฺนานํ วา ปสาทาย … เป … ",
"pli-tv-bi-vb-pd2:1.1.20":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pd2:1.1.21.1":	"“ยา ปน ภิกฺขุนี ทธึ วิญฺญาเปตฺวา ภุญฺเชยฺย, ปฏิเทเสตพฺพํ ตาย ภิกฺขุนิยา—",
"pli-tv-bi-vb-pd2:1.1.22":	"‘คารยฺหํ, อเยฺย, ธมฺมํ อาปชฺชึ อสปฺปายํ ปาฏิเทสนียํ, ตํ ปฏิเทเสมี’”ติฯ ",
"pli-tv-bi-vb-pd2:1.1.23":	"เอวญฺจิทํ ภควตา ภิกฺขุนีนํ สิกฺขาปทํ ปญฺญตฺตํ โหติฯ ",
"pli-tv-bi-vb-pd2:1.2.1":	"เตน โข ปน สมเยน ภิกฺขุนิโย คิลานา โหนฺติฯ ",
"pli-tv-bi-vb-pd2:1.2.2":	"คิลานปุจฺฉิกา ภิกฺขุนิโย คิลานา ภิกฺขุนิโย เอตทโวจุํ—",
"pli-tv-bi-vb-pd2:1.2.3":	"“กจฺจิ, อเยฺย, ขมนียํ, กจฺจิ ยาปนียนฺ”ติ? ",
"pli-tv-bi-vb-pd2:1.2.4":	"“ปุพฺเพ มยํ, อเยฺย, ทธึ วิญฺญาเปตฺวา ภุญฺชิมฺหา, เตน โน ผาสุ โหติ; ",
"pli-tv-bi-vb-pd2:1.2.5":	"อิทานิ ปน ‘ภควตา ปฏิกฺขิตฺตนฺ’ติ กุกฺกุจฺจายนฺตา น วิญฺญาเปม, เตน โน น ผาสุ โหตี”ติ … เป … ",
"pli-tv-bi-vb-pd2:1.2.6":	"ภควโต เอตมตฺถํ อาโรเจสุํ … เป … ",
"pli-tv-bi-vb-pd2:1.2.7":	"อนุชานามิ, ภิกฺขเว, คิลานาย ภิกฺขุนิยา ทธึ วิญฺญาเปตฺวา ภุญฺชิตุํฯ ",
"pli-tv-bi-vb-pd2:1.2.8":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pd2:1.2.9.1":	"“ยา ปน ภิกฺขุนี อคิลานา (เตลํ …เป… ",
"pli-tv-bi-vb-pd3:1.1.1":	"มธุํ …เป… ",
"pli-tv-bi-vb-pd4:1.1.1":	"ผาณิตํ …เป… ",
"pli-tv-bi-vb-pd5:1.1.1":	"มจฺฉํ …เป… ",
"pli-tv-bi-vb-pd6:1.1.1":	"มํสํ …เป… ",
"pli-tv-bi-vb-pd7:1.1.1":	"ขีรํ …เป…) ",
"pli-tv-bi-vb-pd8:1.1.1":	"ทธึ วิญฺญาเปตฺวา ภุญฺเชยฺย, ปฏิเทเสตพฺพํ ตาย ภิกฺขุนิยา—",
"pli-tv-bi-vb-pd8:1.1.2":	"‘คารยฺหํ, อเยฺย, ธมฺมํ อาปชฺชึ อสปฺปายํ ปาฏิเทสนียํ, ตํ ปฏิเทเสมี’”ติฯ ",
"pli-tv-bi-vb-pd8:2.1.1":	"ยา ปนาติ ",
"pli-tv-bi-vb-pd8:2.1.2":	"ยา ยาทิสา … เป … ",
"pli-tv-bi-vb-pd8:2.1.3":	"ภิกฺขุนีติ ",
"pli-tv-bi-vb-pd8:2.1.4":	"… เป … อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pd8:2.1.5":	"อคิลานา นาม ",
"pli-tv-bi-vb-pd8:2.1.6":	"ยสฺสา วินา ทธินา ผาสุ โหติฯ ",
"pli-tv-bi-vb-pd8:2.1.7":	"คิลานา นาม ",
"pli-tv-bi-vb-pd8:2.1.8":	"ยสฺสา วินา ทธินา น ผาสุ โหติฯ ",
"pli-tv-bi-vb-pd8:2.1.9":	"เตลํ นาม ",
"pli-tv-bi-vb-pd8:2.1.10":	"ติลเตลํ สาสปเตลํ มธุกเตลํ เอรณฺฑเตลํ วสาเตลํฯ ",
"pli-tv-bi-vb-pd8:2.1.11":	"มธุ นาม ",
"pli-tv-bi-vb-pd8:2.1.12":	"มกฺขิกามธุฯ ",
"pli-tv-bi-vb-pd8:2.1.13":	"ผาณิตํ นาม ",
"pli-tv-bi-vb-pd8:2.1.14":	"อุจฺฉุมฺหา นิพฺพตฺตํฯ ",
"pli-tv-bi-vb-pd8:2.1.15":	"มจฺโฉ นาม ",
"pli-tv-bi-vb-pd8:2.1.16":	"โอทโก วุจฺจติฯ ",
"pli-tv-bi-vb-pd8:2.1.17":	"มํสํ นาม ",
"pli-tv-bi-vb-pd8:2.1.18":	"เยสํ มํสํ กปฺปติ เตสํ มํสํฯ ",
"pli-tv-bi-vb-pd8:2.1.19":	"ขีรํ นาม ",
"pli-tv-bi-vb-pd8:2.1.20":	"โคขีรํ วา อชิกาขีรํ วา มหึสขีรํ วา เยสํ มํสํ กปฺปติ เตสํ ขีรํฯ ",
"pli-tv-bi-vb-pd8:2.1.21":	"ทธิ นาม ",
"pli-tv-bi-vb-pd8:2.1.22":	"เตสญฺเญว ทธิฯ ",
"pli-tv-bi-vb-pd8:2.1.23":	"อคิลานา อตฺตโน อตฺถาย วิญฺญาเปติ, ปโยเค ทุกฺกฏํฯ ",
"pli-tv-bi-vb-pd8:2.1.24":	"ปฏิลาเภน “ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
"pli-tv-bi-vb-pd8:2.1.25":	"อชฺโฌหาเร อชฺโฌหาเร อาปตฺติ ปาฏิเทสนียสฺสฯ ",
"pli-tv-bi-vb-pd8:2.2.1":	"อคิลานา อคิลานสญฺญา ทธึ วิญฺญาเปตฺวา ภุญฺชติ, อาปตฺติ ปาฏิเทสนียสฺสฯ ",
"pli-tv-bi-vb-pd8:2.2.2":	"อคิลานา เวมติกา ทธึ วิญฺญาเปตฺวา ภุญฺชติ, อาปตฺติ ปาฏิเทสนียสฺสฯ ",
"pli-tv-bi-vb-pd8:2.2.3":	"อคิลานา คิลานสญฺญา ทธึ วิญฺญาเปตฺวา ภุญฺชติ, อาปตฺติ ปาฏิเทสนียสฺสฯ ",
"pli-tv-bi-vb-pd8:2.2.4":	"คิลานา อคิลานสญฺญา, อาปตฺติ ทุกฺกฏสฺสฯ ",
"pli-tv-bi-vb-pd8:2.2.5":	"คิลานา เวมติกา, อาปตฺติ ทุกฺกฏสฺสฯ ",
"pli-tv-bi-vb-pd8:2.2.6":	"คิลานา คิลานสญฺญา อนาปตฺติฯ ",
"pli-tv-bi-vb-pd8:2.3.1":	"อนาปตฺติ—",
"pli-tv-bi-vb-pd8:2.3.2":	"คิลานาย, ",
"pli-tv-bi-vb-pd8:2.3.3":	"คิลานา หุตฺวา วิญฺญาเปตฺวา อคิลานา ภุญฺชติ, ",
"pli-tv-bi-vb-pd8:2.3.4":	"คิลานาย เสสกํ ภุญฺชติ, ",
"pli-tv-bi-vb-pd8:2.3.5":	"ญาตกานํ, ",
"pli-tv-bi-vb-pd8:2.3.6":	"ปวาริตานํ, ",
"pli-tv-bi-vb-pd8:2.3.7":	"อญฺญสฺสตฺถาย, ",
"pli-tv-bi-vb-pd8:2.3.8":	"อตฺตโน ธเนน, ",
"pli-tv-bi-vb-pd8:2.3.9":	"อุมฺมตฺติกาย, ",
"pli-tv-bi-vb-pd8:2.3.10":	"อาทิกมฺมิกายาติฯ ",
"pli-tv-bi-vb-pd8:2.3.11":	"อฏฺฐมปาฏิเทสนียสิกฺขาปทํ นิฏฺฐิตํฯ ",
"pli-tv-bi-vb-pd8:2.3.12":	"อุทฺทิฏฺฐา โข, อยฺยาโย, อฏฺฐ ปาฏิเทสนียา ธมฺมาฯ ",
"pli-tv-bi-vb-pd8:2.3.13":	"ตตฺถายฺยาโย ปุจฺฉามิ—",
"pli-tv-bi-vb-pd8:2.3.14":	"“กจฺจิตฺถ ปริสุทฺธา”? ",
"pli-tv-bi-vb-pd8:2.3.15":	"ทุติยมฺปิ ปุจฺฉามิ—",
"pli-tv-bi-vb-pd8:2.3.16":	"“กจฺจิตฺถ ปริสุทฺธา”? ",
"pli-tv-bi-vb-pd8:2.3.17":	"ตติยมฺปิ ปุจฺฉามิ—",
"pli-tv-bi-vb-pd8:2.3.18":	"“กจฺจิตฺถ ปริสุทฺธา”? ",
"pli-tv-bi-vb-pd8:2.3.19":	"ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
"pli-tv-bi-vb-pd8:2.3.20":	"ภิกฺขุนิวิภงฺเค ปาฏิเทสนียกณฺฑํ นิฏฺฐิตํฯ "
}	
