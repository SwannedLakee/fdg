{	
"pli-tv-bi-vb-pc59:0.1":	"เถรวาท วินย ",
"pli-tv-bi-vb-pc59:0.2":	"ภิกฺขุนิวิภงฺค ",
"pli-tv-bi-vb-pc59:0.3":	"ปาจิตฺติยกณฺฑ ",
"pli-tv-bi-vb-pc59:0.4":	"อารามวคฺค ",
"pli-tv-bi-vb-pc59:0.5":	"๕๙ฯ โอวาทูปสงฺกมนสิกฺขาปท ",
"pli-tv-bi-vb-pc59:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc59:1.2":	"เตน โข ปน สมเยน ภิกฺขุนิโย อุโปสถมฺปิ น ปุจฺฉนฺติ โอวาทมฺปิ น ยาจนฺติฯ ",
"pli-tv-bi-vb-pc59:1.3":	"ภิกฺขู อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc59:1.4":	"“กถญฺหิ นาม ภิกฺขุนิโย อุโปสถมฺปิ น ปุจฺฉิสฺสนฺติ โอวาทมฺปิ น ยาจิสฺสนฺตี”ติ …เป… ",
"pli-tv-bi-vb-pc59:1.5":	"“สจฺจํ กิร, ภิกฺขเว, ภิกฺขุนิโย อุโปสถมฺปิ น ปุจฺฉนฺติ โอวาทมฺปิ น ยาจนฺตี”ติ? ",
"pli-tv-bi-vb-pc59:1.6":	"“สจฺจํ, ภควา”ติฯ ",
"pli-tv-bi-vb-pc59:1.7":	"วิครหิ พุทฺโธ ภควา …เป… ",
"pli-tv-bi-vb-pc59:1.8":	"กถญฺหิ นาม, ภิกฺขเว, ภิกฺขุนิโย อุโปสถมฺปิ น ปุจฺฉิสฺสนฺติ โอวาทมฺปิ น ยาจิสฺสนฺติฯ ",
"pli-tv-bi-vb-pc59:1.9":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc59:1.10":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc59:1.11.1":	"“อนฺวทฺธมาสํ ภิกฺขุนิยา ภิกฺขุสงฺฆโต เทฺว ธมฺมา ปจฺจาสีสิตพฺพา—อุโปสถปุจฺฉกญฺจ โอวาทูปสงฺกมนญฺจฯ ตํ อติกฺกาเมนฺติยา ปาจิตฺติยนฺ”ติฯ ",
"pli-tv-bi-vb-pc59:2.1":	"อนฺวทฺธมาสนฺติ ",
"pli-tv-bi-vb-pc59:2.2":	"อนุโปสถิกํฯ ",
"pli-tv-bi-vb-pc59:2.3":	"อุโปสโถ นาม ",
"pli-tv-bi-vb-pc59:2.4":	"เทฺว อุโปสถา— จาตุทฺทสิโก จ ปนฺนรสิโก จฯ ",
"pli-tv-bi-vb-pc59:2.5":	"โอวาโท นาม ",
"pli-tv-bi-vb-pc59:2.6":	"อฏฺฐ ครุธมฺมาฯ ",
"pli-tv-bi-vb-pc59:2.7":	"“อุโปสถมฺปิ น ปุจฺฉิสฺสามิ โอวาทมฺปิ น ยาจิสฺสามี”ติ ธุรํ นิกฺขิตฺตมตฺเต อาปตฺติ ปาจิตฺติยสฺสฯ ",
"pli-tv-bi-vb-pc59:2.8.1":	"อนาปตฺติ—",
"pli-tv-bi-vb-pc59:2.9":	"สติ อนฺตราเย, ",
"pli-tv-bi-vb-pc59:2.10":	"ปริเยสิตฺวา ทุติยิกํ ภิกฺขุนึ น ลภติ, ",
"pli-tv-bi-vb-pc59:2.11":	"คิลานาย, ",
"pli-tv-bi-vb-pc59:2.12":	"อาปทาสุ, ",
"pli-tv-bi-vb-pc59:2.13":	"อุมฺมตฺติกาย, ",
"pli-tv-bi-vb-pc59:2.14":	"อาทิกมฺมิกายาติฯ ",
"pli-tv-bi-vb-pc59:2.15":	"นวมสิกฺขาปทํ นิฏฺฐิตํฯ "
}	
