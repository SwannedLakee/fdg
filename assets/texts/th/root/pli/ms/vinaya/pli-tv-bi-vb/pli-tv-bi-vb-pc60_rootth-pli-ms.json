{	
"pli-tv-bi-vb-pc60:0.1":	"เถรวาท วินย ",
"pli-tv-bi-vb-pc60:0.2":	"ภิกฺขุนิวิภงฺค ",
"pli-tv-bi-vb-pc60:0.3":	"ปาจิตฺติยกณฺฑ ",
"pli-tv-bi-vb-pc60:0.4":	"อารามวคฺค ",
"pli-tv-bi-vb-pc60:0.5":	"๖๐ฯ ปสาเขชาตสิกฺขาปท ",
"pli-tv-bi-vb-pc60:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc60:1.2":	"เตน โข ปน สมเยน อญฺญตรา ภิกฺขุนี ปสาเข ชาตํ คณฺฑํ ปุริเสน สทฺธึ เอเกเนกา เภทาเปสิฯ ",
"pli-tv-bi-vb-pc60:1.3":	"อถ โข โส ปุริโส ตํ ภิกฺขุนึ ทูเสตุํ อุปกฺกมิฯ ",
"pli-tv-bi-vb-pc60:1.4":	"สา วิสฺสรมกาสิฯ ",
"pli-tv-bi-vb-pc60:1.5":	"ภิกฺขุนิโย อุปธาวิตฺวา ตํ ภิกฺขุนึ เอตทโวจุํ—",
"pli-tv-bi-vb-pc60:1.6":	"“กิสฺส ตฺวํ, อเยฺย, วิสฺสรมกาสี”ติ? ",
"pli-tv-bi-vb-pc60:1.7":	"อถ โข สา ภิกฺขุนี ภิกฺขุนีนํ เอตมตฺถํ อาโรเจสิฯ ",
"pli-tv-bi-vb-pc60:1.8":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc60:1.9":	"“กถญฺหิ นาม ภิกฺขุนี ปสาเข ชาตํ คณฺฑํ ปุริเสน สทฺธึ เอเกเนกา เภทาเปสฺสตี”ติ …เป… ",
"pli-tv-bi-vb-pc60:1.10":	"“สจฺจํ กิร, ภิกฺขเว, ภิกฺขุนี ปสาเข ชาตํ คณฺฑํ ปุริเสน สทฺธึ เอเกเนกา เภทาเปตี”ติ? ",
"pli-tv-bi-vb-pc60:1.11":	"“สจฺจํ, ภควา”ติฯ ",
"pli-tv-bi-vb-pc60:1.12":	"วิครหิ พุทฺโธ ภควา …เป… ",
"pli-tv-bi-vb-pc60:1.13":	"กถญฺหิ นาม, ภิกฺขเว, ภิกฺขุนี ปสาเข ชาตํ คณฺฑํ ปุริเสน สทฺธึ เอเกเนกา เภทาเปสฺสติฯ ",
"pli-tv-bi-vb-pc60:1.14":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc60:1.15":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc60:1.16.1":	"“ยา ปน ภิกฺขุนี ปสาเข ชาตํ คณฺฑํ วา รุธิตํ วา อนปโลเกตฺวา สงฺฆํ วา คณํ วา ปุริเสน สทฺธึ เอเกเนกา เภทาเปยฺย วา ผาลาเปยฺย วา โธวาเปยฺย วา อาลิมฺปาเปยฺย วา พนฺธาเปยฺย วา โมจาเปยฺย วา, ปาจิตฺติยนฺ”ติฯ ",
"pli-tv-bi-vb-pc60:2.1.1":	"ยา ปนาติ ",
"pli-tv-bi-vb-pc60:2.1.2":	"ยา ยาทิสา …เป… ",
"pli-tv-bi-vb-pc60:2.1.3":	"ภิกฺขุนีติ ",
"pli-tv-bi-vb-pc60:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc60:2.1.5":	"ปสาขํ นาม ",
"pli-tv-bi-vb-pc60:2.1.6":	"อโธนาภิ อุพฺภชาณุมณฺฑลํฯ ",
"pli-tv-bi-vb-pc60:2.1.7":	"ชาตนฺติ ",
"pli-tv-bi-vb-pc60:2.1.8":	"ตตฺถ ชาตํฯ ",
"pli-tv-bi-vb-pc60:2.1.9":	"คณฺโฑ นาม ",
"pli-tv-bi-vb-pc60:2.1.10":	"โย โกจิ คณฺโฑฯ ",
"pli-tv-bi-vb-pc60:2.1.11":	"รุธิตํ นาม ",
"pli-tv-bi-vb-pc60:2.1.12":	"ยํ กิญฺจิ วณํฯ ",
"pli-tv-bi-vb-pc60:2.1.13":	"อนปโลเกตฺวาติ ",
"pli-tv-bi-vb-pc60:2.1.14":	"อนาปุจฺฉาฯ ",
"pli-tv-bi-vb-pc60:2.1.15":	"สงฺโฆ นาม ",
"pli-tv-bi-vb-pc60:2.1.16":	"ภิกฺขุนิสงฺโฆ วุจฺจติฯ ",
"pli-tv-bi-vb-pc60:2.1.17":	"คโณ นาม ",
"pli-tv-bi-vb-pc60:2.1.18":	"สมฺพหุลา ภิกฺขุนิโย วุจฺจนฺติฯ ",
"pli-tv-bi-vb-pc60:2.1.19":	"ปุริโส นาม ",
"pli-tv-bi-vb-pc60:2.1.20":	"มนุสฺสปุริโส, น ยกฺโข, น เปโต, น ติรจฺฉานคโต, วิญฺญู ปฏิพโล ทูเสตุํฯ ",
"pli-tv-bi-vb-pc60:2.1.21":	"สทฺธินฺติ ",
"pli-tv-bi-vb-pc60:2.1.22":	"เอกโตฯ ",
"pli-tv-bi-vb-pc60:2.1.23":	"เอเกเนกาติ ",
"pli-tv-bi-vb-pc60:2.1.24":	"ปุริโส เจว โหติ ภิกฺขุนี จฯ ",
"pli-tv-bi-vb-pc60:2.1.25":	"“ภินฺทา”ติ อาณาเปติ, อาปตฺติ ทุกฺกฏสฺสฯ ",
"pli-tv-bi-vb-pc60:2.1.26":	"ภินฺเน อาปตฺติ ปาจิตฺติยสฺสฯ ",
"pli-tv-bi-vb-pc60:2.1.27":	"“ผาเลหี”ติ อาณาเปติ, อาปตฺติ ทุกฺกฏสฺสฯ ",
"pli-tv-bi-vb-pc60:2.1.28":	"ผาลิเต อาปตฺติ ปาจิตฺติยสฺสฯ ",
"pli-tv-bi-vb-pc60:2.1.29":	"“โธวา”ติ อาณาเปติ, อาปตฺติ ทุกฺกฏสฺสฯ ",
"pli-tv-bi-vb-pc60:2.1.30":	"โธวิเต อาปตฺติ ปาจิตฺติยสฺสฯ ",
"pli-tv-bi-vb-pc60:2.1.31":	"“อาลิมฺปา”ติ อาณาเปติ, อาปตฺติ ทุกฺกฏสฺสฯ ",
"pli-tv-bi-vb-pc60:2.1.32":	"ลิตฺเต อาปตฺติ ปาจิตฺติยสฺสฯ ",
"pli-tv-bi-vb-pc60:2.1.33":	"“พนฺธาหี”ติ อาณาเปติ, อาปตฺติ ทุกฺกฏสฺสฯ ",
"pli-tv-bi-vb-pc60:2.1.34":	"พทฺเธ อาปตฺติ ปาจิตฺติยสฺสฯ ",
"pli-tv-bi-vb-pc60:2.1.35":	"“โมเจหี”ติ อาณาเปติ, อาปตฺติ ทุกฺกฏสฺสฯ ",
"pli-tv-bi-vb-pc60:2.1.36":	"มุตฺเต อาปตฺติ ปาจิตฺติยสฺสฯ ",
"pli-tv-bi-vb-pc60:2.2.1":	"อนาปตฺติ—",
"pli-tv-bi-vb-pc60:2.2.2":	"อปโลเกตฺวา เภทาเปติ วา ผาลาเปติ วา โธวาเปติ วา อาลิมฺปาเปติ วา พนฺธาเปติ วา โมจาเปติ วา, ",
"pli-tv-bi-vb-pc60:2.2.3":	"ยา กาจิ วิญฺญู ทุติยิกา โหติ, ",
"pli-tv-bi-vb-pc60:2.2.4":	"อุมฺมตฺติกาย, ",
"pli-tv-bi-vb-pc60:2.2.5":	"อาทิกมฺมิกายาติฯ ",
"pli-tv-bi-vb-pc60:2.2.6":	"ทสมสิกฺขาปทํ นิฏฺฐิตํฯ ",
"pli-tv-bi-vb-pc60:2.2.7":	"อารามวคฺโค ฉฏฺโฐฯ "
}	
