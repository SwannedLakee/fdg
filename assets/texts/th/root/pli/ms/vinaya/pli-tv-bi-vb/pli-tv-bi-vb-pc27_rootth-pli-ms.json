{	
"pli-tv-bi-vb-pc27:0.1":	"เถรวาท วินย ",
"pli-tv-bi-vb-pc27:0.2":	"ภิกฺขุนิวิภงฺค ",
"pli-tv-bi-vb-pc27:0.3":	"ปาจิตฺติยกณฺฑ ",
"pli-tv-bi-vb-pc27:0.4":	"นคฺควคฺค ",
"pli-tv-bi-vb-pc27:0.5":	"๒๗ฯ ปฏิพาหนสิกฺขาปท ",
"pli-tv-bi-vb-pc27:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc27:1.2":	"เตน โข ปน สมเยน ภิกฺขุนิสงฺฆสฺส อกาลจีวรํ อุปฺปนฺนํ โหติฯ ",
"pli-tv-bi-vb-pc27:1.3":	"อถ โข ภิกฺขุนิสงฺโฆ ตํ จีวรํ ภาเชตุกาโม สนฺนิปติฯ ",
"pli-tv-bi-vb-pc27:1.4":	"เตน โข ปน สมเยน ถุลฺลนนฺทาย ภิกฺขุนิยา อนฺเตวาสินิโย ภิกฺขุนิโย ปกฺกนฺตา โหนฺติฯ ",
"pli-tv-bi-vb-pc27:1.5":	"ถุลฺลนนฺทา ภิกฺขุนี ตา ภิกฺขุนิโย เอตทโวจ—",
"pli-tv-bi-vb-pc27:1.6":	"“อเยฺย, ภิกฺขุนิโย ปกฺกนฺตา, น ตาว จีวรํ ภาชียิสฺสตี”ติฯ ",
"pli-tv-bi-vb-pc27:1.7":	"จีวรวิภงฺคํ ปฏิพาหิฯ ",
"pli-tv-bi-vb-pc27:1.8":	"ภิกฺขุนิโย น ตาว จีวรํ ภาชียิสฺสตีติ ปกฺกมึสุฯ ",
"pli-tv-bi-vb-pc27:1.9":	"ถุลฺลนนฺทา ภิกฺขุนี อนฺเตวาสินีสุ ภิกฺขุนีสุ อาคตาสุ ตํ จีวรํ ภาชาเปสิฯ ",
"pli-tv-bi-vb-pc27:1.10":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc27:1.11":	"“กถญฺหิ นาม อยฺยา ถุลฺลนนฺทา ธมฺมิกํ จีวรวิภงฺคํ ปฏิพาหิสฺสตี”ติ …เป… ",
"pli-tv-bi-vb-pc27:1.12":	"“สจฺจํ กิร, ภิกฺขเว, ถุลฺลนนฺทา ภิกฺขุนี ธมฺมิกํ จีวรวิภงฺคํ ปฏิพาหตี”ติ? ",
"pli-tv-bi-vb-pc27:1.13":	"“สจฺจํ, ภควา”ติฯ ",
"pli-tv-bi-vb-pc27:1.14":	"วิครหิ พุทฺโธ ภควา …เป… ",
"pli-tv-bi-vb-pc27:1.15":	"กถญฺหิ นาม, ภิกฺขเว, ถุลฺลนนฺทา ภิกฺขุนี ธมฺมิกํ จีวรวิภงฺคํ ปฏิพาหิสฺสติฯ ",
"pli-tv-bi-vb-pc27:1.16":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc27:1.17":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc27:1.18.1":	"“ยา ปน ภิกฺขุนี ธมฺมิกํ จีวรวิภงฺคํ ปฏิพาเหยฺย, ปาจิตฺติยนฺ”ติฯ ",
"pli-tv-bi-vb-pc27:2.1.1":	"ยา ปนาติ ",
"pli-tv-bi-vb-pc27:2.1.2":	"ยา ยาทิสา …เป… ",
"pli-tv-bi-vb-pc27:2.1.3":	"ภิกฺขุนีติ ",
"pli-tv-bi-vb-pc27:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc27:2.1.5":	"ธมฺมิโก นาม จีวรวิภงฺโค ",
"pli-tv-bi-vb-pc27:2.1.6":	"สมคฺโค ภิกฺขุนิสงฺโฆ สนฺนิปติตฺวา ภาเชติฯ ",
"pli-tv-bi-vb-pc27:2.1.7":	"ปฏิพาเหยฺยาติ ",
"pli-tv-bi-vb-pc27:2.1.8":	"กถํ อิมํ จีวรํ น ภาเชยฺยาติ ปฏิพาหติ, อาปตฺติ ปาจิตฺติยสฺสฯ ",
"pli-tv-bi-vb-pc27:2.2.1":	"ธมฺมิเก ธมฺมิกสญฺญา ปฏิพาหติ, อาปตฺติ ปาจิตฺติยสฺสฯ ",
"pli-tv-bi-vb-pc27:2.2.2":	"ธมฺมิเก เวมติกา ปฏิพาหติ, อาปตฺติ ทุกฺกฏสฺสฯ ",
"pli-tv-bi-vb-pc27:2.2.3":	"ธมฺมิเก อธมฺมิกสญฺญา ปฏิพาหติ, อนาปตฺติฯ ",
"pli-tv-bi-vb-pc27:2.2.4":	"อธมฺมิเก ธมฺมิกสญฺญา, อาปตฺติ ทุกฺกฏสฺสฯ ",
"pli-tv-bi-vb-pc27:2.2.5":	"อธมฺมิเก เวมติกา, อาปตฺติ ทุกฺกฏสฺสฯ ",
"pli-tv-bi-vb-pc27:2.2.6":	"อธมฺมิเก อธมฺมิกสญฺญา, อนาปตฺติฯ ",
"pli-tv-bi-vb-pc27:2.3.1":	"อนาปตฺติ—",
"pli-tv-bi-vb-pc27:2.3.2":	"อานิสํสํ ทเสฺสตฺวา ปฏิพาหติ, ",
"pli-tv-bi-vb-pc27:2.3.3":	"อุมฺมตฺติกาย, ",
"pli-tv-bi-vb-pc27:2.3.4":	"อาทิกมฺมิกายาติฯ ",
"pli-tv-bi-vb-pc27:2.3.5":	"สตฺตมสิกฺขาปทํ นิฏฺฐิตํฯ "
}	
