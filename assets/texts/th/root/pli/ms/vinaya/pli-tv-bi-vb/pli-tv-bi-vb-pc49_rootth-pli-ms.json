{	
"pli-tv-bi-vb-pc49:0.1":	"เถรวาท วินย ",
"pli-tv-bi-vb-pc49:0.2":	"ภิกฺขุนิวิภงฺค ",
"pli-tv-bi-vb-pc49:0.3":	"ปาจิตฺติยกณฺฑ ",
"pli-tv-bi-vb-pc49:0.4":	"จิตฺตาคารวคฺค ",
"pli-tv-bi-vb-pc49:0.5":	"๔๙ฯ ติรจฺฉานวิชฺชาปริยาปุณนสิกฺขาปท ",
"pli-tv-bi-vb-pc49:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc49:1.2":	"เตน โข ปน สมเยน ฉพฺพคฺคิยา ภิกฺขุนิโย ติรจฺฉานวิชฺชํ ปริยาปุณนฺติฯ ",
"pli-tv-bi-vb-pc49:1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc49:1.4":	"“กถญฺหิ นาม ภิกฺขุนิโย ติรจฺฉานวิชฺชํ ปริยาปุณิสฺสนฺติ, เสยฺยถาปิ คิหินิโย กามโภคินิโย”ติฯ ",
"pli-tv-bi-vb-pc49:1.5":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc49:1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc49:1.7":	"“กถญฺหิ นาม ฉพฺพคฺคิยา ภิกฺขุนิโย ติรจฺฉานวิชฺชํ ปริยาปุณิสฺสนฺตี”ติ …เป… ",
"pli-tv-bi-vb-pc49:1.8":	"“สจฺจํ กิร, ภิกฺขเว, ฉพฺพคฺคิยา ภิกฺขุนิโย ติรจฺฉานวิชฺชํ ปริยาปุณนฺตี”ติ? ",
"pli-tv-bi-vb-pc49:1.9":	"“สจฺจํ, ภควา”ติฯ ",
"pli-tv-bi-vb-pc49:1.10":	"วิครหิ พุทฺโธ ภควา …เป… ",
"pli-tv-bi-vb-pc49:1.11":	"กถญฺหิ นาม, ภิกฺขเว, ฉพฺพคฺคิยา ภิกฺขุนิโย ติรจฺฉานวิชฺชํ ปริยาปุณิสฺสนฺติฯ ",
"pli-tv-bi-vb-pc49:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc49:1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc49:1.14.1":	"“ยา ปน ภิกฺขุนี ติรจฺฉานวิชฺชํ ปริยาปุเณยฺย, ปาจิตฺติยนฺ”ติฯ ",
"pli-tv-bi-vb-pc49:2.1.1":	"ยา ปนาติ ",
"pli-tv-bi-vb-pc49:2.1.2":	"ยา ยาทิสา …เป… ",
"pli-tv-bi-vb-pc49:2.1.3":	"ภิกฺขุนีติ ",
"pli-tv-bi-vb-pc49:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc49:2.1.5":	"ติรจฺฉานวิชฺชา นาม ",
"pli-tv-bi-vb-pc49:2.1.6":	"ยํ กิญฺจิ พาหิรกํ อนตฺถสํหิตํฯ ",
"pli-tv-bi-vb-pc49:2.1.7":	"ปริยาปุเณยฺยาติ ",
"pli-tv-bi-vb-pc49:2.1.8":	"ปเทน ปริยาปุณาติ, ปเท ปเท อาปตฺติ ปาจิตฺติยสฺสฯ ",
"pli-tv-bi-vb-pc49:2.1.9":	"อกฺขราย ปริยาปุณาติ, อกฺขรกฺขราย อาปตฺติ ปาจิตฺติยสฺสฯ ",
"pli-tv-bi-vb-pc49:2.2.1":	"อนาปตฺติ—",
"pli-tv-bi-vb-pc49:2.2.2":	"เลขํ ปริยาปุณาติ, ",
"pli-tv-bi-vb-pc49:2.2.3":	"ธารณํ ปริยาปุณาติ, ",
"pli-tv-bi-vb-pc49:2.2.4":	"คุตฺตตฺถาย ปริตฺตํ ปริยาปุณาติ, ",
"pli-tv-bi-vb-pc49:2.2.5":	"อุมฺมตฺติกาย, ",
"pli-tv-bi-vb-pc49:2.2.6":	"อาทิกมฺมิกายาติฯ ",
"pli-tv-bi-vb-pc49:2.2.7":	"นวมสิกฺขาปทํ นิฏฺฐิตํฯ "
}	
