{	
"pli-tv-bi-vb-pc24:0.1":	"เถรวาท วินย ",
"pli-tv-bi-vb-pc24:0.2":	"ภิกฺขุนิวิภงฺค ",
"pli-tv-bi-vb-pc24:0.3":	"ปาจิตฺติยกณฺฑ ",
"pli-tv-bi-vb-pc24:0.4":	"นคฺควคฺค ",
"pli-tv-bi-vb-pc24:0.5":	"๒๔ฯ สงฺฆาฏิจารสิกฺขาปท ",
"pli-tv-bi-vb-pc24:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc24:1.2":	"เตน โข ปน สมเยน ภิกฺขุนิโย ภิกฺขุนีนํ หตฺเถ จีวรํ นิกฺขิปิตฺวา สนฺตรุตฺตเรน ชนปทจาริกํ ปกฺกมนฺติฯ ",
"pli-tv-bi-vb-pc24:1.3":	"ตานิ จีวรานิ จิรํ นิกฺขิตฺตานิ กณฺณกิตานิ โหนฺติฯ ",
"pli-tv-bi-vb-pc24:1.4":	"ตานิ ภิกฺขุนิโย โอตาเปนฺติฯ ",
"pli-tv-bi-vb-pc24:1.5":	"ภิกฺขุนิโย ตา ภิกฺขุนิโย เอตทโวจุํ—",
"pli-tv-bi-vb-pc24:1.6":	"“กสฺสิมานิ, อเยฺย, จีวรานิ กณฺณกิตานี”ติ? ",
"pli-tv-bi-vb-pc24:1.7":	"อถ โข ตา ภิกฺขุนิโย ภิกฺขุนีนํ เอตมตฺถํ อาโรเจสุํฯ ",
"pli-tv-bi-vb-pc24:1.8":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc24:1.9":	"“กถญฺหิ นาม ภิกฺขุนิโย ภิกฺขุนีนํ หตฺเถ จีวรํ นิกฺขิปิตฺวา สนฺตรุตฺตเรน ชนปทจาริกํ ปกฺกมิสฺสนฺตี”ติ …เป… ",
"pli-tv-bi-vb-pc24:1.10":	"“สจฺจํ กิร, ภิกฺขเว, ภิกฺขุนิโย ภิกฺขุนีนํ หตฺเถ จีวรํ นิกฺขิปิตฺวา สนฺตรุตฺตเรน ชนปทจาริกํ ปกฺกมนฺตี”ติ? ",
"pli-tv-bi-vb-pc24:1.11":	"“สจฺจํ, ภควา”ติฯ ",
"pli-tv-bi-vb-pc24:1.12":	"วิครหิ พุทฺโธ ภควา …เป… ",
"pli-tv-bi-vb-pc24:1.13":	"กถญฺหิ นาม, ภิกฺขเว, ภิกฺขุนิโย ภิกฺขุนีนํ หตฺเถ จีวรํ นิกฺขิปิตฺวา สนฺตรุตฺตเรน ชนปทจาริกํ ปกฺกมิสฺสนฺติฯ ",
"pli-tv-bi-vb-pc24:1.14":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc24:1.15":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc24:1.16.1":	"“ยา ปน ภิกฺขุนี ปญฺจาหิกํ สงฺฆาฏิจารํ อติกฺกาเมยฺย, ปาจิตฺติยนฺ”ติฯ ",
"pli-tv-bi-vb-pc24:2.1.1":	"ยา ปนาติ ",
"pli-tv-bi-vb-pc24:2.1.2":	"ยา ยาทิสา …เป… ",
"pli-tv-bi-vb-pc24:2.1.3":	"ภิกฺขุนีติ ",
"pli-tv-bi-vb-pc24:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc24:2.1.5":	"ปญฺจาหิกํ สงฺฆาฏิจารํ อติกฺกาเมยฺยาติ ",
"pli-tv-bi-vb-pc24:2.1.6":	"ปญฺจมํ ทิวสํ ปญฺจ จีวรานิ เนว นิวาเสติ น ปารุปติ น โอตาเปติ, ปญฺจมํ ทิวสํ อติกฺกาเมติ, อาปตฺติ ปาจิตฺติยสฺสฯ ",
"pli-tv-bi-vb-pc24:2.2.1":	"ปญฺจาหาติกฺกนฺเต อติกฺกนฺตสญฺญา, อาปตฺติ ปาจิตฺติยสฺสฯ ",
"pli-tv-bi-vb-pc24:2.2.2":	"ปญฺจาหาติกฺกนฺเต เวมติกา, อาปตฺติ ปาจิตฺติยสฺสฯ ",
"pli-tv-bi-vb-pc24:2.2.3":	"ปญฺจาหาติกฺกนฺเต อนติกฺกนฺตสญฺญา, อาปตฺติ ปาจิตฺติยสฺสฯ ",
"pli-tv-bi-vb-pc24:2.2.4":	"ปญฺจาหานติกฺกนฺเต อติกฺกนฺตสญฺญา, อาปตฺติ ทุกฺกฏสฺสฯ ",
"pli-tv-bi-vb-pc24:2.2.5":	"ปญฺจาหานติกฺกนฺเต เวมติกา, อาปตฺติ ทุกฺกฏสฺสฯ ",
"pli-tv-bi-vb-pc24:2.2.6":	"ปญฺจาหานติกฺกนฺเต อนติกฺกนฺตสญฺญา, อนาปตฺติฯ ",
"pli-tv-bi-vb-pc24:2.3.1":	"อนาปตฺติ—",
"pli-tv-bi-vb-pc24:2.3.2":	"ปญฺจมํ ทิวสํ ปญฺจ จีวรานิ นิวาเสติ วา ปารุปติ วา โอตาเปติ วา, ",
"pli-tv-bi-vb-pc24:2.3.3":	"คิลานาย, ",
"pli-tv-bi-vb-pc24:2.3.4":	"อาปทาสุ, ",
"pli-tv-bi-vb-pc24:2.3.5":	"อุมฺมตฺติกาย, ",
"pli-tv-bi-vb-pc24:2.3.6":	"อาทิกมฺมิกายาติฯ ",
"pli-tv-bi-vb-pc24:2.3.7":	"จตุตฺถสิกฺขาปทํ นิฏฺฐิตํฯ "
}	
