{	
"pli-tv-bi-vb-np8:0.1":	"เถรวาท วินย ",
"pli-tv-bi-vb-np8:0.2":	"ภิกฺขุนิวิภงฺค ",
"pli-tv-bi-vb-np8:0.3":	"นิสฺสคฺคิยกณฺฑ ",
"pli-tv-bi-vb-np8:0.4":	"ปตฺตวคฺค ",
"pli-tv-bi-vb-np8:0.5":	"๘ฯ คณิกเจตาปนสิกฺขาปท ",
"pli-tv-bi-vb-np8:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-np8:1.2":	"เตน โข ปน สมเยน อญฺญตรสฺส ปูคสฺส ปริเวณวาสิกา ภิกฺขุนิโย ยาคุยา กิลมนฺติฯ ",
"pli-tv-bi-vb-np8:1.3":	"อถ โข โส ปูโค ภิกฺขุนีนํ ยาคุอตฺถาย ฉนฺทกํ สงฺฆริตฺวา อญฺญตรสฺส อาปณิกสฺส ฆเร ปริกฺขารํ นิกฺขิปิตฺวา ภิกฺขุนิโย อุปสงฺกมิตฺวา เอตทโวจ—",
"pli-tv-bi-vb-np8:1.4":	"“อมุกสฺส, อเยฺย, อาปณิกสฺส ฆเร ยาคุอตฺถาย ปริกฺขาโร นิกฺขิตฺโต, ตโต ตณฺฑุลํ อาหราเปตฺวา ยาคุํ ปจาเปตฺวา ปริภุญฺชถา”ติฯ ",
"pli-tv-bi-vb-np8:1.5":	"ภิกฺขุนิโย เตน ปริกฺขาเรน เภสชฺชํ เจตาเปตฺวา ปริภุญฺชึสุฯ ",
"pli-tv-bi-vb-np8:1.6":	"โส ปูโค ชานิตฺวา อุชฺฌายติ ขิยฺยติ วิปาเจติ—",
"pli-tv-bi-vb-np8:1.7":	"“กถญฺหิ นาม ภิกฺขุนิโย อญฺญทตฺถิเกน ปริกฺขาเรน อญฺญุทฺทิสิเกน มหาชนิเกน อญฺญํ เจตาเปสฺสนฺตี”ติ …เป… ",
"pli-tv-bi-vb-np8:1.8":	"“สจฺจํ กิร, ภิกฺขเว, ภิกฺขุนิโย อญฺญทตฺถิเกน ปริกฺขาเรน อญฺญุทฺทิสิเกน มหาชนิเกน อญฺญํ เจตาเปนฺตี”ติ? ",
"pli-tv-bi-vb-np8:1.9":	"“สจฺจํ, ภควา”ติฯ ",
"pli-tv-bi-vb-np8:1.10":	"วิครหิ พุทฺโธ ภควา …เป… ",
"pli-tv-bi-vb-np8:1.11":	"กถญฺหิ นาม, ภิกฺขเว, ภิกฺขุนิโย อญฺญทตฺถิเกน ปริกฺขาเรน อญฺญุทฺทิสิเกน มหาชนิเกน อญฺญํ เจตาเปสฺสนฺติฯ ",
"pli-tv-bi-vb-np8:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-np8:1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-np8:1.14.1":	"“ยา ปน ภิกฺขุนี อญฺญทตฺถิเกน ปริกฺขาเรน อญฺญุทฺทิสิเกน มหาชนิเกน อญฺญํ เจตาเปยฺย, นิสฺสคฺคิยํ ปาจิตฺติยนฺ”ติฯ ",
"pli-tv-bi-vb-np8:2.1":	"ยา ปนาติ ",
"pli-tv-bi-vb-np8:2.2":	"ยา ยาทิสา …เป… ",
"pli-tv-bi-vb-np8:2.3":	"ภิกฺขุนีติ ",
"pli-tv-bi-vb-np8:2.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-np8:2.5":	"อญฺญทตฺถิเกน ปริกฺขาเรน อญฺญุทฺทิสิเกนาติ ",
"pli-tv-bi-vb-np8:2.6":	"อญฺญสฺสตฺถาย ทินฺเนนฯ ",
"pli-tv-bi-vb-np8:2.7":	"มหาชนิเกนาติ ",
"pli-tv-bi-vb-np8:2.8":	"คณสฺส, น สงฺฆสฺส, น เอกภิกฺขุนิยาฯ ",
"pli-tv-bi-vb-np8:2.9":	"อญฺญํ เจตาเปยฺยาติ ",
"pli-tv-bi-vb-np8:2.10":	"ยํอตฺถาย ทินฺนํ ตํ ฐเปตฺวา อญฺญํ เจตาเปติ, ปโยเค ทุกฺกฏํฯ ",
"pli-tv-bi-vb-np8:2.11":	"ปฏิลาเภน นิสฺสคฺคิยํ โหติฯ ",
"pli-tv-bi-vb-np8:2.12":	"นิสฺสชฺชิตพฺพํ สงฺฆสฺส วา คณสฺส วา เอกภิกฺขุนิยา วาฯ ",
"pli-tv-bi-vb-np8:2.13":	"เอวญฺจ ปน, ภิกฺขเว, นิสฺสชฺชิตพฺพํฯ ",
"pli-tv-bi-vb-np8:2.14":	"…เป… ",
"pli-tv-bi-vb-np8:2.15":	"“อิทํ เม, อเยฺย, อญฺญทตฺถิเกน ปริกฺขาเรน อญฺญุทฺทิสิเกน มหาชนิเกน อญฺญํ เจตาปิตํ นิสฺสคฺคิยํ อิมาหํ สงฺฆสฺส นิสฺสชฺชามี”ติ …เป… ",
"pli-tv-bi-vb-np8:2.16":	"ทเทยฺยา”ติ …เป… ",
"pli-tv-bi-vb-np8:2.17":	"ทเทยฺยุนฺ”ติ …เป… ",
"pli-tv-bi-vb-np8:2.18":	"อยฺยาย ทมฺมี”ติฯ ",
"pli-tv-bi-vb-np8:2.19.1":	"อญฺญทตฺถิเก อญฺญทตฺถิกสญฺญา อญฺญํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np8:2.20":	"อญฺญทตฺถิเก เวมติกา อญฺญํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np8:2.21":	"อญฺญทตฺถิเก อนญฺญทตฺถิกสญฺญา อญฺญํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np8:2.22":	"นิสฺสฏฺฐํ ปฏิลภิตฺวา ยถาทาเน อุปเนตพฺพํฯ ",
"pli-tv-bi-vb-np8:2.23":	"อนญฺญทตฺถิเก อญฺญทตฺถิกสญฺญา, อาปตฺติ ทุกฺกฏสฺสฯ ",
"pli-tv-bi-vb-np8:2.24":	"อนญฺญทตฺถิเก เวมติกา, อาปตฺติ ทุกฺกฏสฺสฯ ",
"pli-tv-bi-vb-np8:2.25":	"อนญฺญทตฺถิเก อนญฺญทตฺถิกสญฺญา, อนาปตฺติฯ ",
"pli-tv-bi-vb-np8:2.26.1":	"อนาปตฺติ—",
"pli-tv-bi-vb-np8:2.27":	"เสสกํ อุปเนติ, ",
"pli-tv-bi-vb-np8:2.28":	"สามิเก อปโลเกตฺวา อุปเนติ, ",
"pli-tv-bi-vb-np8:2.29":	"อาปทาสุ, ",
"pli-tv-bi-vb-np8:2.30":	"อุมฺมตฺติกาย, ",
"pli-tv-bi-vb-np8:2.31":	"อาทิกมฺมิกายาติฯ ",
"pli-tv-bi-vb-np8:2.32":	"อฏฺฐมสิกฺขาปทํ นิฏฺฐิตํฯ "
}	
