{	
"pli-tv-bi-vb-pc4:0.1":	"เถรวาท วินย ",
"pli-tv-bi-vb-pc4:0.2":	"ภิกฺขุนิวิภงฺค ",
"pli-tv-bi-vb-pc4:0.3":	"ปาจิตฺติยกณฺฑ ",
"pli-tv-bi-vb-pc4:0.4":	"ลสุณวคฺค ",
"pli-tv-bi-vb-pc4:0.5":	"๔ฯ ชตุมฏฺฐกสิกฺขาปท ",
"pli-tv-bi-vb-pc4:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc4:1.2":	"เตน โข ปน สมเยน อญฺญตรา ปุราณราโชโรธา ภิกฺขุนีสุ ปพฺพชิตา โหติฯ ",
"pli-tv-bi-vb-pc4:1.3":	"อญฺญตรา ภิกฺขุนี อนภิรติยา ปีฬิตา เยน สา ภิกฺขุนี เตนุปสงฺกมิ; อุปสงฺกมิตฺวา ตํ ภิกฺขุนึ เอตทโวจ—",
"pli-tv-bi-vb-pc4:1.4":	"“ราชา โข, อเยฺย, ตุเมฺห จิราจิรํ คจฺฉติฯ ",
"pli-tv-bi-vb-pc4:1.5":	"กถํ ตุเมฺห ธาเรถา”ติ? ",
"pli-tv-bi-vb-pc4:1.6":	"“ชตุมฏฺฐเกน, อเยฺย”ติฯ ",
"pli-tv-bi-vb-pc4:1.7":	"“กึ เอตํ, อเยฺย, ชตุมฏฺฐกนฺ”ติ? ",
"pli-tv-bi-vb-pc4:1.8":	"อถ โข สา ภิกฺขุนี ตสฺสา ภิกฺขุนิยา ชตุมฏฺฐกํ อาจิกฺขิฯ ",
"pli-tv-bi-vb-pc4:1.9":	"อถ โข สา ภิกฺขุนี ชตุมฏฺฐกํ อาทิยิตฺวา โธวิตุํ วิสฺสริตฺวา เอกมนฺตํ ฉฑฺเฑสิฯ ",
"pli-tv-bi-vb-pc4:1.10":	"ภิกฺขุนิโย มกฺขิกาหิ สมฺปริกิณฺณํ ปสฺสิตฺวา เอวมาหํสุ—",
"pli-tv-bi-vb-pc4:1.11":	"“กสฺสิทํ กมฺมนฺ”ติ? ",
"pli-tv-bi-vb-pc4:1.12":	"สา เอวมาห— “มยฺหิทํ กมฺมนฺ”ติฯ ",
"pli-tv-bi-vb-pc4:1.13":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc4:1.14":	"“กถญฺหิ นาม ภิกฺขุนี ชตุมฏฺฐกํ อาทิยิสฺสตี”ติ …เป… ",
"pli-tv-bi-vb-pc4:1.15":	"“สจฺจํ กิร, ภิกฺขเว, ภิกฺขุนี ชตุมฏฺฐกํ อาทิยตี”ติ? ",
"pli-tv-bi-vb-pc4:1.16":	"“สจฺจํ, ภควา”ติฯ ",
"pli-tv-bi-vb-pc4:1.17":	"วิครหิ พุทฺโธ ภควา …เป… ",
"pli-tv-bi-vb-pc4:1.18":	"กถญฺหิ นาม, ภิกฺขเว, ภิกฺขุนี ชตุมฏฺฐกํ อาทิยิสฺสติฯ ",
"pli-tv-bi-vb-pc4:1.19":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc4:1.20":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc4:1.21.1":	"“ชตุมฏฺฐเก ปาจิตฺติยนฺ”ติฯ ",
"pli-tv-bi-vb-pc4:2.1":	"ชตุมฏฺฐกํ นาม ",
"pli-tv-bi-vb-pc4:2.2":	"ชตุมยํ กฏฺฐมยํ ปิฏฺฐมยํ มตฺติกามยํฯ ",
"pli-tv-bi-vb-pc4:2.3":	"อาทิเยยฺยาติ ",
"pli-tv-bi-vb-pc4:2.4":	"สมฺผสฺสํ สาทิยนฺตี อนฺตมโส อุปฺปลปตฺตมฺปิ มุตฺตกรณํ ปเวเสติ, อาปตฺติ ปาจิตฺติยสฺสฯ ",
"pli-tv-bi-vb-pc4:2.5.1":	"อนาปตฺติ—",
"pli-tv-bi-vb-pc4:2.6":	"อาพาธปจฺจยา, ",
"pli-tv-bi-vb-pc4:2.7":	"อุมฺมตฺติกาย, ",
"pli-tv-bi-vb-pc4:2.8":	"อาทิกมฺมิกายาติฯ ",
"pli-tv-bi-vb-pc4:2.9":	"จตุตฺถสิกฺขาปทํ นิฏฺฐิตํฯ "
}	
