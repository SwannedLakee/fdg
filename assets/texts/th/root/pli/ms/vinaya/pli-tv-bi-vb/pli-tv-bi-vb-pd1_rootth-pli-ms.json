{	
"pli-tv-bi-vb-pd1:0.1":	"เถรวาท วินย ",
"pli-tv-bi-vb-pd1:0.2":	"ภิกฺขุนิวิภงฺค ",
"pli-tv-bi-vb-pd1:0.3":	"ปาฏิเทสนียกณฺฑ ",
"pli-tv-bi-vb-pd1:0.4":	"๑ฯ สปฺปิวิญฺญาปนสิกฺขาปท ",
"pli-tv-bi-vb-pd1:0.5":	"อิเม โข ปนายฺยาโย อฏฺฐ ปาฏิเทสนียา ธมฺมา อุทฺเทสํ อาคจฺฉนฺติฯ ",
"pli-tv-bi-vb-pd1:1.1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pd1:1.1.2":	"เตน โข ปน สมเยน ฉพฺพคฺคิยา ภิกฺขุนิโย สปฺปึ วิญฺญาเปตฺวา ภุญฺชนฺติฯ ",
"pli-tv-bi-vb-pd1:1.1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pd1:1.1.4":	"“กถญฺหิ นาม ภิกฺขุนิโย สปฺปึ วิญฺญาเปตฺวา ภุญฺชิสฺสนฺติฯ ",
"pli-tv-bi-vb-pd1:1.1.5":	"กสฺส สมฺปนฺนํ น มนาปํ, กสฺส สาทุํ น รุจฺจตี”ติฯ ",
"pli-tv-bi-vb-pd1:1.1.6":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pd1:1.1.7":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pd1:1.1.8":	"“กถญฺหิ นาม ฉพฺพคฺคิยา ภิกฺขุนิโย สปฺปึ วิญฺญาเปตฺวา ภุญฺชิสฺสนฺตี”ติ …เป… ",
"pli-tv-bi-vb-pd1:1.1.9":	"“สจฺจํ กิร, ภิกฺขเว, ฉพฺพคฺคิยา, ภิกฺขุนิโย สปฺปึ วิญฺญาเปตฺวา ภุญฺชนฺตี”ติ? ",
"pli-tv-bi-vb-pd1:1.1.10":	"“สจฺจํ, ภควา”ติฯ ",
"pli-tv-bi-vb-pd1:1.1.11":	"วิครหิ พุทฺโธ ภควา …เป… ",
"pli-tv-bi-vb-pd1:1.1.12":	"กถญฺหิ นาม, ภิกฺขเว, ฉพฺพคฺคิยา ภิกฺขุนิโย สปฺปึ วิญฺญาเปตฺวา ภุญฺชิสฺสนฺติฯ ",
"pli-tv-bi-vb-pd1:1.1.13":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pd1:1.1.14":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pd1:1.1.15.1":	"“ยา ปน ภิกฺขุนี สปฺปึ วิญฺญาเปตฺวา ภุญฺเชยฺย, ปฏิเทเสตพฺพํ ตาย ภิกฺขุนิยา—",
"pli-tv-bi-vb-pd1:1.1.16":	"‘คารยฺหํ, อเยฺย, ธมฺมํ อาปชฺชึ อสปฺปายํ ปาฏิเทสนียํ, ตํ ปฏิเทเสมี’”ติฯ ",
"pli-tv-bi-vb-pd1:1.1.17":	"เอวญฺจิทํ ภควตา ภิกฺขุนีนํ สิกฺขาปทํ ปญฺญตฺตํ โหติฯ ",
"pli-tv-bi-vb-pd1:1.2.1":	"เตน โข ปน สมเยน ภิกฺขุนิโย คิลานา โหนฺติฯ ",
"pli-tv-bi-vb-pd1:1.2.2":	"คิลานปุจฺฉิกา ภิกฺขุนิโย คิลานา ภิกฺขุนิโย เอตทโวจุํ—",
"pli-tv-bi-vb-pd1:1.2.3":	"“กจฺจิ, อเยฺย, ขมนียํ, กจฺจิ ยาปนียนฺ”ติ? ",
"pli-tv-bi-vb-pd1:1.2.4":	"“ปุพฺเพ มยํ, อเยฺย, สปฺปึ วิญฺญาเปตฺวา ภุญฺชาม, เตน โน ผาสุ โหติ; ",
"pli-tv-bi-vb-pd1:1.2.5":	"อิทานิ ปน ‘ภควตา ปฏิกฺขิตฺตนฺ’ติ กุกฺกุจฺจายนฺตา น วิญฺญาเปม, เตน โน น ผาสุ โหตี”ติ …เป… ",
"pli-tv-bi-vb-pd1:1.2.6":	"ภควโต เอตมตฺถํ อาโรเจสุํ …เป… ",
"pli-tv-bi-vb-pd1:1.2.7":	"อนุชานามิ, ภิกฺขเว, คิลานาย ภิกฺขุนิยา สปฺปึ วิญฺญาเปตฺวา ภุญฺชิตุํฯ ",
"pli-tv-bi-vb-pd1:1.2.8":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pd1:1.2.9.1":	"“ยา ปน ภิกฺขุนี อคิลานา สปฺปึ วิญฺญาเปตฺวา ภุญฺเชยฺย, ปฏิเทเสตพฺพํ ตาย ภิกฺขุนิยา—",
"pli-tv-bi-vb-pd1:1.2.10":	"‘คารยฺหํ, อเยฺย, ธมฺมํ อาปชฺชึ อสปฺปายํ ปาฏิเทสนียํ ตํ ปฏิเทเสมี’”ติฯ ",
"pli-tv-bi-vb-pd1:2.1.1":	"ยา ปนาติ ",
"pli-tv-bi-vb-pd1:2.1.2":	"ยา ยาทิสา …เป… ",
"pli-tv-bi-vb-pd1:2.1.3":	"ภิกฺขุนีติ ",
"pli-tv-bi-vb-pd1:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pd1:2.1.5":	"อคิลานา นาม ",
"pli-tv-bi-vb-pd1:2.1.6":	"ยสฺสา วินา สปฺปินา ผาสุ โหติฯ ",
"pli-tv-bi-vb-pd1:2.1.7":	"คิลานา นาม ",
"pli-tv-bi-vb-pd1:2.1.8":	"ยสฺสา วินา สปฺปินา น ผาสุ โหติฯ ",
"pli-tv-bi-vb-pd1:2.1.9":	"สปฺปิ นาม ",
"pli-tv-bi-vb-pd1:2.1.10":	"โคสปฺปิ วา อชิกาสปฺปิ วา มหึสสปฺปิ วาฯ เยสํ มํสํ กปฺปติ เตสํ สปฺปิฯ ",
"pli-tv-bi-vb-pd1:2.1.11":	"อคิลานา อตฺตโน อตฺถาย วิญฺญาเปติ, ปโยเค ทุกฺกฏํฯ ",
"pli-tv-bi-vb-pd1:2.1.12":	"ปฏิลาเภน “ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
"pli-tv-bi-vb-pd1:2.1.13":	"อชฺโฌหาเร อชฺโฌหาเร อาปตฺติ ปาฏิเทสนียสฺสฯ ",
"pli-tv-bi-vb-pd1:2.2.1":	"อคิลานา อคิลานสญฺญา สปฺปึ วิญฺญาเปตฺวา ภุญฺชติ, อาปตฺติ ปาฏิเทสนียสฺสฯ ",
"pli-tv-bi-vb-pd1:2.2.2":	"อคิลานา เวมติกา สปฺปึ วิญฺญาเปตฺวา ภุญฺชติ, อาปตฺติ ปาฏิเทสนียสฺสฯ ",
"pli-tv-bi-vb-pd1:2.2.3":	"อคิลานา คิลานสญฺญา สปฺปึ วิญฺญาเปตฺวา ภุญฺชติ, อาปตฺติ ปาฏิเทสนียสฺสฯ ",
"pli-tv-bi-vb-pd1:2.2.4":	"คิลานา อคิลานสญฺญา, อาปตฺติ ทุกฺกฏสฺสฯ ",
"pli-tv-bi-vb-pd1:2.2.5":	"คิลานา เวมติกา, อาปตฺติ ทุกฺกฏสฺสฯ ",
"pli-tv-bi-vb-pd1:2.2.6":	"คิลานา คิลานสญฺญา, อนาปตฺติฯ ",
"pli-tv-bi-vb-pd1:2.3.1":	"อนาปตฺติ—",
"pli-tv-bi-vb-pd1:2.3.2":	"คิลานาย, ",
"pli-tv-bi-vb-pd1:2.3.3":	"คิลานา หุตฺวา วิญฺญาเปตฺวา อคิลานา ภุญฺชติ, ",
"pli-tv-bi-vb-pd1:2.3.4":	"คิลานาย เสสกํ ภุญฺชติ, ",
"pli-tv-bi-vb-pd1:2.3.5":	"ญาตกานํ, ",
"pli-tv-bi-vb-pd1:2.3.6":	"ปวาริตานํ, ",
"pli-tv-bi-vb-pd1:2.3.7":	"อญฺญสฺสตฺถาย, ",
"pli-tv-bi-vb-pd1:2.3.8":	"อตฺตโน ธเนน, ",
"pli-tv-bi-vb-pd1:2.3.9":	"อุมฺมตฺติกาย, ",
"pli-tv-bi-vb-pd1:2.3.10":	"อาทิกมฺมิกายาติฯ ",
"pli-tv-bi-vb-pd1:2.3.11":	"ปฐมปาฏิเทสนียสิกฺขาปทํ นิฏฺฐิตํฯ "
}	
