{	
"pli-tv-bi-vb-sk1:0.1":	"เถรวาท วินย ",
"pli-tv-bi-vb-sk1:0.2":	"ภิกฺขุนิวิภงฺค ",
"pli-tv-bi-vb-sk1:0.3":	"เสขิยกณฺฑ ",
"pli-tv-bi-vb-sk1:0.4":	"ปริมณฺฑลวคฺค ",
"pli-tv-bi-vb-sk1:0.5":	"๑ฯ ปริมณฺฑลสิกฺขาปท ",
"pli-tv-bi-vb-sk1:0.6":	"อิเม โข ปนายฺยาโย เสขิยา ธมฺมา อุทฺเทสํ อาคจฺฉนฺติฯ ",
"pli-tv-bi-vb-sk1:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-sk1:1.2":	"เตน โข ปน สมเยน ฉพฺพคฺคิยา ภิกฺขุนิโย ปุรโตปิ ปจฺฉโตปิ โอลมฺเพนฺตี นิวาเสนฺติฯ ",
"pli-tv-bi-vb-sk1:1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-sk1:1.4":	"“กถญฺหิ นาม ภิกฺขุนิโย ปุรโตปิ ปจฺฉโตปิ โอลมฺเพนฺตี นิวาเสสฺสนฺติ, เสยฺยถาปิ คิหินิโย กามโภคินิโย”ติฯ ",
"pli-tv-bi-vb-sk1:1.5":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-sk1:1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-sk1:1.7":	"“กถญฺหิ นาม ฉพฺพคฺคิยา ภิกฺขุนิโย ปุรโตปิ ปจฺฉโตปิ โอลมฺเพนฺตี นิวาเสสฺสนฺตี”ติ …เป… ",
"pli-tv-bi-vb-sk1:1.8":	"“สจฺจํ กิร, ภิกฺขเว, ฉพฺพคฺคิยา ภิกฺขุนิโย ปุรโตปิ ปจฺฉโตปิ โอลมฺเพนฺตี นิวาเสนฺตี”ติ? ",
"pli-tv-bi-vb-sk1:1.9":	"“สจฺจํ, ภควา”ติฯ ",
"pli-tv-bi-vb-sk1:1.10":	"วิครหิ พุทฺโธ ภควา …เป… ",
"pli-tv-bi-vb-sk1:1.11":	"กถญฺหิ นาม, ภิกฺขเว, ฉพฺพคฺคิยา ภิกฺขุนิโย ปุรโตปิ ปจฺฉโตปิ โอลมฺเพนฺตี นิวาเสสฺสนฺติฯ ",
"pli-tv-bi-vb-sk1:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-sk1:1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-sk1:1.14.1":	"“ปริมณฺฑลํ นิวาเสสฺสามีติ สิกฺขา กรณียา”ติฯ ",
"pli-tv-bi-vb-sk1:1.15":	"ปริมณฺฑลํ นิวาเสตพฺพํ นาภิมณฺฑลํ ชาณุมณฺฑลํ ปฏิจฺฉาเทนฺติยาฯ ",
"pli-tv-bi-vb-sk1:1.16":	"ยา อนาทริยํ ปฏิจฺจ ปุรโต วา ปจฺฉโต วา โอลมฺเพนฺตี นิวาเสติ, อาปตฺติ ทุกฺกฏสฺสฯ ",
"pli-tv-bi-vb-sk1:1.17.1":	"อนาปตฺติ—",
"pli-tv-bi-vb-sk1:1.18":	"อสญฺจิจฺจ, ",
"pli-tv-bi-vb-sk1:1.19":	"อสฺสติยา, ",
"pli-tv-bi-vb-sk1:1.20":	"อชานนฺติยา, ",
"pli-tv-bi-vb-sk1:1.21":	"คิลานาย, ",
"pli-tv-bi-vb-sk1:1.22":	"อาปทาสุ, ",
"pli-tv-bi-vb-sk1:1.23":	"อุมฺมตฺติกาย, ",
"pli-tv-bi-vb-sk1:1.24":	"อาทิกมฺมิกายาติ …เป… ",
"pli-tv-bi-vb-sk1:1.25":	"(สงฺขิตฺตํฯ) "
}	
