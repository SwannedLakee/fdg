{	
"pli-tv-bi-vb-pc14:0.1":	"เถรวาท วินย ",
"pli-tv-bi-vb-pc14:0.2":	"ภิกฺขุนิวิภงฺค ",
"pli-tv-bi-vb-pc14:0.3":	"ปาจิตฺติยกณฺฑ ",
"pli-tv-bi-vb-pc14:0.4":	"รตฺตนฺธการวคฺค ",
"pli-tv-bi-vb-pc14:0.5":	"๑๔ฯ ทุติยิเกาโยฺยชนสิกฺขาปท ",
"pli-tv-bi-vb-pc14:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc14:1.2":	"เตน โข ปน สมเยน ถุลฺลนนฺทา ภิกฺขุนี รถิกายปิ พฺยูเหปิ สิงฺฆาฏเกปิ ปุริเสน สทฺธึ เอเกเนกา สนฺติฏฺฐติปิ สลฺลปติปิ นิกณฺณิกมฺปิ ชปฺเปติ ทุติยิกมฺปิ ภิกฺขุนึ อุโยฺยเชติฯ ",
"pli-tv-bi-vb-pc14:1.3":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc14:1.4":	"“กถญฺหิ นาม อยฺยา ถุลฺลนนฺทา รถิกายปิ พฺยูเหปิ สิงฺฆาฏเกปิ ปุริเสน สทฺธึ เอเกเนกา สนฺติฏฺฐิสฺสติปิ สลฺลปิสฺสติปิ นิกณฺณิกมฺปิ ชปฺปิสฺสติ ทุติยิกมฺปิ ภิกฺขุนึ อุโยฺยเชสฺสตี”ติ …เป… ",
"pli-tv-bi-vb-pc14:1.5":	"“สจฺจํ กิร, ภิกฺขเว, ถุลฺลนนฺทา ภิกฺขุนี รถิกายปิ พฺยูเหปิ สิงฺฆาฏเกปิ ปุริเสน สทฺธึ เอเกเนกา สนฺติฏฺฐติปิ สลฺลปติปิ นิกณฺณิกมฺปิ ชปฺเปติ ทุติยิกมฺปิ ภิกฺขุนึ อุโยฺยเชตี”ติ? ",
"pli-tv-bi-vb-pc14:1.6":	"“สจฺจํ, ภควา”ติฯ ",
"pli-tv-bi-vb-pc14:1.7":	"วิครหิ พุทฺโธ ภควา …เป… ",
"pli-tv-bi-vb-pc14:1.8":	"กถญฺหิ นาม, ภิกฺขเว, ถุลฺลนนฺทา ภิกฺขุนี รถิกายปิ พฺยูเหปิ สิงฺฆาฏเกปิ ปุริเสน สทฺธึ เอเกเนกา สนฺติฏฺฐิสฺสติปิ สลฺลปิสฺสติปิ นิกณฺณิกมฺปิ ชปฺปิสฺสติ ทุติยิกมฺปิ ภิกฺขุนึ อุโยฺยเชสฺสติฯ ",
"pli-tv-bi-vb-pc14:1.9":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc14:1.10":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc14:1.11.1":	"“ยา ปน ภิกฺขุนี รถิกาย วา พฺยูเห วา สิงฺฆาฏเก วา ปุริเสน สทฺธึ เอเกเนกา สนฺติฏฺเฐยฺย วา สลฺลเปยฺย วา นิกณฺณิกํ วา ชปฺเปยฺย ทุติยิกํ วา ภิกฺขุนึ อุโยฺยเชยฺย, ปาจิตฺติยนฺ”ติฯ ",
"pli-tv-bi-vb-pc14:2.1.1":	"ยา ปนาติ ",
"pli-tv-bi-vb-pc14:2.1.2":	"ยา ยาทิสา …เป… ",
"pli-tv-bi-vb-pc14:2.1.3":	"ภิกฺขุนีติ ",
"pli-tv-bi-vb-pc14:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc14:2.1.5":	"รถิกา นาม ",
"pli-tv-bi-vb-pc14:2.1.6":	"รจฺฉา วุจฺจติฯ ",
"pli-tv-bi-vb-pc14:2.1.7":	"พฺยูหํ นาม ",
"pli-tv-bi-vb-pc14:2.1.8":	"เยเนว ปวิสนฺติ เตเนว นิกฺขมนฺติฯ ",
"pli-tv-bi-vb-pc14:2.1.9":	"สิงฺฆาฏโก นาม ",
"pli-tv-bi-vb-pc14:2.1.10":	"จจฺจรํ วุจฺจติฯ ",
"pli-tv-bi-vb-pc14:2.1.11":	"ปุริโส นาม ",
"pli-tv-bi-vb-pc14:2.1.12":	"มนุสฺสปุริโส น ยกฺโข น เปโต น ติรจฺฉานคโต วิญฺญู ปฏิพโล สนฺติฏฺฐิตุํ สลฺลปิตุํฯ ",
"pli-tv-bi-vb-pc14:2.1.13":	"สทฺธินฺติ ",
"pli-tv-bi-vb-pc14:2.1.14":	"เอกโตฯ ",
"pli-tv-bi-vb-pc14:2.1.15":	"เอเกเนกาติ ",
"pli-tv-bi-vb-pc14:2.1.16":	"ปุริโส เจว โหติ ภิกฺขุนี จฯ ",
"pli-tv-bi-vb-pc14:2.1.17":	"สนฺติฏฺเฐยฺย วาติ ",
"pli-tv-bi-vb-pc14:2.1.18":	"ปุริสสฺส หตฺถปาเส ติฏฺฐติ, อาปตฺติ ปาจิตฺติยสฺสฯ ",
"pli-tv-bi-vb-pc14:2.1.19":	"สลฺลเปยฺย วาติ ",
"pli-tv-bi-vb-pc14:2.1.20":	"ปุริสสฺส หตฺถปาเส ฐิตา สลฺลปติ, อาปตฺติ ปาจิตฺติยสฺสฯ ",
"pli-tv-bi-vb-pc14:2.1.21":	"นิกณฺณิกํ วา ชปฺเปยฺยาติ ",
"pli-tv-bi-vb-pc14:2.1.22":	"ปุริสสฺส อุปกณฺณเก อาโรเจติ, อาปตฺติ ปาจิตฺติยสฺสฯ ",
"pli-tv-bi-vb-pc14:2.1.23":	"ทุติยิกํ วา ภิกฺขุนึ อุโยฺยเชยฺยาติ ",
"pli-tv-bi-vb-pc14:2.1.24":	"อนาจารํ อาจริตุกามา ทุติยิกมฺปิ ภิกฺขุนึ อุโยฺยเชติ, อาปตฺติ ทุกฺกฏสฺสฯ ",
"pli-tv-bi-vb-pc14:2.1.25":	"ทสฺสนูปจารํ วา สวนูปจารํ วา วิชหนฺติยา อาปตฺติ ทุกฺกฏสฺสฯ ",
"pli-tv-bi-vb-pc14:2.1.26":	"วิชหิเต อาปตฺติ ปาจิตฺติยสฺสฯ ",
"pli-tv-bi-vb-pc14:2.2.1":	"หตฺถปาสํ วิชหิตฺวา สนฺติฏฺฐติ วา สลฺลปติ วา อาปตฺติ ทุกฺกฏสฺสฯ ",
"pli-tv-bi-vb-pc14:2.2.2":	"ยกฺเขน วา เปเตน วา ปณฺฑเกน วา ติรจฺฉานคตมนุสฺสวิคฺคเหน วา สทฺธึ สนฺติฏฺฐติ วา สลฺลปติ วา, อาปตฺติ ทุกฺกฏสฺสฯ ",
"pli-tv-bi-vb-pc14:2.2.3.1":	"อนาปตฺติ—",
"pli-tv-bi-vb-pc14:2.2.4":	"โย โกจิ วิญฺญู ทุติโย โหติ, ",
"pli-tv-bi-vb-pc14:2.2.5":	"อรโหเปกฺขา, ",
"pli-tv-bi-vb-pc14:2.2.6":	"อญฺญวิหิตา สนฺติฏฺฐติ วา สลฺลปติ วา, ",
"pli-tv-bi-vb-pc14:2.2.7":	"น อนาจารํ อาจริตุกามา, ",
"pli-tv-bi-vb-pc14:2.2.8":	"สติ กรณีเย ทุติยิกํ ภิกฺขุนึ อุโยฺยเชติ, ",
"pli-tv-bi-vb-pc14:2.2.9":	"อุมฺมตฺติกาย, ",
"pli-tv-bi-vb-pc14:2.2.10":	"อาทิกมฺมิกายาติฯ ",
"pli-tv-bi-vb-pc14:2.2.11":	"จตุตฺถสิกฺขาปทํ นิฏฺฐิตํฯ "
}	
