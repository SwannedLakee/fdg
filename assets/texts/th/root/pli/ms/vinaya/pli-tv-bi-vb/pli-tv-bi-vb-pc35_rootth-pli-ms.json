{	
"pli-tv-bi-vb-pc35:0.1":	"เถรวาท วินย ",
"pli-tv-bi-vb-pc35:0.2":	"ภิกฺขุนิวิภงฺค ",
"pli-tv-bi-vb-pc35:0.3":	"ปาจิตฺติยกณฺฑ ",
"pli-tv-bi-vb-pc35:0.4":	"ตุวฏฺฏวคฺค ",
"pli-tv-bi-vb-pc35:0.5":	"๓๕ฯ นิกฺกฑฺฒนสิกฺขาปท ",
"pli-tv-bi-vb-pc35:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc35:1.2":	"เตน โข ปน สมเยน ภทฺทา กาปิลานี สาเกเต วสฺสํ อุปคตา โหติฯ ",
"pli-tv-bi-vb-pc35:1.3":	"สา เกนจิเทว กรณีเยน อุพฺพาฬฺหา ถุลฺลนนฺทาย ภิกฺขุนิยา สนฺติเก ทูตํ ปาเหสิ—",
"pli-tv-bi-vb-pc35:1.4":	"“สเจ เม อยฺยา ถุลฺลนนฺทา อุปสฺสยํ ทเทยฺย อาคจฺเฉยฺยามหํ สาวตฺถินฺ”ติฯ ",
"pli-tv-bi-vb-pc35:1.5":	"ถุลฺลนนฺทา ภิกฺขุนี เอวมาห—",
"pli-tv-bi-vb-pc35:1.6":	"“อาคจฺฉตุ, ทสฺสามี”ติฯ ",
"pli-tv-bi-vb-pc35:1.7":	"อถ โข ภทฺทา กาปิลานี สาเกตา สาวตฺถึ อคมาสิฯ ",
"pli-tv-bi-vb-pc35:1.8":	"ถุลฺลนนฺทา ภิกฺขุนี ภทฺทาย กาปิลานิยา อุปสฺสยํ อทาสิฯ ",
"pli-tv-bi-vb-pc35:1.9":	"เตน โข ปน สมเยน ถุลฺลนนฺทา ภิกฺขุนี พหุสฺสุตา โหติ ภาณิกา วิสารทา ปฏฺฏา ธมฺมึ กถํ กาตุํฯ ",
"pli-tv-bi-vb-pc35:1.10":	"ภทฺทาปิ กาปิลานี พหุสฺสุตา โหติ ภาณิกา วิสารทา ปฏฺฏา ธมฺมึ กถํ กาตุํ อุฬารสมฺภาวิตาฯ ",
"pli-tv-bi-vb-pc35:1.11":	"มนุสฺสา—",
"pli-tv-bi-vb-pc35:1.12":	"“อยฺยา ภทฺทา กาปิลานี พหุสฺสุตา ภาณิกา วิสารทา ปฏฺฏา ธมฺมึ กถํ กาตุํ อุฬารสมฺภาวิตา”ติ ภทฺทํ กาปิลานึ ปฐมํ ปยิรุปาสิตฺวา ปจฺฉา ถุลฺลนนฺทํ ภิกฺขุนึ ปยิรุปาสนฺติฯ ",
"pli-tv-bi-vb-pc35:1.13":	"ถุลฺลนนฺทา ภิกฺขุนี อิสฺสาปกตา—",
"pli-tv-bi-vb-pc35:1.14":	"“อิมา กิร อปฺปิจฺฉา สนฺตุฏฺฐา ปวิวิตฺตา อสํสฏฺฐา ยา อิมา สญฺญตฺติพหุลา วิญฺญตฺติพหุลา วิหรนฺตี”ติ กุปิตา อนตฺตมนา ภทฺทํ กาปิลานึ อุปสฺสยา นิกฺกฑฺฒิฯ ",
"pli-tv-bi-vb-pc35:1.15":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc35:1.16":	"“กถญฺหิ นาม อยฺยา ถุลฺลนนฺทา อยฺยาย ภทฺทาย กาปิลานิยา อุปสฺสยํ ทตฺวา กุปิตา อนตฺตมนา นิกฺกฑฺฒิสฺสตี”ติ …เป… ",
"pli-tv-bi-vb-pc35:1.17":	"“สจฺจํ กิร, ภิกฺขเว, ถุลฺลนนฺทา ภิกฺขุนี ภทฺทาย กาปิลานิยา อุปสฺสยํ ทตฺวา กุปิตา อนตฺตมนา นิกฺกฑฺฒตี”ติ? ",
"pli-tv-bi-vb-pc35:1.18":	"“สจฺจํ, ภควา”ติฯ ",
"pli-tv-bi-vb-pc35:1.19":	"วิครหิ พุทฺโธ ภควา …เป… ",
"pli-tv-bi-vb-pc35:1.20":	"กถญฺหิ นาม, ภิกฺขเว, ถุลฺลนนฺทา ภิกฺขุนี ภทฺทาย กาปิลานิยา อุปสฺสยํ ทตฺวา กุปิตา อนตฺตมนา นิกฺกฑฺฒิสฺสติฯ ",
"pli-tv-bi-vb-pc35:1.21":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc35:1.22":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc35:1.23.1":	"“ยา ปน ภิกฺขุนี ภิกฺขุนิยา อุปสฺสยํ ทตฺวา กุปิตา อนตฺตมนา นิกฺกฑฺเฒยฺย วา นิกฺกฑฺฒาเปยฺย วา, ปาจิตฺติยนฺ”ติฯ ",
"pli-tv-bi-vb-pc35:2.1.1":	"ยา ปนาติ ",
"pli-tv-bi-vb-pc35:2.1.2":	"ยา ยาทิสา …เป… ",
"pli-tv-bi-vb-pc35:2.1.3":	"ภิกฺขุนีติ ",
"pli-tv-bi-vb-pc35:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc35:2.1.5":	"ภิกฺขุนิยาติ ",
"pli-tv-bi-vb-pc35:2.1.6":	"อญฺญาย ภิกฺขุนิยาฯ ",
"pli-tv-bi-vb-pc35:2.1.7":	"อุปสฺสโย นาม ",
"pli-tv-bi-vb-pc35:2.1.8":	"กวาฏพทฺโธ วุจฺจติฯ ",
"pli-tv-bi-vb-pc35:2.1.9":	"ทตฺวาติ ",
"pli-tv-bi-vb-pc35:2.1.10":	"สยํ ทตฺวาฯ ",
"pli-tv-bi-vb-pc35:2.1.11":	"กุปิตา อนตฺตมนาติ ",
"pli-tv-bi-vb-pc35:2.1.12":	"อนภิรทฺธา อาหตจิตฺตา ขิลชาตาฯ ",
"pli-tv-bi-vb-pc35:2.1.13":	"นิกฺกฑฺเฒยฺยาติ ",
"pli-tv-bi-vb-pc35:2.1.14":	"คพฺเภ คเหตฺวา ปมุขํ นิกฺกฑฺฒติ, อาปตฺติ ปาจิตฺติยสฺสฯ ",
"pli-tv-bi-vb-pc35:2.1.15":	"ปมุเข คเหตฺวา พหิ นิกฺกฑฺฒติ, อาปตฺติ ปาจิตฺติยสฺสฯ ",
"pli-tv-bi-vb-pc35:2.1.16":	"เอเกน ปโยเคน พหุเกปิ ทฺวาเร อติกฺกาเมติ, อาปตฺติ ปาจิตฺติยสฺสฯ ",
"pli-tv-bi-vb-pc35:2.1.17":	"นิกฺกฑฺฒาเปยฺยาติ ",
"pli-tv-bi-vb-pc35:2.1.18":	"อญฺญํ อาณาเปติ, อาปตฺติ ปาจิตฺติยสฺสฯ ",
"pli-tv-bi-vb-pc35:2.1.19":	"สกึ อาณตฺตา พหุเกปิ ทฺวาเร อติกฺกาเมติ, อาปตฺติ ปาจิตฺติยสฺสฯ ",
"pli-tv-bi-vb-pc35:2.2.1":	"อุปสมฺปนฺนาย อุปสมฺปนฺนสญฺญา อุปสฺสยํ ทตฺวา กุปิตา อนตฺตมนา นิกฺกฑฺฒติ วา นิกฺกฑฺฒาเปติ วา, อาปตฺติ ปาจิตฺติยสฺสฯ ",
"pli-tv-bi-vb-pc35:2.2.2":	"อุปสมฺปนฺนาย เวมติกา อุปสฺสยํ ทตฺวา กุปิตา อนตฺตมนา นิกฺกฑฺฒติ วา นิกฺกฑฺฒาเปติ วา, อาปตฺติ ปาจิตฺติยสฺสฯ ",
"pli-tv-bi-vb-pc35:2.2.3":	"อุปสมฺปนฺนาย อนุปสมฺปนฺนสญฺญา อุปสฺสยํ ทตฺวา กุปิตา อนตฺตมนา นิกฺกฑฺฒติ วา นิกฺกฑฺฒาเปติ วา, อาปตฺติ ปาจิตฺติยสฺสฯ ",
"pli-tv-bi-vb-pc35:2.2.4":	"ตสฺสา ปริกฺขารํ นิกฺกฑฺฒติ วา นิกฺกฑฺฒาเปติ วา, อาปตฺติ ทุกฺกฏสฺสฯ ",
"pli-tv-bi-vb-pc35:2.2.5":	"อกวาฏพทฺธา นิกฺกฑฺฒติ วา นิกฺกฑฺฒาเปติ วา, อาปตฺติ ทุกฺกฏสฺสฯ ",
"pli-tv-bi-vb-pc35:2.2.6":	"ตสฺสา ปริกฺขารํ นิกฺกฑฺฒติ วา นิกฺกฑฺฒาเปติ วา, อาปตฺติ ทุกฺกฏสฺสฯ ",
"pli-tv-bi-vb-pc35:2.2.7":	"อนุปสมฺปนฺนํ กวาฏพทฺธา วา อกวาฏพทฺธา วา นิกฺกฑฺฒติ วา นิกฺกฑฺฒาเปติ วา, อาปตฺติ ทุกฺกฏสฺสฯ ",
"pli-tv-bi-vb-pc35:2.2.8":	"ตสฺสา ปริกฺขารํ นิกฺกฑฺฒติ วา นิกฺกฑฺฒาเปติ วา, อาปตฺติ ทุกฺกฏสฺสฯ ",
"pli-tv-bi-vb-pc35:2.2.9":	"อนุปสมฺปนฺนาย อุปสมฺปนฺนสญฺญา, อาปตฺติ ทุกฺกฏสฺสฯ ",
"pli-tv-bi-vb-pc35:2.2.10":	"อนุปสมฺปนฺนาย เวมติกา, อาปตฺติ ทุกฺกฏสฺสฯ ",
"pli-tv-bi-vb-pc35:2.2.11":	"อนุปสมฺปนฺนาย อนุปสมฺปนฺนสญฺญา, อาปตฺติ ทุกฺกฏสฺสฯ ",
"pli-tv-bi-vb-pc35:2.3.1":	"อนาปตฺติ—",
"pli-tv-bi-vb-pc35:2.3.2":	"อลชฺชินึ นิกฺกฑฺฒติ วา นิกฺกฑฺฒาเปติ วา, ",
"pli-tv-bi-vb-pc35:2.3.3":	"ตสฺสา ปริกฺขารํ นิกฺกฑฺฒติ วา นิกฺกฑฺฒาเปติ วา, ",
"pli-tv-bi-vb-pc35:2.3.4":	"อุมฺมตฺติกํ นิกฺกฑฺฒติ วา นิกฺกฑฺฒาเปติ วา, ",
"pli-tv-bi-vb-pc35:2.3.5":	"ตสฺสา ปริกฺขารํ นิกฺกฑฺฒติ วา นิกฺกฑฺฒาเปติ วา, ",
"pli-tv-bi-vb-pc35:2.3.6":	"ภณฺฑนการิกํ กลหการิกํ วิวาทการิกํ ภสฺสการิกํ สงฺเฆ อธิกรณการิกํ นิกฺกฑฺฒติ วา นิกฺกฑฺฒาเปติ วา, ",
"pli-tv-bi-vb-pc35:2.3.7":	"ตสฺสา ปริกฺขารํ นิกฺกฑฺฒติ วา นิกฺกฑฺฒาเปติ วา, ",
"pli-tv-bi-vb-pc35:2.3.8":	"อนฺเตวาสินึ วา สทฺธิวิหารินึ วา น สมฺมา วตฺตนฺตึ นิกฺกฑฺฒติ วา นิกฺกฑฺฒาเปติ วา, ",
"pli-tv-bi-vb-pc35:2.3.9":	"ตสฺสา ปริกฺขารํ นิกฺกฑฺฒติ วา นิกฺกฑฺฒาเปติ วา, ",
"pli-tv-bi-vb-pc35:2.3.10":	"อุมฺมตฺติกาย, ",
"pli-tv-bi-vb-pc35:2.3.11":	"อาทิกมฺมิกายาติฯ ",
"pli-tv-bi-vb-pc35:2.3.12":	"ปญฺจมสิกฺขาปทํ นิฏฺฐิตํฯ "
}	
