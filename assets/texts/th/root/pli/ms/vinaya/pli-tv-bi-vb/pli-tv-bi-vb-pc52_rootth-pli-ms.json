{	
"pli-tv-bi-vb-pc52:0.1":	"เถรวาท วินย ",
"pli-tv-bi-vb-pc52:0.2":	"ภิกฺขุนิวิภงฺค ",
"pli-tv-bi-vb-pc52:0.3":	"ปาจิตฺติยกณฺฑ ",
"pli-tv-bi-vb-pc52:0.4":	"อารามวคฺค ",
"pli-tv-bi-vb-pc52:0.5":	"๕๒ฯ ภิกฺขุอกฺโกสนสิกฺขาปท ",
"pli-tv-bi-vb-pc52:1.1":	"เตน สมเยน พุทฺโธ ภควา เวสาลิยํ วิหรติ มหาวเน กูฏาคารสาลายํฯ ",
"pli-tv-bi-vb-pc52:1.2":	"เตน โข ปน สมเยน อายสฺมโต อุปาลิสฺส อุปชฺฌาโย อายสฺมา กปฺปิตโก สุสาเน วิหรติฯ ",
"pli-tv-bi-vb-pc52:1.3":	"เตน โข ปน สมเยน ฉพฺพคฺคิยานํ ภิกฺขุนีนํ มหตฺตรา ภิกฺขุนี กาลงฺกตา โหติฯ ",
"pli-tv-bi-vb-pc52:1.4":	"ฉพฺพคฺคิยา ภิกฺขุนิโย ตํ ภิกฺขุนึ นีหริตฺวา อายสฺมโต กปฺปิตกสฺส วิหารสฺส อวิทูเร ฌาเปตฺวา ถูปํ กตฺวา คนฺตฺวา ตสฺมึ ถูเป โรทนฺติฯ ",
"pli-tv-bi-vb-pc52:1.5":	"อถ โข อายสฺมา กปฺปิตโก เตน สทฺเทน อุพฺพาโฬฺห ตํ ถูปํ ภินฺทิตฺวา ปกิเรสิฯ ",
"pli-tv-bi-vb-pc52:1.6":	"ฉพฺพคฺคิยา ภิกฺขุนิโย—",
"pli-tv-bi-vb-pc52:1.7":	"“อิมินา กปฺปิตเกน อมฺหากํ อยฺยาย ถูโป ภินฺโน, หนฺท นํ ฆาเตมา”ติ มนฺเตสุํฯ ",
"pli-tv-bi-vb-pc52:1.8":	"อญฺญตรา ภิกฺขุนี อายสฺมโต อุปาลิสฺส เอตมตฺถํ อาโรเจสิฯ ",
"pli-tv-bi-vb-pc52:1.9":	"อายสฺมา อุปาลิ อายสฺมโต กปฺปิตกสฺส เอตมตฺถํ อาโรเจสิฯ ",
"pli-tv-bi-vb-pc52:1.10":	"อถ โข อายสฺมา กปฺปิตโก วิหารา นิกฺขมิตฺวา นิลีโน อจฺฉิฯ ",
"pli-tv-bi-vb-pc52:1.11":	"อถ โข ฉพฺพคฺคิยา ภิกฺขุนิโย เยนายสฺมโต กปฺปิตกสฺส วิหาโร เตนุปสงฺกมึสุ; ",
"pli-tv-bi-vb-pc52:1.12":	"อุปสงฺกมิตฺวา อายสฺมโต กปฺปิตกสฺส วิหารํ ปาสาเณหิ จ เลฑฺฑูหิ จ โอตฺถราเปตฺวา, “มโต กปฺปิตโก”ติ ปกฺกมึสุฯ ",
"pli-tv-bi-vb-pc52:1.13":	"อถ โข อายสฺมา กปฺปิตโก ตสฺสา รตฺติยา อจฺจเยน ปุพฺพณฺหสมยํ นิวาเสตฺวา ปตฺตจีวรมาทาย เวสาลึ ปิณฺฑาย ปาวิสิฯ ",
"pli-tv-bi-vb-pc52:1.14":	"อทฺทสํสุ โข ฉพฺพคฺคิยา ภิกฺขุนิโย อายสฺมนฺตํ กปฺปิตกํ ปิณฺฑาย จรนฺตํฯ ",
"pli-tv-bi-vb-pc52:1.15":	"ทิสฺวาน เอวมาหํสุ—",
"pli-tv-bi-vb-pc52:1.16":	"“อยํ กปฺปิตโก ชีวติ, โก นุ โข อมฺหากํ มนฺตํ สํหรี”ติ? ",
"pli-tv-bi-vb-pc52:1.17":	"อโสฺสสุํ โข ฉพฺพคฺคิยา ภิกฺขุนิโย—",
"pli-tv-bi-vb-pc52:1.18":	"“อเยฺยน กิร อุปาลินา อมฺหากํ มนฺโต สํหโฏ”ติฯ ",
"pli-tv-bi-vb-pc52:1.19":	"ตา อายสฺมนฺตํ อุปาลึ อกฺโกสึสุ—",
"pli-tv-bi-vb-pc52:1.20":	"“กถญฺหิ นาม อยํ กาสาวโฏ มลมชฺชโน นิหีนชจฺโจ อมฺหากํ มนฺตํ สํหริสฺสตี”ติฯ ",
"pli-tv-bi-vb-pc52:1.21":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc52:1.22":	"“กถญฺหิ นาม ฉพฺพคฺคิยา ภิกฺขุนิโย อยฺยํ อุปาลึ อกฺโกสิสฺสนฺตี”ติ …เป… ",
"pli-tv-bi-vb-pc52:1.23":	"“สจฺจํ กิร, ภิกฺขเว, ฉพฺพคฺคิยา ภิกฺขุนิโย อุปาลึ อกฺโกสนฺตี”ติ? ",
"pli-tv-bi-vb-pc52:1.24":	"“สจฺจํ, ภควา”ติฯ ",
"pli-tv-bi-vb-pc52:1.25":	"วิครหิ พุทฺโธ ภควา …เป… ",
"pli-tv-bi-vb-pc52:1.26":	"กถญฺหิ นาม, ภิกฺขเว, ฉพฺพคฺคิยา ภิกฺขุนิโย อุปาลึ อกฺโกสิสฺสนฺติฯ ",
"pli-tv-bi-vb-pc52:1.27":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc52:1.28":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc52:1.29.1":	"“ยา ปน ภิกฺขุนี ภิกฺขุํ อกฺโกเสยฺย วา ปริภาเสยฺย วา, ปาจิตฺติยนฺ”ติฯ ",
"pli-tv-bi-vb-pc52:2.1.1":	"ยา ปนาติ ",
"pli-tv-bi-vb-pc52:2.1.2":	"ยา ยาทิสา …เป… ",
"pli-tv-bi-vb-pc52:2.1.3":	"ภิกฺขุนีติ ",
"pli-tv-bi-vb-pc52:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc52:2.1.5":	"ภิกฺขุนฺติ ",
"pli-tv-bi-vb-pc52:2.1.6":	"อุปสมฺปนฺนํฯ ",
"pli-tv-bi-vb-pc52:2.1.7":	"อกฺโกเสยฺย วาติ ",
"pli-tv-bi-vb-pc52:2.1.8":	"ทสหิ วา อกฺโกสวตฺถูหิ อกฺโกสติ เอเตสํ วา อญฺญตเรน, อาปตฺติ ปาจิตฺติยสฺสฯ ",
"pli-tv-bi-vb-pc52:2.1.9":	"ปริภาเสยฺย วาติ ",
"pli-tv-bi-vb-pc52:2.1.10":	"ภยํ อุปทํเสติ, อาปตฺติ ปาจิตฺติยสฺสฯ ",
"pli-tv-bi-vb-pc52:2.2.1":	"อุปสมฺปนฺเน อุปสมฺปนฺนสญฺญา อกฺโกสติ วา ปริภาสติ วา, อาปตฺติ ปาจิตฺติยสฺสฯ ",
"pli-tv-bi-vb-pc52:2.2.2":	"อุปสมฺปนฺเน เวมติกา อกฺโกสติ วา ปริภาสติ วา, อาปตฺติ ปาจิตฺติยสฺสฯ ",
"pli-tv-bi-vb-pc52:2.2.3":	"อุปสมฺปนฺเน อนุปสมฺปนฺนสญฺญา อกฺโกสติ วา ปริภาสติ วา, อาปตฺติ ปาจิตฺติยสฺสฯ ",
"pli-tv-bi-vb-pc52:2.2.4":	"อนุปสมฺปนฺนํ อกฺโกสติ วา ปริภาสติ วา, อาปตฺติ ทุกฺกฏสฺสฯ ",
"pli-tv-bi-vb-pc52:2.2.5":	"อนุปสมฺปนฺเน อุปสมฺปนฺนสญฺญา, อาปตฺติ ทุกฺกฏสฺสฯ ",
"pli-tv-bi-vb-pc52:2.2.6":	"อนุปสมฺปนฺเน เวมติกา, อาปตฺติ ทุกฺกฏสฺสฯ ",
"pli-tv-bi-vb-pc52:2.2.7":	"อนุปสมฺปนฺเน อนุปสมฺปนฺนสญฺญา, อาปตฺติ ทุกฺกฏสฺสฯ ",
"pli-tv-bi-vb-pc52:2.3.1":	"อนาปตฺติ—",
"pli-tv-bi-vb-pc52:2.3.2":	"อตฺถปุเรกฺขาราย, ",
"pli-tv-bi-vb-pc52:2.3.3":	"ธมฺมปุเรกฺขาราย, ",
"pli-tv-bi-vb-pc52:2.3.4":	"อนุสาสนิปุเรกฺขาราย, ",
"pli-tv-bi-vb-pc52:2.3.5":	"อุมฺมตฺติกาย, ",
"pli-tv-bi-vb-pc52:2.3.6":	"อาทิกมฺมิกายาติฯ ",
"pli-tv-bi-vb-pc52:2.3.7":	"ทุติยสิกฺขาปทํ นิฏฺฐิตํฯ "
}	
