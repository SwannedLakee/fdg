{	
"pli-tv-bi-vb-ss6:0.1":	"เถรวาท วินย ",
"pli-tv-bi-vb-ss6:0.2":	"ภิกฺขุนิวิภงฺค ",
"pli-tv-bi-vb-ss6:0.3":	"สงฺฆาทิเสสกณฺฑ ",
"pli-tv-bi-vb-ss6:0.4":	"๖ฯ ทุติยโภชนปฏิคฺคหณสิกฺขาปท ",
"pli-tv-bi-vb-ss6:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-ss6:1.2":	"เตน โข ปน สมเยน สุนฺทรีนนฺทา ภิกฺขุนี อภิรูปา โหติ ทสฺสนียา ปาสาทิกาฯ ",
"pli-tv-bi-vb-ss6:1.3":	"มนุสฺสา ภตฺตคฺเค สุนฺทรีนนฺทํ ภิกฺขุนึ ปสฺสิตฺวา อวสฺสุตา สุนฺทรีนนฺทาย ภิกฺขุนิยา อคฺคมคฺคานิ โภชนานิ เทนฺติฯ ",
"pli-tv-bi-vb-ss6:1.4":	"สุนฺทรีนนฺทา ภิกฺขุนี กุกฺกุจฺจายนฺตี น ปฏิคฺคณฺหาติฯ ",
"pli-tv-bi-vb-ss6:1.5":	"อนนฺตริกา ภิกฺขุนี สุนฺทรีนนฺทํ ภิกฺขุนึ เอตทโวจ—",
"pli-tv-bi-vb-ss6:1.6":	"“กิสฺส ตฺวํ, อเยฺย, น ปฏิคฺคณฺหาสี”ติ? ",
"pli-tv-bi-vb-ss6:1.7":	"“อวสฺสุตา, อเยฺย”ติฯ ",
"pli-tv-bi-vb-ss6:1.8":	"“ตฺวํ ปน, อเยฺย, อวสฺสุตา”ติ? ",
"pli-tv-bi-vb-ss6:1.9":	"“นาหํ, อเยฺย, อวสฺสุตา”ติฯ ",
"pli-tv-bi-vb-ss6:1.10":	"“กึ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา, ยโต ตฺวํ อนวสฺสุตาฯ ",
"pli-tv-bi-vb-ss6:1.11":	"อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา, ภุญฺช วา”ติฯ ",
"pli-tv-bi-vb-ss6:1.12":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-ss6:1.13":	"“กถญฺหิ นาม ภิกฺขุนี เอวํ วกฺขติ—",
"pli-tv-bi-vb-ss6:1.14":	"‘กึ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา, ยโต ตฺวํ อนวสฺสุตาฯ ",
"pli-tv-bi-vb-ss6:1.15":	"อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา ภุญฺช วา’”ติ …เป… ",
"pli-tv-bi-vb-ss6:1.16":	"“สจฺจํ กิร, ภิกฺขเว, ภิกฺขุนี เอวํ วเทติ—",
"pli-tv-bi-vb-ss6:1.17":	"‘กึ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา ยโต ตฺวํ อนวสฺสุตาฯ ",
"pli-tv-bi-vb-ss6:1.18":	"อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา ภุญฺช วา’”ติ? ",
"pli-tv-bi-vb-ss6:1.19":	"“สจฺจํ, ภควา”ติฯ ",
"pli-tv-bi-vb-ss6:1.20":	"วิครหิ พุทฺโธ ภควา …เป… ",
"pli-tv-bi-vb-ss6:1.21":	"กถญฺหิ นาม, ภิกฺขเว, ภิกฺขุนี เอวํ วกฺขติ—",
"pli-tv-bi-vb-ss6:1.22":	"‘กึ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา ยโต ตฺวํ อนวสฺสุตา; ",
"pli-tv-bi-vb-ss6:1.23":	"อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา ภุญฺช วา’ติฯ ",
"pli-tv-bi-vb-ss6:1.24":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-ss6:1.25":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-ss6:1.26.1":	"“ยา ปน ภิกฺขุนี เอวํ วเทยฺย— ‘กึ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา, ยโต ตฺวํ อนวสฺสุตาฯ อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา ภุญฺช วา’ติ, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสนฺ”ติฯ ",
"pli-tv-bi-vb-ss6:2.1.1":	"ยา ปนาติ ",
"pli-tv-bi-vb-ss6:2.1.2":	"ยา ยาทิสา …เป… ",
"pli-tv-bi-vb-ss6:2.1.3":	"ภิกฺขุนีติ ",
"pli-tv-bi-vb-ss6:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-ss6:2.1.5":	"เอวํ วเทยฺยาติ—",
"pli-tv-bi-vb-ss6:2.1.6":	"“กึ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา, ยโต ตฺวํ อนวสฺสุตาฯ อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา ภุญฺช วา”ติ อุโยฺยเชติ, อาปตฺติ ทุกฺกฏสฺสฯ ",
"pli-tv-bi-vb-ss6:2.1.7":	"ตสฺสา วจเนน “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
"pli-tv-bi-vb-ss6:2.1.8":	"อชฺโฌหาเร อชฺโฌหาเร อาปตฺติ ถุลฺลจฺจยสฺสฯ ",
"pli-tv-bi-vb-ss6:2.1.9":	"โภชนปริโยสาเน อาปตฺติ สงฺฆาทิเสสสฺสฯ ",
"pli-tv-bi-vb-ss6:2.1.10":	"อยมฺปีติ ",
"pli-tv-bi-vb-ss6:2.1.11":	"ปุริมาโย อุปาทาย วุจฺจติฯ ",
"pli-tv-bi-vb-ss6:2.1.12":	"ปฐมาปตฺติกนฺติ ",
"pli-tv-bi-vb-ss6:2.1.13":	"สห วตฺถุชฺฌาจารา อาปชฺชติ อสมนุภาสนายฯ ",
"pli-tv-bi-vb-ss6:2.1.14":	"นิสฺสารณียนฺติ ",
"pli-tv-bi-vb-ss6:2.1.15":	"สงฺฆมฺหา นิสฺสารียติฯ ",
"pli-tv-bi-vb-ss6:2.1.16":	"สงฺฆาทิเสโสติ ",
"pli-tv-bi-vb-ss6:2.1.17":	"…เป… เตนปิ วุจฺจติ สงฺฆาทิเสโสติฯ ",
"pli-tv-bi-vb-ss6:2.2.1":	"อุทกทนฺตโปนํ “ปฏิคฺคณฺหา”ติ อุโยฺยเชติ, อาปตฺติ ทุกฺกฏสฺสฯ ",
"pli-tv-bi-vb-ss6:2.2.2":	"ตสฺสา วจเนน “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
"pli-tv-bi-vb-ss6:2.2.3":	"เอกโตอวสฺสุเต ยกฺขสฺส วา เปตสฺส วา ปณฺฑกสฺส วา ติรจฺฉานคตมนุสฺสวิคฺคหสฺส วา หตฺถโต ขาทนียํ วา โภชนียํ วา “ขาท วา ภุญฺช วา”ติ อุโยฺยเชติ, อาปตฺติ ทุกฺกฏสฺสฯ ",
"pli-tv-bi-vb-ss6:2.2.4":	"ตสฺสา วจเนน “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
"pli-tv-bi-vb-ss6:2.2.5":	"อชฺโฌหาเร อชฺโฌหาเร อาปตฺติ ทุกฺกฏสฺสฯ ",
"pli-tv-bi-vb-ss6:2.2.6":	"โภชนปริโยสาเน อาปตฺติ ถุลฺลจฺจยสฺสฯ ",
"pli-tv-bi-vb-ss6:2.2.7":	"อุทกทนฺตโปนํ ปฏิคฺคณฺหาติ อุโยฺยเชติ, อาปตฺติ ทุกฺกฏสฺสฯ ",
"pli-tv-bi-vb-ss6:2.2.8":	"ตสฺสา วจเนน “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺสฯ ",
"pli-tv-bi-vb-ss6:2.3.1":	"อนาปตฺติ—",
"pli-tv-bi-vb-ss6:2.3.2":	"“อนวสฺสุโต”ติ ชานนฺตี อุโยฺยเชติ, ",
"pli-tv-bi-vb-ss6:2.3.3":	"“กุปิตา น ปฏิคฺคณฺหาตี”ติ อุโยฺยเชติ, ",
"pli-tv-bi-vb-ss6:2.3.4":	"“กุลานุทฺทยตาย น ปฏิคฺคณฺหาตี”ติ อุโยฺยเชติ, ",
"pli-tv-bi-vb-ss6:2.3.5":	"อุมฺมตฺติกาย, ",
"pli-tv-bi-vb-ss6:2.3.6":	"อาทิกมฺมิกายาติฯ ",
"pli-tv-bi-vb-ss6:2.3.7":	"ฉฏฺฐสงฺฆาทิเสสสิกฺขาปทํ นิฏฺฐิตํฯ "
}	
