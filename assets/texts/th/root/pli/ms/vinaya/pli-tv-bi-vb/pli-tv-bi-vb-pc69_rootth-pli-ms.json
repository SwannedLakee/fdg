{	
"pli-tv-bi-vb-pc69:0.1":	"เถรวาท วินย ",
"pli-tv-bi-vb-pc69:0.2":	"ภิกฺขุนิวิภงฺค ",
"pli-tv-bi-vb-pc69:0.3":	"ปาจิตฺติยกณฺฑ ",
"pli-tv-bi-vb-pc69:0.4":	"คพฺภินิวคฺค ",
"pli-tv-bi-vb-pc69:0.5":	"๖๙ฯ ปวตฺตินีนานุพนฺธนสิกฺขาปท ",
"pli-tv-bi-vb-pc69:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc69:1.2":	"เตน โข ปน สมเยน ภิกฺขุนิโย วุฏฺฐาปิตํ ปวตฺตินึ เทฺว วสฺสานิ นานุพนฺธนฺติฯ ",
"pli-tv-bi-vb-pc69:1.3":	"ตา พาลา โหนฺติ อพฺยตฺตา; ",
"pli-tv-bi-vb-pc69:1.4":	"น ชานนฺติ กปฺปิยํ วา อกปฺปิยํ วาฯ ",
"pli-tv-bi-vb-pc69:1.5":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc69:1.6":	"“กถญฺหิ นาม ภิกฺขุนิโย วุฏฺฐาปิตํ ปวตฺตินึ เทฺว วสฺสานิ นานุพนฺธิสฺสนฺตี”ติ …เป… ",
"pli-tv-bi-vb-pc69:1.7":	"“สจฺจํ กิร, ภิกฺขเว, ภิกฺขุนิโย วุฏฺฐาปิตํ ปวตฺตินึ เทฺว วสฺสานิ นานุพนฺธนฺตี”ติ? ",
"pli-tv-bi-vb-pc69:1.8":	"“สจฺจํ, ภควา”ติฯ ",
"pli-tv-bi-vb-pc69:1.9":	"วิครหิ พุทฺโธ ภควา …เป… ",
"pli-tv-bi-vb-pc69:1.10":	"กถญฺหิ นาม, ภิกฺขเว, ภิกฺขุนิโย วุฏฺฐาปิตํ ปวตฺตินึ เทฺว วสฺสานิ นานุพนฺธิสฺสนฺติฯ ",
"pli-tv-bi-vb-pc69:1.11":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc69:1.12":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc69:1.13.1":	"“ยา ปน ภิกฺขุนี วุฏฺฐาปิตํ ปวตฺตินึ เทฺว วสฺสานิ นานุพนฺเธยฺย, ปาจิตฺติยนฺ”ติฯ ",
"pli-tv-bi-vb-pc69:2.1.1":	"ยา ปนาติ ",
"pli-tv-bi-vb-pc69:2.1.2":	"ยา ยาทิสา …เป… ",
"pli-tv-bi-vb-pc69:2.1.3":	"ภิกฺขุนีติ ",
"pli-tv-bi-vb-pc69:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc69:2.1.5":	"วุฏฺฐาปิตนฺติ ",
"pli-tv-bi-vb-pc69:2.1.6":	"อุปสมฺปาทิตํฯ ",
"pli-tv-bi-vb-pc69:2.1.7":	"ปวตฺตินี นาม ",
"pli-tv-bi-vb-pc69:2.1.8":	"อุปชฺฌายา วุจฺจติฯ ",
"pli-tv-bi-vb-pc69:2.1.9":	"เทฺว วสฺสานีติ ",
"pli-tv-bi-vb-pc69:2.1.10":	"เทฺว สํวจฺฉรานิฯ ",
"pli-tv-bi-vb-pc69:2.1.11":	"นานุพนฺเธยฺยาติ ",
"pli-tv-bi-vb-pc69:2.1.12":	"น สยํ อุปฏฺฐเหยฺยฯ ",
"pli-tv-bi-vb-pc69:2.1.13":	"เทฺว วสฺสานิ นานุพนฺธิสฺสามีติ ธุรํ นิกฺขิตฺตมตฺเต อาปตฺติ ปาจิตฺติยสฺสฯ ",
"pli-tv-bi-vb-pc69:2.2.1":	"อนาปตฺติ—",
"pli-tv-bi-vb-pc69:2.2.2":	"อุปชฺฌายา พาลา วา โหติ อลชฺชินี วา, ",
"pli-tv-bi-vb-pc69:2.2.3":	"คิลานาย, ",
"pli-tv-bi-vb-pc69:2.2.4":	"อาปทาสุ, ",
"pli-tv-bi-vb-pc69:2.2.5":	"อุมฺมตฺติกาย, ",
"pli-tv-bi-vb-pc69:2.2.6":	"อาทิกมฺมิกายาติฯ ",
"pli-tv-bi-vb-pc69:2.2.7":	"นวมสิกฺขาปทํ นิฏฺฐิตํฯ "
}	
