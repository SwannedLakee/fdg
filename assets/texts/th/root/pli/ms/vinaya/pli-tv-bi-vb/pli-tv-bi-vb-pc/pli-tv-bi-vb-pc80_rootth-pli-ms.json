{	
"pli-tv-bi-vb-pc80:0.1":	"เถรวาท วินย ",
"pli-tv-bi-vb-pc80:0.2":	"ภิกฺขุนิวิภงฺค ",
"pli-tv-bi-vb-pc80:0.3":	"ปาจิตฺติยกณฺฑ ",
"pli-tv-bi-vb-pc80:0.4":	"กุมาริภูตวคฺค ",
"pli-tv-bi-vb-pc80:0.5":	"๘๐ฯ อนนุญฺญาตสิกฺขาปท ",
"pli-tv-bi-vb-pc80:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc80:1.2":	"เตน โข ปน สมเยน ถุลฺลนนฺทา ภิกฺขุนี มาตาปิตูหิปิ สามิเกนปิ อนนุญฺญาตํ สิกฺขมานํ วุฏฺฐาเปติฯ ",
"pli-tv-bi-vb-pc80:1.3":	"มาตาปิตโรปิ สามิโกปิ อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc80:1.4":	"“กถญฺหิ นาม อยฺยา ถุลฺลนนฺทา อเมฺหหิ อนนุญฺญาตํ สิกฺขมานํ วุฏฺฐาเปสฺสตี”ติฯ ",
"pli-tv-bi-vb-pc80:1.5":	"อโสฺสสุํ โข ภิกฺขุนิโย มาตาปิตูนมฺปิ สามิกสฺสปิ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc80:1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc80:1.7":	"“กถญฺหิ นาม อยฺยา ถุลฺลนนฺทา มาตาปิตูหิปิ สามิเกนปิ อนนุญฺญาตํ สิกฺขมานํ วุฏฺฐาเปสฺสตี”ติ …เป… ",
"pli-tv-bi-vb-pc80:1.8":	"“สจฺจํ กิร, ภิกฺขเว, ถุลฺลนนฺทา ภิกฺขุนี, มาตาปิตูหิปิ สามิเกนปิ อนนุญฺญาตํ สิกฺขมานํ วุฏฺฐาเปตี”ติ? ",
"pli-tv-bi-vb-pc80:1.9":	"“สจฺจํ, ภควา”ติฯ ",
"pli-tv-bi-vb-pc80:1.10":	"วิครหิ พุทฺโธ ภควา …เป… ",
"pli-tv-bi-vb-pc80:1.11":	"กถญฺหิ นาม, ภิกฺขเว, ถุลฺลนนฺทา ภิกฺขุนี มาตาปิตูหิปิ สามิเกนปิ อนนุญฺญาตํ สิกฺขมานํ วุฏฺฐาเปสฺสติฯ ",
"pli-tv-bi-vb-pc80:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc80:1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc80:1.14.1":	"“ยา ปน ภิกฺขุนี มาตาปิตูหิ วา สามิเกน วา อนนุญฺญาตํ สิกฺขมานํ วุฏฺฐาเปยฺย, ปาจิตฺติยนฺ”ติฯ ",
"pli-tv-bi-vb-pc80:2.1.1":	"ยา ปนาติ ",
"pli-tv-bi-vb-pc80:2.1.2":	"ยา ยาทิสา …เป… ",
"pli-tv-bi-vb-pc80:2.1.3":	"ภิกฺขุนีติ ",
"pli-tv-bi-vb-pc80:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc80:2.1.5":	"มาตาปิตโร นาม ",
"pli-tv-bi-vb-pc80:2.1.6":	"ชนกา วุจฺจนฺติฯ ",
"pli-tv-bi-vb-pc80:2.1.7":	"สามิโก นาม ",
"pli-tv-bi-vb-pc80:2.1.8":	"เยน ปริคฺคหิตา โหติฯ ",
"pli-tv-bi-vb-pc80:2.1.9":	"อนนุญฺญาตาติ ",
"pli-tv-bi-vb-pc80:2.1.10":	"อนาปุจฺฉาฯ ",
"pli-tv-bi-vb-pc80:2.1.11":	"สิกฺขมานา นาม ",
"pli-tv-bi-vb-pc80:2.1.12":	"เทฺว วสฺสานิ ฉสุ ธมฺเมสุ สิกฺขิตสิกฺขาฯ ",
"pli-tv-bi-vb-pc80:2.1.13":	"วุฏฺฐาเปยฺยาติ ",
"pli-tv-bi-vb-pc80:2.1.14":	"อุปสมฺปาเทยฺยฯ ",
"pli-tv-bi-vb-pc80:2.1.15":	"“วุฏฺฐาเปสฺสามี”ติ คณํ วา อาจรินึ วา ปตฺตํ วา จีวรํ วา ปริเยสติ, สีมํ วา สมฺมนฺนติ, อาปตฺติ ทุกฺกฏสฺสฯ ",
"pli-tv-bi-vb-pc80:2.1.16":	"ญตฺติยา ทุกฺกฏํฯ ",
"pli-tv-bi-vb-pc80:2.1.17":	"ทฺวีหิ กมฺมวาจาหิ ทุกฺกฏาฯ ",
"pli-tv-bi-vb-pc80:2.1.18":	"กมฺมวาจาปริโยสาเน อุปชฺฌายาย อาปตฺติ ปาจิตฺติยสฺสฯ ",
"pli-tv-bi-vb-pc80:2.1.19":	"คณสฺส จ อาจรินิยา จ อาปตฺติ ทุกฺกฏสฺสฯ ",
"pli-tv-bi-vb-pc80:2.2.1":	"อนาปตฺติ—",
"pli-tv-bi-vb-pc80:2.2.2":	"อชานนฺตี วุฏฺฐาเปติ, ",
"pli-tv-bi-vb-pc80:2.2.3":	"อปโลเกตฺวา วุฏฺฐาเปติ, ",
"pli-tv-bi-vb-pc80:2.2.4":	"อุมฺมตฺติกาย, ",
"pli-tv-bi-vb-pc80:2.2.5":	"อาทิกมฺมิกายาติฯ ",
"pli-tv-bi-vb-pc80:2.2.6":	"ทสมสิกฺขาปทํ นิฏฺฐิตํฯ "
}	
