{	
"pli-tv-bi-vb-pc83:0.1":	"เถรวาท วินย ",
"pli-tv-bi-vb-pc83:0.2":	"ภิกฺขุนิวิภงฺค ",
"pli-tv-bi-vb-pc83:0.3":	"ปาจิตฺติยกณฺฑ ",
"pli-tv-bi-vb-pc83:0.4":	"กุมาริภูตวคฺค ",
"pli-tv-bi-vb-pc83:0.5":	"๘๓ฯ เอกวสฺสสิกฺขาปท ",
"pli-tv-bi-vb-pc83:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc83:1.2":	"เตน โข ปน สมเยน ภิกฺขุนิโย เอกํ วสฺสํ เทฺว วุฏฺฐาเปนฺติฯ ",
"pli-tv-bi-vb-pc83:1.3":	"อุปสฺสโย ตเถว น สมฺมติฯ ",
"pli-tv-bi-vb-pc83:1.4":	"มนุสฺสา ตเถว อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc83:1.5":	"“กถญฺหิ นาม ภิกฺขุนิโย เอกํ วสฺสํ เทฺว วุฏฺฐาเปสฺสนฺติฯ ",
"pli-tv-bi-vb-pc83:1.6":	"อุปสฺสโย ตเถว น สมฺมตี”ติฯ ",
"pli-tv-bi-vb-pc83:1.7":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc83:1.8":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc83:1.9":	"“กถญฺหิ นาม ภิกฺขุนิโย เอกํ วสฺสํ เทฺว วุฏฺฐาเปสฺสนฺตี”ติ …เป… ",
"pli-tv-bi-vb-pc83:1.10":	"“สจฺจํ กิร, ภิกฺขเว, ภิกฺขุนิโย เอกํ วสฺสํ เทฺว วุฏฺฐาเปนฺตี”ติ? ",
"pli-tv-bi-vb-pc83:1.11":	"“สจฺจํ, ภควา”ติฯ ",
"pli-tv-bi-vb-pc83:1.12":	"วิครหิ พุทฺโธ ภควา …เป… ",
"pli-tv-bi-vb-pc83:1.13":	"กถญฺหิ นาม, ภิกฺขเว, ภิกฺขุนิโย เอกํ วสฺสํ เทฺว วุฏฺฐาเปสฺสนฺติฯ ",
"pli-tv-bi-vb-pc83:1.14":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc83:1.15":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc83:1.16.1":	"“ยา ปน ภิกฺขุนี เอกํ วสฺสํ เทฺว วุฏฺฐาเปยฺย, ปาจิตฺติยนฺ”ติฯ ",
"pli-tv-bi-vb-pc83:2.1.1":	"ยา ปนาติ ",
"pli-tv-bi-vb-pc83:2.1.2":	"ยา ยาทิสา …เป… ",
"pli-tv-bi-vb-pc83:2.1.3":	"ภิกฺขุนีติ ",
"pli-tv-bi-vb-pc83:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc83:2.1.5":	"เอกํ วสฺสนฺติ ",
"pli-tv-bi-vb-pc83:2.1.6":	"เอกํ สํวจฺฉรํฯ ",
"pli-tv-bi-vb-pc83:2.1.7":	"เทฺว วุฏฺฐาเปยฺยาติ ",
"pli-tv-bi-vb-pc83:2.1.8":	"เทฺว อุปสมฺปาเทยฺยฯ ",
"pli-tv-bi-vb-pc83:2.1.9":	"“เทฺว วุฏฺฐาเปสฺสามี”ติ คณํ วา อาจรินึ วา ปตฺตํ วา จีวรํ วา ปริเยสติ, สีมํ วา สมฺมนฺนติ, อาปตฺติ ทุกฺกฏสฺสฯ ",
"pli-tv-bi-vb-pc83:2.1.10":	"ญตฺติยา ทุกฺกฏํฯ ",
"pli-tv-bi-vb-pc83:2.1.11":	"ทฺวีหิ กมฺมวาจาหิ ทุกฺกฏาฯ ",
"pli-tv-bi-vb-pc83:2.1.12":	"กมฺมวาจาปริโยสาเน อุปชฺฌายาย อาปตฺติ ปาจิตฺติยสฺสฯ ",
"pli-tv-bi-vb-pc83:2.1.13":	"คณสฺส จ อาจรินิยา จ อาปตฺติ ทุกฺกฏสฺสฯ ",
"pli-tv-bi-vb-pc83:2.2.1":	"อนาปตฺติ—",
"pli-tv-bi-vb-pc83:2.2.2":	"เอกนฺตริกํ เอกํ วุฏฺฐาเปติ, ",
"pli-tv-bi-vb-pc83:2.2.3":	"อุมฺมตฺติกาย, ",
"pli-tv-bi-vb-pc83:2.2.4":	"อาทิกมฺมิกายาติฯ ",
"pli-tv-bi-vb-pc83:2.2.5":	"เตรสมสิกฺขาปทํ นิฏฺฐิตํฯ ",
"pli-tv-bi-vb-pc83:2.2.6":	"กุมาริภูตวคฺโค อฏฺฐโมฯ "
}	
