{	
"pli-tv-bi-vb-pc25:0.1":	"เถรวาท วินย ",
"pli-tv-bi-vb-pc25:0.2":	"ภิกฺขุนิวิภงฺค ",
"pli-tv-bi-vb-pc25:0.3":	"ปาจิตฺติยกณฺฑ ",
"pli-tv-bi-vb-pc25:0.4":	"นคฺควคฺค ",
"pli-tv-bi-vb-pc25:0.5":	"๒๕ฯ จีวรสงฺกมนียสิกฺขาปท ",
"pli-tv-bi-vb-pc25:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc25:1.2":	"เตน โข ปน สมเยน อญฺญตรา ภิกฺขุนี ปิณฺฑาย จริตฺวา อลฺลจีวรํ ปตฺถริตฺวา วิหารํ ปาวิสิฯ ",
"pli-tv-bi-vb-pc25:1.3":	"อญฺญตรา ภิกฺขุนี ตํ จีวรํ ปารุปิตฺวา คามํ ปิณฺฑาย ปาวิสิฯ ",
"pli-tv-bi-vb-pc25:1.4":	"สา นิกฺขมิตฺวา ภิกฺขุนิโย ปุจฺฉิ—",
"pli-tv-bi-vb-pc25:1.5":	"“อปาเยฺย, มยฺหํ จีวรํ ปเสฺสยฺยาถา”ติ? ",
"pli-tv-bi-vb-pc25:1.6":	"ภิกฺขุนิโย ตสฺสา ภิกฺขุนิยา เอตมตฺถํ อาโรเจสุํฯ ",
"pli-tv-bi-vb-pc25:1.7":	"อถ โข สา ภิกฺขุนี อุชฺฌายติ ขิยฺยติ วิปาเจติ—",
"pli-tv-bi-vb-pc25:1.8":	"“กถญฺหิ นาม ภิกฺขุนี มยฺหํ จีวรํ อนาปุจฺฉา ปารุปิสฺสตี”ติฯ ",
"pli-tv-bi-vb-pc25:1.9":	"อถ โข สา ภิกฺขุนี ภิกฺขุนีนํ เอตมตฺถํ อาโรเจสิฯ ",
"pli-tv-bi-vb-pc25:1.10":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc25:1.11":	"“กถญฺหิ นาม ภิกฺขุนี ภิกฺขุนิยา จีวรํ อนาปุจฺฉา ปารุปิสฺสตี”ติ …เป… ",
"pli-tv-bi-vb-pc25:1.12":	"“สจฺจํ กิร, ภิกฺขเว, ภิกฺขุนี ภิกฺขุนิยา จีวรํ อนาปุจฺฉา ปารุปตี”ติ? ",
"pli-tv-bi-vb-pc25:1.13":	"“สจฺจํ, ภควา”ติฯ ",
"pli-tv-bi-vb-pc25:1.14":	"วิครหิ พุทฺโธ ภควา …เป… ",
"pli-tv-bi-vb-pc25:1.15":	"กถญฺหิ นาม, ภิกฺขเว, ภิกฺขุนี ภิกฺขุนิยา จีวรํ อนาปุจฺฉา ปารุปิสฺสติฯ ",
"pli-tv-bi-vb-pc25:1.16":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc25:1.17":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc25:1.18.1":	"“ยา ปน ภิกฺขุนี จีวรสงฺกมนียํ ธาเรยฺย, ปาจิตฺติยนฺ”ติฯ ",
"pli-tv-bi-vb-pc25:2.1.1":	"ยา ปนาติ ",
"pli-tv-bi-vb-pc25:2.1.2":	"ยา ยาทิสา …เป… ",
"pli-tv-bi-vb-pc25:2.1.3":	"ภิกฺขุนีติ ",
"pli-tv-bi-vb-pc25:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc25:2.1.5":	"จีวรสงฺกมนียํ นาม ",
"pli-tv-bi-vb-pc25:2.1.6":	"อุปสมฺปนฺนาย ปญฺจนฺนํ จีวรานํ อญฺญตรํ จีวรํ ตสฺสา วา อทินฺนํ ตํ วา อนาปุจฺฉา นิวาเสติ วา ปารุปติ วา, อาปตฺติ ปาจิตฺติยสฺสฯ ",
"pli-tv-bi-vb-pc25:2.2.1":	"อุปสมฺปนฺนาย อุปสมฺปนฺนสญฺญา จีวรสงฺกมนียํ ธาเรติ, อาปตฺติ ปาจิตฺติยสฺสฯ ",
"pli-tv-bi-vb-pc25:2.2.2":	"อุปสมฺปนฺนาย เวมติกา จีวรสงฺกมนียํ ธาเรติ, อาปตฺติ ปาจิตฺติยสฺสฯ ",
"pli-tv-bi-vb-pc25:2.2.3":	"อุปสมฺปนฺนาย อนุปสมฺปนฺนสญฺญา จีวรสงฺกมนียํ ธาเรติ, อาปตฺติ ปาจิตฺติยสฺสฯ ",
"pli-tv-bi-vb-pc25:2.2.4":	"อนุปสมฺปนฺนาย จีวรสงฺกมนียํ ธาเรติ, อาปตฺติ ทุกฺกฏสฺสฯ ",
"pli-tv-bi-vb-pc25:2.2.5":	"อนุปสมฺปนฺนาย อุปสมฺปนฺนสญฺญา, อาปตฺติ ทุกฺกฏสฺสฯ ",
"pli-tv-bi-vb-pc25:2.2.6":	"อนุปสมฺปนฺนาย เวมติกา, อาปตฺติ ทุกฺกฏสฺสฯ ",
"pli-tv-bi-vb-pc25:2.2.7":	"อนุปสมฺปนฺนาย อนุปสมฺปนฺนสญฺญา, อาปตฺติ ทุกฺกฏสฺสฯ ",
"pli-tv-bi-vb-pc25:2.3.1":	"อนาปตฺติ—",
"pli-tv-bi-vb-pc25:2.3.2":	"สา วา เทติ, ",
"pli-tv-bi-vb-pc25:2.3.3":	"ตํ วา อาปุจฺฉา นิวาเสติ วา ปารุปติ วา, ",
"pli-tv-bi-vb-pc25:2.3.4":	"อจฺฉินฺนจีวริกาย, ",
"pli-tv-bi-vb-pc25:2.3.5":	"นฏฺฐจีวริกาย, ",
"pli-tv-bi-vb-pc25:2.3.6":	"อาปทาสุ, ",
"pli-tv-bi-vb-pc25:2.3.7":	"อุมฺมตฺติกาย, ",
"pli-tv-bi-vb-pc25:2.3.8":	"อาทิกมฺมิกายาติฯ ",
"pli-tv-bi-vb-pc25:2.3.9":	"ปญฺจมสิกฺขาปทํ นิฏฺฐิตํฯ "
}	
