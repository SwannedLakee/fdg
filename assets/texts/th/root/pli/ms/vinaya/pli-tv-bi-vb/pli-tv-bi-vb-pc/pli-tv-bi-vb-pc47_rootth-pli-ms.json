{	
"pli-tv-bi-vb-pc47:0.1":	"เถรวาท วินย ",
"pli-tv-bi-vb-pc47:0.2":	"ภิกฺขุนิวิภงฺค ",
"pli-tv-bi-vb-pc47:0.3":	"ปาจิตฺติยกณฺฑ ",
"pli-tv-bi-vb-pc47:0.4":	"จิตฺตาคารวคฺค ",
"pli-tv-bi-vb-pc47:0.5":	"๔๗ฯ อาวสถจีวรสิกฺขาปท ",
"pli-tv-bi-vb-pc47:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc47:1.2":	"เตน โข ปน สมเยน ถุลฺลนนฺทา ภิกฺขุนี อาวสถจีวรํ อนิสฺสชฺชิตฺวา ปริภุญฺชติฯ ",
"pli-tv-bi-vb-pc47:1.3":	"อญฺญา อุตุนิโย ภิกฺขุนิโย น ลภนฺติฯ ",
"pli-tv-bi-vb-pc47:1.4":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc47:1.5":	"“กถญฺหิ นาม อยฺยา ถุลฺลนนฺทา อาวสถจีวรํ อนิสฺสชฺชิตฺวา ปริภุญฺชิสฺสตี”ติ …เป… ",
"pli-tv-bi-vb-pc47:1.6":	"“สจฺจํ กิร, ภิกฺขเว, ถุลฺลนนฺทา ภิกฺขุนี อาวสถจีวรํ อนิสฺสชฺชิตฺวา ปริภุญฺชตี”ติ? ",
"pli-tv-bi-vb-pc47:1.7":	"“สจฺจํ, ภควา”ติฯ ",
"pli-tv-bi-vb-pc47:1.8":	"วิครหิ พุทฺโธ ภควา …เป… ",
"pli-tv-bi-vb-pc47:1.9":	"กถญฺหิ นาม, ภิกฺขเว, ถุลฺลนนฺทา ภิกฺขุนี อาวสถจีวรํ อนิสฺสชฺชิตฺวา ปริภุญฺชิสฺสติฯ ",
"pli-tv-bi-vb-pc47:1.10":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc47:1.11":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc47:1.12.1":	"“ยา ปน ภิกฺขุนี อาวสถจีวรํ อนิสฺสชฺชิตฺวา ปริภุญฺเชยฺย, ปาจิตฺติยนฺ”ติฯ ",
"pli-tv-bi-vb-pc47:2.1.1":	"ยา ปนาติ ",
"pli-tv-bi-vb-pc47:2.1.2":	"ยา ยาทิสา …เป… ",
"pli-tv-bi-vb-pc47:2.1.3":	"ภิกฺขุนีติ ",
"pli-tv-bi-vb-pc47:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc47:2.1.5":	"อาวสถจีวรํ นาม ",
"pli-tv-bi-vb-pc47:2.1.6":	"“อุตุนิโย ภิกฺขุนิโย ปริภุญฺชนฺตู”ติ ทินฺนํ โหติฯ ",
"pli-tv-bi-vb-pc47:2.1.7":	"อนิสฺสชฺชิตฺวา ปริภุญฺเชยฺยาติ ",
"pli-tv-bi-vb-pc47:2.1.8":	"เทฺวติโสฺส รตฺติโย ปริภุญฺชิตฺวา จตุตฺถทิวเส โธวิตฺวา ภิกฺขุนิยา วา สิกฺขมานาย วา สามเณริยา วา อนิสฺสชฺชิตฺวา ปริภุญฺชติ, อาปตฺติ ปาจิตฺติยสฺสฯ ",
"pli-tv-bi-vb-pc47:2.2.1":	"อนิสฺสชฺชิเต อนิสฺสชฺชิตสญฺญา ปริภุญฺชติ, อาปตฺติ ปาจิตฺติยสฺสฯ ",
"pli-tv-bi-vb-pc47:2.2.2":	"อนิสฺสชฺชิเต เวมติกา ปริภุญฺชติ, อาปตฺติ ปาจิตฺติยสฺสฯ ",
"pli-tv-bi-vb-pc47:2.2.3":	"อนิสฺสชฺชิเต นิสฺสชฺชิตสญฺญา ปริภุญฺชติ, อาปตฺติ ปาจิตฺติยสฺสฯ ",
"pli-tv-bi-vb-pc47:2.2.4":	"นิสฺสชฺชิเต อนิสฺสชฺชิตสญฺญา, อาปตฺติ ทุกฺกฏสฺสฯ ",
"pli-tv-bi-vb-pc47:2.2.5":	"นิสฺสชฺชิเต เวมติกา, อาปตฺติ ทุกฺกฏสฺสฯ ",
"pli-tv-bi-vb-pc47:2.2.6":	"นิสฺสชฺชิเต นิสฺสชฺชิตสญฺญา อนาปตฺติฯ ",
"pli-tv-bi-vb-pc47:2.3.1":	"อนาปตฺติ—",
"pli-tv-bi-vb-pc47:2.3.2":	"นิสฺสชฺชิตฺวา ปริภุญฺชติ, ",
"pli-tv-bi-vb-pc47:2.3.3":	"ปุน ปริยาเยน ปริภุญฺชติ, ",
"pli-tv-bi-vb-pc47:2.3.4":	"อญฺญา อุตุนิโย ภิกฺขุนิโย น โหนฺติ, ",
"pli-tv-bi-vb-pc47:2.3.5":	"อจฺฉินฺนจีวริกาย, ",
"pli-tv-bi-vb-pc47:2.3.6":	"นฏฺฐจีวริกาย, ",
"pli-tv-bi-vb-pc47:2.3.7":	"อาปทาสุ, ",
"pli-tv-bi-vb-pc47:2.3.8":	"อุมฺมตฺติกาย, ",
"pli-tv-bi-vb-pc47:2.3.9":	"อาทิกมฺมิกายาติฯ ",
"pli-tv-bi-vb-pc47:2.3.10":	"สตฺตมสิกฺขาปทํ นิฏฺฐิตํฯ "
}	
