{	
"pli-tv-bi-vb-pc86:0.1":	"เถรวาท วินย ",
"pli-tv-bi-vb-pc86:0.2":	"ภิกฺขุนิวิภงฺค ",
"pli-tv-bi-vb-pc86:0.3":	"ปาจิตฺติยกณฺฑ ",
"pli-tv-bi-vb-pc86:0.4":	"ฉตฺตุปาหนวคฺค ",
"pli-tv-bi-vb-pc86:0.5":	"๘๖ฯ สงฺฆาณิสิกฺขาปท ",
"pli-tv-bi-vb-pc86:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc86:1.2":	"เตน โข ปน สมเยน อญฺญตรา ภิกฺขุนี อญฺญตริสฺสา อิตฺถิยา กุลูปิกา โหติฯ ",
"pli-tv-bi-vb-pc86:1.3":	"อถ โข สา อิตฺถี ตํ ภิกฺขุนึ เอตทโวจ—",
"pli-tv-bi-vb-pc86:1.4":	"“หนฺทาเยฺย, อิมํ สงฺฆาณึ อมุกาย นาม อิตฺถิยา เทหี”ติฯ ",
"pli-tv-bi-vb-pc86:1.5":	"อถ โข สา ภิกฺขุนี—",
"pli-tv-bi-vb-pc86:1.6":	"“สจาหํ ปตฺเตน อาทาย คจฺฉามิ วิสฺสโร เม ภวิสฺสตี”ติ ปฏิมุญฺจิตฺวา อคมาสิฯ ",
"pli-tv-bi-vb-pc86:1.7":	"ตสฺสา รถิกาย สุตฺตเก ฉินฺเน วิปฺปกิริยึสุฯ ",
"pli-tv-bi-vb-pc86:1.8":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc86:1.9":	"“กถญฺหิ นาม ภิกฺขุนิโย สงฺฆาณึ ธาเรสฺสนฺติ, เสยฺยถาปิ คิหินิโย กามโภคินิโย”ติฯ ",
"pli-tv-bi-vb-pc86:1.10":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc86:1.11":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc86:1.12":	"“กถญฺหิ นาม ภิกฺขุนี สงฺฆาณึ ธาเรสฺสตี”ติ …เป… ",
"pli-tv-bi-vb-pc86:1.13":	"“สจฺจํ กิร, ภิกฺขเว, ภิกฺขุนี สงฺฆาณึ ธาเรตี”ติ? ",
"pli-tv-bi-vb-pc86:1.14":	"“สจฺจํ, ภควา”ติฯ ",
"pli-tv-bi-vb-pc86:1.15":	"วิครหิ พุทฺโธ ภควา …เป… ",
"pli-tv-bi-vb-pc86:1.16":	"กถญฺหิ นาม, ภิกฺขเว, ภิกฺขุนี สงฺฆาณึ ธาเรสฺสติฯ ",
"pli-tv-bi-vb-pc86:1.17":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc86:1.18":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc86:1.19.1":	"“ยา ปน ภิกฺขุนี สงฺฆาณึ ธาเรยฺย, ปาจิตฺติยนฺ”ติฯ ",
"pli-tv-bi-vb-pc86:2.1.1":	"ยา ปนาติ ",
"pli-tv-bi-vb-pc86:2.1.2":	"ยา ยาทิสา …เป… ",
"pli-tv-bi-vb-pc86:2.1.3":	"ภิกฺขุนีติ ",
"pli-tv-bi-vb-pc86:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc86:2.1.5":	"สงฺฆาณิ นาม ",
"pli-tv-bi-vb-pc86:2.1.6":	"ยา กาจิ กฏูปคาฯ ",
"pli-tv-bi-vb-pc86:2.1.7":	"ธาเรยฺยาติ ",
"pli-tv-bi-vb-pc86:2.1.8":	"สกิมฺปิ ธาเรติ, อาปตฺติ ปาจิตฺติยสฺสฯ ",
"pli-tv-bi-vb-pc86:2.2.1":	"อนาปตฺติ—",
"pli-tv-bi-vb-pc86:2.2.2":	"อาพาธปฺปจฺจยา, ",
"pli-tv-bi-vb-pc86:2.2.3":	"กฏิสุตฺตกํ ธาเรติ, ",
"pli-tv-bi-vb-pc86:2.2.4":	"อุมฺมตฺติกาย, ",
"pli-tv-bi-vb-pc86:2.2.5":	"อาทิกมฺมิกายาติฯ ",
"pli-tv-bi-vb-pc86:2.2.6":	"ตติยสิกฺขาปทํ นิฏฺฐิตํฯ "
}	
