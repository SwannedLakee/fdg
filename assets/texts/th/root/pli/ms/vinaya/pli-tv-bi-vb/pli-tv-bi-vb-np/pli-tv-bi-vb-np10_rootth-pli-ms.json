{	
"pli-tv-bi-vb-np10:0.1":	"เถรวาท วินย ",
"pli-tv-bi-vb-np10:0.2":	"ภิกฺขุนิวิภงฺค ",
"pli-tv-bi-vb-np10:0.3":	"นิสฺสคฺคิยกณฺฑ ",
"pli-tv-bi-vb-np10:0.4":	"ปตฺตวคฺค ",
"pli-tv-bi-vb-np10:0.5":	"๑๐ฯ ปุคฺคลิกเจตาปนสิกฺขาปท ",
"pli-tv-bi-vb-np10:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-np10:1.2":	"เตน โข ปน สมเยน ถุลฺลนนฺทา ภิกฺขุนี พหุสฺสุตา โหติ ภาณิกา วิสารทา ปฏฺฏา ธมฺมึ กถํ กาตุํฯ ",
"pli-tv-bi-vb-np10:1.3":	"พหู มนุสฺสา ถุลฺลนนฺทํ ภิกฺขุนึ ปยิรุปาสนฺติฯ ",
"pli-tv-bi-vb-np10:1.4":	"เตน โข ปน สมเยน ถุลฺลนนฺทาย ภิกฺขุนิยา ปริเวณํ อุนฺทฺริยติฯ ",
"pli-tv-bi-vb-np10:1.5":	"มนุสฺสา ถุลฺลนนฺทํ ภิกฺขุนึ เอตทโวจุํ—",
"pli-tv-bi-vb-np10:1.6":	"“กิสฺสิทํ เต, อเยฺย, ปริเวณํ อุนฺทฺริยตี”ติ? ",
"pli-tv-bi-vb-np10:1.7":	"“นตฺถาวุโส, ทายกา, นตฺถิ การกา”ติฯ ",
"pli-tv-bi-vb-np10:1.8":	"อถ โข เต มนุสฺสา ถุลฺลนนฺทาย ภิกฺขุนิยา ปริเวณตฺถาย ฉนฺทกํ สงฺฆริตฺวา ถุลฺลนนฺทาย ภิกฺขุนิยา ปริกฺขารํ อทํสุฯ ",
"pli-tv-bi-vb-np10:1.9":	"ถุลฺลนนฺทา ภิกฺขุนี เตน จ ปริกฺขาเรน สยมฺปิ ยาจิตฺวา เภสชฺชํ เจตาเปตฺวา ปริภุญฺชิฯ ",
"pli-tv-bi-vb-np10:1.10":	"มนุสฺสา ชานิตฺวา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-np10:1.11":	"“กถญฺหิ นาม อยฺยา ถุลฺลนนฺทา อญฺญทตฺถิเกน ปริกฺขาเรน อญฺญุทฺทิสิเกน ปุคฺคลิเกน สญฺญาจิเกน อญฺญํ เจตาเปสฺสตี”ติ …เป… ",
"pli-tv-bi-vb-np10:1.12":	"“สจฺจํ กิร, ภิกฺขเว, ถุลฺลนนฺทา ภิกฺขุนี อญฺญทตฺถิเกน ปริกฺขาเรน อญฺญุทฺทิสิเกน ปุคฺคลิเกน สญฺญาจิเกน อญฺญํ เจตาเปตี”ติ? ",
"pli-tv-bi-vb-np10:1.13":	"“สจฺจํ, ภควา”ติฯ ",
"pli-tv-bi-vb-np10:1.14":	"วิครหิ พุทฺโธ ภควา …เป… ",
"pli-tv-bi-vb-np10:1.15":	"กถญฺหิ นาม, ภิกฺขเว, ถุลฺลนนฺทา ภิกฺขุนี อญฺญทตฺถิเกน ปริกฺขาเรน อญฺญุทฺทิสิเกน ปุคฺคลิเกน สญฺญาจิเกน อญฺญํ เจตาเปสฺสติฯ ",
"pli-tv-bi-vb-np10:1.16":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-np10:1.17":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-np10:1.18.1":	"“ยา ปน ภิกฺขุนี อญฺญทตฺถิเกน ปริกฺขาเรน อญฺญุทฺทิสิเกน ปุคฺคลิเกน สญฺญาจิเกน อญฺญํ เจตาเปยฺย, นิสฺสคฺคิยํ ปาจิตฺติยนฺ”ติฯ ",
"pli-tv-bi-vb-np10:2.1":	"ยา ปนาติ ",
"pli-tv-bi-vb-np10:2.2":	"ยา ยาทิสา …เป… ",
"pli-tv-bi-vb-np10:2.3":	"ภิกฺขุนีติ …เป… ",
"pli-tv-bi-vb-np10:2.4":	"อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-np10:2.5":	"อญฺญทตฺถิเกน ปริกฺขาเรน อญฺญุทฺทิสิเกนาติ ",
"pli-tv-bi-vb-np10:2.6":	"อญฺญสฺสตฺถาย ทินฺเนนฯ ",
"pli-tv-bi-vb-np10:2.7":	"ปุคฺคลิเกนาติ ",
"pli-tv-bi-vb-np10:2.8":	"เอกาย ภิกฺขุนิยา, น สงฺฆสฺส, น คณสฺสฯ ",
"pli-tv-bi-vb-np10:2.9":	"สญฺญาจิเกนาติ ",
"pli-tv-bi-vb-np10:2.10":	"สยํ ยาจิตฺวาฯ ",
"pli-tv-bi-vb-np10:2.11":	"อญฺญํ เจตาเปยฺยาติ ",
"pli-tv-bi-vb-np10:2.12":	"ยํอตฺถาย ทินฺนํ ตํ ฐเปตฺวา อญฺญํ เจตาเปติ, ปโยเค ทุกฺกฏํฯ ",
"pli-tv-bi-vb-np10:2.13":	"ปฏิลาเภน นิสฺสคฺคิยํ โหติฯ ",
"pli-tv-bi-vb-np10:2.14":	"นิสฺสชฺชิตพฺพํ สงฺฆสฺส วา คณสฺส วา เอกภิกฺขุนิยา วาฯ ",
"pli-tv-bi-vb-np10:2.15":	"เอวญฺจ ปน, ภิกฺขเว, นิสฺสชฺชิตพฺพํฯ ",
"pli-tv-bi-vb-np10:2.16":	"…เป… ",
"pli-tv-bi-vb-np10:2.17":	"“อิทํ เม, อเยฺย, อญฺญทตฺถิเกน ปริกฺขาเรน อญฺญุทฺทิสิเกน ปุคฺคลิเกน สญฺญาจิเกน อญฺญํ เจตาปิตํ นิสฺสคฺคิยํ, อิมาหํ สงฺฆสฺส นิสฺสชฺชามี”ติ …เป… ",
"pli-tv-bi-vb-np10:2.18":	"ทเทยฺยา”ติ …เป… ",
"pli-tv-bi-vb-np10:2.19":	"ทเทยฺยุนฺ”ติ …เป… ",
"pli-tv-bi-vb-np10:2.20":	"อยฺยาย ทมฺมี”ติฯ ",
"pli-tv-bi-vb-np10:2.21.1":	"อญฺญทตฺถิเก อญฺญทตฺถิกสญฺญา อญฺญํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np10:2.22":	"อญฺญทตฺถิเก เวมติกา อญฺญํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np10:2.23":	"อญฺญทตฺถิเก อนญฺญทตฺถิกสญฺญา อญฺญํ เจตาเปติ, นิสฺสคฺคิยํ ปาจิตฺติยํฯ ",
"pli-tv-bi-vb-np10:2.24":	"นิสฺสฏฺฐํ ปฏิลภิตฺวา ยถาทาเน อุปเนตพฺพํฯ ",
"pli-tv-bi-vb-np10:2.25":	"อนญฺญทตฺถิเก อญฺญทตฺถิกสญฺญา, อาปตฺติ ทุกฺกฏสฺสฯ ",
"pli-tv-bi-vb-np10:2.26":	"อนญฺญทตฺถิเก เวมติกา, อาปตฺติ ทุกฺกฏสฺสฯ ",
"pli-tv-bi-vb-np10:2.27":	"อนญฺญทตฺถิเก อนญฺญทตฺถิกสญฺญา, อนาปตฺติฯ ",
"pli-tv-bi-vb-np10:2.28.1":	"อนาปตฺติ—",
"pli-tv-bi-vb-np10:2.29":	"เสสกํ อุปเนติ, ",
"pli-tv-bi-vb-np10:2.30":	"สามิเก อปโลเกตฺวา อุปเนติ, ",
"pli-tv-bi-vb-np10:2.31":	"อาปทาสุ, ",
"pli-tv-bi-vb-np10:2.32":	"อุมฺมตฺติกาย, ",
"pli-tv-bi-vb-np10:2.33":	"อาทิกมฺมิกายาติฯ ",
"pli-tv-bi-vb-np10:2.34":	"ทสมสิกฺขาปทํ นิฏฺฐิตํฯ "
}	
