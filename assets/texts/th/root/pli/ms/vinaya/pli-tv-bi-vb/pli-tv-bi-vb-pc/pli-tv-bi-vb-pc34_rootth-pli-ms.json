{	
"pli-tv-bi-vb-pc34:0.1":	"เถรวาท วินย ",
"pli-tv-bi-vb-pc34:0.2":	"ภิกฺขุนิวิภงฺค ",
"pli-tv-bi-vb-pc34:0.3":	"ปาจิตฺติยกณฺฑ ",
"pli-tv-bi-vb-pc34:0.4":	"ตุวฏฺฏวคฺค ",
"pli-tv-bi-vb-pc34:0.5":	"๓๔ฯ เนาปฏฺฐาปนสิกฺขาปท ",
"pli-tv-bi-vb-pc34:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc34:1.2":	"เตน โข ปน สมเยน ถุลฺลนนฺทา ภิกฺขุนี ทุกฺขิตํ สหชีวินึ เนว อุปฏฺเฐติ น อุปฏฺฐาปนาย อุสฺสุกฺกํ กโรติฯ ",
"pli-tv-bi-vb-pc34:1.3":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc34:1.4":	"“กถญฺหิ นาม อยฺยา ถุลฺลนนฺทา ทุกฺขิตํ สหชีวินึ เนว อุปฏฺเฐสฺสติ น อุปฏฺฐาปนาย อุสฺสุกฺกํ กริสฺสตี”ติ …เป… ",
"pli-tv-bi-vb-pc34:1.5":	"“สจฺจํ กิร, ภิกฺขเว, ถุลฺลนนฺทา ภิกฺขุนี ทุกฺขิตํ สหชีวินึ เนว อุปฏฺเฐติ น อุปฏฺฐาปนาย อุสฺสุกฺกํ กโรตี”ติ? ",
"pli-tv-bi-vb-pc34:1.6":	"“สจฺจํ, ภควา”ติฯ ",
"pli-tv-bi-vb-pc34:1.7":	"วิครหิ พุทฺโธ ภควา …เป… ",
"pli-tv-bi-vb-pc34:1.8":	"กถญฺหิ นาม, ภิกฺขเว, ถุลฺลนนฺทา ภิกฺขุนี ทุกฺขิตํ สหชีวินึ เนว อุปฏฺเฐสฺสติ น อุปฏฺฐาปนาย อุสฺสุกฺกํ กริสฺสติฯ ",
"pli-tv-bi-vb-pc34:1.9":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc34:1.10":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc34:1.11.1":	"“ยา ปน ภิกฺขุนี ทุกฺขิตํ สหชีวินึ เนว อุปฏฺเฐยฺย น อุปฏฺฐาปนาย อุสฺสุกฺกํ กเรยฺย, ปาจิตฺติยนฺ”ติฯ ",
"pli-tv-bi-vb-pc34:2.1.1":	"ยา ปนาติ ",
"pli-tv-bi-vb-pc34:2.1.2":	"ยา ยาทิสา …เป… ",
"pli-tv-bi-vb-pc34:2.1.3":	"ภิกฺขุนีติ ",
"pli-tv-bi-vb-pc34:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc34:2.1.5":	"ทุกฺขิตา นาม ",
"pli-tv-bi-vb-pc34:2.1.6":	"คิลานา วุจฺจติฯ ",
"pli-tv-bi-vb-pc34:2.1.7":	"สหชีวินี นาม ",
"pli-tv-bi-vb-pc34:2.1.8":	"สทฺธิวิหารินี วุจฺจติฯ ",
"pli-tv-bi-vb-pc34:2.1.9":	"เนว อุปฏฺเฐยฺยาติ ",
"pli-tv-bi-vb-pc34:2.1.10":	"น สยํ อุปฏฺเฐยฺยฯ ",
"pli-tv-bi-vb-pc34:2.1.11":	"น อุปฏฺฐาปนาย อุสฺสุกฺกํ กเรยฺยาติ ",
"pli-tv-bi-vb-pc34:2.1.12":	"น อญฺญํ อาณาเปยฺยฯ ",
"pli-tv-bi-vb-pc34:2.1.13":	"“เนว อุปฏฺเฐสฺสามิ, น อุปฏฺฐาปนาย อุสฺสุกฺกํ กริสฺสามี”ติ ธุรํ นิกฺขิตฺตมตฺเต อาปตฺติ ปาจิตฺติยสฺสฯ ",
"pli-tv-bi-vb-pc34:2.1.14":	"อนฺเตวาสินึ วา อนุปสมฺปนฺนํ วา เนว อุปฏฺเฐติ, น อุปฏฺฐาปนาย อุสฺสุกฺกํ กโรติ, อาปตฺติ ทุกฺกฏสฺสฯ ",
"pli-tv-bi-vb-pc34:2.2.1":	"อนาปตฺติ—",
"pli-tv-bi-vb-pc34:2.2.2":	"สติ อนฺตราเย, ",
"pli-tv-bi-vb-pc34:2.2.3":	"ปริเยสิตฺวา น ลภติ, ",
"pli-tv-bi-vb-pc34:2.2.4":	"คิลานาย, ",
"pli-tv-bi-vb-pc34:2.2.5":	"อาปทาสุ, ",
"pli-tv-bi-vb-pc34:2.2.6":	"อุมฺมตฺติกาย, ",
"pli-tv-bi-vb-pc34:2.2.7":	"อาทิกมฺมิกายาติฯ ",
"pli-tv-bi-vb-pc34:2.2.8":	"จตุตฺถสิกฺขาปทํ นิฏฺฐิตํฯ "
}	
