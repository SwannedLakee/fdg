{	
"pli-tv-bi-vb-pc96:0.1":	"เถรวาท วินย ",
"pli-tv-bi-vb-pc96:0.2":	"ภิกฺขุนิวิภงฺค ",
"pli-tv-bi-vb-pc96:0.3":	"ปาจิตฺติยกณฺฑ ",
"pli-tv-bi-vb-pc96:0.4":	"ฉตฺตุปาหนวคฺค ",
"pli-tv-bi-vb-pc96:0.5":	"๙๖ฯ อสงฺกจฺจิกสิกฺขาปท ",
"pli-tv-bi-vb-pc96:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc96:1.2":	"เตน โข ปน สมเยน อญฺญตรา ภิกฺขุนี อสงฺกจฺจิกา คามํ ปิณฺฑาย ปาวิสิฯ ",
"pli-tv-bi-vb-pc96:1.3":	"ตสฺสา รถิกาย วาตมณฺฑลิกา สงฺฆาฏิโย อุกฺขิปึสุฯ ",
"pli-tv-bi-vb-pc96:1.4":	"มนุสฺสา อุกฺกุฏฺฐึ อกํสุ—",
"pli-tv-bi-vb-pc96:1.5":	"“สุนฺทรา อยฺยาย ถนุทรา”ติฯ ",
"pli-tv-bi-vb-pc96:1.6":	"สา ภิกฺขุนี เตหิ มนุเสฺสหิ อุปฺปณฺฑิยมานา มงฺกุ อโหสิฯ ",
"pli-tv-bi-vb-pc96:1.7":	"อถ โข สา ภิกฺขุนี อุปสฺสยํ คนฺตฺวา ภิกฺขุนีนํ เอตมตฺถํ อาโรเจสิฯ ",
"pli-tv-bi-vb-pc96:1.8":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc96:1.9":	"“กถญฺหิ นาม ภิกฺขุนี อสงฺกจฺจิกา คามํ ปวิสิสฺสตี”ติ …เป… ",
"pli-tv-bi-vb-pc96:1.10":	"“สจฺจํ กิร, ภิกฺขเว, ภิกฺขุนี อสงฺกจฺจิกา คามํ ปาวิสี”ติ? ",
"pli-tv-bi-vb-pc96:1.11":	"“สจฺจํ, ภควา”ติฯ ",
"pli-tv-bi-vb-pc96:1.12":	"วิครหิ พุทฺโธ ภควา …เป… ",
"pli-tv-bi-vb-pc96:1.13":	"กถญฺหิ นาม, ภิกฺขเว, ภิกฺขุนี อสงฺกจฺจิกา คามํ ปวิสิสฺสติฯ ",
"pli-tv-bi-vb-pc96:1.14":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc96:1.15":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc96:1.16.1":	"“ยา ปน ภิกฺขุนี อสงฺกจฺจิกา คามํ ปวิเสยฺย, ปาจิตฺติยนฺ”ติฯ ",
"pli-tv-bi-vb-pc96:2.1.1":	"ยา ปนาติ ",
"pli-tv-bi-vb-pc96:2.1.2":	"ยา ยาทิสา …เป… ",
"pli-tv-bi-vb-pc96:2.1.3":	"ภิกฺขุนีติ ",
"pli-tv-bi-vb-pc96:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc96:2.1.5":	"อสงฺกจฺจิกาติ ",
"pli-tv-bi-vb-pc96:2.1.6":	"วินา สงฺกจฺจิกํฯ ",
"pli-tv-bi-vb-pc96:2.1.7":	"สงฺกจฺจิกํ นาม ",
"pli-tv-bi-vb-pc96:2.1.8":	"อธกฺขกํ อุพฺภนาภิ, ตสฺส ปฏิจฺฉาทนตฺถายฯ ",
"pli-tv-bi-vb-pc96:2.1.9":	"คามํ ปวิเสยฺยาติ ",
"pli-tv-bi-vb-pc96:2.1.10":	"ปริกฺขิตฺตสฺส คามสฺส ปริกฺเขปํ อติกฺกาเมนฺติยา อาปตฺติ ปาจิตฺติยสฺสฯ ",
"pli-tv-bi-vb-pc96:2.1.11":	"อปริกฺขิตฺตสฺส คามสฺส อุปจารํ โอกฺกมนฺติยา อาปตฺติ ปาจิตฺติยสฺสฯ ",
"pli-tv-bi-vb-pc96:2.2.1":	"อนาปตฺติ—",
"pli-tv-bi-vb-pc96:2.2.2":	"อจฺฉินฺนจีวริกาย, ",
"pli-tv-bi-vb-pc96:2.2.3":	"นฏฺฐจีวริกาย, ",
"pli-tv-bi-vb-pc96:2.2.4":	"คิลานาย, ",
"pli-tv-bi-vb-pc96:2.2.5":	"อสฺสติยา, ",
"pli-tv-bi-vb-pc96:2.2.6":	"อชานนฺติยา, ",
"pli-tv-bi-vb-pc96:2.2.7":	"อาปทาสุ, ",
"pli-tv-bi-vb-pc96:2.2.8":	"อุมฺมตฺติกาย, ",
"pli-tv-bi-vb-pc96:2.2.9":	"อาทิกมฺมิกายาติฯ ",
"pli-tv-bi-vb-pc96:2.2.10":	"เตรสมสิกฺขาปทํ นิฏฺฐิตํฯ ",
"pli-tv-bi-vb-pc96:2.2.11":	"ฉตฺตุปาหนวคฺโค นวโมฯ ",
"pli-tv-bi-vb-pc96:2.2.12.0":	"ธมฺมิกวคฺค ",
"pli-tv-bi-vb-pc96:2.2.13.0":	"นนฺทสิกฺขาปท ",
"pli-tv-bi-vb-pc96:2.2.14":	"อุทฺทิฏฺฐา โข, อยฺยาโย, ฉสฏฺฐิสตา ปาจิตฺติยา ธมฺมาฯ ",
"pli-tv-bi-vb-pc96:2.2.15":	"ตตฺถายฺยาโย ปุจฺฉามิ—",
"pli-tv-bi-vb-pc96:2.2.16":	"“กจฺจิตฺถ ปริสุทฺธา”? ",
"pli-tv-bi-vb-pc96:2.2.17":	"ทุติยมฺปิ ปุจฺฉามิ—",
"pli-tv-bi-vb-pc96:2.2.18":	"“กจฺจิตฺถ ปริสุทฺธา”? ",
"pli-tv-bi-vb-pc96:2.2.19":	"ตติยมฺปิ ปุจฺฉามิ—",
"pli-tv-bi-vb-pc96:2.2.20":	"“กจฺจิตฺถ ปริสุทฺธา”? ",
"pli-tv-bi-vb-pc96:2.2.21":	"ปริสุทฺเธตฺถายฺยาโย, ตสฺมา ตุณฺหี, เอวเมตํ ธารยามีติฯ ",
"pli-tv-bi-vb-pc96:2.2.22":	"ขุทฺทกํ สมตฺตํฯ ",
"pli-tv-bi-vb-pc96:2.2.23":	"ภิกฺขุนิวิภงฺเค ปาจิตฺติยกณฺฑํ นิฏฺฐิตํฯ ",
"pli-tv-bi-vb-pc96:2.2.24":	"(…) "
}	
