{	
"pli-tv-bi-vb-pc32:0.1":	"เถรวาท วินย ",
"pli-tv-bi-vb-pc32:0.2":	"ภิกฺขุนิวิภงฺค ",
"pli-tv-bi-vb-pc32:0.3":	"ปาจิตฺติยกณฺฑ ",
"pli-tv-bi-vb-pc32:0.4":	"ตุวฏฺฏวคฺค ",
"pli-tv-bi-vb-pc32:0.5":	"๓๒ฯ เอกตฺถรณตุวฏฺฏนสิกฺขาปท ",
"pli-tv-bi-vb-pc32:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc32:1.2":	"เตน โข ปน สมเยน ภิกฺขุนิโย เทฺว เอกตฺถรณปาวุรณา ตุวฏฺเฏนฺติฯ ",
"pli-tv-bi-vb-pc32:1.3":	"มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc32:1.4":	"“กถญฺหิ นาม ภิกฺขุนิโย เทฺว เอกตฺถรณปาวุรณา ตุวฏฺเฏสฺสนฺติ, เสยฺยถาปิ คิหินิโย กามโภคินิโย”ติฯ ",
"pli-tv-bi-vb-pc32:1.5":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc32:1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc32:1.7":	"“กถญฺหิ นาม ภิกฺขุนิโย เทฺว เอกตฺถรณปาวุรณา ตุวฏฺเฏสฺสนฺตี”ติ …เป… ",
"pli-tv-bi-vb-pc32:1.8":	"“สจฺจํ กิร, ภิกฺขเว, ภิกฺขุนิโย เทฺว เอกตฺถรณปาวุรณา ตุวฏฺเฏนฺตี”ติ? ",
"pli-tv-bi-vb-pc32:1.9":	"“สจฺจํ, ภควา”ติฯ ",
"pli-tv-bi-vb-pc32:1.10":	"วิครหิ พุทฺโธ ภควา …เป… ",
"pli-tv-bi-vb-pc32:1.11":	"กถญฺหิ นาม, ภิกฺขเว, ภิกฺขุนิโย เทฺว เอกตฺถรณปาวุรณา ตุวฏฺเฏสฺสนฺติฯ ",
"pli-tv-bi-vb-pc32:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc32:1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc32:1.14.1":	"“ยา ปน ภิกฺขุนิโย เทฺว เอกตฺถรณปาวุรณา ตุวฏฺเฏยฺยุํ, ปาจิตฺติยนฺ”ติฯ ",
"pli-tv-bi-vb-pc32:2.1.1":	"ยา ปนาติ ",
"pli-tv-bi-vb-pc32:2.1.2":	"ยา ยาทิสา …เป… ",
"pli-tv-bi-vb-pc32:2.1.3":	"ภิกฺขุนิโยติ ",
"pli-tv-bi-vb-pc32:2.1.4":	"อุปสมฺปนฺนาโย วุจฺจนฺติฯ ",
"pli-tv-bi-vb-pc32:2.1.5":	"เทฺว เอกตฺถรณปาวุรณา ตุวฏฺเฏยฺยุนฺติ ",
"pli-tv-bi-vb-pc32:2.1.6":	"ตญฺเญว อตฺถริตฺวา ตญฺเญว ปารุปนฺติ, อาปตฺติ ปาจิตฺติยสฺสฯ ",
"pli-tv-bi-vb-pc32:2.2.1":	"เอกตฺถรณปาวุรเณ เอกตฺถรณปาวุรณสญฺญา ตุวฏฺเฏนฺติ, อาปตฺติ ปาจิตฺติยสฺสฯ ",
"pli-tv-bi-vb-pc32:2.2.2":	"เอกตฺถรณปาวุรเณ เวมติกา ตุวฏฺเฏนฺติ, อาปตฺติ ปาจิตฺติยสฺสฯ ",
"pli-tv-bi-vb-pc32:2.2.3":	"เอกตฺถรณปาวุรเณ นานตฺถรณปาวุรณสญฺญา ตุวฏฺเฏนฺติ, อาปตฺติ ปาจิตฺติยสฺสฯ ",
"pli-tv-bi-vb-pc32:2.2.4":	"เอกตฺถรเณ นานาปาวุรเณ, อาปตฺติ ทุกฺกฏสฺสฯ ",
"pli-tv-bi-vb-pc32:2.2.5":	"นานตฺถรเณ เอกปาวุรเณ, อาปตฺติ ทุกฺกฏสฺสฯ ",
"pli-tv-bi-vb-pc32:2.2.6":	"นานตฺถรณปาวุรเณ เอกตฺถรณปาวุรณสญฺญา, อาปตฺติ ทุกฺกฏสฺสฯ ",
"pli-tv-bi-vb-pc32:2.2.7":	"นานตฺถรณปาวุรเณ เวมติกา, อาปตฺติ ทุกฺกฏสฺสฯ ",
"pli-tv-bi-vb-pc32:2.2.8":	"นานตฺถรณปาวุรเณ นานตฺถรณปาวุรณสญฺญา, อนาปตฺติฯ ",
"pli-tv-bi-vb-pc32:2.3.1":	"อนาปตฺติ—",
"pli-tv-bi-vb-pc32:2.3.2":	"ววตฺถานํ ทเสฺสตฺวา นิปชฺชนฺติ, ",
"pli-tv-bi-vb-pc32:2.3.3":	"อุมฺมตฺติกานํ, ",
"pli-tv-bi-vb-pc32:2.3.4":	"อาทิกมฺมิกานนฺติฯ ",
"pli-tv-bi-vb-pc32:2.3.5":	"ทุติยสิกฺขาปทํ นิฏฺฐิตํฯ "
}	
