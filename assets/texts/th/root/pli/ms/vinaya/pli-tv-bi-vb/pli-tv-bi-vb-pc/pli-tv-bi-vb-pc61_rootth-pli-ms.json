{	
"pli-tv-bi-vb-pc61:0.1":	"เถรวาท วินย ",
"pli-tv-bi-vb-pc61:0.2":	"ภิกฺขุนิวิภงฺค ",
"pli-tv-bi-vb-pc61:0.3":	"ปาจิตฺติยกณฺฑ ",
"pli-tv-bi-vb-pc61:0.4":	"คพฺภินิวคฺค ",
"pli-tv-bi-vb-pc61:0.5":	"๖๑ฯ คพฺภินิสิกฺขาปท ",
"pli-tv-bi-vb-pc61:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc61:1.2":	"เตน โข ปน สมเยน ภิกฺขุนิโย คพฺภินึ วุฏฺฐาเปนฺติฯ ",
"pli-tv-bi-vb-pc61:1.3":	"สา ปิณฺฑาย จรติฯ ",
"pli-tv-bi-vb-pc61:1.4":	"มนุสฺสา เอวมาหํสุ—",
"pli-tv-bi-vb-pc61:1.5":	"“เทถายฺยาย ภิกฺขํ, ครุภารา อยฺยา”ติฯ ",
"pli-tv-bi-vb-pc61:1.6":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc61:1.7":	"“กถญฺหิ นาม ภิกฺขุนิโย คพฺภินึ วุฏฺฐาเปสฺสนฺตี”ติฯ ",
"pli-tv-bi-vb-pc61:1.8":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc61:1.9":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc61:1.10":	"“กถญฺหิ นาม ภิกฺขุนิโย คพฺภินึ วุฏฺฐาเปสฺสนฺตี”ติ …เป… ",
"pli-tv-bi-vb-pc61:1.11":	"“สจฺจํ กิร, ภิกฺขเว, ภิกฺขุนิโย คพฺภินึ วุฏฺฐาเปนฺตี”ติ? ",
"pli-tv-bi-vb-pc61:1.12":	"“สจฺจํ, ภควา”ติฯ ",
"pli-tv-bi-vb-pc61:1.13":	"วิครหิ พุทฺโธ ภควา …เป… ",
"pli-tv-bi-vb-pc61:1.14":	"กถญฺหิ นาม, ภิกฺขเว, ภิกฺขุนิโย คพฺภินึ วุฏฺฐาเปสฺสนฺติฯ ",
"pli-tv-bi-vb-pc61:1.15":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc61:1.16":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc61:1.17.1":	"“ยา ปน ภิกฺขุนี คพฺภินึ วุฏฺฐาเปยฺย, ปาจิตฺติยนฺ”ติฯ ",
"pli-tv-bi-vb-pc61:2.1.1":	"ยา ปนาติ ",
"pli-tv-bi-vb-pc61:2.1.2":	"ยา ยาทิสา …เป… ",
"pli-tv-bi-vb-pc61:2.1.3":	"ภิกฺขุนีติ ",
"pli-tv-bi-vb-pc61:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc61:2.1.5":	"คพฺภินี นาม ",
"pli-tv-bi-vb-pc61:2.1.6":	"อาปนฺนสตฺตา วุจฺจติฯ ",
"pli-tv-bi-vb-pc61:2.1.7":	"วุฏฺฐาเปยฺยาติ ",
"pli-tv-bi-vb-pc61:2.1.8":	"อุปสมฺปาเทยฺยฯ ",
"pli-tv-bi-vb-pc61:2.1.9":	"“วุฏฺฐาเปสฺสามี”ติ คณํ วา อาจรินึ วา ปตฺตํ วา จีวรํ วา ปริเยสติ, สีมํ วา สมฺมนฺนติ, อาปตฺติ ทุกฺกฏสฺสฯ ",
"pli-tv-bi-vb-pc61:2.1.10":	"ญตฺติยา ทุกฺกฏํฯ ",
"pli-tv-bi-vb-pc61:2.1.11":	"ทฺวีหิ กมฺมวาจาหิ ทุกฺกฏาฯ ",
"pli-tv-bi-vb-pc61:2.1.12":	"กมฺมวาจาปริโยสาเน อุปชฺฌายาย อาปตฺติ ปาจิตฺติยสฺสฯ ",
"pli-tv-bi-vb-pc61:2.1.13":	"คณสฺส จ อาจรินิยา จ อาปตฺติ ทุกฺกฏสฺสฯ ",
"pli-tv-bi-vb-pc61:2.2.1":	"คพฺภินิยา คพฺภินิสญฺญา วุฏฺฐาเปติ, อาปตฺติ ปาจิตฺติยสฺสฯ ",
"pli-tv-bi-vb-pc61:2.2.2":	"คพฺภินิยา เวมติกา วุฏฺฐาเปติ, อาปตฺติ ทุกฺกฏสฺสฯ ",
"pli-tv-bi-vb-pc61:2.2.3":	"คพฺภินิยา อคพฺภินิสญฺญา วุฏฺฐาเปติ, อนาปตฺติฯ ",
"pli-tv-bi-vb-pc61:2.2.4":	"อคพฺภินิยา คพฺภินิสญฺญา, อาปตฺติ ทุกฺกฏสฺสฯ ",
"pli-tv-bi-vb-pc61:2.2.5":	"อคพฺภินิยา เวมติกา, อาปตฺติ ทุกฺกฏสฺสฯ ",
"pli-tv-bi-vb-pc61:2.2.6":	"อคพฺภินิยา อคพฺภินิสญฺญา, อนาปตฺติฯ ",
"pli-tv-bi-vb-pc61:2.3.1":	"อนาปตฺติ—",
"pli-tv-bi-vb-pc61:2.3.2":	"คพฺภินึ อคพฺภินิสญฺญา วุฏฺฐาเปติ, ",
"pli-tv-bi-vb-pc61:2.3.3":	"อคพฺภินึ อคพฺภินิสญฺญา วุฏฺฐาเปติ, ",
"pli-tv-bi-vb-pc61:2.3.4":	"อุมฺมตฺติกาย, ",
"pli-tv-bi-vb-pc61:2.3.5":	"อาทิกมฺมิกายาติฯ ",
"pli-tv-bi-vb-pc61:2.3.6":	"ปฐมสิกฺขาปทํ นิฏฺฐิตํฯ "
}	
