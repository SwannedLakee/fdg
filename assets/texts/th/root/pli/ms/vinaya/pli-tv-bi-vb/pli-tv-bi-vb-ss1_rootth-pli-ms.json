{	
"pli-tv-bi-vb-ss1:0.1":	"เถรวาท วินย ",
"pli-tv-bi-vb-ss1:0.2":	"ภิกฺขุนิวิภงฺค ",
"pli-tv-bi-vb-ss1:0.3":	"สงฺฆาทิเสสกณฺฑ ",
"pli-tv-bi-vb-ss1:0.4":	"๑ฯ อุสฺสยวาทิกาสิกฺขาปท ",
"pli-tv-bi-vb-ss1:0.5":	"อิเม โข ปนายฺยาโย สตฺตรส สงฺฆาทิเสสา ธมฺมา อุทฺเทสํ อาคจฺฉนฺติฯ ",
"pli-tv-bi-vb-ss1:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-ss1:1.2":	"เตน โข ปน สมเยน อญฺญตโร อุปาสโก ภิกฺขุนิสงฺฆสฺส อุโทสิตํ ทตฺวา กาลงฺกโต โหติฯ ",
"pli-tv-bi-vb-ss1:1.3":	"ตสฺส เทฺว ปุตฺตา โหนฺติ—",
"pli-tv-bi-vb-ss1:1.4":	"เอโก อสฺสทฺโธ อปฺปสนฺโน, เอโก สทฺโธ ปสนฺโนฯ ",
"pli-tv-bi-vb-ss1:1.5":	"เต เปตฺติกํ สาปเตยฺยํ วิภชึสุฯ ",
"pli-tv-bi-vb-ss1:1.6":	"อถ โข โส อสฺสทฺโธ อปฺปสนฺโน ตํ สทฺธํ ปสนฺนํ เอตทโวจ—",
"pli-tv-bi-vb-ss1:1.7":	"“อมฺหากํ อุโทสิโต, ตํ ภาเชมา”ติฯ ",
"pli-tv-bi-vb-ss1:1.8":	"เอวํ วุตฺเต, โส สทฺโธ ปสนฺโน ตํ อสฺสทฺธํ อปฺปสนฺนํ เอตทโวจ—",
"pli-tv-bi-vb-ss1:1.9":	"“มาโยฺย, เอวํ อวจฯ ",
"pli-tv-bi-vb-ss1:1.10":	"อมฺหากํ ปิตุนา ภิกฺขุนิสงฺฆสฺส ทินฺโน”ติฯ ",
"pli-tv-bi-vb-ss1:1.11":	"ทุติยมฺปิ โข โส อสฺสทฺโธ อปฺปสนฺโน ตํ สทฺธํ ปสนฺนํ เอตทโวจ—",
"pli-tv-bi-vb-ss1:1.12":	"“อมฺหากํ อุโทสิโต, ตํ ภาเชมา”ติฯ ",
"pli-tv-bi-vb-ss1:1.13":	"อถ โข โส สทฺโธ ปสนฺโน ตํ อสฺสทฺธํ อปฺปสนฺนํ เอตทโวจ—",
"pli-tv-bi-vb-ss1:1.14":	"“มาโยฺย, เอวํ อวจฯ ",
"pli-tv-bi-vb-ss1:1.15":	"อมฺหากํ ปิตุนา ภิกฺขุนิสงฺฆสฺส ทินฺโน”ติฯ ",
"pli-tv-bi-vb-ss1:1.16":	"ตติยมฺปิ โข โส อสฺสทฺโธ อปฺปสนฺโน ตํ สทฺธํ ปสนฺนํ เอตทโวจ—",
"pli-tv-bi-vb-ss1:1.17":	"“อมฺหากํ อุโทสิโต, ตํ ภาเชมา”ติฯ ",
"pli-tv-bi-vb-ss1:1.18":	"อถ โข โส สทฺโธ ปสนฺโน—",
"pli-tv-bi-vb-ss1:1.19":	"“สเจ มยฺหํ ภวิสฺสติ, อหมฺปิ ภิกฺขุนิสงฺฆสฺส ทสฺสามี”ติ—",
"pli-tv-bi-vb-ss1:1.20":	"ตํ อสฺสทฺธํ อปฺปสนฺนํ เอตทโวจ—",
"pli-tv-bi-vb-ss1:1.21":	"“ภาเชมา”ติฯ ",
"pli-tv-bi-vb-ss1:1.22":	"อถ โข โส อุโทสิโต เตหิ ภาชียมาโน ตสฺส อสฺสทฺธสฺส อปฺปสนฺนสฺส ปาปุณาติฯ ",
"pli-tv-bi-vb-ss1:1.23":	"อถ โข โส อสฺสทฺโธ อปฺปสนฺโน ภิกฺขุนิโย อุปสงฺกมิตฺวา เอตทโวจ—",
"pli-tv-bi-vb-ss1:1.24":	"“นิกฺขมถาเยฺย, อมฺหากํ อุโทสิโต”ติฯ ",
"pli-tv-bi-vb-ss1:1.25":	"เอวํ วุตฺเต ถุลฺลนนฺทา ภิกฺขุนี ตํ ปุริสํ เอตทโวจ—",
"pli-tv-bi-vb-ss1:1.26":	"“มาโยฺย, เอวํ อวจ, ตุมฺหากํ ปิตุนา ภิกฺขุนิสงฺฆสฺส ทินฺโน”ติฯ ",
"pli-tv-bi-vb-ss1:1.27":	"“ทินฺโน น ทินฺโน”ติ โวหาริเก มหามตฺเต ปุจฺฉึสุฯ ",
"pli-tv-bi-vb-ss1:1.28":	"มหามตฺตา เอวมาหํสุ—",
"pli-tv-bi-vb-ss1:1.29":	"“โก, อเยฺย, ชานาติ ภิกฺขุนิสงฺฆสฺส ทินฺโน”ติ? ",
"pli-tv-bi-vb-ss1:1.30":	"เอวํ วุตฺเต, ถุลฺลนนฺทา ภิกฺขุนี เต มหามตฺเต เอตทโวจ—",
"pli-tv-bi-vb-ss1:1.31":	"“อปิ นายฺยา ตุเมฺหหิ ทิฏฺฐํ วา สุตํ วา สกฺขึ ฐปยิตฺวา ทานํ ทิยฺยมานนฺ”ติ? ",
"pli-tv-bi-vb-ss1:1.32":	"อถ โข เต มหามตฺตา—",
"pli-tv-bi-vb-ss1:1.33":	"“สจฺจํ โข อยฺยา อาหา”ติ ตํ อุโทสิตํ ภิกฺขุนิสงฺฆสฺส อกํสุฯ ",
"pli-tv-bi-vb-ss1:1.34":	"อถ โข โส ปุริโส ปราชิโต อุชฺฌายติ ขิยฺยติ วิปาเจติ—",
"pli-tv-bi-vb-ss1:1.35":	"“อสฺสมณิโย อิมา มุณฺฑา พนฺธกินิโยฯ ",
"pli-tv-bi-vb-ss1:1.36":	"กถญฺหิ นาม อมฺหากํ อุโทสิตํ อจฺฉินฺทาเปสฺสนฺตี”ติฯ ",
"pli-tv-bi-vb-ss1:1.37":	"ถุลฺลนนฺทา ภิกฺขุนี มหามตฺตานํ เอตมตฺถํ อาโรเจสิฯ ",
"pli-tv-bi-vb-ss1:1.38":	"มหามตฺตา ตํ ปุริสํ ทณฺฑาเปสุํฯ ",
"pli-tv-bi-vb-ss1:1.39":	"อถ โข โส ปุริโส ทณฺฑิโต ภิกฺขุนุปสฺสยสฺส อวิทูเร อาชีวกเสยฺยํ การาเปตฺวา อาชีวเก อุโยฺยเชสิ—",
"pli-tv-bi-vb-ss1:1.40":	"“เอตา ภิกฺขุนิโย อจฺจาวทถา”ติฯ ",
"pli-tv-bi-vb-ss1:1.41":	"ถุลฺลนนฺทา ภิกฺขุนี มหามตฺตานํ เอตมตฺถํ อาโรเจสิฯ ",
"pli-tv-bi-vb-ss1:1.42":	"มหามตฺตา ตํ ปุริสํ พนฺธาเปสุํฯ ",
"pli-tv-bi-vb-ss1:1.43":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-ss1:1.44":	"“ปฐมํ ภิกฺขุนิโย อุโทสิตํ อจฺฉินฺทาเปสุํ, ทุติยํ ทณฺฑาเปสุํ, ตติยํ พนฺธาเปสุํฯ ",
"pli-tv-bi-vb-ss1:1.45":	"อิทานิ ฆาตาเปสฺสนฺตี”ติฯ ",
"pli-tv-bi-vb-ss1:1.46":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-ss1:1.47":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-ss1:1.48":	"“กถญฺหิ นาม อยฺยา ถุลฺลนนฺทา อุสฺสยวาทิกา วิหริสฺสตี”ติฯ ",
"pli-tv-bi-vb-ss1:1.49":	"อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํ …เป… ",
"pli-tv-bi-vb-ss1:1.50":	"“สจฺจํ กิร, ภิกฺขเว, ถุลฺลนนฺทา ภิกฺขุนี อุสฺสยวาทิกา วิหรตี”ติฯ ",
"pli-tv-bi-vb-ss1:1.51":	"“สจฺจํ, ภควา”ติฯ ",
"pli-tv-bi-vb-ss1:1.52":	"วิครหิ พุทฺโธ ภควา …เป… ",
"pli-tv-bi-vb-ss1:1.53":	"กถญฺหิ นาม, ภิกฺขเว, ถุลฺลนนฺทา ภิกฺขุนี อุสฺสยวาทิกา วิหริสฺสติฯ ",
"pli-tv-bi-vb-ss1:1.54":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-ss1:1.55":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-ss1:1.56.1":	"“ยา ปน ภิกฺขุนี อุสฺสยวาทิกา วิหเรยฺย คหปตินา วา คหปติปุตฺเตน วา ทาเสน วา กมฺมกาเรน วา อนฺตมโส สมณปริพฺพาชเกนาปิ, อยํ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสนฺ”ติฯ ",
"pli-tv-bi-vb-ss1:2.1.1":	"ยา ปนาติ ",
"pli-tv-bi-vb-ss1:2.1.2":	"ยา ยาทิสา …เป… ",
"pli-tv-bi-vb-ss1:2.1.3":	"ภิกฺขุนีติ ",
"pli-tv-bi-vb-ss1:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-ss1:2.1.5":	"อุสฺสยวาทิกา นาม ",
"pli-tv-bi-vb-ss1:2.1.6":	"อฑฺฑการิกา วุจฺจติฯ ",
"pli-tv-bi-vb-ss1:2.1.7":	"คหปติ นาม ",
"pli-tv-bi-vb-ss1:2.1.8":	"โย โกจิ อคารํ อชฺฌาวสติฯ ",
"pli-tv-bi-vb-ss1:2.1.9":	"คหปติปุตฺโต นาม ",
"pli-tv-bi-vb-ss1:2.1.10":	"เย เกจิ ปุตฺตภาตโรฯ ",
"pli-tv-bi-vb-ss1:2.1.11":	"ทาโส นาม ",
"pli-tv-bi-vb-ss1:2.1.12":	"อนฺโตชาโต ธนกฺกีโต กรมรานีโตฯ ",
"pli-tv-bi-vb-ss1:2.1.13":	"กมฺมกาโร นาม ",
"pli-tv-bi-vb-ss1:2.1.14":	"ภฏโก อาหตโกฯ ",
"pli-tv-bi-vb-ss1:2.1.15":	"สมณปริพฺพาชโก นาม ",
"pli-tv-bi-vb-ss1:2.1.16":	"ภิกฺขุญฺจ ภิกฺขุนิญฺจ สิกฺขมานญฺจ สามเณรญฺจ สามเณริญฺจ ฐเปตฺวา โย โกจิ ปริพฺพาชกสมาปนฺโนฯ ",
"pli-tv-bi-vb-ss1:2.1.17":	"อฑฺฑํ กริสฺสามีติ ทุติยํ วา ปริเยสติ คจฺฉติ วา, อาปตฺติ ทุกฺกฏสฺสฯ ",
"pli-tv-bi-vb-ss1:2.1.18":	"เอกสฺส อาโรเจติ, อาปตฺติ ทุกฺกฏสฺสฯ ",
"pli-tv-bi-vb-ss1:2.1.19":	"ทุติยสฺส อาโรเจติ, อาปตฺติ ถุลฺลจฺจยสฺสฯ ",
"pli-tv-bi-vb-ss1:2.1.20":	"อฑฺฑปริโยสาเน อาปตฺติ สงฺฆาทิเสสสฺสฯ ",
"pli-tv-bi-vb-ss1:2.1.21":	"ปฐมาปตฺติกนฺติ ",
"pli-tv-bi-vb-ss1:2.1.22":	"สห วตฺถุชฺฌาจารา อาปชฺชติ อสมนุภาสนายฯ ",
"pli-tv-bi-vb-ss1:2.1.23":	"นิสฺสารณียนฺติ ",
"pli-tv-bi-vb-ss1:2.1.24":	"สงฺฆมฺหา นิสฺสารียติฯ ",
"pli-tv-bi-vb-ss1:2.1.25":	"สงฺฆาทิเสสนฺติ ",
"pli-tv-bi-vb-ss1:2.1.26":	"สงฺโฆว ตสฺสา อาปตฺติยา มานตฺตํ เทติ มูลาย ปฏิกสฺสติ อพฺเภติ, น สมฺพหุลา น เอกา ภิกฺขุนีฯ เตน วุจฺจติ “สงฺฆาทิเสโส”ติฯ ",
"pli-tv-bi-vb-ss1:2.1.27":	"ตเสฺสว อาปตฺตินิกายสฺส นามกมฺมํ อธิวจนํฯ เตนปิ วุจฺจติ “สงฺฆาทิเสโส”ติฯ ",
"pli-tv-bi-vb-ss1:2.2.1":	"อนาปตฺติ—",
"pli-tv-bi-vb-ss1:2.2.2":	"มนุเสฺสหิ อากฑฺฒียมานา คจฺฉติ, ",
"pli-tv-bi-vb-ss1:2.2.3":	"อารกฺขํ ยาจติ, ",
"pli-tv-bi-vb-ss1:2.2.4":	"อโนทิสฺส อาจิกฺขติ, ",
"pli-tv-bi-vb-ss1:2.2.5":	"อุมฺมตฺติกาย …เป… ",
"pli-tv-bi-vb-ss1:2.2.6":	"",
"pli-tv-bi-vb-ss1:2.2.7":	"",
"pli-tv-bi-vb-ss1:2.2.8":	"อาทิกมฺมิกายาติฯ ",
"pli-tv-bi-vb-ss1:2.2.9":	"ปฐมสงฺฆาทิเสสสิกฺขาปทํ นิฏฺฐิตํฯ "
}	
