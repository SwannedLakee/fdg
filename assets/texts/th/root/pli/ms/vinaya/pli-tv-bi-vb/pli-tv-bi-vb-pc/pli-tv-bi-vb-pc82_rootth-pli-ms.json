{	
"pli-tv-bi-vb-pc82:0.1":	"เถรวาท วินย ",
"pli-tv-bi-vb-pc82:0.2":	"ภิกฺขุนิวิภงฺค ",
"pli-tv-bi-vb-pc82:0.3":	"ปาจิตฺติยกณฺฑ ",
"pli-tv-bi-vb-pc82:0.4":	"กุมาริภูตวคฺค ",
"pli-tv-bi-vb-pc82:0.5":	"๘๒ฯ อนุวสฺสสิกฺขาปท ",
"pli-tv-bi-vb-pc82:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc82:1.2":	"เตน โข ปน สมเยน ภิกฺขุนิโย อนุวสฺสํ วุฏฺฐาเปนฺติ, อุปสฺสโย น สมฺมติฯ ",
"pli-tv-bi-vb-pc82:1.3":	"มนุสฺสา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc82:1.4":	"“กถญฺหิ นาม ภิกฺขุนิโย อนุวสฺสํ วุฏฺฐาเปสฺสนฺติ, อุปสฺสโย น สมฺมตี”ติฯ ",
"pli-tv-bi-vb-pc82:1.5":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-pc82:1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc82:1.7":	"“กถญฺหิ นาม ภิกฺขุนิโย อนุวสฺสํ วุฏฺฐาเปสฺสนฺตี”ติ …เป… ",
"pli-tv-bi-vb-pc82:1.8":	"“สจฺจํ กิร, ภิกฺขเว, ภิกฺขุนิโย อนุวสฺสํ วุฏฺฐาเปนฺตี”ติ? ",
"pli-tv-bi-vb-pc82:1.9":	"“สจฺจํ, ภควา”ติฯ ",
"pli-tv-bi-vb-pc82:1.10":	"วิครหิ พุทฺโธ ภควา …เป… ",
"pli-tv-bi-vb-pc82:1.11":	"กถญฺหิ นาม, ภิกฺขเว, ภิกฺขุนิโย อนุวสฺสํ วุฏฺฐาเปสฺสนฺติฯ ",
"pli-tv-bi-vb-pc82:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc82:1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc82:1.14.1":	"“ยา ปน ภิกฺขุนี อนุวสฺสํ วุฏฺฐาเปยฺย, ปาจิตฺติยนฺ”ติฯ ",
"pli-tv-bi-vb-pc82:2.1.1":	"ยา ปนาติ ",
"pli-tv-bi-vb-pc82:2.1.2":	"ยา ยาทิสา …เป… ",
"pli-tv-bi-vb-pc82:2.1.3":	"ภิกฺขุนีติ ",
"pli-tv-bi-vb-pc82:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc82:2.1.5":	"อนุวสฺสนฺติ ",
"pli-tv-bi-vb-pc82:2.1.6":	"อนุสํวจฺฉรํฯ ",
"pli-tv-bi-vb-pc82:2.1.7":	"วุฏฺฐาเปยฺยาติ ",
"pli-tv-bi-vb-pc82:2.1.8":	"อุปสมฺปาเทยฺยฯ ",
"pli-tv-bi-vb-pc82:2.1.9":	"“วุฏฺฐาเปสฺสามี”ติ คณํ วา อาจรินึ วา ปตฺตํ วา จีวรํ วา ปริเยสติ, สีมํ วา สมฺมนฺนติ, อาปตฺติ ทุกฺกฏสฺสฯ ",
"pli-tv-bi-vb-pc82:2.1.10":	"ญตฺติยา ทุกฺกฏํฯ ",
"pli-tv-bi-vb-pc82:2.1.11":	"ทฺวีหิ กมฺมวาจาหิ ทุกฺกฏาฯ ",
"pli-tv-bi-vb-pc82:2.1.12":	"กมฺมวาจาปริโยสาเน อุปชฺฌายาย อาปตฺติ ปาจิตฺติยสฺสฯ ",
"pli-tv-bi-vb-pc82:2.1.13":	"คณสฺส จ อาจรินิยา จ อาปตฺติ ทุกฺกฏสฺสฯ ",
"pli-tv-bi-vb-pc82:2.2.1":	"อนาปตฺติ—",
"pli-tv-bi-vb-pc82:2.2.2":	"เอกนฺตริกํ วุฏฺฐาเปติ, ",
"pli-tv-bi-vb-pc82:2.2.3":	"อุมฺมตฺติกาย, ",
"pli-tv-bi-vb-pc82:2.2.4":	"อาทิกมฺมิกายาติฯ ",
"pli-tv-bi-vb-pc82:2.2.5":	"ทฺวาทสมสิกฺขาปทํ นิฏฺฐิตํฯ "
}	
