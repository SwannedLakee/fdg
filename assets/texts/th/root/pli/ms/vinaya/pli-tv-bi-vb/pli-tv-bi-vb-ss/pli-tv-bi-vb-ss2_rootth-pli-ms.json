{	
"pli-tv-bi-vb-ss2:0.1":	"เถรวาท วินย ",
"pli-tv-bi-vb-ss2:0.2":	"ภิกฺขุนิวิภงฺค ",
"pli-tv-bi-vb-ss2:0.3":	"สงฺฆาทิเสสกณฺฑ ",
"pli-tv-bi-vb-ss2:0.4":	"๒ฯ โจรีวุฏฺฐาปิกาสิกฺขาปท ",
"pli-tv-bi-vb-ss2:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-ss2:1.2":	"เตน โข ปน สมเยน เวสาลิยํ อญฺญตรสฺส ลิจฺฉวิสฺส ปชาปติ อติจารินี โหติฯ ",
"pli-tv-bi-vb-ss2:1.3":	"อถ โข โส ลิจฺฉวิ ตํ อิตฺถึ เอตทโวจ—",
"pli-tv-bi-vb-ss2:1.4":	"“สาธุ วิรมาหิ, อนตฺถํ โข เต กริสฺสามี”ติฯ ",
"pli-tv-bi-vb-ss2:1.5":	"เอวมฺปิ วุจฺจมานา นาทิยิฯ ",
"pli-tv-bi-vb-ss2:1.6":	"เตน โข ปน สมเยน เวสาลิยํ ลิจฺฉวิคโณ สนฺนิปติโต โหติ เกนจิเทว กรณีเยนฯ ",
"pli-tv-bi-vb-ss2:1.7":	"อถ โข โส ลิจฺฉวิ เต ลิจฺฉวโย เอตทโวจ—",
"pli-tv-bi-vb-ss2:1.8":	"“เอกํ เม, อโยฺย, อิตฺถึ อนุชานาถา”ติฯ ",
"pli-tv-bi-vb-ss2:1.9":	"“กา นาม สา”ติ? ",
"pli-tv-bi-vb-ss2:1.10":	"“มยฺหํ ปชาปติ อติจรติ, ตํ ฆาเตสฺสามี”ติฯ ",
"pli-tv-bi-vb-ss2:1.11":	"“ชานาหี”ติฯ ",
"pli-tv-bi-vb-ss2:1.12":	"อโสฺสสิ โข สา อิตฺถี—",
"pli-tv-bi-vb-ss2:1.13":	"“สามิโก กิร มํ ฆาเตตุกาโม”ติฯ ",
"pli-tv-bi-vb-ss2:1.14":	"วรภณฺฑํ อาทาย สาวตฺถึ คนฺตฺวา ติตฺถิเย อุปสงฺกมิตฺวา ปพฺพชฺชํ ยาจิฯ ",
"pli-tv-bi-vb-ss2:1.15":	"ติตฺถิยา น อิจฺฉึสุ ปพฺพาเชตุํฯ ",
"pli-tv-bi-vb-ss2:1.16":	"ภิกฺขุนิโย อุปสงฺกมิตฺวา ปพฺพชฺชํ ยาจิฯ ",
"pli-tv-bi-vb-ss2:1.17":	"ภิกฺขุนิโยปิ น อิจฺฉึสุ ปพฺพาเชตุํฯ ",
"pli-tv-bi-vb-ss2:1.18":	"ถุลฺลนนฺทํ ภิกฺขุนึ อุปสงฺกมิตฺวา ภณฺฑกํ ทเสฺสตฺวา ปพฺพชฺชํ ยาจิฯ ",
"pli-tv-bi-vb-ss2:1.19":	"ถุลฺลนนฺทา ภิกฺขุนี ภณฺฑกํ คเหตฺวา ปพฺพาเชสิฯ ",
"pli-tv-bi-vb-ss2:1.20":	"อถ โข โส ลิจฺฉวิ ตํ อิตฺถึ คเวสนฺโต สาวตฺถึ คนฺตฺวา ภิกฺขุนีสุ ปพฺพชิตํ ทิสฺวาน เยน ราชา ปเสนทิ โกสโล เตนุปสงฺกมิ; ",
"pli-tv-bi-vb-ss2:1.21":	"อุปสงฺกมิตฺวา ราชานํ ปเสนทึ โกสลํ เอตทโวจ—",
"pli-tv-bi-vb-ss2:1.22":	"“ปชาปติ เม, เทว, วรภณฺฑํ อาทาย สาวตฺถึ อนุปฺปตฺตาฯ ",
"pli-tv-bi-vb-ss2:1.23":	"ตํ เทโว อนุชานาตู”ติฯ ",
"pli-tv-bi-vb-ss2:1.24":	"“เตน หิ, ภเณ, วิจินิตฺวา อาจิกฺขา”ติฯ ",
"pli-tv-bi-vb-ss2:1.25":	"“ทิฏฺฐา, เทว, ภิกฺขุนีสุ ปพฺพชิตา”ติฯ ",
"pli-tv-bi-vb-ss2:1.26":	"“สเจ, ภเณ, ภิกฺขุนีสุ ปพฺพชิตา, น สา ลพฺภา กิญฺจิ กาตุํฯ ",
"pli-tv-bi-vb-ss2:1.27":	"สฺวากฺขาโต ภควตา ธมฺโม, จรตุ พฺรหฺมจริยํ สมฺมา ทุกฺขสฺส อนฺตกิริยายา”ติฯ ",
"pli-tv-bi-vb-ss2:1.28":	"อถ โข โส ลิจฺฉวิ อุชฺฌายติ ขิยฺยติ วิปาเจติ—",
"pli-tv-bi-vb-ss2:1.29":	"“กถญฺหิ นาม ภิกฺขุนิโย โจรึ ปพฺพาเชสฺสนฺตี”ติฯ ",
"pli-tv-bi-vb-ss2:1.30":	"อโสฺสสุํ โข ภิกฺขุนิโย ตสฺส ลิจฺฉวิสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ ",
"pli-tv-bi-vb-ss2:1.31":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-ss2:1.32":	"“กถญฺหิ นาม อยฺยา ถุลฺลนนฺทา โจรึ ปพฺพาเชสฺสตี”ติฯ ",
"pli-tv-bi-vb-ss2:1.33":	"อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํ …เป… ",
"pli-tv-bi-vb-ss2:1.34":	"“สจฺจํ กิร, ภิกฺขเว, ถุลฺลนนฺทา ภิกฺขุนี โจรึ ปพฺพาเชตี”ติ? ",
"pli-tv-bi-vb-ss2:1.35":	"“สจฺจํ, ภควา”ติฯ ",
"pli-tv-bi-vb-ss2:1.36":	"วิครหิ พุทฺโธ ภควา …เป… ",
"pli-tv-bi-vb-ss2:1.37":	"กถญฺหิ นาม, ภิกฺขเว, ถุลฺลนนฺทา ภิกฺขุนี โจรึ ปพฺพาเชสฺสติฯ ",
"pli-tv-bi-vb-ss2:1.38":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-ss2:1.39":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-ss2:1.40.1":	"“ยา ปน ภิกฺขุนี ชานํ โจรึ วชฺฌํ วิทิตํ อนปโลเกตฺวา ราชานํ วา สงฺฆํ วา คณํ วา ปูคํ วา เสณึ วา อญฺญตฺร กปฺปา วุฏฺฐาเปยฺย, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสนฺ”ติฯ ",
"pli-tv-bi-vb-ss2:2.1.1":	"ยา ปนาติ ",
"pli-tv-bi-vb-ss2:2.1.2":	"ยา ยาทิสา …เป… ",
"pli-tv-bi-vb-ss2:2.1.3":	"ภิกฺขุนีติ ",
"pli-tv-bi-vb-ss2:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-ss2:2.1.5":	"ชานาติ นาม ",
"pli-tv-bi-vb-ss2:2.1.6":	"สามํ วา ชานาติ อญฺเญ วา ตสฺสา อาโรเจนฺติ, สา วา อาโรเจติฯ ",
"pli-tv-bi-vb-ss2:2.1.7":	"โจรี นาม ",
"pli-tv-bi-vb-ss2:2.1.8":	"ยา ปญฺจมาสกํ วา อติเรกปญฺจมาสกํ วา อคฺฆนกํ อทินฺนํ เถยฺยสงฺขาตํ อาทิยติ, เอสา โจรี นามฯ ",
"pli-tv-bi-vb-ss2:2.1.9":	"วชฺฌา นาม ",
"pli-tv-bi-vb-ss2:2.1.10":	"ยํ กตฺวา วชฺฌปฺปตฺตา โหติฯ ",
"pli-tv-bi-vb-ss2:2.1.11":	"วิทิตา นาม ",
"pli-tv-bi-vb-ss2:2.1.12":	"อญฺเญหิ มนุเสฺสหิ ญาตา โหติ “วชฺฌา เอสา”ติฯ ",
"pli-tv-bi-vb-ss2:2.1.13":	"อนปโลเกตฺวาติ ",
"pli-tv-bi-vb-ss2:2.1.14":	"อนาปุจฺฉาฯ ",
"pli-tv-bi-vb-ss2:2.1.15":	"ราชา นาม ",
"pli-tv-bi-vb-ss2:2.1.16":	"ยตฺถ ราชา อนุสาสติ, ราชา อปโลเกตพฺโพฯ ",
"pli-tv-bi-vb-ss2:2.1.17":	"สงฺโฆ นาม ",
"pli-tv-bi-vb-ss2:2.1.18":	"ภิกฺขุนิสงฺโฆ วุจฺจติ, ภิกฺขุนิสงฺโฆ อปโลเกตพฺโพฯ ",
"pli-tv-bi-vb-ss2:2.1.19":	"คโณ นาม ",
"pli-tv-bi-vb-ss2:2.1.20":	"ยตฺถ คโณ อนุสาสติ, คโณ อปโลเกตพฺโพฯ ",
"pli-tv-bi-vb-ss2:2.1.21":	"ปูโค นาม ",
"pli-tv-bi-vb-ss2:2.1.22":	"ยตฺถ ปูโค อนุสาสติ, ปูโค อปโลเกตพฺโพฯ ",
"pli-tv-bi-vb-ss2:2.1.23":	"เสณิ นาม ",
"pli-tv-bi-vb-ss2:2.1.24":	"ยตฺถ เสณิ อนุสาสติ, เสณิ อปโลเกตพฺโพฯ ",
"pli-tv-bi-vb-ss2:2.1.25":	"อญฺญตฺร กปฺปาติ ",
"pli-tv-bi-vb-ss2:2.1.26":	"ฐเปตฺวา กปฺปํฯ ",
"pli-tv-bi-vb-ss2:2.1.27":	"กปฺปํ นาม ",
"pli-tv-bi-vb-ss2:2.1.28":	"เทฺว กปฺปานิ— ติตฺถิเยสุ วา ปพฺพชิตา โหติ อญฺญาสุ วา ภิกฺขุนีสุ ปพฺพชิตาฯ ",
"pli-tv-bi-vb-ss2:2.1.29":	"อญฺญตฺร กปฺปา “วุฏฺฐาเปสฺสามี”ติ คณํ วา อาจรินึ วา ปตฺตํ วา จีวรํ วา ปริเยสติ, สีมํ วา สมฺมนฺนติ, อาปตฺติ ทุกฺกฏสฺสฯ ",
"pli-tv-bi-vb-ss2:2.1.30":	"ญตฺติยา ทุกฺกฏํฯ ",
"pli-tv-bi-vb-ss2:2.1.31":	"ทฺวีหิ กมฺมวาจาหิ ถุลฺลจฺจยาฯ ",
"pli-tv-bi-vb-ss2:2.1.32":	"กมฺมวาจาปริโยสาเน อุปชฺฌายาย อาปตฺติ สงฺฆาทิเสสสฺสฯ ",
"pli-tv-bi-vb-ss2:2.1.33":	"คณสฺส จ อาจรินิยา จ อาปตฺติ ทุกฺกฏสฺสฯ ",
"pli-tv-bi-vb-ss2:2.1.34":	"อยมฺปีติ ",
"pli-tv-bi-vb-ss2:2.1.35":	"ปุริมํ อุปาทาย วุจฺจติฯ ",
"pli-tv-bi-vb-ss2:2.1.36":	"ปฐมาปตฺติกนฺติ ",
"pli-tv-bi-vb-ss2:2.1.37":	"สห วตฺถุชฺฌาจารา อาปชฺชติ อสมนุภาสนายฯ ",
"pli-tv-bi-vb-ss2:2.1.38":	"นิสฺสารณียนฺติ ",
"pli-tv-bi-vb-ss2:2.1.39":	"สงฺฆมฺหา นิสฺสารียติฯ ",
"pli-tv-bi-vb-ss2:2.1.40":	"สงฺฆาทิเสสนฺติ ",
"pli-tv-bi-vb-ss2:2.1.41":	"…เป… เตนปิ วุจฺจติ สงฺฆาทิเสโสติฯ ",
"pli-tv-bi-vb-ss2:2.2.1":	"โจริยา โจริสญฺญา อญฺญตฺร กปฺปา วุฏฺฐาเปติ, อาปตฺติ สงฺฆาทิเสสสฺสฯ ",
"pli-tv-bi-vb-ss2:2.2.2":	"โจริยา เวมติกา อญฺญตฺร กปฺปา วุฏฺฐาเปติ, อาปตฺติ ทุกฺกฏสฺสฯ ",
"pli-tv-bi-vb-ss2:2.2.3":	"โจริยา อโจริสญฺญา อญฺญตฺร กปฺปา วุฏฺฐาเปติ, อนาปตฺติฯ ",
"pli-tv-bi-vb-ss2:2.2.4":	"อโจริยา โจริสญฺญา, อาปตฺติ ทุกฺกฏสฺสฯ ",
"pli-tv-bi-vb-ss2:2.2.5":	"อโจริยา เวมติกา, อาปตฺติ ทุกฺกฏสฺสฯ ",
"pli-tv-bi-vb-ss2:2.2.6":	"อโจริยา อโจริสญฺญา, อนาปตฺติฯ ",
"pli-tv-bi-vb-ss2:2.3.1":	"อนาปตฺติ—",
"pli-tv-bi-vb-ss2:2.3.2":	"อชานนฺตี วุฏฺฐาเปติ, ",
"pli-tv-bi-vb-ss2:2.3.3":	"อปโลเกตฺวา วุฏฺฐาเปติ, ",
"pli-tv-bi-vb-ss2:2.3.4":	"กปฺปกตํ วุฏฺฐาเปติ, ",
"pli-tv-bi-vb-ss2:2.3.5":	"อุมฺมตฺติกาย, ",
"pli-tv-bi-vb-ss2:2.3.6":	"อาทิกมฺมิกายาติฯ ",
"pli-tv-bi-vb-ss2:2.3.7":	"ทุติยสงฺฆาทิเสสสิกฺขาปทํ นิฏฺฐิตํฯ "
}	
