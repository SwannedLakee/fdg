{	
"pli-tv-bi-vb-pc45:0.1":	"เถรวาท วินย ",
"pli-tv-bi-vb-pc45:0.2":	"ภิกฺขุนิวิภงฺค ",
"pli-tv-bi-vb-pc45:0.3":	"ปาจิตฺติยกณฺฑ ",
"pli-tv-bi-vb-pc45:0.4":	"จิตฺตาคารวคฺค ",
"pli-tv-bi-vb-pc45:0.5":	"๔๕ฯ อธิกรณสิกฺขาปท ",
"pli-tv-bi-vb-pc45:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc45:1.2":	"เตน โข ปน สมเยน อญฺญตรา ภิกฺขุนี ถุลฺลนนฺทํ ภิกฺขุนึ อุปสงฺกมิตฺวา เอตทโวจ—",
"pli-tv-bi-vb-pc45:1.3":	"“เอหาเยฺย, อิมํ อธิกรณํ วูปสเมหี”ติฯ ",
"pli-tv-bi-vb-pc45:1.4":	"ถุลฺลนนฺทา ภิกฺขุนี—",
"pli-tv-bi-vb-pc45:1.5":	"“สาธู”ติ ปฏิสฺสุณิตฺวา, เนว วูปสเมติ น วูปสมาย อุสฺสุกฺกํ กโรติฯ ",
"pli-tv-bi-vb-pc45:1.6":	"อถ โข สา ภิกฺขุนี ภิกฺขุนีนํ เอตมตฺถํ อาโรเจสิฯ ",
"pli-tv-bi-vb-pc45:1.7":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc45:1.8":	"“กถญฺหิ นาม อยฺยา ถุลฺลนนฺทา ภิกฺขุนิยา—",
"pli-tv-bi-vb-pc45:1.9":	"‘เอหาเยฺย, อิมํ อธิกรณํ วูปสเมหี’ติ วุจฺจมานา—",
"pli-tv-bi-vb-pc45:1.10":	"‘สาธู’ติ ปฏิสฺสุณิตฺวา, เนว วูปสเมสฺสติ น วูปสมาย อุสฺสุกฺกํ กริสฺสตี”ติ …เป… ",
"pli-tv-bi-vb-pc45:1.11":	"“สจฺจํ กิร, ภิกฺขเว, ถุลฺลนนฺทา ภิกฺขุนี ภิกฺขุนิยา—",
"pli-tv-bi-vb-pc45:1.12":	"‘เอหาเยฺย, อิมํ อธิกรณํ วูปสเมหี’ติ วุจฺจมานา—",
"pli-tv-bi-vb-pc45:1.13":	"‘สาธู’ติ ปฏิสฺสุณิตฺวา, เนว วูปสเมติ น วูปสมาย อุสฺสุกฺกํ กโรตี”ติ? ",
"pli-tv-bi-vb-pc45:1.14":	"“สจฺจํ, ภควา”ติฯ ",
"pli-tv-bi-vb-pc45:1.15":	"วิครหิ พุทฺโธ ภควา …เป… ",
"pli-tv-bi-vb-pc45:1.16":	"กถญฺหิ นาม, ภิกฺขเว, ถุลฺลนนฺทา ภิกฺขุนี ภิกฺขุนิยา—",
"pli-tv-bi-vb-pc45:1.17":	"‘เอหาเยฺย, อิมํ อธิกรณํ วูปสเมหี’ติ วุจฺจมานา—",
"pli-tv-bi-vb-pc45:1.18":	"‘สาธู’ติ ปฏิสฺสุณิตฺวา, เนว วูปสเมสฺสติ น วูปสมาย อุสฺสุกฺกํ กริสฺสติฯ ",
"pli-tv-bi-vb-pc45:1.19":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc45:1.20":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc45:1.21.1":	"“ยา ปน ภิกฺขุนี ภิกฺขุนิยา—‘เอหาเยฺย, อิมํ อธิกรณํ วูปสเมหี’ติ วุจฺจมานา—‘สาธู’ติ ปฏิสฺสุณิตฺวา สา ปจฺฉา อนนฺตรายิกินี เนว วูปสเมยฺย น วูปสมาย อุสฺสุกฺกํ กเรยฺย, ปาจิตฺติยนฺ”ติฯ ",
"pli-tv-bi-vb-pc45:2.1.1":	"ยา ปนาติ ",
"pli-tv-bi-vb-pc45:2.1.2":	"ยา ยาทิสา …เป… ",
"pli-tv-bi-vb-pc45:2.1.3":	"ภิกฺขุนีติ ",
"pli-tv-bi-vb-pc45:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc45:2.1.5":	"ภิกฺขุนิยาติ ",
"pli-tv-bi-vb-pc45:2.1.6":	"อญฺญาย ภิกฺขุนิยาฯ ",
"pli-tv-bi-vb-pc45:2.1.7":	"อธิกรณํ นาม ",
"pli-tv-bi-vb-pc45:2.1.8":	"จตฺตาริ อธิกรณานิ— วิวาทาธิกรณํ, อนุวาทาธิกรณํ, อาปตฺตาธิกรณํ, กิจฺจาธิกรณํฯ ",
"pli-tv-bi-vb-pc45:2.1.9":	"เอหาเยฺย อิมํ อธิกรณํ วูปสเมหีติ ",
"pli-tv-bi-vb-pc45:2.1.10":	"เอหาเยฺย อิมํ อธิกรณํ วินิจฺเฉหิฯ ",
"pli-tv-bi-vb-pc45:2.1.11":	"สา ปจฺฉา อนนฺตรายิกินีติ ",
"pli-tv-bi-vb-pc45:2.1.12":	"อสติ อนฺตราเยฯ ",
"pli-tv-bi-vb-pc45:2.1.13":	"เนว วูปสเมยฺยาติ ",
"pli-tv-bi-vb-pc45:2.1.14":	"น สยํ วูปสเมยฺยฯ ",
"pli-tv-bi-vb-pc45:2.1.15":	"น วูปสมาย อุสฺสุกฺกํ กเรยฺยาติ ",
"pli-tv-bi-vb-pc45:2.1.16":	"น อญฺญํ อาณาเปยฺยฯ ",
"pli-tv-bi-vb-pc45:2.1.17":	"“เนว วูปสเมสฺสามิ น วูปสมาย อุสฺสุกฺกํ กริสฺสามี”ติ ธุรํ นิกฺขิตฺตมตฺเต, อาปตฺติ ปาจิตฺติยสฺสฯ ",
"pli-tv-bi-vb-pc45:2.2.1":	"อุปสมฺปนฺนาย อุปสมฺปนฺนสญฺญา อธิกรณํ เนว วูปสเมติ น วูปสมาย อุสฺสุกฺกํ กโรติ, อาปตฺติ ปาจิตฺติยสฺสฯ ",
"pli-tv-bi-vb-pc45:2.2.2":	"อุปสมฺปนฺนาย เวมติกา อธิกรณํ เนว วูปสเมติ, น วูปสมาย อุสฺสุกฺกํ กโรติ, อาปตฺติ ปาจิตฺติยสฺสฯ ",
"pli-tv-bi-vb-pc45:2.2.3":	"อุปสมฺปนฺนาย อนุปสมฺปนฺนสญฺญา อธิกรณํ เนว วูปสเมติ, น วูปสมาย อุสฺสุกฺกํ กโรติ, อาปตฺติ ปาจิตฺติยสฺสฯ ",
"pli-tv-bi-vb-pc45:2.2.4":	"อนุปสมฺปนฺนาย อธิกรณํ เนว วูปสเมติ, น วูปสมาย อุสฺสุกฺกํ กโรติ, อาปตฺติ ทุกฺกฏสฺสฯ ",
"pli-tv-bi-vb-pc45:2.2.5":	"อนุปสมฺปนฺนาย อุปสมฺปนฺนสญฺญา, อาปตฺติ ทุกฺกฏสฺสฯ ",
"pli-tv-bi-vb-pc45:2.2.6":	"อนุปสมฺปนฺนาย เวมติกา, อาปตฺติ ทุกฺกฏสฺสฯ ",
"pli-tv-bi-vb-pc45:2.2.7":	"อนุปสมฺปนฺนาย อนุปสมฺปนฺนสญฺญา, อาปตฺติ ทุกฺกฏสฺสฯ ",
"pli-tv-bi-vb-pc45:2.3.1":	"อนาปตฺติ—",
"pli-tv-bi-vb-pc45:2.3.2":	"สติ อนฺตราเย, ",
"pli-tv-bi-vb-pc45:2.3.3":	"ปริเยสิตฺวา น ลภติ, ",
"pli-tv-bi-vb-pc45:2.3.4":	"คิลานาย, ",
"pli-tv-bi-vb-pc45:2.3.5":	"อาปทาสุ, ",
"pli-tv-bi-vb-pc45:2.3.6":	"อุมฺมตฺติกาย, ",
"pli-tv-bi-vb-pc45:2.3.7":	"อาทิกมฺมิกายาติฯ ",
"pli-tv-bi-vb-pc45:2.3.8":	"ปญฺจมสิกฺขาปทํ นิฏฺฐิตํฯ "
}	
