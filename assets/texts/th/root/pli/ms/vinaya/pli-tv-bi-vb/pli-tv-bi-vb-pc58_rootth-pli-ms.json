{	
"pli-tv-bi-vb-pc58:0.1":	"เถรวาท วินย ",
"pli-tv-bi-vb-pc58:0.2":	"ภิกฺขุนิวิภงฺค ",
"pli-tv-bi-vb-pc58:0.3":	"ปาจิตฺติยกณฺฑ ",
"pli-tv-bi-vb-pc58:0.4":	"อารามวคฺค ",
"pli-tv-bi-vb-pc58:0.5":	"๕๘ฯ โอวาทสิกฺขาปท ",
"pli-tv-bi-vb-pc58:1.1":	"เตน สมเยน พุทฺโธ ภควา สกฺเกสุ วิหรติ กปิลวตฺถุสฺมึ นิโคฺรธาราเมฯ ",
"pli-tv-bi-vb-pc58:1.2":	"เตน โข ปน สมเยน ฉพฺพคฺคิยา ภิกฺขู ภิกฺขุนุปสฺสยํ อุปสงฺกมิตฺวา ฉพฺพคฺคิยา ภิกฺขุนิโย โอวทนฺติฯ ",
"pli-tv-bi-vb-pc58:1.3":	"ภิกฺขุนิโย ฉพฺพคฺคิยา ภิกฺขุนิโย เอตทโวจุํ—",
"pli-tv-bi-vb-pc58:1.4":	"“เอถาเยฺย, โอวาทํ คมิสฺสามา”ติฯ ",
"pli-tv-bi-vb-pc58:1.5":	"“ยมฺปิ มยํ, อเยฺย, คจฺเฉยฺยาม โอวาทสฺส การณา, อยฺยา ฉพฺพคฺคิยา อิเธว อาคนฺตฺวา อเมฺห โอวทนฺตี”ติฯ ",
"pli-tv-bi-vb-pc58:1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc58:1.7":	"“กถญฺหิ นาม ฉพฺพคฺคิยา ภิกฺขุนิโย โอวาทํ น คจฺฉิสฺสนฺตี”ติ …เป… ",
"pli-tv-bi-vb-pc58:1.8":	"“สจฺจํ กิร, ภิกฺขเว, ฉพฺพคฺคิยา ภิกฺขุนิโย โอวาทํ น คจฺฉนฺตี”ติ? ",
"pli-tv-bi-vb-pc58:1.9":	"“สจฺจํ, ภควา”ติฯ ",
"pli-tv-bi-vb-pc58:1.10":	"วิครหิ พุทฺโธ ภควา …เป… ",
"pli-tv-bi-vb-pc58:1.11":	"กถญฺหิ นาม, ภิกฺขเว, ฉพฺพคฺคิยา ภิกฺขุนิโย โอวาทํ น คจฺฉิสฺสนฺติฯ ",
"pli-tv-bi-vb-pc58:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc58:1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc58:1.14.1":	"“ยา ปน ภิกฺขุนี โอวาทาย วา สํวาสาย วา น คจฺเฉยฺย, ปาจิตฺติยนฺ”ติฯ ",
"pli-tv-bi-vb-pc58:2.1.1":	"ยา ปนาติ ",
"pli-tv-bi-vb-pc58:2.1.2":	"ยา ยาทิสา …เป… ",
"pli-tv-bi-vb-pc58:2.1.3":	"ภิกฺขุนีติ ",
"pli-tv-bi-vb-pc58:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc58:2.1.5":	"โอวาโท นาม ",
"pli-tv-bi-vb-pc58:2.1.6":	"อฏฺฐ ครุธมฺมาฯ ",
"pli-tv-bi-vb-pc58:2.1.7":	"สํวาโส นาม ",
"pli-tv-bi-vb-pc58:2.1.8":	"เอกกมฺมํ เอกุทฺเทโส สมสิกฺขตาฯ ",
"pli-tv-bi-vb-pc58:2.1.9":	"โอวาทาย วา สํวาสาย วา น คจฺฉิสฺสามีติ ธุรํ นิกฺขิตฺตมตฺเต อาปตฺติ ปาจิตฺติยสฺสฯ ",
"pli-tv-bi-vb-pc58:2.2.1":	"อนาปตฺติ—",
"pli-tv-bi-vb-pc58:2.2.2":	"สติ อนฺตราเย, ",
"pli-tv-bi-vb-pc58:2.2.3":	"ปริเยสิตฺวา ทุติยิกํ ภิกฺขุนึ น ลภติ, ",
"pli-tv-bi-vb-pc58:2.2.4":	"คิลานาย, ",
"pli-tv-bi-vb-pc58:2.2.5":	"อาปทาสุ, ",
"pli-tv-bi-vb-pc58:2.2.6":	"อุมฺมตฺติกาย, ",
"pli-tv-bi-vb-pc58:2.2.7":	"อาทิกมฺมิกายาติฯ ",
"pli-tv-bi-vb-pc58:2.2.8":	"อฏฺฐมสิกฺขาปทํ นิฏฺฐิตํฯ "
}	
