{	
"pli-tv-bi-vb-pc68:0.1":	"เถรวาท วินย ",
"pli-tv-bi-vb-pc68:0.2":	"ภิกฺขุนิวิภงฺค ",
"pli-tv-bi-vb-pc68:0.3":	"ปาจิตฺติยกณฺฑ ",
"pli-tv-bi-vb-pc68:0.4":	"คพฺภินิวคฺค ",
"pli-tv-bi-vb-pc68:0.5":	"๖๘ฯ สหชีวินีสิกฺขาปท ",
"pli-tv-bi-vb-pc68:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc68:1.2":	"เตน โข ปน สมเยน ถุลฺลนนฺทา ภิกฺขุนี สหชีวินึ วุฏฺฐาเปตฺวา เทฺว วสฺสานิ เนว อนุคฺคณฺหาติ น อนุคฺคณฺหาเปติฯ ",
"pli-tv-bi-vb-pc68:1.3":	"ตา พาลา โหนฺติ อพฺยตฺตา; ",
"pli-tv-bi-vb-pc68:1.4":	"น ชานนฺติ กปฺปิยํ วา อกปฺปิยํ วาฯ ",
"pli-tv-bi-vb-pc68:1.5":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc68:1.6":	"“กถญฺหิ นาม อยฺยา ถุลฺลนนฺทา สหชีวินึ วุฏฺฐาเปตฺวา เทฺว วสฺสานิ เนว อนุคฺคณฺหิสฺสติ น อนุคฺคณฺหาเปสฺสตี”ติ …เป… ",
"pli-tv-bi-vb-pc68:1.7":	"“สจฺจํ กิร, ภิกฺขเว, ถุลฺลนนฺทา ภิกฺขุนี สหชีวินึ วุฏฺฐาเปตฺวา เทฺว วสฺสานิ เนว อนุคฺคณฺหาติ น อนุคฺคณฺหาเปตี”ติ? ",
"pli-tv-bi-vb-pc68:1.8":	"“สจฺจํ, ภควา”ติฯ ",
"pli-tv-bi-vb-pc68:1.9":	"วิครหิ พุทฺโธ ภควา …เป… ",
"pli-tv-bi-vb-pc68:1.10":	"กถญฺหิ นาม, ภิกฺขเว, ถุลฺลนนฺทา ภิกฺขุนี สหชีวินึ วุฏฺฐาเปตฺวา เทฺว วสฺสานิ เนว อนุคฺคณฺหิสฺสติ น อนุคฺคณฺหาเปสฺสติฯ ",
"pli-tv-bi-vb-pc68:1.11":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc68:1.12":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc68:1.13.1":	"“ยา ปน ภิกฺขุนี สหชีวินึ วุฏฺฐาเปตฺวา เทฺว วสฺสานิ เนว อนุคฺคเณฺหยฺย น อนุคฺคณฺหาเปยฺย, ปาจิตฺติยนฺ”ติฯ ",
"pli-tv-bi-vb-pc68:2.1.1":	"ยา ปนาติ ",
"pli-tv-bi-vb-pc68:2.1.2":	"ยา ยาทิสา …เป… ",
"pli-tv-bi-vb-pc68:2.1.3":	"ภิกฺขุนีติ ",
"pli-tv-bi-vb-pc68:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc68:2.1.5":	"สหชีวินี นาม ",
"pli-tv-bi-vb-pc68:2.1.6":	"สทฺธิวิหารินี วุจฺจติฯ ",
"pli-tv-bi-vb-pc68:2.1.7":	"วุฏฺฐาเปตฺวาติ ",
"pli-tv-bi-vb-pc68:2.1.8":	"อุปสมฺปาเทตฺวาฯ ",
"pli-tv-bi-vb-pc68:2.1.9":	"เทฺว วสฺสานีติ ",
"pli-tv-bi-vb-pc68:2.1.10":	"เทฺว สํวจฺฉรานิฯ ",
"pli-tv-bi-vb-pc68:2.1.11":	"เนว อนุคฺคเณฺหยฺยาติ ",
"pli-tv-bi-vb-pc68:2.1.12":	"น สยํ อนุคฺคเณฺหยฺย อุทฺเทเสน ปริปุจฺฉาย โอวาเทน อนุสาสนิยาฯ ",
"pli-tv-bi-vb-pc68:2.1.13":	"น อนุคฺคณฺหาเปยฺยาติ ",
"pli-tv-bi-vb-pc68:2.1.14":	"น อญฺญํ อาณาเปยฺย ",
"pli-tv-bi-vb-pc68:2.1.15":	"“เทฺว วสฺสานิ เนว อนุคฺคณฺหิสฺสามิ น อนุคฺคณฺหาเปสฺสามี”ติ ธุรํ นิกฺขิตฺตมตฺเต อาปตฺติ ปาจิตฺติยสฺสฯ ",
"pli-tv-bi-vb-pc68:2.2.1":	"อนาปตฺติ—",
"pli-tv-bi-vb-pc68:2.2.2":	"สติ อนฺตราเย, ",
"pli-tv-bi-vb-pc68:2.2.3":	"ปริเยสิตฺวา น ลภติ, ",
"pli-tv-bi-vb-pc68:2.2.4":	"คิลานาย, ",
"pli-tv-bi-vb-pc68:2.2.5":	"อาปทาสุ, ",
"pli-tv-bi-vb-pc68:2.2.6":	"อุมฺมตฺติกาย, ",
"pli-tv-bi-vb-pc68:2.2.7":	"อาทิกมฺมิกายาติฯ ",
"pli-tv-bi-vb-pc68:2.2.8":	"อฏฺฐมสิกฺขาปทํ นิฏฺฐิตํฯ "
}	
