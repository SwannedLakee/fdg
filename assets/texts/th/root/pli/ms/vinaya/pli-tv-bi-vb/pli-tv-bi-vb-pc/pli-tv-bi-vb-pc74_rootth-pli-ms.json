{	
"pli-tv-bi-vb-pc74:0.1":	"เถรวาท วินย ",
"pli-tv-bi-vb-pc74:0.2":	"ภิกฺขุนิวิภงฺค ",
"pli-tv-bi-vb-pc74:0.3":	"ปาจิตฺติยกณฺฑ ",
"pli-tv-bi-vb-pc74:0.4":	"กุมาริภูตวคฺค ",
"pli-tv-bi-vb-pc74:0.5":	"๗๔ฯ อูนทฺวาทสวสฺสสิกฺขาปท ",
"pli-tv-bi-vb-pc74:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc74:1.2":	"เตน โข ปน สมเยน ภิกฺขุนิโย อูนทฺวาทสวสฺสา วุฏฺฐาเปนฺติฯ ",
"pli-tv-bi-vb-pc74:1.3":	"ตา พาลา โหนฺติ อพฺยตฺตา น ชานนฺติ กปฺปิยํ วา อกปฺปิยํ วาฯ ",
"pli-tv-bi-vb-pc74:1.4":	"สทฺธิวิหารินิโยปิ พาลา โหนฺติ อพฺยตฺตา; ",
"pli-tv-bi-vb-pc74:1.5":	"น ชานนฺติ กปฺปิยํ วา อกปฺปิยํ วาฯ ",
"pli-tv-bi-vb-pc74:1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc74:1.7":	"“กถญฺหิ นาม ภิกฺขุนิโย อูนทฺวาทสวสฺสา วุฏฺฐาเปสฺสนฺตี”ติ …เป… ",
"pli-tv-bi-vb-pc74:1.8":	"“สจฺจํ กิร, ภิกฺขเว, ภิกฺขุนิโย อูนทฺวาทสวสฺสา วุฏฺฐาเปนฺตี”ติ? ",
"pli-tv-bi-vb-pc74:1.9":	"“สจฺจํ, ภควา”ติฯ ",
"pli-tv-bi-vb-pc74:1.10":	"วิครหิ พุทฺโธ ภควา …เป… ",
"pli-tv-bi-vb-pc74:1.11":	"กถญฺหิ นาม, ภิกฺขเว, ภิกฺขุนิโย อูนทฺวาทสวสฺสา วุฏฺฐาเปสฺสนฺติฯ ",
"pli-tv-bi-vb-pc74:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc74:1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc74:1.14.1":	"“ยา ปน ภิกฺขุนี อูนทฺวาทสวสฺสา วุฏฺฐาเปยฺย, ปาจิตฺติยนฺ”ติฯ ",
"pli-tv-bi-vb-pc74:2.1.1":	"ยา ปนาติ ",
"pli-tv-bi-vb-pc74:2.1.2":	"ยา ยาทิสา …เป… ",
"pli-tv-bi-vb-pc74:2.1.3":	"ภิกฺขุนีติ ",
"pli-tv-bi-vb-pc74:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc74:2.1.5":	"อูนทฺวาทสวสฺสา นาม ",
"pli-tv-bi-vb-pc74:2.1.6":	"อปฺปตฺตทฺวาทสวสฺสาฯ ",
"pli-tv-bi-vb-pc74:2.1.7":	"วุฏฺฐาเปยฺยาติ ",
"pli-tv-bi-vb-pc74:2.1.8":	"อุปสมฺปาเทยฺยฯ ",
"pli-tv-bi-vb-pc74:2.1.9":	"“วุฏฺฐาเปสฺสามี”ติ คณํ วา อาจรินึ วา ปตฺตํ วา จีวรํ วา ปริเยสติ, สีมํ วา สมฺมนฺนติ, อาปตฺติ ทุกฺกฏสฺสฯ ",
"pli-tv-bi-vb-pc74:2.1.10":	"ญตฺติยา ทุกฺกฏํฯ ",
"pli-tv-bi-vb-pc74:2.1.11":	"ทฺวีหิ กมฺมวาจาหิ ทุกฺกฏาฯ ",
"pli-tv-bi-vb-pc74:2.1.12":	"กมฺมวาจาปริโยสาเน อุปชฺฌายาย อาปตฺติ ปาจิตฺติยสฺสฯ ",
"pli-tv-bi-vb-pc74:2.1.13":	"คณสฺส จ อาจรินิยา จ อาปตฺติ ทุกฺกฏสฺสฯ ",
"pli-tv-bi-vb-pc74:2.2.1":	"อนาปตฺติ—",
"pli-tv-bi-vb-pc74:2.2.2":	"ปริปุณฺณทฺวาทสวสฺสา วุฏฺฐาเปติ, ",
"pli-tv-bi-vb-pc74:2.2.3":	"อุมฺมตฺติกาย, ",
"pli-tv-bi-vb-pc74:2.2.4":	"อาทิกมฺมิกายาติฯ ",
"pli-tv-bi-vb-pc74:2.2.5":	"จตุตฺถสิกฺขาปทํ นิฏฺฐิตํฯ "
}	
