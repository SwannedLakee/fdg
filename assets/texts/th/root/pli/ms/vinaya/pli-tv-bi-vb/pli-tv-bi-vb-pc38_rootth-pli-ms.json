{	
"pli-tv-bi-vb-pc38:0.1":	"เถรวาท วินย ",
"pli-tv-bi-vb-pc38:0.2":	"ภิกฺขุนิวิภงฺค ",
"pli-tv-bi-vb-pc38:0.3":	"ปาจิตฺติยกณฺฑ ",
"pli-tv-bi-vb-pc38:0.4":	"ตุวฏฺฏวคฺค ",
"pli-tv-bi-vb-pc38:0.5":	"๓๘ฯ ติโรรฏฺฐสิกฺขาปท ",
"pli-tv-bi-vb-pc38:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc38:1.2":	"เตน โข ปน สมเยน ภิกฺขุนิโย ติโรรฏฺเฐ สาสงฺกสมฺมเต สปฺปฏิภเย อสตฺถิกา จาริกํ จรนฺติฯ ",
"pli-tv-bi-vb-pc38:1.3":	"ธุตฺตา ทูเสนฺติฯ ",
"pli-tv-bi-vb-pc38:1.4":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc38:1.5":	"“กถญฺหิ นาม ภิกฺขุนิโย ติโรรฏฺเฐ สาสงฺกสมฺมเต สปฺปฏิภเย อสตฺถิกา จาริกํ จริสฺสนฺตี”ติ …เป… ",
"pli-tv-bi-vb-pc38:1.6":	"“สจฺจํ กิร, ภิกฺขเว, ภิกฺขุนิโย ติโรรฏฺเฐ สาสงฺกสมฺมเต สปฺปฏิภเย อสตฺถิกา จาริกํ จรนฺตี”ติ? ",
"pli-tv-bi-vb-pc38:1.7":	"“สจฺจํ, ภควา”ติฯ ",
"pli-tv-bi-vb-pc38:1.8":	"วิครหิ พุทฺโธ ภควา …เป… ",
"pli-tv-bi-vb-pc38:1.9":	"กถญฺหิ นาม, ภิกฺขเว, ภิกฺขุนิโย ติโรรฏฺเฐ สาสงฺกสมฺมเต สปฺปฏิภเย อสตฺถิกา จาริกํ จริสฺสนฺติฯ ",
"pli-tv-bi-vb-pc38:1.10":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc38:1.11":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc38:1.12.1":	"“ยา ปน ภิกฺขุนี ติโรรฏฺเฐ สาสงฺกสมฺมเต สปฺปฏิภเย อสตฺถิกา จาริกํ จเรยฺย, ปาจิตฺติยนฺ”ติฯ ",
"pli-tv-bi-vb-pc38:2.1":	"ยา ปนาติ ",
"pli-tv-bi-vb-pc38:2.2":	"ยา ยาทิสา …เป… ",
"pli-tv-bi-vb-pc38:2.3":	"ภิกฺขุนีติ ",
"pli-tv-bi-vb-pc38:2.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc38:2.5":	"ติโรรฏฺเฐติ ",
"pli-tv-bi-vb-pc38:2.6":	"ยสฺส วิชิเต วิหรติ, ตํ ฐเปตฺวา อญฺญสฺส รฏฺเฐฯ ",
"pli-tv-bi-vb-pc38:2.7":	"สาสงฺกํ นาม ",
"pli-tv-bi-vb-pc38:2.8":	"ตสฺมึ มคฺเค โจรานํ นิวิฏฺโฐกาโส ทิสฺสติ, ภุตฺโตกาโส ทิสฺสติ, ฐิโตกาโส ทิสฺสติ, นิสินฺโนกาโส ทิสฺสติ, นิปนฺโนกาโส ทิสฺสติฯ ",
"pli-tv-bi-vb-pc38:2.9":	"สปฺปฏิภยํ นาม ",
"pli-tv-bi-vb-pc38:2.10":	"ตสฺมึ มคฺเค โจเรหิ มนุสฺสา หตา ทิสฺสนฺติ, วิลุตฺตา ทิสฺสนฺติ, อาโกฏิตา ทิสฺสนฺติฯ ",
"pli-tv-bi-vb-pc38:2.11":	"อสตฺถิกา นาม ",
"pli-tv-bi-vb-pc38:2.12":	"วินา สตฺเถนฯ ",
"pli-tv-bi-vb-pc38:2.13":	"จาริกํ จเรยฺยาติ ",
"pli-tv-bi-vb-pc38:2.14":	"กุกฺกุฏสมฺปาเต คาเม คามนฺตเร คามนฺตเร, อาปตฺติ ปาจิตฺติยสฺสฯ ",
"pli-tv-bi-vb-pc38:2.15":	"อคามเก อรญฺเญ อทฺธโยชเน อทฺธโยชเน อาปตฺติ ปาจิตฺติยสฺสฯ ",
"pli-tv-bi-vb-pc38:2.16.1":	"อนาปตฺติ—",
"pli-tv-bi-vb-pc38:2.17":	"สตฺเถน สห คจฺฉติ, ",
"pli-tv-bi-vb-pc38:2.18":	"เขเม อปฺปฏิภเย คจฺฉติ, ",
"pli-tv-bi-vb-pc38:2.19":	"อาปทาสุ, ",
"pli-tv-bi-vb-pc38:2.20":	"อุมฺมตฺติกาย, ",
"pli-tv-bi-vb-pc38:2.21":	"อาทิกมฺมิกายาติฯ ",
"pli-tv-bi-vb-pc38:2.22":	"อฏฺฐมสิกฺขาปทํ นิฏฺฐิตํฯ "
}	
