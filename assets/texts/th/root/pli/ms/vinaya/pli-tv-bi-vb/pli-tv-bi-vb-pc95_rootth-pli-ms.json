{	
"pli-tv-bi-vb-pc95:0.1":	"เถรวาท วินย ",
"pli-tv-bi-vb-pc95:0.2":	"ภิกฺขุนิวิภงฺค ",
"pli-tv-bi-vb-pc95:0.3":	"ปาจิตฺติยกณฺฑ ",
"pli-tv-bi-vb-pc95:0.4":	"ฉตฺตุปาหนวคฺค ",
"pli-tv-bi-vb-pc95:0.5":	"๙๕ฯ ปญฺหาปุจฺฉนสิกฺขาปท ",
"pli-tv-bi-vb-pc95:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc95:1.2":	"เตน โข ปน สมเยน ภิกฺขุนิโย อโนกาสกตํ ภิกฺขุํ ปญฺหํ ปุจฺฉนฺติฯ ",
"pli-tv-bi-vb-pc95:1.3":	"ภิกฺขู อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc95:1.4":	"“กถญฺหิ นาม ภิกฺขุนิโย อโนกาสกตํ ภิกฺขุํ ปญฺหํ ปุจฺฉิสฺสนฺตี”ติ …เป… ",
"pli-tv-bi-vb-pc95:1.5":	"“สจฺจํ กิร, ภิกฺขเว, ภิกฺขุนิโย อโนกาสกตํ ภิกฺขุํ ปญฺหํ ปุจฺฉนฺตี”ติ? ",
"pli-tv-bi-vb-pc95:1.6":	"“สจฺจํ, ภควา”ติฯ ",
"pli-tv-bi-vb-pc95:1.7":	"วิครหิ พุทฺโธ ภควา …เป… ",
"pli-tv-bi-vb-pc95:1.8":	"กถญฺหิ นาม, ภิกฺขเว, ภิกฺขุนิโย อโนกาสกตํ ภิกฺขุํ ปญฺหํ ปุจฺฉิสฺสนฺติฯ ",
"pli-tv-bi-vb-pc95:1.9":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc95:1.10":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc95:1.11.1":	"“ยา ปน ภิกฺขุนี อโนกาสกตํ ภิกฺขุํ ปญฺหํ ปุจฺเฉยฺย, ปาจิตฺติยนฺ”ติฯ ",
"pli-tv-bi-vb-pc95:2.1.1":	"ยา ปนาติ ",
"pli-tv-bi-vb-pc95:2.1.2":	"ยา ยาทิสา …เป… ",
"pli-tv-bi-vb-pc95:2.1.3":	"ภิกฺขุนีติ ",
"pli-tv-bi-vb-pc95:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc95:2.1.5":	"อโนกาสกตนฺติ ",
"pli-tv-bi-vb-pc95:2.1.6":	"อนาปุจฺฉาฯ ",
"pli-tv-bi-vb-pc95:2.1.7":	"ภิกฺขุนฺติ ",
"pli-tv-bi-vb-pc95:2.1.8":	"อุปสมฺปนฺนํฯ ",
"pli-tv-bi-vb-pc95:2.1.9":	"ปญฺหํ ปุจฺเฉยฺยาติ ",
"pli-tv-bi-vb-pc95:2.1.10":	"สุตฺตนฺเต โอกาสํ การาเปตฺวา วินยํ วา อภิธมฺมํ วา ปุจฺฉติ, อาปตฺติ ปาจิตฺติยสฺสฯ ",
"pli-tv-bi-vb-pc95:2.1.11":	"วินเย โอกาสํ การาเปตฺวา สุตฺตนฺตํ วา อภิธมฺมํ วา ปุจฺฉติ, อาปตฺติ ปาจิตฺติยสฺสฯ ",
"pli-tv-bi-vb-pc95:2.1.12":	"อภิธมฺเม โอกาสํ การาเปตฺวา สุตฺตนฺตํ วา วินยํ วา ปุจฺฉติ, อาปตฺติ ปาจิตฺติยสฺสฯ ",
"pli-tv-bi-vb-pc95:2.2.1":	"อนาปุจฺฉิเต อนาปุจฺฉิตสญฺญา ปญฺหํ ปุจฺฉติ, อาปตฺติ ปาจิตฺติยสฺสฯ ",
"pli-tv-bi-vb-pc95:2.2.2":	"อนาปุจฺฉิเต เวมติกา ปญฺหํ ปุจฺฉติ, อาปตฺติ ปาจิตฺติยสฺสฯ ",
"pli-tv-bi-vb-pc95:2.2.3":	"อนาปุจฺฉิเต อาปุจฺฉิตสญฺญา ปญฺหํ ปุจฺฉติ, อาปตฺติ ปาจิตฺติยสฺสฯ ",
"pli-tv-bi-vb-pc95:2.2.4":	"อาปุจฺฉิเต อนาปุจฺฉิตสญฺญา, อาปตฺติ ทุกฺกฏสฺสฯ ",
"pli-tv-bi-vb-pc95:2.2.5":	"อาปุจฺฉิเต เวมติกา, อาปตฺติ ทุกฺกฏสฺสฯ ",
"pli-tv-bi-vb-pc95:2.2.6":	"อาปุจฺฉิเต อาปุจฺฉิตสญฺญา, อนาปตฺติฯ ",
"pli-tv-bi-vb-pc95:2.3.1":	"อนาปตฺติ—",
"pli-tv-bi-vb-pc95:2.3.2":	"โอกาสํ การาเปตฺวา ปุจฺฉติ, ",
"pli-tv-bi-vb-pc95:2.3.3":	"อโนทิสฺส โอกาสํ การาเปตฺวา ยตฺถ กตฺถจิ ปุจฺฉติ, ",
"pli-tv-bi-vb-pc95:2.3.4":	"อุมฺมตฺติกาย, ",
"pli-tv-bi-vb-pc95:2.3.5":	"อาทิกมฺมิกายาติฯ ",
"pli-tv-bi-vb-pc95:2.3.6":	"ทฺวาทสมสิกฺขาปทํ นิฏฺฐิตํฯ "
}	
