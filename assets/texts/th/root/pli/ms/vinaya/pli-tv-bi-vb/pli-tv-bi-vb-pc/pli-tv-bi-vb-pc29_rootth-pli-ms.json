{	
"pli-tv-bi-vb-pc29:0.1":	"เถรวาท วินย ",
"pli-tv-bi-vb-pc29:0.2":	"ภิกฺขุนิวิภงฺค ",
"pli-tv-bi-vb-pc29:0.3":	"ปาจิตฺติยกณฺฑ ",
"pli-tv-bi-vb-pc29:0.4":	"นคฺควคฺค ",
"pli-tv-bi-vb-pc29:0.5":	"๒๙ฯ กาลอติกฺกมนสิกฺขาปท ",
"pli-tv-bi-vb-pc29:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc29:1.2":	"เตน โข ปน สมเยน ถุลฺลนนฺทาย ภิกฺขุนิยา อุปฏฺฐากกุลํ ถุลฺลนนฺทํ ภิกฺขุนึ เอตทโวจ—",
"pli-tv-bi-vb-pc29:1.3":	"“สเจ มยํ, อเยฺย, สกฺโกม, ภิกฺขุนิสงฺฆสฺส จีวรํ ทสฺสามา”ติฯ ",
"pli-tv-bi-vb-pc29:1.4":	"เตน โข ปน สมเยน วสฺสํวุฏฺฐา ภิกฺขุนิโย จีวรํ ภาเชตุกามา สนฺนิปตึสุฯ ",
"pli-tv-bi-vb-pc29:1.5":	"ถุลฺลนนฺทา ภิกฺขุนี ตา ภิกฺขุนิโย เอตทโวจ—",
"pli-tv-bi-vb-pc29:1.6":	"“อาคเมถ, อเยฺย, อตฺถิ ภิกฺขุนิสงฺฆสฺส จีวรปจฺจาสา”ติฯ ",
"pli-tv-bi-vb-pc29:1.7":	"ภิกฺขุนิโย ถุลฺลนนฺทํ ภิกฺขุนึ เอตทโวจุํ—",
"pli-tv-bi-vb-pc29:1.8":	"“คจฺฉาเยฺย, ตํ จีวรํ ชานาหี”ติฯ ",
"pli-tv-bi-vb-pc29:1.9":	"ถุลฺลนนฺทา ภิกฺขุนี เยน ตํ กุลํ เตนุปสงฺกมิ; อุปสงฺกมิตฺวา เต มนุเสฺส เอตทโวจ—",
"pli-tv-bi-vb-pc29:1.10":	"“เทถาวุโส, ภิกฺขุนิสงฺฆสฺส จีวรนฺ”ติฯ ",
"pli-tv-bi-vb-pc29:1.11":	"“น มยํ, อเยฺย, สกฺโกม ภิกฺขุนิสงฺฆสฺส จีวรํ ทาตุนฺ”ติฯ ",
"pli-tv-bi-vb-pc29:1.12":	"ถุลฺลนนฺทา ภิกฺขุนี ภิกฺขุนีนํ เอตมตฺถํ อาโรเจสิฯ ",
"pli-tv-bi-vb-pc29:1.13":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc29:1.14":	"“กถญฺหิ นาม อยฺยา ถุลฺลนนฺทา ทุพฺพลจีวรปจฺจาสาย จีวรกาลสมยํ อติกฺกาเมสฺสตี”ติ …เป… ",
"pli-tv-bi-vb-pc29:1.15":	"“สจฺจํ กิร, ภิกฺขเว, ถุลฺลนนฺทา ภิกฺขุนี ทุพฺพลจีวรปจฺจาสาย จีวรกาลสมยํ อติกฺกาเมตี”ติ? ",
"pli-tv-bi-vb-pc29:1.16":	"“สจฺจํ, ภควา”ติฯ ",
"pli-tv-bi-vb-pc29:1.17":	"วิครหิ พุทฺโธ ภควา …เป… ",
"pli-tv-bi-vb-pc29:1.18":	"กถญฺหิ นาม, ภิกฺขเว, ถุลฺลนนฺทา ภิกฺขุนี ทุพฺพลจีวรปจฺจาสาย จีวรกาลสมยํ อติกฺกาเมสฺสติฯ ",
"pli-tv-bi-vb-pc29:1.19":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc29:1.20":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc29:1.21.1":	"“ยา ปน ภิกฺขุนี ทุพฺพลจีวรปจฺจาสาย จีวรกาลสมยํ อติกฺกาเมยฺย, ปาจิตฺติยนฺ”ติฯ ",
"pli-tv-bi-vb-pc29:2.1.1":	"ยา ปนาติ ",
"pli-tv-bi-vb-pc29:2.1.2":	"ยา ยาทิสา …เป… ",
"pli-tv-bi-vb-pc29:2.1.3":	"ภิกฺขุนีติ ",
"pli-tv-bi-vb-pc29:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc29:2.1.5":	"ทุพฺพลจีวรปจฺจาสา นาม ",
"pli-tv-bi-vb-pc29:2.1.6":	"“สเจ มยํ สกฺโกม, ทสฺสาม กริสฺสามา”ติ วาจา ภินฺนา โหติฯ ",
"pli-tv-bi-vb-pc29:2.1.7":	"จีวรกาลสมโย นาม ",
"pli-tv-bi-vb-pc29:2.1.8":	"อนตฺถเต กถิเน วสฺสานสฺส ปจฺฉิโม มาโส, อตฺถเต กถิเน ปญฺจ มาสาฯ ",
"pli-tv-bi-vb-pc29:2.1.9":	"จีวรกาลสมยํ อติกฺกาเมยฺยาติ ",
"pli-tv-bi-vb-pc29:2.1.10":	"อนตฺถเต กถิเน วสฺสานสฺส ปจฺฉิมํ ทิวสํ อติกฺกาเมติ, อาปตฺติ ปาจิตฺติยสฺสฯ ",
"pli-tv-bi-vb-pc29:2.1.11":	"อตฺถเต กถิเน กถินุทฺธารทิวสํ อติกฺกาเมติ, อาปตฺติ ปาจิตฺติยสฺสฯ ",
"pli-tv-bi-vb-pc29:2.2.1":	"ทุพฺพลจีวเร ทุพฺพลจีวรสญฺญา จีวรกาลสมยํ อติกฺกาเมติ, อาปตฺติ ปาจิตฺติยสฺสฯ ",
"pli-tv-bi-vb-pc29:2.2.2":	"ทุพฺพลจีวเร เวมติกา จีวรกาลสมยํ อติกฺกาเมติ, อาปตฺติ ทุกฺกฏสฺสฯ ",
"pli-tv-bi-vb-pc29:2.2.3":	"ทุพฺพลจีวเร อทุพฺพลจีวรสญฺญา จีวรกาลสมยํ อติกฺกาเมติ, อนาปตฺติฯ ",
"pli-tv-bi-vb-pc29:2.2.4":	"อทุพฺพลจีวเร ทุพฺพลจีวรสญฺญา, อาปตฺติ ทุกฺกฏสฺสฯ ",
"pli-tv-bi-vb-pc29:2.2.5":	"อทุพฺพลจีวเร เวมติกา, อาปตฺติ ทุกฺกฏสฺสฯ ",
"pli-tv-bi-vb-pc29:2.2.6":	"อทุพฺพลจีวเร อทุพฺพลจีวรสญฺญา, อนาปตฺติฯ ",
"pli-tv-bi-vb-pc29:2.3.1":	"อนาปตฺติ—",
"pli-tv-bi-vb-pc29:2.3.2":	"อานิสํสํ ทเสฺสตฺวา นิวาเรติ, ",
"pli-tv-bi-vb-pc29:2.3.3":	"อุมฺมตฺติกาย, ",
"pli-tv-bi-vb-pc29:2.3.4":	"อาทิกมฺมิกายาติฯ ",
"pli-tv-bi-vb-pc29:2.3.5":	"นวมสิกฺขาปทํ นิฏฺฐิตํฯ "
}	
