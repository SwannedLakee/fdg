{	
"pli-tv-bi-vb-np1:0.1":	"เถรวาท วินย ",
"pli-tv-bi-vb-np1:0.2":	"ภิกฺขุนิวิภงฺค ",
"pli-tv-bi-vb-np1:0.3":	"นิสฺสคฺคิยกณฺฑ ",
"pli-tv-bi-vb-np1:0.4":	"ปตฺตวคฺค ",
"pli-tv-bi-vb-np1:0.5":	"๑ฯ ปตฺตสนฺนิจยสิกฺขาปท ",
"pli-tv-bi-vb-np1:0.6":	"อิเม โข ปนายฺยาโย ตึส นิสฺสคฺคิยา ปาจิตฺติยา ธมฺมา อุทฺเทสํ อาคจฺฉนฺติฯ ",
"pli-tv-bi-vb-np1:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-np1:1.2":	"เตน โข ปน สมเยน ฉพฺพคฺคิยา ภิกฺขุนิโย พหู ปตฺเต สนฺนิจยํ กโรนฺติฯ ",
"pli-tv-bi-vb-np1:1.3":	"มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-np1:1.4":	"“กถญฺหิ นาม ภิกฺขุนิโย พหู ปตฺเต สนฺนิจยํ กริสฺสนฺติ, ปตฺตวาณิชฺชํ วา ภิกฺขุนิโย กริสฺสนฺติ, อามตฺติกาปณํ วา ปสาเรสฺสนฺตี”ติฯ ",
"pli-tv-bi-vb-np1:1.5":	"อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ ",
"pli-tv-bi-vb-np1:1.6":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-np1:1.7":	"“กถญฺหิ นาม ฉพฺพคฺคิยา ภิกฺขุนิโย ปตฺตสนฺนิจยํ กริสฺสนฺตี”ติ …เป… ",
"pli-tv-bi-vb-np1:1.8":	"“สจฺจํ กิร, ภิกฺขเว, ฉพฺพคฺคิยา ภิกฺขุนิโย ปตฺตสนฺนิจยํ กโรนฺตี”ติ? ",
"pli-tv-bi-vb-np1:1.9":	"“สจฺจํ, ภควา”ติฯ ",
"pli-tv-bi-vb-np1:1.10":	"วิครหิ พุทฺโธ ภควา …เป… ",
"pli-tv-bi-vb-np1:1.11":	"กถญฺหิ นาม, ภิกฺขเว, ฉพฺพคฺคิยา ภิกฺขุนิโย ปตฺตสนฺนิจยํ กริสฺสนฺติฯ ",
"pli-tv-bi-vb-np1:1.12":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-np1:1.13":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-np1:1.14.1":	"“ยา ปน ภิกฺขุนี ปตฺตสนฺนิจยํ กเรยฺย, นิสฺสคฺคิยํ ปาจิตฺติยนฺ”ติฯ ",
"pli-tv-bi-vb-np1:2.1.1":	"ยา ปนาติ ",
"pli-tv-bi-vb-np1:2.1.2":	"ยา ยาทิสา …เป… ",
"pli-tv-bi-vb-np1:2.1.3":	"ภิกฺขุนีติ ",
"pli-tv-bi-vb-np1:2.1.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-np1:2.1.5":	"ปตฺโต นาม ",
"pli-tv-bi-vb-np1:2.1.6":	"เทฺว ปตฺตา— อโยปตฺโต, มตฺติกาปตฺโตฯ ",
"pli-tv-bi-vb-np1:2.1.7":	"ตโย ปตฺตสฺส วณฺณา— อุกฺกฏฺโฐ ปตฺโต, มชฺฌิโม ปตฺโต, โอมโก ปตฺโตฯ ",
"pli-tv-bi-vb-np1:2.1.8":	"อุกฺกฏฺโฐ นาม ปตฺโต ",
"pli-tv-bi-vb-np1:2.1.9":	"อฑฺฒาฬฺหโกทนํ คณฺหาติ จตุภาคํ ขาทนํ ตทุปิยํ พฺยญฺชนํฯ ",
"pli-tv-bi-vb-np1:2.1.10":	"มชฺฌิโม นาม ปตฺโต ",
"pli-tv-bi-vb-np1:2.1.11":	"นาฬิโกทนํ คณฺหาติ จตุภาคํ ขาทนํ ตทุปิยํ พฺยญฺชนํฯ ",
"pli-tv-bi-vb-np1:2.1.12":	"โอมโก นาม ปตฺโต ",
"pli-tv-bi-vb-np1:2.1.13":	"ปตฺโถทนํ คณฺหาติ จตุภาคํ ขาทนํ ตทุปิยํ พฺยญฺชนํฯ ",
"pli-tv-bi-vb-np1:2.1.14":	"ตโต อุกฺกฏฺโฐ อปตฺโต โอมโก อปตฺโตฯ ",
"pli-tv-bi-vb-np1:2.1.15":	"สนฺนิจยํ กเรยฺยาติ ",
"pli-tv-bi-vb-np1:2.1.16":	"อนธิฏฺฐิโต อวิกปฺปิโตฯ ",
"pli-tv-bi-vb-np1:2.1.17":	"นิสฺสคฺคิโย โหตีติ ",
"pli-tv-bi-vb-np1:2.1.18":	"สห อรุณุคฺคมนา นิสฺสคฺคิโย โหติฯ ",
"pli-tv-bi-vb-np1:2.1.19":	"นิสฺสชฺชิตพฺโพ สงฺฆสฺส วา คณสฺส วา เอกภิกฺขุนิยา วาฯ ",
"pli-tv-bi-vb-np1:2.1.20":	"เอวญฺจ ปน, ภิกฺขเว, นิสฺสชฺชิตพฺโพฯ ",
"pli-tv-bi-vb-np1:2.1.21":	"ตาย ภิกฺขุนิยา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขุนีนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—",
"pli-tv-bi-vb-np1:2.1.22":	"“อยํ เม, อเยฺย, ปตฺโต รตฺตาติกฺกนฺโต นิสฺสคฺคิโย, อิมาหํ สงฺฆสฺส นิสฺสชฺชามี”ติฯ ",
"pli-tv-bi-vb-np1:2.1.23":	"นิสฺสชฺชิตฺวา อาปตฺติ เทเสตพฺพาฯ ",
"pli-tv-bi-vb-np1:2.1.24":	"พฺยตฺตาย ภิกฺขุนิยา ปฏิพลาย อาปตฺติ ปฏิคฺคเหตพฺพาฯ ",
"pli-tv-bi-vb-np1:2.1.25":	"นิสฺสฏฺฐปตฺโต ทาตพฺโพ—",
"pli-tv-bi-vb-np1:2.1.26":	"“สุณาตุ เม, อเยฺย, สงฺโฆฯ ",
"pli-tv-bi-vb-np1:2.1.27":	"อยํ ปตฺโต อิตฺถนฺนามาย ภิกฺขุนิยา นิสฺสคฺคิโย สงฺฆสฺส นิสฺสฏฺโฐฯ ",
"pli-tv-bi-vb-np1:2.1.28":	"ยทิ สงฺฆสฺส ปตฺตกลฺลํ, สงฺโฆ อิมํ ปตฺตํ อิตฺถนฺนามาย ภิกฺขุนิยา ทเทยฺยา”ติฯ ",
"pli-tv-bi-vb-np1:2.1.29":	"ตาย ภิกฺขุนิยา สมฺพหุลา ภิกฺขุนิโย อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขุนีนํ ปาเท วนฺทิตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺสุ วจนียา—",
"pli-tv-bi-vb-np1:2.1.30":	"“อยํ เม, อยฺยาโย, ปตฺโต รตฺตาติกฺกนฺโต นิสฺสคฺคิโย, อิมาหํ อยฺยานํ นิสฺสชฺชามี”ติฯ ",
"pli-tv-bi-vb-np1:2.1.31":	"นิสฺสชฺชิตฺวา อาปตฺติ เทเสตพฺพาฯ ",
"pli-tv-bi-vb-np1:2.1.32":	"พฺยตฺตาย ภิกฺขุนิยา ปฏิพลาย อาปตฺติ ปฏิคฺคเหตพฺพาฯ ",
"pli-tv-bi-vb-np1:2.1.33":	"นิสฺสฏฺฐปตฺโต ทาตพฺโพ—",
"pli-tv-bi-vb-np1:2.1.34":	"“สุณนฺตุ เม, อยฺยาโยฯ ",
"pli-tv-bi-vb-np1:2.1.35":	"อยํ ปตฺโต อิตฺถนฺนามาย ภิกฺขุนิยา นิสฺสคฺคิโย อยฺยานํ นิสฺสฏฺโฐฯ ",
"pli-tv-bi-vb-np1:2.1.36":	"ยทิ อยฺยานํ ปตฺตกลฺลํ, อยฺยาโย, อิมํ ปตฺตํ อิตฺถนฺนามาย ภิกฺขุนิยา ทเทยฺยุนฺ”ติฯ ",
"pli-tv-bi-vb-np1:2.1.37":	"ตาย ภิกฺขุนิยา เอกํ ภิกฺขุนึ อุปสงฺกมิตฺวา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนียา—",
"pli-tv-bi-vb-np1:2.1.38":	"“อยํ เม, อเยฺย, ปตฺโต รตฺตาติกฺกนฺโต นิสฺสคฺคิโยฯ ",
"pli-tv-bi-vb-np1:2.1.39":	"อิมาหํ อยฺยาย นิสฺสชฺชามี”ติฯ ",
"pli-tv-bi-vb-np1:2.1.40":	"นิสฺสชฺชิตฺวา อาปตฺติ เทเสตพฺพาฯ ",
"pli-tv-bi-vb-np1:2.1.41":	"ตาย ภิกฺขุนิยา อาปตฺติ ปฏิคฺคเหตพฺพาฯ ",
"pli-tv-bi-vb-np1:2.1.42":	"นิสฺสฏฺฐปตฺโต ทาตพฺโพ—",
"pli-tv-bi-vb-np1:2.1.43":	"“อิมํ ปตฺตํ อยฺยาย ทมฺมี”ติฯ ",
"pli-tv-bi-vb-np1:2.2.1":	"รตฺตาติกฺกนฺเต อติกฺกนฺตสญฺญา, นิสฺสคฺคิยํ ปาจิตฺติยํฯ ",
"pli-tv-bi-vb-np1:2.2.2":	"รตฺตาติกฺกนฺเต เวมติกา, นิสฺสคฺคิยํ ปาจิตฺติยํฯ ",
"pli-tv-bi-vb-np1:2.2.3":	"รตฺตาติกฺกนฺเต อนติกฺกนฺตสญฺญา, นิสฺสคฺคิยํ ปาจิตฺติยํฯ ",
"pli-tv-bi-vb-np1:2.2.4":	"อนธิฏฺฐิเต อธิฏฺฐิตสญฺญา, นิสฺสคฺคิยํ ปาจิตฺติยํฯ ",
"pli-tv-bi-vb-np1:2.2.5":	"อวิกปฺปิเต วิกปฺปิตสญฺญา, นิสฺสคฺคิยํ ปาจิตฺติยํฯ ",
"pli-tv-bi-vb-np1:2.2.6":	"อวิสฺสชฺชิเต วิสฺสชฺชิตสญฺญา, นิสฺสคฺคิยํ ปาจิตฺติยํฯ ",
"pli-tv-bi-vb-np1:2.2.7":	"อนฏฺเฐ นฏฺฐสญฺญา … ",
"pli-tv-bi-vb-np1:2.2.8":	"อวินฏฺเฐ วินฏฺฐสญฺญา … ",
"pli-tv-bi-vb-np1:2.2.9":	"อภินฺเน ภินฺนสญฺญา … ",
"pli-tv-bi-vb-np1:2.2.10":	"อวิลุตฺเต วิลุตฺตสญฺญา, นิสฺสคฺคิยํ ปาจิตฺติยํฯ ",
"pli-tv-bi-vb-np1:2.2.11":	"นิสฺสคฺคิยํ ปตฺตํ อนิสฺสชฺชิตฺวา ปริภุญฺชติ, อาปตฺติ ทุกฺกฏสฺสฯ ",
"pli-tv-bi-vb-np1:2.2.12":	"รตฺตานติกฺกนฺเต อติกฺกนฺตสญฺญา, อาปตฺติ ทุกฺกฏสฺสฯ ",
"pli-tv-bi-vb-np1:2.2.13":	"รตฺตานติกฺกนฺเต เวมติกา, อาปตฺติ ทุกฺกฏสฺสฯ ",
"pli-tv-bi-vb-np1:2.2.14":	"รตฺตานติกฺกนฺเต อนติกฺกนฺตสญฺญา อนาปตฺติฯ ",
"pli-tv-bi-vb-np1:2.3.1":	"อนาปตฺติ—",
"pli-tv-bi-vb-np1:2.3.2":	"อนฺโตอรุเณ อธิฏฺเฐติ, วิกปฺเปติ, วิสฺสชฺเชติ, นสฺสติ, วินสฺสติ, ภิชฺชติ, อจฺฉินฺทิตฺวา คณฺหนฺติ, วิสฺสาสํ คณฺหนฺติ, ",
"pli-tv-bi-vb-np1:2.3.3":	"อุมฺมตฺติกาย, ",
"pli-tv-bi-vb-np1:2.3.4":	"อาทิกมฺมิกายาติฯ ",
"pli-tv-bi-vb-np1:3.1":	"เตน โข ปน สมเยน ฉพฺพคฺคิยา ภิกฺขุนิโย นิสฺสฏฺฐปตฺตํ น เทนฺติฯ ",
"pli-tv-bi-vb-np1:3.2":	"ภควโต เอตมตฺถํ อาโรเจสุํฯ ",
"pli-tv-bi-vb-np1:3.3":	"“น, ภิกฺขเว, นิสฺสฏฺฐปตฺโต น ทาตพฺโพฯ ",
"pli-tv-bi-vb-np1:3.4":	"ยา น ทเทยฺย, อาปตฺติ ทุกฺกฏสฺสา”ติฯ ",
"pli-tv-bi-vb-np1:3.5":	"ปฐมสิกฺขาปทํ นิฏฺฐิตํฯ "
}	
