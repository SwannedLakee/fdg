{	
"pli-tv-bi-vb-pc13:0.1":	"เถรวาท วินย ",
"pli-tv-bi-vb-pc13:0.2":	"ภิกฺขุนิวิภงฺค ",
"pli-tv-bi-vb-pc13:0.3":	"ปาจิตฺติยกณฺฑ ",
"pli-tv-bi-vb-pc13:0.4":	"รตฺตนฺธการวคฺค ",
"pli-tv-bi-vb-pc13:0.5":	"๑๓ฯ อชฺโฌกาสสลฺลปนสิกฺขาปท ",
"pli-tv-bi-vb-pc13:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-bi-vb-pc13:1.2":	"เตน โข ปน สมเยน ภทฺทาย กาปิลานิยา อนฺเตวาสินิยา ภิกฺขุนิยา ญาตโก ปุริโส คามกา สาวตฺถึ อคมาสิ เกนจิเทว กรณีเยนฯ ",
"pli-tv-bi-vb-pc13:1.3":	"อถ โข สา ภิกฺขุนี—",
"pli-tv-bi-vb-pc13:1.4":	"“ภควตา ปฏิกฺขิตฺตํ ปฏิจฺฉนฺเน โอกาเส ปุริเสน สทฺธึ เอเกเนกา สนฺติฏฺฐิตุํ สลฺลปิตุนฺ”ติ เตเนว ปุริเสน สทฺธึ อชฺโฌกาเส เอเกเนกา สนฺติฏฺฐติปิ สลฺลปติปิฯ ",
"pli-tv-bi-vb-pc13:1.5":	"ยา ตา ภิกฺขุนิโย อปฺปิจฺฉา …เป… ตา อุชฺฌายนฺติ ขิยฺยนฺติ วิปาเจนฺติ—",
"pli-tv-bi-vb-pc13:1.6":	"“กถญฺหิ นาม ภิกฺขุนี อชฺโฌกาเส ปุริเสน สทฺธึ เอเกเนกา สนฺติฏฺฐิสฺสติปิ สลฺลปิสฺสติปี”ติ …เป… ",
"pli-tv-bi-vb-pc13:1.7":	"“สจฺจํ กิร, ภิกฺขเว, ภิกฺขุนี อชฺโฌกาเส ปุริเสน สทฺธึ เอเกเนกา สนฺติฏฺฐติปิ สลฺลปติปี”ติ? ",
"pli-tv-bi-vb-pc13:1.8":	"“สจฺจํ, ภควา”ติฯ ",
"pli-tv-bi-vb-pc13:1.9":	"วิครหิ พุทฺโธ ภควา …เป… ",
"pli-tv-bi-vb-pc13:1.10":	"กถญฺหิ นาม, ภิกฺขเว, ภิกฺขุนี อชฺโฌกาเส ปุริเสน สทฺธึ เอเกเนกา สนฺติฏฺฐิสฺสติปิ สลฺลปิสฺสติปิฯ ",
"pli-tv-bi-vb-pc13:1.11":	"เนตํ, ภิกฺขเว, อปฺปสนฺนานํ วา ปสาทาย …เป… ",
"pli-tv-bi-vb-pc13:1.12":	"เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—",
"pli-tv-bi-vb-pc13:1.13.1":	"“ยา ปน ภิกฺขุนี อชฺโฌกาเส ปุริเสน สทฺธึ เอเกเนกา สนฺติฏฺเฐยฺย วา สลฺลเปยฺย วา, ปาจิตฺติยนฺ”ติฯ ",
"pli-tv-bi-vb-pc13:2.1":	"ยา ปนาติ ",
"pli-tv-bi-vb-pc13:2.2":	"ยา ยาทิสา …เป… ",
"pli-tv-bi-vb-pc13:2.3":	"ภิกฺขุนีติ ",
"pli-tv-bi-vb-pc13:2.4":	"…เป… อยํ อิมสฺมึ อตฺเถ อธิปฺเปตา ภิกฺขุนีติฯ ",
"pli-tv-bi-vb-pc13:2.5":	"อชฺโฌกาโส นาม ",
"pli-tv-bi-vb-pc13:2.6":	"อปฺปฏิจฺฉนฺโน โหติ กุฏฺเฏน วา กวาเฏน วา กิลญฺเชน วา สาณิปากาเรน วา รุกฺเขน วา ถมฺเภน วา โกตฺถฬิยา วา, เยน เกนจิ อปฺปฏิจฺฉนฺโน โหติฯ ",
"pli-tv-bi-vb-pc13:2.7":	"ปุริโส นาม ",
"pli-tv-bi-vb-pc13:2.8":	"มนุสฺสปุริโส, น ยกฺโข น เปโต น ติรจฺฉานคโต, วิญฺญู ปฏิพโล สนฺติฏฺฐิตุํ สลฺลปิตุํฯ ",
"pli-tv-bi-vb-pc13:2.9":	"สทฺธินฺติ ",
"pli-tv-bi-vb-pc13:2.10":	"เอกโตฯ ",
"pli-tv-bi-vb-pc13:2.11":	"เอเกเนกาติ ",
"pli-tv-bi-vb-pc13:2.12":	"ปุริโส เจว โหติ ภิกฺขุนี จฯ ",
"pli-tv-bi-vb-pc13:2.13":	"สนฺติฏฺเฐยฺย วาติ ",
"pli-tv-bi-vb-pc13:2.14":	"ปุริสสฺส หตฺถปาเส ติฏฺฐติ, อาปตฺติ ปาจิตฺติยสฺสฯ ",
"pli-tv-bi-vb-pc13:2.15":	"สลฺลเปยฺย วาติ ",
"pli-tv-bi-vb-pc13:2.16":	"ปุริสสฺส หตฺถปาเส ฐิตา สลฺลปติ, อาปตฺติ ปาจิตฺติยสฺสฯ ",
"pli-tv-bi-vb-pc13:2.17":	"หตฺถปาสํ วิชหิตฺวา สนฺติฏฺฐติ วา สลฺลปติ วา, อาปตฺติ ทุกฺกฏสฺสฯ ",
"pli-tv-bi-vb-pc13:2.18":	"ยกฺเขน วา เปเตน วา ปณฺฑเกน วา ติรจฺฉานคตมนุสฺสวิคฺคเหน วา สทฺธึ สนฺติฏฺฐติ วา สลฺลปติ วา, อาปตฺติ ทุกฺกฏสฺสฯ ",
"pli-tv-bi-vb-pc13:2.19.1":	"อนาปตฺติ—",
"pli-tv-bi-vb-pc13:2.20":	"โย โกจิ วิญฺญู ทุติโย โหติ, ",
"pli-tv-bi-vb-pc13:2.21":	"อรโหเปกฺขา, ",
"pli-tv-bi-vb-pc13:2.22":	"อญฺญวิหิตา สนฺติฏฺฐติ วา สลฺลปติ วา, ",
"pli-tv-bi-vb-pc13:2.23":	"อุมฺมตฺติกาย, ",
"pli-tv-bi-vb-pc13:2.24":	"อาทิกมฺมิกายาติฯ ",
"pli-tv-bi-vb-pc13:2.25":	"ตติยสิกฺขาปทํ นิฏฺฐิตํฯ "
}	
