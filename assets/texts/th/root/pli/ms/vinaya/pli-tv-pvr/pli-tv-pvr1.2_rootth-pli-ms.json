{	
"pli-tv-pvr1.2:0.1":	"ปริวาร ",
"pli-tv-pvr1.2:0.2":	"ภิกฺขุวิภงฺค ",
"pli-tv-pvr1.2:0.3":	"ปฐมภาค ",
"pli-tv-pvr1.2:0.4":	"๑ฯ๒ กตาปตฺติวาร ",
"pli-tv-pvr1.2:0.5":	"๑ฯ ปาราชิกกณฺฑ ",
"pli-tv-pvr1.2:1.1":	"เมถุนํ ธมฺมํ ปฏิเสวนฺโต กติ อาปตฺติโย อาปชฺชติ? ",
"pli-tv-pvr1.2:1.2":	"เมถุนํ ธมฺมํ ปฏิเสวนฺโต ติโสฺส อาปตฺติโย อาปชฺชติฯ ",
"pli-tv-pvr1.2:1.3":	"อกฺขายิเต สรีเร เมถุนํ ธมฺมํ ปฏิเสวติ, อาปตฺติ ปาราชิกสฺส; ",
"pli-tv-pvr1.2:1.4":	"เยภุเยฺยน ขายิเต สรีเร เมถุนํ ธมฺมํ ปฏิเสวติ, อาปตฺติ ถุลฺลจฺจยสฺส; ",
"pli-tv-pvr1.2:1.5":	"วฏฺฏกเต มุเข อจฺฉุปนฺตํ องฺคชาตํ ปเวเสติ, อาปตฺติ ทุกฺกฏสฺส—",
"pli-tv-pvr1.2:1.6":	"เมถุนํ ธมฺมํ ปฏิเสวนฺโต อิมา ติโสฺส อาปตฺติโย อาปชฺชติฯ ",
"pli-tv-pvr1.2:2.1":	"อทินฺนํ อาทิยนฺโต กติ อาปตฺติโย อาปชฺชติ? ",
"pli-tv-pvr1.2:2.2":	"อทินฺนํ อาทิยนฺโต ติโสฺส อาปตฺติโย อาปชฺชติฯ ",
"pli-tv-pvr1.2:2.3":	"ปญฺจมาสกํ วา อติเรกปญฺจมาสกํ วา อคฺฆนกํ อทินฺนํ เถยฺยสงฺขาตํ อาทิยติ, อาปตฺติ ปาราชิกสฺส; ",
"pli-tv-pvr1.2:2.4":	"อติเรกมาสกํ วา อูนปญฺจมาสกํ วา อคฺฆนกํ อทินฺนํ เถยฺยสงฺขาตํ อาทิยติ, อาปตฺติ ถุลฺลจฺจยสฺส; ",
"pli-tv-pvr1.2:2.5":	"มาสกํ วา อูนมาสกํ วา อคฺฆนกํ อทินฺนํ เถยฺยสงฺขาตํ อาทิยติ, อาปตฺติ ทุกฺกฏสฺส—",
"pli-tv-pvr1.2:2.6":	"อทินฺนํ อาทิยนฺโต อิมา ติโสฺส อาปตฺติโย อาปชฺชติฯ ",
"pli-tv-pvr1.2:3.1":	"สญฺจิจฺจ มนุสฺสวิคฺคหํ ชีวิตา โวโรเปนฺโต กติ อาปตฺติโย อาปชฺชติ? ",
"pli-tv-pvr1.2:3.2":	"สญฺจิจฺจ มนุสฺสวิคฺคหํ ชีวิตา โวโรเปนฺโต ติโสฺส อาปตฺติโย อาปชฺชติฯ ",
"pli-tv-pvr1.2:3.3":	"มนุสฺสํ โอทิสฺส โอปาตํ ขณติ “ปปติตฺวา มริสฺสตี”ติ, อาปตฺติ ทุกฺกฏสฺส; ",
"pli-tv-pvr1.2:3.4":	"ปปติเต ทุกฺขา เวทนา อุปฺปชฺชติ, อาปตฺติ ถุลฺลจฺจยสฺส; ",
"pli-tv-pvr1.2:3.5":	"มรติ, อาปตฺติ ปาราชิกสฺส—",
"pli-tv-pvr1.2:3.6":	"สญฺจิจฺจ มนุสฺสวิคฺคหํ ชีวิตา โวโรเปนฺโต อิมา ติโสฺส อาปตฺติโย อาปชฺชติฯ ",
"pli-tv-pvr1.2:4.1":	"อสนฺตํ อภูตํ อุตฺตริมนุสฺสธมฺมํ อุลฺลปนฺโต กติ อาปตฺติโย อาปชฺชติ? ",
"pli-tv-pvr1.2:4.2":	"อสนฺตํ อภูตํ อุตฺตริมนุสฺสธมฺมํ อุลฺลปนฺโต ติโสฺส อาปตฺติโย อาปชฺชติฯ ",
"pli-tv-pvr1.2:4.3":	"ปาปิจฺโฉ อิจฺฉาปกโต อสนฺตํ อภูตํ อุตฺตริมนุสฺสธมฺมํ อุลฺลปติ, อาปตฺติ ปาราชิกสฺส; ",
"pli-tv-pvr1.2:4.4":	"“โย เต วิหาเร วสติ, โส ภิกฺขุ อรหา”ติ ภณติ, ปฏิวิชานนฺตสฺส อาปตฺติ ถุลฺลจฺจยสฺส; ",
"pli-tv-pvr1.2:4.5":	"น ปฏิวิชานนฺตสฺส อาปตฺติ ทุกฺกฏสฺส—",
"pli-tv-pvr1.2:4.6":	"อสนฺตํ อภูตํ อุตฺตริมนุสฺสธมฺมํ อุลฺลปนฺโต อิมา ติโสฺส อาปตฺติโย อาปชฺชติฯ ",
"pli-tv-pvr1.2:5.1":	"จตฺตาโร ปาราชิกา นิฏฺฐิตาฯ ",
"pli-tv-pvr1.2:6.0":	"๒ฯ สงฺฆาทิเสสกณฺฑ ",
"pli-tv-pvr1.2:6.1":	"(…) อุปกฺกมิตฺวา อสุจึ โมเจนฺโต ติโสฺส อาปตฺติโย อาปชฺชติฯ ",
"pli-tv-pvr1.2:6.2":	"เจเตติ อุปกฺกมติ มุจฺจติ, อาปตฺติ สงฺฆาทิเสสสฺส; ",
"pli-tv-pvr1.2:6.3":	"เจเตติ อุปกฺกมติ น มุจฺจติ, อาปตฺติ ถุลฺลจฺจยสฺส; ",
"pli-tv-pvr1.2:6.4":	"ปโยเค ทุกฺกฏํฯ ",
"pli-tv-pvr1.2:7.1":	"มาตุคาเมน สทฺธึ กายสํสคฺคํ สมาปชฺชนฺโต ติโสฺส อาปตฺติโย อาปชฺชติฯ ",
"pli-tv-pvr1.2:7.2":	"กาเยน กายํ อามสติ, อาปตฺติ สงฺฆาทิเสสสฺส; ",
"pli-tv-pvr1.2:7.3":	"กาเยน กายปฏิพทฺธํ อามสติ, อาปตฺติ ถุลฺลจฺจยสฺส; ",
"pli-tv-pvr1.2:7.4":	"กายปฏิพทฺเธน กายปฏิพทฺธํ อามสติ, อาปตฺติ ทุกฺกฏสฺสฯ ",
"pli-tv-pvr1.2:8.1":	"มาตุคามํ ทุฏฺฐุลฺลาหิ วาจาหิ โอภาเสนฺโต ติโสฺส อาปตฺติโย อาปชฺชติฯ ",
"pli-tv-pvr1.2:8.2":	"วจฺจมคฺคํ ปสฺสาวมคฺคํ อาทิสฺส วณฺณมฺปิ ภณติ, อวณฺณมฺปิ ภณติ, อาปตฺติ สงฺฆาทิเสสสฺส; ",
"pli-tv-pvr1.2:8.3":	"วจฺจมคฺคํ ปสฺสาวมคฺคํ ฐเปตฺวา อธกฺขกํ อุพฺภชาณุมณฺฑลํ อาทิสฺส วณฺณมฺปิ ภณติ อวณฺณมฺปิ ภณติ, อาปตฺติ ถุลฺลจฺจยสฺส; ",
"pli-tv-pvr1.2:8.4":	"กายปฏิพทฺธํ อาทิสฺส วณฺณมฺปิ ภณติ อวณฺณมฺปิ ภณติ, อาปตฺติ ทุกฺกฏสฺสฯ ",
"pli-tv-pvr1.2:9.1":	"อตฺตกามปาริจริยาย วณฺณํ ภาสนฺโต ติโสฺส อาปตฺติโย อาปชฺชติฯ ",
"pli-tv-pvr1.2:9.2":	"มาตุคามสฺส สนฺติเก อตฺตกามปาริจริยาย วณฺณํ ภาสติ, อาปตฺติ สงฺฆาทิเสสสฺส; ",
"pli-tv-pvr1.2:9.3":	"ปณฺฑกสฺส สนฺติเก อตฺตกามปาริจริยาย วณฺณํ ภาสติ, อาปตฺติ ถุลฺลจฺจยสฺส; ",
"pli-tv-pvr1.2:9.4":	"ติรจฺฉานคตสฺส สนฺติเก อตฺตกามปาริจริยาย วณฺณํ ภาสติ, อาปตฺติ ทุกฺกฏสฺสฯ ",
"pli-tv-pvr1.2:10.1":	"สญฺจริตฺตํ สมาปชฺชนฺโต ติโสฺส อาปตฺติโย อาปชฺชติฯ ",
"pli-tv-pvr1.2:10.2":	"ปฏิคฺคณฺหาติ วีมํสติ ปจฺจาหรติ, อาปตฺติ สงฺฆาทิเสสสฺส; ",
"pli-tv-pvr1.2:10.3":	"ปฏิคฺคณฺหาติ วีมํสติ น ปจฺจาหรติ, อาปตฺติ ถุลฺลจฺจยสฺส; ",
"pli-tv-pvr1.2:10.4":	"ปฏิคฺคณฺหาติ น วีมํสติ น ปจฺจาหรติ, อาปตฺติ ทุกฺกฏสฺสฯ ",
"pli-tv-pvr1.2:11.1":	"สญฺญาจิกาย กุฏึ การาเปนฺโต ติโสฺส อาปตฺติโย อาปชฺชติฯ ",
"pli-tv-pvr1.2:11.2":	"การาเปติ, ปโยเค ทุกฺกฏํ; ",
"pli-tv-pvr1.2:11.3":	"เอกํ ปิณฺฑํ อนาคเต, อาปตฺติ ถุลฺลจฺจยสฺส; ",
"pli-tv-pvr1.2:11.4":	"ตสฺมึ ปิณฺเฑ อาคเต, อาปตฺติ สงฺฆาทิเสสสฺสฯ ",
"pli-tv-pvr1.2:12.1":	"มหลฺลกํ วิหารํ การาเปนฺโต ติโสฺส อาปตฺติโย อาปชฺชติฯ ",
"pli-tv-pvr1.2:12.2":	"การาเปติ, ปโยเค ทุกฺกฏํ; ",
"pli-tv-pvr1.2:12.3":	"เอกํ ปิณฺฑํ อนาคเต, อาปตฺติ ถุลฺลจฺจยสฺส; ",
"pli-tv-pvr1.2:12.4":	"ตสฺมึ ปิณฺเฑ อาคเต, อาปตฺติ สงฺฆาทิเสสสฺสฯ ",
"pli-tv-pvr1.2:13.1":	"ภิกฺขุํ อมูลเกน ปาราชิเกน ธมฺเมน อนุทฺธํเสนฺโต ติโสฺส อาปตฺติโย อาปชฺชติฯ ",
"pli-tv-pvr1.2:13.2":	"อโนกาสํ การาเปตฺวา จาวนาธิปฺปาโย วเทติ, อาปตฺติ สงฺฆาทิเสเสน ทุกฺกฏสฺส; ",
"pli-tv-pvr1.2:13.3":	"โอกาสํ การาเปตฺวา อกฺโกสาธิปฺปาโย วเทติ, อาปตฺติ โอมสวาทสฺสฯ ",
"pli-tv-pvr1.2:14.1":	"ภิกฺขุํ อญฺญภาคิยสฺส อธิกรณสฺส กิญฺจิ เทสํ เลสมตฺตํ อุปาทาย ปาราชิเกน ธมฺเมน อนุทฺธํเสนฺโต ติโสฺส อาปตฺติโย อาปชฺชติฯ ",
"pli-tv-pvr1.2:14.2":	"อโนกาสํ การาเปตฺวา จาวนาธิปฺปาโย วเทติ, อาปตฺติ สงฺฆาทิเสเสน ทุกฺกฏสฺส; ",
"pli-tv-pvr1.2:14.3":	"โอกาสํ การาเปตฺวา อกฺโกสาธิปฺปาโย วเทติ, อาปตฺติ โอมสวาทสฺสฯ ",
"pli-tv-pvr1.2:15.1":	"สงฺฆเภทโก ภิกฺขุ ยาวตติยํ สมนุภาสนาย น ปฏินิสฺสชฺชนฺโต ติโสฺส อาปตฺติโย อาปชฺชติฯ ",
"pli-tv-pvr1.2:15.2":	"ญตฺติยา ทุกฺกฏํ; ",
"pli-tv-pvr1.2:15.3":	"ทฺวีหิ กมฺมวาจาหิ ถุลฺลจฺจยา; ",
"pli-tv-pvr1.2:15.4":	"กมฺมวาจาปริโยสาเน อาปตฺติ สงฺฆาทิเสสสฺสฯ ",
"pli-tv-pvr1.2:16.1":	"เภทกานุวตฺตกา ภิกฺขู ยาวตติยํ สมนุภาสนาย น ปฏินิสฺสชฺชนฺตา ติโสฺส อาปตฺติโย อาปชฺชนฺติฯ ",
"pli-tv-pvr1.2:16.2":	"ญตฺติยา ทุกฺกฏํ; ",
"pli-tv-pvr1.2:16.3":	"ทฺวีหิ กมฺมวาจาหิ ถุลฺลจฺจยา; ",
"pli-tv-pvr1.2:16.4":	"กมฺมวาจาปริโยสาเน อาปตฺติ สงฺฆาทิเสสสฺสฯ ",
"pli-tv-pvr1.2:17.1":	"ทุพฺพโจ ภิกฺขุ ยาวตติยํ สมนุภาสนาย น ปฏินิสฺสชฺชนฺโต ติโสฺส อาปตฺติโย อาปชฺชติฯ ",
"pli-tv-pvr1.2:17.2":	"ญตฺติยา ทุกฺกฏํ; ",
"pli-tv-pvr1.2:17.3":	"ทฺวีหิ กมฺมวาจาหิ ถุลฺลจฺจยา; ",
"pli-tv-pvr1.2:17.4":	"กมฺมวาจาปริโยสาเน อาปตฺติ สงฺฆาทิเสสสฺสฯ ",
"pli-tv-pvr1.2:18.1":	"กุลทูสโก ภิกฺขุ ยาวตติยํ สมนุภาสนาย น ปฏินิสฺสชฺชนฺโต ติโสฺส อาปตฺติโย อาปชฺชติฯ ",
"pli-tv-pvr1.2:18.2":	"ญตฺติยา ทุกฺกฏํ; ",
"pli-tv-pvr1.2:18.3":	"ทฺวีหิ กมฺมวาจาหิ ถุลฺลจฺจยา; ",
"pli-tv-pvr1.2:18.4":	"กมฺมวาจาปริโยสาเน อาปตฺติ สงฺฆาทิเสสสฺสฯ ",
"pli-tv-pvr1.2:19.1":	"เตรส สงฺฆาทิเสสา นิฏฺฐิตาฯ ",
"pli-tv-pvr1.2:20.0.1":	"๔ฯ นิสฺสคฺคิยกณฺฑ ",
"pli-tv-pvr1.2:20.0.2":	"๔ฯ๑ฯ กถินวคฺค ",
"pli-tv-pvr1.2:20.1":	"อติเรกจีวรํ ทสาหํ อติกฺกาเมนฺโต เอกํ อาปตฺตึ อาปชฺชติฯ ",
"pli-tv-pvr1.2:20.2":	"นิสฺสคฺคิยํ ปาจิตฺติยํฯ ",
"pli-tv-pvr1.2:21.1":	"เอกรตฺตํ ติจีวเรน วิปฺปวสนฺโต เอกํ อาปตฺตึ อาปชฺชติฯ ",
"pli-tv-pvr1.2:21.2":	"นิสฺสคฺคิยํ ปาจิตฺติยํฯ ",
"pli-tv-pvr1.2:22.1":	"อกาลจีวรํ ปฏิคฺคเหตฺวา มาสํ อติกฺกาเมนฺโต เอกํ อาปตฺตึ อาปชฺชติฯ ",
"pli-tv-pvr1.2:22.2":	"นิสฺสคฺคิยํ ปาจิตฺติยํฯ ",
"pli-tv-pvr1.2:23.1":	"อญฺญาติกาย ภิกฺขุนิยา ปุราณจีวรํ โธวาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:23.2":	"โธวาเปติ, ปโยเค ทุกฺกฏํ; ",
"pli-tv-pvr1.2:23.3":	"โธวาปิเต นิสฺสคฺคิยํ ปาจิตฺติยํฯ ",
"pli-tv-pvr1.2:24.1":	"อญฺญาติกาย ภิกฺขุนิยา หตฺถโต จีวรํ ปฏิคฺคณฺหนฺโต เทฺว อาปตฺติโย อาปชฺชติฯ ",
"pli-tv-pvr1.2:24.2":	"คณฺหาติ, ปโยเค ทุกฺกฏํ; ",
"pli-tv-pvr1.2:24.3":	"คหิเต นิสฺสคฺคิยํ ปาจิตฺติยํฯ ",
"pli-tv-pvr1.2:25.1":	"อญฺญาตกํ คหปตึ วา คหปตานึ วา จีวรํ วิญฺญาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:25.2":	"วิญฺญาเปติ, ปโยเค ทุกฺกฏํ; ",
"pli-tv-pvr1.2:25.3":	"วิญฺญาปิเต นิสฺสคฺคิยํ ปาจิตฺติยํฯ ",
"pli-tv-pvr1.2:26.1":	"อญฺญาตกํ คหปตึ วา คหปตานึ วา ตตุตฺตริ จีวรํ วิญฺญาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:26.2":	"วิญฺญาเปติ, ปโยเค ทุกฺกฏํ; ",
"pli-tv-pvr1.2:26.3":	"วิญฺญาปิเต นิสฺสคฺคิยํ ปาจิตฺติยํฯ ",
"pli-tv-pvr1.2:27.1":	"ปุพฺเพ อปฺปวาริโต อญฺญาตกํ คหปติกํ อุปสงฺกมิตฺวา จีวเร วิกปฺปํ อาปชฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:27.2":	"วิกปฺปํ อาปชฺชติ, ปโยเค ทุกฺกฏํ; ",
"pli-tv-pvr1.2:27.3":	"วิกปฺปํ อาปนฺเน นิสฺสคฺคิยํ ปาจิตฺติยํฯ ",
"pli-tv-pvr1.2:28.1":	"ปุพฺเพ อปฺปวาริโต อญฺญาตเก คหปติเก อุปสงฺกมิตฺวา จีวเร วิกปฺปํ อาปชฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:28.2":	"วิกปฺปํ อาปชฺชติ, ปโยเค ทุกฺกฏํ; ",
"pli-tv-pvr1.2:28.3":	"วิกปฺปํ อาปนฺเน นิสฺสคฺคิยํ ปาจิตฺติยํฯ ",
"pli-tv-pvr1.2:29.1":	"อติเรกติกฺขตฺตุํ โจทนาย อติเรกฉกฺขตฺตุํ ฐาเนน จีวรํ อภินิปฺผาเทนฺโต เทฺว อาปตฺติโย อาปชฺชติฯ ",
"pli-tv-pvr1.2:29.2":	"อภินิปฺผาเทติ, ปโยเค ทุกฺกฏํ; ",
"pli-tv-pvr1.2:29.3":	"อภินิปฺผาทิเต นิสฺสคฺคิยํ ปาจิตฺติยํฯ ",
"pli-tv-pvr1.2:30.1":	"กถินวคฺโค ปฐโมฯ ",
"pli-tv-pvr1.2:31.0":	"๔ฯ๒ฯ โกสิยวคฺค ",
"pli-tv-pvr1.2:31.1":	"โกสิยมิสฺสกํ สนฺถตํ การาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:31.2":	"การาเปติ, ปโยเค ทุกฺกฏํ; ",
"pli-tv-pvr1.2:31.3":	"การาปิเต นิสฺสคฺคิยํ ปาจิตฺติยํฯ ",
"pli-tv-pvr1.2:32.1":	"สุทฺธกาฬกานํ เอฬกโลมานํ สนฺถตํ การาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:32.2":	"การาเปติ, ปโยเค ทุกฺกฏํ; ",
"pli-tv-pvr1.2:32.3":	"การาปิเต นิสฺสคฺคิยํ ปาจิตฺติยํฯ ",
"pli-tv-pvr1.2:33.1":	"อนาทิยิตฺวา ตุลํ โอทาตานํ ตุลํ โคจริยานํ นวํ สนฺถตํ การาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:33.2":	"การาเปติ, ปโยเค ทุกฺกฏํ; ",
"pli-tv-pvr1.2:33.3":	"การาปิเต นิสฺสคฺคิยํ ปาจิตฺติยํฯ ",
"pli-tv-pvr1.2:34.1":	"อนุวสฺสํ สนฺถตํ การาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:34.2":	"การาเปติ, ปโยเค ทุกฺกฏํ; ",
"pli-tv-pvr1.2:34.3":	"การาปิเต นิสฺสคฺคิยํ ปาจิตฺติยํฯ ",
"pli-tv-pvr1.2:35.1":	"อนาทิยิตฺวา ปุราณสนฺถตสฺส สามนฺตา สุคตวิทตฺถึ นวํ นิสีทนสนฺถตํ การาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:35.2":	"การาเปติ, ปโยเค ทุกฺกฏํ; ",
"pli-tv-pvr1.2:35.3":	"การาปิเต นิสฺสคฺคิยํ ปาจิตฺติยํฯ ",
"pli-tv-pvr1.2:36.1":	"เอฬกโลมานิ ปฏิคฺคเหตฺวา ติโยชนํ อติกฺกาเมนฺโต เทฺว อาปตฺติโย อาปชฺชติฯ ",
"pli-tv-pvr1.2:36.2":	"ปฐมํ ปาทํ ติโยชนํ อติกฺกาเมติ, อาปตฺติ ทุกฺกฏสฺส; ",
"pli-tv-pvr1.2:36.3":	"ทุติยํ ปาทํ อติกฺกาเมติ, นิสฺสคฺคิยํ ปาจิตฺติยํฯ ",
"pli-tv-pvr1.2:37.1":	"อญฺญาติกาย ภิกฺขุนิยา เอฬกโลมานิ โธวาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:37.2":	"โธวาเปติ, ปโยเค ทุกฺกฏํ; ",
"pli-tv-pvr1.2:37.3":	"โธวาปิเต นิสฺสคฺคิยํ ปาจิตฺติยํฯ ",
"pli-tv-pvr1.2:38.1":	"รูปิยํ ปฏิคฺคณฺหนฺโต เทฺว อาปตฺติโย อาปชฺชติฯ ",
"pli-tv-pvr1.2:38.2":	"คณฺหาติ, ปโยเค ทุกฺกฏํ; ",
"pli-tv-pvr1.2:38.3":	"คหิเต นิสฺสคฺคิยํ ปาจิตฺติยํฯ ",
"pli-tv-pvr1.2:39.1":	"นานปฺปการกํ รูปิยสํโวหารํ สมาปชฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:39.2":	"สมาปชฺชติ, ปโยเค ทุกฺกฏํ; ",
"pli-tv-pvr1.2:39.3":	"สมาปนฺเน นิสฺสคฺคิยํ ปาจิตฺติยํฯ ",
"pli-tv-pvr1.2:40.1":	"นานปฺปการกํ กยวิกฺกยํ สมาปชฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:40.2":	"สมาปชฺชติ, ปโยเค ทุกฺกฏํ; ",
"pli-tv-pvr1.2:40.3":	"สมาปนฺเน นิสฺสคฺคิยํ ปาจิตฺติยํฯ ",
"pli-tv-pvr1.2:41.1":	"โกสิยวคฺโค ทุติโยฯ ",
"pli-tv-pvr1.2:42.0":	"๔ฯ๓ฯ ปตฺตวคฺค ",
"pli-tv-pvr1.2:42.1":	"อติเรกปตฺตํ ทสาหํ อติกฺกาเมนฺโต เอกํ อาปตฺตึ อาปชฺชติฯ ",
"pli-tv-pvr1.2:42.2":	"นิสฺสคฺคิยํ ปาจิตฺติยํฯ ",
"pli-tv-pvr1.2:43.1":	"อูนปญฺจพนฺธเนน ปตฺเตน อญฺญํ นวํ ปตฺตํ เจตาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:43.2":	"เจตาเปติ, ปโยเค ทุกฺกฏํ; ",
"pli-tv-pvr1.2:43.3":	"เจตาปิเต นิสฺสคฺคิยํ ปาจิตฺติยํฯ ",
"pli-tv-pvr1.2:44.1":	"เภสชฺชานิ ปฏิคฺคเหตฺวา สตฺตาหํ อติกฺกาเมนฺโต เอกํ อาปตฺตึ อาปชฺชติฯ ",
"pli-tv-pvr1.2:44.2":	"นิสฺสคฺคิยํ ปาจิตฺติยํฯ ",
"pli-tv-pvr1.2:45.1":	"อติเรกมาเส เสเส คิมฺหาเน วสฺสิกสาฏิกจีวรํ ปริเยสนฺโต เทฺว อาปตฺติโย อาปชฺชติฯ ",
"pli-tv-pvr1.2:45.2":	"ปริเยสติ, ปโยเค ทุกฺกฏํ; ",
"pli-tv-pvr1.2:45.3":	"ปริยิฏฺเฐ นิสฺสคฺคิยํ ปาจิตฺติยํฯ ",
"pli-tv-pvr1.2:46.1":	"ภิกฺขุสฺส สามํ จีวรํ ทตฺวา กุปิโต อนตฺตมโน อจฺฉินฺทนฺโต เทฺว อาปตฺติโย อาปชฺชติฯ ",
"pli-tv-pvr1.2:46.2":	"อจฺฉินฺทติ, ปโยเค ทุกฺกฏํ; ",
"pli-tv-pvr1.2:46.3":	"อจฺฉินฺเน นิสฺสคฺคิยํ ปาจิตฺติยํฯ ",
"pli-tv-pvr1.2:47.1":	"สามํ สุตฺตํ วิญฺญาเปตฺวา ตนฺตวาเยหิ จีวรํ วายาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:47.2":	"วายาเปติ, ปโยเค ทุกฺกฏํ; ",
"pli-tv-pvr1.2:47.3":	"วายาปิเต นิสฺสคฺคิยํ ปาจิตฺติยํฯ ",
"pli-tv-pvr1.2:48.1":	"ปุพฺเพ อปฺปวาริโต อญฺญาตกสฺส คหปติกสฺส ตนฺตวาเย อุปสงฺกมิตฺวา จีวเร วิกปฺปํ อาปชฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:48.2":	"วิกปฺปํ อาปชฺชติ, ปโยเค ทุกฺกฏํ; ",
"pli-tv-pvr1.2:48.3":	"วิกปฺปํ อาปนฺเน นิสฺสคฺคิยํ ปาจิตฺติยํฯ ",
"pli-tv-pvr1.2:49.1":	"อจฺเจกจีวรํ ปฏิคฺคเหตฺวา จีวรกาลสมยํ อติกฺกาเมนฺโต เอกํ อาปตฺตึ อาปชฺชติฯ ",
"pli-tv-pvr1.2:49.2":	"นิสฺสคฺคิยํ ปาจิตฺติยํฯ ",
"pli-tv-pvr1.2:50.1":	"ติณฺณํ จีวรานํ อญฺญตรํ จีวรํ อนฺตรฆเร นิกฺขิปิตฺวา อติเรกฉารตฺตํ วิปฺปวสนฺโต เอกํ อาปตฺตึ อาปชฺชติฯ ",
"pli-tv-pvr1.2:50.2":	"นิสฺสคฺคิยํ ปาจิตฺติยํฯ ",
"pli-tv-pvr1.2:51.1":	"ชานํ สงฺฆิกํ ลาภํ ปริณตํ อตฺตโน ปริณาเมนฺโต เทฺว อาปตฺติโย อาปชฺชติฯ ",
"pli-tv-pvr1.2:51.2":	"ปริณาเมติ, ปโยเค ทุกฺกฏํ; ",
"pli-tv-pvr1.2:51.3":	"ปริณามิเต นิสฺสคฺคิยํ ปาจิตฺติยํฯ ",
"pli-tv-pvr1.2:52.1":	"ปตฺตวคฺโค ตติโยฯ ",
"pli-tv-pvr1.2:52.2":	"ตึส นิสฺสคฺคิยา ปาจิตฺติยา นิฏฺฐิตาฯ ",
"pli-tv-pvr1.2:53.0.1":	"๕ฯ ปาจิตฺติยกณฺฑ ",
"pli-tv-pvr1.2:53.0.2":	"๕ฯ๑ฯ มุสาวาทวคฺค ",
"pli-tv-pvr1.2:53.1":	"สมฺปชานมุสาวาทํ ภาสนฺโต กติ อาปตฺติโย อาปชฺชติ? ",
"pli-tv-pvr1.2:53.2":	"สมฺปชานมุสาวาทํ ภาสนฺโต ปญฺจ อาปตฺติโย อาปชฺชติฯ ",
"pli-tv-pvr1.2:53.3":	"ปาปิจฺโฉ อิจฺฉาปกโต อสนฺตํ อภูตํ อุตฺตริมนุสฺสธมฺมํ อุลฺลปติ, อาปตฺติ ปาราชิกสฺส; ",
"pli-tv-pvr1.2:53.4":	"ภิกฺขุํ อมูลเกน ปาราชิเกน ธมฺเมน อนุทฺธํเสติ, อาปตฺติ สงฺฆาทิเสสสฺส; ",
"pli-tv-pvr1.2:53.5":	"“โย เต วิหาเร วสติ, โส ภิกฺขุ อรหา”ติ ภณติ, ปฏิวิชานนฺตสฺส อาปตฺติ ถุลฺลจฺจยสฺส; ",
"pli-tv-pvr1.2:53.6":	"น ปฏิวิชานนฺตสฺส อาปตฺติ ทุกฺกฏสฺส; ",
"pli-tv-pvr1.2:53.7":	"สมฺปชานมุสาวาเท ปาจิตฺติยํ—",
"pli-tv-pvr1.2:53.8":	"สมฺปชานมุสาวาทํ ภาสนฺโต อิมา ปญฺจ อาปตฺติโย อาปชฺชติฯ ",
"pli-tv-pvr1.2:54.1":	"โอมสนฺโต เทฺว อาปตฺติโย อาปชฺชติฯ ",
"pli-tv-pvr1.2:54.2":	"อุปสมฺปนฺนํ โอมสติ, อาปตฺติ ปาจิตฺติยสฺส; ",
"pli-tv-pvr1.2:54.3":	"อนุปสมฺปนฺนํ โอมสติ, อาปตฺติ ทุกฺกฏสฺสฯ ",
"pli-tv-pvr1.2:55.1":	"เปสุญฺญํ อุปสํหรนฺโต เทฺว อาปตฺติโย อาปชฺชติฯ ",
"pli-tv-pvr1.2:55.2":	"อุปสมฺปนฺนสฺส เปสุญฺญํ อุปสํหรติ, อาปตฺติ ปาจิตฺติยสฺส; ",
"pli-tv-pvr1.2:55.3":	"อนุปสมฺปนฺนสฺส เปสุญฺญํ อุปสํหรติ, อาปตฺติ ทุกฺกฏสฺสฯ ",
"pli-tv-pvr1.2:56.1":	"อนุปสมฺปนฺนํ ปทโส ธมฺมํ วาเจนฺโต เทฺว อาปตฺติโย อาปชฺชติฯ ",
"pli-tv-pvr1.2:56.2":	"วาเจติ, ปโยเค ทุกฺกฏํ; ",
"pli-tv-pvr1.2:56.3":	"ปเท ปเท อาปตฺติ ปาจิตฺติยสฺสฯ ",
"pli-tv-pvr1.2:57.1":	"อนุปสมฺปนฺเนน อุตฺตริทิรตฺตติรตฺตํ สหเสยฺยํ กปฺเปนฺโต เทฺว อาปตฺติโย อาปชฺชติฯ ",
"pli-tv-pvr1.2:57.2":	"นิปชฺชติ, ปโยเค ทุกฺกฏํ; ",
"pli-tv-pvr1.2:57.3":	"นิปนฺเน อาปตฺติ ปาจิตฺติยสฺสฯ ",
"pli-tv-pvr1.2:58.1":	"มาตุคาเมน สหเสยฺยํ กปฺเปนฺโต เทฺว อาปตฺติโย อาปชฺชติฯ ",
"pli-tv-pvr1.2:58.2":	"นิปชฺชติ, ปโยเค ทุกฺกฏํ; ",
"pli-tv-pvr1.2:58.3":	"นิปนฺเน อาปตฺติ ปาจิตฺติยสฺสฯ ",
"pli-tv-pvr1.2:59.1":	"มาตุคามสฺส อุตฺตริฉปฺปญฺจวาจาหิ ธมฺมํ เทเสนฺโต เทฺว อาปตฺติโย อาปชฺชติฯ ",
"pli-tv-pvr1.2:59.2":	"เทเสติ, ปโยเค ทุกฺกฏํ; ",
"pli-tv-pvr1.2:59.3":	"ปเท ปเท อาปตฺติ ปาจิตฺติยสฺสฯ ",
"pli-tv-pvr1.2:60.1":	"อนุปสมฺปนฺนสฺส อุตฺตริมนุสฺสธมฺมํ ภูตํ อาโรเจนฺโต เทฺว อาปตฺติโย อาปชฺชติฯ ",
"pli-tv-pvr1.2:60.2":	"อาโรเจติ, ปโยเค ทุกฺกฏํ; ",
"pli-tv-pvr1.2:60.3":	"อาโรจิเต อาปตฺติ ปาจิตฺติยสฺสฯ ",
"pli-tv-pvr1.2:61.1":	"ภิกฺขุสฺส ทุฏฺฐุลฺลํ อาปตฺตึ อนุปสมฺปนฺนสฺส อาโรเจนฺโต เทฺว อาปตฺติโย อาปชฺชติฯ ",
"pli-tv-pvr1.2:61.2":	"อาโรเจติ, ปโยเค ทุกฺกฏํ; ",
"pli-tv-pvr1.2:61.3":	"อาโรจิเต อาปตฺติ ปาจิตฺติยสฺสฯ ",
"pli-tv-pvr1.2:62.1":	"ปถวึ ขณนฺโต เทฺว อาปตฺติโย อาปชฺชติฯ ",
"pli-tv-pvr1.2:62.2":	"ขณติ, ปโยเค ทุกฺกฏํ; ",
"pli-tv-pvr1.2:62.3":	"ปหาเร ปหาเร อาปตฺติ ปาจิตฺติยสฺสฯ ",
"pli-tv-pvr1.2:63.1":	"มุสาวาทวคฺโค ปฐโมฯ ",
"pli-tv-pvr1.2:64.0":	"๕ฯ๒ฯ ภูตคามวคฺค ",
"pli-tv-pvr1.2:64.1":	"ภูตคามํ ปาเตนฺโต เทฺว อาปตฺติโย อาปชฺชติฯ ",
"pli-tv-pvr1.2:64.2":	"ปาเตติ, ปโยเค ทุกฺกฏํ; ",
"pli-tv-pvr1.2:64.3":	"ปหาเร ปหาเร อาปตฺติ ปาจิตฺติยสฺสฯ ",
"pli-tv-pvr1.2:65.1":	"อญฺเญนญฺญํ ปฏิจรนฺโต เทฺว อาปตฺติโย อาปชฺชติฯ ",
"pli-tv-pvr1.2:65.2":	"อนาโรปิเต อญฺญวาทเก อญฺเญนญฺญํ ปฏิจรติ, อาปตฺติ ทุกฺกฏสฺส; ",
"pli-tv-pvr1.2:65.3":	"อาโรปิเต อญฺญวาทเก อญฺเญนญฺญํ ปฏิจรติ, อาปตฺติ ปาจิตฺติยสฺสฯ ",
"pli-tv-pvr1.2:66.1":	"ภิกฺขุํ อุชฺฌาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:66.2":	"อุชฺฌาเปติ, ปโยเค ทุกฺกฏํ; ",
"pli-tv-pvr1.2:66.3":	"อุชฺฌาปิเต อาปตฺติ ปาจิตฺติยสฺสฯ ",
"pli-tv-pvr1.2:67.1":	"สงฺฆิกํ มญฺจํ วา ปีฐํ วา ภิสึ วา โกจฺฉํ วา อชฺโฌกาเส สนฺถริตฺวา อนุทฺธริตฺวา อนาปุจฺฉา ปกฺกมนฺโต เทฺว อาปตฺติโย อาปชฺชติฯ ",
"pli-tv-pvr1.2:67.2":	"ปฐมํ ปาทํ เลฑฺฑุปาตํ อติกฺกาเมติ, อาปตฺติ ทุกฺกฏสฺส; ",
"pli-tv-pvr1.2:67.3":	"ทุติยํ ปาทํ อติกฺกาเมติ, อาปตฺติ ปาจิตฺติยสฺสฯ ",
"pli-tv-pvr1.2:68.1":	"สงฺฆิเก วิหาเร เสยฺยํ สนฺถริตฺวา อนุทฺธริตฺวา อนาปุจฺฉา ปกฺกมนฺโต เทฺว อาปตฺติโย อาปชฺชติฯ ",
"pli-tv-pvr1.2:68.2":	"ปฐมํ ปาทํ ปริกฺเขปํ อติกฺกาเมติ, อาปตฺติ ทุกฺกฏสฺส; ",
"pli-tv-pvr1.2:68.3":	"ทุติยํ ปาทํ อติกฺกาเมติ, อาปตฺติ ปาจิตฺติยสฺสฯ ",
"pli-tv-pvr1.2:69.1":	"สงฺฆิเก วิหาเร ชานํ ปุพฺพุปคตํ ภิกฺขุํ อนุปขชฺช เสยฺยํ กปฺเปนฺโต เทฺว อาปตฺติโย อาปชฺชติฯ ",
"pli-tv-pvr1.2:69.2":	"นิปชฺชติ, ปโยเค ทุกฺกฏํ; ",
"pli-tv-pvr1.2:69.3":	"นิปนฺเน อาปตฺติ ปาจิตฺติยสฺสฯ ",
"pli-tv-pvr1.2:70.1":	"ภิกฺขุํ กุปิโต อนตฺตมโน สงฺฆิกา วิหารา นิกฺกฑฺเฒนฺโต เทฺว อาปตฺติโย อาปชฺชติฯ ",
"pli-tv-pvr1.2:70.2":	"นิกฺกฑฺฒติ, ปโยเค ทุกฺกฏํ; ",
"pli-tv-pvr1.2:70.3":	"นิกฺกฑฺฒิเต อาปตฺติ ปาจิตฺติยสฺสฯ ",
"pli-tv-pvr1.2:71.1":	"สงฺฆิเก วิหาเร อุปริเวหาสกุฏิยา อาหจฺจปาทกํ มญฺจํ วา ปีฐํ วา อภินิสีทนฺโต เทฺว อาปตฺติโย อาปชฺชติฯ ",
"pli-tv-pvr1.2:71.2":	"อภินิสีทติ, ปโยเค ทุกฺกฏํ; ",
"pli-tv-pvr1.2:71.3":	"อภินิสินฺเน อาปตฺติ ปาจิตฺติยสฺสฯ ",
"pli-tv-pvr1.2:72.1":	"ทฺวตฺติปริยาเย อธิฏฺฐหิตฺวา ตตุตฺตริ อธิฏฺฐหนฺโต เทฺว อาปตฺติโย อาปชฺชติฯ ",
"pli-tv-pvr1.2:72.2":	"อธิฏฺเฐติ, ปโยเค ทุกฺกฏํ; ",
"pli-tv-pvr1.2:72.3":	"อธิฏฺฐิเต อาปตฺติ ปาจิตฺติยสฺสฯ ",
"pli-tv-pvr1.2:73.1":	"ชานํ สปฺปาณกํ อุทกํ ติณํ วา มตฺติกํ วา สิญฺจนฺโต เทฺว อาปตฺติโย อาปชฺชติฯ ",
"pli-tv-pvr1.2:73.2":	"สิญฺจติ, ปโยเค ทุกฺกฏํ; ",
"pli-tv-pvr1.2:73.3":	"สิญฺจิเต อาปตฺติ ปาจิตฺติยสฺสฯ ",
"pli-tv-pvr1.2:74.1":	"ภูตคามวคฺโค ทุติโยฯ ",
"pli-tv-pvr1.2:75.0":	"๕ฯ๓ฯ โอวาทวคฺค ",
"pli-tv-pvr1.2:75.1":	"อสมฺมโต ภิกฺขุนิโย โอวทนฺโต เทฺว อาปตฺติโย อาปชฺชติฯ ",
"pli-tv-pvr1.2:75.2":	"โอวทติ, ปโยเค ทุกฺกฏํ; ",
"pli-tv-pvr1.2:75.3":	"โอวทิเต อาปตฺติ ปาจิตฺติยสฺสฯ ",
"pli-tv-pvr1.2:76.1":	"อตฺถงฺคเต สูริเย ภิกฺขุนิโย โอวทนฺโต เทฺว อาปตฺติโย อาปชฺชติฯ ",
"pli-tv-pvr1.2:76.2":	"โอวทติ, ปโยเค ทุกฺกฏํ; ",
"pli-tv-pvr1.2:76.3":	"โอวทิเต อาปตฺติ ปาจิตฺติยสฺสฯ ",
"pli-tv-pvr1.2:77.1":	"ภิกฺขุนุปสฺสยํ อุปสงฺกมิตฺวา ภิกฺขุนิโย โอวทนฺโต เทฺว อาปตฺติโย อาปชฺชติฯ ",
"pli-tv-pvr1.2:77.2":	"โอวทติ, ปโยเค ทุกฺกฏํ; ",
"pli-tv-pvr1.2:77.3":	"โอวทิเต อาปตฺติ ปาจิตฺติยสฺสฯ ",
"pli-tv-pvr1.2:78.1":	"“อามิสเหตุ ภิกฺขู ภิกฺขุนิโย โอวทนฺตี”ติ ภณนฺโต เทฺว อาปตฺติโย อาปชฺชติฯ ",
"pli-tv-pvr1.2:78.2":	"ภณติ, ปโยเค ทุกฺกฏํ; ",
"pli-tv-pvr1.2:78.3":	"ภณิเต อาปตฺติ ปาจิตฺติยสฺสฯ ",
"pli-tv-pvr1.2:79.1":	"อญฺญาติกาย ภิกฺขุนิยา จีวรํ เทนฺโต เทฺว อาปตฺติโย อาปชฺชติฯ ",
"pli-tv-pvr1.2:79.2":	"เทติ, ปโยเค ทุกฺกฏํ; ",
"pli-tv-pvr1.2:79.3":	"ทินฺเน อาปตฺติ ปาจิตฺติยสฺสฯ ",
"pli-tv-pvr1.2:80.1":	"อญฺญาติกาย ภิกฺขุนิยา จีวรํ สิพฺเพนฺโต เทฺว อาปตฺติโย อาปชฺชติฯ ",
"pli-tv-pvr1.2:80.2":	"สิพฺเพติ, ปโยเค ทุกฺกฏํ; ",
"pli-tv-pvr1.2:80.3":	"อาราปเถ อาราปเถ อาปตฺติ ปาจิตฺติยสฺสฯ ",
"pli-tv-pvr1.2:81.1":	"ภิกฺขุนิยา สทฺธึ สํวิธาย เอกทฺธานมคฺคํ ปฏิปชฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:81.2":	"ปฏิปชฺชติ, ปโยเค ทุกฺกฏํ; ",
"pli-tv-pvr1.2:81.3":	"ปฏิปนฺเน อาปตฺติ ปาจิตฺติยสฺสฯ ",
"pli-tv-pvr1.2:82.1":	"ภิกฺขุนิยา สทฺธึ สํวิธาย เอกํ นาวํ อภิรุหนฺโต เทฺว อาปตฺติโย อาปชฺชติฯ ",
"pli-tv-pvr1.2:82.2":	"อภิรุหติ, ปโยเค ทุกฺกฏํ; ",
"pli-tv-pvr1.2:82.3":	"อภิรุเฬฺห อาปตฺติ ปาจิตฺติยสฺสฯ ",
"pli-tv-pvr1.2:83.1":	"ชานํ ภิกฺขุนิปริปาจิตํ ปิณฺฑปาตํ ภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:83.2":	"“ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr1.2:83.3":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-pvr1.2:84.1":	"ภิกฺขุนิยา สทฺธึ เอโก เอกาย รโห นิสชฺชํ กปฺเปนฺโต เทฺว อาปตฺติโย อาปชฺชติฯ ",
"pli-tv-pvr1.2:84.2":	"นิสีทติ, ปโยเค ทุกฺกฏํ; ",
"pli-tv-pvr1.2:84.3":	"นิสินฺเน อาปตฺติ ปาจิตฺติยสฺสฯ ",
"pli-tv-pvr1.2:85.1":	"โอวาทวคฺโค ตติโยฯ ",
"pli-tv-pvr1.2:86.0":	"๕ฯ๔ฯ โภชนวคฺค ",
"pli-tv-pvr1.2:86.1":	"ตตุตฺตริ อาวสถปิณฺฑํ ภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:86.2":	"“ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr1.2:86.3":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-pvr1.2:87.1":	"คณโภชนํ ภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:87.2":	"“ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr1.2:87.3":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-pvr1.2:88.1":	"ปรมฺปรโภชนํ ภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:88.2":	"“ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr1.2:88.3":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-pvr1.2:89.1":	"ทฺวตฺติปตฺตปูเร ปูเว ปฏิคฺคเหตฺวา ตตุตฺตริ ปฏิคฺคณฺหนฺโต เทฺว อาปตฺติโย อาปชฺชติฯ ",
"pli-tv-pvr1.2:89.2":	"คณฺหาติ, ปโยเค ทุกฺกฏํ; ",
"pli-tv-pvr1.2:89.3":	"คหิเต อาปตฺติ ปาจิตฺติยสฺสฯ ",
"pli-tv-pvr1.2:90.1":	"ภุตฺตาวี ปวาริโต อนติริตฺตํ ขาทนียํ วา โภชนียํ วา ภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:90.2":	"“ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr1.2:90.3":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-pvr1.2:91.1":	"ภิกฺขุํ ภุตฺตาวึ ปวาริตํ อนติริตฺเตน ขาทนีเยน วา โภชนีเยน วา อภิหฏฺฐุํ ปวาเรนฺโต เทฺว อาปตฺติโย อาปชฺชติฯ ",
"pli-tv-pvr1.2:91.2":	"ตสฺส วจเนน “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr1.2:91.3":	"โภชนปริโยสาเน อาปตฺติ ปาจิตฺติยสฺสฯ ",
"pli-tv-pvr1.2:92.1":	"วิกาเล ขาทนียํ วา โภชนียํ วา ภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:92.2":	"“ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr1.2:92.3":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-pvr1.2:93.1":	"สนฺนิธิการกํ ขาทนียํ วา โภชนียํ วา ภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:93.2":	"“ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr1.2:93.3":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-pvr1.2:94.1":	"ปณีตโภชนานิ อตฺตโน อตฺถาย วิญฺญาเปตฺวา ภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:94.2":	"“ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr1.2:94.3":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-pvr1.2:95.1":	"อทินฺนํ มุขทฺวารํ อาหารํ อาหรนฺโต เทฺว อาปตฺติโย อาปชฺชติฯ ",
"pli-tv-pvr1.2:95.2":	"“ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr1.2:95.3":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-pvr1.2:96.1":	"โภชนวคฺโค จตุตฺโถฯ ",
"pli-tv-pvr1.2:97.0":	"๕ฯ๕ฯ อเจลกวคฺค ",
"pli-tv-pvr1.2:97.1":	"อเจลกสฺส วา ปริพฺพาชกสฺส วา ปริพฺพาชิกาย วา สหตฺถา ขาทนียํ วา โภชนียํ วา เทนฺโต เทฺว อาปตฺติโย อาปชฺชติฯ ",
"pli-tv-pvr1.2:97.2":	"เทติ, ปโยเค ทุกฺกฏํ; ",
"pli-tv-pvr1.2:97.3":	"ทินฺเน อาปตฺติ ปาจิตฺติยสฺสฯ ",
"pli-tv-pvr1.2:98.1":	"ภิกฺขุํ—“เอหาวุโส, คามํ วา นิคมํ วา ปิณฺฑาย ปวิสิสฺสามา”ติ ตสฺส ทาเปตฺวา วา อทาเปตฺวา วา อุโยฺยเชนฺโต เทฺว อาปตฺติโย อาปชฺชติฯ ",
"pli-tv-pvr1.2:98.2":	"อุโยฺยเชติ, ปโยเค ทุกฺกฏํ; ",
"pli-tv-pvr1.2:98.3":	"อุโยฺยชิเต อาปตฺติ ปาจิตฺติยสฺสฯ ",
"pli-tv-pvr1.2:99.1":	"สโภชเน กุเล อนุปขชฺช นิสชฺชํ กปฺเปนฺโต เทฺว อาปตฺติโย อาปชฺชติฯ ",
"pli-tv-pvr1.2:99.2":	"นิสีทติ, ปโยเค ทุกฺกฏํ; ",
"pli-tv-pvr1.2:99.3":	"นิสินฺเน อาปตฺติ ปาจิตฺติยสฺสฯ ",
"pli-tv-pvr1.2:100.1":	"มาตุคาเมน สทฺธึ รโห ปฏิจฺฉนฺเน อาสเน นิสชฺชํ กปฺเปนฺโต เทฺว อาปตฺติโย อาปชฺชติฯ ",
"pli-tv-pvr1.2:100.2":	"นิสีทติ, ปโยเค ทุกฺกฏํ; ",
"pli-tv-pvr1.2:100.3":	"นิสินฺเน อาปตฺติ ปาจิตฺติยสฺสฯ ",
"pli-tv-pvr1.2:101.1":	"มาตุคาเมน สทฺธึ เอโก เอกาย รโห นิสชฺชํ กปฺเปนฺโต เทฺว อาปตฺติโย อาปชฺชติฯ ",
"pli-tv-pvr1.2:101.2":	"นิสีทติ, ปโยเค ทุกฺกฏํ; ",
"pli-tv-pvr1.2:101.3":	"นิสินฺเน อาปตฺติ ปาจิตฺติยสฺสฯ ",
"pli-tv-pvr1.2:102.1":	"นิมนฺติโต สภตฺโต สมาโน ปุเรภตฺตํ ปจฺฉาภตฺตํ กุเลสุ จาริตฺตํ อาปชฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:102.2":	"ปฐมํ ปาทํ อุมฺมารํ อติกฺกาเมติ, อาปตฺติ ทุกฺกฏสฺส; ",
"pli-tv-pvr1.2:102.3":	"ทุติยํ ปาทํ อติกฺกาเมติ, อาปตฺติ ปาจิตฺติยสฺสฯ ",
"pli-tv-pvr1.2:103.1":	"ตตุตฺตริ เภสชฺชํ วิญฺญาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:103.2":	"วิญฺญาเปติ, ปโยเค ทุกฺกฏํ; ",
"pli-tv-pvr1.2:103.3":	"วิญฺญาปิเต อาปตฺติ ปาจิตฺติยสฺสฯ ",
"pli-tv-pvr1.2:104.1":	"อุยฺยุตฺตํ เสนํ ทสฺสนาย คจฺฉนฺโต เทฺว อาปตฺติโย อาปชฺชติฯ ",
"pli-tv-pvr1.2:104.2":	"คจฺฉติ, อาปตฺติ ทุกฺกฏสฺส; ",
"pli-tv-pvr1.2:104.3":	"ยตฺถ ฐิโต ปสฺสติ, อาปตฺติ ปาจิตฺติยสฺสฯ ",
"pli-tv-pvr1.2:105.1":	"อติเรกติรตฺตํ เสนาย วสนฺโต เทฺว อาปตฺติโย อาปชฺชติฯ ",
"pli-tv-pvr1.2:105.2":	"วสติ, ปโยเค ทุกฺกฏํ; ",
"pli-tv-pvr1.2:105.3":	"วสิเต อาปตฺติ ปาจิตฺติยสฺสฯ ",
"pli-tv-pvr1.2:106.1":	"อุโยฺยธิกํ คจฺฉนฺโต เทฺว อาปตฺติโย อาปชฺชติฯ ",
"pli-tv-pvr1.2:106.2":	"คจฺฉติ, อาปตฺติ ทุกฺกฏสฺส; ",
"pli-tv-pvr1.2:106.3":	"ยตฺถ ฐิโต ปสฺสติ, อาปตฺติ ปาจิตฺติยสฺสฯ ",
"pli-tv-pvr1.2:107.1":	"อเจลกวคฺโค ปญฺจโมฯ ",
"pli-tv-pvr1.2:108.0":	"๕ฯ๖ฯ สุราเมรยวคฺค ",
"pli-tv-pvr1.2:108.1":	"มชฺชํ ปิวนฺโต เทฺว อาปตฺติโย อาปชฺชติฯ ",
"pli-tv-pvr1.2:108.2":	"“ปิวิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr1.2:108.3":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-pvr1.2:109.1":	"ภิกฺขุํ องฺคุลิปโตทเกน หาเสนฺโต เทฺว อาปตฺติโย อาปชฺชติฯ ",
"pli-tv-pvr1.2:109.2":	"หาเสติ, ปโยเค ทุกฺกฏํ; ",
"pli-tv-pvr1.2:109.3":	"หสิเต อาปตฺติ ปาจิตฺติยสฺสฯ ",
"pli-tv-pvr1.2:110.1":	"อุทเก กีฬนฺโต เทฺว อาปตฺติโย อาปชฺชติฯ ",
"pli-tv-pvr1.2:110.2":	"เหฏฺฐาโคปฺผเก อุทเก กีฬติ, อาปตฺติ ทุกฺกฏสฺส; ",
"pli-tv-pvr1.2:110.3":	"อุปริโคปฺผเก กีฬติ, อาปตฺติ ปาจิตฺติยสฺสฯ ",
"pli-tv-pvr1.2:111.1":	"อนาทริยํ กโรนฺโต เทฺว อาปตฺติโย อาปชฺชติฯ ",
"pli-tv-pvr1.2:111.2":	"กโรติ, ปโยเค ทุกฺกฏํ; ",
"pli-tv-pvr1.2:111.3":	"กเต อาปตฺติ ปาจิตฺติยสฺสฯ ",
"pli-tv-pvr1.2:112.1":	"ภิกฺขุํ ภึสาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:112.2":	"ภึสาเปติ, ปโยเค ทุกฺกฏํ; ",
"pli-tv-pvr1.2:112.3":	"ภึสาปิเต อาปตฺติ ปาจิตฺติยสฺสฯ ",
"pli-tv-pvr1.2:113.1":	"โชตึ สมาทหิตฺวา วิสิพฺเพนฺโต เทฺว อาปตฺติโย อาปชฺชติฯ ",
"pli-tv-pvr1.2:113.2":	"สมาทหติ, ปโยเค ทุกฺกฏํ; ",
"pli-tv-pvr1.2:113.3":	"สมาทหิเต อาปตฺติ ปาจิตฺติยสฺสฯ ",
"pli-tv-pvr1.2:114.1":	"โอเรนทฺธมาสํ นหายนฺโต เทฺว อาปตฺติโย อาปชฺชติฯ ",
"pli-tv-pvr1.2:114.2":	"นหายติ, ปโยเค ทุกฺกฏํ; ",
"pli-tv-pvr1.2:114.3":	"นหานปริโยสาเน อาปตฺติ ปาจิตฺติยสฺสฯ ",
"pli-tv-pvr1.2:115.1":	"อนาทิยิตฺวา ติณฺณํ ทุพฺพณฺณกรณานํ อญฺญตรํ ทุพฺพณฺณกรณํ นวํ จีวรํ ปริภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:115.2":	"ปริภุญฺชติ, ปโยเค ทุกฺกฏํ; ",
"pli-tv-pvr1.2:115.3":	"ปริภุตฺเต อาปตฺติ ปาจิตฺติยสฺสฯ ",
"pli-tv-pvr1.2:116.1":	"ภิกฺขุสฺส วา ภิกฺขุนิยา วา สิกฺขมานาย วา สามเณรสฺส วา สามเณริยา วา สามํ จีวรํ วิกปฺเปตฺวา อปฺปจฺจุทฺธารณํ ปริภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:116.2":	"ปริภุญฺชติ, ปโยเค ทุกฺกฏํ; ",
"pli-tv-pvr1.2:116.3":	"ปริภุตฺเต อาปตฺติ ปาจิตฺติยสฺสฯ ",
"pli-tv-pvr1.2:117.1":	"ภิกฺขุสฺส ปตฺตํ วา จีวรํ วา นิสีทนํ วา สูจิฆรํ วา กายพนฺธนํ วา อปนิเธนฺโต เทฺว อาปตฺติโย อาปชฺชติฯ ",
"pli-tv-pvr1.2:117.2":	"อปนิเธติ, ปโยเค ทุกฺกฏํ; ",
"pli-tv-pvr1.2:117.3":	"อปนิธิเต อาปตฺติ ปาจิตฺติยสฺสฯ ",
"pli-tv-pvr1.2:118.1":	"สุราเมรยวคฺโค ฉฏฺโฐฯ ",
"pli-tv-pvr1.2:119.0":	"๕ฯ๗ฯ สปฺปาณกวคฺค ",
"pli-tv-pvr1.2:119.1":	"สญฺจิจฺจ ปาณํ ชีวิตา โวโรเปนฺโต กติ อาปตฺติโย อาปชฺชติ? ",
"pli-tv-pvr1.2:119.2":	"สญฺจิจฺจ ปาณํ ชีวิตา โวโรเปนฺโต จตโสฺส อาปตฺติโย อาปชฺชติฯ ",
"pli-tv-pvr1.2:119.3":	"อโนทิสฺส โอปาตํ ขณติ—“โย โกจิ ปปติตฺวา มริสฺสตี”ติ, อาปตฺติ ทุกฺกฏสฺส; ",
"pli-tv-pvr1.2:119.4":	"มนุโสฺส ตสฺมึ ปปติตฺวา มรติ, อาปตฺติ ปาราชิกสฺส; ",
"pli-tv-pvr1.2:119.5":	"ยกฺโข วา เปโต วา ติรจฺฉานคตมนุสฺสวิคฺคโห วา ตสฺมึ ปปติตฺวา มรติ, อาปตฺติ ถุลฺลจฺจยสฺส; ",
"pli-tv-pvr1.2:119.6":	"ติรจฺฉานคโต ตสฺมึ ปปติตฺวา มรติ, อาปตฺติ ปาจิตฺติยสฺส—",
"pli-tv-pvr1.2:119.7":	"สญฺจิจฺจ ปาณํ ชีวิตา โวโรเปนฺโต อิมา จตโสฺส อาปตฺติโย อาปชฺชติฯ ",
"pli-tv-pvr1.2:120.1":	"ชานํ สปฺปาณกํ อุทกํ ปริภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:120.2":	"ปริภุญฺชติ, ปโยเค ทุกฺกฏํ; ",
"pli-tv-pvr1.2:120.3":	"ปริภุตฺเต อาปตฺติ ปาจิตฺติยสฺสฯ ",
"pli-tv-pvr1.2:121.1":	"ชานํ ยถาธมฺมํ นิหตาธิกรณํ ปุนกมฺมาย อุกฺโกเฏนฺโต เทฺว อาปตฺติโย อาปชฺชติฯ ",
"pli-tv-pvr1.2:121.2":	"อุกฺโกเฏติ, ปโยเค ทุกฺกฏํ; ",
"pli-tv-pvr1.2:121.3":	"อุกฺโกฏิเต อาปตฺติ ปาจิตฺติยสฺสฯ ",
"pli-tv-pvr1.2:122.1":	"ภิกฺขุสฺส ชานํ ทุฏฺฐุลฺลํ อาปตฺตึ ปฏิจฺฉาเทนฺโต เอกํ อาปตฺตึ อาปชฺชติ, ปาจิตฺติยํฯ ",
"pli-tv-pvr1.2:123.1":	"ชานํ อูนวีสติวสฺสํ ปุคฺคลํ อุปสมฺปาเทนฺโต เทฺว อาปตฺติโย อาปชฺชติฯ ",
"pli-tv-pvr1.2:123.2":	"อุปสมฺปาเทติ, ปโยเค ทุกฺกฏํ; ",
"pli-tv-pvr1.2:123.3":	"อุปสมฺปาทิเต อาปตฺติ ปาจิตฺติยสฺสฯ ",
"pli-tv-pvr1.2:124.1":	"ชานํ เถยฺยสตฺเถน สทฺธึ สํวิธาย เอกทฺธานมคฺคํ ปฏิปชฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:124.2":	"ปฏิปชฺชติ, ปโยเค ทุกฺกฏํ; ",
"pli-tv-pvr1.2:124.3":	"ปฏิปนฺเน อาปตฺติ ปาจิตฺติยสฺสฯ ",
"pli-tv-pvr1.2:125.1":	"มาตุคาเมน สทฺธึ สํวิธาย เอกทฺธานมคฺคํ ปฏิปชฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:125.2":	"ปฏิปชฺชติ, ปโยเค ทุกฺกฏํ; ",
"pli-tv-pvr1.2:125.3":	"ปฏิปนฺเน อาปตฺติ ปาจิตฺติยสฺสฯ ",
"pli-tv-pvr1.2:126.1":	"ปาปิกาย ทิฏฺฐิยา ยาวตติยํ สมนุภาสนาย น ปฏินิสฺสชฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:126.2":	"ญตฺติยา ทุกฺกฏํ; ",
"pli-tv-pvr1.2:126.3":	"กมฺมวาจาปริโยสาเน อาปตฺติ ปาจิตฺติยสฺสฯ ",
"pli-tv-pvr1.2:127.1":	"ชานํ ตถาวาทินา ภิกฺขุนา อกฏานุธมฺเมน ตํ ทิฏฺฐึ อปฺปฏินิสฺสฏฺเฐน สทฺธึ สมฺภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:127.2":	"สมฺภุญฺชติ, ปโยเค ทุกฺกฏํ; ",
"pli-tv-pvr1.2:127.3":	"สมฺภุตฺเต อาปตฺติ ปาจิตฺติยสฺสฯ ",
"pli-tv-pvr1.2:128.1":	"ชานํ ตถานาสิตํ สมณุทฺเทสํ อุปลาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:128.2":	"อุปลาเปติ, ปโยเค ทุกฺกฏํ; ",
"pli-tv-pvr1.2:128.3":	"อุปลาปิเต อาปตฺติ ปาจิตฺติยสฺสฯ ",
"pli-tv-pvr1.2:129.1":	"สปฺปาณกวคฺโค สตฺตโมฯ ",
"pli-tv-pvr1.2:130.0":	"๕ฯ๘ฯ สหธมฺมิกวคฺค ",
"pli-tv-pvr1.2:130.1":	"ภิกฺขูหิ สหธมฺมิกํ วุจฺจมาโน—“น ตาวาหํ, อาวุโส, เอตสฺมึ สิกฺขาปเท สิกฺขิสฺสามิ ยาว น อญฺญํ ภิกฺขุํ พฺยตฺตํ วินยธรํ ปริปุจฺฉิสฺสามี”ติ ภณนฺโต เทฺว อาปตฺติโย อาปชฺชติฯ ",
"pli-tv-pvr1.2:130.2":	"ภณติ, ปโยเค ทุกฺกฏํ; ",
"pli-tv-pvr1.2:130.3":	"ภณิเต อาปตฺติ ปาจิตฺติยสฺสฯ ",
"pli-tv-pvr1.2:131.1":	"วินยํ วิวณฺเณนฺโต เทฺว อาปตฺติโย อาปชฺชติฯ ",
"pli-tv-pvr1.2:131.2":	"วิวณฺเณติ, ปโยเค ทุกฺกฏํ; ",
"pli-tv-pvr1.2:131.3":	"วิวณฺณิเต อาปตฺติ ปาจิตฺติยสฺสฯ ",
"pli-tv-pvr1.2:132.1":	"โมเหนฺโต เทฺว อาปตฺติโย อาปชฺชติฯ ",
"pli-tv-pvr1.2:132.2":	"อนาโรปิเต โมเห โมเหติ, อาปตฺติ ทุกฺกฏสฺส; ",
"pli-tv-pvr1.2:132.3":	"อาโรปิเต โมเห โมเหติ, อาปตฺติ ปาจิตฺติยสฺสฯ ",
"pli-tv-pvr1.2:133.1":	"ภิกฺขุสฺส กุปิโต อนตฺตมโน ปหารํ เทนฺโต เทฺว อาปตฺติโย อาปชฺชติฯ ",
"pli-tv-pvr1.2:133.2":	"ปหรติ, ปโยเค ทุกฺกฏํ; ",
"pli-tv-pvr1.2:133.3":	"ปหเต อาปตฺติ ปาจิตฺติยสฺสฯ ",
"pli-tv-pvr1.2:134.1":	"ภิกฺขุสฺส กุปิโต อนตฺตมโน ตลสตฺติกํ อุคฺคิรนฺโต เทฺว อาปตฺติโย อาปชฺชติฯ ",
"pli-tv-pvr1.2:134.2":	"อุคฺคิรติ, ปโยเค ทุกฺกฏํ; ",
"pli-tv-pvr1.2:134.3":	"อุคฺคิริเต อาปตฺติ ปาจิตฺติยสฺสฯ ",
"pli-tv-pvr1.2:135.1":	"ภิกฺขุํ อมูลเกน สงฺฆาทิเสเสน อนุทฺธํเสนฺโต เทฺว อาปตฺติโย อาปชฺชติฯ ",
"pli-tv-pvr1.2:135.2":	"อนุทฺธํเสติ, ปโยเค ทุกฺกฏํ; ",
"pli-tv-pvr1.2:135.3":	"อนุทฺธํสิเต อาปตฺติ ปาจิตฺติยสฺสฯ ",
"pli-tv-pvr1.2:136.1":	"ภิกฺขุสฺส สญฺจิจฺจ กุกฺกุจฺจํ อุปทหนฺโต เทฺว อาปตฺติโย อาปชฺชติฯ ",
"pli-tv-pvr1.2:136.2":	"อุปทหติ, ปโยเค ทุกฺกฏํ; ",
"pli-tv-pvr1.2:136.3":	"อุปทหิเต อาปตฺติ ปาจิตฺติยสฺสฯ ",
"pli-tv-pvr1.2:137.1":	"ภิกฺขูนํ ภณฺฑนชาตานํ กลหชาตานํ วิวาทาปนฺนานํ อุปสฺสุตึ ติฏฺฐนฺโต เทฺว อาปตฺติโย อาปชฺชติฯ ",
"pli-tv-pvr1.2:137.2":	"“โสสฺสามี”ติ คจฺฉติ, อาปตฺติ ทุกฺกฏสฺส; ",
"pli-tv-pvr1.2:137.3":	"ยตฺถ ฐิโต สุณาติ, อาปตฺติ ปาจิตฺติยสฺสฯ ",
"pli-tv-pvr1.2:138.1":	"ธมฺมิกานํ กมฺมานํ ฉนฺทํ ทตฺวา ปจฺฉา ขียนธมฺมํ อาปชฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:138.2":	"ขิยฺยติ, ปโยเค ทุกฺกฏํ; ",
"pli-tv-pvr1.2:138.3":	"ขิยฺยิเต อาปตฺติ ปาจิตฺติยสฺสฯ ",
"pli-tv-pvr1.2:139.1":	"สงฺเฆ วินิจฺฉยกถาย วตฺตมานาย ฉนฺทํ อทตฺวา อุฏฺฐายาสนา ปกฺกมนฺโต เทฺว อาปตฺติโย อาปชฺชติฯ ",
"pli-tv-pvr1.2:139.2":	"ปริสาย หตฺถปาสํ วิชหนฺตสฺส อาปตฺติ ทุกฺกฏสฺส; ",
"pli-tv-pvr1.2:139.3":	"วิชหิเต อาปตฺติ ปาจิตฺติยสฺสฯ ",
"pli-tv-pvr1.2:140.1":	"สมคฺเคน สงฺเฆน จีวรํ ทตฺวา ปจฺฉา ขียนธมฺมํ อาปชฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:140.2":	"ขิยฺยติ, ปโยเค ทุกฺกฏํ; ",
"pli-tv-pvr1.2:140.3":	"ขิยฺยิเต อาปตฺติ ปาจิตฺติยสฺสฯ ",
"pli-tv-pvr1.2:141.1":	"ชานํ สงฺฆิกํ ลาภํ ปริณตํ ปุคฺคลสฺส ปริณาเมนฺโต เทฺว อาปตฺติโย อาปชฺชติฯ ",
"pli-tv-pvr1.2:141.2":	"ปริณาเมติ, ปโยเค ทุกฺกฏํ; ",
"pli-tv-pvr1.2:141.3":	"ปริณามิเต อาปตฺติ ปาจิตฺติยสฺสฯ ",
"pli-tv-pvr1.2:142.1":	"สหธมฺมิกวคฺโค อฏฺฐโมฯ ",
"pli-tv-pvr1.2:143.0":	"๕ฯ๙ฯ ราชวคฺค ",
"pli-tv-pvr1.2:143.1":	"ปุพฺเพ อปฺปฏิสํวิทิโต รญฺโญ อนฺเตปุรํ ปวิสนฺโต เทฺว อาปตฺติโย อาปชฺชติฯ ",
"pli-tv-pvr1.2:143.2":	"ปฐมํ ปาทํ อุมฺมารํ อติกฺกาเมติ, อาปตฺติ ทุกฺกฏสฺส; ",
"pli-tv-pvr1.2:143.3":	"ทุติยํ ปาทํ อติกฺกาเมติ, อาปตฺติ ปาจิตฺติยสฺสฯ ",
"pli-tv-pvr1.2:144.1":	"รตนํ อุคฺคณฺหนฺโต เทฺว อาปตฺติโย อาปชฺชติฯ ",
"pli-tv-pvr1.2:144.2":	"คณฺหาติ, ปโยเค ทุกฺกฏํ; ",
"pli-tv-pvr1.2:144.3":	"คหิเต อาปตฺติ ปาจิตฺติยสฺสฯ ",
"pli-tv-pvr1.2:145.1":	"สนฺตํ ภิกฺขุํ อนาปุจฺฉา วิกาเล คามํ ปวิสนฺโต เทฺว อาปตฺติโย อาปชฺชติฯ ",
"pli-tv-pvr1.2:145.2":	"ปฐมํ ปาทํ ปริกฺเขปํ อติกฺกาเมติ, อาปตฺติ ทุกฺกฏสฺส; ",
"pli-tv-pvr1.2:145.3":	"ทุติยํ ปาทํ อติกฺกาเมติ, อาปตฺติ ปาจิตฺติยสฺสฯ ",
"pli-tv-pvr1.2:146.1":	"อฏฺฐิมยํ วา ทนฺตมยํ วา วิสาณมยํ วา สูจิฆรํ การาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:146.2":	"การาเปติ, ปโยเค ทุกฺกฏํ; ",
"pli-tv-pvr1.2:146.3":	"การาปิเต อาปตฺติ ปาจิตฺติยสฺสฯ ",
"pli-tv-pvr1.2:147.1":	"ปมาณาติกฺกนฺตํ มญฺจํ วา ปีฐํ วา การาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:147.2":	"การาเปติ, ปโยเค ทุกฺกฏํ; ",
"pli-tv-pvr1.2:147.3":	"การาปิเต อาปตฺติ ปาจิตฺติยสฺสฯ ",
"pli-tv-pvr1.2:148.1":	"มญฺจํ วา ปีฐํ วา ตูโลนทฺธํ การาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:148.2":	"การาเปติ, ปโยเค ทุกฺกฏํ; ",
"pli-tv-pvr1.2:148.3":	"การาปิเต อาปตฺติ ปาจิตฺติยสฺสฯ ",
"pli-tv-pvr1.2:149.1":	"ปมาณาติกฺกนฺตํ นิสีทนํ การาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:149.2":	"การาเปติ, ปโยเค ทุกฺกฏํ; ",
"pli-tv-pvr1.2:149.3":	"การาปิเต อาปตฺติ ปาจิตฺติยสฺสฯ ",
"pli-tv-pvr1.2:150.1":	"ปมาณาติกฺกนฺตํ กณฺฑุปฺปฏิจฺฉาทึ การาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:150.2":	"การาเปติ, ปโยเค ทุกฺกฏํ; ",
"pli-tv-pvr1.2:150.3":	"การาปิเต อาปตฺติ ปาจิตฺติยสฺสฯ ",
"pli-tv-pvr1.2:151.1":	"ปมาณาติกฺกนฺตํ วสฺสิกสาฏิกํ การาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:151.2":	"การาเปติ, ปโยเค ทุกฺกฏํ; ",
"pli-tv-pvr1.2:151.3":	"การาปิเต อาปตฺติ ปาจิตฺติยสฺสฯ ",
"pli-tv-pvr1.2:152.1":	"สุคตจีวรปฺปมาณํ จีวรํ การาเปนฺโต กติ อาปตฺติโย อาปชฺชติ? ",
"pli-tv-pvr1.2:152.2":	"สุคตจีวรปฺปมาณํ จีวรํ การาเปนฺโต เทฺว อาปตฺติโย อาปชฺชติฯ ",
"pli-tv-pvr1.2:152.3":	"การาเปติ, ปโยเค ทุกฺกฏํ; ",
"pli-tv-pvr1.2:152.4":	"การาปิเต อาปตฺติ ปาจิตฺติยสฺส—",
"pli-tv-pvr1.2:152.5":	"สุคตจีวรปฺปมาณํ จีวรํ การาเปนฺโต อิมา เทฺว อาปตฺติโย อาปชฺชติฯ ",
"pli-tv-pvr1.2:153.1":	"ราชวคฺโค นวโมฯ ",
"pli-tv-pvr1.2:153.2":	"ขุทฺทกา นิฏฺฐิตาฯ ",
"pli-tv-pvr1.2:154.0":	"๖ฯ ปาฏิเทสนียกณฺฑ ",
"pli-tv-pvr1.2:154.1":	"อญฺญาติกาย ภิกฺขุนิยา อนฺตรฆรํ ปวิฏฺฐาย หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ภุญฺชนฺโต กติ อาปตฺติโย อาปชฺชติ? ",
"pli-tv-pvr1.2:154.2":	"อญฺญาติกาย ภิกฺขุนิยา อนฺตรฆรํ ปวิฏฺฐาย หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:154.3":	"“ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr1.2:154.4":	"อชฺโฌหาเร อชฺโฌหาเร อาปตฺติ ปาฏิเทสนียสฺส—",
"pli-tv-pvr1.2:154.5":	"อญฺญาติกาย ภิกฺขุนิยา อนฺตรฆรํ ปวิฏฺฐาย หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ภุญฺชนฺโต อิมา เทฺว อาปตฺติโย อาปชฺชติฯ ",
"pli-tv-pvr1.2:155.1":	"ภิกฺขุนิยา โวสาสนฺติยา น นิวาเรตฺวา ภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:155.2":	"“ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr1.2:155.3":	"อชฺโฌหาเร อชฺโฌหาเร อาปตฺติ ปาฏิเทสนียสฺสฯ ",
"pli-tv-pvr1.2:156.1":	"เสกฺขสมฺมเตสุ กุเลสุ ขาทนียํ วา โภชนียํ วา สหตฺถา ปฏิคฺคเหตฺวา ภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:156.2":	"“ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr1.2:156.3":	"อชฺโฌหาเร อชฺโฌหาเร อาปตฺติ ปาฏิเทสนียสฺสฯ ",
"pli-tv-pvr1.2:157.1":	"อารญฺญเกสุ เสนาสเนสุ ปุพฺเพ อปฺปฏิสํวิทิตํ ขาทนียํ วา โภชนียํ วา อชฺฌาราเม สหตฺถา ปฏิคฺคเหตฺวา ภุญฺชนฺโต กติ อาปตฺติโย อาปชฺชติ? ",
"pli-tv-pvr1.2:157.2":	"อารญฺญเกสุ เสนาสเนสุ ปุพฺเพ อปฺปฏิสํวิทิตํ ขาทนียํ วา โภชนียํ วา อชฺฌาราเม สหตฺถา ปฏิคฺคเหตฺวา ภุญฺชนฺโต เทฺว อาปตฺติโย อาปชฺชติฯ ",
"pli-tv-pvr1.2:157.3":	"“ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr1.2:157.4":	"อชฺโฌหาเร อชฺโฌหาเร อาปตฺติ ปาฏิเทสนียสฺส—",
"pli-tv-pvr1.2:157.5":	"อารญฺญเกสุ เสนาสเนสุ ปุพฺเพ อปฺปฏิสํวิทิตํ ขาทนียํ วา โภชนียํ วา อชฺฌาราเม สหตฺถา ปฏิคฺคเหตฺวา ภุญฺชนฺโต อิมา เทฺว อาปตฺติโย อาปชฺชติฯ ",
"pli-tv-pvr1.2:158.1":	"จตฺตาโร ปาฏิเทสนียา นิฏฺฐิตาฯ ",
"pli-tv-pvr1.2:159.0.1":	"๗ฯ เสขิยกณฺฑ ",
"pli-tv-pvr1.2:159.0.2":	"๗ฯ๑ฯ ปริมณฺฑลวคฺค ",
"pli-tv-pvr1.2:159.1":	"อนาทริยํ ปฏิจฺจ ปุรโต วา ปจฺฉโต วา โอลมฺเพนฺโต นิวาเสนฺโต กติ อาปตฺติโย อาปชฺชติ? ",
"pli-tv-pvr1.2:159.2":	"อนาทริยํ ปฏิจฺจ ปุรโต วา ปจฺฉโต วา โอลมฺเพนฺโต นิวาเสนฺโต เอกํ อาปตฺตึ อาปชฺชติฯ ",
"pli-tv-pvr1.2:159.3":	"ทุกฺกฏํ—",
"pli-tv-pvr1.2:159.4":	"อนาทริยํ ปฏิจฺจ ปุรโต วา ปจฺฉโต วา โอลมฺเพนฺโต นิวาเสนฺโต อิมํ เอกํ อาปตฺตึ อาปชฺชติฯ ",
"pli-tv-pvr1.2:160.1":	"อนาทริยํ ปฏิจฺจ ปุรโต วา ปจฺฉโต วา โอลมฺเพนฺโต ปารุปนฺโต เอกํ อาปตฺตึ อาปชฺชติฯ ",
"pli-tv-pvr1.2:160.2":	"ทุกฺกฏํฯ ",
"pli-tv-pvr1.2:161.1":	"อนาทริยํ ปฏิจฺจ กายํ วิวริตฺวา อนฺตรฆเร คจฺฉนฺโต เอกํ อาปตฺตึ อาปชฺชติฯ ",
"pli-tv-pvr1.2:161.2":	"ทุกฺกฏํฯ ",
"pli-tv-pvr1.2:162.1":	"อนาทริยํ ปฏิจฺจ กายํ วิวริตฺวา อนฺตรฆเร นิสีทนฺโต เอกํ อาปตฺตึ อาปชฺชติฯ ",
"pli-tv-pvr1.2:162.2":	"ทุกฺกฏํฯ ",
"pli-tv-pvr1.2:163.1":	"อนาทริยํ ปฏิจฺจ หตฺถํ วา ปาทํ วา กีฬาเปนฺโต อนฺตรฆเร คจฺฉนฺโต เอกํ อาปตฺตึ อาปชฺชติฯ ",
"pli-tv-pvr1.2:163.2":	"ทุกฺกฏํฯ ",
"pli-tv-pvr1.2:164.1":	"อนาทริยํ ปฏิจฺจ หตฺถํ วา ปาทํ วา กีฬาเปนฺโต อนฺตรฆเร นิสีทนฺโต เอกํ อาปตฺตึ อาปชฺชติฯ ",
"pli-tv-pvr1.2:164.2":	"ทุกฺกฏํฯ ",
"pli-tv-pvr1.2:165.1":	"อนาทริยํ ปฏิจฺจ ตหํ ตหํ โอโลเกนฺโต อนฺตรฆเร คจฺฉนฺโต เอกํ อาปตฺตึ อาปชฺชติฯ ",
"pli-tv-pvr1.2:165.2":	"ทุกฺกฏํฯ ",
"pli-tv-pvr1.2:166.1":	"อนาทริยํ ปฏิจฺจ ตหํ ตหํ โอโลเกนฺโต อนฺตรฆเร นิสีทนฺโต เอกํ อาปตฺตึ อาปชฺชติฯ ",
"pli-tv-pvr1.2:166.2":	"ทุกฺกฏํฯ ",
"pli-tv-pvr1.2:167.1":	"อนาทริยํ ปฏิจฺจ อุกฺขิตฺตกาย อนฺตรฆเร คจฺฉนฺโต เอกํ อาปตฺตึ อาปชฺชติฯ ",
"pli-tv-pvr1.2:167.2":	"ทุกฺกฏํฯ ",
"pli-tv-pvr1.2:168.1":	"อนาทริยํ ปฏิจฺจ อุกฺขิตฺตกาย อนฺตรฆเร นิสีทนฺโต เอกํ อาปตฺตึ อาปชฺชติฯ ",
"pli-tv-pvr1.2:168.2":	"ทุกฺกฏํฯ ",
"pli-tv-pvr1.2:169.1":	"ปริมณฺฑลวคฺโค ปฐโมฯ ",
"pli-tv-pvr1.2:170.0":	"๗ฯ๒ฯ อุชฺชคฺฆิกวคฺค ",
"pli-tv-pvr1.2:170.1":	"อนาทริยํ ปฏิจฺจ อุชฺชคฺฆิกาย อนฺตรฆเร คจฺฉนฺโต เอกํ อาปตฺตึ อาปชฺชติฯ ",
"pli-tv-pvr1.2:170.2":	"ทุกฺกฏํฯ ",
"pli-tv-pvr1.2:171.1":	"อนาทริยํ ปฏิจฺจ อุชฺชคฺฆิกาย อนฺตรฆเร นิสีทนฺโต เอกํ อาปตฺตึ อาปชฺชติฯ ",
"pli-tv-pvr1.2:171.2":	"ทุกฺกฏํฯ ",
"pli-tv-pvr1.2:172.1":	"อนาทริยํ ปฏิจฺจ อุจฺจาสทฺทํ มหาสทฺทํ กโรนฺโต อนฺตรฆเร คจฺฉนฺโต เอกํ อาปตฺตึ อาปชฺชติฯ ",
"pli-tv-pvr1.2:172.2":	"ทุกฺกฏํฯ ",
"pli-tv-pvr1.2:173.1":	"อนาทริยํ ปฏิจฺจ อุจฺจาสทฺทํ มหาสทฺทํ กโรนฺโต อนฺตรฆเร นิสีทนฺโต เอกํ อาปตฺตึ อาปชฺชติฯ ",
"pli-tv-pvr1.2:173.2":	"ทุกฺกฏํฯ ",
"pli-tv-pvr1.2:174.1":	"อนาทริยํ ปฏิจฺจ กายปฺปจาลกํ อนฺตรฆเร คจฺฉนฺโต เอกํ อาปตฺตึ อาปชฺชติฯ ",
"pli-tv-pvr1.2:174.2":	"ทุกฺกฏํฯ ",
"pli-tv-pvr1.2:175.1":	"อนาทริยํ ปฏิจฺจ กายปฺปจาลกํ อนฺตรฆเร นิสีทนฺโต เอกํ อาปตฺตึ อาปชฺชติฯ ",
"pli-tv-pvr1.2:175.2":	"ทุกฺกฏํฯ ",
"pli-tv-pvr1.2:176.1":	"อนาทริยํ ปฏิจฺจ พาหุปฺปจาลกํ อนฺตรฆเร คจฺฉนฺโต เอกํ อาปตฺตึ อาปชฺชติฯ ",
"pli-tv-pvr1.2:176.2":	"ทุกฺกฏํฯ ",
"pli-tv-pvr1.2:177.1":	"อนาทริยํ ปฏิจฺจ พาหุปฺปจาลกํ อนฺตรฆเร นิสีทนฺโต เอกํ อาปตฺตึ อาปชฺชติฯ ",
"pli-tv-pvr1.2:177.2":	"ทุกฺกฏํฯ ",
"pli-tv-pvr1.2:178.1":	"อนาทริยํ ปฏิจฺจ สีสปฺปจาลกํ อนฺตรฆเร คจฺฉนฺโต เอกํ อาปตฺตึ อาปชฺชติฯ ",
"pli-tv-pvr1.2:178.2":	"ทุกฺกฏํฯ ",
"pli-tv-pvr1.2:179.1":	"อนาทริยํ ปฏิจฺจ สีสปฺปจาลกํ อนฺตรฆเร นิสีทนฺโต เอกํ อาปตฺตึ อาปชฺชติฯ ",
"pli-tv-pvr1.2:179.2":	"ทุกฺกฏํฯ ",
"pli-tv-pvr1.2:180.1":	"อุชฺชคฺฆิกวคฺโค ทุติโยฯ ",
"pli-tv-pvr1.2:181.0":	"๗ฯ๓ฯ ขมฺภกตวคฺค ",
"pli-tv-pvr1.2:181.1":	"อนาทริยํ ปฏิจฺจ ขมฺภกโต อนฺตรฆเร คจฺฉนฺโต เอกํ อาปตฺตึ อาปชฺชติฯ ",
"pli-tv-pvr1.2:181.2":	"ทุกฺกฏํฯ ",
"pli-tv-pvr1.2:182.1":	"อนาทริยํ ปฏิจฺจ ขมฺภกโต อนฺตรฆเร นิสีทนฺโต เอกํ อาปตฺตึ อาปชฺชติฯ ",
"pli-tv-pvr1.2:182.2":	"ทุกฺกฏํฯ ",
"pli-tv-pvr1.2:183.1":	"อนาทริยํ ปฏิจฺจ โอคุณฺฐิโต อนฺตรฆเร คจฺฉนฺโต เอกํ อาปตฺตึ อาปชฺชติฯ ",
"pli-tv-pvr1.2:183.2":	"ทุกฺกฏํฯ ",
"pli-tv-pvr1.2:184.1":	"อนาทริยํ ปฏิจฺจ โอคุณฺฐิโต อนฺตรฆเร นิสีทนฺโต เอกํ อาปตฺตึ อาปชฺชติฯ ",
"pli-tv-pvr1.2:184.2":	"ทุกฺกฏํฯ ",
"pli-tv-pvr1.2:185.1":	"อนาทริยํ ปฏิจฺจ อุกฺกุฏิกาย อนฺตรฆเร คจฺฉนฺโต เอกํ อาปตฺตึ อาปชฺชติฯ ",
"pli-tv-pvr1.2:185.2":	"ทุกฺกฏํฯ ",
"pli-tv-pvr1.2:186.1":	"อนาทริยํ ปฏิจฺจ ปลฺลตฺถิกาย อนฺตรฆเร นิสีทนฺโต เอกํ อาปตฺตึ อาปชฺชติฯ ",
"pli-tv-pvr1.2:186.2":	"ทุกฺกฏํฯ ",
"pli-tv-pvr1.2:187.1":	"อนาทริยํ ปฏิจฺจ อสกฺกจฺจํ ปิณฺฑปาตํ ปฏิคฺคณฺหนฺโต เอกํ อาปตฺตึ อาปชฺชติฯ ",
"pli-tv-pvr1.2:187.2":	"ทุกฺกฏํฯ ",
"pli-tv-pvr1.2:188.1":	"อนาทริยํ ปฏิจฺจ ตหํ ตหํ โอโลเกนฺโต ปิณฺฑปาตํ ปฏิคฺคณฺหนฺโต เอกํ อาปตฺตึ อาปชฺชติฯ ",
"pli-tv-pvr1.2:188.2":	"ทุกฺกฏํฯ ",
"pli-tv-pvr1.2:189.1":	"อนาทริยํ ปฏิจฺจ สูปญฺเญว พหุํ ปฏิคฺคณฺหนฺโต เอกํ อาปตฺตึ อาปชฺชติฯ ",
"pli-tv-pvr1.2:189.2":	"ทุกฺกฏํฯ ",
"pli-tv-pvr1.2:190.1":	"อนาทริยํ ปฏิจฺจ ถูปีกตํ ปิณฺฑปาตํ ปฏิคฺคณฺหนฺโต เอกํ อาปตฺตึ อาปชฺชติฯ ",
"pli-tv-pvr1.2:190.2":	"ทุกฺกฏํฯ ",
"pli-tv-pvr1.2:191.1":	"ขมฺภกตวคฺโค ตติโยฯ ",
"pli-tv-pvr1.2:192.0":	"๗ฯ๔ฯ ปิณฺฑปาตวคฺค ",
"pli-tv-pvr1.2:192.1":	"อนาทริยํ ปฏิจฺจ อสกฺกจฺจํ ปิณฺฑปาตํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:192.2":	"ทุกฺกฏํฯ ",
"pli-tv-pvr1.2:193.1":	"อนาทริยํ ปฏิจฺจ ตหํ ตหํ โอโลเกนฺโต ปิณฺฑปาตํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:193.2":	"ทุกฺกฏํฯ ",
"pli-tv-pvr1.2:194.1":	"อนาทริยํ ปฏิจฺจ ตหํ ตหํ โอมสิตฺวา ปิณฺฑปาตํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:194.2":	"ทุกฺกฏํฯ ",
"pli-tv-pvr1.2:195.1":	"อนาทริยํ ปฏิจฺจ สูปญฺเญว พหุํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:195.2":	"ทุกฺกฏํฯ ",
"pli-tv-pvr1.2:196.1":	"อนาทริยํ ปฏิจฺจ ถูปกโต โอมทฺทิตฺวา ปิณฺฑปาตํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:196.2":	"ทุกฺกฏํฯ ",
"pli-tv-pvr1.2:197.1":	"อนาทริยํ ปฏิจฺจ สูปํ วา พฺยญฺชนํ วา โอทเนน ปฏิจฺฉาเทนฺโต เอกํ อาปตฺตึ อาปชฺชติฯ ",
"pli-tv-pvr1.2:197.2":	"ทุกฺกฏํฯ ",
"pli-tv-pvr1.2:198.1":	"อนาทริยํ ปฏิจฺจ สูปํ วา โอทนํ วา อคิลาโน อตฺตโน อตฺถาย วิญฺญาเปตฺวา ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:198.2":	"ทุกฺกฏํฯ ",
"pli-tv-pvr1.2:199.1":	"อนาทริยํ ปฏิจฺจ อุชฺฌานสญฺญี ปเรสํ ปตฺตํ โอโลเกนฺโต เอกํ อาปตฺตึ อาปชฺชติฯ ",
"pli-tv-pvr1.2:199.2":	"ทุกฺกฏํฯ ",
"pli-tv-pvr1.2:200.1":	"อนาทริยํ ปฏิจฺจ มหนฺตํ กพฬํ กโรนฺโต เอกํ อาปตฺตึ อาปชฺชติฯ ",
"pli-tv-pvr1.2:200.2":	"ทุกฺกฏํฯ ",
"pli-tv-pvr1.2:201.1":	"อนาทริยํ ปฏิจฺจ ทีฆํ อาโลปํ กโรนฺโต เอกํ อาปตฺตึ อาปชฺชติฯ ",
"pli-tv-pvr1.2:201.2":	"ทุกฺกฏํฯ ",
"pli-tv-pvr1.2:202.1":	"ปิณฺฑปาตวคฺโค จตุตฺโถฯ ",
"pli-tv-pvr1.2:203.0":	"๗ฯ๕ฯ กพฬวคฺค ",
"pli-tv-pvr1.2:203.1":	"อนาทริยํ ปฏิจฺจ อนาหเฏ กพเฬ มุขทฺวารํ วิวรนฺโต เอกํ อาปตฺตึ อาปชฺชติฯ ",
"pli-tv-pvr1.2:203.2":	"ทุกฺกฏํฯ ",
"pli-tv-pvr1.2:204.1":	"อนาทริยํ ปฏิจฺจ ภุญฺชมาโน สพฺพํ หตฺถํ มุเข ปกฺขิปนฺโต เอกํ อาปตฺตึ อาปชฺชติฯ ",
"pli-tv-pvr1.2:204.2":	"ทุกฺกฏํฯ ",
"pli-tv-pvr1.2:205.1":	"อนาทริยํ ปฏิจฺจ สกพเฬน มุเขน พฺยาหรนฺโต เอกํ อาปตฺตึ อาปชฺชติฯ ",
"pli-tv-pvr1.2:205.2":	"ทุกฺกฏํฯ ",
"pli-tv-pvr1.2:206.1":	"อนาทริยํ ปฏิจฺจ ปิณฺฑุกฺเขปกํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:206.2":	"ทุกฺกฏํฯ ",
"pli-tv-pvr1.2:207.1":	"อนาทริยํ ปฏิจฺจ กพฬาวจฺเฉทกํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:207.2":	"ทุกฺกฏํฯ ",
"pli-tv-pvr1.2:208.1":	"อนาทริยํ ปฏิจฺจ อวคณฺฑการกํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:208.2":	"ทุกฺกฏํฯ ",
"pli-tv-pvr1.2:209.1":	"อนาทริยํ ปฏิจฺจ หตฺถนิทฺธุนกํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:209.2":	"ทุกฺกฏํฯ ",
"pli-tv-pvr1.2:210.1":	"อนาทริยํ ปฏิจฺจ สิตฺถาวการกํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:210.2":	"ทุกฺกฏํฯ ",
"pli-tv-pvr1.2:211.1":	"อนาทริยํ ปฏิจฺจ ชิวฺหานิจฺฉารกํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:211.2":	"ทุกฺกฏํฯ ",
"pli-tv-pvr1.2:212.1":	"อนาทริยํ ปฏิจฺจ จปุจปุการกํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:212.2":	"ทุกฺกฏํฯ ",
"pli-tv-pvr1.2:213.1":	"กพฬวคฺโค ปญฺจโมฯ ",
"pli-tv-pvr1.2:214.0":	"๗ฯ๖ฯ สุรุสุรุวคฺค ",
"pli-tv-pvr1.2:214.1":	"อนาทริยํ ปฏิจฺจ สุรุสุรุการกํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:214.2":	"ทุกฺกฏํฯ ",
"pli-tv-pvr1.2:215.1":	"อนาทริยํ ปฏิจฺจ หตฺถนิเลฺลหกํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:215.2":	"ทุกฺกฏํฯ ",
"pli-tv-pvr1.2:216.1":	"อนาทริยํ ปฏิจฺจ ปตฺตนิเลฺลหกํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:216.2":	"ทุกฺกฏํฯ ",
"pli-tv-pvr1.2:217.1":	"อนาทริยํ ปฏิจฺจ โอฏฺฐนิเลฺลหกํ ภุญฺชนฺโต เอกํ อาปตฺตึ อาปชฺชติฯ ",
"pli-tv-pvr1.2:217.2":	"ทุกฺกฏํฯ ",
"pli-tv-pvr1.2:218.1":	"อนาทริยํ ปฏิจฺจ สามิเสน หตฺเถน ปานียถาลกํ ปฏิคฺคณฺหนฺโต เอกํ อาปตฺตึ อาปชฺชติฯ ",
"pli-tv-pvr1.2:218.2":	"ทุกฺกฏํฯ ",
"pli-tv-pvr1.2:219.1":	"อนาทริยํ ปฏิจฺจ สสิตฺถกํ ปตฺตโธวนํ อนฺตรฆเร ฉฑฺเฑนฺโต เอกํ อาปตฺตึ อาปชฺชติฯ ",
"pli-tv-pvr1.2:219.2":	"ทุกฺกฏํฯ ",
"pli-tv-pvr1.2:220.1":	"อนาทริยํ ปฏิจฺจ ฉตฺตปาณิสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:220.2":	"ทุกฺกฏํฯ ",
"pli-tv-pvr1.2:221.1":	"อนาทริยํ ปฏิจฺจ ทณฺฑปาณิสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:221.2":	"ทุกฺกฏํฯ ",
"pli-tv-pvr1.2:222.1":	"อนาทริยํ ปฏิจฺจ สตฺถปาณิสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:222.2":	"ทุกฺกฏํฯ ",
"pli-tv-pvr1.2:223.1":	"อนาทริยํ ปฏิจฺจ อาวุธปาณิสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:223.2":	"ทุกฺกฏํฯ ",
"pli-tv-pvr1.2:224.1":	"สุรุสุรุวคฺโค ฉฏฺโฐฯ ",
"pli-tv-pvr1.2:225.0":	"๗ฯ๗ฯ ปาทุกวคฺค ",
"pli-tv-pvr1.2:225.1":	"อนาทริยํ ปฏิจฺจ ปาทุการุฬฺหสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:225.2":	"ทุกฺกฏํฯ ",
"pli-tv-pvr1.2:226.1":	"อนาทริยํ ปฏิจฺจ อุปาหนารุฬฺหสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:226.2":	"ทุกฺกฏํฯ ",
"pli-tv-pvr1.2:227.1":	"อนาทริยํ ปฏิจฺจ ยานคตสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:227.2":	"ทุกฺกฏํฯ ",
"pli-tv-pvr1.2:228.1":	"อนาทริยํ ปฏิจฺจ สยนคตสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:228.2":	"ทุกฺกฏํฯ ",
"pli-tv-pvr1.2:229.1":	"อนาทริยํ ปฏิจฺจ ปลฺลตฺถิกาย นิสินฺนสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:229.2":	"ทุกฺกฏํฯ ",
"pli-tv-pvr1.2:230.1":	"อนาทริยํ ปฏิจฺจ เวฐิตสีสสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:230.2":	"ทุกฺกฏํฯ ",
"pli-tv-pvr1.2:231.1":	"อนาทริยํ ปฏิจฺจ โอคุณฺฐิตสีสสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:231.2":	"ทุกฺกฏํฯ ",
"pli-tv-pvr1.2:232.1":	"อนาทริยํ ปฏิจฺจ ฉมายํ นิสีทิตฺวา อาสเน นิสินฺนสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:232.2":	"ทุกฺกฏํฯ ",
"pli-tv-pvr1.2:233.1":	"อนาทริยํ ปฏิจฺจ นีเจ อาสเน นิสีทิตฺวา อุจฺเจ อาสเน นิสินฺนสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:233.2":	"ทุกฺกฏํฯ ",
"pli-tv-pvr1.2:234.1":	"อนาทริยํ ปฏิจฺจ ฐิโต นิสินฺนสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:234.2":	"ทุกฺกฏํฯ ",
"pli-tv-pvr1.2:235.1":	"อนาทริยํ ปฏิจฺจ ปจฺฉโต คจฺฉนฺโต ปุรโต คจฺฉนฺตสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:235.2":	"ทุกฺกฏํฯ ",
"pli-tv-pvr1.2:236.1":	"อนาทริยํ ปฏิจฺจ อุปฺปเถน คจฺฉนฺโต ปเถน คจฺฉนฺตสฺส ธมฺมํ เทเสนฺโต เอกํ อาปตฺตึ อาปชฺชติฯ ",
"pli-tv-pvr1.2:236.2":	"ทุกฺกฏํฯ ",
"pli-tv-pvr1.2:237.1":	"อนาทริยํ ปฏิจฺจ ฐิโต อุจฺจารํ วา ปสฺสาวํ วา กโรนฺโต เอกํ อาปตฺตึ อาปชฺชติฯ ",
"pli-tv-pvr1.2:237.2":	"ทุกฺกฏํฯ ",
"pli-tv-pvr1.2:238.1":	"อนาทริยํ ปฏิจฺจ หริเต อุจฺจารํ วา ปสฺสาวํ วา เขฬํ วา กโรนฺโต เอกํ อาปตฺตึ อาปชฺชติฯ ",
"pli-tv-pvr1.2:238.2":	"ทุกฺกฏํฯ ",
"pli-tv-pvr1.2:239.1":	"อนาทริยํ ปฏิจฺจ อุทเก อุจฺจารํ วา ปสฺสาวํ วา เขฬํ วา กโรนฺโต กติ อาปตฺติโย อาปชฺชติ? ",
"pli-tv-pvr1.2:239.2":	"อนาทริยํ ปฏิจฺจ อุทเก อุจฺจารํ วา ปสฺสาวํ วา เขฬํ วา กโรนฺโต เอกํ อาปตฺตึ อาปชฺชติฯ ",
"pli-tv-pvr1.2:239.3":	"ทุกฺกฏํ—",
"pli-tv-pvr1.2:239.4":	"อนาทริยํ ปฏิจฺจ อุทเก อุจฺจารํ วา ปสฺสาวํ วา เขฬํ วา กโรนฺโต อิมํ เอกํ อาปตฺตึ อาปชฺชติฯ ",
"pli-tv-pvr1.2:240.1":	"ปาทุกวคฺโค สตฺตโมฯ ",
"pli-tv-pvr1.2:240.2":	"เสขิยา นิฏฺฐิตาฯ ",
"pli-tv-pvr1.2:240.3":	"กตาปตฺติวาโร นิฏฺฐิโต ทุติโยฯ "
}	
