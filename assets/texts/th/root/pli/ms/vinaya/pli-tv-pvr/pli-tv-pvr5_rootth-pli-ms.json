{	
"pli-tv-pvr5:0.1":	"ปริวาร ",
"pli-tv-pvr5:0.2":	"๕ฯ สมถเภท ",
"pli-tv-pvr5:0.3":	"๑ฯ อธิกรณปริยายวาร ",
"pli-tv-pvr5:1.1":	"วิวาทาธิกรณสฺส—",
"pli-tv-pvr5:1.2":	"กึ ปุพฺพงฺคมํ? ",
"pli-tv-pvr5:1.3":	"กติ ฐานานิ? ",
"pli-tv-pvr5:1.4":	"กติ วตฺถูนิ? ",
"pli-tv-pvr5:1.5":	"กติ ภูมิโย? ",
"pli-tv-pvr5:1.6":	"กติ เหตู? ",
"pli-tv-pvr5:1.7":	"กติ มูลานิ? ",
"pli-tv-pvr5:1.8":	"กติหากาเรหิ วิวทติ? ",
"pli-tv-pvr5:1.9":	"วิวาทาธิกรณํ กติหิ สมเถหิ สมฺมติ? ",
"pli-tv-pvr5:2.1":	"อนุวาทาธิกรณสฺส—",
"pli-tv-pvr5:2.2":	"กึ ปุพฺพงฺคมํ? ",
"pli-tv-pvr5:2.3":	"กติ ฐานานิ? ",
"pli-tv-pvr5:2.4":	"กติ วตฺถูนิ? ",
"pli-tv-pvr5:2.5":	"กติ ภูมิโย? ",
"pli-tv-pvr5:2.6":	"กติ เหตู? ",
"pli-tv-pvr5:2.7":	"กติ มูลานิ? ",
"pli-tv-pvr5:2.8":	"กติหากาเรหิ อนุวทติ? ",
"pli-tv-pvr5:2.9":	"อนุวาทาธิกรณํ กติหิ สมเถหิ สมฺมติ? ",
"pli-tv-pvr5:3.1":	"อาปตฺตาธิกรณสฺส—",
"pli-tv-pvr5:3.2":	"กึ ปุพฺพงฺคมํ? ",
"pli-tv-pvr5:3.3":	"กติ ฐานานิ? ",
"pli-tv-pvr5:3.4":	"กติ วตฺถูนิ? ",
"pli-tv-pvr5:3.5":	"กติ ภูมิโย? ",
"pli-tv-pvr5:3.6":	"กติ เหตู? ",
"pli-tv-pvr5:3.7":	"กติ มูลานิ? ",
"pli-tv-pvr5:3.8":	"กติหากาเรหิ อาปตฺตึ อาปชฺชติ? ",
"pli-tv-pvr5:3.9":	"อาปตฺตาธิกรณํ กติหิ สมเถหิ สมฺมติ? ",
"pli-tv-pvr5:4.1":	"กิจฺจาธิกรณสฺส—",
"pli-tv-pvr5:4.2":	"กึ ปุพฺพงฺคมํ? ",
"pli-tv-pvr5:4.3":	"กติ ฐานานิ? ",
"pli-tv-pvr5:4.4":	"กติ วตฺถูนิ? ",
"pli-tv-pvr5:4.5":	"กติ ภูมิโย? ",
"pli-tv-pvr5:4.6":	"กติ เหตู? ",
"pli-tv-pvr5:4.7":	"กติ มูลานิ? ",
"pli-tv-pvr5:4.8":	"กติหากาเรหิ กิจฺจํ ชายติ? ",
"pli-tv-pvr5:4.9":	"กิจฺจาธิกรณํ กติหิ สมเถหิ สมฺมติ? ",
"pli-tv-pvr5:5.1":	"วิวาทาธิกรณสฺส กึ ปุพฺพงฺคมนฺติ? ",
"pli-tv-pvr5:5.2":	"โลโภ ปุพฺพงฺคโม, โทโส ปุพฺพงฺคโม, โมโห ปุพฺพงฺคโม, อโลโภ ปุพฺพงฺคโม, อโทโส ปุพฺพงฺคโม, อโมโห ปุพฺพงฺคโมฯ ",
"pli-tv-pvr5:5.3":	"กติ ฐานานีติ? ",
"pli-tv-pvr5:5.4":	"อฏฺฐารส เภทกรวตฺถูนิ ฐานานิฯ ",
"pli-tv-pvr5:5.5":	"กติ วตฺถูนีติ? ",
"pli-tv-pvr5:5.6":	"อฏฺฐารส เภทกรวตฺถูนิฯ ",
"pli-tv-pvr5:5.7":	"กติ ภูมิโยติ? ",
"pli-tv-pvr5:5.8":	"อฏฺฐารส เภทกรวตฺถูนิ ภูมิโยฯ ",
"pli-tv-pvr5:5.9":	"กติ เหตูติ? ",
"pli-tv-pvr5:5.10":	"นว เหตู—",
"pli-tv-pvr5:5.11":	"ตโย กุสลเหตู, ตโย อกุสลเหตู, ตโย อพฺยากตเหตูฯ ",
"pli-tv-pvr5:5.12":	"กติ มูลานีติ? ",
"pli-tv-pvr5:5.13":	"ทฺวาทส มูลานิฯ ",
"pli-tv-pvr5:5.14":	"กติหากาเรหิ วิวทตีติ? ",
"pli-tv-pvr5:5.15":	"ทฺวีหากาเรหิ วิวทติ—",
"pli-tv-pvr5:5.16":	"ธมฺมทิฏฺฐิ วา อธมฺมทิฏฺฐิ วาฯ ",
"pli-tv-pvr5:5.17":	"วิวาทาธิกรณํ กติหิ สมเถหิ สมฺมตีติ? ",
"pli-tv-pvr5:5.18":	"วิวาทาธิกรณํ ทฺวีหิ สมเถหิ สมฺมติ—",
"pli-tv-pvr5:5.19":	"สมฺมุขาวินเยน จ เยภุยฺยสิกาย จฯ ",
"pli-tv-pvr5:6.1":	"อนุวาทาธิกรณสฺส กึ ปุพฺพงฺคมนฺติ? ",
"pli-tv-pvr5:6.2":	"โลโภ ปุพฺพงฺคโม, โทโส ปุพฺพงฺคโม, โมโห ปุพฺพงฺคโม, อโลโภ ปุพฺพงฺคโม, อโทโส ปุพฺพงฺคโม, อโมโห ปุพฺพงฺคโมฯ ",
"pli-tv-pvr5:6.3":	"กติ ฐานานีติ? ",
"pli-tv-pvr5:6.4":	"จตโสฺส วิปตฺติโย ฐานานิฯ ",
"pli-tv-pvr5:6.5":	"กติ วตฺถูนีติ? ",
"pli-tv-pvr5:6.6":	"จตโสฺส วิปตฺติโย วตฺถูนิฯ ",
"pli-tv-pvr5:6.7":	"กติ ภูมิโยติ? ",
"pli-tv-pvr5:6.8":	"จตโสฺส วิปตฺติโย ภูมิโยฯ ",
"pli-tv-pvr5:6.9":	"กติ เหตูติ? ",
"pli-tv-pvr5:6.10":	"นว เหตู—",
"pli-tv-pvr5:6.11":	"ตโย กุสลเหตู, ตโย อกุสลเหตู, ตโย อพฺยากตเหตูฯ ",
"pli-tv-pvr5:6.12":	"กติ มูลานีติ? ",
"pli-tv-pvr5:6.13":	"จุทฺทส มูลานิฯ ",
"pli-tv-pvr5:6.14":	"กติหากาเรหิ อนุวทตีติ? ",
"pli-tv-pvr5:6.15":	"ทฺวีหากาเรหิ อนุวทติ—",
"pli-tv-pvr5:6.16":	"วตฺถุโต วา อาปตฺติโต วาฯ ",
"pli-tv-pvr5:6.17":	"อนุวาทาธิกรณํ กติหิ สมเถหิ สมฺมตีติ? ",
"pli-tv-pvr5:6.18":	"อนุวาทาธิกรณํ จตูหิ สมเถหิ สมฺมติ—",
"pli-tv-pvr5:6.19":	"สมฺมุขาวินเยน จ สติวินเยน จ อมูฬฺหวินเยน จ ตสฺสปาปิยสิกาย จฯ ",
"pli-tv-pvr5:7.1":	"อาปตฺตาธิกรณสฺส กึ ปุพฺพงฺคมนฺติ? ",
"pli-tv-pvr5:7.2":	"โลโภ ปุพฺพงฺคโม, โทโส ปุพฺพงฺคโม, โมโห ปุพฺพงฺคโม, อโลโภ ปุพฺพงฺคโม, อโทโส ปุพฺพงฺคโม, อโมโห ปุพฺพงฺคโมฯ ",
"pli-tv-pvr5:7.3":	"กติ ฐานานีติ? ",
"pli-tv-pvr5:7.4":	"สตฺต อาปตฺติกฺขนฺธา ฐานานิฯ ",
"pli-tv-pvr5:7.5":	"กติ วตฺถูนีติ? ",
"pli-tv-pvr5:7.6":	"สตฺต อาปตฺติกฺขนฺธา วตฺถูนิฯ ",
"pli-tv-pvr5:7.7":	"กติ ภูมิโยติ? ",
"pli-tv-pvr5:7.8":	"สตฺต อาปตฺติกฺขนฺธา ภูมิโยฯ ",
"pli-tv-pvr5:7.9":	"กติ เหตูติ? ",
"pli-tv-pvr5:7.10":	"ฉ เหตู—",
"pli-tv-pvr5:7.11":	"ตโย อกุสลเหตู, ตโย อพฺยากตเหตูฯ ",
"pli-tv-pvr5:7.12":	"กติ มูลานีติ? ",
"pli-tv-pvr5:7.13":	"ฉ อาปตฺติสมุฏฺฐานานิ มูลานิฯ ",
"pli-tv-pvr5:7.14":	"กติหากาเรหิ อาปตฺตึ อาปชฺชตีติ? ",
"pli-tv-pvr5:7.15":	"ฉหากาเรหิ อาปตฺตึ อาปชฺชติ—",
"pli-tv-pvr5:7.16":	"อลชฺชิตา, อญฺญาณตา, กุกฺกุจฺจปกตตา, อกปฺปิเย กปฺปิยสญฺญิตา, กปฺปิเย อกปฺปิยสญฺญิตา, สติสมฺโมสาฯ ",
"pli-tv-pvr5:7.17":	"อาปตฺตาธิกรณํ กติหิ สมเถหิ สมฺมตีติ? ",
"pli-tv-pvr5:7.18":	"อาปตฺตาธิกรณํ ตีหิ สมเถหิ สมฺมติ—",
"pli-tv-pvr5:7.19":	"สมฺมุขาวินเยน จ ปฏิญฺญาตกรเณน จ, สมฺมุขาวินเยน จ ติณวตฺถารเกน จฯ ",
"pli-tv-pvr5:8.1":	"กิจฺจาธิกรณสฺส กึ ปุพฺพงฺคมนฺติ? ",
"pli-tv-pvr5:8.2":	"โลโภ ปุพฺพงฺคโม, โทโส ปุพฺพงฺคโม, โมโห ปุพฺพงฺคโม, อโลโภ ปุพฺพงฺคโม, อโทโส ปุพฺพงฺคโม, อโมโห ปุพฺพงฺคโมฯ ",
"pli-tv-pvr5:8.3":	"กติ ฐานานีติ? ",
"pli-tv-pvr5:8.4":	"จตฺตาริ กมฺมานิ ฐานานิฯ ",
"pli-tv-pvr5:8.5":	"กติ วตฺถูนีติ? ",
"pli-tv-pvr5:8.6":	"จตฺตาริ กมฺมานิ วตฺถูนิฯ ",
"pli-tv-pvr5:8.7":	"กติ ภูมิโยติ? ",
"pli-tv-pvr5:8.8":	"จตฺตาริ กมฺมานิ ภูมิโยฯ ",
"pli-tv-pvr5:8.9":	"กติ เหตูติ? ",
"pli-tv-pvr5:8.10":	"นว เหตู—",
"pli-tv-pvr5:8.11":	"ตโย กุสลเหตู, ตโย อกุสลเหตู, ตโย อพฺยากตเหตูฯ ",
"pli-tv-pvr5:8.12":	"กติ มูลานีติ? ",
"pli-tv-pvr5:8.13":	"เอกํ มูลํ—",
"pli-tv-pvr5:8.14":	"สงฺโฆฯ ",
"pli-tv-pvr5:8.15":	"กติหากาเรหิ กิจฺจํ ชายตีติ? ",
"pli-tv-pvr5:8.16":	"ทฺวีหากาเรหิ กิจฺจํ ชายติ—",
"pli-tv-pvr5:8.17":	"ญตฺติโต วา อปโลกนโต วาฯ ",
"pli-tv-pvr5:8.18":	"กิจฺจาธิกรณํ กติหิ สมเถหิ สมฺมตีติ? ",
"pli-tv-pvr5:8.19":	"กิจฺจาธิกรณํ เอเกน สมเถน สมฺมติ—",
"pli-tv-pvr5:8.20":	"สมฺมุขาวินเยนฯ ",
"pli-tv-pvr5:9.1":	"กติ สมถา? ",
"pli-tv-pvr5:9.2":	"สตฺต สมถาฯ ",
"pli-tv-pvr5:9.3":	"สมฺมุขาวินโย, สติวินโย, อมูฬฺหวินโย, ปฏิญฺญาตกรณํ, เยภุยฺยสิกา, ตสฺสปาปิยสิกา, ติณวตฺถารโก—",
"pli-tv-pvr5:9.4":	"อิเม สตฺต สมถาฯ ",
"pli-tv-pvr5:10.1":	"สิยา อิเม สตฺต สมถา ทส สมถา โหนฺติ, ทส สมถา สตฺต สมถา โหนฺติ วตฺถุวเสน ปริยาเยน? ",
"pli-tv-pvr5:10.2":	"สิยาติฯ ",
"pli-tv-pvr5:11.1":	"กถญฺจ สิยา? ",
"pli-tv-pvr5:11.2":	"วิวาทาธิกรณสฺส เทฺว สมถา, อนุวาทาธิกรณสฺส จตฺตาโร สมถา, อาปตฺตาธิกรณสฺส ตโย สมถา, กิจฺจาธิกรณสฺส เอโก สมโถฯ ",
"pli-tv-pvr5:11.3":	"เอวํ อิเม สตฺต สมถา ทส สมถา โหนฺติ, ทส สมถา สตฺต สมถา โหนฺติ วตฺถุวเสน ปริยาเยนฯ ",
"pli-tv-pvr5:12.1":	"ปริยายวาโร นิฏฺฐิโต ฉฏฺโฐฯ ",
"pli-tv-pvr5:13.0":	"๒ฯ สาธารณวาร ",
"pli-tv-pvr5:13.1":	"กติ สมถา วิวาทาธิกรณสฺส สาธารณา? ",
"pli-tv-pvr5:13.2":	"กติ สมถา วิวาทาธิกรณสฺส อสาธารณา? ",
"pli-tv-pvr5:13.3":	"กติ สมถา อนุวาทาธิกรณสฺส สาธารณา? ",
"pli-tv-pvr5:13.4":	"กติ สมถา อนุวาทาธิกรณสฺส อสาธารณา? ",
"pli-tv-pvr5:13.5":	"กติ สมถา อาปตฺตาธิกรณสฺส สาธารณา? ",
"pli-tv-pvr5:13.6":	"กติ สมถา อาปตฺตาธิกรณสฺส อสาธารณา? ",
"pli-tv-pvr5:13.7":	"กติ สมถา กิจฺจาธิกรณสฺส สาธารณา? ",
"pli-tv-pvr5:13.8":	"กติ สมถา กิจฺจาธิกรณสฺส อสาธารณา? ",
"pli-tv-pvr5:14.1":	"เทฺว สมถา วิวาทาธิกรณสฺส สาธารณา—",
"pli-tv-pvr5:14.2":	"สมฺมุขาวินโย, เยภุยฺยสิกาฯ ",
"pli-tv-pvr5:14.3":	"ปญฺจ สมถา วิวาทาธิกรณสฺส อสาธารณา—",
"pli-tv-pvr5:14.4":	"สติวินโย, อมูฬฺหวินโย, ปฏิญฺญาตกรณํ, ตสฺสปาปิยสิกา, ติณวตฺถารโกฯ ",
"pli-tv-pvr5:15.1":	"จตฺตาโร สมถา อนุวาทาธิกรณสฺส สาธารณา—",
"pli-tv-pvr5:15.2":	"สมฺมุขาวินโย, สติวินโย, อมูฬฺหวินโย, ตสฺสปาปิยสิกาฯ ",
"pli-tv-pvr5:15.3":	"ตโย สมถา อนุวาทาธิกรณสฺส อสาธารณา—",
"pli-tv-pvr5:15.4":	"เยภุยฺยสิกา, ปฏิญฺญาตกรณํ, ติณวตฺถารโกฯ ",
"pli-tv-pvr5:16.1":	"ตโย สมถา อาปตฺตาธิกรณสฺส สาธารณา—",
"pli-tv-pvr5:16.2":	"สมฺมุขาวินโย, ปฏิญฺญาตกรณํ, ติณวตฺถารโกฯ ",
"pli-tv-pvr5:16.3":	"จตฺตาโร สมถา อาปตฺตาธิกรณสฺส อสาธารณา—",
"pli-tv-pvr5:16.4":	"เยภุยฺยสิกา, สติวินโย, อมูฬฺหวินโย, ตสฺสปาปิยสิกาฯ ",
"pli-tv-pvr5:17.1":	"เอโก สมโถ กิจฺจาธิกรณสฺส สาธารโณ—",
"pli-tv-pvr5:17.2":	"สมฺมุขาวินโยฯ ",
"pli-tv-pvr5:17.3":	"ฉ สมถา กิจฺจาธิกรณสฺส อสาธารณา—",
"pli-tv-pvr5:17.4":	"เยภุยฺยสิกา, สติวินโย, อมูฬฺหวินโย, ปฏิญฺญาตกรณํ, ตสฺสปาปิยสิกา, ติณวตฺถารโกฯ ",
"pli-tv-pvr5:18.1":	"สาธารณวาโร นิฏฺฐิโต สตฺตโมฯ ",
"pli-tv-pvr5:19.0":	"๓ฯ ตพฺภาคิยวาร ",
"pli-tv-pvr5:19.1":	"กติ สมถา วิวาทาธิกรณสฺส ตพฺภาคิยา? ",
"pli-tv-pvr5:19.2":	"กติ สมถา วิวาทาธิกรณสฺส อญฺญภาคิยา? ",
"pli-tv-pvr5:19.3":	"กติ สมถา อนุวาทาธิกรณสฺส ตพฺภาคิยา? ",
"pli-tv-pvr5:19.4":	"กติ สมถา อนุวาทาธิกรณสฺส อญฺญภาคิยา? ",
"pli-tv-pvr5:19.5":	"กติ สมถา อาปตฺตาธิกรณสฺส ตพฺภาคิยา? ",
"pli-tv-pvr5:19.6":	"กติ สมถา อาปตฺตาธิกรณสฺส อญฺญภาคิยา? ",
"pli-tv-pvr5:19.7":	"กติ สมถา กิจฺจาธิกรณสฺส ตพฺภาคิยา? ",
"pli-tv-pvr5:19.8":	"กติ สมถา กิจฺจาธิกรณสฺส อญฺญภาคิยา? ",
"pli-tv-pvr5:20.1":	"เทฺว สมถา วิวาทาธิกรณสฺส ตพฺภาคิยา—",
"pli-tv-pvr5:20.2":	"สมฺมุขาวินโย, เยภุยฺยสิกาฯ ",
"pli-tv-pvr5:20.3":	"ปญฺจ สมถา วิวาทาธิกรณสฺส อญฺญภาคิยา—",
"pli-tv-pvr5:20.4":	"สติวินโย, อมูฬฺหวินโย, ปฏิญฺญาตกรณํ, ตสฺสปาปิยสิกา, ติณวตฺถารโกฯ ",
"pli-tv-pvr5:21.1":	"จตฺตาโร สมถา อนุวาทาธิกรณสฺส ตพฺภาคิยา—",
"pli-tv-pvr5:21.2":	"สมฺมุขาวินโย, สติวินโย, อมูฬฺหวินโย, ตสฺสปาปิยสิกาฯ ",
"pli-tv-pvr5:21.3":	"ตโย สมถา อนุวาทาธิกรณสฺส อญฺญภาคิยา—",
"pli-tv-pvr5:21.4":	"เยภุยฺยสิกา, ปฏิญฺญาตกรณํ, ติณวตฺถารโกฯ ",
"pli-tv-pvr5:22.1":	"ตโย สมถา อาปตฺตาธิกรณสฺส ตพฺภาคิยา—",
"pli-tv-pvr5:22.2":	"สมฺมุขาวินโย, ปฏิญฺญาตกรณํ, ติณวตฺถารโกฯ ",
"pli-tv-pvr5:22.3":	"จตฺตาโร สมถา อาปตฺตาธิกรณสฺส อญฺญภาคิยา—",
"pli-tv-pvr5:22.4":	"เยภุยฺยสิกา, สติวินโย, อมูฬฺหวินโย, ตสฺสปาปิยสิกาฯ ",
"pli-tv-pvr5:23.1":	"เอโก สมโถ กิจฺจาธิกรณสฺส ตพฺภาคิโย—",
"pli-tv-pvr5:23.2":	"สมฺมุขาวินโยฯ ",
"pli-tv-pvr5:23.3":	"ฉ สมถา กิจฺจาธิกรณสฺส อญฺญภาคิยา—",
"pli-tv-pvr5:23.4":	"เยภุยฺยสิกา, สติวินโย, อมูฬฺหวินโย, ปฏิญฺญาตกรณํ, ตสฺสปาปิยสิกา, ติณวตฺถารโกฯ ",
"pli-tv-pvr5:24.1":	"ตพฺภาคิยวาโร นิฏฺฐิโต อฏฺฐโมฯ ",
"pli-tv-pvr5:25.0":	"๔ฯ สมถาสมถสฺสสาธารณวาร ",
"pli-tv-pvr5:25.1":	"สมถา สมถสฺส สาธารณา, สมถา สมถสฺส อสาธารณาฯ ",
"pli-tv-pvr5:25.2":	"สิยา สมถา สมถสฺส สาธารณา, สิยา สมถา สมถสฺส อสาธารณาฯ ",
"pli-tv-pvr5:26.1":	"กถํ สิยา สมถา สมถสฺส สาธารณา? ",
"pli-tv-pvr5:26.2":	"กถํ สิยา สมถา สมถสฺส อสาธารณา? ",
"pli-tv-pvr5:26.3":	"เยภุยฺยสิกา สมฺมุขาวินยสฺส สาธารณา, สติวินยสฺส อมูฬฺหวินยสฺส ปฏิญฺญาตกรณสฺส ตสฺสปาปิยสิกาย ติณวตฺถารกสฺส อสาธารณาฯ ",
"pli-tv-pvr5:27.1":	"สติวินโย สมฺมุขาวินยสฺส สาธารโณ, อมูฬฺหวินยสฺส ปฏิญฺญาตกรณสฺส ตสฺสปาปิยสิกาย ติณวตฺถารกสฺส เยภุยฺยสิกาย อสาธารโณฯ ",
"pli-tv-pvr5:28.1":	"อมูฬฺหวินโย สมฺมุขาวินยสฺส สาธารโณ, ปฏิญฺญาตกรณสฺส ตสฺสปาปิยสิกาย ติณวตฺถารกสฺส เยภุยฺยสิกาย สติวินยสฺส อสาธารโณฯ ",
"pli-tv-pvr5:29.1":	"ปฏิญฺญาตกรณํ สมฺมุขาวินยสฺส สาธารณํ, ตสฺสปาปิยสิกาย ติณวตฺถารกสฺส เยภุยฺยสิกาย สติวินยสฺส อมูฬฺหวินยสฺส อสาธารณํฯ ",
"pli-tv-pvr5:30.1":	"ตสฺสปาปิยสิกา สมฺมุขาวินยสฺส สาธารณา, ติณวตฺถารกสฺส เยภุยฺยสิกาย สติวินยสฺส อมูฬฺหวินยสฺส ปฏิญฺญาตกรณสฺส อสาธารณาฯ ",
"pli-tv-pvr5:31.1":	"ติณวตฺถารโก สมฺมุขาวินยสฺส สาธารโณ, เยภุยฺยสิกาย สติวินยสฺส อมูฬฺหวินยสฺส ปฏิญฺญาตกรณสฺส ตสฺสปาปิยสิกาย อสาธารโณฯ ",
"pli-tv-pvr5:32.1":	"เอวํ สิยา สมถา สมถสฺส สาธารณา; ",
"pli-tv-pvr5:32.2":	"เอวํ สิยา สมถา สมถสฺส อสาธารณาฯ ",
"pli-tv-pvr5:33.1":	"สมถา สมถสฺส สาธารณวาโร นิฏฺฐิโต นวโมฯ ",
"pli-tv-pvr5:34.0":	"๕ฯ สมถาสมถสฺสตพฺภาคิยวาร ",
"pli-tv-pvr5:34.1":	"สมถา สมถสฺส ตพฺภาคิยา, สมถา สมถสฺส อญฺญภาคิยาฯ ",
"pli-tv-pvr5:34.2":	"สิยา สมถา สมถสฺส ตพฺภาคิยา, สิยา สมถา สมถสฺส อญฺญภาคิยาฯ ",
"pli-tv-pvr5:35.1":	"กถํ สิยา สมถา สมถสฺส ตพฺภาคิยา? ",
"pli-tv-pvr5:35.2":	"กถํ สิยา สมถา สมถสฺส อญฺญภาคิยา? ",
"pli-tv-pvr5:35.3":	"เยภุยฺยสิกา สมฺมุขาวินยสฺส ตพฺภาคิยา, สติวินยสฺส อมูฬฺหวินยสฺส ปฏิญฺญาตกรณสฺส ตสฺสปาปิยสิกาย ติณวตฺถารกสฺส อญฺญภาคิยาฯ ",
"pli-tv-pvr5:36.1":	"สติวินโย สมฺมุขาวินยสฺส ตพฺภาคิโย, อมูฬฺหวินยสฺส ปฏิญฺญาตกรณสฺส ตสฺสปาปิยสิกาย ติณวตฺถารกสฺส เยภุยฺยสิกาย อญฺญภาคิโยฯ ",
"pli-tv-pvr5:37.1":	"อมูฬฺหวินโย สมฺมุขาวินยสฺส ตพฺภาคิโย, ปฏิญฺญาตกรณสฺส ตสฺสปาปิยสิกาย ติณวตฺถารกสฺส เยภุยฺยสิกาย สติวินยสฺส อญฺญภาคิโยฯ ",
"pli-tv-pvr5:38.1":	"ปฏิญฺญาตกรณํ สมฺมุขาวินยสฺส ตพฺภาคิยํ, ตสฺสปาปิยสิกาย ติณวตฺถารกสฺส เยภุยฺยสิกาย สติวินยสฺส อมูฬฺหวินยสฺส อญฺญภาคิยํฯ ",
"pli-tv-pvr5:39.1":	"ตสฺสปาปิยสิกา สมฺมุขาวินยสฺส ตพฺภาคิยา, ติณวตฺถารกสฺส เยภุยฺยสิกาย สติวินยสฺส อมูฬฺหวินยสฺส ปฏิญฺญาตกรณสฺส อญฺญภาคิยาฯ ",
"pli-tv-pvr5:40.1":	"ติณวตฺถารโก สมฺมุขาวินยสฺส ตพฺภาคิโย, เยภุยฺยสิกาย สติวินยสฺส อมูฬฺหวินยสฺส ปฏิญฺญาตกรณสฺส ตสฺสปาปิยสิกาย อญฺญภาคิโยฯ ",
"pli-tv-pvr5:41.1":	"เอวํ สิยา สมถา สมถสฺส ตพฺภาคิยา, เอวํ สิยา สมถา สมถสฺส อญฺญภาคิยาฯ ",
"pli-tv-pvr5:42.1":	"สมถา สมถสฺส ตพฺภาคิยวาโร นิฏฺฐิโต ทสโมฯ ",
"pli-tv-pvr5:43.0":	"๖ฯ สมถสมฺมุขาวินยวาร ",
"pli-tv-pvr5:43.1":	"สมโถ สมฺมุขาวินโย, สมฺมุขาวินโย สมโถ? ",
"pli-tv-pvr5:43.2":	"สมโถ เยภุยฺยสิกา, เยภุยฺยสิกา สมโถ? ",
"pli-tv-pvr5:43.3":	"สมโถ สติวินโย, สติวินโย สมโถ? ",
"pli-tv-pvr5:43.4":	"สมโถ อมูฬฺหวินโย, อมูฬฺหวินโย สมโถ? ",
"pli-tv-pvr5:43.5":	"สมโถ ปฏิญฺญาตกรณํ, ปฏิญฺญาตกรณํ สมโถ? ",
"pli-tv-pvr5:43.6":	"สมโถ ตสฺสปาปิยสิกา, ตสฺสปาปิยสิกา สมโถ? ",
"pli-tv-pvr5:43.7":	"สมโถ ติณวตฺถารโก, ติณวตฺถารโก สมโถ? ",
"pli-tv-pvr5:44.1":	"เยภุยฺยสิกา สติวินโย อมูฬฺหวินโย ปฏิญฺญาตกรณํ ตสฺสปาปิยสิกา ติณวตฺถารโก—",
"pli-tv-pvr5:44.2":	"อิเม สมถา สมถา, โน สมฺมุขาวินโยฯ ",
"pli-tv-pvr5:44.3":	"สมฺมุขาวินโย สมโถ เจว สมฺมุขาวินโย จฯ ",
"pli-tv-pvr5:45.1":	"สติวินโย อมูฬฺหวินโย ปฏิญฺญาตกรณํ ตสฺสปาปิยสิกา ติณวตฺถารโก สมฺมุขาวินโย—",
"pli-tv-pvr5:45.2":	"อิเม สมถา สมถา, โน เยภุยฺยสิกาฯ ",
"pli-tv-pvr5:45.3":	"เยภุยฺยสิกา สมโถ เจว เยภุยฺยสิกา จฯ ",
"pli-tv-pvr5:46.1":	"อมูฬฺหวินโย ปฏิญฺญาตกรณํ ตสฺสปาปิยสิกา ติณวตฺถารโก สมฺมุขาวินโย เยภุยฺยสิกา—",
"pli-tv-pvr5:46.2":	"อิเม สมถา สมถา, โน สติวินโยฯ ",
"pli-tv-pvr5:46.3":	"สติวินโย สมโถ เจว สติวินโย จฯ ",
"pli-tv-pvr5:47.1":	"ปฏิญฺญาตกรณํ ตสฺสปาปิยสิกา ติณวตฺถารโก สมฺมุขาวินโย เยภุยฺยสิกา สติวินโย—",
"pli-tv-pvr5:47.2":	"อิเม สมถา สมถา, โน อมูฬฺหวินโยฯ ",
"pli-tv-pvr5:47.3":	"อมูฬฺหวินโย สมโถ เจว อมูฬฺหวินโย จฯ ",
"pli-tv-pvr5:48.1":	"ตสฺสปาปิยสิกา ติณวตฺถารโก สมฺมุขาวินโย เยภุยฺยสิกา สติวินโย อมูฬฺหวินโย—",
"pli-tv-pvr5:48.2":	"อิเม สมถา สมถา, โน ปฏิญฺญาตกรณํฯ ",
"pli-tv-pvr5:48.3":	"ปฏิญฺญาตกรณํ สมโถ เจว ปฏิญฺญาตกรณญฺจฯ ",
"pli-tv-pvr5:49.1":	"ติณวตฺถารโก สมฺมุขาวินโย เยภุยฺยสิกา สติวินโย อมูฬฺหวินโย ปฏิญฺญาตกรณํ—",
"pli-tv-pvr5:49.2":	"อิเม สมถา สมถา, โน ตสฺสปาปิยสิกาฯ ",
"pli-tv-pvr5:49.3":	"ตสฺสปาปิยสิกา สมโถ เจว ตสฺสปาปิยสิกา จฯ ",
"pli-tv-pvr5:50.1":	"สมฺมุขาวินโย เยภุยฺยสิกา สติวินโย อมูฬฺหวินโย ปฏิญฺญาตกรณํ ตสฺสปาปิยสิกา—",
"pli-tv-pvr5:50.2":	"อิเม สมถา สมถา, โน ติณวตฺถารโกฯ ",
"pli-tv-pvr5:50.3":	"ติณวตฺถารโก สมโถ เจว ติณวตฺถารโก จฯ ",
"pli-tv-pvr5:51.1":	"สมถสมฺมุขาวินยวาโร นิฏฺฐิโต เอกาทสโมฯ ",
"pli-tv-pvr5:52.0":	"๗ฯ วินยวาร ",
"pli-tv-pvr5:52.1":	"วินโย สมฺมุขาวินโย, สมฺมุขาวินโย วินโย? ",
"pli-tv-pvr5:52.2":	"วินโย เยภุยฺยสิกา, เยภุยฺยสิกา วินโย? ",
"pli-tv-pvr5:52.3":	"วินโย สติวินโย, สติวินโย วินโย? ",
"pli-tv-pvr5:52.4":	"วินโย อมูฬฺหวินโย, อมูฬฺหวินโย วินโย? ",
"pli-tv-pvr5:52.5":	"วินโย ปฏิญฺญาตกรณํ, ปฏิญฺญาตกรณํ วินโย? ",
"pli-tv-pvr5:52.6":	"วินโย ตสฺสปาปิยสิกา, ตสฺสปาปิยสิกา วินโย? ",
"pli-tv-pvr5:52.7":	"วินโย ติณวตฺถารโก, ติณวตฺถารโก วินโย? ",
"pli-tv-pvr5:53.1":	"วินโย สิยา สมฺมุขาวินโย สิยา น สมฺมุขาวินโยฯ ",
"pli-tv-pvr5:53.2":	"สมฺมุขาวินโย วินโย เจว สมฺมุขาวินโย จฯ ",
"pli-tv-pvr5:54.1":	"วินโย สิยา เยภุยฺยสิกา, สิยา น เยภุยฺยสิกาฯ ",
"pli-tv-pvr5:54.2":	"เยภุยฺยสิกา วินโย เจว เยภุยฺยสิกา จฯ ",
"pli-tv-pvr5:55.1":	"วินโย สิยา สติวินโย, สิยา น สติวินโยฯ ",
"pli-tv-pvr5:55.2":	"สติวินโย วินโย เจว สติวินโย จฯ ",
"pli-tv-pvr5:56.1":	"วินโย สิยา อมูฬฺหวินโย, สิยา น อมูฬฺหวินโยฯ ",
"pli-tv-pvr5:56.2":	"อมูฬฺหวินโย วินโย เจว อมูฬฺหวินโย จฯ ",
"pli-tv-pvr5:57.1":	"วินโย สิยา ปฏิญฺญาตกรณํ, สิยา น ปฏิญฺญาตกรณํฯ ",
"pli-tv-pvr5:57.2":	"ปฏิญฺญาตกรณํ วินโย เจว ปฏิญฺญาตกรณญฺจฯ ",
"pli-tv-pvr5:58.1":	"วินโย สิยา ตสฺสปาปิยสิกา, สิยา น ตสฺสปาปิยสิกาฯ ",
"pli-tv-pvr5:58.2":	"ตสฺสปาปิยสิกา วินโย เจว ตสฺสปาปิยสิกา จฯ ",
"pli-tv-pvr5:59.1":	"วินโย สิยา ติณวตฺถารโก, สิยา น ติณวตฺถารโกฯ ",
"pli-tv-pvr5:59.2":	"ติณวตฺถารโก วินโย เจว ติณวตฺถารโก จฯ ",
"pli-tv-pvr5:60.1":	"วินยวาโร นิฏฺฐิโต ทฺวาทสโมฯ ",
"pli-tv-pvr5:61.0":	"๘ฯ กุสลวาร ",
"pli-tv-pvr5:61.1":	"สมฺมุขาวินโย กุสโล อกุสโล อพฺยากโต? ",
"pli-tv-pvr5:61.2":	"เยภุยฺยสิกา กุสลา อกุสลา อพฺยากตา? ",
"pli-tv-pvr5:61.3":	"สติวินโย กุสโล อกุสโล อพฺยากโต? ",
"pli-tv-pvr5:61.4":	"อมูฬฺหวินโย กุสโล อกุสโล อพฺยากโต? ",
"pli-tv-pvr5:61.5":	"ปฏิญฺญาตกรณํ กุสลํ อกุสลํ อพฺยากตํ? ",
"pli-tv-pvr5:61.6":	"ตสฺสปาปิยสิกา กุสลา อกุสลา อพฺยากตา? ",
"pli-tv-pvr5:61.7":	"ติณวตฺถารโก กุสโล อกุสโล อพฺยากโต? ",
"pli-tv-pvr5:62.1":	"สมฺมุขาวินโย สิยา กุสโล, สิยา อพฺยากโตฯ ",
"pli-tv-pvr5:62.2":	"นตฺถิ สมฺมุขาวินโย อกุสโลฯ ",
"pli-tv-pvr5:63.1":	"เยภุยฺยสิกา สิยา กุสลา, สิยา อกุสลา, สิยา อพฺยากตาฯ ",
"pli-tv-pvr5:64.1":	"สติวินโย สิยา กุสโล, สิยา อกุสโล, สิยา อพฺยากโตฯ ",
"pli-tv-pvr5:65.1":	"อมูฬฺหวินโย สิยา กุสโล, สิยา อกุสโล, สิยา อพฺยากโตฯ ",
"pli-tv-pvr5:66.1":	"ปฏิญฺญาตกรณํ สิยา กุสลํ, สิยา อกุสลํ, สิยา อพฺยากตํฯ ",
"pli-tv-pvr5:67.1":	"ตสฺสปาปิยสิกา สิยา กุสลา, สิยา อกุสลา สิยา อพฺยากตาฯ ",
"pli-tv-pvr5:68.1":	"ติณวตฺถารโก สิยา กุสโล, สิยา อกุสโล, สิยา อพฺยากโตฯ ",
"pli-tv-pvr5:69.1":	"วิวาทาธิกรณํ กุสลํ อกุสลํ อพฺยากตํฯ ",
"pli-tv-pvr5:69.2":	"อนุวาทาธิกรณํ กุสลํ อกุสลํ อพฺยากตํฯ ",
"pli-tv-pvr5:69.3":	"อาปตฺตาธิกรณํ กุสลํ อกุสลํ อพฺยากตํฯ ",
"pli-tv-pvr5:69.4":	"กิจฺจาธิกรณํ กุสลํ อกุสลํ อพฺยากตํฯ ",
"pli-tv-pvr5:70.1":	"วิวาทาธิกรณํ สิยา กุสลํ, สิยา อกุสลํ, สิยา อพฺยากตํฯ ",
"pli-tv-pvr5:71.1":	"อนุวาทาธิกรณํ สิยา กุสลํ, สิยา อกุสลํ, สิยา อพฺยากตํฯ ",
"pli-tv-pvr5:72.1":	"อาปตฺตาธิกรณํ สิยา อกุสลํ, สิยา อพฺยากตํฯ ",
"pli-tv-pvr5:72.2":	"นตฺถิ อาปตฺตาธิกรณํ กุสลํฯ ",
"pli-tv-pvr5:73.1":	"กิจฺจาธิกรณํ สิยา กุสลํ, สิยา อกุสลํ, สิยา อพฺยากตํฯ ",
"pli-tv-pvr5:74.1":	"กุสลวาโร นิฏฺฐิโต เตรสโมฯ ",
"pli-tv-pvr5:75.0":	"๙ฯ ยตฺถวาร, ปุจฺฉาวาร ",
"pli-tv-pvr5:75.1":	"ยตฺถ เยภุยฺยสิกา ลพฺภติ, ตตฺถ สมฺมุขาวินโย ลพฺภติ; ",
"pli-tv-pvr5:75.2":	"ยตฺถ สมฺมุขาวินโย ลพฺภติ, ตตฺถ เยภุยฺยสิกา ลพฺภติฯ ",
"pli-tv-pvr5:75.3":	"น ตตฺถ สติวินโย ลพฺภติ, น ตตฺถ อมูฬฺหวินโย ลพฺภติ, น ตตฺถ ปฏิญฺญาตกรณํ ลพฺภติ, น ตตฺถ ตสฺสปาปิยสิกา ลพฺภติ, น ตตฺถ ติณวตฺถารโก ลพฺภติฯ ",
"pli-tv-pvr5:76.1":	"ยตฺถ สติวินโย ลพฺภติ, ตตฺถ สมฺมุขาวินโย ลพฺภติ; ",
"pli-tv-pvr5:76.2":	"ยตฺถ สมฺมุขาวินโย ลพฺภติ, ตตฺถ สติวินโย ลพฺภติฯ ",
"pli-tv-pvr5:76.3":	"น ตตฺถ อมูฬฺหวินโย ลพฺภติ, น ตตฺถ ปฏิญฺญาตกรณํ ลพฺภติ, น ตตฺถ ตสฺสปาปิยสิกา ลพฺภติ, น ตตฺถ ติณวตฺถารโก ลพฺภติ, น ตตฺถ เยภุยฺยสิกา ลพฺภติฯ ",
"pli-tv-pvr5:77.1":	"ยตฺถ อมูฬฺหวินโย ลพฺภติ, ตตฺถ สมฺมุขาวินโย ลพฺภติ; ",
"pli-tv-pvr5:77.2":	"ยตฺถ สมฺมุขาวินโย ลพฺภติ, ตตฺถ อมูฬฺหวินโย ลพฺภติฯ ",
"pli-tv-pvr5:77.3":	"น ตตฺถ ปฏิญฺญาตกรณํ ลพฺภติ, น ตตฺถ ตสฺสปาปิยสิกา ลพฺภติ, น ตตฺถ ติณวตฺถารโก ลพฺภติ, น ตตฺถ เยภุยฺยสิกา ลพฺภติ, น ตตฺถ สติวินโย ลพฺภติฯ ",
"pli-tv-pvr5:78.1":	"ยตฺถ ปฏิญฺญาตกรณํ ลพฺภติ, ตตฺถ สมฺมุขาวินโย ลพฺภติ; ",
"pli-tv-pvr5:78.2":	"ยตฺถ สมฺมุขาวินโย ลพฺภติ, ตตฺถ ปฏิญฺญาตกรณํ ลพฺภติฯ ",
"pli-tv-pvr5:78.3":	"น ตตฺถ ตสฺสปาปิยสิกา ลพฺภติ, น ตตฺถ ติณวตฺถารโก ลพฺภติ, น ตตฺถ เยภุยฺยสิกา ลพฺภติ, น ตตฺถ สติวินโย ลพฺภติ, น ตตฺถ อมูฬฺหวินโย ลพฺภติฯ ",
"pli-tv-pvr5:79.1":	"ยตฺถ ตสฺสปาปิยสิกา ลพฺภติ, ตตฺถ สมฺมุขาวินโย ลพฺภติ; ",
"pli-tv-pvr5:79.2":	"ยตฺถ สมฺมุขาวินโย ลพฺภติ, ตตฺถ ตสฺสปาปิยสิกา ลพฺภติฯ ",
"pli-tv-pvr5:79.3":	"น ตตฺถ ติณวตฺถารโก ลพฺภติ, น ตตฺถ เยภุยฺยสิกา ลพฺภติ, น ตตฺถ สติวินโย ลพฺภติ, น ตตฺถ อมูฬฺหวินโย ลพฺภติ, น ตตฺถ ปฏิญฺญาตกรณํ ลพฺภติฯ ",
"pli-tv-pvr5:80.1":	"ยตฺถ ติณวตฺถารโก ลพฺภติ, ตตฺถ สมฺมุขาวินโย ลพฺภติ; ",
"pli-tv-pvr5:80.2":	"ยตฺถ สมฺมุขาวินโย ลพฺภติ, ตตฺถ ติณวตฺถารโก ลพฺภติฯ ",
"pli-tv-pvr5:80.3":	"น ตตฺถ เยภุยฺยสิกา ลพฺภติ, น ตตฺถ สติวินโย ลพฺภติ, น ตตฺถ อมูฬฺหวินโย ลพฺภติ, น ตตฺถ ปฏิญฺญาตกรณํ ลพฺภติ, น ตตฺถ ตสฺสปาปิยสิกา ลพฺภติฯ ",
"pli-tv-pvr5:81.1":	"ยตฺถ เยภุยฺยสิกา ตตฺถ สมฺมุขาวินโย; ",
"pli-tv-pvr5:81.2":	"ยตฺถ สมฺมุขาวินโย ตตฺถ เยภุยฺยสิกาฯ ",
"pli-tv-pvr5:81.3":	"น ตตฺถ สติวินโย, น ตตฺถ อมูฬฺหวินโย, น ตตฺถ ปฏิญฺญาตกรณํ, น ตตฺถ ตสฺสปาปิยสิกา, น ตตฺถ ติณวตฺถารโกฯ ",
"pli-tv-pvr5:82.1":	"ยตฺถ สติวินโย ตตฺถ สมฺมุขาวินโย; ",
"pli-tv-pvr5:82.2":	"ยตฺถ สมฺมุขาวินโย ตตฺถ สติวินโยฯ ",
"pli-tv-pvr5:82.3":	"น ตตฺถ อมูฬฺหวินโย, น ตตฺถ ปฏิญฺญาตกรณํ, น ตตฺถ ตสฺสปาปิยสิกา, น ตตฺถ ติณวตฺถารโก, น ตตฺถ เยภุยฺยสิกาฯ ",
"pli-tv-pvr5:82.4":	"สมฺมุขาวินยํ กาตุน มูลํ …เป…ฯ ",
"pli-tv-pvr5:83.1":	"ยตฺถ ติณวตฺถารโก ตตฺถ สมฺมุขาวินโย; ",
"pli-tv-pvr5:83.2":	"ยตฺถ สมฺมุขาวินโย ตตฺถ ติณวตฺถารโกฯ ",
"pli-tv-pvr5:83.3":	"น ตตฺถ เยภุยฺยสิกา, น ตตฺถ สติวินโย, น ตตฺถ อมูฬฺหวินโย, น ตตฺถ ปฏิญฺญาตกรณํ, น ตตฺถ ตสฺสปาปิยสิกาฯ ",
"pli-tv-pvr5:84.1":	"จกฺกเปยฺยาลํฯ ",
"pli-tv-pvr5:84.2":	"ยตฺถวาโร นิฏฺฐิโต จุทฺทสโมฯ ",
"pli-tv-pvr5:85.0":	"๑๐ฯ สมถวาร, วิสฺสชฺชนาวาร ",
"pli-tv-pvr5:85.1":	"ยสฺมึ สมเย สมฺมุขาวินเยน จ เยภุยฺยสิกาย จ อธิกรณํ วูปสมฺมติ, ยตฺถ เยภุยฺยสิกา ลพฺภติ ตตฺถ สมฺมุขาวินโย ลพฺภติ, ยตฺถ สมฺมุขาวินโย ลพฺภติ ตตฺถ เยภุยฺยสิกา ลพฺภติฯ ",
"pli-tv-pvr5:85.2":	"น ตตฺถ สติวินโย ลพฺภติ, น ตตฺถ อมูฬฺหวินโย ลพฺภติ, น ตตฺถ ปฏิญฺญาตกรณํ ลพฺภติ, น ตตฺถ ตสฺสปาปิยสิกา ลพฺภติ, น ตตฺถ ติณวตฺถารโก ลพฺภติฯ ",
"pli-tv-pvr5:86.1":	"ยสฺมึ สมเย สมฺมุขาวินเยน จ สติวินเยน จ อธิกรณํ วูปสมฺมติ, ยตฺถ สติวินโย ลพฺภติ ตตฺถ สมฺมุขาวินโย ลพฺภติ, ยตฺถ สมฺมุขาวินโย ลพฺภติ ตตฺถ สติวินโย ลพฺภติฯ ",
"pli-tv-pvr5:86.2":	"น ตตฺถ อมูฬฺหวินโย ลพฺภติ, น ตตฺถ ปฏิญฺญาตกรณํ ลพฺภติ, น ตตฺถ ตสฺสปาปิยสิกา ลพฺภติ, น ตตฺถ ติณวตฺถารโก ลพฺภติ, น ตตฺถ เยภุยฺยสิกา ลพฺภติฯ ",
"pli-tv-pvr5:87.1":	"ยสฺมึ สมเย สมฺมุขาวินเยน จ อมูฬฺหวินเยน จ อธิกรณํ วูปสมฺมติ, ยตฺถ อมูฬฺหวินโย ลพฺภติ ตตฺถ สมฺมุขาวินโย ลพฺภติ, ยตฺถ สมฺมุขาวินโย ลพฺภติ ตตฺถ อมูฬฺหวินโย ลพฺภติฯ ",
"pli-tv-pvr5:87.2":	"น ตตฺถ ปฏิญฺญาตกรณํ ลพฺภติ, น ตตฺถ ตสฺสปาปิยสิกา ลพฺภติ, น ตตฺถ ติณวตฺถารโก ลพฺภติ, น ตตฺถ เยภุยฺยสิกา ลพฺภติ, น ตตฺถ สติวินโย ลพฺภติฯ ",
"pli-tv-pvr5:88.1":	"ยสฺมึ สมเย สมฺมุขาวินเยน จ ปฏิญฺญาตกรเณน จ อธิกรณํ วูปสมฺมติ, ยตฺถ ปฏิญฺญาตกรณํ ลพฺภติ ตตฺถ สมฺมุขาวินโย ลพฺภติ, ยตฺถ สมฺมุขาวินโย ลพฺภติ ตตฺถ ปฏิญฺญาตกรณํ ลพฺภติฯ ",
"pli-tv-pvr5:88.2":	"น ตตฺถ ตสฺสปาปิยสิกา ลพฺภติ, น ตตฺถ ติณวตฺถารโก ลพฺภติ, น ตตฺถ เยภุยฺยสิกา ลพฺภติ, น ตตฺถ สติวินโย ลพฺภติ, น ตตฺถ อมูฬฺหวินโย ลพฺภติฯ ",
"pli-tv-pvr5:89.1":	"ยสฺมึ สมเย สมฺมุขาวินเยน จ ตสฺสปาปิยสิกาย จ อธิกรณํ วูปสมฺมติ, ยตฺถ ตสฺสปาปิยสิกา ลพฺภติ ตตฺถ สมฺมุขาวินโย ลพฺภติ, ยตฺถ สมฺมุขาวินโย ลพฺภติ ตตฺถ ตสฺสปาปิยสิกา ลพฺภติฯ ",
"pli-tv-pvr5:89.2":	"น ตตฺถ ติณวตฺถารโก ลพฺภติ, น ตตฺถ เยภุยฺยสิกา ลพฺภติ, น ตตฺถ สติวินโย ลพฺภติ, น ตตฺถ อมูฬฺหวินโย ลพฺภติ, น ตตฺถ ปฏิญฺญาตกรณํ ลพฺภติฯ ",
"pli-tv-pvr5:90.1":	"ยสฺมึ สมเย สมฺมุขาวินเยน จ ติณวตฺถารเกน จ อธิกรณํ วูปสมฺมติ, ยตฺถ ติณวตฺถารโก ลพฺภติ ตตฺถ สมฺมุขาวินโย ลพฺภติ, ยตฺถ สมฺมุขาวินโย ลพฺภติ ตตฺถ ติณวตฺถารโก ลพฺภติฯ ",
"pli-tv-pvr5:90.2":	"น ตตฺถ เยภุยฺยสิกา ลพฺภติ, น ตตฺถ สติวินโย ลพฺภติ, น ตตฺถ อมูฬฺหวินโย ลพฺภติ, น ตตฺถ ปฏิญฺญาตกรณํ ลพฺภติ, น ตตฺถ ตสฺสปาปิยสิกา ลพฺภติฯ ",
"pli-tv-pvr5:91.1":	"สมถวาโร นิฏฺฐิโต ปนฺนรสโมฯ ",
"pli-tv-pvr5:92.0":	"๑๑ฯ สํสฏฺฐวาร ",
"pli-tv-pvr5:92.1":	"อธิกรณนฺติ วา สมถาติ วา อิเม ธมฺมา สํสฏฺฐา อุทาหุ วิสํสฏฺฐา? ",
"pli-tv-pvr5:92.2":	"ลพฺภา จ ปนิเมสํ ธมฺมานํ วินิพฺภุชิตฺวา วินิพฺภุชิตฺวา นานากรณํ ปญฺญาเปตุนฺติ? ",
"pli-tv-pvr5:93.1":	"อธิกรณนฺติ วา สมถาติ วา อิเม ธมฺมา วิสํสฏฺฐา, โน สํสฏฺฐาฯ ",
"pli-tv-pvr5:93.2":	"ลพฺภา จ ปนิเมสํ ธมฺมานํ วินิพฺภุชิตฺวา วินิพฺภุชิตฺวา นานากรณํ ปญฺญาเปตุนฺติฯ ",
"pli-tv-pvr5:93.3":	"โส—“มา เหวนฺ”ติสฺส วจนีโยฯ ",
"pli-tv-pvr5:93.4":	"อธิกรณนฺติ วา สมถาติ วา อิเม ธมฺมา สํสฏฺฐา, โน วิสํสฏฺฐาฯ ",
"pli-tv-pvr5:93.5":	"โน จ ลพฺภา อิเมสํ ธมฺมานํ วินิพฺภุชิตฺวา วินิพฺภุชิตฺวา นานากรณํ ปญฺญาเปตุํฯ ",
"pli-tv-pvr5:93.6":	"ตํ กิสฺส เหตุ? ",
"pli-tv-pvr5:93.7":	"นนุ วุตฺตํ ภควตา—",
"pli-tv-pvr5:93.8":	"“จตฺตาริมานิ, ภิกฺขเว, อธิกรณานิ, สตฺต สมถาฯ ",
"pli-tv-pvr5:93.9":	"อธิกรณา สมเถหิ สมฺมนฺติ, สมถา อธิกรเณหิ สมฺมนฺติฯ ",
"pli-tv-pvr5:93.10":	"เอวํ, อิเม ธมฺมา สํสฏฺฐา โน วิสํสฏฺฐา; ",
"pli-tv-pvr5:93.11":	"โน จ ลพฺภา อิเมสํ ธมฺมานํ วินิพฺภุชิตฺวา วินิพฺภุชิตฺวา นานากรณํ ปญฺญาเปตุนฺ”ติฯ ",
"pli-tv-pvr5:94.1":	"สํสฏฺฐวาโร นิฏฺฐิโต โสฬสโมฯ ",
"pli-tv-pvr5:95.0":	"๑๒ฯ สมฺมติวาร ",
"pli-tv-pvr5:95.1":	"วิวาทาธิกรณํ กติหิ สมเถหิ สมฺมติ? ",
"pli-tv-pvr5:95.2":	"อนุวาทาธิกรณํ กติหิ สมเถหิ สมฺมติ? ",
"pli-tv-pvr5:95.3":	"อาปตฺตาธิกรณํ กติหิ สมเถหิ สมฺมติ? ",
"pli-tv-pvr5:95.4":	"กิจฺจาธิกรณํ กติหิ สมเถหิ สมฺมติ? ",
"pli-tv-pvr5:96.1":	"วิวาทาธิกรณํ ทฺวีหิ สมเถหิ สมฺมติ—",
"pli-tv-pvr5:96.2":	"สมฺมุขาวินเยน จ เยภุยฺยสิกาย จฯ ",
"pli-tv-pvr5:97.1":	"อนุวาทาธิกรณํ จตูหิ สมเถหิ สมฺมติ—",
"pli-tv-pvr5:97.2":	"สมฺมุขาวินเยน จ สติวินเยน จ อมูฬฺหวินเยน จ ตสฺสปาปิยสิกาย จฯ ",
"pli-tv-pvr5:98.1":	"อาปตฺตาธิกรณํ ตีหิ สมเถหิ สมฺมติ—",
"pli-tv-pvr5:98.2":	"สมฺมุขาวินเยน จ ปฏิญฺญาตกรเณน จ ติณวตฺถารเกน จฯ ",
"pli-tv-pvr5:99.1":	"กิจฺจาธิกรณํ เอเกน สมเถน สมฺมติ—",
"pli-tv-pvr5:99.2":	"สมฺมุขาวินเยนฯ ",
"pli-tv-pvr5:100.1":	"วิวาทาธิกรณญฺจ อนุวาทาธิกรณญฺจ กติหิ สมเถหิ สมฺมนฺติ? ",
"pli-tv-pvr5:100.2":	"วิวาทาธิกรณญฺจ อนุวาทาธิกรณญฺจ ปญฺจหิ สมเถหิ สมฺมนฺติ—",
"pli-tv-pvr5:100.3":	"สมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ตสฺสปาปิยสิกาย จฯ ",
"pli-tv-pvr5:101.1":	"วิวาทาธิกรณญฺจ อาปตฺตาธิกรณญฺจ กติหิ สมเถหิ สมฺมนฺติ? ",
"pli-tv-pvr5:101.2":	"วิวาทาธิกรณญฺจ อาปตฺตาธิกรณญฺจ จตูหิ สมเถหิ สมฺมนฺติ—",
"pli-tv-pvr5:101.3":	"สมฺมุขาวินเยน จ เยภุยฺยสิกาย จ ปฏิญฺญาตกรเณน จ ติณวตฺถารเกน จฯ ",
"pli-tv-pvr5:102.1":	"วิวาทาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ? ",
"pli-tv-pvr5:102.2":	"วิวาทาธิกรณญฺจ กิจฺจาธิกรณญฺจ ทฺวีหิ สมเถหิ สมฺมนฺติ—",
"pli-tv-pvr5:102.3":	"สมฺมุขาวินเยน จ เยภุยฺยสิกาย จฯ ",
"pli-tv-pvr5:103.1":	"อนุวาทาธิกรณญฺจ อาปตฺตาธิกรณญฺจ กติหิ สมเถหิ สมฺมนฺติ? ",
"pli-tv-pvr5:103.2":	"อนุวาทาธิกรณญฺจ อาปตฺตาธิกรณญฺจ ฉหิ สมเถหิ สมฺมนฺติ—",
"pli-tv-pvr5:103.3":	"สมฺมุขาวินเยน จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ ",
"pli-tv-pvr5:104.1":	"อนุวาทาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ? ",
"pli-tv-pvr5:104.2":	"อนุวาทาธิกรณญฺจ กิจฺจาธิกรณญฺจ จตูหิ สมเถหิ สมฺมนฺติ—",
"pli-tv-pvr5:104.3":	"สมฺมุขาวินเยน จ สติวินเยน จ อมูฬฺหวินเยน จ ตสฺสปาปิยสิกาย จฯ ",
"pli-tv-pvr5:105.1":	"อาปตฺตาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ? ",
"pli-tv-pvr5:105.2":	"อาปตฺตาธิกรณญฺจ กิจฺจาธิกรณญฺจ ตีหิ สมเถหิ สมฺมนฺติ—",
"pli-tv-pvr5:105.3":	"สมฺมุขาวินเยน จ ปฏิญฺญาตกรเณน จ ติณวตฺถารเกน จฯ ",
"pli-tv-pvr5:106.1":	"วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ กติหิ สมเถหิ สมฺมนฺติ? ",
"pli-tv-pvr5:106.2":	"วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ สตฺตหิ สมเถหิ สมฺมนฺติ—",
"pli-tv-pvr5:106.3":	"สมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ ",
"pli-tv-pvr5:107.1":	"วิวาทาธิกรณญฺจ อนุวาทาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ? ",
"pli-tv-pvr5:107.2":	"วิวาทาธิกรณญฺจ อนุวาทาธิกรณญฺจ กิจฺจาธิกรณญฺจ ปญฺจหิ สมเถหิ สมฺมนฺติ—",
"pli-tv-pvr5:107.3":	"สมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ตสฺสปาปิยสิกาย จฯ ",
"pli-tv-pvr5:108.1":	"อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ? ",
"pli-tv-pvr5:108.2":	"อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ ฉหิ สมเถหิ สมฺมนฺติ—",
"pli-tv-pvr5:108.3":	"สมฺมุขาวินเยน จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ ",
"pli-tv-pvr5:109.1":	"วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ? ",
"pli-tv-pvr5:109.2":	"วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ สตฺตหิ สมเถหิ สมฺมนฺติ—",
"pli-tv-pvr5:109.3":	"สมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ ",
"pli-tv-pvr5:110.1":	"สมฺมติวาโร นิฏฺฐิโต สตฺตรสโมฯ ",
"pli-tv-pvr5:111.0":	"๑๓ฯ สมฺมนฺตินสมฺมนฺติวาร ",
"pli-tv-pvr5:111.1":	"วิวาทาธิกรณํ กติหิ สมเถหิ สมฺมติ, กติหิ สมเถหิ น สมฺมติ? ",
"pli-tv-pvr5:111.2":	"อนุวาทาธิกรณํ กติหิ สมเถหิ สมฺมติ, กติหิ สมเถหิ น สมฺมติ? ",
"pli-tv-pvr5:111.3":	"อาปตฺตาธิกรณํ กติหิ สมเถหิ สมฺมติ, กติหิ สมเถหิ น สมฺมติ? ",
"pli-tv-pvr5:111.4":	"กิจฺจาธิกรณํ กติหิ สมเถหิ สมฺมติ, กติหิ สมเถหิ น สมฺมติ? ",
"pli-tv-pvr5:112.1":	"วิวาทาธิกรณํ ทฺวีหิ สมเถหิ สมฺมติ—",
"pli-tv-pvr5:112.2":	"สมฺมุขาวินเยน จ เยภุยฺยสิกาย จฯ ",
"pli-tv-pvr5:112.3":	"ปญฺจหิ สมเถหิ น สมฺมติ—",
"pli-tv-pvr5:112.4":	"สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ ",
"pli-tv-pvr5:113.1":	"อนุวาทาธิกรณํ จตูหิ สมเถหิ สมฺมติ—",
"pli-tv-pvr5:113.2":	"สมฺมุขาวินเยน จ สติวินเยน จ อมูฬฺหวินเยน จ ตสฺสปาปิยสิกาย จฯ ",
"pli-tv-pvr5:113.3":	"ตีหิ สมเถหิ น สมฺมติ—",
"pli-tv-pvr5:113.4":	"เยภุยฺยสิกาย จ ปฏิญฺญาตกรเณน จ ติณวตฺถารเกน จฯ ",
"pli-tv-pvr5:114.1":	"อาปตฺตาธิกรณํ ตีหิ สมเถหิ สมฺมติ—",
"pli-tv-pvr5:114.2":	"สมฺมุขาวินเยน จ ปฏิญฺญาตกรเณน จ ติณวตฺถารเกน จฯ ",
"pli-tv-pvr5:114.3":	"จตูหิ สมเถหิ น สมฺมติ—",
"pli-tv-pvr5:114.4":	"เยภุยฺยสิกาย จ สติวินเยน จ อมูฬฺหวินเยน จ ตสฺสปาปิยสิกาย จฯ ",
"pli-tv-pvr5:115.1":	"กิจฺจาธิกรณํ เอเกน สมเถน สมฺมติ—",
"pli-tv-pvr5:115.2":	"สมฺมุขาวินเยนฯ ",
"pli-tv-pvr5:115.3":	"ฉหิ สมเถหิ น สมฺมติ—",
"pli-tv-pvr5:115.4":	"เยภุยฺยสิกาย จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ ",
"pli-tv-pvr5:116.1":	"วิวาทาธิกรณญฺจ อนุวาทาธิกรณญฺจ กติหิ สมเถหิ สมฺมนฺติ? ",
"pli-tv-pvr5:116.2":	"กติหิ สมเถหิ น สมฺมนฺติ? ",
"pli-tv-pvr5:116.3":	"วิวาทาธิกรณญฺจ อนุวาทาธิกรณญฺจ ปญฺจหิ สมเถหิ สมฺมนฺติ—",
"pli-tv-pvr5:116.4":	"สมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ตสฺสปาปิยสิกาย จฯ ",
"pli-tv-pvr5:116.5":	"ทฺวีหิ สมเถหิ น สมฺมนฺติ—",
"pli-tv-pvr5:116.6":	"ปฏิญฺญาตกรเณน จ ติณวตฺถารเกน จฯ ",
"pli-tv-pvr5:117.1":	"วิวาทาธิกรณญฺจ อาปตฺตาธิกรณญฺจ กติหิ สมเถหิ สมฺมนฺติ? ",
"pli-tv-pvr5:117.2":	"กติหิ สมเถหิ น สมฺมนฺติ? ",
"pli-tv-pvr5:117.3":	"วิวาทาธิกรณญฺจ อาปตฺตาธิกรณญฺจ จตูหิ สมเถหิ สมฺมนฺติ—",
"pli-tv-pvr5:117.4":	"สมฺมุขาวินเยน จ เยภุยฺยสิกาย จ ปฏิญฺญาตกรเณน จ ติณวตฺถารเกน จฯ ",
"pli-tv-pvr5:117.5":	"ตีหิ สมเถหิ น สมฺมนฺติ—",
"pli-tv-pvr5:117.6":	"สติวินเยน จ อมูฬฺหวินเยน จ ตสฺสปาปิยสิกาย จฯ ",
"pli-tv-pvr5:118.1":	"วิวาทาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ? ",
"pli-tv-pvr5:118.2":	"กติหิ สมเถหิ น สมฺมนฺติ? ",
"pli-tv-pvr5:118.3":	"วิวาทาธิกรณญฺจ กิจฺจาธิกรณญฺจ ทฺวีหิ สมเถหิ สมฺมนฺติ—",
"pli-tv-pvr5:118.4":	"สมฺมุขาวินเยน จ เยภุยฺยสิกาย จฯ ",
"pli-tv-pvr5:118.5":	"ปญฺจหิ สมเถหิ น สมฺมนฺติ—",
"pli-tv-pvr5:118.6":	"สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ ",
"pli-tv-pvr5:119.1":	"อนุวาทาธิกรณญฺจ อาปตฺตาธิกรณญฺจ กติหิ สมเถหิ สมฺมนฺติ? ",
"pli-tv-pvr5:119.2":	"กติหิ สมเถหิ น สมฺมนฺติ? ",
"pli-tv-pvr5:119.3":	"อนุวาทาธิกรณญฺจ อาปตฺตาธิกรณญฺจ ฉหิ สมเถหิ สมฺมนฺติ—",
"pli-tv-pvr5:119.4":	"สมฺมุขาวินเยน จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ ",
"pli-tv-pvr5:119.5":	"เอเกน สมเถน น สมฺมนฺติ—",
"pli-tv-pvr5:119.6":	"เยภุยฺยสิกายฯ ",
"pli-tv-pvr5:120.1":	"อนุวาทาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ? ",
"pli-tv-pvr5:120.2":	"กติหิ สมเถหิ น สมฺมนฺติ? ",
"pli-tv-pvr5:120.3":	"อนุวาทาธิกรณญฺจ กิจฺจาธิกรณญฺจ จตูหิ สมเถหิ สมฺมนฺติ—",
"pli-tv-pvr5:120.4":	"สมฺมุขาวินเยน จ สติวินเยน จ อมูฬฺหวินเยน จ ตสฺสปาปิยสิกาย จฯ ",
"pli-tv-pvr5:120.5":	"ตีหิ สมเถหิ น สมฺมนฺติ—",
"pli-tv-pvr5:120.6":	"เยภุยฺยสิกาย จ ปฏิญฺญาตกรเณน จ ติณวตฺถารเกน จฯ ",
"pli-tv-pvr5:121.1":	"อาปตฺตาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ? ",
"pli-tv-pvr5:121.2":	"กติหิ สมเถหิ น สมฺมนฺติ? ",
"pli-tv-pvr5:121.3":	"อาปตฺตาธิกรณญฺจ กิจฺจาธิกรณญฺจ ตีหิ สมเถหิ สมฺมนฺติ—",
"pli-tv-pvr5:121.4":	"สมฺมุขาวินเยน จ ปฏิญฺญาตกรเณน จ ติณวตฺถารเกน จฯ ",
"pli-tv-pvr5:121.5":	"จตูหิ สมเถหิ น สมฺมนฺติ—",
"pli-tv-pvr5:121.6":	"เยภุยฺยสิกาย จ สติวินเยน จ อมูฬฺหวินเยน จ ตสฺสปาปิยสิกาย จฯ ",
"pli-tv-pvr5:122.1":	"วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ กติหิ สมเถหิ สมฺมนฺติ? ",
"pli-tv-pvr5:122.2":	"กติหิ สมเถหิ น สมฺมนฺติ? ",
"pli-tv-pvr5:122.3":	"วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ สตฺตหิ สมเถหิ สมฺมนฺติ—",
"pli-tv-pvr5:122.4":	"อมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ ",
"pli-tv-pvr5:123.1":	"วิวาทาธิกรณญฺจ อนุวาทาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ? ",
"pli-tv-pvr5:123.2":	"กติหิ สมเถหิ น สมฺมนฺติ? ",
"pli-tv-pvr5:123.3":	"วิวาทาธิกรณญฺจ อนุวาทาธิกรณญฺจ กิจฺจาธิกรณญฺจ ปญฺจหิ สมเถหิ สมฺมนฺติ—",
"pli-tv-pvr5:123.4":	"สมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ตสฺสปาปิยสิกาย จฯ ",
"pli-tv-pvr5:123.5":	"ทฺวีหิ สมเถหิ น สมฺมนฺติ—",
"pli-tv-pvr5:123.6":	"ปฏิญฺญาตกรเณน จ ติณวตฺถารเกน จฯ ",
"pli-tv-pvr5:124.1":	"อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ? ",
"pli-tv-pvr5:124.2":	"กติหิ สมเถหิ น สมฺมนฺติ? ",
"pli-tv-pvr5:124.3":	"อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ ฉหิ สมเถหิ สมฺมนฺติ—",
"pli-tv-pvr5:124.4":	"สมฺมุขาวินเยน จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ ",
"pli-tv-pvr5:124.5":	"เอเกน สมเถน น สมฺมนฺติ—",
"pli-tv-pvr5:124.6":	"เยภุยฺยสิกายฯ ",
"pli-tv-pvr5:125.1":	"วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ? ",
"pli-tv-pvr5:125.2":	"กติหิ สมเถหิ น สมฺมนฺติ? ",
"pli-tv-pvr5:125.3":	"วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ สตฺตหิ สมเถหิ สมฺมนฺติ—",
"pli-tv-pvr5:125.4":	"สมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ ",
"pli-tv-pvr5:126.1":	"สมฺมนฺติ น สมฺมนฺติวาโร นิฏฺฐิโต อฏฺฐารสโมฯ ",
"pli-tv-pvr5:127.0":	"๑๔ฯ สมถาธิกรณวาร ",
"pli-tv-pvr5:127.1":	"สมถา สมเถหิ สมฺมนฺติ? ",
"pli-tv-pvr5:127.2":	"สมถา อธิกรเณหิ สมฺมนฺติ? ",
"pli-tv-pvr5:127.3":	"อธิกรณา สมเถหิ สมฺมนฺติ? ",
"pli-tv-pvr5:127.4":	"อธิกรณา อธิกรเณหิ สมฺมนฺติ? ",
"pli-tv-pvr5:128.1":	"สิยา สมถา สมเถหิ สมฺมนฺติ, สิยา สมถา สมเถหิ น สมฺมนฺติฯ ",
"pli-tv-pvr5:128.2":	"สิยา สมถา อธิกรเณหิ สมฺมนฺติ, สิยา สมถา อธิกรเณหิ น สมฺมนฺติฯ ",
"pli-tv-pvr5:128.3":	"สิยา อธิกรณา สมเถหิ สมฺมนฺติ, สิยา อธิกรณา สมเถหิ น สมฺมนฺติฯ ",
"pli-tv-pvr5:128.4":	"สิยา อธิกรณา อธิกรเณหิ สมฺมนฺติ, สิยา อธิกรณา อธิกรเณหิ น สมฺมนฺติฯ ",
"pli-tv-pvr5:129.1":	"กถํ สิยา สมถา สมเถหิ สมฺมนฺติ, กถํ สิยา สมถา สมเถหิ น สมฺมนฺติ? ",
"pli-tv-pvr5:129.2":	"เยภุยฺยสิกา สมฺมุขาวินเยน สมฺมติ; ",
"pli-tv-pvr5:129.3":	"สติวินเยน น สมฺมติ, อมูฬฺหวินเยน น สมฺมติ, ปฏิญฺญาตกรเณน น สมฺมติ, ตสฺสปาปิยสิกาย น สมฺมติ, ติณวตฺถารเกน น สมฺมติฯ ",
"pli-tv-pvr5:130.1":	"สติวินโย สมฺมุขาวินเยน สมฺมติ; ",
"pli-tv-pvr5:130.2":	"อมูฬฺหวินเยน น สมฺมติ, ปฏิญฺญาตกรเณน น สมฺมาติ, ตสฺสปาปิยสิกาย น สมฺมติ, ติณวตฺถารเกน น สมฺมติ, เยภุยฺยสิกาย น สมฺมติฯ ",
"pli-tv-pvr5:131.1":	"อมูฬฺหวินโย สมฺมุขาวินเยน สมฺมติ; ",
"pli-tv-pvr5:131.2":	"ปฏิญฺญาตกรเณน น สมฺมติ, ตสฺสปาปิยสิกาย น สมฺมติ, ติณวตฺถารเกน น สมฺมติ, เยภุยฺยสิกาย น สมฺมติ, สติวินเยน น สมฺมติฯ ",
"pli-tv-pvr5:132.1":	"ปฏิญฺญาตกรณํ สมฺมุขาวินเยน สมฺมติ; ",
"pli-tv-pvr5:132.2":	"ตสฺสปาปิยสิกาย น สมฺมติ, ติณวตฺถารเกน น สมฺมติ, เยภุยฺยสิกาย น สมฺมติ, สติวินเยน น สมฺมติ, อมูฬฺหวินเยน น สมฺมติฯ ",
"pli-tv-pvr5:133.1":	"ตสฺสปาปิยสิกา สมฺมุขาวินเยน สมฺมติ; ",
"pli-tv-pvr5:133.2":	"ติณวตฺถารเกน น สมฺมติ, เยภุยฺยสิกาย น สมฺมติ, สติวินเยน น สมฺมติ, อมูฬฺหวินเยน น สมฺมติ, ปฏิญฺญาตกรเณน น สมฺมติฯ ",
"pli-tv-pvr5:134.1":	"ติณวตฺถารโก สมฺมุขาวินเยน สมฺมติ; ",
"pli-tv-pvr5:134.2":	"เยภุยฺยสิกาย น สมฺมติ, สติวินเยน น สมฺมติ, อมูฬฺหวินเยน น สมฺมติ, ปฏิญฺญาตกรเณน น สมฺมติ, ตสฺสปาปิยสิกาย น สมฺมติฯ ",
"pli-tv-pvr5:134.3":	"เอวํ สิยา สมถา สมเถหิ สมฺมนฺติฯ ",
"pli-tv-pvr5:134.4":	"เอวํ สิยา สมถา สมเถหิ น สมฺมนฺติฯ ",
"pli-tv-pvr5:135.1":	"กถํ สิยา สมถา อธิกรเณหิ สมฺมนฺติ, กถํ สิยา สมถา อธิกรเณหิ น สมฺมนฺติ? ",
"pli-tv-pvr5:135.2":	"สมฺมุขาวินโย วิวาทาธิกรเณน น สมฺมติ, อนุวาทาธิกรเณน น สมฺมติ, อาปตฺตาธิกรเณน น สมฺมติ; ",
"pli-tv-pvr5:135.3":	"กิจฺจาธิกรเณน สมฺมติฯ ",
"pli-tv-pvr5:136.1":	"เยภุยฺยสิกา วิวาทาธิกรเณน น สมฺมติ, อนุวาทาธิกรเณน น สมฺมติ, อาปตฺตาธิกรเณน น สมฺมติ; ",
"pli-tv-pvr5:136.2":	"กิจฺจาธิกรเณน สมฺมติฯ ",
"pli-tv-pvr5:137.1":	"สติวินโย วิวาทาธิกรเณน น สมฺมติ, อนุวาทาธิกรเณน น สมฺมติ, อาปตฺตาธิกรเณน น สมฺมติ; ",
"pli-tv-pvr5:137.2":	"กิจฺจาธิกรเณน สมฺมติฯ ",
"pli-tv-pvr5:138.1":	"อมูฬฺหวินโย วิวาทาธิกรเณน น สมฺมติ, อนุวาทาธิกรเณน น สมฺมติ, อาปตฺตาธิกรเณน น สมฺมติ; ",
"pli-tv-pvr5:138.2":	"กิจฺจาธิกรเณน สมฺมติฯ ",
"pli-tv-pvr5:139.1":	"ปฏิญฺญาตกรณํ วิวาทาธิกรเณน น สมฺมติ, อนุวาทาธิกรเณน น สมฺมติ, อาปตฺตาธิกรเณน น สมฺมติ; ",
"pli-tv-pvr5:139.2":	"กิจฺจาธิกรเณน สมฺมติฯ ",
"pli-tv-pvr5:140.1":	"ตสฺสปาปิยสิกา วิวาทาธิกรเณน น สมฺมติ, อนุวาทาธิกรเณน น สมฺมติ, อาปตฺตาธิกรเณน น สมฺมติ; ",
"pli-tv-pvr5:140.2":	"กิจฺจาธิกรเณน สมฺมติฯ ",
"pli-tv-pvr5:141.1":	"ติณวตฺถารโก วิวาทาธิกรเณน น สมฺมติ, อนุวาทาธิกรเณน น สมฺมติ, อาปตฺตาธิกรเณน น สมฺมติ; ",
"pli-tv-pvr5:141.2":	"กิจฺจาธิกรเณน สมฺมติฯ ",
"pli-tv-pvr5:141.3":	"เอวํ สิยา สมถา อธิกรเณหิ สมฺมนฺติฯ ",
"pli-tv-pvr5:141.4":	"เอวํ สิยา สมถา อธิกรเณหิ น สมฺมนฺติฯ ",
"pli-tv-pvr5:142.1":	"กถํ สิยา อธิกรณา สมเถหิ สมฺมนฺติ, กถํ สิยา อธิกรณา สมเถหิ น สมฺมนฺติ? ",
"pli-tv-pvr5:142.2":	"วิวาทาธิกรณํ สมฺมุขาวินเยน จ เยภุยฺยสิกาย จ สมฺมติ; ",
"pli-tv-pvr5:142.3":	"สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จ น สมฺมติฯ ",
"pli-tv-pvr5:143.1":	"อนุวาทาธิกรณํ สมฺมุขาวินเยน จ สติวินเยน จ อมูฬฺหวินเยน จ ตสฺสปาปิยสิกาย จ สมฺมติ; ",
"pli-tv-pvr5:143.2":	"เยภุยฺยสิกาย จ ปฏิญฺญาตกรเณน จ ติณวตฺถารเกน จ น สมฺมติฯ ",
"pli-tv-pvr5:144.1":	"อาปตฺตาธิกรณํ สมฺมุขาวินเยน จ ปฏิญฺญาตกรเณน จ ติณวตฺถารเกน จ สมฺมติ; ",
"pli-tv-pvr5:144.2":	"เยภุยฺยสิกาย จ สติวินเยน จ อมูฬฺหวินเยน จ ตสฺสปาปิยสิกาย จ น สมฺมติฯ ",
"pli-tv-pvr5:145.1":	"กิจฺจาธิกรณํ สมฺมุขาวินเยน สมฺมติ; ",
"pli-tv-pvr5:145.2":	"เยภุยฺยสิกาย จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จ น สมฺมติฯ ",
"pli-tv-pvr5:145.3":	"เอวํ สิยา อธิกรณา สมเถหิ สมฺมนฺติฯ ",
"pli-tv-pvr5:145.4":	"เอวํ สิยา อธิกรณา สมเถหิ น สมฺมนฺติฯ ",
"pli-tv-pvr5:146.1":	"กถํ สิยา อธิกรณา อธิกรเณหิ สมฺมนฺติ? กถํ สิยา อธิกรณา อธิกรเณหิ น สมฺมนฺติ? ",
"pli-tv-pvr5:146.2":	"วิวาทาธิกรณํ วิวาทาธิกรเณน น สมฺมติ, อนุวาทาธิกรเณน น สมฺมติ, อาปตฺตาธิกรเณน น สมฺมติ; ",
"pli-tv-pvr5:146.3":	"กิจฺจาธิกรเณน สมฺมติฯ ",
"pli-tv-pvr5:147.1":	"อนุวาทาธิกรณํ วิวาทาธิกรเณน น สมฺมติ, อนุวาทาธิกรเณน น สมฺมติ, อาปตฺตาธิกรเณน น สมฺมติ; ",
"pli-tv-pvr5:147.2":	"กิจฺจาธิกรเณน สมฺมติฯ ",
"pli-tv-pvr5:148.1":	"อาปตฺตาธิกรณํ วิวาทาธิกรเณน น สมฺมติ, อนุวาทาธิกรเณน น สมฺมติ, อาปตฺตาธิกรเณน น สมฺมติ; ",
"pli-tv-pvr5:148.2":	"กิจฺจาธิกรเณน สมฺมติฯ ",
"pli-tv-pvr5:149.1":	"กิจฺจาธิกรณํ วิวาทาธิกรเณน น สมฺมติ, อนุวาทาธิกรเณน น สมฺมติ, อาปตฺตาธิกรเณน น สมฺมติ; ",
"pli-tv-pvr5:149.2":	"กิจฺจาธิกรเณน สมฺมติฯ ",
"pli-tv-pvr5:149.3":	"เอวํ สิยา อธิกรณา อธิกรเณหิ สมฺมนฺติฯ ",
"pli-tv-pvr5:149.4":	"เอวํ สิยา อธิกรณา อธิกรเณหิ น สมฺมนฺติฯ ",
"pli-tv-pvr5:150.1":	"ฉาปิ สมถา จตฺตาโรปิ อธิกรณา สมฺมุขาวินเยน สมฺมนฺติ; ",
"pli-tv-pvr5:150.2":	"สมฺมุขาวินโย น เกนจิ สมฺมติฯ ",
"pli-tv-pvr5:151.1":	"สมถาธิกรณวาโร นิฏฺฐิโต เอกูนวีสติโมฯ ",
"pli-tv-pvr5:152.0":	"๑๕ฯ สมุฏฺฐาปนวาร ",
"pli-tv-pvr5:152.1":	"วิวาทาธิกรณํ จตุนฺนํ อธิกรณานํ กตมํ อธิกรณํ สมุฏฺฐาเปติ? ",
"pli-tv-pvr5:152.2":	"วิวาทาธิกรณํ จตุนฺนํ อธิกรณานํ น กตมํ อธิกรณํ สมุฏฺฐาเปติ; ",
"pli-tv-pvr5:152.3":	"อปิ จ วิวาทาธิกรณปจฺจยา จตฺตาโร อธิกรณา ชายนฺติฯ ",
"pli-tv-pvr5:152.4":	"ยถา กถํ วิย? ",
"pli-tv-pvr5:152.5":	"อิธ ภิกฺขู วิวทนฺติ—",
"pli-tv-pvr5:152.6":	"“ธมฺโม”ติ วา, “อธมฺโม”ติ วา, “วินโย”ติ วา, “อวินโย”ติ วา, “อภาสิตํ อลปิตํ ตถาคเตนา”ติ วา, “ภาสิตํ ลปิตํ ตถาคเตนา”ติ วา, “อนาจิณฺณํ ตถาคเตนา”ติ วา, “อาจิณฺณํ ตถาคเตนา”ติ วา, “อปญฺญตฺตํ ตถาคเตนา”ติ วา, “ปญฺญตฺตํ ตถาคเตนา”ติ วา, “อาปตฺตี”ติ วา, “อนาปตฺตี”ติ วา, “ลหุกา อาปตฺตี”ติ วา, “ครุกา อาปตฺตี”ติ วา, “สาวเสสา อาปตฺตี”ติ วา, “อนวเสสา อาปตฺตี”ติ วา, “ทุฏฺฐุลฺลา อาปตฺตี”ติ วา “อทุฏฺฐุลฺลา อาปตฺตี”ติ วาฯ ",
"pli-tv-pvr5:152.7":	"ยํ ตตฺถ ภณฺฑนํ กลโห วิคฺคโห วิวาโท นานาวาโท อญฺญถาวาโท วิปจฺจตาย โวหาโร เมธกํ, อิทํ วุจฺจติ วิวาทาธิกรณํฯ ",
"pli-tv-pvr5:152.8":	"วิวาทาธิกรเณ สงฺโฆ วิวทติฯ ",
"pli-tv-pvr5:152.9":	"วิวาทาธิกรณํ วิวทมาโน อนุวทติฯ ",
"pli-tv-pvr5:152.10":	"อนุวาทาธิกรณํ อนุวทมาโน อาปตฺตึ อาปชฺชติ อาปตฺตาธิกรณํฯ ",
"pli-tv-pvr5:152.11":	"ตาย อาปตฺติยา สงฺโฆ กมฺมํ กโรติ กิจฺจาธิกรณํฯ ",
"pli-tv-pvr5:152.12":	"เอวํ วิวาทาธิกรณปจฺจยา จตฺตาโร อธิกรณา ชายนฺติฯ ",
"pli-tv-pvr5:153.1":	"อนุวาทาธิกรณํ จตุนฺนํ อธิกรณานํ กตมํ อธิกรณํ สมุฏฺฐาเปติ? ",
"pli-tv-pvr5:153.2":	"อนุวาทาธิกรณํ จตุนฺนํ อธิกรณานํ น กตมํ อธิกรณํ สมุฏฺฐาเปติ; ",
"pli-tv-pvr5:153.3":	"อปิ จ อนุวาทาธิกรณปจฺจยา จตฺตาโร อธิกรณา ชายนฺติฯ ",
"pli-tv-pvr5:153.4":	"ยถา กถํ วิย? ",
"pli-tv-pvr5:153.5":	"อิธ ภิกฺขู ภิกฺขุํ อนุวทนฺติ สีลวิปตฺติยา วา อาจารวิปตฺติยา วา ทิฏฺฐิวิปตฺติยา วา อาชีววิปตฺติยา วาฯ ",
"pli-tv-pvr5:153.6":	"โย ตตฺถ อนุวาโท อนุวทนา อนุลฺลปนา อนุภณนา อนุสมฺปวงฺกตา อพฺภุสฺสหนตา อนุพลปฺปทานํ, อิทํ วุจฺจติ อนุวาทาธิกรณํฯ ",
"pli-tv-pvr5:153.7":	"อนุวาทาธิกรเณ สงฺโฆ วิวทติฯ ",
"pli-tv-pvr5:153.8":	"วิวาทาธิกรณํ วิวทมาโน อนุวทติฯ ",
"pli-tv-pvr5:153.9":	"อนุวาทาธิกรณํ อนุวทมาโน อาปตฺตึ อาปชฺชติ อาปตฺตาธิกรณํฯ ",
"pli-tv-pvr5:153.10":	"ตาย อาปตฺติยา สงฺโฆ กมฺมํ กโรติ กิจฺจาธิกรณํฯ ",
"pli-tv-pvr5:153.11":	"เอวํ อนุวาทาธิกรณปจฺจยา จตฺตาโร อธิกรณา ชายนฺติฯ ",
"pli-tv-pvr5:154.1":	"อาปตฺตาธิกรณํ จตุนฺนํ อธิกรณานํ กตมํ อธิกรณํ สมุฏฺฐาเปติ? ",
"pli-tv-pvr5:154.2":	"อาปตฺตาธิกรณํ จตุนฺนํ อธิกรณานํ น กตมํ อธิกรณํ สมุฏฺฐาเปติ; ",
"pli-tv-pvr5:154.3":	"อปิ จ อาปตฺตาธิกรณปจฺจยา จตฺตาโร อธิกรณา ชายนฺติฯ ",
"pli-tv-pvr5:154.4":	"ยถา กถํ วิย? ",
"pli-tv-pvr5:154.5":	"ปญฺจปิ อาปตฺติกฺขนฺธา อาปตฺตาธิกรณํ, สตฺตปิ อาปตฺติกฺขนฺธา อาปตฺตาธิกรณํ, อิทํ วุจฺจติ อาปตฺตาธิกรณํฯ ",
"pli-tv-pvr5:154.6":	"อาปตฺตาธิกรเณ สงฺโฆ วิวทติฯ ",
"pli-tv-pvr5:154.7":	"วิวาทาธิกรณํ วิวทมาโน อนุวทติฯ ",
"pli-tv-pvr5:154.8":	"อนุวาทาธิกรณํ อนุวทมาโน อาปตฺตึ อาปชฺชติ อาปตฺตาธิกรณํฯ ",
"pli-tv-pvr5:154.9":	"ตาย อาปตฺติยา สงฺโฆ กมฺมํ กโรติ กิจฺจาธิกรณํฯ ",
"pli-tv-pvr5:154.10":	"เอวํ อาปตฺตาธิกรณปจฺจยา จตฺตาโร อธิกรณา ชายนฺติฯ ",
"pli-tv-pvr5:155.1":	"กิจฺจาธิกรณํ จตุนฺนํ อธิกรณานํ กตมํ อธิกรณํ สมุฏฺฐาเปติ? ",
"pli-tv-pvr5:155.2":	"กิจฺจาธิกรณํ จตุนฺนํ อธิกรณานํ น กตมํ อธิกรณํ สมุฏฺฐาเปติ, ",
"pli-tv-pvr5:155.3":	"อปิ จ กิจฺจาธิกรณปจฺจยา จตฺตาโร อธิกรณา ชายนฺติฯ ",
"pli-tv-pvr5:155.4":	"ยถา กถํ วิย? ",
"pli-tv-pvr5:155.5":	"ยา สงฺฆสฺส กิจฺจยตา กรณียตา อปโลกนกมฺมํ ญตฺติกมฺมํ ญตฺติทุติยกมฺมํ ญตฺติจตุตฺถกมฺมํ, อิทํ วุจฺจติ กิจฺจาธิกรณํฯ ",
"pli-tv-pvr5:155.6":	"กิจฺจาธิกรเณ สงฺโฆ วิวทติฯ ",
"pli-tv-pvr5:155.7":	"วิวาทาธิกรณํ วิวทมาโน อนุวทติฯ ",
"pli-tv-pvr5:155.8":	"อนุวาทาธิกรณํ อนุวทมาโน อาปตฺตึ อาปชฺชติ อาปตฺตาธิกรณํฯ ",
"pli-tv-pvr5:155.9":	"ตาย อาปตฺติยา สงฺโฆ กมฺมํ กโรติ กิจฺจาธิกรณํฯ ",
"pli-tv-pvr5:155.10":	"เอวํ กิจฺจาธิกรณปจฺจยา จตฺตาโร อธิกรณา ชายนฺติฯ ",
"pli-tv-pvr5:156.1":	"สมุฏฺฐาปนวาโร นิฏฺฐิโต วีสติโมฯ ",
"pli-tv-pvr5:157.0":	"๑๖ฯ ภชติวาร ",
"pli-tv-pvr5:157.1":	"วิวาทาธิกรณํ จตุนฺนํ อธิกรณานํ กตมํ อธิกรณํ ภชติ? ",
"pli-tv-pvr5:157.2":	"กตมํ อธิกรณํ อุปนิสฺสิตํ? ",
"pli-tv-pvr5:157.3":	"กตมํ อธิกรณํ ปริยาปนฺนํ? ",
"pli-tv-pvr5:157.4":	"กตเมน อธิกรเณน สงฺคหิตํ? ",
"pli-tv-pvr5:158.1":	"อนุวาทาธิกรณํ จตุนฺนํ อธิกรณานํ กตมํ อธิกรณํ ภชติ? ",
"pli-tv-pvr5:158.2":	"กตมํ อธิกรณํ อุปนิสฺสิตํ? ",
"pli-tv-pvr5:158.3":	"กตมํ อธิกรณํ ปริยาปนฺนํ? ",
"pli-tv-pvr5:158.4":	"กตเมน อธิกรเณน สงฺคหิตํ? ",
"pli-tv-pvr5:159.1":	"อาปตฺตาธิกรณํ จตุนฺนํ อธิกรณานํ กตมํ อธิกรณํ ภชติ? ",
"pli-tv-pvr5:159.2":	"กตมํ อธิกรณํ อุปนิสฺสิตํ? ",
"pli-tv-pvr5:159.3":	"กตมํ อธิกรณํ ปริยาปนฺนํ? ",
"pli-tv-pvr5:159.4":	"กตเมน อธิกรเณน สงฺคหิตํ? ",
"pli-tv-pvr5:160.1":	"กิจฺจาธิกรณํ จตุนฺนํ อธิกรณานํ กตมํ อธิกรณํ ภชติ? ",
"pli-tv-pvr5:160.2":	"กตมํ อธิกรณํ อุปนิสฺสิตํ? ",
"pli-tv-pvr5:160.3":	"กตมํ อธิกรณํ ปริยาปนฺนํ? ",
"pli-tv-pvr5:160.4":	"กตเมน อธิกรเณน สงฺคหิตํ? ",
"pli-tv-pvr5:161.1":	"วิวาทาธิกรณํ จตุนฺนํ อธิกรณานํ วิวาทาธิกรณํ ภชติ, วิวาทาธิกรณํ อุปนิสฺสิตํ, วิวาทาธิกรณํ ปริยาปนฺนํ, วิวาทาธิกรเณน สงฺคหิตํฯ ",
"pli-tv-pvr5:162.1":	"อนุวาทาธิกรณํ จตุนฺนํ อธิกรณานํ อนุวาทาธิกรณํ ภชติ, อนุวาทาธิกรณํ อุปนิสฺสิตํ, อนุวาทาธิกรณํ ปริยาปนฺนํ, อนุวาทาธิกรเณน สงฺคหิตํฯ ",
"pli-tv-pvr5:163.1":	"อาปตฺตาธิกรณํ จตุนฺนํ อธิกรณานํ อาปตฺตาธิกรณํ ภชติ, อาปตฺตาธิกรณํ อุปนิสฺสิตํ, อาปตฺตาธิกรณํ ปริยาปนฺนํ, อาปตฺตาธิกรเณน สงฺคหิตํฯ ",
"pli-tv-pvr5:164.1":	"กิจฺจาธิกรณํ จตุนฺนํ อธิกรณานํ กิจฺจาธิกรณํ ภชติ, กิจฺจาธิกรณํ อุปนิสฺสิตํ, กิจฺจาธิกรณํ ปริยาปนฺนํ, กิจฺจาธิกรเณน สงฺคหิตํฯ ",
"pli-tv-pvr5:165.1":	"วิวาทาธิกรณํ สตฺตนฺนํ สมถานํ กติ สมเถ ภชติ, กติ สมเถ อุปนิสฺสิตํ, กติ สมเถ ปริยาปนฺนํ, กติหิ สมเถหิ สงฺคหิตํ, กติหิ สมเถหิ สมฺมติ? ",
"pli-tv-pvr5:166.1":	"อนุวาทาธิกรณํ สตฺตนฺนํ สมถานํ กติ สมเถ ภชติ, กติ สมเถ อุปนิสฺสิตํ, กติ สมเถ ปริยาปนฺนํ, กติหิ สมเถหิ สงฺคหิตํ, กติหิ สมเถหิ สมฺมติ? ",
"pli-tv-pvr5:167.1":	"อาปตฺตาธิกรณํ สตฺตนฺนํ สมถานํ กติ สมเถ ภชติ, กติ สมเถ อุปนิสฺสิตํ, กติ สมเถ ปริยาปนฺนํ, กติหิ สมเถหิ สงฺคหิตํ, กติหิ สมเถหิ สมฺมติ? ",
"pli-tv-pvr5:168.1":	"กิจฺจาธิกรณํ สตฺตนฺนํ สมถานํ กติ สมเถ ภชติ, กติ สมเถ อุปนิสฺสิตํ, กติ สมเถ ปริยาปนฺนํ, กติหิ สมเถหิ สงฺคหิตํ, กติหิ สมเถหิ สมฺมติ? ",
"pli-tv-pvr5:169.1":	"วิวาทาธิกรณํ สตฺตนฺนํ สมถานํ เทฺว สมเถ ภชติ, เทฺว สมเถ อุปนิสฺสิตํ, เทฺว สมเถ ปริยาปนฺนํ, ทฺวีหิ สมเถหิ สงฺคหิตํ, ทฺวีหิ สมเถหิ สมฺมติ—",
"pli-tv-pvr5:169.2":	"สมฺมุขาวินเยน จ เยภุยฺยสิกาย จฯ ",
"pli-tv-pvr5:170.1":	"อนุวาทาธิกรณํ สตฺตนฺนํ สมถานํ จตฺตาโร สมเถ ภชติ, จตฺตาโร สมเถ อุปนิสฺสิตํ, จตฺตาโร สมเถ ปริยาปนฺนํ, จตูหิ สมเถหิ สงฺคหิตํ, จตูหิ สมเถหิ สมฺมติ—",
"pli-tv-pvr5:170.2":	"สมฺมุขาวินเยน จ สติวินเยน จ อมูฬฺหวินเยน จ ตสฺสปาปิยสิกาย จฯ ",
"pli-tv-pvr5:171.1":	"อาปตฺตาธิกรณํ สตฺตนฺนํ สมถานํ ตโย สมเถ ภชติ, ตโย สมเถ อุปนิสฺสิตํ, ตโย สมเถ ปริยาปนฺนํ, ตีหิ สมเถหิ สงฺคหิตํ ตีหิ สมเถหิ สมฺมติ—",
"pli-tv-pvr5:171.2":	"สมฺมุขาวินเยน จ ปฏิญฺญาตกรเณน จ ติณวตฺถารเกน จฯ ",
"pli-tv-pvr5:172.1":	"กิจฺจาธิกรณํ สตฺตนฺนํ สมถานํ เอกํ สมถํ ภชติ, เอกํ สมถํ อุปนิสฺสิตํ, เอกํ สมถํ ปริยาปนฺนํ, เอเกน สมเถน สงฺคหิตํ, เอเกน สมเถน สมฺมติ—",
"pli-tv-pvr5:172.2":	"สมฺมุขาวินเยนาติฯ ",
"pli-tv-pvr5:173.1":	"ภชติวาโร นิฏฺฐิโต เอกวีสติโมฯ ",
"pli-tv-pvr5:174.1":	"สมถเภโท นิฏฺฐิโตฯ ",
"pli-tv-pvr5:175.1":	"ตสฺสุทฺทานํ ",
"pli-tv-pvr5:176.1":	"อธิกรณํ ปริยายํ, ",
"pli-tv-pvr5:176.2":	"สาธารณา จ ภาคิยา; ",
"pli-tv-pvr5:176.3":	"สมถา สาธารณิกา, ",
"pli-tv-pvr5:176.4":	"สมถสฺส ตพฺภาคิยาฯ ",
"pli-tv-pvr5:177.1":	"สมถา สมฺมุขา เจว, ",
"pli-tv-pvr5:177.2":	"วินเยน กุสเลน จ; ",
"pli-tv-pvr5:177.3":	"ยตฺถ สมถสํสฏฺฐา, ",
"pli-tv-pvr5:177.4":	"สมฺมนฺติ น สมฺมนฺติ จ; ",
"pli-tv-pvr5:177.5":	"สมถาธิกรณญฺเจว, ",
"pli-tv-pvr5:177.6":	"สมุฏฺฐานํ ภชนฺติ จาติฯ "
}	
