{	
"pli-tv-pvr1.9:0.1":	"ปริวาร ",
"pli-tv-pvr1.9:0.2":	"ภิกฺขุวิภงฺค ",
"pli-tv-pvr1.9:0.3":	"ทุติยภาค ",
"pli-tv-pvr1.9:0.4":	"๑ฯ๙ กตฺถปญฺญตฺติวาร ",
"pli-tv-pvr1.9:0.5":	"๑ฯ ปาราชิกกณฺฑ ",
"pli-tv-pvr1.9:1.1":	"ยํ เตน ภควตา ชานตา ปสฺสตา อรหตา สมฺมาสมฺพุทฺเธน เมถุนํ ธมฺมํ ปฏิเสวนปจฺจยา ปาราชิกํ กตฺถ ปญฺญตฺตํ, กํ อารพฺภ, กิสฺมึ วตฺถุสฺมึ …เป… ",
"pli-tv-pvr1.9:1.2":	"เกนาภตนฺติ? ",
"pli-tv-pvr1.9:2.1":	"ยํ เตน ภควตา ชานตา ปสฺสตา อรหตา สมฺมาสมฺพุทฺเธน เมถุนํ ธมฺมํ ปฏิเสวนปจฺจยา ปาราชิกํ กตฺถ ปญฺญตฺตนฺติ? ",
"pli-tv-pvr1.9:2.2":	"เวสาลิยํ ปญฺญตฺตํฯ ",
"pli-tv-pvr1.9:2.3":	"กํ อารพฺภาติ? ",
"pli-tv-pvr1.9:2.4":	"สุทินฺนํ กลนฺทปุตฺตํ อารพฺภฯ ",
"pli-tv-pvr1.9:2.5":	"กิสฺมึ วตฺถุสฺมินฺติ? ",
"pli-tv-pvr1.9:2.6":	"สุทินฺโน กลนฺทปุตฺโต ปุราณทุติยิกาย เมถุนํ ธมฺมํ ปฏิเสวิ, ตสฺมึ วตฺถุสฺมึฯ ",
"pli-tv-pvr1.9:2.7":	"อตฺถิ ตตฺถ ปญฺญตฺติ, อนุปญฺญตฺติ, อนุปฺปนฺนปญฺญตฺตีติ? ",
"pli-tv-pvr1.9:2.8":	"เอกา ปญฺญตฺติ, เทฺว อนุปญฺญตฺติโยฯ ",
"pli-tv-pvr1.9:2.9":	"อนุปฺปนฺนปญฺญตฺติ ตสฺมึ นตฺถิฯ ",
"pli-tv-pvr1.9:2.10":	"สพฺพตฺถ ปญฺญตฺติ, ปเทสปญฺญตฺตีติ? ",
"pli-tv-pvr1.9:2.11":	"สพฺพตฺถปญฺญตฺติฯ ",
"pli-tv-pvr1.9:2.12":	"สาธารณปญฺญตฺติ, อสาธารณปญฺญตฺตีติ? ",
"pli-tv-pvr1.9:2.13":	"สาธารณปญฺญตฺติฯ ",
"pli-tv-pvr1.9:2.14":	"เอกโตปญฺญตฺติ, อุภโตปญฺญตฺตีติ? ",
"pli-tv-pvr1.9:2.15":	"อุภโตปญฺญตฺติฯ ",
"pli-tv-pvr1.9:2.16":	"ปญฺจนฺนํ ปาติโมกฺขุทฺเทสานํ กตฺโถคธํ กตฺถ ปริยาปนฺนนฺติ? ",
"pli-tv-pvr1.9:2.17":	"นิทาโนคธํ นิทานปริยาปนฺนํฯ ",
"pli-tv-pvr1.9:2.18":	"กตเมน อุทฺเทเสน อุทฺเทสํ อาคจฺฉตีติ? ",
"pli-tv-pvr1.9:2.19":	"ทุติเยน อุทฺเทเสน อุทฺเทสํ อาคจฺฉติฯ ",
"pli-tv-pvr1.9:2.20":	"จตุนฺนํ วิปตฺตีนํ กตมา วิปตฺตีติ? ",
"pli-tv-pvr1.9:2.21":	"สีลวิปตฺติฯ ",
"pli-tv-pvr1.9:2.22":	"สตฺตนฺนํ อาปตฺติกฺขนฺธานํ กตโม อาปตฺติกฺขนฺโธติ? ",
"pli-tv-pvr1.9:2.23":	"ปาราชิกาปตฺติกฺขนฺโธฯ ",
"pli-tv-pvr1.9:2.24":	"ฉนฺนํ อาปตฺติสมุฏฺฐานานํ กติหิ สมุฏฺฐาเนหิ สมุฏฺฐาตีติ? ",
"pli-tv-pvr1.9:2.25":	"เอเกน สมุฏฺฐาเนน สมุฏฺฐาติ—",
"pli-tv-pvr1.9:2.26":	"กายโต จ จิตฺตโต จ สมุฏฺฐาติ, น วาจโต …เป… ",
"pli-tv-pvr1.9:2.27":	"เกนาภตนฺติ? ",
"pli-tv-pvr1.9:2.28":	"ปรมฺปราภตํ—",
"pli-tv-pvr1.9:3.1":	"อุปาลิ ทาสโก เจว, ",
"pli-tv-pvr1.9:3.2":	"โสณโก สิคฺคโว ตถา; ",
"pli-tv-pvr1.9:3.3":	"โมคฺคลิปุตฺเตน ปญฺจมา, ",
"pli-tv-pvr1.9:3.4":	"เอเต ชมฺพุสิริวฺหเยฯ ",
"pli-tv-pvr1.9:4.1":	"…เป… ",
"pli-tv-pvr1.9:5.1":	"เอเต นาคา มหาปญฺญา, ",
"pli-tv-pvr1.9:5.2":	"วินยญฺญู มคฺคโกวิทา; ",
"pli-tv-pvr1.9:5.3":	"วินยํ ทีเป ปกาเสสุํ, ",
"pli-tv-pvr1.9:5.4":	"ปิฏกํ ตมฺพปณฺณิยาติฯ ",
"pli-tv-pvr1.9:6.1":	"ยํ เตน ภควตา ชานตา ปสฺสตา อรหตา สมฺมาสมฺพุทฺเธน อทินฺนํ อาทิยนปจฺจยา ปาราชิกํ กตฺถ ปญฺญตฺตนฺติ? ",
"pli-tv-pvr1.9:6.2":	"ราชคเห ปญฺญตฺตํฯ ",
"pli-tv-pvr1.9:6.3":	"กํ อารพฺภาติ? ",
"pli-tv-pvr1.9:6.4":	"ธนิยํ กุมฺภการปุตฺตํ อารพฺภฯ ",
"pli-tv-pvr1.9:6.5":	"กิสฺมึ วตฺถุสฺมินฺติ? ",
"pli-tv-pvr1.9:6.6":	"ธนิโย กุมฺภการปุตฺโต รญฺโญ ทารูนิ อทินฺนํ อาทิยิ, ตสฺมึ วตฺถุสฺมึฯ ",
"pli-tv-pvr1.9:6.7":	"เอกา ปญฺญตฺติ, เอกา อนุปญฺญตฺติฯ ",
"pli-tv-pvr1.9:6.8":	"ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ—",
"pli-tv-pvr1.9:6.9":	"สิยา กายโต จ จิตฺตโต จ สมุฏฺฐาติ, น วาจโต; ",
"pli-tv-pvr1.9:6.10":	"สิยา วาจโต จ จิตฺตโต จ สมุฏฺฐาติ, น กายโต; ",
"pli-tv-pvr1.9:6.11":	"สิยา กายโต จ วาจโต จ จิตฺตโต จ สมุฏฺฐาติ …เป…ฯ ",
"pli-tv-pvr1.9:7.1":	"สญฺจิจฺจ มนุสฺสวิคฺคหํ ชีวิตา โวโรปนปจฺจยา ปาราชิกํ กตฺถ ปญฺญตฺตนฺติ? ",
"pli-tv-pvr1.9:7.2":	"เวสาลิยํ ปญฺญตฺตํฯ ",
"pli-tv-pvr1.9:7.3":	"กํ อารพฺภาติ? ",
"pli-tv-pvr1.9:7.4":	"สมฺพหุเล ภิกฺขู อารพฺภฯ ",
"pli-tv-pvr1.9:7.5":	"กิสฺมึ วตฺถุสฺมินฺติ? ",
"pli-tv-pvr1.9:7.6":	"สมฺพหุลา ภิกฺขู อญฺญมญฺญํ ชีวิตา โวโรเปสุํ, ตสฺมึ วตฺถุสฺมึฯ ",
"pli-tv-pvr1.9:7.7":	"เอกา ปญฺญตฺติ, เอกา อนุปญฺญตฺติฯ ",
"pli-tv-pvr1.9:7.8":	"ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ—",
"pli-tv-pvr1.9:7.9":	"สิยา กายโต จ จิตฺตโต จ สมุฏฺฐาติ, น วาจโต; ",
"pli-tv-pvr1.9:7.10":	"สิยา วาจโต จ จิตฺตโต จ สมุฏฺฐาติ, น กายโต; ",
"pli-tv-pvr1.9:7.11":	"สิยา กายโต จ วาจโต จ จิตฺตโต จ สมุฏฺฐาติ …เป…ฯ ",
"pli-tv-pvr1.9:8.1":	"อสนฺตํ อภูตํ อุตฺตริมนุสฺสธมฺมํ อุลฺลปนปจฺจยา ปาราชิกํ กตฺถ ปญฺญตฺตนฺติ? ",
"pli-tv-pvr1.9:8.2":	"เวสาลิยํ ปญฺญตฺตํฯ ",
"pli-tv-pvr1.9:8.3":	"กํ อารพฺภาติ? ",
"pli-tv-pvr1.9:8.4":	"วคฺคุมุทาตีริเย ภิกฺขู อารพฺภฯ ",
"pli-tv-pvr1.9:8.5":	"กิสฺมึ วตฺถุสฺมินฺติ? ",
"pli-tv-pvr1.9:8.6":	"วคฺคุมุทาตีริยา ภิกฺขู คิหีนํ อญฺญมญฺญสฺส อุตฺตริมนุสฺสธมฺมสฺส วณฺณํ ภาสึสุ, ตสฺมึ วตฺถุสฺมึฯ ",
"pli-tv-pvr1.9:8.7":	"เอกา ปญฺญตฺติ, เอกา อนุปญฺญตฺติฯ ",
"pli-tv-pvr1.9:8.8":	"ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ—",
"pli-tv-pvr1.9:8.9":	"สิยา กายโต จ จิตฺตโต จ สมุฏฺฐาติ, น วาจโต; ",
"pli-tv-pvr1.9:8.10":	"สิยา วาจโต จ จิตฺตโต จ สมุฏฺฐาติ, น กายโต; ",
"pli-tv-pvr1.9:8.11":	"สิยา กายโต จ วาจโต จ จิตฺตโต จ สมุฏฺฐาติ …เป…ฯ ",
"pli-tv-pvr1.9:9.1":	"จตฺตาโร ปาราชิกา นิฏฺฐิตาฯ ",
"pli-tv-pvr1.9:10.0":	"๒ฯ สงฺฆาทิเสสกณฺฑาทิ ",
"pli-tv-pvr1.9:10.1":	"ยํ เตน ภควตา ชานตา ปสฺสตา อรหตา สมฺมาสมฺพุทฺเธน อุปกฺกมิตฺวา อสุจึ โมจนปจฺจยา สงฺฆาทิเสโส กตฺถ ปญฺญตฺโต, กํ อารพฺภ, กิสฺมึ วตฺถุสฺมึ …เป… ",
"pli-tv-pvr1.9:10.2":	"เกนาภตนฺติ? ",
"pli-tv-pvr1.9:11.1":	"ยํ เตน ภควตา ชานตา ปสฺสตา อรหตา สมฺมาสมฺพุทฺเธน อุปกฺกมิตฺวา อสุจึ โมจนปจฺจยา สงฺฆาทิเสโส กตฺถ ปญฺญตฺโตติ? ",
"pli-tv-pvr1.9:11.2":	"สาวตฺถิยํ ปญฺญตฺโตฯ ",
"pli-tv-pvr1.9:11.3":	"กํ อารพฺภาติ? ",
"pli-tv-pvr1.9:11.4":	"อายสฺมนฺตํ เสยฺยสกํ อารพฺภฯ ",
"pli-tv-pvr1.9:11.5":	"กิสฺมึ วตฺถุสฺมินฺติ? ",
"pli-tv-pvr1.9:11.6":	"อายสฺมา เสยฺยสโก อุปกฺกมิตฺวา อสุจึ โมเจสิ, ตสฺมึ วตฺถุสฺมึฯ ",
"pli-tv-pvr1.9:11.7":	"อตฺถิ ตตฺถ ปญฺญตฺติ, อนุปญฺญตฺติ, อนุปฺปนฺนปญฺญตฺตีติ? ",
"pli-tv-pvr1.9:11.8":	"เอกา ปญฺญตฺติ, เอกา อนุปญฺญตฺติฯ ",
"pli-tv-pvr1.9:11.9":	"อนุปฺปนฺนปญฺญตฺติ ตสฺมึ นตฺถิฯ ",
"pli-tv-pvr1.9:11.10":	"สพฺพตฺถปญฺญตฺติ, ปเทสปญฺญตฺตีติ? ",
"pli-tv-pvr1.9:11.11":	"สพฺพตฺถปญฺญตฺติฯ ",
"pli-tv-pvr1.9:11.12":	"สาธารณปญฺญตฺติ, อสาธารณปญฺญตฺตีติ? ",
"pli-tv-pvr1.9:11.13":	"อสาธารณปญฺญตฺติฯ ",
"pli-tv-pvr1.9:11.14":	"เอกโตปญฺญตฺติ, อุภโตปญฺญตฺตีติ? ",
"pli-tv-pvr1.9:11.15":	"เอกโตปญฺญตฺติฯ ",
"pli-tv-pvr1.9:11.16":	"ปญฺจนฺนํ ปาติโมกฺขุทฺเทสานํ กตฺโถคธํ กตฺถ ปริยาปนฺนนฺติ? ",
"pli-tv-pvr1.9:11.17":	"นิทาโนคธํ นิทานปริยาปนฺนํฯ ",
"pli-tv-pvr1.9:11.18":	"กตเมน อุทฺเทเสน อุทฺเทสํ อาคจฺฉตีติ? ",
"pli-tv-pvr1.9:11.19":	"ตติเยน อุทฺเทเสน อุทฺเทสํ อาคจฺฉติฯ ",
"pli-tv-pvr1.9:11.20":	"จตุนฺนํ วิปตฺตีนํ กตมา วิปตฺตีติ? ",
"pli-tv-pvr1.9:11.21":	"สีลวิปตฺติฯ ",
"pli-tv-pvr1.9:11.22":	"สตฺตนฺนํ อาปตฺติกฺขนฺธานํ กตโม อาปตฺติกฺขนฺโธติ? ",
"pli-tv-pvr1.9:11.23":	"สงฺฆาทิเสสาปตฺติกฺขนฺโธฯ ",
"pli-tv-pvr1.9:11.24":	"ฉนฺนํ อาปตฺติสมุฏฺฐานานํ กติหิ สมุฏฺฐาเนหิ สมุฏฺฐาตีติ? ",
"pli-tv-pvr1.9:11.25":	"เอเกน สมุฏฺฐาเนน สมุฏฺฐาติ—",
"pli-tv-pvr1.9:11.26":	"กายโต จ จิตฺตโต จ สมุฏฺฐาติ, น วาจโต …เป… ",
"pli-tv-pvr1.9:11.27":	"เกนาภตนฺติ? ",
"pli-tv-pvr1.9:11.28":	"ปรมฺปราภตํ—",
"pli-tv-pvr1.9:12.1":	"อุปาลิ ทาสโก เจว, ",
"pli-tv-pvr1.9:12.2":	"โสณโก สิคฺคโว ตถา; ",
"pli-tv-pvr1.9:12.3":	"โมคฺคลิปุตฺเตน ปญฺจมา, ",
"pli-tv-pvr1.9:12.4":	"เอเต ชมฺพุสิริวฺหเยฯ ",
"pli-tv-pvr1.9:13.1":	"…เป… ",
"pli-tv-pvr1.9:14.1":	"เอเต นาคา มหาปญฺญา, ",
"pli-tv-pvr1.9:14.2":	"วินยญฺญู มคฺคโกวิทา; ",
"pli-tv-pvr1.9:14.3":	"วินยํ ทีเป ปกาเสสุํ, ",
"pli-tv-pvr1.9:14.4":	"ปิฏกํ ตมฺพปณฺณิยาติฯ ",
"pli-tv-pvr1.9:15.1":	"มาตุคาเมน สทฺธึ กายสํสคฺคํ สมาปชฺชนปจฺจยา สงฺฆาทิเสโส กตฺถ ปญฺญตฺโตติ? ",
"pli-tv-pvr1.9:15.2":	"สาวตฺถิยํ ปญฺญตฺโตฯ ",
"pli-tv-pvr1.9:15.3":	"กํ อารพฺภาติ? ",
"pli-tv-pvr1.9:15.4":	"อายสฺมนฺตํ อุทายึ อารพฺภฯ ",
"pli-tv-pvr1.9:15.5":	"กิสฺมึ วตฺถุสฺมินฺติ? ",
"pli-tv-pvr1.9:15.6":	"อายสฺมา อุทายี มาตุคาเมน สทฺธึ กายสํสคฺคํ สมาปชฺชิ, ตสฺมึ วตฺถุสฺมึฯ ",
"pli-tv-pvr1.9:15.7":	"เอกา ปญฺญตฺติฯ ",
"pli-tv-pvr1.9:15.8":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ—",
"pli-tv-pvr1.9:15.9":	"กายโต จ จิตฺตโต จ สมุฏฺฐาติ, น วาจโต …เป…ฯ ",
"pli-tv-pvr1.9:16.1":	"มาตุคามํ ทุฏฺฐุลฺลาหิ วาจาหิ โอภาสนปจฺจยา สงฺฆาทิเสโส กตฺถ ปญฺญตฺโตติ? ",
"pli-tv-pvr1.9:16.2":	"สาวตฺถิยํ ปญฺญตฺโตฯ ",
"pli-tv-pvr1.9:16.3":	"กํ อารพฺภาติ? ",
"pli-tv-pvr1.9:16.4":	"อายสฺมนฺตํ อุทายึ อารพฺภฯ ",
"pli-tv-pvr1.9:16.5":	"กิสฺมึ วตฺถุสฺมินฺติ? ",
"pli-tv-pvr1.9:16.6":	"อายสฺมา อุทายี มาตุคามํ ทุฏฺฐุลฺลาหิ วาจาหิ โอภาสิ, ตสฺมึ วตฺถุสฺมึฯ ",
"pli-tv-pvr1.9:16.7":	"เอกา ปญฺญตฺติฯ ",
"pli-tv-pvr1.9:16.8":	"ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ—",
"pli-tv-pvr1.9:16.9":	"สิยา กายโต จ จิตฺตโต จ สมุฏฺฐาติ, น วาจโต; ",
"pli-tv-pvr1.9:16.10":	"สิยา วาจโต จ จิตฺตโต จ สมุฏฺฐาติ, น กายโต; ",
"pli-tv-pvr1.9:16.11":	"สิยา กายโต จ วาจโต จ จิตฺตโต จ สมุฏฺฐาติ …เป…ฯ ",
"pli-tv-pvr1.9:17.1":	"มาตุคามสฺส สนฺติเก อตฺตกามปาริจริยาย วณฺณํ ภาสนปจฺจยา สงฺฆาทิเสโส กตฺถ ปญฺญตฺโตติ? ",
"pli-tv-pvr1.9:17.2":	"สาวตฺถิยํ ปญฺญตฺโตฯ ",
"pli-tv-pvr1.9:17.3":	"กํ อารพฺภาติ? ",
"pli-tv-pvr1.9:17.4":	"อายสฺมนฺตํ อุทายึ อารพฺภฯ ",
"pli-tv-pvr1.9:17.5":	"กิสฺมึ วตฺถุสฺมินฺติ? ",
"pli-tv-pvr1.9:17.6":	"อายสฺมา อุทายี มาตุคามสฺส สนฺติเก อตฺตกามปาริจริยาย วณฺณํ ภาสิ, ตสฺมึ วตฺถุสฺมึฯ ",
"pli-tv-pvr1.9:17.7":	"เอกา ปญฺญตฺติฯ ",
"pli-tv-pvr1.9:17.8":	"ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ …เป…ฯ ",
"pli-tv-pvr1.9:18.1":	"สญฺจริตฺตํ สมาปชฺชนปจฺจยา สงฺฆาทิเสโส กตฺถ ปญฺญตฺโตติ? ",
"pli-tv-pvr1.9:18.2":	"สาวตฺถิยํ ปญฺญตฺโตฯ ",
"pli-tv-pvr1.9:18.3":	"กํ อารพฺภาติ? ",
"pli-tv-pvr1.9:18.4":	"อายสฺมนฺตํ อุทายึ อารพฺภฯ ",
"pli-tv-pvr1.9:18.5":	"กิสฺมึ วตฺถุสฺมินฺติ? ",
"pli-tv-pvr1.9:18.6":	"อายสฺมา อุทายี สญฺจริตฺตํ สมาปชฺชิ, ตสฺมึ วตฺถุสฺมึฯ ",
"pli-tv-pvr1.9:18.7":	"เอกา ปญฺญตฺติ, เอกา อนุปญฺญตฺติฯ ",
"pli-tv-pvr1.9:18.8":	"ฉนฺนํ อาปตฺติสมุฏฺฐานานํ ฉหิ สมุฏฺฐาเนหิ สมุฏฺฐาติ—",
"pli-tv-pvr1.9:18.9":	"สิยา กายโต สมุฏฺฐาติ, น วาจโต น จิตฺตโต; ",
"pli-tv-pvr1.9:18.10":	"สิยา วาจโต สมุฏฺฐาติ, น กายโต น จิตฺตโต; ",
"pli-tv-pvr1.9:18.11":	"สิยา กายโต จ วาจโต จ สมุฏฺฐาติ, น จิตฺตโต; ",
"pli-tv-pvr1.9:18.12":	"สิยา กายโต จ จิตฺตโต จ สมุฏฺฐาติ, น วาจโต; ",
"pli-tv-pvr1.9:18.13":	"สิยา วาจโต จ จิตฺตโต จ สมุฏฺฐาติ, น กายโต; ",
"pli-tv-pvr1.9:18.14":	"สิยา กายโต จ วาจโต จ จิตฺตโต จ สมุฏฺฐาติ …เป…ฯ ",
"pli-tv-pvr1.9:19.1":	"สญฺญาจิกาย กุฏึ การาปนปจฺจยา สงฺฆาทิเสโส กตฺถ ปญฺญตฺโตติ? ",
"pli-tv-pvr1.9:19.2":	"อาฬวิยํ ปญฺญตฺโตฯ ",
"pli-tv-pvr1.9:19.3":	"กํ อารพฺภาติ? ",
"pli-tv-pvr1.9:19.4":	"อาฬวเก ภิกฺขู อารพฺภฯ ",
"pli-tv-pvr1.9:19.5":	"กิสฺมึ วตฺถุสฺมินฺติ? ",
"pli-tv-pvr1.9:19.6":	"อาฬวกา ภิกฺขู สญฺญาจิกาย กุฏิโย การาเปสุํ, ตสฺมึ วตฺถุสฺมึฯ ",
"pli-tv-pvr1.9:19.7":	"เอกา ปญฺญตฺติฯ ",
"pli-tv-pvr1.9:19.8":	"ฉนฺนํ อาปตฺติสมุฏฺฐานานํ ฉหิ สมุฏฺฐาเนหิ สมุฏฺฐาติ …เป…ฯ ",
"pli-tv-pvr1.9:20.1":	"มหลฺลกํ วิหารํ การาปนปจฺจยา สงฺฆาทิเสโส กตฺถ ปญฺญตฺโตติ? ",
"pli-tv-pvr1.9:20.2":	"โกสมฺพิยํ ปญฺญตฺโตฯ ",
"pli-tv-pvr1.9:20.3":	"กํ อารพฺภาติ? ",
"pli-tv-pvr1.9:20.4":	"อายสฺมนฺตํ ฉนฺนํ อารพฺภฯ ",
"pli-tv-pvr1.9:20.5":	"กิสฺมึ วตฺถุสฺมินฺติ? ",
"pli-tv-pvr1.9:20.6":	"อายสฺมา ฉนฺโน วิหารวตฺถุํ โสเธนฺโต อญฺญตรํ เจติยรุกฺขํ เฉทาเปสิ, ตสฺมึ วตฺถุสฺมึฯ ",
"pli-tv-pvr1.9:20.7":	"เอกา ปญฺญตฺติฯ ",
"pli-tv-pvr1.9:20.8":	"ฉนฺนํ อาปตฺติสมุฏฺฐานานํ ฉหิ สมุฏฺฐาเนหิ สมุฏฺฐาติ …เป…ฯ ",
"pli-tv-pvr1.9:21.1":	"ภิกฺขุํ อมูลเกน ปาราชิเกน ธมฺเมน อนุทฺธํสนปจฺจยา สงฺฆาทิเสโส กตฺถ ปญฺญตฺโตติ? ",
"pli-tv-pvr1.9:21.2":	"ราชคเห ปญฺญตฺโตฯ ",
"pli-tv-pvr1.9:21.3":	"กํ อารพฺภาติ? ",
"pli-tv-pvr1.9:21.4":	"เมตฺติยภูมชเก ภิกฺขู อารพฺภฯ ",
"pli-tv-pvr1.9:21.5":	"กิสฺมึ วตฺถุสฺมินฺติ? ",
"pli-tv-pvr1.9:21.6":	"เมตฺติยภูมชกา ภิกฺขู อายสฺมนฺตํ ทพฺพํ มลฺลปุตฺตํ อมูลเกน ปาราชิเกน ธมฺเมน อนุทฺธํเสสุํ, ตสฺมึ วตฺถุสฺมึฯ ",
"pli-tv-pvr1.9:21.7":	"เอกา ปญฺญตฺติฯ ",
"pli-tv-pvr1.9:21.8":	"ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ …เป…ฯ ",
"pli-tv-pvr1.9:22.1":	"ภิกฺขุํ อญฺญภาคิยสฺส อธิกรณสฺส กิญฺจิเทสํ เลสมตฺตํ อุปาทาย ปาราชิเกน ธมฺเมน อนุทฺธํสนปจฺจยา สงฺฆาทิเสโส กตฺถ ปญฺญตฺโตติ? ",
"pli-tv-pvr1.9:22.2":	"ราชคเห ปญฺญตฺโตฯ ",
"pli-tv-pvr1.9:22.3":	"กํ อารพฺภาติ? ",
"pli-tv-pvr1.9:22.4":	"เมตฺติยภูมชเก ภิกฺขู อารพฺภฯ ",
"pli-tv-pvr1.9:22.5":	"กิสฺมึ วตฺถุสฺมินฺติ? ",
"pli-tv-pvr1.9:22.6":	"เมตฺติยภูมชกา ภิกฺขู อายสฺมนฺตํ ทพฺพํ มลฺลปุตฺตํ อญฺญภาคิยสฺส อธิกรณสฺส กิญฺจิ เทสํ เลสมตฺตํ อุปาทาย ปาราชิเกน ธมฺเมน อนุทฺธํเสสุํ, ตสฺมึ วตฺถุสฺมึฯ ",
"pli-tv-pvr1.9:22.7":	"เอกา ปญฺญตฺติฯ ",
"pli-tv-pvr1.9:22.8":	"ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ …เป…ฯ ",
"pli-tv-pvr1.9:23.1":	"สงฺฆเภทกสฺส ภิกฺขุโน ยาวตติยํ สมนุภาสนาย น ปฏินิสฺสชฺชนปจฺจยา สงฺฆาทิเสโส กตฺถ ปญฺญตฺโตติ? ",
"pli-tv-pvr1.9:23.2":	"ราชคเห ปญฺญตฺโตฯ ",
"pli-tv-pvr1.9:23.3":	"กํ อารพฺภาติ? ",
"pli-tv-pvr1.9:23.4":	"เทวทตฺตํ อารพฺภฯ ",
"pli-tv-pvr1.9:23.5":	"กิสฺมึ วตฺถุสฺมินฺติ? ",
"pli-tv-pvr1.9:23.6":	"เทวทตฺโต สมคฺคสฺส สงฺฆสฺส เภทาย ปรกฺกมิ, ตสฺมึ วตฺถุสฺมึฯ ",
"pli-tv-pvr1.9:23.7":	"เอกา ปญฺญตฺติฯ ",
"pli-tv-pvr1.9:23.8":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ—",
"pli-tv-pvr1.9:23.9":	"กายโต จ วาจโต จ จิตฺตโต จ สมุฏฺฐาติ …เป…ฯ ",
"pli-tv-pvr1.9:24.1":	"เภทกานุวตฺตกานํ ภิกฺขูนํ ยาวตติยํ สมนุภาสนาย น ปฏินิสฺสชฺชนปจฺจยา สงฺฆาทิเสโส กตฺถ ปญฺญตฺโตติ? ",
"pli-tv-pvr1.9:24.2":	"ราชคเห ปญฺญตฺโตฯ ",
"pli-tv-pvr1.9:24.3":	"กํ อารพฺภาติ? ",
"pli-tv-pvr1.9:24.4":	"สมฺพหุเล ภิกฺขู อารพฺภฯ ",
"pli-tv-pvr1.9:24.5":	"กิสฺมึ วตฺถุสฺมินฺติ? ",
"pli-tv-pvr1.9:24.6":	"สมฺพหุลา ภิกฺขู เทวทตฺตสฺส สงฺฆเภทาย ปรกฺกมนฺตสฺส อนุวตฺตกา อเหสุํ วคฺควาทกา, ตสฺมึ วตฺถุสฺมึฯ ",
"pli-tv-pvr1.9:24.7":	"เอกา ปญฺญตฺติฯ ",
"pli-tv-pvr1.9:24.8":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ—",
"pli-tv-pvr1.9:24.9":	"กายโต จ วาจโต จ จิตฺตโต จ สมุฏฺฐาติ …เป…ฯ ",
"pli-tv-pvr1.9:25.1":	"ทุพฺพจสฺส ภิกฺขุโน ยาวตติยํ สมนุภาสนาย น ปฏินิสฺสชฺชนปจฺจยา สงฺฆาทิเสโส กตฺถ ปญฺญตฺโตติ? ",
"pli-tv-pvr1.9:25.2":	"โกสมฺพิยํ ปญฺญตฺโตฯ ",
"pli-tv-pvr1.9:25.3":	"กํ อารพฺภาติ? ",
"pli-tv-pvr1.9:25.4":	"อายสฺมนฺตํ ฉนฺนํ อารพฺภฯ ",
"pli-tv-pvr1.9:25.5":	"กิสฺมึ วตฺถุสฺมินฺติ? ",
"pli-tv-pvr1.9:25.6":	"อายสฺมา ฉนฺโน ภิกฺขูหิ สหธมฺมิกํ วุจฺจมาโน อตฺตานํ อวจนียํ อกาสิ, ตสฺมึ วตฺถุสฺมึฯ ",
"pli-tv-pvr1.9:25.7":	"เอกา ปญฺญตฺติฯ ",
"pli-tv-pvr1.9:25.8":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ—",
"pli-tv-pvr1.9:25.9":	"กายโต จ วาจโต จ จิตฺตโต จ สมุฏฺฐาติ …เป…ฯ ",
"pli-tv-pvr1.9:26.1":	"กุลทูสกสฺส ภิกฺขุโน ยาวตติยํ สมนุภาสนาย น ปฏินิสฺสชฺชนปจฺจยา สงฺฆาทิเสโส กตฺถ ปญฺญตฺโตติ? ",
"pli-tv-pvr1.9:26.2":	"สาวตฺถิยํ ปญฺญตฺโตฯ ",
"pli-tv-pvr1.9:26.3":	"กํ อารพฺภาติ? ",
"pli-tv-pvr1.9:26.4":	"อสฺสชิปุนพฺพสุเก ภิกฺขู อารพฺภฯ ",
"pli-tv-pvr1.9:26.5":	"กิสฺมึ วตฺถุสฺมินฺติ? ",
"pli-tv-pvr1.9:26.6":	"อสฺสชิปุนพฺพสุกา ภิกฺขู สงฺเฆน ปพฺพาชนียกมฺมกตา ภิกฺขู ฉนฺทคามิตา โทสคามิตา โมหคามิตา ภยคามิตา ปาเปสุํ, ตสฺมึ วตฺถุสฺมึฯ ",
"pli-tv-pvr1.9:26.7":	"เอกา ปญฺญตฺติฯ ",
"pli-tv-pvr1.9:26.8":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ—",
"pli-tv-pvr1.9:26.9":	"กายโต จ วาจโต จ จิตฺตโต จ สมุฏฺฐาติ …เป…ฯ ",
"pli-tv-pvr1.9:27.1":	"อนาทริยํ ปฏิจฺจ อุทเก อุจฺจารํ วา ปสฺสาวํ วา เขฬํ วา กรณปจฺจยา ทุกฺกฏํ กตฺถ ปญฺญตฺตนฺติ? ",
"pli-tv-pvr1.9:27.2":	"สาวตฺถิยํ ปญฺญตฺตํฯ ",
"pli-tv-pvr1.9:27.3":	"กํ อารพฺภาติ? ",
"pli-tv-pvr1.9:27.4":	"ฉพฺพคฺคิเย ภิกฺขู อารพฺภฯ ",
"pli-tv-pvr1.9:27.5":	"กิสฺมึ วตฺถุสฺมินฺติ? ",
"pli-tv-pvr1.9:27.6":	"ฉพฺพคฺคิยา ภิกฺขู อุทเก อุจฺจารมฺปิ ปสฺสาวมฺปิ เขฬมฺปิ อกํสุ, ตสฺมึ วตฺถุสฺมึฯ ",
"pli-tv-pvr1.9:27.7":	"เอกา ปญฺญตฺติ, เอกา อนุปญฺญตฺติฯ ",
"pli-tv-pvr1.9:27.8":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ—",
"pli-tv-pvr1.9:27.9":	"กายโต จ จิตฺตโต จ สมุฏฺฐาติ, น วาจโต …เป…ฯ ",
"pli-tv-pvr1.9:28.1":	"กตฺถปญฺญตฺติวาโร นิฏฺฐิโต ปฐโมฯ "
}	
