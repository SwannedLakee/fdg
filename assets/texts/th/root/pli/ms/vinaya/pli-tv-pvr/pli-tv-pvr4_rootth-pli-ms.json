{	
"pli-tv-pvr4:0.1":	"ปริวาร ",
"pli-tv-pvr4:0.2":	"๔ฯ อนฺตรเปยฺยาล ",
"pli-tv-pvr4:1.0":	"กติปุจฺฉาวาร ",
"pli-tv-pvr4:1.1":	"กติ อาปตฺติโย? ",
"pli-tv-pvr4:1.2":	"กติ อาปตฺติกฺขนฺธา? ",
"pli-tv-pvr4:1.3":	"กติ วินีตวตฺถูนิ? ",
"pli-tv-pvr4:1.4":	"กติ อคารวา? ",
"pli-tv-pvr4:1.5":	"กติ คารวา? ",
"pli-tv-pvr4:1.6":	"กติ วินีตวตฺถูนิ? ",
"pli-tv-pvr4:1.7":	"กติ วิปตฺติโย? ",
"pli-tv-pvr4:1.8":	"กติ อาปตฺติสมุฏฺฐานา? ",
"pli-tv-pvr4:1.9":	"กติ วิวาทมูลานิ? ",
"pli-tv-pvr4:1.10":	"กติ อนุวาทมูลานิ? ",
"pli-tv-pvr4:1.11":	"กติ สารณียา ธมฺมา? ",
"pli-tv-pvr4:1.12":	"กติ เภทกรวตฺถูนิ? ",
"pli-tv-pvr4:1.13":	"กติ อธิกรณานิ? ",
"pli-tv-pvr4:1.14":	"กติ สมถา? ",
"pli-tv-pvr4:2.1":	"ปญฺจ อาปตฺติโยฯ ",
"pli-tv-pvr4:2.2":	"ปญฺจ อาปตฺติกฺขนฺธาฯ ",
"pli-tv-pvr4:2.3":	"ปญฺจ วินีตวตฺถูนิฯ ",
"pli-tv-pvr4:2.4":	"สตฺต อาปตฺติโยฯ ",
"pli-tv-pvr4:2.5":	"สตฺต อาปตฺติกฺขนฺธาฯ ",
"pli-tv-pvr4:2.6":	"สตฺต วินีตวตฺถูนิฯ ",
"pli-tv-pvr4:2.7":	"ฉ อคารวาฯ ",
"pli-tv-pvr4:2.8":	"ฉ คารวาฯ ",
"pli-tv-pvr4:2.9":	"ฉ วินีตวตฺถูนิฯ ",
"pli-tv-pvr4:2.10":	"จตโสฺส วิปตฺติโยฯ ",
"pli-tv-pvr4:2.11":	"ฉ อาปตฺติสมุฏฺฐานาฯ ",
"pli-tv-pvr4:2.12":	"ฉ วิวาทมูลานิฯ ",
"pli-tv-pvr4:2.13":	"ฉ อนุวาทมูลานิฯ ",
"pli-tv-pvr4:2.14":	"ฉ สารณียา ธมฺมาฯ ",
"pli-tv-pvr4:2.15":	"อฏฺฐารส เภทกรวตฺถูนิฯ ",
"pli-tv-pvr4:2.16":	"จตฺตาริ อธิกรณานิฯ ",
"pli-tv-pvr4:2.17":	"สตฺต สมถาฯ ",
"pli-tv-pvr4:3.1":	"ตตฺถ กตมา ปญฺจ อาปตฺติโย? ",
"pli-tv-pvr4:3.2":	"ปาราชิกาปตฺติ, สงฺฆาทิเสสาปตฺติ, ปาจิตฺติยาปตฺติ, ปาฏิเทสนียาปตฺติ, ทุกฺกฏาปตฺติ—",
"pli-tv-pvr4:3.3":	"อิมา ปญฺจ อาปตฺติโยฯ ",
"pli-tv-pvr4:4.1":	"ตตฺถ กตเม ปญฺจ อาปตฺติกฺขนฺธา? ",
"pli-tv-pvr4:4.2":	"ปาราชิกาปตฺติกฺขนฺโธ, สงฺฆาทิเสสาปตฺติกฺขนฺโธ, ปาจิตฺติยาปตฺติกฺขนฺโธ, ปาฏิเทสนียาปตฺติกฺขนฺโธ, ทุกฺกฏาปตฺติกฺขนฺโธ—",
"pli-tv-pvr4:4.3":	"อิเม ปญฺจ อาปตฺติกฺขนฺธาฯ ",
"pli-tv-pvr4:5.1":	"ตตฺถ กตมานิ ปญฺจ วินีตวตฺถูนิ? ",
"pli-tv-pvr4:5.2":	"ปญฺจหิ อาปตฺติกฺขนฺเธหิ อารติ วิรติ ปฏิวิรติ เวรมณี อกิริยา อกรณํ อนชฺฌาปตฺติ เวลาอนติกฺกโม เสตุฆาโต—",
"pli-tv-pvr4:5.3":	"อิมานิ ปญฺจ วินีตวตฺถูนิฯ ",
"pli-tv-pvr4:6.1":	"ตตฺถ กตมา สตฺต อาปตฺติโย? ",
"pli-tv-pvr4:6.2":	"ปาราชิกาปตฺติ, สงฺฆาทิเสสาปตฺติ, ถุลฺลจฺจยาปตฺติ, ปาจิตฺติยาปตฺติ, ปาฏิเทสนียาปตฺติ, ทุกฺกฏาปตฺติ, ทุพฺภาสิตาปตฺติ—",
"pli-tv-pvr4:6.3":	"อิมา สตฺต อาปตฺติโยฯ ",
"pli-tv-pvr4:7.1":	"ตตฺถ กตเม สตฺต อาปตฺติกฺขนฺธา? ",
"pli-tv-pvr4:7.2":	"ปาราชิกาปตฺติกฺขนฺโธ, สงฺฆาทิเสสาปตฺติกฺขนฺโธ, ถุลฺลจฺจยาปตฺติกฺขนฺโธ, ปาจิตฺติยาปตฺติกฺขนฺโธ, ปาฏิเทสนียาปตฺติกฺขนฺโธ, ทุกฺกฏาปตฺติกฺขนฺโธ, ทุพฺภาสิตาปตฺติกฺขนฺโธ—",
"pli-tv-pvr4:7.3":	"อิเม สตฺต อาปตฺติกฺขนฺธาฯ ",
"pli-tv-pvr4:8.1":	"ตตฺถ กตมานิ สตฺต วินีตวตฺถูนิ? ",
"pli-tv-pvr4:8.2":	"สตฺตหิ อาปตฺติกฺขนฺเธหิ อารติ วิรติ ปฏิวิรติ เวรมณี อกิริยา อกรณํ อนชฺฌาปตฺติ เวลาอนติกฺกโม เสตุฆาโต—",
"pli-tv-pvr4:8.3":	"อิมานิ สตฺต วินีตวตฺถูนิฯ ",
"pli-tv-pvr4:9.1":	"ตตฺถ กตเม ฉ อคารวา? ",
"pli-tv-pvr4:9.2":	"พุทฺเธ อคารโว, ธมฺเม อคารโว, สงฺเฆ อคารโว, สิกฺขาย อคารโว, อปฺปมาเท อคารโว, ปฏิสนฺธาเร อคารโว—",
"pli-tv-pvr4:9.3":	"อิเม ฉ อคารวาฯ ",
"pli-tv-pvr4:10.1":	"ตตฺถ กตเม ฉ คารวา? ",
"pli-tv-pvr4:10.2":	"พุทฺเธ คารโว, ธมฺเม คารโว, สงฺเฆ คารโว, สิกฺขาย คารโว, อปฺปมาเท คารโว, ปฏิสนฺธาเร คารโว—",
"pli-tv-pvr4:10.3":	"อิเม ฉ คารวาฯ ",
"pli-tv-pvr4:11.1":	"ตตฺถ กตมานิ ฉ วินีตวตฺถูนิ? ",
"pli-tv-pvr4:11.2":	"ฉหิ อคารเวหิ อารติ วิรติ ปฏิวิรติ เวรมณี อกิริยา อกรณํ อนชฺฌาปตฺติ เวลาอนติกฺกโม เสตุฆาโต—",
"pli-tv-pvr4:11.3":	"อิมานิ ฉ วินีตวตฺถูนิฯ ",
"pli-tv-pvr4:12.1":	"ตตฺถ กตมา จตโสฺส วิปตฺติโย? ",
"pli-tv-pvr4:12.2":	"สีลวิปตฺติ, อาจารวิปตฺติ, ทิฏฺฐิวิปตฺติ, อาชีววิปตฺติ—",
"pli-tv-pvr4:12.3":	"อิมา จตโสฺส วิปตฺติโยฯ ",
"pli-tv-pvr4:13.1":	"ตตฺถ กตเม ฉ อาปตฺติสมุฏฺฐานา? ",
"pli-tv-pvr4:13.2":	"อตฺถาปตฺติ กายโต สมุฏฺฐาติ, น วาจโต น จิตฺตโต; ",
"pli-tv-pvr4:13.3":	"อตฺถาปตฺติ วาจโต สมุฏฺฐาติ, น กายโต น จิตฺตโต; ",
"pli-tv-pvr4:13.4":	"อตฺถาปตฺติ กายโต จ วาจโต จ สมุฏฺฐาติ, น จิตฺตโต; ",
"pli-tv-pvr4:13.5":	"อตฺถาปตฺติ กายโต จ จิตฺตโต จ สมุฏฺฐาติ, น วาจโต; ",
"pli-tv-pvr4:13.6":	"อตฺถาปตฺติ วาจโต จ จิตฺตโต จ สมุฏฺฐาติ, น กายโต; ",
"pli-tv-pvr4:13.7":	"อตฺถาปตฺติ กายโต จ วาจโต จ จิตฺตโต จ สมุฏฺฐาติ—",
"pli-tv-pvr4:13.8":	"อิเม ฉ อาปตฺติสมุฏฺฐานาฯ ",
"pli-tv-pvr4:14.1":	"ตตฺถ กตมานิ ฉ วิวาทมูลานิ? ",
"pli-tv-pvr4:14.2":	"อิธ ภิกฺขุ โกธโน โหติ อุปนาหีฯ ",
"pli-tv-pvr4:14.3":	"โย โส ภิกฺขุ โกธโน โหติ อุปนาหี โส สตฺถริปิ อคารโว วิหรติ อปฺปติโสฺส, ธมฺเมปิ อคารโว วิหรติ อปฺปติโสฺส, สงฺเฆปิ อคารโว วิหรติ อปฺปติโสฺส, สิกฺขายปิ น ปริปูรการี โหติฯ ",
"pli-tv-pvr4:14.4":	"โย โส ภิกฺขุ สตฺถริ อคารโว วิหรติ อปฺปติโสฺส, ธมฺเม …เป… ",
"pli-tv-pvr4:14.5":	"สงฺเฆ …เป… ",
"pli-tv-pvr4:14.6":	"สิกฺขาย น ปริปูรการี, โส สงฺเฆ วิวาทํ ชเนติฯ ",
"pli-tv-pvr4:14.7":	"โย โหติ วิวาโท พหุชนาหิตาย พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ ",
"pli-tv-pvr4:14.8":	"เอวรูปญฺเจ ตุเมฺห วิวาทมูลํ อชฺฌตฺตํ วา พหิทฺธา วา สมนุปเสฺสยฺยาถ ตตฺร ตุเมฺห ตเสฺสว ปาปกสฺส วิวาทมูลสฺส ปหานาย วายเมยฺยาถฯ ",
"pli-tv-pvr4:14.9":	"เอวรูปญฺเจ ตุเมฺห วิวาทมูลํ อชฺฌตฺตํ วา พหิทฺธา วา น สมนุปเสฺสยฺยาถ ตตฺร ตุเมฺห ตเสฺสว ปาปกสฺส วิวาทมูลสฺส อายตึ อนวสฺสวาย ปฏิปชฺเชยฺยาถฯ ",
"pli-tv-pvr4:14.10":	"เอวเมตสฺส ปาปกสฺส วิวาทมูลสฺส ปหานํ โหติฯ ",
"pli-tv-pvr4:14.11":	"เอวเมตสฺส ปาปกสฺส วิวาทมูลสฺส อายตึ อนวสฺสโว โหติฯ ",
"pli-tv-pvr4:15.1":	"ปุน จปรํ ภิกฺขุ มกฺขี โหติ ปฬาสี …เป… ",
"pli-tv-pvr4:15.2":	"อิสฺสุกี โหติ มจฺฉรี, สโฐ โหติ มายาวี, ปาปิจฺโฉ โหติ มิจฺฉาทิฏฺฐิ, สนฺทิฏฺฐิปรามาสี โหติ อาธานคฺคาหี ทุปฺปฏินิสฺสคฺคีฯ ",
"pli-tv-pvr4:15.3":	"โย โส ภิกฺขุ สนฺทิฏฺฐิปรามาสี โหติ อาธานคฺคาหี ทุปฺปฏินิสฺสคฺคี โส สตฺถริปิ อคารโว วิหรติ อปฺปติโสฺส, ธมฺเมปิ อคารโว วิหรติ อปฺปติโสฺส, สงฺเฆปิ อคารโว วิหรติ อปฺปติโสฺส, สิกฺขายปิ น ปริปูรการี โหติฯ ",
"pli-tv-pvr4:15.4":	"โย โส ภิกฺขุ สตฺถริ อคารโว วิหรติ อปฺปติโสฺส ธมฺเม …เป… ",
"pli-tv-pvr4:15.5":	"สงฺเฆ …เป… ",
"pli-tv-pvr4:15.6":	"สิกฺขาย น ปริปูรการี, โส สงฺเฆ วิวาทํ ชเนติฯ ",
"pli-tv-pvr4:15.7":	"โย โส โหติ วิวาโท พหุชนาหิตาย พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ ",
"pli-tv-pvr4:15.8":	"เอวรูปญฺเจ ตุเมฺห วิวาทมูลํ อชฺฌตฺตํ วา พหิทฺธา วา สมนุปเสฺสยฺยาถ ตตฺร ตุเมฺห ตเสฺสว ปาปกสฺส วิวาทมูลสฺส ปหานาย วายเมยฺยาถฯ ",
"pli-tv-pvr4:15.9":	"เอวรูปญฺเจ ตุเมฺห วิวาทมูลํ อชฺฌตฺตํ วา พหิทฺธา วา น สมนุปเสฺสยฺยาถ ตตฺร ตุเมฺห ตเสฺสว ปาปกสฺส วิวาทมูลสฺส อายตึ อนวสฺสวาย ปฏิปชฺเชยฺยาถฯ ",
"pli-tv-pvr4:15.10":	"เอวเมตสฺส ปาปกสฺส วิวาทมูลสฺส ปหานํ โหติฯ ",
"pli-tv-pvr4:15.11":	"เอวเมตสฺส ปาปกสฺส วิวาทมูลสฺส อายตึ อนวสฺสโว โหติฯ ",
"pli-tv-pvr4:15.12":	"อิมานิ ฉ วิวาทมูลานิฯ ",
"pli-tv-pvr4:16.1":	"ตตฺถ กตมานิ ฉ อนุวาทมูลานิ? ",
"pli-tv-pvr4:16.2":	"อิธ ภิกฺขุ โกธโน โหติ อุปนาหีฯ ",
"pli-tv-pvr4:16.3":	"โย โส ภิกฺขุ โกธโน โหติ อุปนาหี โส สตฺถริปิ อคารโว วิหรติ อปฺปติโสฺส, ธมฺเมปิ อคารโว วิหรติ อปฺปติโสฺส, สงฺเฆปิ อคารโว วิหรติ อปฺปติโสฺส, สิกฺขายปิ น ปริปูรการี โหติฯ ",
"pli-tv-pvr4:16.4":	"โย โส ภิกฺขุ สตฺถริ อคารโว วิหรติ อปฺปติโสฺส ธมฺเม …เป… ",
"pli-tv-pvr4:16.5":	"สงฺเฆ …เป… ",
"pli-tv-pvr4:16.6":	"สิกฺขาย น ปริปูรการี โส สงฺเฆ อนุวาทํ ชเนติฯ ",
"pli-tv-pvr4:16.7":	"โย โหติ อนุวาโท พหุชนาหิตาย พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ ",
"pli-tv-pvr4:16.8":	"เอวรูปญฺเจ ตุเมฺห อนุวาทมูลํ อชฺฌตฺตํ วา พหิทฺธา วา สมนุปเสฺสยฺยาถ ตตฺร ตุเมฺห ตเสฺสว ปาปกสฺส อนุวาทมูลสฺส ปหานาย วายเมยฺยาถฯ ",
"pli-tv-pvr4:16.9":	"เอวรูปญฺเจ ตุเมฺห อนุวาทมูลํ อชฺฌตฺตํ วา พหิทฺธา วา น สมนุปเสฺสยฺยาถ ตตฺร ตุเมฺห ตเสฺสว ปาปกสฺส อนุวาทมูลสฺส อายตึ อนวสฺสวาย ปฏิปชฺเชยฺยาถฯ ",
"pli-tv-pvr4:16.10":	"เอวเมตสฺส ปาปกสฺส อนุวาทมูลสฺส ปหานํ โหติฯ ",
"pli-tv-pvr4:16.11":	"เอวเมตสฺส ปาปกสฺส อนุวาทมูลสฺส อายตึ อนวสฺสโว โหติฯ ",
"pli-tv-pvr4:17.1":	"ปุน จปรํ ภิกฺขุ มกฺขี โหติ ปลาสี …เป… ",
"pli-tv-pvr4:17.2":	"อิสฺสุกี โหติ มจฺฉรี, สโฐ โหติ มายาวี, ปาปิจฺโฉ โหติ มิจฺฉาทิฏฺฐิ, สนฺทิฏฺฐิปรามาสี โหติ อาธานคฺคาหี ทุปฺปฏินิสฺสคฺคีฯ ",
"pli-tv-pvr4:17.3":	"โย โส ภิกฺขุ สนฺทิฏฺฐิปรามาสี โหติ อาธานคฺคาหี ทุปฺปฏินิสฺสคฺคี โส สตฺถริปิ อคารโว วิหรติ อปฺปติโสฺส, ธมฺเมปิ อคารโว วิหรติ อปฺปติโสฺส, สงฺเฆปิ อคารโว วิหรติ อปฺปติโสฺส, สิกฺขายปิ น ปริปูรการี โหติฯ ",
"pli-tv-pvr4:17.4":	"โย โส ภิกฺขุ สตฺถริ อคารโว วิหรติ อปฺปติโสฺส ธมฺเม …เป… ",
"pli-tv-pvr4:17.5":	"สงฺเฆ …เป… ",
"pli-tv-pvr4:17.6":	"สิกฺขาย น ปริปูรการี โส สงฺเฆ อนุวาทํ ชเนติฯ ",
"pli-tv-pvr4:17.7":	"โย โหติ อนุวาโท พหุชนาหิตาย พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ ",
"pli-tv-pvr4:17.8":	"เอวรูปญฺเจ ตุเมฺห อนุวาทมูลํ อชฺฌตฺตํ วา พหิทฺธา วา สมนุปเสฺสยฺยาถ ตตฺร ตุเมฺห ตเสฺสว ปาปกสฺส อนุวาทมูลสฺส ปหานาย วายเมยฺยาถฯ ",
"pli-tv-pvr4:17.9":	"เอวรูปญฺเจ ตุเมฺห อนุวาทมูลํ อชฺฌตฺตํ วา พหิทฺธา วา น สมนุปเสฺสยฺยาถ ตตฺร ตุเมฺห ตเสฺสว ปาปกสฺส อนุวาทมูลสฺส อายตึ อนวสฺสวาย ปฏิปชฺเชยฺยาถฯ ",
"pli-tv-pvr4:17.10":	"เอวเมตสฺส ปาปกสฺส อนุวาทมูลสฺส ปหานํ โหติฯ ",
"pli-tv-pvr4:17.11":	"เอวเมตสฺส ปาปกสฺส อนุวาทมูลสฺส อายตึ อนวสฺสโว โหติฯ ",
"pli-tv-pvr4:17.12":	"อิมานิ ฉ อนุวาทมูลานิฯ ",
"pli-tv-pvr4:18.1":	"ตตฺถ กตเม ฉ สารณียา ธมฺมา? ",
"pli-tv-pvr4:18.2":	"อิธ ภิกฺขุโน เมตฺตํ กายกมฺมํ ปจฺจุปฏฺฐิตํ โหติ สพฺรหฺมจารีสุ อาวิ เจว รโห จฯ ",
"pli-tv-pvr4:18.3":	"อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ ",
"pli-tv-pvr4:19.1":	"ปุน จปรํ ภิกฺขุโน เมตฺตํ วจีกมฺมํ ปจฺจุปฏฺฐิตํ โหติ สพฺรหฺมจารีสุ อาวิ เจว รโห จฯ ",
"pli-tv-pvr4:19.2":	"อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ ",
"pli-tv-pvr4:20.1":	"ปุน จปรํ ภิกฺขุโน เมตฺตํ มโนกมฺมํ ปจฺจุปฏฺฐิตํ โหติ สพฺรหฺมจารีสุ อาวิ เจว รโห จฯ ",
"pli-tv-pvr4:20.2":	"อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ ",
"pli-tv-pvr4:21.1":	"ปุน จปรํ ภิกฺขุ เย เต ลาภา ธมฺมิกา ธมฺมลทฺธา อนฺตมโส ปตฺตปริยาปนฺนมตฺตมฺปิ ตถารูเปหิ ลาเภหิ อปฺปฏิวิภตฺตโภคี โหติ สีลวนฺเตหิ สพฺรหฺมจารีหิ สาธารณโภคีฯ ",
"pli-tv-pvr4:21.2":	"อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ ",
"pli-tv-pvr4:22.1":	"ปุน จปรํ ภิกฺขุ ยานิ ตานิ สีลานิ อขณฺฑานิ อจฺฉิทฺทานิ อสพลานิ อกมฺมาสานิ ภุชิสฺสานิ วิญฺญุปสตฺถานิ อปรามฏฺฐานิ สมาธิสํวตฺตนิกานิ, ตถารูเปสุ สีเลสุ สีลสามญฺญคโต วิหรติ สพฺรหฺมจารีหิ อาวิ เจว รโห จฯ ",
"pli-tv-pvr4:22.2":	"อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ ",
"pli-tv-pvr4:23.1":	"ปุน จปรํ ภิกฺขุ ยายํ ทิฏฺฐิ อริยา นิยฺยานิกา นิยฺยาติ ตกฺกรสฺส สมฺมา ทุกฺขกฺขยาย ตถารูปาย ทิฏฺฐิยา ทิฏฺฐิสามญฺญคโต วิหรติ สพฺรหฺมจารีหิ อาวิ เจว รโห จฯ ",
"pli-tv-pvr4:23.2":	"อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ ",
"pli-tv-pvr4:23.3":	"อิเม ฉ สารณียา ธมฺมาฯ ",
"pli-tv-pvr4:24.1":	"ตตฺถ กตมานิ อฏฺฐารส เภทกรวตฺถูนิ? ",
"pli-tv-pvr4:24.2":	"อิธ ภิกฺขุ อธมฺมํ “ธมฺโม”ติ ทีเปติ, ธมฺมํ “อธมฺโม”ติ ทีเปติ, อวินยํ “วินโย”ติ ทีเปติ, วินยํ “อวินโย”ติ ทีเปติ, อภาสิตํ อลปิตํ ตถาคเตน “ภาสิตํ ลปิตํ ตถาคเตนา”ติ ทีเปติ, ภาสิตํ ลปิตํ ตถาคเตน “อภาสิตํ อลปิตํ ตถาคเตนา”ติ ทีเปติ, อนาจิณฺณํ ตถาคเตน “อาจิณฺณํ ตถาคเตนา”ติ ทีเปติ, อาจิณฺณํ ตถาคเตน “อนาจิณฺณํ ตถาคเตนา”ติ ทีเปติ, อปญฺญตฺตํ ตถาคเตน “ปญฺญตฺตํ ตถาคเตนา”ติ ทีเปติ, ปญฺญตฺตํ ตถาคเตน “อปญฺญตฺตํ ตถาคเตนา”ติ ทีเปติ, อาปตฺตึ “อนาปตฺตี”ติ ทีเปติ, อนาปตฺตึ “อาปตฺตี”ติ ทีเปติ, ลหุกํ อาปตฺตึ “ครุกา อาปตฺตี”ติ ทีเปติ, ครุกํ อาปตฺตึ “ลหุกา อาปตฺตี”ติ ทีเปติ, สาวเสสํ อาปตฺตึ “อนวเสสา อาปตฺตี”ติ ทีเปติ, อนวเสสํ อาปตฺตึ “สาวเสสา อาปตฺตี”ติ ทีเปติ, ทุฏฺฐุลฺลํ อาปตฺตึ “อทุฏฺฐุลฺลา อาปตฺตี”ติ ทีเปติ, อทุฏฺฐุลฺลํ อาปตฺตึ “ทุฏฺฐุลฺลา อาปตฺตี”ติ ทีเปติฯ ",
"pli-tv-pvr4:24.3":	"อิมานิ อฏฺฐารส เภทกรวตฺถูนิฯ ",
"pli-tv-pvr4:25.1":	"ตตฺถ กตมานิ จตฺตาริ อธิกรณานิ? ",
"pli-tv-pvr4:25.2":	"วิวาทาธิกรณํ, อนุวาทาธิกรณํ, อาปตฺตาธิกรณํ, กิจฺจาธิกรณํ—",
"pli-tv-pvr4:25.3":	"อิมานิ จตฺตาริ อธิกรณานิฯ ",
"pli-tv-pvr4:26.1":	"ตตฺถ กตเม สตฺต สมถา? ",
"pli-tv-pvr4:26.2":	"สมฺมุขาวินโย, สติวินโย, อมูฬฺหวินโย, ปฏิญฺญาตกรณํ, เยภุยฺยสิกา, ตสฺสปาปิยสิกา, ติณวตฺถารโก—",
"pli-tv-pvr4:26.3":	"อิเม สตฺต สมถาฯ ",
"pli-tv-pvr4:27.1":	"กติปุจฺฉาวาโร นิฏฺฐิโตฯ ",
"pli-tv-pvr4:28.1":	"ตสฺสุทฺทานํ ",
"pli-tv-pvr4:29.1":	"อาปตฺติ อาปตฺติกฺขนฺธา, ",
"pli-tv-pvr4:29.2":	"วินีตา สตฺตธา ปุน; ",
"pli-tv-pvr4:29.3":	"วินีตาคารวา เจว, ",
"pli-tv-pvr4:29.4":	"คารวา มูลเมว จฯ ",
"pli-tv-pvr4:30.1":	"ปุน วินีตา วิปตฺติ, ",
"pli-tv-pvr4:30.2":	"สมุฏฺฐานา วิวาทนา; ",
"pli-tv-pvr4:30.3":	"อนุวาทา สารณียํ, ",
"pli-tv-pvr4:30.4":	"เภทาธิกรเณน จ; ",
"pli-tv-pvr4:30.5":	"สตฺเตว สมถา วุตฺตา, ",
"pli-tv-pvr4:30.6":	"ปทา สตฺตรสา อิเมติฯ ",
"pli-tv-pvr4:31.0":	"๔ฯ๑ฯ ฉอาปตฺติสมุฏฺฐานวาร ",
"pli-tv-pvr4:31.1":	"ปฐเมน อาปตฺติสมุฏฺฐาเนน ปาราชิกํ อาปชฺเชยฺยาติ? ",
"pli-tv-pvr4:31.2":	"น หีติ วตฺตพฺพํฯ ",
"pli-tv-pvr4:31.3":	"สงฺฆาทิเสสํ อาปชฺเชยฺยาติ? ",
"pli-tv-pvr4:31.4":	"สิยาติ วตฺตพฺพํฯ ",
"pli-tv-pvr4:31.5":	"ถุลฺลจฺจยํ อาปชฺเชยฺยาติ? ",
"pli-tv-pvr4:31.6":	"สิยาติ วตฺตพฺพํฯ ",
"pli-tv-pvr4:31.7":	"ปาจิตฺติยํ อาปชฺเชยฺยาติ? ",
"pli-tv-pvr4:31.8":	"สิยาติ วตฺตพฺพํฯ ",
"pli-tv-pvr4:31.9":	"ปาฏิเทสนียํ อาปชฺเชยฺยาติ? ",
"pli-tv-pvr4:31.10":	"สิยาติ วตฺตพฺพํฯ ",
"pli-tv-pvr4:31.11":	"ทุกฺกฏํ อาปชฺเชยฺยาติ? ",
"pli-tv-pvr4:31.12":	"สิยาติ วตฺตพฺพํฯ ",
"pli-tv-pvr4:31.13":	"ทุพฺภาสิตํ อาปชฺเชยฺยาติ? ",
"pli-tv-pvr4:31.14":	"น หีติ วตฺตพฺพํฯ ",
"pli-tv-pvr4:32.1":	"ทุติเยน อาปตฺติสมุฏฺฐาเนน ปาราชิกํ อาปชฺเชยฺยาติ? ",
"pli-tv-pvr4:32.2":	"น หีติ วตฺตพฺพํฯ ",
"pli-tv-pvr4:32.3":	"สงฺฆาทิเสสํ อาปชฺเชยฺยาติ? ",
"pli-tv-pvr4:32.4":	"สิยาติ วตฺตพฺพํฯ ",
"pli-tv-pvr4:32.5":	"ถุลฺลจฺจยํ อาปชฺเชยฺยาติ? ",
"pli-tv-pvr4:32.6":	"สิยาติ วตฺตพฺพํฯ ",
"pli-tv-pvr4:32.7":	"ปาจิตฺติยํ อาปชฺเชยฺยาติ? ",
"pli-tv-pvr4:32.8":	"สิยาติ วตฺตพฺพํฯ ",
"pli-tv-pvr4:32.9":	"ปาฏิเทสนียํ อาปชฺเชยฺยาติ? ",
"pli-tv-pvr4:32.10":	"น หีติ วตฺตพฺพํฯ ",
"pli-tv-pvr4:32.11":	"ทุกฺกฏํ อาปชฺเชยฺยาติ? ",
"pli-tv-pvr4:32.12":	"สิยาติ วตฺตพฺพํฯ ",
"pli-tv-pvr4:32.13":	"ทุพฺภาสิตํ อาปชฺเชยฺยาติ? ",
"pli-tv-pvr4:32.14":	"น หีติ วตฺตพฺพํฯ ",
"pli-tv-pvr4:33.1":	"ตติเยน อาปตฺติสมุฏฺฐาเนน ปาราชิกํ อาปชฺเชยฺยาติ? ",
"pli-tv-pvr4:33.2":	"น หีติ วตฺตพฺพํฯ ",
"pli-tv-pvr4:33.3":	"สงฺฆาทิเสสํ อาปชฺเชยฺยาติ? ",
"pli-tv-pvr4:33.4":	"สิยาติ วตฺตพฺพํฯ ",
"pli-tv-pvr4:33.5":	"ถุลฺลจฺจยํ อาปชฺเชยฺยาติ? ",
"pli-tv-pvr4:33.6":	"สิยาติ วตฺตพฺพํฯ ",
"pli-tv-pvr4:33.7":	"ปาจิตฺติยํ อาปชฺเชยฺยาติ? ",
"pli-tv-pvr4:33.8":	"สิยาติ วตฺตพฺพํฯ ",
"pli-tv-pvr4:33.9":	"ปาฏิเทสนียํ อาปชฺเชยฺยาติ? ",
"pli-tv-pvr4:33.10":	"สิยาติ วตฺตพฺพํฯ ",
"pli-tv-pvr4:33.11":	"ทุกฺกฏํ อาปชฺเชยฺยาติ? ",
"pli-tv-pvr4:33.12":	"สิยาติ วตฺตพฺพํฯ ",
"pli-tv-pvr4:33.13":	"ทุพฺภาสิตํ อาปชฺเชยฺยาติ? ",
"pli-tv-pvr4:33.14":	"น หีติ วตฺตพฺพํฯ ",
"pli-tv-pvr4:34.1":	"จตุตฺเถน อาปตฺติสมุฏฺฐาเนน ปาราชิกํ อาปชฺเชยฺยาติ? ",
"pli-tv-pvr4:34.2":	"สิยาติ วตฺตพฺพํฯ ",
"pli-tv-pvr4:34.3":	"สงฺฆาทิเสสํ อาปชฺเชยฺยาติ? ",
"pli-tv-pvr4:34.4":	"สิยาติ วตฺตพฺพํฯ ",
"pli-tv-pvr4:34.5":	"ถุลฺลจฺจยํ อาปชฺเชยฺยาติ? ",
"pli-tv-pvr4:34.6":	"สิยาติ วตฺตพฺพํฯ ",
"pli-tv-pvr4:34.7":	"ปาจิตฺติยํ อาปชฺเชยฺยาติ? ",
"pli-tv-pvr4:34.8":	"สิยาติ วตฺตพฺพํฯ ",
"pli-tv-pvr4:34.9":	"ปาฏิเทสนียํ อาปชฺเชยฺยาติ? ",
"pli-tv-pvr4:34.10":	"สิยาติ วตฺตพฺพํฯ ",
"pli-tv-pvr4:34.11":	"ทุกฺกฏํ อาปชฺเชยฺยาติ? ",
"pli-tv-pvr4:34.12":	"สิยาติ วตฺตพฺพํฯ ",
"pli-tv-pvr4:34.13":	"ทุพฺภาสิตํ อาปชฺเชยฺยาติ? ",
"pli-tv-pvr4:34.14":	"น หีติ วตฺตพฺพํฯ ",
"pli-tv-pvr4:35.1":	"ปญฺจเมน อาปตฺติสมุฏฺฐาเนน ปาราชิกํ อาปชฺเชยฺยาติ? ",
"pli-tv-pvr4:35.2":	"สิยาติ วตฺตพฺพํฯ ",
"pli-tv-pvr4:35.3":	"สงฺฆาทิเสสํ อาปชฺเชยฺยาติ? ",
"pli-tv-pvr4:35.4":	"สิยาติ วตฺตพฺพํฯ ",
"pli-tv-pvr4:35.5":	"ถุลฺลจฺจยํ อาปชฺเชยฺยาติ? ",
"pli-tv-pvr4:35.6":	"สิยาติ วตฺตพฺพํฯ ",
"pli-tv-pvr4:35.7":	"ปาจิตฺติยํ อาปชฺเชยฺยาติ? ",
"pli-tv-pvr4:35.8":	"สิยาติ วตฺตพฺพํฯ ",
"pli-tv-pvr4:35.9":	"ปาฏิเทสนียํ อาปชฺเชยฺยาติ? ",
"pli-tv-pvr4:35.10":	"น หีติ วตฺตพฺพํฯ ",
"pli-tv-pvr4:35.11":	"ทุกฺกฏํ อาปชฺเชยฺยาติ? ",
"pli-tv-pvr4:35.12":	"สิยาติ วตฺตพฺพํฯ ",
"pli-tv-pvr4:35.13":	"ทุพฺภาสิตํ อาปชฺเชยฺยาติ? ",
"pli-tv-pvr4:35.14":	"สิยาติ วตฺตพฺพํฯ ",
"pli-tv-pvr4:36.1":	"ฉฏฺเฐน อาปตฺติสมุฏฺฐาเนน ปาราชิกํ อาปชฺเชยฺยาติ? ",
"pli-tv-pvr4:36.2":	"สิยาติ วตฺตพฺพํฯ ",
"pli-tv-pvr4:36.3":	"สงฺฆาทิเสสํ อาปชฺเชยฺยาติ? ",
"pli-tv-pvr4:36.4":	"สิยาติ วตฺตพฺพํฯ ",
"pli-tv-pvr4:36.5":	"ถุลฺลจฺจยํ อาปชฺเชยฺยาติ? ",
"pli-tv-pvr4:36.6":	"สิยาติ วตฺตพฺพํฯ ",
"pli-tv-pvr4:36.7":	"ปาจิตฺติยํ อาปชฺเชยฺยาติ? ",
"pli-tv-pvr4:36.8":	"สิยาติ วตฺตพฺพํฯ ",
"pli-tv-pvr4:36.9":	"ปาฏิเทสนียํ อาปชฺเชยฺยาติ? ",
"pli-tv-pvr4:36.10":	"สิยาติ วตฺตพฺพํฯ ",
"pli-tv-pvr4:36.11":	"ทุกฺกฏํ อาปชฺเชยฺยาติ? ",
"pli-tv-pvr4:36.12":	"สิยาติ วตฺตพฺพํฯ ",
"pli-tv-pvr4:36.13":	"ทุพฺภาสิตํ อาปชฺเชยฺยาติ? ",
"pli-tv-pvr4:36.14":	"น หีติ วตฺตพฺพํฯ ",
"pli-tv-pvr4:37.1":	"ฉอาปตฺติสมุฏฺฐานวาโร นิฏฺฐิโต ปฐโมฯ ",
"pli-tv-pvr4:38.0":	"๔ฯ๒ฯ กตาปตฺติวาร ",
"pli-tv-pvr4:38.1":	"ปฐเมน อาปตฺติสมุฏฺฐาเนน กติ อาปตฺติโย อาปชฺชติ? ",
"pli-tv-pvr4:38.2":	"ปฐเมน อาปตฺติสมุฏฺฐาเนน ปญฺจ อาปตฺติโย อาปชฺชติฯ ",
"pli-tv-pvr4:38.3":	"ภิกฺขุ กปฺปิยสญฺญี สญฺญาจิกาย กุฏึ กโรติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํ, ปโยเค ทุกฺกฏํ; ",
"pli-tv-pvr4:38.4":	"เอกํ ปิณฺฑํ อนาคเต อาปตฺติ ถุลฺลจฺจยสฺส; ",
"pli-tv-pvr4:38.5":	"ตสฺมึ ปิณฺเฑ อาคเต อาปตฺติ สงฺฆาทิเสสสฺส; ",
"pli-tv-pvr4:38.6":	"ภิกฺขุ กปฺปิยสญฺญี วิกาเล โภชนํ ภุญฺชติ, อาปตฺติ ปาจิตฺติยสฺส; ",
"pli-tv-pvr4:38.7":	"ภิกฺขุ กปฺปิยสญฺญี อญฺญาติกาย ภิกฺขุนิยา อนฺตรฆรํ ปวิฏฺฐาย หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ภุญฺชติ, อาปตฺติ ปาฏิเทสนียสฺส—",
"pli-tv-pvr4:38.8":	"ปฐเมน อาปตฺติสมุฏฺฐาเนน อิมา ปญฺจ อาปตฺติโย อาปชฺชติฯ ",
"pli-tv-pvr4:39.1":	"ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ? ",
"pli-tv-pvr4:39.2":	"สตฺตนฺนํ อาปตฺติกฺขนฺธานํ กติหิ อาปตฺติกฺขนฺเธหิ สงฺคหิตา? ",
"pli-tv-pvr4:39.3":	"ฉนฺนํ อาปตฺติสมุฏฺฐานานํ กติหิ สมุฏฺฐาเนหิ สมุฏฺฐนฺติ? ",
"pli-tv-pvr4:39.4":	"จตุนฺนํ อธิกรณานํ กตมํ อธิกรณํ? ",
"pli-tv-pvr4:39.5":	"สตฺตนฺนํ สมถานํ กติหิ สมเถหิ สมฺมนฺติ? ",
"pli-tv-pvr4:39.6":	"ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
"pli-tv-pvr4:39.7":	"สิยา สีลวิปตฺตึ, สิยา อาจารวิปตฺตึฯ ",
"pli-tv-pvr4:39.8":	"สตฺตนฺนํ อาปตฺติกฺขนฺธานํ ปญฺจหิ อาปตฺติกฺขนฺเธหิ สงฺคหิตา—",
"pli-tv-pvr4:39.9":	"สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ปาฏิเทสนียาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
"pli-tv-pvr4:39.10":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
"pli-tv-pvr4:39.11":	"กายโต สมุฏฺฐนฺติ, น วาจโต น จิตฺตโตฯ ",
"pli-tv-pvr4:39.12":	"จตุนฺนํ อธิกรณานํ อาปตฺตาธิกรณํฯ ",
"pli-tv-pvr4:39.13":	"สตฺตนฺนํ สมถานํ ตีหิ สมเถหิ สมฺมนฺติ—",
"pli-tv-pvr4:39.14":	"สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
"pli-tv-pvr4:40.1":	"ทุติเยน อาปตฺติสมุฏฺฐาเนน กติ อาปตฺติโย อาปชฺชติ? ",
"pli-tv-pvr4:40.2":	"ทุติเยน อาปตฺติสมุฏฺฐาเนน จตโสฺส อาปตฺติโย อาปชฺชติ—",
"pli-tv-pvr4:40.3":	"ภิกฺขุ กปฺปิยสญฺญี สมาทิสติ—“กุฏึ เม กโรถา”ติฯ ตสฺส กุฏึ กโรนฺติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํฯ ปโยเค ทุกฺกฏํ; ",
"pli-tv-pvr4:40.4":	"เอกํ ปิณฺฑํ อนาคเต อาปตฺติ ถุลฺลจฺจยสฺส; ",
"pli-tv-pvr4:40.5":	"ตสฺมึ ปิณฺเฑ อาคเต อาปตฺติ สงฺฆาทิเสสสฺสฯ ",
"pli-tv-pvr4:40.6":	"ภิกฺขุ กปฺปิยสญฺญี อนุปสมฺปนฺนํ ปทโส ธมฺมํ วาเจติ, อาปตฺติ ปาจิตฺติยสฺส—",
"pli-tv-pvr4:40.7":	"ทุติเยน อาปตฺติสมุฏฺฐาเนน อิมา จตโสฺส อาปตฺติโย อาปชฺชติฯ ",
"pli-tv-pvr4:41.1":	"ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
"pli-tv-pvr4:41.2":	"สตฺตนฺนํ สมถานํ กติหิ สมเถหิ สมฺมนฺติ? ",
"pli-tv-pvr4:41.3":	"ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
"pli-tv-pvr4:41.4":	"สิยา สีลวิปตฺตึ, สิยา อาจารวิปตฺตึฯ ",
"pli-tv-pvr4:41.5":	"สตฺตนฺนํ อาปตฺติกฺขนฺธานํ จตูหิ อาปตฺติกฺขนฺเธหิ สงฺคหิตา—",
"pli-tv-pvr4:41.6":	"สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
"pli-tv-pvr4:41.7":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
"pli-tv-pvr4:41.8":	"วาจโต สมุฏฺฐนฺติ, น กายโต น จิตฺตโตฯ ",
"pli-tv-pvr4:41.9":	"จตุนฺนํ อธิกรณานํ, อาปตฺตาธิกรณํฯ ",
"pli-tv-pvr4:41.10":	"สตฺตนฺนํ สมถานํ ตีหิ สมเถหิ สมฺมนฺติ—",
"pli-tv-pvr4:41.11":	"สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
"pli-tv-pvr4:42.1":	"ตติเยน อาปตฺติสมุฏฺฐาเนน กติ อาปตฺติโย อาปชฺชติ? ",
"pli-tv-pvr4:42.2":	"ตติเยน อาปตฺติสมุฏฺฐาเนน ปญฺจ อาปตฺติโย อาปชฺชติฯ ",
"pli-tv-pvr4:42.3":	"ภิกฺขุ กปฺปิยสญฺญี สํวิทหิตฺวา กุฏึ กโรติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํฯ ปโยเค ทุกฺกฏํ; ",
"pli-tv-pvr4:42.4":	"เอกํ ปิณฺฑํ อนาคเต อาปตฺติ ถุลฺลจฺจยสฺส; ",
"pli-tv-pvr4:42.5":	"ตสฺมึ ปิณฺเฑ อาคเต อาปตฺติ สงฺฆาทิเสสสฺสฯ ",
"pli-tv-pvr4:42.6":	"ภิกฺขุ กปฺปิยสญฺญี ปณีตโภชนานิ อตฺตโน อตฺถาย วิญฺญาเปตฺวา ภุญฺชติ, อาปตฺติ ปาจิตฺติยสฺสฯ ",
"pli-tv-pvr4:42.7":	"ภิกฺขุ กปฺปิยสญฺญี ภิกฺขุนิยา โวสาสนฺติยา น นิวาเรตฺวา ภุญฺชติ, อาปตฺติ ปาฏิเทสนียสฺส—",
"pli-tv-pvr4:42.8":	"ตติเยน อาปตฺติสมุฏฺฐาเนน อิมา ปญฺจ อาปตฺติโย อาปชฺชติฯ ",
"pli-tv-pvr4:43.1":	"ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
"pli-tv-pvr4:43.2":	"สตฺตนฺนํ สมถานํ กติหิ สมเถหิ สมฺมนฺติ? ",
"pli-tv-pvr4:43.3":	"ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
"pli-tv-pvr4:43.4":	"สิยา สีลวิปตฺตึ, สิยา อาจารวิปตฺตึฯ ",
"pli-tv-pvr4:43.5":	"สตฺตนฺนํ อาปตฺติกฺขนฺธานํ ปญฺจหิ อาปตฺติกฺขนฺเธหิ สงฺคหิตา—",
"pli-tv-pvr4:43.6":	"สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ปาฏิเทสนียาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
"pli-tv-pvr4:43.7":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
"pli-tv-pvr4:43.8":	"กายโต จ วาจโต จ สมุฏฺฐนฺติ, น จิตฺตโตฯ ",
"pli-tv-pvr4:43.9":	"จตุนฺนํ อธิกรณานํ, อาปตฺตาธิกรณํฯ ",
"pli-tv-pvr4:43.10":	"สตฺตนฺนํ สมถานํ ตีหิ สมเถหิ สมฺมนฺติ—",
"pli-tv-pvr4:43.11":	"สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
"pli-tv-pvr4:44.1":	"จตุตฺเถน อาปตฺติสมุฏฺฐาเนน กติ อาปตฺติโย อาปชฺชติ? ",
"pli-tv-pvr4:44.2":	"จตุตฺเถน อาปตฺติสมุฏฺฐาเนน ฉ อาปตฺติโย อาปชฺชติ—",
"pli-tv-pvr4:44.3":	"ภิกฺขุ เมถุนํ ธมฺมํ ปฏิเสวติ, อาปตฺติ ปาราชิกสฺส; ",
"pli-tv-pvr4:44.4":	"ภิกฺขุ อกปฺปิยสญฺญี สญฺญาจิกาย กุฏึ กโรติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํ, ปโยเค ทุกฺกฏํ; ",
"pli-tv-pvr4:44.5":	"เอกํ ปิณฺฑํ อนาคเต อาปตฺติ ถุลฺลจฺจยสฺส; ",
"pli-tv-pvr4:44.6":	"ตสฺมึ ปิณฺเฑ อาคเต อาปตฺติ สงฺฆาทิเสสสฺสฯ ",
"pli-tv-pvr4:44.7":	"ภิกฺขุ อกปฺปิยสญฺญี วิกาเล โภชนํ ภุญฺชติ, อาปตฺติ ปาจิตฺติยสฺสฯ ",
"pli-tv-pvr4:44.8":	"ภิกฺขุ อกปฺปิยสญฺญี อญฺญาติกาย ภิกฺขุนิยา อนฺตรฆรํ ปวิฏฺฐาย หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ภุญฺชติ, อาปตฺติ ปาฏิเทสนียสฺสฯ ",
"pli-tv-pvr4:44.9":	"จตุตฺเถน อาปตฺติสมุฏฺฐาเนน อิมา ฉ อาปตฺติโย อาปชฺชติฯ ",
"pli-tv-pvr4:45.1":	"ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
"pli-tv-pvr4:45.2":	"สตฺตนฺนํ สมถานํ กติหิ สมเถหิ สมฺมนฺติ? ",
"pli-tv-pvr4:45.3":	"ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
"pli-tv-pvr4:45.4":	"สิยา สีลวิปตฺตึ, สิยา อาจารวิปตฺตึฯ ",
"pli-tv-pvr4:45.5":	"สตฺตนฺนํ อาปตฺติกฺขนฺธานํ ฉหิ อาปตฺติกฺขนฺเธหิ สงฺคหิตา—",
"pli-tv-pvr4:45.6":	"สิยา ปาราชิกาปตฺติกฺขนฺเธน, สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ปาฏิเทสนียาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
"pli-tv-pvr4:45.7":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
"pli-tv-pvr4:45.8":	"กายโต จ จิตฺตโต จ สมุฏฺฐนฺติ, น วาจโตฯ ",
"pli-tv-pvr4:45.9":	"จตุนฺนํ อธิกรณานํ, อาปตฺตาธิกรณํฯ ",
"pli-tv-pvr4:45.10":	"สตฺตนฺนํ สมถานํ ตีหิ สมเถหิ สมฺมนฺติ—",
"pli-tv-pvr4:45.11":	"สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
"pli-tv-pvr4:46.1":	"ปญฺจเมน อาปตฺติสมุฏฺฐาเนน กติ อาปตฺติโย อาปชฺชติ? ",
"pli-tv-pvr4:46.2":	"ปญฺจเมน อาปตฺติสมุฏฺฐาเนน ฉ อาปตฺติโย อาปชฺชติฯ ",
"pli-tv-pvr4:46.3":	"ภิกฺขุ ปาปิจฺโฉ อิจฺฉาปกโต อสนฺตํ อภูตํ อุตฺตริมนุสฺสธมฺมํ อุลฺลปติ, อาปตฺติ ปาราชิกสฺส; ",
"pli-tv-pvr4:46.4":	"ภิกฺขุ อกปฺปิยสญฺญี สมาทิสติ—“กุฏึ เม กโรถา”ติฯ ตสฺส กุฏึ กโรนฺติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํฯ ปโยเค ทุกฺกฏํ; ",
"pli-tv-pvr4:46.5":	"เอกํ ปิณฺฑํ อนาคเต อาปตฺติ ถุลฺลจฺจยสฺส; ",
"pli-tv-pvr4:46.6":	"ตสฺมึ ปิณฺเฑ อาคเต อาปตฺติ สงฺฆาทิเสสสฺสฯ ",
"pli-tv-pvr4:46.7":	"ภิกฺขุ อกปฺปิยสญฺญี อนุปสมฺปนฺนํ ปทโส ธมฺมํ วาเจติ, อาปตฺติ ปาจิตฺติยสฺสฯ ",
"pli-tv-pvr4:46.8":	"น ขุํเสตุกาโม น วมฺเภตุกาโม น มงฺกุกตฺตุกาโม ทวกมฺยตา หีเนน หีนํ วเทติ, อาปตฺติ ทุพฺภาสิตสฺส—",
"pli-tv-pvr4:46.9":	"ปญฺจเมน อาปตฺติสมุฏฺฐาเนน อิมา ฉ อาปตฺติโย อาปชฺชติฯ ",
"pli-tv-pvr4:47.1":	"ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
"pli-tv-pvr4:47.2":	"สตฺตนฺนํ สมถานํ กติหิ สมเถหิ สมฺมนฺติ? ",
"pli-tv-pvr4:47.3":	"ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
"pli-tv-pvr4:47.4":	"สิยา สีลวิปตฺตึ, สิยา อาจารวิปตฺตึฯ ",
"pli-tv-pvr4:47.5":	"สตฺตนฺนํ อาปตฺติกฺขนฺธานํ ฉหิ อาปตฺติกฺขนฺเธหิ สงฺคหิตา—",
"pli-tv-pvr4:47.6":	"สิยา ปาราชิกาปตฺติกฺขนฺเธน, สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธน, สิยา ทุพฺภาสิตาปตฺติกฺขนฺเธนฯ ",
"pli-tv-pvr4:47.7":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
"pli-tv-pvr4:47.8":	"วาจโต จ จิตฺตโต จ สมุฏฺฐนฺติ, น กายโตฯ ",
"pli-tv-pvr4:47.9":	"จตุนฺนํ อธิกรณานํ, อาปตฺตาธิกรณํฯ ",
"pli-tv-pvr4:47.10":	"สตฺตนฺนํ สมถานํ ตีหิ สมเถหิ สมฺมนฺติ—",
"pli-tv-pvr4:47.11":	"สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
"pli-tv-pvr4:48.1":	"ฉฏฺเฐน อาปตฺติสมุฏฺฐาเนน กติ อาปตฺติโย อาปชฺชติ? ",
"pli-tv-pvr4:48.2":	"ฉฏฺเฐน อาปตฺติสมุฏฺฐาเนน ฉ อาปตฺติโย อาปชฺชติ—",
"pli-tv-pvr4:48.3":	"ภิกฺขุ สํวิทหิตฺวา ภณฺฑํ อวหรติ, อาปตฺติ ปาราชิกสฺส; ",
"pli-tv-pvr4:48.4":	"ภิกฺขุ อกปฺปิยสญฺญี สํวิทหิตฺวา กุฏึ กโรติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํ, ปโยเค ทุกฺกฏํ; ",
"pli-tv-pvr4:48.5":	"เอกํ ปิณฺฑํ อนาคเต อาปตฺติ ถุลฺลจฺจยสฺส; ",
"pli-tv-pvr4:48.6":	"ตสฺมึ ปิณฺเฑ อาคเต, อาปตฺติ สงฺฆาทิเสสสฺสฯ ",
"pli-tv-pvr4:48.7":	"ภิกฺขุ อกปฺปิยสญฺญี ปณีตโภชนานิ อตฺตโน อตฺถาย วิญฺญาเปตฺวา ภุญฺชติ, อาปตฺติ ปาจิตฺติยสฺสฯ ",
"pli-tv-pvr4:48.8":	"ภิกฺขุ อกปฺปิยสญฺญี ภิกฺขุนิยา โวสาสนฺติยา น นิวาเรตฺวา ภุญฺชติ, อาปตฺติ ปาฏิเทสนียสฺส—",
"pli-tv-pvr4:48.9":	"ฉฏฺเฐน อาปตฺติสมุฏฺฐาเนน อิมา ฉ อาปตฺติโย อาปชฺชติฯ ",
"pli-tv-pvr4:49.1":	"ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ? ",
"pli-tv-pvr4:49.2":	"สตฺตนฺนํ อาปตฺติกฺขนฺธานํ กติหิ อาปตฺติกฺขนฺเธหิ สงฺคหิตา? ",
"pli-tv-pvr4:49.3":	"ฉนฺนํ อาปตฺติสมุฏฺฐานานํ กติหิ อาปตฺติสมุฏฺฐาเนหิ สมุฏฺฐนฺติ? ",
"pli-tv-pvr4:49.4":	"จตุนฺนํ อธิกรณานํ กตมํ อธิกรณํ? ",
"pli-tv-pvr4:49.5":	"สตฺตนฺนํ สมถานํ กติหิ สมเถหิ สมฺมนฺติ? ",
"pli-tv-pvr4:49.6":	"ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
"pli-tv-pvr4:49.7":	"สิยา สีลวิปตฺตึ, สิยา อาจารวิปตฺตึฯ ",
"pli-tv-pvr4:49.8":	"สตฺตนฺนํ อาปตฺติกฺขนฺธานํ ฉหิ อาปตฺติกฺขนฺเธหิ สงฺคหิตา—",
"pli-tv-pvr4:49.9":	"สิยา ปาราชิกาปตฺติกฺขนฺเธน, สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ปาฏิเทสนียาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
"pli-tv-pvr4:49.10":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
"pli-tv-pvr4:49.11":	"กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr4:49.12":	"จตุนฺนํ อธิกรณานํ, อาปตฺตาธิกรณํฯ ",
"pli-tv-pvr4:49.13":	"สตฺตนฺนํ สมถานํ ตีหิ สมเถหิ สมฺมนฺติ—",
"pli-tv-pvr4:49.14":	"สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จาติฯ ",
"pli-tv-pvr4:50.1":	"ฉนฺนํ อาปตฺติสมุฏฺฐานานํ กตาปตฺติวาโร นิฏฺฐิโต ทุติโยฯ ",
"pli-tv-pvr4:51.0":	"๔ฯ๓ฯ อาปตฺติสมุฏฺฐานคาถา ",
"pli-tv-pvr4:51.1":	"สมุฏฺฐานา กายิกา อนนฺตทสฺสินา, ",
"pli-tv-pvr4:51.2":	"อกฺขาตา โลกหิเตน วิเวกทสฺสินา; ",
"pli-tv-pvr4:51.3":	"อาปตฺติโย เตน สมุฏฺฐิตา กติ, ",
"pli-tv-pvr4:51.4":	"ปุจฺฉามิ ตํ พฺรูหิ วิภงฺคโกวิทฯ ",
"pli-tv-pvr4:52.1":	"สมุฏฺฐานา กายิกา อนนฺตทสฺสินา, ",
"pli-tv-pvr4:52.2":	"อกฺขาตา โลกหิเตน วิเวกทสฺสินา; ",
"pli-tv-pvr4:52.3":	"อาปตฺติโย เตน สมุฏฺฐิตา ปญฺจ, ",
"pli-tv-pvr4:52.4":	"เอตํ เต อกฺขามิ วิภงฺคโกวิทฯ ",
"pli-tv-pvr4:53.1":	"สมุฏฺฐานา วาจสิกา อนนฺตทสฺสินา, ",
"pli-tv-pvr4:53.2":	"อกฺขาตา โลกหิเตน วิเวกทสฺสินา; ",
"pli-tv-pvr4:53.3":	"อาปตฺติโย เตน สมุฏฺฐิตา กติ, ",
"pli-tv-pvr4:53.4":	"ปุจฺฉามิ ตํ พฺรูหิ วิภงฺคโกวิทฯ ",
"pli-tv-pvr4:54.1":	"สมุฏฺฐานา วาจสิกา อนนฺตทสฺสินา, ",
"pli-tv-pvr4:54.2":	"อกฺขาตา โลกหิเตน วิเวกทสฺสินา; ",
"pli-tv-pvr4:54.3":	"อาปตฺติโย เตน สมุฏฺฐิตา จตโสฺส, ",
"pli-tv-pvr4:54.4":	"เอตํ เต อกฺขามิ วิภงฺคโกวิทฯ ",
"pli-tv-pvr4:55.1":	"สมุฏฺฐานา กายิกา วาจสิกา อนนฺตทสฺสินา, ",
"pli-tv-pvr4:55.2":	"อกฺขาตา โลกหิเตน วิเวกทสฺสินา; ",
"pli-tv-pvr4:55.3":	"อาปตฺติโย เตน สมุฏฺฐิตา กติ, ",
"pli-tv-pvr4:55.4":	"ปุจฺฉามิ ตํ พฺรูหิ วิภงฺคโกวิทฯ ",
"pli-tv-pvr4:56.1":	"สมุฏฺฐานา กายิกา วาจสิกา อนนฺตทสฺสินา, ",
"pli-tv-pvr4:56.2":	"อกฺขาตา โลกหิเตน วิเวกทสฺสินา; ",
"pli-tv-pvr4:56.3":	"อาปตฺติโย เตน สมุฏฺฐิตา ปญฺจ, ",
"pli-tv-pvr4:56.4":	"เอตํ เต อกฺขามิ วิภงฺคโกวิทฯ ",
"pli-tv-pvr4:57.1":	"สมุฏฺฐานา กายิกา มานสิกา อนนฺตทสฺสินา, ",
"pli-tv-pvr4:57.2":	"อกฺขาตา โลกหิเตน วิเวกทสฺสินา; ",
"pli-tv-pvr4:57.3":	"อาปตฺติโย เตน สมุฏฺฐิตา กติ, ",
"pli-tv-pvr4:57.4":	"ปุจฺฉามิ ตํ พฺรูหิ วิภงฺคโกวิทฯ ",
"pli-tv-pvr4:58.1":	"สมุฏฺฐานา กายิกา มานสิกา อนนฺตทสฺสินา, ",
"pli-tv-pvr4:58.2":	"อกฺขาตา โลกหิเตน วิเวกทสฺสินา; ",
"pli-tv-pvr4:58.3":	"อาปตฺติโย เตน สมุฏฺฐิตา ฉ, ",
"pli-tv-pvr4:58.4":	"เอตํ เต อกฺขามิ วิภงฺคโกวิทฯ ",
"pli-tv-pvr4:59.1":	"สมุฏฺฐานา วาจสิกา มานสิกา อนนฺตทสฺสินา, ",
"pli-tv-pvr4:59.2":	"อกฺขาตา โลกหิเตน วิเวกทสฺสินา; ",
"pli-tv-pvr4:59.3":	"อาปตฺติโย เตน สมุฏฺฐิตา กติ, ",
"pli-tv-pvr4:59.4":	"ปุจฺฉามิ ตํ พฺรูหิ วิภงฺคโกวิทฯ ",
"pli-tv-pvr4:60.1":	"สมุฏฺฐานา วาจสิกา มานสิกา อนนฺตทสฺสินา, ",
"pli-tv-pvr4:60.2":	"อกฺขาตา โลกหิเตน วิเวกทสฺสินา; ",
"pli-tv-pvr4:60.3":	"อาปตฺติโย เตน สมุฏฺฐิตา ฉ, ",
"pli-tv-pvr4:60.4":	"เอตํ เต อกฺขามิ วิภงฺคโกวิทฯ ",
"pli-tv-pvr4:61.1":	"สมุฏฺฐานา กายิกา วาจสิกา มานสิกา อนนฺตทสฺสินา, ",
"pli-tv-pvr4:61.2":	"อกฺขาตา โลกหิเตน วิเวกทสฺสินา; ",
"pli-tv-pvr4:61.3":	"อาปตฺติโย เตน สมุฏฺฐิตา กติ, ",
"pli-tv-pvr4:61.4":	"ปุจฺฉามิ ตํ พฺรูหิ วิภงฺคโกวิทฯ ",
"pli-tv-pvr4:62.1":	"สมุฏฺฐานา กายิกา วาจสิกา มานสิกา อนนฺตทสฺสินา, ",
"pli-tv-pvr4:62.2":	"อกฺขาตา โลกหิเตน วิเวกทสฺสินา; ",
"pli-tv-pvr4:62.3":	"อาปตฺติโย เตน สมุฏฺฐิตา ฉ, ",
"pli-tv-pvr4:62.4":	"เอตํ เต อกฺขามิ วิภงฺคโกวิทาติฯ ",
"pli-tv-pvr4:63.1":	"อาปตฺติสมุฏฺฐานคาถา นิฏฺฐิตา ตติยาฯ ",
"pli-tv-pvr4:64.0":	"๔ฯ๔ฯ วิปตฺติปจฺจยวาร ",
"pli-tv-pvr4:64.1":	"สีลวิปตฺติปจฺจยา กติ อาปตฺติโย อาปชฺชติ? ",
"pli-tv-pvr4:64.2":	"สีลวิปตฺติปจฺจยา จตโสฺส อาปตฺติโย อาปชฺชติ—",
"pli-tv-pvr4:64.3":	"ภิกฺขุนี ชานํ ปาราชิกํ ธมฺมํ ปฏิจฺฉาเทติ, อาปตฺติ ปาราชิกสฺส; ",
"pli-tv-pvr4:64.4":	"เวมติกา ปฏิจฺฉาเทติ, อาปตฺติ ถุลฺลจฺจยสฺส; ",
"pli-tv-pvr4:64.5":	"ภิกฺขุ สงฺฆาทิเสสํ ปฏิจฺฉาเทติ, อาปตฺติ ปาจิตฺติยสฺส; ",
"pli-tv-pvr4:64.6":	"อตฺตโน ทุฏฺฐุลฺลํ อาปตฺตึ ปฏิจฺฉาเทติ, อาปตฺติ ทุกฺกฏสฺส—",
"pli-tv-pvr4:64.7":	"สีลวิปตฺติปจฺจยา อิมา จตโสฺส อาปตฺติโย อาปชฺชติฯ ",
"pli-tv-pvr4:65.1":	"ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
"pli-tv-pvr4:65.2":	"สตฺตนฺนํ สมถานํ กติหิ สมเถหิ สมฺมนฺติ? ",
"pli-tv-pvr4:65.3":	"ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
"pli-tv-pvr4:65.4":	"สิยา สีลวิปตฺตึ, สิยา อาจารวิปตฺตึฯ ",
"pli-tv-pvr4:65.5":	"สตฺตนฺนํ อาปตฺติกฺขนฺธานํ จตูหิ อาปตฺติกฺขนฺเธหิ สงฺคหิตา—",
"pli-tv-pvr4:65.6":	"สิยา ปาราชิกาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
"pli-tv-pvr4:65.7":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
"pli-tv-pvr4:65.8":	"กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr4:65.9":	"จตุนฺนํ อธิกรณานํ, อาปตฺตาธิกรณํฯ ",
"pli-tv-pvr4:65.10":	"สตฺตนฺนํ สมถานํ ตีหิ สมเถหิ สมฺมนฺติ—",
"pli-tv-pvr4:65.11":	"สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
"pli-tv-pvr4:66.1":	"อาจารวิปตฺติปจฺจยา กติ อาปตฺติโย อาปชฺชติ? ",
"pli-tv-pvr4:66.2":	"อาจารวิปตฺติปจฺจยา เอกํ อาปตฺตึ อาปชฺชติฯ ",
"pli-tv-pvr4:66.3":	"อาจารวิปตฺตึ ปฏิจฺฉาเทติ, อาปตฺติ ทุกฺกฏสฺส—",
"pli-tv-pvr4:66.4":	"อาจารวิปตฺติปจฺจยา อิมํ เอกํ อาปตฺตึ อาปชฺชติฯ ",
"pli-tv-pvr4:67.1":	"สา อาปตฺติ จตุนฺนํ วิปตฺตีนํ กติ วิปตฺติโย ภชติ …เป… ",
"pli-tv-pvr4:67.2":	"สตฺตนฺนํ สมถานํ กติหิ สมเถหิ สมฺมติ? ",
"pli-tv-pvr4:67.3":	"สา อาปตฺติ จตุนฺนํ วิปตฺตีนํ เอกํ วิปตฺตึ ภชติ—",
"pli-tv-pvr4:67.4":	"อาจารวิปตฺตึฯ ",
"pli-tv-pvr4:67.5":	"สตฺตนฺนํ อาปตฺติกฺขนฺธานํ เอเกน อาปตฺติกฺขนฺเธน สงฺคหิตา—",
"pli-tv-pvr4:67.6":	"ทุกฺกฏาปตฺติกฺขนฺเธนฯ ",
"pli-tv-pvr4:67.7":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ—",
"pli-tv-pvr4:67.8":	"กายโต จ วาจโต จ จิตฺตโต จ สมุฏฺฐาติฯ ",
"pli-tv-pvr4:67.9":	"จตุนฺนํ อธิกรณานํ อาปตฺตาธิกรณํฯ ",
"pli-tv-pvr4:67.10":	"สตฺตนฺนํ สมถานํ ตีหิ สมเถหิ สมฺมติ—",
"pli-tv-pvr4:67.11":	"สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
"pli-tv-pvr4:68.1":	"ทิฏฺฐิวิปตฺติปจฺจยา กติ อาปตฺติโย อาปชฺชติ? ",
"pli-tv-pvr4:68.2":	"ทิฏฺฐิวิปตฺติปจฺจยา เทฺว อาปตฺติโย อาปชฺชติฯ ",
"pli-tv-pvr4:68.3":	"ปาปิกาย ทิฏฺฐิยา ยาวตติยํ สมนุภาสนาย น ปฏินิสฺสชฺชติ, ญตฺติยา ทุกฺกฏํ; ",
"pli-tv-pvr4:68.4":	"กมฺมวาจาปริโยสาเน อาปตฺติ ปาจิตฺติยสฺส—",
"pli-tv-pvr4:68.5":	"ทิฏฺฐิวิปตฺติปจฺจยา อิมา เทฺว อาปตฺติโย อาปชฺชติฯ ",
"pli-tv-pvr4:69.1":	"ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
"pli-tv-pvr4:69.2":	"สตฺตนฺนํ สมถานํ กติหิ สมเถหิ สมฺมนฺติ? ",
"pli-tv-pvr4:69.3":	"ตา อาปตฺติโย จตุนฺนํ วิปตฺตีนํ เอกํ วิปตฺตึ ภชนฺติ—",
"pli-tv-pvr4:69.4":	"อาจารวิปตฺตึฯ ",
"pli-tv-pvr4:69.5":	"สตฺตนฺนํ อาปตฺติกฺขนฺธานํ ทฺวีหิ อาปตฺติกฺขนฺเธหิ สงฺคหิตา—",
"pli-tv-pvr4:69.6":	"สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
"pli-tv-pvr4:69.7":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
"pli-tv-pvr4:69.8":	"กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr4:69.9":	"จตุนฺนํ อธิกรณานํ, อาปตฺตาธิกรณํฯ ",
"pli-tv-pvr4:69.10":	"สตฺตนฺนํ สมถานํ ตีหิ สมเถหิ สมฺมนฺติ—",
"pli-tv-pvr4:69.11":	"สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
"pli-tv-pvr4:70.1":	"อาชีววิปตฺติปจฺจยา กติ อาปตฺติโย อาปชฺชติ? ",
"pli-tv-pvr4:70.2":	"อาชีววิปตฺติปจฺจยา ฉ อาปตฺติโย อาปชฺชติ—",
"pli-tv-pvr4:70.3":	"อาชีวเหตุ อาชีวการณา ปาปิจฺโฉ อิจฺฉาปกโต อสนฺตํ อภูตํ อุตฺตริมนุสฺสธมฺมํ อุลฺลปติ, อาปตฺติ ปาราชิกสฺส; ",
"pli-tv-pvr4:70.4":	"อาชีวเหตุ อาชีวการณา สญฺจริตฺตํ สมาปชฺชติ, อาปตฺติ สงฺฆาทิเสสสฺส; ",
"pli-tv-pvr4:70.5":	"อาชีวเหตุ อาชีวการณา “โย เต วิหาเร วสติ, โส ภิกฺขุ อรหา”ติ ภณติ, ปฏิวิชานนฺตสฺส อาปตฺติ ถุลฺลจฺจยสฺส; ",
"pli-tv-pvr4:70.6":	"อาชีวเหตุ อาชีวการณา ภิกฺขุ ปณีตโภชนานิ อตฺตโน อตฺถาย วิญฺญาเปตฺวา ภุญฺชติ, อาปตฺติ ปาจิตฺติยสฺส; ",
"pli-tv-pvr4:70.7":	"อาชีวเหตุ อาชีวการณา ภิกฺขุนี ปณีตโภชนานิ อตฺตโน อตฺถาย วิญฺญาเปตฺวา ภุญฺชติ, อาปตฺติ ปาฏิเทสนียสฺส; ",
"pli-tv-pvr4:70.8":	"อาชีวเหตุ อาชีวการณา สูปํ วา โอทนํ วา อคิลาโน อตฺตโน อตฺถาย วิญฺญาเปตฺวา ภุญฺชติ, อาปตฺติ ทุกฺกฏสฺส—",
"pli-tv-pvr4:70.9":	"อาชีววิปตฺติปจฺจยา อิมา ฉ อาปตฺติโย อาปชฺชติฯ ",
"pli-tv-pvr4:71.1":	"ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
"pli-tv-pvr4:71.2":	"สตฺตนฺนํ สมถานํ กติหิ สมเถหิ สมฺมนฺติฯ ",
"pli-tv-pvr4:71.3":	"ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
"pli-tv-pvr4:71.4":	"สิยา สีลวิปตฺตึ, สิยา อาจารวิปตฺตึฯ ",
"pli-tv-pvr4:71.5":	"สตฺตนฺนํ อาปตฺติกฺขนฺธานํ ฉหิ อาปตฺติกฺขนฺเธหิ สงฺคหิตา—",
"pli-tv-pvr4:71.6":	"สิยา ปาราชิกาปตฺติกฺขนฺเธน, สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ปาฏิเทสนียาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
"pli-tv-pvr4:71.7":	"ฉนฺนํ อาปตฺติสมุฏฺฐานานํ ฉหิ สมุฏฺฐาเนหิ สมุฏฺฐนฺติ—",
"pli-tv-pvr4:71.8":	"สิยา กายโต สมุฏฺฐนฺติ, น วาจโต น จิตฺตโต; ",
"pli-tv-pvr4:71.9":	"สิยา วาจโต สมุฏฺฐนฺติ, น กายโต น จิตฺตโต; ",
"pli-tv-pvr4:71.10":	"สิยา กายโต จ วาจโต จ สมุฏฺฐนฺติ, น จิตฺตโต; ",
"pli-tv-pvr4:71.11":	"สิยา กายโต จ จิตฺตโต จ สมุฏฺฐนฺติ, น วาจโต; ",
"pli-tv-pvr4:71.12":	"สิยา วาจโต จ จิตฺตโต จ สมุฏฺฐนฺติ, น กายโต; ",
"pli-tv-pvr4:71.13":	"สิยา กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr4:71.14":	"จตุนฺนํ อธิกรณานํ, อาปตฺตาธิกรณํฯ ",
"pli-tv-pvr4:71.15":	"สตฺตนฺนํ สมถานํ ตีหิ สมเถหิ สมฺมนฺติ—",
"pli-tv-pvr4:71.16":	"สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
"pli-tv-pvr4:72.1":	"วิปตฺติปจฺจยวาโร นิฏฺฐิโต จตุตฺโถฯ ",
"pli-tv-pvr4:73.0":	"๔ฯ๕ฯ อธิกรณปจฺจยวาร ",
"pli-tv-pvr4:73.1":	"วิวาทาธิกรณปจฺจยา กติ อาปตฺติโย อาปชฺชติ? ",
"pli-tv-pvr4:73.2":	"วิวาทาธิกรณปจฺจยา เทฺว อาปตฺติโย อาปชฺชติ—",
"pli-tv-pvr4:73.3":	"อุปสมฺปนฺนํ โอมสติ, อาปตฺติ ปาจิตฺติยสฺส; ",
"pli-tv-pvr4:73.4":	"อนุปสมฺปนฺนํ โอมสติ, อาปตฺติ ทุกฺกฏสฺส—",
"pli-tv-pvr4:73.5":	"วิวาทาธิกรณปจฺจยา อิมา เทฺว อาปตฺติโย อาปชฺชติฯ ",
"pli-tv-pvr4:74.1":	"ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
"pli-tv-pvr4:74.2":	"สตฺตนฺนํ สมถานํ กติหิ สมเถหิ สมฺมนฺติ? ",
"pli-tv-pvr4:74.3":	"ตา อาปตฺติโย จตุนฺนํ วิปตฺตีนํ เอกํ วิปตฺตึ ภชนฺติ—",
"pli-tv-pvr4:74.4":	"อาจารวิปตฺตึฯ ",
"pli-tv-pvr4:74.5":	"สตฺตนฺนํ อาปตฺติกฺขนฺธานํ ทฺวีหิ อาปตฺติกฺขนฺเธหิ สงฺคหิตา—",
"pli-tv-pvr4:74.6":	"สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
"pli-tv-pvr4:74.7":	"ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐนฺติ—",
"pli-tv-pvr4:74.8":	"สิยา กายโต จ จิตฺตโต จ สมุฏฺฐนฺติ, น วาจโต; ",
"pli-tv-pvr4:74.9":	"สิยา วาจโต จ จิตฺตโต จ สมุฏฺฐนฺติ, น กายโต; ",
"pli-tv-pvr4:74.10":	"สิยา กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr4:74.11":	"จตุนฺนํ อธิกรณานํ, อาปตฺตาธิกรณํฯ ",
"pli-tv-pvr4:74.12":	"สตฺตนฺนํ สมถานํ ตีหิ สมเถหิ สมฺมนฺติ—",
"pli-tv-pvr4:74.13":	"สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
"pli-tv-pvr4:75.1":	"อนุวาทาธิกรณปจฺจยา กติ อาปตฺติโย อาปชฺชติ? ",
"pli-tv-pvr4:75.2":	"อนุวาทาธิกรณปจฺจยา ติโสฺส อาปตฺติโย อาปชฺชติฯ ",
"pli-tv-pvr4:75.3":	"ภิกฺขุํ อมูลเกน ปาราชิเกน ธมฺเมน อนุทฺธํเสติ, อาปตฺติ สงฺฆาทิเสสสฺส; ",
"pli-tv-pvr4:75.4":	"อมูลเกน สงฺฆาทิเสเสน อนุทฺธํเสติ, อาปตฺติ ปาจิตฺติยสฺส; ",
"pli-tv-pvr4:75.5":	"อมูลิกาย อาจารวิปตฺติยา อนุทฺธํเสติ, อาปตฺติ ทุกฺกฏสฺส—",
"pli-tv-pvr4:75.6":	"อนุวาทาธิกรณปจฺจยา อิมา ติโสฺส อาปตฺติโย อาปชฺชติฯ ",
"pli-tv-pvr4:76.1":	"ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
"pli-tv-pvr4:76.2":	"สตฺตนฺนํ สมถานํ กติหิ สมเถหิ สมฺมนฺติ? ",
"pli-tv-pvr4:76.3":	"ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
"pli-tv-pvr4:76.4":	"สิยา สีลวิปตฺตึ, สิยา อาจารวิปตฺตึฯ ",
"pli-tv-pvr4:76.5":	"สตฺตนฺนํ อาปตฺติกฺขนฺธานํ ตีหิ อาปตฺติกฺขนฺเธหิ สงฺคหิตา—",
"pli-tv-pvr4:76.6":	"สิยา สงฺฆาทิเสสาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
"pli-tv-pvr4:76.7":	"ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐนฺติ—",
"pli-tv-pvr4:76.8":	"สิยา กายโต จ จิตฺตโต จ สมุฏฺฐนฺติ, น วาจโต; ",
"pli-tv-pvr4:76.9":	"สิยา วาจโต จ จิตฺตโต จ สมุฏฺฐนฺติ, น กายโต; ",
"pli-tv-pvr4:76.10":	"สิยา กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr4:76.11":	"จตุนฺนํ อธิกรณานํ, อาปตฺตาธิกรณํฯ ",
"pli-tv-pvr4:76.12":	"สตฺตนฺนํ สมถานํ ตีหิ สมเถหิ สมฺมนฺติ—",
"pli-tv-pvr4:76.13":	"สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
"pli-tv-pvr4:77.1":	"อาปตฺตาธิกรณปจฺจยา กติ อาปตฺติโย อาปชฺชติ? ",
"pli-tv-pvr4:77.2":	"อาปตฺตาธิกรณปจฺจยา จตโสฺส อาปตฺติโย อาปชฺชติฯ ",
"pli-tv-pvr4:77.3":	"ภิกฺขุนี ชานํ ปาราชิกํ ธมฺมํ ปฏิจฺฉาเทติ, อาปตฺติ ปาราชิกสฺส; ",
"pli-tv-pvr4:77.4":	"เวมติกา ปฏิจฺฉาเทติ, อาปตฺติ ถุลฺลจฺจยสฺส; ",
"pli-tv-pvr4:77.5":	"ภิกฺขุ สงฺฆาทิเสสํ ปฏิจฺฉาเทติ, อาปตฺติ ปาจิตฺติยสฺส; ",
"pli-tv-pvr4:77.6":	"อาจารวิปตฺตึ ปฏิจฺฉาเทติ, อาปตฺติ ทุกฺกฏสฺส—",
"pli-tv-pvr4:77.7":	"อาปตฺตาธิกรณปจฺจยา อิมา จตโสฺส อาปตฺติโย อาปชฺชติฯ ",
"pli-tv-pvr4:78.1":	"ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
"pli-tv-pvr4:78.2":	"สตฺตนฺนํ สมถานํ กติหิ สมเถหิ สมฺมนฺติ? ",
"pli-tv-pvr4:78.3":	"ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
"pli-tv-pvr4:78.4":	"สิยา สีลวิปตฺตึ, สิยา อาจารวิปตฺตึฯ ",
"pli-tv-pvr4:78.5":	"สตฺตนฺนํ อาปตฺติกฺขนฺธานํ จตูหิ อาปตฺติกฺขนฺเธหิ สงฺคหิตา—",
"pli-tv-pvr4:78.6":	"สิยา ปาราชิกาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
"pli-tv-pvr4:78.7":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
"pli-tv-pvr4:78.8":	"กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr4:78.9":	"จตุนฺนํ อธิกรณานํ, อาปตฺตาธิกรณํฯ ",
"pli-tv-pvr4:78.10":	"สตฺตนฺนํ สมถานํ ตีหิ สมเถหิ สมฺมนฺติ—",
"pli-tv-pvr4:78.11":	"สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
"pli-tv-pvr4:79.1":	"กิจฺจาธิกรณปจฺจยา กติ อาปตฺติโย อาปชฺชติ? ",
"pli-tv-pvr4:79.2":	"กิจฺจาธิกรณปจฺจยา ปญฺจ อาปตฺติโย อาปชฺชติฯ ",
"pli-tv-pvr4:79.3":	"อุกฺขิตฺตานุวตฺติกา ภิกฺขุนี ยาวตติยํ สมนุภาสนาย น ปฏินิสฺสชฺชติ, ญตฺติยา ทุกฺกฏํ; ",
"pli-tv-pvr4:79.4":	"ทฺวีหิ กมฺมวาจาหิ ถุลฺลจฺจยา; ",
"pli-tv-pvr4:79.5":	"กมฺมวาจาปริโยสาเน อาปตฺติ ปาราชิกสฺสฯ ",
"pli-tv-pvr4:79.6":	"เภทกานุวตฺตกา ภิกฺขู ยาวตติยํ สมนุภาสนาย น ปฏินิสฺสชฺชนฺติ, อาปตฺติ สงฺฆาทิเสสสฺส; ",
"pli-tv-pvr4:79.7":	"ปาปิกาย ทิฏฺฐิยา ยาวตติยํ สมนุภาสนาย น ปฏินิสฺสชฺชติ, อาปตฺติ ปาจิตฺติยสฺส—",
"pli-tv-pvr4:79.8":	"กิจฺจาธิกรณปจฺจยา อิมา ปญฺจ อาปตฺติโย อาปชฺชติฯ ",
"pli-tv-pvr4:80.1":	"ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ …เป… ",
"pli-tv-pvr4:80.2":	"สตฺตนฺนํ สมถานํ กติหิ สมเถหิ สมฺมนฺติ? ",
"pli-tv-pvr4:80.3":	"ตา อาปตฺติโย จตุนฺนํ วิปตฺตีนํ เทฺว วิปตฺติโย ภชนฺติ—",
"pli-tv-pvr4:80.4":	"สิยา สีลวิปตฺตึ, สิยา อาจารวิปตฺตึฯ ",
"pli-tv-pvr4:80.5":	"สตฺตนฺนํ อาปตฺติกฺขนฺธานํ ปญฺจหิ อาปตฺติกฺขนฺเธหิ สงฺคหิตา—",
"pli-tv-pvr4:80.6":	"สิยา ปาราชิกาปตฺติกฺขนฺเธน, สิยา สงฺฆาทิเสสาปตฺติกฺขนฺเธน, สิยา ถุลฺลจฺจยาปตฺติกฺขนฺเธน, สิยา ปาจิตฺติยาปตฺติกฺขนฺเธน, สิยา ทุกฺกฏาปตฺติกฺขนฺเธนฯ ",
"pli-tv-pvr4:80.7":	"ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ—",
"pli-tv-pvr4:80.8":	"กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr4:80.9":	"จตุนฺนํ อธิกรณานํ, อาปตฺตาธิกรณํฯ ",
"pli-tv-pvr4:80.10":	"สตฺตนฺนํ สมถานํ ตีหิ สมเถหิ สมฺมนฺติ—",
"pli-tv-pvr4:80.11":	"สิยา สมฺมุขาวินเยน จ ปฏิญฺญาตกรเณน จ, สิยา สมฺมุขาวินเยน จ ติณวตฺถารเกน จฯ ",
"pli-tv-pvr4:81.1":	"ฐเปตฺวา สตฺต อาปตฺติโย สตฺต อาปตฺติกฺขนฺเธ, อวเสสา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ? ",
"pli-tv-pvr4:81.2":	"สตฺตนฺนํ อาปตฺติกฺขนฺธานํ กติหิ อาปตฺติกฺขนฺเธหิ สงฺคหิตา? ",
"pli-tv-pvr4:81.3":	"ฉนฺนํ อาปตฺติสมุฏฺฐานานํ กติหิ สมุฏฺฐาเนหิ สมุฏฺฐนฺติ? ",
"pli-tv-pvr4:81.4":	"จตุนฺนํ อธิกรณานํ กตมํ อธิกรณํ? ",
"pli-tv-pvr4:81.5":	"สตฺตนฺนํ สมถานํ กติหิ สมเถหิ สมฺมนฺติ? ",
"pli-tv-pvr4:81.6":	"ฐเปตฺวา สตฺต อาปตฺติโย สตฺต อาปตฺติกฺขนฺเธ อวเสสา อาปตฺติโย จตุนฺนํ วิปตฺตีนํ น กตมํ วิปตฺตึ ภชนฺติ? ",
"pli-tv-pvr4:81.7":	"สตฺตนฺนํ อาปตฺติกฺขนฺธานํ น กตเมน อาปตฺติกฺขนฺเธน สงฺคหิตาฯ ",
"pli-tv-pvr4:81.8":	"ฉนฺนํ อาปตฺติสมุฏฺฐานานํ น กตเมน อาปตฺติสมุฏฺฐาเนน สมุฏฺฐนฺติฯ ",
"pli-tv-pvr4:81.9":	"จตุนฺนํ อธิกรณานํ น กตมํ อธิกรณํฯ ",
"pli-tv-pvr4:81.10":	"สตฺตนฺนํ สมถานํ น กตเมน สมเถน สมฺมนฺติฯ ",
"pli-tv-pvr4:81.11":	"ตํ กิสฺส เหตุ? ",
"pli-tv-pvr4:81.12":	"ฐเปตฺวา สตฺต อาปตฺติโย สตฺต อาปตฺติกฺขนฺเธ, นตฺถญฺญา อาปตฺติโยติฯ ",
"pli-tv-pvr4:82.1":	"อธิกรณปจฺจยวาโร นิฏฺฐิโต ปญฺจโมฯ ",
"pli-tv-pvr4:83.1":	"อนฺตรเปยฺยาลํ นิฏฺฐิตํฯ ",
"pli-tv-pvr4:84.1":	"ตสฺสุทฺทานํ ",
"pli-tv-pvr4:85.1":	"กติปุจฺฉา สมุฏฺฐานา, ",
"pli-tv-pvr4:85.2":	"กตาปตฺติ ตเถว จ; ",
"pli-tv-pvr4:85.3":	"สมุฏฺฐานา วิปตฺติ จ, ",
"pli-tv-pvr4:85.4":	"ตถาธิกรเณน จาติฯ "
}	
