{	
"pli-tv-pvr17:0.1":	"ปริวาร ",
"pli-tv-pvr17:0.2":	"๑๗ฯ อุปาลิปญฺจก ",
"pli-tv-pvr17:0.3":	"๑ฯ อนิสฺสิตวคฺค ",
"pli-tv-pvr17:1.1":	"เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ",
"pli-tv-pvr17:1.2":	"อถ โข อายสฺมา อุปาลิ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ ",
"pli-tv-pvr17:1.3":	"เอกมนฺตํ นิสินฺโน โข อายสฺมา อุปาลิ ภควนฺตํ เอตทโวจ—",
"pli-tv-pvr17:1.4":	"“กติหิ นุ โข, ภนฺเต, องฺเคหิ สมนฺนาคเตน ภิกฺขุนา ยาวชีวํ นานิสฺสิเตน วตฺถพฺพนฺ”ติ? ",
"pli-tv-pvr17:2.1":	"“ปญฺจหุปาลิ, องฺเคหิ สมนฺนาคเตน ภิกฺขุนา ยาวชีวํ นานิสฺสิเตน วตฺถพฺพํฯ ",
"pli-tv-pvr17:2.2":	"กตเมหิ ปญฺจหิ? ",
"pli-tv-pvr17:2.3":	"อุโปสถํ น ชานาติ, อุโปสถกมฺมํ น ชานาติ, ปาติโมกฺขํ น ชานาติ, ปาติโมกฺขุทฺเทสํ น ชานาติ, อูนปญฺจวโสฺส โหติ—",
"pli-tv-pvr17:2.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา ยาวชีวํ นานิสฺสิเตน วตฺถพฺพํฯ ",
"pli-tv-pvr17:2.5":	"ปญฺจหุปาลิ, องฺเคหิ สมนฺนาคเตน ภิกฺขุนา ยาวชีวํ อนิสฺสิเตน วตฺถพฺพํฯ ",
"pli-tv-pvr17:2.6":	"กตเมหิ ปญฺจหิ? ",
"pli-tv-pvr17:2.7":	"อุโปสถํ ชานาติ, อุโปสถกมฺมํ ชานาติ, ปาติโมกฺขํ ชานาติ, ปาติโมกฺขุทฺเทสํ ชานาติ, ปญฺจวโสฺส วา โหติ อติเรกปญฺจวโสฺส วา—",
"pli-tv-pvr17:2.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา ยาวชีวํ อนิสฺสิเตน วตฺถพฺพํฯ ",
"pli-tv-pvr17:3.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา ยาวชีวํ นานิสฺสิเตน วตฺถพฺพํฯ ",
"pli-tv-pvr17:3.2":	"กตเมหิ ปญฺจหิ? ",
"pli-tv-pvr17:3.3":	"ปวารณํ น ชานาติ, ปวารณากมฺมํ น ชานาติ, ปาติโมกฺขํ น ชานาติ, ปาติโมกฺขุทฺเทสํ น ชานาติ, อูนปญฺจวโสฺส โหติ—",
"pli-tv-pvr17:3.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา ยาวชีวํ นานิสฺสิเตน วตฺถพฺพํฯ ",
"pli-tv-pvr17:3.5":	"ปญฺจหุปาลิ, องฺเคหิ สมนฺนาคเตน ภิกฺขุนา ยาวชีวํ อนิสฺสิเตน วตฺถพฺพํฯ ",
"pli-tv-pvr17:3.6":	"กตเมหิ ปญฺจหิ? ",
"pli-tv-pvr17:3.7":	"ปวารณํ ชานาติ, ปวารณากมฺมํ ชานาติ, ปาติโมกฺขํ ชานาติ, ปาติโมกฺขุทฺเทสํ ชานาติ, ปญฺจวโสฺส วา โหติ อติเรกปญฺจวโสฺส วา—",
"pli-tv-pvr17:3.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา ยาวชีวํ อนิสฺสิเตน วตฺถพฺพํฯ ",
"pli-tv-pvr17:4.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา ยาวชีวํ นานิสฺสิเตน วตฺถพฺพํฯ ",
"pli-tv-pvr17:4.2":	"กตเมหิ ปญฺจหิ? ",
"pli-tv-pvr17:4.3":	"อาปตฺตานาปตฺตึ น ชานาติ, ลหุกครุกํ อาปตฺตึ น ชานาติ, สาวเสสานวเสสํ อาปตฺตึ น ชานาติ, ทุฏฺฐุลฺลาทุฏฺฐุลฺลํ อาปตฺตึ น ชานาติ, อูนปญฺจวโสฺส โหติ—",
"pli-tv-pvr17:4.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา ยาวชีวํ นานิสฺสิเตน วตฺถพฺพํฯ ",
"pli-tv-pvr17:4.5":	"ปญฺจหุปาลิ, องฺเคหิ สมนฺนาคเตน ภิกฺขุนา ยาวชีวํ อนิสฺสิเตน วตฺถพฺพํฯ ",
"pli-tv-pvr17:4.6":	"กตเมหิ ปญฺจหิ? ",
"pli-tv-pvr17:4.7":	"อาปตฺตานาปตฺตึ ชานาติ, ลหุกครุกํ อาปตฺตึ ชานาติ, สาวเสสานวเสสํ อาปตฺตึ ชานาติ, ทุฏฺฐุลฺลาทุฏฺฐุลฺลํ อาปตฺตึ ชานาติ, ปญฺจวโสฺส วา โหติ อติเรกปญฺจวโสฺส วา—",
"pli-tv-pvr17:4.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา ยาวชีวํ อนิสฺสิเตน วตฺถพฺพํ”ฯ ",
"pli-tv-pvr17:5.1":	"“กติหิ นุ โข, ภนฺเต, องฺเคหิ สมนฺนาคเตน ภิกฺขุนา น อุปสมฺปาเทตพฺพํ, น นิสฺสโย ทาตพฺโพ, น สามเณโร อุปฏฺฐาเปตพฺโพ”ติ? ",
"pli-tv-pvr17:6.1":	"“ปญฺจหุปาลิ, องฺเคหิ สมนฺนาคเตน ภิกฺขุนา น อุปสมฺปาเทตพฺพํ, น นิสฺสโย ทาตพฺโพ, น สามเณโร อุปฏฺฐาเปตพฺโพฯ ",
"pli-tv-pvr17:6.2":	"กตเมหิ ปญฺจหิ? ",
"pli-tv-pvr17:6.3":	"น ปฏิพโล โหติ อนฺเตวาสึ วา สทฺธิวิหารึ วา คิลานํ อุปฏฺฐาตุํ วา อุปฏฺฐาเปตุํ วา, อนภิรตํ วูปกาเสตุํ วา วูปกาสาเปตุํ วา, อุปฺปนฺนํ กุกฺกุจฺจํ ธมฺมโต วิโนเทตุํ, อภิธมฺเม วิเนตุํ, อภิวินเย วิเนตุํ—",
"pli-tv-pvr17:6.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา น อุปสมฺปาเทตพฺพํ, น นิสฺสโย ทาตพฺโพ, น สามเณโร อุปฏฺฐาเปตพฺโพฯ ",
"pli-tv-pvr17:6.5":	"ปญฺจหุปาลิ, องฺเคหิ สมนฺนาคเตน ภิกฺขุนา อุปสมฺปาเทตพฺพํ, นิสฺสโย ทาตพฺโพ, สามเณโร อุปฏฺฐาเปตพฺโพฯ ",
"pli-tv-pvr17:6.6":	"กตเมหิ ปญฺจหิ? ",
"pli-tv-pvr17:6.7":	"ปฏิพโล โหติ อนฺเตวาสึ วา สทฺธิวิหารึ วา คิลานํ อุปฏฺฐาตุํ วา อุปฏฺฐาเปตุํ วา, อนภิรตํ วูปกาเสตุํ วา วูปกาสาเปตุํ วา, อุปฺปนฺนํ กุกฺกุจฺจํ ธมฺมโต วิโนเทตุํ, อภิธมฺเม วิเนตุํ, อภิวินเย วิเนตุํ—",
"pli-tv-pvr17:6.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา อุปสมฺปาเทตพฺพํ, นิสฺสโย ทาตพฺโพ, สามเณโร อุปฏฺฐาเปตพฺโพฯ ",
"pli-tv-pvr17:7.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา น อุปสมฺปาเทตพฺพํ, น นิสฺสโย ทาตพฺโพ, น สามเณโร อุปฏฺฐาเปตพฺโพฯ ",
"pli-tv-pvr17:7.2":	"กตเมหิ ปญฺจหิ? ",
"pli-tv-pvr17:7.3":	"น ปฏิพโล โหติ อนฺเตวาสึ วา สทฺธิวิหารึ วา อภิสมาจาริกาย สิกฺขาย สิกฺขาเปตุํ, อาทิพฺรหฺมจาริยกาย สิกฺขาย วิเนตุํ, อธิสีเล วิเนตุํ, อธิจิตฺเต วิเนตุํ, อธิปญฺญาย วิเนตุํ—",
"pli-tv-pvr17:7.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา น อุปสมฺปาเทตพฺพํ, น นิสฺสโย ทาตพฺโพ, น สามเณโร อุปฏฺฐาเปตพฺโพฯ ",
"pli-tv-pvr17:7.5":	"ปญฺจหุปาลิ, องฺเคหิ สมนฺนาคเตน ภิกฺขุนา อุปสมฺปาเทตพฺพํ, นิสฺสโย ทาตพฺโพ, สามเณโร อุปฏฺฐาเปตพฺโพฯ ",
"pli-tv-pvr17:7.6":	"กตเมหิ ปญฺจหิ? ",
"pli-tv-pvr17:7.7":	"ปฏิพโล โหติ อนฺเตวาสึ วา สทฺธิวิหารึ วา อภิสมาจาริกาย สิกฺขาย สิกฺขาเปตุํ, อาทิพฺรหฺมจาริยกาย สิกฺขาย วิเนตุํ, อธิสีเล วิเนตุํ, อธิจิตฺเต วิเนตุํ, อธิปญฺญาย วิเนตุํ—",
"pli-tv-pvr17:7.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา อุปสมฺปาเทตพฺพํ, นิสฺสโย ทาตพฺโพ, สามเณโร อุปฏฺฐาเปตพฺโพ”ติฯ ",
"pli-tv-pvr17:8.1":	"“กติหิ นุ โข, ภนฺเต, องฺเคหิ สมนฺนาคตสฺส ภิกฺขุโน กมฺมํ กาตพฺพนฺ”ติ? ",
"pli-tv-pvr17:9.1":	"ปญฺจหุปาลิ, องฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:9.2":	"กตเมหิ ปญฺจหิ? ",
"pli-tv-pvr17:9.3":	"อลชฺชี จ โหติ, พาโล จ, อปกตตฺโต จ, มิจฺฉาทิฏฺฐิโก จ โหติ, อาชีววิปนฺโน จ—",
"pli-tv-pvr17:9.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:10.1":	"“อปเรหิปิ, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:10.2":	"กตเมหิ ปญฺจหิ? ",
"pli-tv-pvr17:10.3":	"อธิสีเล สีลวิปนฺโน โหติ, อชฺฌาจาเร อาจารวิปนฺโน โหติ, อติทิฏฺฐิยา ทิฏฺฐิวิปนฺโน โหติ, มิจฺฉาทิฏฺฐิโก จ โหติ, อาชีววิปนฺโน จ—",
"pli-tv-pvr17:10.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:11.1":	"อปเรหิปิ, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:11.2":	"กตเมหิ ปญฺจหิ? ",
"pli-tv-pvr17:11.3":	"กายิเกน ทเวน สมนฺนาคโต โหติ, วาจสิเกน ทเวน สมนฺนาคโต โหติ, กายิกวาจสิเกน ทเวน สมนฺนาคโต โหติ, มิจฺฉาทิฏฺฐิโก จ โหติ, อาชีววิปนฺโน จ—",
"pli-tv-pvr17:11.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:12.1":	"อปเรหิปิ, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:12.2":	"กตเมหิ ปญฺจหิ? ",
"pli-tv-pvr17:12.3":	"กายิเกน อนาจาเรน สมนฺนาคโต โหติ, วาจสิเกน อนาจาเรน สมนฺนาคโต โหติ, กายิกวาจสิเกน อนาจาเรน สมนฺนาคโต โหติ, มิจฺฉาทิฏฺฐิโก จ โหติ, อาชีววิปนฺโน จ—",
"pli-tv-pvr17:12.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:13.1":	"อปเรหิปิ, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:13.2":	"กตเมหิ ปญฺจหิ? ",
"pli-tv-pvr17:13.3":	"กายิเกน อุปฆาติเกน สมนฺนาคโต โหติ, วาจสิเกน อุปฆาติเกน สมนฺนาคโต โหติ, กายิกวาจสิเกน อุปฆาติเกน สมนฺนาคโต โหติ, มิจฺฉาทิฏฺฐิโก จ โหติ, อาชีววิปนฺโน จ—",
"pli-tv-pvr17:13.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:14.1":	"อปเรหิปิ, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:14.2":	"กตเมหิ ปญฺจหิ? ",
"pli-tv-pvr17:14.3":	"กายิเกน มิจฺฉาชีเวน สมนฺนาคโต โหติ, วาจสิเกน มิจฺฉาชีเวน สมนฺนาคโต โหติ, กายิกวาจสิเกน มิจฺฉาชีเวน สมนฺนาคโต โหติ, มิจฺฉาทิฏฺฐิโก จ โหติ, อาชีววิปนฺโน จ—",
"pli-tv-pvr17:14.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:15.1":	"อปเรหิปิ, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:15.2":	"กตเมหิ ปญฺจหิ? ",
"pli-tv-pvr17:15.3":	"อาปตฺตึ อาปนฺโน กมฺมกโต อุปสมฺปาเทติ, นิสฺสยํ เทติ, สามเณรํ อุปฏฺฐาเปติ, ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย โอวทติ—",
"pli-tv-pvr17:15.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:16.1":	"อปเรหิปิ, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:16.2":	"กตเมหิ ปญฺจหิ? ",
"pli-tv-pvr17:16.3":	"ยาย อาปตฺติยา สงฺเฆน กมฺมํ กตํ โหติ ตํ อาปตฺตึ อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ, กมฺมํ ครหติ, กมฺมิเก ครหติ—",
"pli-tv-pvr17:16.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:17.1":	"อปเรหิปิ, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพํฯ ",
"pli-tv-pvr17:17.2":	"กตเมหิ ปญฺจหิ? ",
"pli-tv-pvr17:17.3":	"พุทฺธสฺส อวณฺณํ ภาสติ, ธมฺมสฺส อวณฺณํ ภาสติ, สงฺฆสฺส อวณฺณํ ภาสติ, มิจฺฉาทิฏฺฐิโก จ โหติ, อาชีววิปนฺโน จ—",
"pli-tv-pvr17:17.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ กาตพฺพนฺ”ติฯ ",
"pli-tv-pvr17:18.1":	"อนิสฺสิตวคฺโค นิฏฺฐิโต ปฐโมฯ ",
"pli-tv-pvr17:19.1":	"ตสฺสุทฺทานํ ",
"pli-tv-pvr17:20.1":	"อุโปสถํ ปวารณํ, ",
"pli-tv-pvr17:20.2":	"อาปตฺติ จ คิลานกํ; ",
"pli-tv-pvr17:20.3":	"อภิสมาจารลชฺชี จ, ",
"pli-tv-pvr17:20.4":	"อธิสีเล ทเวน จฯ ",
"pli-tv-pvr17:21.1":	"อนาจารํ อุปฆาติ, ",
"pli-tv-pvr17:21.2":	"มิจฺฉา อาปตฺติเมว จ; ",
"pli-tv-pvr17:21.3":	"ยายาปตฺติยา พุทฺธสฺส, ",
"pli-tv-pvr17:21.4":	"ปฐโม วคฺคสงฺคโหติฯ ",
"pli-tv-pvr17:22.0":	"๒ฯ นปฺปฏิปฺปสฺสมฺภนวคฺค ",
"pli-tv-pvr17:22.1":	"“กติหิ นุ โข, ภนฺเต, องฺเคหิ สมนฺนาคตสฺส ภิกฺขุโน กมฺมํ นปฺปฏิปฺปสฺสมฺเภตพฺพนฺ”ติ? ",
"pli-tv-pvr17:23.1":	"“ปญฺจหุปาลิ, องฺเคหิ สมนฺนาคตสฺส ภิกฺขุโน กมฺมํ นปฺปฏิปฺปสฺสมฺเภตพฺพํฯ ",
"pli-tv-pvr17:23.2":	"กตเมหิ ปญฺจหิ? ",
"pli-tv-pvr17:23.3":	"อาปตฺตึ อาปนฺโน กมฺมกโต อุปสมฺปาเทติ, นิสฺสยํ เทติ, สามเณรํ อุปฏฺฐาเปติ, ภิกฺขุโนวาทกสมฺมุตึ สาทิยติ, สมฺมโตปิ ภิกฺขุนิโย โอวทติ—",
"pli-tv-pvr17:23.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ นปฺปฏิปฺปสฺสมฺเภตพฺพํฯ ",
"pli-tv-pvr17:24.1":	"อปเรหิปิ, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ นปฺปฏิปฺปสฺสมฺเภตพฺพํฯ ",
"pli-tv-pvr17:24.2":	"กตเมหิ ปญฺจหิ? ",
"pli-tv-pvr17:24.3":	"ยาย อาปตฺติยา สงฺเฆน กมฺมํ กตํ โหติ ตํ อาปตฺตึ อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ, กมฺมํ ครหติ, กมฺมิเก ครหติ—",
"pli-tv-pvr17:24.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ นปฺปฏิปฺปสฺสมฺเภตพฺพํฯ ",
"pli-tv-pvr17:25.1":	"อปเรหิปิ, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ นปฺปฏิปฺปสฺสมฺเภตพฺพํฯ ",
"pli-tv-pvr17:25.2":	"กตเมหิ ปญฺจหิ? ",
"pli-tv-pvr17:25.3":	"พุทฺธสฺส อวณฺณํ ภาสติ, ธมฺมสฺส อวณฺณํ ภาสติ, สงฺฆสฺส อวณฺณํ ภาสติ, มิจฺฉาทิฏฺฐิโก จ โหติ, อาชีววิปนฺโน จ—",
"pli-tv-pvr17:25.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ นปฺปฏิปฺปสฺสมฺเภตพฺพํฯ ",
"pli-tv-pvr17:26.1":	"อปเรหิปิ, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ นปฺปฏิปฺปสฺสมฺเภตพฺพํฯ ",
"pli-tv-pvr17:26.2":	"กตเมหิ ปญฺจหิ? ",
"pli-tv-pvr17:26.3":	"อลชฺชี จ โหติ, พาโล จ, อปกตตฺโต จ, โอมทฺทการโก จ โหติ, วตฺเตสุ สิกฺขาย จ น ปริปูรการี—",
"pli-tv-pvr17:26.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน กมฺมํ นปฺปฏิปฺปสฺสมฺเภตพฺพนฺ”ติฯ ",
"pli-tv-pvr17:27.1":	"“สงฺคามาวจเรน, ภนฺเต, ภิกฺขุนา สงฺฆํ อุปสงฺกมนฺเตน กติ ธมฺเม อชฺฌตฺตํ อุปฏฺฐาเปตฺวา สงฺโฆ อุปสงฺกมิตพฺโพ”ติ? ",
"pli-tv-pvr17:28.1":	"“สงฺคามาวจเรน, อุปาลิ, ภิกฺขุนา สงฺฆํ อุปสงฺกมนฺเตน ปญฺจ ธมฺเม อชฺฌตฺตํ อุปฏฺฐาเปตฺวา สงฺโฆ อุปสงฺกมิตพฺโพฯ ",
"pli-tv-pvr17:28.2":	"กตเม ปญฺจ? ",
"pli-tv-pvr17:28.3":	"สงฺคามาวจเรน, อุปาลิ, ภิกฺขุนา สงฺฆํ อุปสงฺกมนฺเตน นีจจิตฺเตน สงฺโฆ อุปสงฺกมิตพฺโพ, รโชหรณสเมน จิตฺเตน, อาสนกุสเลน ภวิตพฺพํ นิสฺสชฺชกุสเลน, เถเร ภิกฺขู อนุปขชฺชนฺเตน, นเว ภิกฺขู อาสเนน อปฺปฏิพาหนฺเตน ยถาปติรูเป อาสเน นิสีทิตพฺพํ, อนานากถิเกน ภวิตพฺพํ อติรจฺฉานกถิเกน, สามํ วา ธมฺโม ภาสิตพฺโพ, ปโร วา อชฺเฌสิตพฺโพ, อริโย วา ตุณฺหีภาโว นาติมญฺญิตพฺโพ, สเจ, อุปาลิ, สงฺโฆ สมคฺคกรณียานิ กมฺมานิ กโรติ; ",
"pli-tv-pvr17:28.4":	"ตตฺร เจ, อุปาลิ, ภิกฺขุโน นกฺขมติ, อปิ ทิฏฺฐาวิกมฺมํ กตฺวา ญาเปตพฺพา สามคฺคีฯ ",
"pli-tv-pvr17:28.5":	"ตํ กิสฺสเหตุ? ",
"pli-tv-pvr17:28.6":	"มาหํ สงฺเฆน นานตฺโต อสฺสนฺติฯ ",
"pli-tv-pvr17:28.7":	"สงฺคามาวจเรนุปาลิ, ภิกฺขุนา สงฺฆํ อุปสงฺกมนฺเตน อิเม ปญฺจ ธมฺเม อชฺฌตฺตํ อุปฏฺฐาเปตฺวา สงฺโฆ อุปสงฺกมิตพฺโพ”ติฯ ",
"pli-tv-pvr17:29.1":	"“กติหิ นุ โข, ภนฺเต, องฺเคหิ สมนฺนาคโต ภิกฺขุ สงฺเฆ โวหรนฺโต พหุชนอกนฺโต จ โหติ พหุชนอมนาโป จ พหุชนอรุจิโต จา”ติ? ",
"pli-tv-pvr17:30.1":	"“ปญฺจหุปาลิ, องฺเคหิ สมนฺนาคโต ภิกฺขุ สงฺเฆ โวหรนฺโต พหุชนอกนฺโต จ โหติ พหุชนอมนาโป จ พหุชนรุจิโต จฯ ",
"pli-tv-pvr17:30.2":	"กตเมหิ ปญฺจหิ? ",
"pli-tv-pvr17:30.3":	"อุสฺสิตมนฺตี จ โหติ, นิสฺสิตชปฺปี จ, น จ ภาสานุสนฺธิกุสโล โหติ, น ยถาธมฺเม ยถาวินเย ยถาปตฺติยา โจเทตา โหติ, น ยถาธมฺเม ยถาวินเย ยถาปตฺติยา กาเรตา โหติ—",
"pli-tv-pvr17:30.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ สงฺเฆ โวหรนฺโต พหุชนอกนฺโต จ โหติ พหุชนอมนาโป จ พหุชนอรุจิโต จฯ ",
"pli-tv-pvr17:30.5":	"ปญฺจหุปาลิ, องฺเคหิ สมนฺนาคโต ภิกฺขุ สงฺเฆ โวหรนฺโต พหุชนกนฺโต จ โหติ พหุชนมนาโป จ พหุชนรุจิโต จฯ ",
"pli-tv-pvr17:30.6":	"กตเมหิ ปญฺจหิ? ",
"pli-tv-pvr17:30.7":	"น อุสฺสิตมนฺตี จ โหติ, น นิสฺสิตชปฺปี จ, ภาสานุสนฺธิกุสโล จ โหติ, ยถาธมฺเม ยถาวินเย ยถาปตฺติยา โจเทตา โหติ, ยถาธมฺเม ยถาวินเย ยถาปตฺติยา กาเรตา โหติ—",
"pli-tv-pvr17:30.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ สงฺเฆ โวหรนฺโต พหุชนกนฺโต จ โหติ พหุชนมนาโป จ พหุชนรุจิโต จฯ ",
"pli-tv-pvr17:31.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ สงฺเฆ โวหรนฺโต พหุชนอกนฺโต จ โหติ พหุชนอมนาโป จ พหุชนอรุจิโต จฯ ",
"pli-tv-pvr17:31.2":	"กตเมหิ ปญฺจหิ? ",
"pli-tv-pvr17:31.3":	"อุสฺสาเทตา จ โหติ, อปสาเทตา จ, อธมฺมํ คณฺหาติ, ธมฺมํ ปฏิพาหติ, สมฺผญฺจ พหุํ ภาสติ—",
"pli-tv-pvr17:31.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ สงฺเฆ โวหรนฺโต พหุชนอกนฺโต จ โหติ พหุชนอมนาโป จ พหุชนอรุจิโต จฯ ",
"pli-tv-pvr17:31.5":	"ปญฺจหุปาลิ, องฺเคหิ สมนฺนาคโต ภิกฺขุ สงฺเฆ โวหรนฺโต พหุชนกนฺโต จ โหติ พหุชนมนาโป จ พหุชนรุจิโต จฯ ",
"pli-tv-pvr17:31.6":	"กตเมหิ ปญฺจหิ? ",
"pli-tv-pvr17:31.7":	"น อุสฺสาเทตา จ โหติ, น อปสาเทตา จ, ธมฺมํ คณฺหาติ, อธมฺมํ ปฏิพาหติ, สมฺผญฺจ น พหุํ ภาสติ—",
"pli-tv-pvr17:31.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ สงฺเฆ โวหรนฺโต พหุชนกนฺโต จ โหติ พหุชนมนาโป จ พหุชนรุจิโต จฯ ",
"pli-tv-pvr17:32.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ สงฺเฆ โวหรนฺโต พหุชนอกนฺโต จ โหติ พหุชนอมนาโป จ พหุชนอรุจิโต จฯ ",
"pli-tv-pvr17:32.2":	"กตเมหิ ปญฺจหิ? ",
"pli-tv-pvr17:32.3":	"ปสยฺหปวตฺตา โหติ, อโนกาสกมฺมํ กาเรตฺวา ปวตฺตา โหติ, น ยถาธมฺเม ยถาวินเย ยถาปตฺติยา โจเทตา โหติ, น ยถาธมฺเม ยถาวินเย ยถาปตฺติยา กาเรตา โหติ, น ยถาทิฏฺฐิยา พฺยากตา โหติ—",
"pli-tv-pvr17:32.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ สงฺเฆ โวหรนฺโต พหุชนอกนฺโต จ โหติ พหุชนอมนาโป จ พหุชนอรุจิโต จฯ ",
"pli-tv-pvr17:32.5":	"ปญฺจหุปาลิ, องฺเคหิ สมนฺนาคโต ภิกฺขุ สงฺเฆ โวหรนฺโต พหุชนกนฺโต จ โหติ พหุชนมนาโป จ พหุชนรุจิโต จฯ ",
"pli-tv-pvr17:32.6":	"กตเมหิ ปญฺจหิ? ",
"pli-tv-pvr17:32.7":	"น ปสยฺหปวตฺตา โหติ, โอกาสกมฺมํ กาเรตฺวา ปวตฺตา โหติ, ยถาธมฺเม ยถาวินเย ยถาปตฺติยา โจเทตา โหติ, ยถาธมฺเม ยถาวินเย ยถาปตฺติยา กาเรตา โหติ, ยถาทิฏฺฐิยา พฺยากตา โหติ—",
"pli-tv-pvr17:32.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ สงฺเฆ โวหรนฺโต พหุชนกนฺโต จ โหติ พหุชนมนาโป จ พหุชนรุจิโต จา”ติฯ ",
"pli-tv-pvr17:33.1":	"“กติ นุ โข, ภนฺเต, อานิสํสา วินยปริยตฺติยา”ติ? ",
"pli-tv-pvr17:34.1":	"“ปญฺจิเม, อุปาลิ, อานิสํสา วินยปริยตฺติยาฯ ",
"pli-tv-pvr17:34.2":	"กตเม ปญฺจ? ",
"pli-tv-pvr17:34.3":	"อตฺตโน สีลกฺขนฺโธ สุคุตฺโต โหติ สุรกฺขิโต, กุกฺกุจฺจปกตานํ ปฏิสรณํ โหติ, วิสารโท สงฺฆมชฺเฌ โวหรติ, ปจฺจตฺถิเก สหธมฺเมน สุนิคฺคหิตํ นิคฺคณฺหาติ, สทฺธมฺมฏฺฐิติยา ปฏิปนฺโน โหติ—",
"pli-tv-pvr17:34.4":	"อิเมหิ โข, อุปาลิ, ปญฺจานิสํสา วินยปริยตฺติยา”ฯ ",
"pli-tv-pvr17:35.1":	"นปฺปฏิปฺปสฺสมฺภนวคฺโค นิฏฺฐิโต ทุติโยฯ ",
"pli-tv-pvr17:36.1":	"ตสฺสุทฺทานํ ",
"pli-tv-pvr17:37.1":	"อาปนฺโน ยายวณฺณญฺจ, ",
"pli-tv-pvr17:37.2":	"อลชฺชี สงฺคาเมน จ; ",
"pli-tv-pvr17:37.3":	"อุสฺสิตา อุสฺสาเทตา จ, ",
"pli-tv-pvr17:37.4":	"ปสยฺห ปริยตฺติยาติฯ ",
"pli-tv-pvr17:38.1":	"ปฐมยมกปญฺญตฺติฯ ",
"pli-tv-pvr17:39.0":	"๓ฯ โวหารวคฺค ",
"pli-tv-pvr17:39.1":	"“กติหิ นุ โข, ภนฺเต, องฺเคหิ สมนฺนาคเตน ภิกฺขุนา สงฺเฆ น โวหริตพฺพนฺ”ติ ",
"pli-tv-pvr17:40.1":	"“ปญฺจหุปาลิ, องฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:40.2":	"กตเมหิ ปญฺจหิ? ",
"pli-tv-pvr17:40.3":	"อาปตฺตึ น ชานาติ, อาปตฺติสมุฏฺฐานํ น ชานาติ, อาปตฺติยา ปโยคํ น ชานาติ, อาปตฺติยา วูปสมํ น ชานาติ, อาปตฺติยา น วินิจฺฉยกุสโล โหติ—",
"pli-tv-pvr17:40.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:40.5":	"ปญฺจหุปาลิ, องฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:40.6":	"กตเมหิ ปญฺจหิ? ",
"pli-tv-pvr17:40.7":	"อาปตฺตึ ชานาติ, อาปตฺติสมุฏฺฐานํ ชานาติ, อาปตฺติยา ปโยคํ ชานาติ, อาปตฺติยา วูปสมํ ชานาติ, อาปตฺติยา วินิจฺฉยกุสโล โหติ—",
"pli-tv-pvr17:40.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:41.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:41.2":	"กตเมหิ ปญฺจหิ? ",
"pli-tv-pvr17:41.3":	"อธิกรณํ น ชานาติ, อธิกรณสมุฏฺฐานํ น ชานาติ, อธิกรณสฺส ปโยคํ น ชานาติ, อธิกรณสฺส วูปสมํ น ชานาติ, อธิกรณสฺส น วินิจฺฉยกุสโล โหติ—",
"pli-tv-pvr17:41.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:41.5":	"ปญฺจหุปาลิ, องฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:41.6":	"กตเมหิ ปญฺจหิ? ",
"pli-tv-pvr17:41.7":	"อธิกรณํ ชานาติ, อธิกรณสมุฏฺฐานํ ชานาติ, อธิกรณสฺส ปโยคํ ชานาติ, อธิกรณสฺส วูปสมํ ชานาติ, อธิกรณสฺส วินิจฺฉยกุสโล โหติ—",
"pli-tv-pvr17:41.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:42.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:42.2":	"กตเมหิ ปญฺจหิ? ",
"pli-tv-pvr17:42.3":	"ปสยฺหปวตฺตา โหติ, อโนกาสกมฺมํ กาเรตฺวา ปวตฺตา โหติ, น ยถาธมฺเม ยถาวินเย ยถาปตฺติยา โจเทตา โหติ, น ยถาธมฺเม ยถาวินเย ยถาปตฺติยา กาเรตา โหติ, น ยถาทิฏฺฐิยา พฺยากตา โหติ—",
"pli-tv-pvr17:42.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:42.5":	"ปญฺจหุปาลิ, องฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:42.6":	"กตเมหิ ปญฺจหิ? ",
"pli-tv-pvr17:42.7":	"น ปสยฺหปวตฺตา โหติ, โอกาสกมฺมํ กาเรตฺวา ปวตฺตา โหติ, ยถาธมฺเม ยถาวินเย ยถาปตฺติยา โจเทตา โหติ, ยถาธมฺเม ยถาวินเย ยถาปตฺติยา กาเรตา โหติ, ยถาทิฏฺฐิยา พฺยากตา โหติ—",
"pli-tv-pvr17:42.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:43.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:43.2":	"กตเมหิ ปญฺจหิ? ",
"pli-tv-pvr17:43.3":	"อาปตฺตานาปตฺตึ น ชานาติ, ลหุกครุกํ อาปตฺตึ น ชานาติ, สาวเสสานวเสสํ อาปตฺตึ น ชานาติ, ทุฏฺฐุลฺลาทุฏฺฐุลฺลํ อาปตฺตึ น ชานาติ, สปฺปฏิกมฺมํ อปฺปฏิกมฺมํ อาปตฺตึ น ชานาติ—",
"pli-tv-pvr17:43.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:43.5":	"ปญฺจหุปาลิ, องฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:43.6":	"กตเมหิ ปญฺจหิ? ",
"pli-tv-pvr17:43.7":	"อาปตฺตานาปตฺตึ ชานาติ, ลหุกครุกํ อาปตฺตึ ชานาติ, สาวเสสานวเสสํ อาปตฺตึ ชานาติ, ทุฏฺฐุลฺลาทุฏฺฐุลฺลํ อาปตฺตึ ชานาติ, สปฺปฏิกมฺมํ อปฺปฏิกมฺมํ อาปตฺตึ ชานาติ—",
"pli-tv-pvr17:43.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:44.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:44.2":	"กตเมหิ ปญฺจหิ? ",
"pli-tv-pvr17:44.3":	"กมฺมํ น ชานาติ, กมฺมสฺส กรณํ น ชานาติ, กมฺมสฺส วตฺถุํ น ชานาติ, กมฺมสฺส วตฺตํ น ชานาติ, กมฺมสฺส วูปสมํ น ชานาติ—",
"pli-tv-pvr17:44.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:44.5":	"ปญฺจหุปาลิ, องฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:44.6":	"กตเมหิ ปญฺจหิ? ",
"pli-tv-pvr17:44.7":	"กมฺมํ ชานาติ, กมฺมสฺส กรณํ ชานาติ, กมฺมสฺส วตฺถุํ ชานาติ, กมฺมสฺส วตฺตํ ชานาติ, กมฺมสฺส วูปสมํ ชานาติ—",
"pli-tv-pvr17:44.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:45.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:45.2":	"กตเมหิ ปญฺจหิ? ",
"pli-tv-pvr17:45.3":	"วตฺถุํ น ชานาติ, นิทานํ น ชานาติ, ปญฺญตฺตึ น ชานาติ, ปทปจฺจาภฏฺฐํ น ชานาติ, อนุสนฺธิวจนปถํ น ชานาติ—",
"pli-tv-pvr17:45.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:45.5":	"ปญฺจหุปาลิ, องฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:45.6":	"กตเมหิ ปญฺจหิ? ",
"pli-tv-pvr17:45.7":	"วตฺถุํ ชานาติ, นิทานํ ชานาติ, ปญฺญตฺตึ ชานาติ, ปทปจฺจาภฏฺฐํ ชานาติ, อนุสนฺธิวจนปถํ ชานาติ—",
"pli-tv-pvr17:45.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:46.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:46.2":	"กตเมหิ ปญฺจหิ? ",
"pli-tv-pvr17:46.3":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ, อลชฺชี จ โหติ—",
"pli-tv-pvr17:46.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:46.5":	"ปญฺจหุปาลิ, องฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:46.6":	"กตเมหิ ปญฺจหิ? ",
"pli-tv-pvr17:46.7":	"น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ, ลชฺชี จ โหติ—",
"pli-tv-pvr17:46.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:47.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:47.2":	"กตเมหิ ปญฺจหิ? ",
"pli-tv-pvr17:47.3":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ, อกุสโล จ โหติ วินเย—",
"pli-tv-pvr17:47.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:47.5":	"ปญฺจหุปาลิ, องฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:47.6":	"กตเมหิ ปญฺจหิ? ",
"pli-tv-pvr17:47.7":	"น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ, กุสโล จ โหติ วินเย—",
"pli-tv-pvr17:47.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:48.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:48.2":	"กตเมหิ ปญฺจหิ? ",
"pli-tv-pvr17:48.3":	"ญตฺตึ น ชานาติ, ญตฺติยา กรณํ น ชานาติ, ญตฺติยา อนุสฺสาวนํ น ชานาติ, ญตฺติยา สมถํ น ชานาติ, ญตฺติยา วูปสมํ น ชานาติ—",
"pli-tv-pvr17:48.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:48.5":	"ปญฺจหุปาลิ, องฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:48.6":	"กตเมหิ ปญฺจหิ? ",
"pli-tv-pvr17:48.7":	"ญตฺตึ ชานาติ, ญตฺติยา กรณํ ชานาติ, ญตฺติยา อนุสฺสาวนํ ชานาติ, ญตฺติยา สมถํ ชานาติ, ญตฺติยา วูปสมํ ชานาติ—",
"pli-tv-pvr17:48.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:49.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:49.2":	"กตเมหิ ปญฺจหิ? ",
"pli-tv-pvr17:49.3":	"สุตฺตํ น ชานาติ, สุตฺตานุโลมํ น ชานาติ, วินยํ น ชานาติ, วินยานุโลมํ น ชานาติ, น จ ฐานาฐานกุสโล โหติ—",
"pli-tv-pvr17:49.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:49.5":	"ปญฺจหุปาลิ, องฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:49.6":	"กตเมหิ ปญฺจหิ? ",
"pli-tv-pvr17:49.7":	"สุตฺตํ ชานาติ, สุตฺตานุโลมํ ชานาติ, วินยํ ชานาติ, วินยานุโลมํ ชานาติ, ฐานาฐานกุสโล จ โหติ—",
"pli-tv-pvr17:49.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:50.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:50.2":	"กตเมหิ ปญฺจหิ? ",
"pli-tv-pvr17:50.3":	"ธมฺมํ น ชานาติ, ธมฺมานุโลมํ น ชานาติ, วินยํ น ชานาติ, วินยานุโลมํ น ชานาติ, น จ ปุพฺพาปรกุสโล โหติ—",
"pli-tv-pvr17:50.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ น โวหริตพฺพํฯ ",
"pli-tv-pvr17:50.5":	"ปญฺจหุปาลิ, องฺเคหิ สมนฺนาคเตน ภิกฺขุนา สงฺเฆ โวหริตพฺพํฯ ",
"pli-tv-pvr17:50.6":	"กตเมหิ ปญฺจหิ? ",
"pli-tv-pvr17:50.7":	"ธมฺมํ ชานาติ, ธมฺมานุโลมํ ชานาติ, วินยํ ชานาติ, วินยานุโลมํ ชานาติ, ปุพฺพาปรกุสโล จ โหติ—",
"pli-tv-pvr17:50.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สงฺเฆ โวหริตพฺพนฺ”ติฯ ",
"pli-tv-pvr17:51.1":	"โวหารวคฺโค นิฏฺฐิโต ตติโยฯ ",
"pli-tv-pvr17:52.1":	"ตสฺสุทฺทานํ ",
"pli-tv-pvr17:53.1":	"อาปตฺติ อธิกรณํ, ",
"pli-tv-pvr17:53.2":	"ปสยฺหาปตฺติ ชานนา; ",
"pli-tv-pvr17:53.3":	"กมฺมํ วตฺถุํ อลชฺชี จ, ",
"pli-tv-pvr17:53.4":	"อกุสโล จ ญตฺติยา; ",
"pli-tv-pvr17:53.5":	"สุตฺตํ น ชานาติ ธมฺมํ, ",
"pli-tv-pvr17:53.6":	"ตติโย วคฺคสงฺคโหติฯ ",
"pli-tv-pvr17:54.0":	"๔ฯ ทิฏฺฐาวิกมฺมวคฺค ",
"pli-tv-pvr17:54.1":	"“กติ นุ โข, ภนฺเต, อธมฺมิกา ทิฏฺฐาวิกมฺมา”ติ? ",
"pli-tv-pvr17:55.1":	"“ปญฺจิเม, อุปาลิ, อธมฺมิกา ทิฏฺฐาวิกมฺมาฯ ",
"pli-tv-pvr17:55.2":	"กตเม ปญฺจ? ",
"pli-tv-pvr17:55.3":	"อนาปตฺติยา ทิฏฺฐึ อาวิ กโรติ, อเทสนาคามินิยา อาปตฺติยา ทิฏฺฐึ อาวิ กโรติ, เทสิตาย อาปตฺติยา ทิฏฺฐึ อาวิ กโรติ, จตูหิ ปญฺจหิ ทิฏฺฐึ อาวิ กโรติ, มโน มานเสน ทิฏฺฐึ อาวิ กโรติ—",
"pli-tv-pvr17:55.4":	"อิเม โข, อุปาลิ, ปญฺจ อธมฺมิกา ทิฏฺฐาวิกมฺมาฯ ",
"pli-tv-pvr17:56.1":	"ปญฺจิเม, อุปาลิ, ธมฺมิกา ทิฏฺฐาวิกมฺมาฯ ",
"pli-tv-pvr17:56.2":	"กตเม ปญฺจ? ",
"pli-tv-pvr17:56.3":	"อาปตฺติยา ทิฏฺฐึ อาวิ กโรติ, เทสนาคามินิยา อาปตฺติยา ทิฏฺฐึ อาวิ กโรติ, อเทสิตาย อาปตฺติยา ทิฏฺฐึ อาวิ กโรติ, น จตูหิ ปญฺจหิ ทิฏฺฐึ อาวิ กโรติ, น มโน มานเสน ทิฏฺฐึ อาวิ กโรติ—",
"pli-tv-pvr17:56.4":	"อิเม โข, อุปาลิ, ปญฺจ ธมฺมิกา ทิฏฺฐาวิกมฺมาฯ ",
"pli-tv-pvr17:57.1":	"อปเรปิ, อุปาลิ, ปญฺจ อธมฺมิกา ทิฏฺฐาวิกมฺมาฯ ",
"pli-tv-pvr17:57.2":	"กตเม ปญฺจ? ",
"pli-tv-pvr17:57.3":	"นานาสํวาสกสฺส สนฺติเก ทิฏฺฐึ อาวิ กโรติ, นานาสีมาย ฐิตสฺส สนฺติเก ทิฏฺฐึ อาวิ กโรติ, อปกตตฺตสฺส สนฺติเก ทิฏฺฐึ อาวิ กโรติ, จตูหิ ปญฺจหิ ทิฏฺฐึ อาวิ กโรติ, มโน มานเสน ทิฏฺฐึ อาวิ กโรติ—",
"pli-tv-pvr17:57.4":	"อิเม โข, อุปาลิ, ปญฺจ อธมฺมิกา ทิฏฺฐาวิกมฺมาฯ ",
"pli-tv-pvr17:58.1":	"ปญฺจิเม, อุปาลิ, ธมฺมิกา ทิฏฺฐาวิกมฺมาฯ ",
"pli-tv-pvr17:58.2":	"กตเม ปญฺจ? ",
"pli-tv-pvr17:58.3":	"สมานสํวาสกสฺส สนฺติเก ทิฏฺฐึ อาวิ กโรติ, สมานสีมาย ฐิตสฺส สนฺติเก ทิฏฺฐึ อาวิ กโรติ, ปกตตฺตสฺส สนฺติเก ทิฏฺฐึ อาวิ กโรติ, น จตูหิ ปญฺจหิ ทิฏฺฐึ อาวิ กโรติ, น มโน มานเสน ทิฏฺฐึ อาวิ กโรติ—",
"pli-tv-pvr17:58.4":	"อิเม โข, อุปาลิ, ปญฺจ ธมฺมิกา ทิฏฺฐาวิกมฺมา”ติฯ ",
"pli-tv-pvr17:59.1":	"“กติ นุ โข, ภนฺเต, อธมฺมิกา ปฏิคฺคหา”ติ? ",
"pli-tv-pvr17:60.1":	"“ปญฺจิเม, อุปาลิ, อธมฺมิกา ปฏิคฺคหาฯ ",
"pli-tv-pvr17:60.2":	"กตเม ปญฺจ? ",
"pli-tv-pvr17:60.3":	"กาเยน ทิยฺยมานํ กาเยน อปฺปฏิคฺคหิตํ, กาเยน ทิยฺยมานํ กายปฺปฏิพทฺเธน อปฺปฏิคฺคหิตํ, กายปฺปฏิพทฺเธน ทิยฺยมานํ กาเยน อปฺปฏิคฺคหิตํ, กายปฺปฏิพทฺเธน ทิยฺยมานํ กายปฺปฏิพทฺเธน อปฺปฏิคฺคหิตํ, นิสฺสคฺคิเยน ทิยฺยมานํ กาเยน วา กายปฺปฏิพทฺเธน วา อปฺปฏิคฺคหิตํ—",
"pli-tv-pvr17:60.4":	"อิเม โข, อุปาลิ, ปญฺจ อธมฺมิกา ปฏิคฺคหาฯ ",
"pli-tv-pvr17:61.1":	"ปญฺจิเม, อุปาลิ, ธมฺมิกา ปฏิคฺคหาฯ ",
"pli-tv-pvr17:61.2":	"กตเม ปญฺจ? ",
"pli-tv-pvr17:61.3":	"กาเยน ทิยฺยมานํ กาเยน ปฏิคฺคหิตํ, กาเยน ทิยฺยมานํ กายปฺปฏิพทฺเธน ปฏิคฺคหิตํ, กายปฺปฏิพทฺเธน ทิยฺยมานํ กาเยน ปฏิคฺคหิตํ, กายปฺปฏิพทฺเธน ทิยฺยมานํ กายปฺปฏิพทฺเธน ปฏิคฺคหิตํ, นิสฺสคฺคิเยน ทิยฺยมานํ กาเยน วา กายปฺปฏิพทฺเธน วา ปฏิคฺคหิตํ—",
"pli-tv-pvr17:61.4":	"อิเม โข, อุปาลิ, ปญฺจ ธมฺมิกา ปฏิคฺคหา”ติฯ ",
"pli-tv-pvr17:62.1":	"“กติ นุ โข, ภนฺเต, อนติริตฺตา”ติ? ",
"pli-tv-pvr17:63.1":	"“ปญฺจิเม, อุปาลิ, อนติริตฺตาฯ ",
"pli-tv-pvr17:63.2":	"กตเม ปญฺจ? ",
"pli-tv-pvr17:63.3":	"อกปฺปิยกตํ โหติ, อปฺปฏิคฺคหิตกตํ โหติ อนุจฺจาริตกตํ โหติ, อหตฺถปาเส กตํ โหติ, อลเมตํ สพฺพนฺติ อวุตฺตํ โหติ—",
"pli-tv-pvr17:63.4":	"อิเม โข, อุปาลิ, ปญฺจ อนติริตฺตาฯ ",
"pli-tv-pvr17:64.1":	"ปญฺจิเม, อุปาลิ, อติริตฺตาฯ ",
"pli-tv-pvr17:64.2":	"กตเม ปญฺจ? ",
"pli-tv-pvr17:64.3":	"กปฺปิยกตํ โหติ, ปฏิคฺคหิตกตํ โหติ, อุจฺจาริตกตํ โหติ, หตฺถปาเส กตํ โหติ, อลเมตํ สพฺพนฺติ วุตฺตํ โหติ—",
"pli-tv-pvr17:64.4":	"อิเม โข, อุปาลิ, ปญฺจ อติริตฺตา”ติฯ ",
"pli-tv-pvr17:65.1":	"“กติหิ นุ โข, ภนฺเต, อากาเรหิ ปวารณา ปญฺญายตี”ติ? ",
"pli-tv-pvr17:66.1":	"“ปญฺจหุปาลิ, อากาเรหิ ปวารณา ปญฺญายติฯ ",
"pli-tv-pvr17:66.2":	"กตเมหิ ปญฺจหิ? ",
"pli-tv-pvr17:66.3":	"อสนํ ปญฺญายติ, โภชนํ ปญฺญายติ, หตฺถปาเส ฐิโต อภิหรติ, ปฏิกฺเขโป ปญฺญายติ—",
"pli-tv-pvr17:66.4":	"อิเมหิ โข, อุปาลิ, ปญฺจหากาเรหิ ปวารณา ปญฺญายตี”ติฯ ",
"pli-tv-pvr17:67.1":	"“กติ นุ โข, ภนฺเต, อธมฺมิกา ปฏิญฺญาตกรณา”ติ? ",
"pli-tv-pvr17:68.1":	"“ปญฺจิเม, อุปาลิ, อธมฺมิกา ปฏิญฺญาตกรณาฯ ",
"pli-tv-pvr17:68.2":	"กตเม ปญฺจ? ",
"pli-tv-pvr17:68.3":	"ภิกฺขุ ปาราชิกํ อชฺฌาปนฺโน โหติ, ปาราชิเกน โจทิยมาโน สงฺฆาทิเสสํ อชฺฌาปนฺโน ปฏิชานาติ, ตํ สงฺโฆ สงฺฆาทิเสเสน กาเรติ, อธมฺมิกํ ปฏิญฺญาตกรณํฯ ",
"pli-tv-pvr17:68.4":	"ภิกฺขุ ปาราชิกํ อชฺฌาปนฺโน โหติ, ปาราชิเกน โจทิยมาโน ปาจิตฺติยํ …เป… ",
"pli-tv-pvr17:68.5":	"ปาฏิเทสนียํ … ",
"pli-tv-pvr17:68.6":	"ทุกฺกฏํ อชฺฌาปนฺโน ปฏิชานาติ, ตํ สงฺโฆ ทุกฺกเฏน กาเรติ, อธมฺมิกํ ปฏิญฺญาตกรณํฯ ",
"pli-tv-pvr17:68.7":	"ภิกฺขุ สงฺฆาทิเสสํ …เป… ",
"pli-tv-pvr17:68.8":	"ปาจิตฺติยํ … ",
"pli-tv-pvr17:68.9":	"ปาฏิเทสนียํ … ",
"pli-tv-pvr17:68.10":	"ทุกฺกฏํ อชฺฌาปนฺโน โหติฯ ทุกฺกเฏน โจทิยมาโน ปาราชิกํ อชฺฌาปนฺโน ปฏิชานาติ, ตํ สงฺโฆ ปาราชิเกน กาเรติ, อธมฺมิกํ ปฏิญฺญาตกรณํฯ ",
"pli-tv-pvr17:68.11":	"ภิกฺขุ ทุกฺกฏํ อชฺฌาปนฺโน โหติ, ทุกฺกเฏน โจทิยมาโน สงฺฆาทิเสสํ …เป… ",
"pli-tv-pvr17:68.12":	"ปาจิตฺติยํ … ",
"pli-tv-pvr17:68.13":	"ปาฏิเทสนียํ อชฺฌาปนฺโน ปฏิชานาติ, ตํ สงฺโฆ ปาฏิเทสนีเยน กาเรติ, อธมฺมิกํ ปฏิญฺญาตกรณํฯ ",
"pli-tv-pvr17:68.14":	"อิเม โข, อุปาลิ, ปญฺจ อธมฺมิกา ปฏิญฺญาตกรณาฯ ",
"pli-tv-pvr17:69.1":	"ปญฺจิเม, อุปาลิ, ธมฺมิกา ปฏิญฺญาตกรณาฯ ",
"pli-tv-pvr17:69.2":	"กตเม ปญฺจ? ",
"pli-tv-pvr17:69.3":	"ภิกฺขุ ปาราชิกํ อชฺฌาปนฺโน โหติ, ปาราชิเกน โจทิยมาโน ปาราชิกํ อชฺฌาปนฺโน ปฏิชานาติ, ตํ สงฺโฆ ปาราชิเกน กาเรติ, ธมฺมิกํ ปฏิญฺญาตกรณํฯ ",
"pli-tv-pvr17:69.4":	"ภิกฺขุ สงฺฆาทิเสสํ …เป… ",
"pli-tv-pvr17:69.5":	"ปาจิตฺติยํ … ",
"pli-tv-pvr17:69.6":	"ปาฏิเทสนียํ … ",
"pli-tv-pvr17:69.7":	"ทุกฺกฏํ อชฺฌาปนฺโน โหติ, ทุกฺกเฏน โจทิยมาโน ทุกฺกฏํ อชฺฌาปนฺโน ปฏิชานาติ, ตํ สงฺโฆ ทุกฺกเฏน กาเรติ, ธมฺมิกํ ปฏิญฺญาตกรณํฯ ",
"pli-tv-pvr17:69.8":	"อิเม โข, อุปาลิ, ปญฺจ ธมฺมิกา ปฏิญฺญาตกรณา”ติฯ ",
"pli-tv-pvr17:70.1":	"“กติหิ นุ โข, ภนฺเต, องฺเคหิ สมนฺนาคตสฺส ภิกฺขุโน โอกาสกมฺมํ การาเปนฺตสฺส นาลํ โอกาสกมฺมํ กาตุนฺ”ติ? ",
"pli-tv-pvr17:71.1":	"“ปญฺจหุปาลิ, องฺเคหิ สมนฺนาคตสฺส ภิกฺขุโน โอกาสกมฺมํ การาเปนฺตสฺส นาลํ โอกาสกมฺมํ กาตุํฯ ",
"pli-tv-pvr17:71.2":	"กตเมหิ ปญฺจหิ? ",
"pli-tv-pvr17:71.3":	"อลชฺชี จ โหติ, พาโล จ, อปกตตฺโต จ, จาวนาธิปฺปาโย วตฺตา โหติ, โน วุฏฺฐานาธิปฺปาโย—",
"pli-tv-pvr17:71.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน โอกาสกมฺมํ การาเปนฺตสฺส นาลํ โอกาสกมฺมํ กาตุํฯ ",
"pli-tv-pvr17:72.1":	"ปญฺจหุปาลิ, องฺเคหิ สมนฺนาคตสฺส ภิกฺขุโน โอกาสกมฺมํ การาเปนฺตสฺส อลํ โอกาสกมฺมํ กาตุํฯ ",
"pli-tv-pvr17:72.2":	"กตเมหิ ปญฺจหิ? ",
"pli-tv-pvr17:72.3":	"ลชฺชี จ โหติ, ปณฺฑิโต จ, ปกตตฺโต จ, วุฏฺฐานาธิปฺปาโย วตฺตา โหติ, โน จาวนาธิปฺปาโย—",
"pli-tv-pvr17:72.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน โอกาสกมฺมํ การาเปนฺตสฺส อลํ โอกาสกมฺมํ กาตุนฺ”ติฯ ",
"pli-tv-pvr17:73.1":	"“กติหิ นุ โข, ภนฺเต, องฺเคหิ สมนฺนาคเตน ภิกฺขุนา สทฺธึ วินโย น สากจฺฉิตพฺโพ”ติ? ",
"pli-tv-pvr17:74.1":	"“ปญฺจหุปาลิ, องฺเคหิ สมนฺนาคเตน ภิกฺขุนา สทฺธึ วินโย น สากจฺฉิตพฺโพฯ ",
"pli-tv-pvr17:74.2":	"กตเมหิ ปญฺจหิ? ",
"pli-tv-pvr17:74.3":	"วตฺถุํ น ชานาติ, นิทานํ น ชานาติ, ปญฺญตฺตึ น ชานาติ, ปทปจฺจาภฏฺฐํ น ชานาติ, อนุสนฺธิวจนปถํ น ชานาติ—",
"pli-tv-pvr17:74.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สทฺธึ วินโย น สากจฺฉิตพฺโพฯ ",
"pli-tv-pvr17:75.1":	"ปญฺจหุปาลิ, องฺเคหิ สมนฺนาคเตน ภิกฺขุนา สทฺธึ วินโย สากจฺฉิตพฺโพฯ ",
"pli-tv-pvr17:75.2":	"กตเมหิ ปญฺจหิ? ",
"pli-tv-pvr17:75.3":	"วตฺถุํ ชานาติ, นิทานํ ชานาติ, ปญฺญตฺตึ ชานาติ, ปทปจฺจาภฏฺฐํ ชานาติ, อนุสนฺธิวจนปถํ ชานาติ—",
"pli-tv-pvr17:75.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สทฺธึ วินโย สากจฺฉิตพฺโพ”ติฯ ",
"pli-tv-pvr17:76.1":	"“กติ นุ โข, ภนฺเต, ปญฺหาปุจฺฉา”ติ? ",
"pli-tv-pvr17:77.1":	"“ปญฺจิมา, อุปาลิ, ปญฺหาปุจฺฉาฯ ",
"pli-tv-pvr17:77.2":	"กตมา ปญฺจ? ",
"pli-tv-pvr17:77.3":	"มนฺทตฺตา โมมูหตฺตา ปญฺหํ ปุจฺฉติ, ปาปิจฺโฉ อิจฺฉาปกโต ปญฺหํ ปุจฺฉติ, ปริภวา ปญฺหํ ปุจฺฉติ, อญฺญาตุกาโม ปญฺหํ ปุจฺฉติ, สเจ เม ปญฺหํ ปุฏฺโฐ สมฺมเทว พฺยากริสฺสติ อิจฺเจตํ กุสลํ โน เจ ปญฺหํ ปุฏฺโฐ สมฺมเทว พฺยากริสฺสติ อหมสฺส สมฺมเทว พฺยากริสฺสามีติ ปญฺหํ ปุจฺฉติ—",
"pli-tv-pvr17:77.4":	"อิมา โข, อุปาลิ, ปญฺจ ปญฺหาปุจฺฉา”ติฯ ",
"pli-tv-pvr17:78.1":	"“กติ นุ โข, ภนฺเต, อญฺญพฺยากรณา”ติ? ",
"pli-tv-pvr17:79.1":	"“ปญฺจิเม, อุปาลิ, อญฺญพฺยากรณาฯ ",
"pli-tv-pvr17:79.2":	"กตเม ปญฺจ? ",
"pli-tv-pvr17:79.3":	"มนฺทตฺตา โมมูหตฺตา อญฺญํ พฺยากโรติ, ปาปิจฺโฉ อิจฺฉาปกโต อญฺญํ พฺยากโรติ, อุมฺมาทา จิตฺตกฺเขปา อญฺญํ พฺยากโรติ, อธิมาเนน อญฺญํ พฺยากโรติ, ภูตํ อญฺญํ พฺยากโรติ—",
"pli-tv-pvr17:79.4":	"อิเม โข, อุปาลิ, ปญฺจ อญฺญพฺยากรณา”ติฯ ",
"pli-tv-pvr17:80.1":	"“กติ นุ โข, ภนฺเต, วิสุทฺธิโย”ติ? ",
"pli-tv-pvr17:81.1":	"“ปญฺจิมา, อุปาลิ, วิสุทฺธิโยฯ ",
"pli-tv-pvr17:81.2":	"กตมา ปญฺจ? ",
"pli-tv-pvr17:81.3":	"นิทานํ อุทฺทิสิตฺวา อวเสสํ สุเตน สาเวตพฺพํ อยํ ปฐมา วิสุทฺธิ, นิทานํ อุทฺทิสิตฺวา จตฺตาริ ปาราชิกานิ อุทฺทิสิตฺวา อวเสสํ สุเตน สาเวตพฺพํ อยํ ทุติยา วิสุทฺธิ, นิทานํ อุทฺทิสิตฺวา จตฺตาริ ปาราชิกานิ อุทฺทิสิตฺวา เตรส สงฺฆาทิเสเส อุทฺทิสิตฺวา อวเสสํ สุเตน สาเวตพฺพํ อยํ ตติยา วิสุทฺธิ, นิทานํ อุทฺทิสิตฺวา จตฺตาริ ปาราชิกานิ อุทฺทิสิตฺวา เตรส สงฺฆาทิเสเส อุทฺทิสิตฺวา เทฺว อนิยเต อุทฺทิสิตฺวา อวเสสํ สุเตน สาเวตพฺพํ อยํ จตุตฺถา วิสุทฺธิ, วิตฺถาเรเนว ปญฺจมี—",
"pli-tv-pvr17:81.4":	"อิมา โข, อุปาลิ, ปญฺจ วิสุทฺธิโย”ติฯ ",
"pli-tv-pvr17:82.1":	"“กติ นุ โข, ภนฺเต, โภชนา”ติ? ",
"pli-tv-pvr17:83.1":	"“ปญฺจิเม, อุปาลิ, โภชนาฯ ",
"pli-tv-pvr17:83.2":	"กตเม ปญฺจ? ",
"pli-tv-pvr17:83.3":	"โอทโน, กุมฺมาโส, สตฺตุ, มจฺโฉ, มํสํ—",
"pli-tv-pvr17:83.4":	"อิเม โข, อุปาลิ, ปญฺจ โภชนา”ติฯ ",
"pli-tv-pvr17:84.1":	"ทิฏฺฐาวิกมฺมวคฺโค นิฏฺฐิโต จตุตฺโถฯ ",
"pli-tv-pvr17:85.1":	"ตสฺสุทฺทานํ ",
"pli-tv-pvr17:86.1":	"ทิฏฺฐาวิกมฺมา อปเร, ",
"pli-tv-pvr17:86.2":	"ปฏิคฺคหานติริตฺตา; ",
"pli-tv-pvr17:86.3":	"ปวารณา ปฏิญฺญาตํ, ",
"pli-tv-pvr17:86.4":	"โอกาสํ สากจฺเฉน จ; ",
"pli-tv-pvr17:86.5":	"ปญฺหํ อญฺญพฺยากรณา, ",
"pli-tv-pvr17:86.6":	"วิสุทฺธิ จาปิ โภชนาติฯ ",
"pli-tv-pvr17:87.0":	"๕ฯ อตฺตาทานวคฺค ",
"pli-tv-pvr17:87.1":	"“โจทเกน, ภนฺเต, ภิกฺขุนา ปรํ โจเทตุกาเมน กติ ธมฺเม อชฺฌตฺตํ ปจฺจเวกฺขิตฺวา ปโร โจเทตพฺโพ”ติ? ",
"pli-tv-pvr17:88.1":	"“โจทเกนุปาลิ, ภิกฺขุนา ปรํ โจเทตุกาเมน ปญฺจ ธมฺเม อชฺฌตฺตํ ปจฺจเวกฺขิตฺวา ปโร โจเทตพฺโพฯ ",
"pli-tv-pvr17:88.2":	"กตเม ปญฺจ? ",
"pli-tv-pvr17:88.3":	"โจทเกนุปาลิ, ภิกฺขุนา ปรํ โจเทตุกาเมน เอวํ ปจฺจเวกฺขิตพฺพํ—",
"pli-tv-pvr17:89.1":	"‘ปริสุทฺธกายสมาจาโร นุ โขมฺหิ, ปริสุทฺเธนมฺหิ กายสมาจาเรน สมนฺนาคโต อจฺฉิทฺเทน อปฺปฏิมํเสน, สํวิชฺชติ นุ โข เม เอโส ธมฺโม อุทาหุ โน’ติฯ ",
"pli-tv-pvr17:89.2":	"โน เจ, อุปาลิ, ภิกฺขุ ปริสุทฺธกายสมาจาโร โหติ, ปริสุทฺเธน กายสมาจาเรน สมนฺนาคโต อจฺฉิทฺเทน อปฺปฏิมํเสน, ตสฺส ภวนฺติ วตฺตาโร—",
"pli-tv-pvr17:89.3":	"‘อิงฺฆ ตาว อายสฺมา กายิกํ สิกฺขสฺสู’ติ อิติสฺส ภวนฺติ วตฺตาโรฯ ",
"pli-tv-pvr17:90.1":	"ปุน จปรํ, อุปาลิ, โจทเกน ภิกฺขุนา ปรํ โจเทตุกาเมน เอวํ ปจฺจเวกฺขิตพฺพํ—",
"pli-tv-pvr17:90.2":	"‘ปริสุทฺธวจีสมาจาโร นุ โขมฺหิ, ปริสุทฺเธนมฺหิ วจีสมาจาเรน สมนฺนาคโต อจฺฉิทฺเทน อปฺปฏิมํเสน, สํวิชฺชติ นุ โข เม เอโส ธมฺโม อุทาหุ โน’ติฯ ",
"pli-tv-pvr17:90.3":	"โน เจ, อุปาลิ, ภิกฺขุ ปริสุทฺธวจีสมาจาโร โหติ, ปริสุทฺเธน วจีสมาจาเรน สมนฺนาคโต อจฺฉิทฺเทน อปฺปฏิมํเสน, ตสฺส ภวนฺติ วตฺตาโร—",
"pli-tv-pvr17:90.4":	"‘อิงฺฆ ตาว อายสฺมา วาจสิกํ สิกฺขสฺสู’ติ อิติสฺส ภวนฺติ วตฺตาโรฯ ",
"pli-tv-pvr17:91.1":	"ปุน จปรํ, อุปาลิ, โจทเกน ภิกฺขุนา ปรํ โจเทตุกาเมน เอวํ ปจฺจเวกฺขิตพฺพํ—",
"pli-tv-pvr17:91.2":	"‘เมตฺตํ นุ โข เม จิตฺตํ ปจฺจุปฏฺฐิตํ สพฺรหฺมจารีสุ อนาฆาตํ, สํวิชฺชติ นุ โข เม เอโส ธมฺโม อุทาหุ โน’ติฯ ",
"pli-tv-pvr17:91.3":	"โน เจ, อุปาลิ, ภิกฺขุโน เมตฺตํ จิตฺตํ ปจฺจุปฏฺฐิตํ โหติ สพฺรหฺมจารีสุ อนาฆาตํ, ตสฺส ภวนฺติ วตฺตาโร—",
"pli-tv-pvr17:91.4":	"‘อิงฺฆ ตาว อายสฺมา สพฺรหฺมจารีสุ เมตฺตํ จิตฺตํ อุปฏฺฐาเปหี’ติ อิติสฺส ภวนฺติ วตฺตาโรฯ ",
"pli-tv-pvr17:92.1":	"ปุน จปรํ, อุปาลิ, โจทเกน ภิกฺขุนา ปรํ โจเทตุกาเมน เอวํ ปจฺจเวกฺขิตพฺพํ—",
"pli-tv-pvr17:92.2":	"‘พหุสฺสุโต นุ โขมฺหิ สุตธโร สุตสนฺนิจโย, เย เต ธมฺมา อาทิกลฺยาณา มชฺเฌกลฺยาณา ปริโยสานกลฺยาณา สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ อภิวทนฺติ, ตถารูปา เม ธมฺมา พหุสฺสุตา โหนฺติ ธาตา วจสา ปริจิตา มนสานุเปกฺขิตา ทิฏฺฐิยา สุปฺปฏิวิทฺธา, สํวิชฺชติ นุ โข เม เอโส ธมฺโม อุทาหุ โน’ติฯ ",
"pli-tv-pvr17:92.3":	"โน เจ, อุปาลิ, ภิกฺขุ พหุสฺสุโต โหติ สุตธโร สุตสนฺนิจโย, เย เต ธมฺมา อาทิกลฺยาณา มชฺเฌกลฺยาณา ปริโยสานกลฺยาณา สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ อภิวทนฺติ, ตถารูปสฺส ธมฺมา น พหุสฺสุตา โหนฺติ ธาตา วจสา ปริจิตา มนสานุเปกฺขิตา ทิฏฺฐิยา สุปฺปฏิวิทฺธา, ตสฺส ภวนฺติ วตฺตาโร—",
"pli-tv-pvr17:92.4":	"‘อิงฺฆ ตาว อายสฺมา อาคมํ ปริยาปุณสฺสู’ติ อิติสฺส ภวนฺติ วตฺตาโรฯ ",
"pli-tv-pvr17:93.1":	"ปุน จปรํ, อุปาลิ, โจทเกน ภิกฺขุนา ปรํ โจเทตุกาเมน เอวํ ปจฺจเวกฺขิตพฺพํ—",
"pli-tv-pvr17:93.2":	"‘อุภยานิ โข เม ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส, สํวิชฺชติ นุ โข เม เอโส ธมฺโม อุทาหุ โน’ติฯ ",
"pli-tv-pvr17:93.3":	"โน เจ, อุปาลิ, ภิกฺขุโน อุภยานิ ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส, ‘อิทํ ปนาวุโส กตฺถ วุตฺตํ ภควตา’ติ อิติ ปุฏฺโฐ น สมฺปายติ, (…) ตสฺส ภวนฺติ วตฺตาโร—",
"pli-tv-pvr17:93.4":	"‘อิงฺฆ ตาว อายสฺมา วินยํ ปริยาปุณสฺสู’ติ อิติสฺส ภวนฺติ วตฺตาโรฯ ",
"pli-tv-pvr17:93.5":	"โจทเกนุปาลิ, ภิกฺขุนา ปรํ โจเทตุกาเมน อิเม ปญฺจ ธมฺเม อชฺฌตฺตํ ปจฺจเวกฺขิตฺวา ปโร โจเทตพฺโพ”ติฯ ",
"pli-tv-pvr17:94.1":	"“โจทเกน, ภนฺเต, ภิกฺขุนา ปรํ โจเทตุกาเมน กติ ธมฺเม อชฺฌตฺตํ อุปฏฺฐาเปตฺวา ปโร โจเทตพฺโพ”ติ? ",
"pli-tv-pvr17:95.1":	"“โจทเกนุปาลิ, ภิกฺขุนา ปรํ โจเทตุกาเมน ปญฺจ ธมฺเม อชฺฌตฺตํ อุปฏฺฐาเปตฺวา ปโร โจเทตพฺโพฯ ",
"pli-tv-pvr17:95.2":	"กตเม ปญฺจ? ",
"pli-tv-pvr17:95.3":	"กาเลน วกฺขามิ โน อกาเลน, ภูเตน วกฺขามิ โน อภูเตน, สเณฺหน วกฺขามิ โน ผรุเสน, อตฺถสํหิเตน วกฺขามิ โน อนตฺถสํหิเตน, เมตฺตาจิตฺโต วกฺขามิ โน โทสนฺตโรติ—",
"pli-tv-pvr17:95.4":	"โจทเกนุปาลิ, ภิกฺขุนา ปรํ โจเทตุกาเมน อิเม ปญฺจ ธมฺเม อชฺฌตฺตํ อุปฏฺฐาเปตฺวา ปโร โจเทตพฺโพ”ติฯ ",
"pli-tv-pvr17:96.1":	"“โจทเกน, ภนฺเต, ภิกฺขุนา ปรํ โจเทตุกาเมน กติ ธมฺเม อชฺฌตฺตํ มนสิ กริตฺวา ปโร โจเทตพฺโพ”ติ? ",
"pli-tv-pvr17:97.1":	"“โจทเกนุปาลิ, ภิกฺขุนา ปรํ โจเทตุกาเมน ปญฺจ ธมฺเม อชฺฌตฺตํ มนสิ กริตฺวา ปโร โจเทตพฺโพฯ ",
"pli-tv-pvr17:97.2":	"กตเม ปญฺจ? ",
"pli-tv-pvr17:97.3":	"การุญฺญตา, หิเตสิตา, อนุกมฺปตา, อาปตฺติวุฏฺฐานตา, วินยปุเรกฺขารตา—",
"pli-tv-pvr17:97.4":	"โจทเกนุปาลิ, ภิกฺขุนา ปรํ โจเทตุกาเมน อิเม ปญฺจ ธมฺเม อชฺฌตฺตํ มนสิ กริตฺวา ปโร โจเทตพฺโพ”ติฯ ",
"pli-tv-pvr17:98.1":	"“กติหิ นุ โข, ภนฺเต, องฺเคหิ สมนฺนาคตสฺส ภิกฺขุโน โอกาสกมฺมํ การาเปนฺตสฺส นาลํ โอกาสกมฺมํ กาตุนฺ”ติ? ",
"pli-tv-pvr17:99.1":	"“ปญฺจหุปาลิ, องฺเคหิ สมนฺนาคตสฺส ภิกฺขุโน โอกาสกมฺมํ การาเปนฺตสฺส นาลํ โอกาสกมฺมํ กาตุํฯ ",
"pli-tv-pvr17:99.2":	"กตเมหิ ปญฺจหิ? ",
"pli-tv-pvr17:99.3":	"อปริสุทฺธกายสมาจาโร โหติ, อปริสุทฺธวจีสมาจาโร โหติ, อปริสุทฺธาชีโว โหติ, พาโล โหติ อพฺยตฺโต, น ปฏิพโล อนุยุญฺชิยมาโน อนุโยคํ ทาตุํ—",
"pli-tv-pvr17:99.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน โอกาสกมฺมํ การาเปนฺตสฺส นาลํ โอกาสกมฺมํ กาตุํฯ ",
"pli-tv-pvr17:100.1":	"ปญฺจหุปาลิ, องฺเคหิ สมนฺนาคตสฺส ภิกฺขุโน โอกาสกมฺมํ การาเปนฺตสฺส อลํ โอกาสกมฺมํ กาตุํฯ ",
"pli-tv-pvr17:100.2":	"กตเมหิ ปญฺจหิ? ",
"pli-tv-pvr17:100.3":	"ปริสุทฺธกายสมาจาโร โหติ, ปริสุทฺธวจีสมาจาโร โหติ, ปริสุทฺธาชีโว โหติ, ปณฺฑิโต โหติ พฺยตฺโต ปฏิพโล อนุยุญฺชิยมาโน อนุโยคํ ทาตุํ—",
"pli-tv-pvr17:100.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน โอกาสกมฺมํ การาเปนฺตสฺส อลํ โอกาสกมฺมํ กาตุนฺ”ติฯ ",
"pli-tv-pvr17:101.1":	"“อตฺตาทานํ อาทาตุกาเมน, ภนฺเต, ภิกฺขุนา กติหงฺเคหิ สมนฺนาคตํ อตฺตาทานํ อาทาตพฺพนฺ”ติ? ",
"pli-tv-pvr17:102.1":	"“อตฺตาทานํ อาทาตุกาเมนุปาลิ, ภิกฺขุนา ปญฺจงฺคสมนฺนาคตํ อตฺตาทานํ อาทาตพฺพํฯ ",
"pli-tv-pvr17:102.2":	"กตเม ปญฺจ? ",
"pli-tv-pvr17:102.3":	"อตฺตาทานํ อาทาตุกาเมน, อุปาลิ, ภิกฺขุนา เอวํ ปจฺจเวกฺขิตพฺพํ—",
"pli-tv-pvr17:102.4":	"‘ยํ โข อหํ อิมํ อตฺตาทานํ อาทาตุกาโม, กาโล นุ โข อิมํ อตฺตาทานํ อาทาตุํ อุทาหุ โน’ติฯ ",
"pli-tv-pvr17:102.5":	"สเจ, อุปาลิ, ภิกฺขุ ปจฺจเวกฺขมาโน เอวํ ชานาติ—",
"pli-tv-pvr17:102.6":	"‘อกาโล อิมํ อตฺตาทานํ อาทาตุํ โน กาโล’ติ, น ตํ, อุปาลิ, อตฺตาทานํ อาทาตพฺพํฯ ",
"pli-tv-pvr17:103.1":	"สเจ ปนุปาลิ, ภิกฺขุ ปจฺจเวกฺขมาโน เอวํ ชานาติ—",
"pli-tv-pvr17:103.2":	"‘กาโล อิมํ อตฺตาทานํ อาทาตุํ โน อกาโล’ติ, เตนุปาลิ, ภิกฺขุนา อุตฺตริ ปจฺจเวกฺขิตพฺพํ—",
"pli-tv-pvr17:103.3":	"‘ยํ โข อหํ อิมํ อตฺตาทานํ อาทาตุกาโม ภูตํ นุ โข อิทํ อตฺตาทานํ อุทาหุ โน’ติฯ ",
"pli-tv-pvr17:103.4":	"สเจ, อุปาลิ, ภิกฺขุ ปจฺจเวกฺขมาโน เอวํ ชานาติ—",
"pli-tv-pvr17:103.5":	"‘อภูตํ อิทํ อตฺตาทานํ โน ภูตนฺ’ติ, น ตํ, อุปาลิ, อตฺตาทานํ อาทาตพฺพํฯ ",
"pli-tv-pvr17:104.1":	"สเจ ปนุปาลิ, ภิกฺขุ ปจฺจเวกฺขมาโน เอวํ ชานาติ—",
"pli-tv-pvr17:104.2":	"‘ภูตํ อิทํ อตฺตาทานํ โน อภูตนฺ’ติ, เตนุปาลิ, ภิกฺขุนา อุตฺตริ ปจฺจเวกฺขิตพฺพํ—",
"pli-tv-pvr17:104.3":	"‘ยํ โข อหํ อิมํ อตฺตาทานํ อาทาตุกาโม, อตฺถสํหิตํ นุ โข อิทํ อตฺตาทานํ อุทาหุ โน’ติฯ ",
"pli-tv-pvr17:104.4":	"สเจ, อุปาลิ, ภิกฺขุ ปจฺจเวกฺขมาโน เอวํ ชานาติ—",
"pli-tv-pvr17:104.5":	"‘อนตฺถสํหิตํ อิทํ อตฺตาทานํ โน อตฺถสํหิตนฺ’ติ, น ตํ, อุปาลิ, อตฺตาทานํ อาทาตพฺพํฯ ",
"pli-tv-pvr17:105.1":	"สเจ ปนุปาลิ, ภิกฺขุ ปจฺจเวกฺขมาโน เอวํ ชานาติ—",
"pli-tv-pvr17:105.2":	"‘อตฺถสํหิตํ อิทํ อตฺตาทานํ โน อนตฺถสํหิตนฺ’ติ, เตนุปาลิ, ภิกฺขุนา อุตฺตริ ปจฺจเวกฺขิตพฺพํ—",
"pli-tv-pvr17:105.3":	"‘อิมํ โข อหํ อตฺตาทานํ อาทิยมาโน ลภิสฺสามิ สนฺทิฏฺเฐ สมฺภตฺเต ภิกฺขู ธมฺมโต วินยโต ปกฺเข อุทาหุ โน’ติฯ ",
"pli-tv-pvr17:105.4":	"สเจ, อุปาลิ, ภิกฺขุ ปจฺจเวกฺขมาโน เอวํ ชานาติ—",
"pli-tv-pvr17:105.5":	"‘อิมํ โข อหํ อตฺตาทานํ อาทิยมาโน น ลภิสฺสามิ สนฺทิฏฺเฐ สมฺภตฺเต ภิกฺขู ธมฺมโต วินยโต ปกฺเข’ติ, น ตํ, อุปาลิ, อตฺตาทานํ อาทาตพฺพํฯ ",
"pli-tv-pvr17:106.1":	"สเจ ปนุปาลิ, ภิกฺขุ ปจฺจเวกฺขมาโน เอวํ ชานาติ—",
"pli-tv-pvr17:106.2":	"‘อิทํ โข อหํ อตฺตาทานํ อาทิยมาโน ลภิสฺสามิ สนฺทิฏฺเฐ สมฺภตฺเต ภิกฺขู ธมฺมโต วินยโต ปกฺเข’ติ, เตนุปาลิ, ภิกฺขุนา อุตฺตริ ปจฺจเวกฺขิตพฺพํ—",
"pli-tv-pvr17:106.3":	"‘อิมํ โข เม อตฺตาทานํ อาทิยโต ภวิสฺสติ สงฺฆสฺส ตโตนิทานํ ภณฺฑนํ กลโห วิคฺคโห วิวาโท สงฺฆเภโท สงฺฆราชิ สงฺฆววตฺถานํ สงฺฆนานากรณํ อุทาหุ โน’ติฯ ",
"pli-tv-pvr17:106.4":	"สเจ, อุปาลิ, ภิกฺขุ ปจฺจเวกฺขมาโน เอวํ ชานาติ—",
"pli-tv-pvr17:106.5":	"‘อิมํ โข เม อตฺตาทานํ อาทิยโต ภวิสฺสติ สงฺฆสฺส ตโตนิทานํ ภณฺฑนํ กลโห วิคฺคโห วิวาโท สงฺฆเภโท สงฺฆราชิ สงฺฆววตฺถานํ สงฺฆนานากรณนฺ’ติ, น ตํ, อุปาลิ, อตฺตาทานํ อาทาตพฺพํฯ ",
"pli-tv-pvr17:107.1":	"สเจ ปนุปาลิ, ภิกฺขุ ปจฺจเวกฺขมาโน เอวํ ชานาติ—",
"pli-tv-pvr17:107.2":	"‘อิมํ โข เม อตฺตาทานํ อาทิยโต น ภวิสฺสติ สงฺฆสฺส ตโตนิทานํ ภณฺฑนํ กลโห วิคฺคโห วิวาโท สงฺฆเภโท สงฺฆราชิ สงฺฆววตฺถานํ สงฺฆนานากรณนฺ’ติ, ตํ อาทาตพฺพํ, อุปาลิ, อตฺตาทานํฯ ",
"pli-tv-pvr17:107.3":	"เอวํ ปญฺจงฺคสมนฺนาคตํ โข, อุปาลิ, อตฺตาทานํ อาทินฺนํ ปจฺฉาปิ อวิปฺปฏิสารกรํ ภวิสฺสตี”ติฯ ",
"pli-tv-pvr17:108.1":	"“กติหิ นุ โข, ภนฺเต, องฺเคหิ สมนฺนาคโต ภิกฺขุ อธิกรณชาตานํ ภิกฺขูนํ พหูปกาโร โหตี”ติ? ",
"pli-tv-pvr17:109.1":	"“ปญฺจหุปาลิ, องฺเคหิ สมนฺนาคโต ภิกฺขุ อธิกรณชาตานํ ภิกฺขูนํ พหูปกาโร โหติฯ ",
"pli-tv-pvr17:109.2":	"กตเมหิ ปญฺจหิ? ",
"pli-tv-pvr17:109.3":	"สีลวา โหติ, ปาติโมกฺขสํวรสํวุโต วิหรติ อาจารโคจรสมฺปนฺโน อณุมตฺเตสุ วชฺเชสุ ภยทสฺสาวี, สมาทาย สิกฺขติ สิกฺขาปเทสุ; ",
"pli-tv-pvr17:109.4":	"พหุสฺสุโต โหติ สุตธโร สุตสนฺนิจโย; ",
"pli-tv-pvr17:109.5":	"เย เต ธมฺมา อาทิกลฺยาณา มชฺเฌกลฺยาณา ปริโยสานกลฺยาณา สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ อภิวทนฺติ ตถารูปสฺส ธมฺมา พหุสฺสุตา โหนฺติ ธาตา วจสา ปริจิตา มนสานุเปกฺขิตา ทิฏฺฐิยา สุปฺปฏิวิทฺธา, อุภยานิ โข ปนสฺส ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส; ",
"pli-tv-pvr17:109.6":	"วินเย โข ปน ฐิโต โหติ อสํหีโร; ",
"pli-tv-pvr17:109.7":	"ปฏิพโล โหติ อุโภ อตฺถปจฺจตฺถิเก อสฺสาเสตุํ สญฺญาเปตุํ นิชฺฌาเปตุํ เปกฺเขตุํ ปสาเทตุํ—",
"pli-tv-pvr17:109.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อธิกรณชาตานํ ภิกฺขูนํ พหูปกาโร โหติฯ ",
"pli-tv-pvr17:110.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ อธิกรณชาตานํ ภิกฺขูนํ พหูปกาโร โหติฯ ",
"pli-tv-pvr17:110.2":	"กตเมหิ ปญฺจหิ? ",
"pli-tv-pvr17:110.3":	"ปริสุทฺธกายสมาจาโร โหติ, ปริสุทฺธวจีสมาจาโร โหติ, ปริสุทฺธาชีโว โหติ, ปณฺฑิโต โหติ พฺยตฺโต, ปฏิพโล อนุยุญฺชิยมาโน อนุโยคํ ทาตุํ—",
"pli-tv-pvr17:110.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อธิกรณชาตานํ ภิกฺขูนํ พหูปกาโร โหติฯ ",
"pli-tv-pvr17:111.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ อธิกรณชาตานํ ภิกฺขูนํ พหูปกาโร โหติฯ ",
"pli-tv-pvr17:111.2":	"กตเมหิ ปญฺจหิ? ",
"pli-tv-pvr17:111.3":	"วตฺถุํ ชานาติ, นิทานํ ชานาติ, ปญฺญตฺตึ ชานาติ, ปทปจฺจาภฏฺฐํ ชานาติ, อนุสนฺธิวจนปถํ ชานาติ—",
"pli-tv-pvr17:111.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อธิกรณชาตานํ ภิกฺขูนํ พหูปกาโร โหตี”ติฯ ",
"pli-tv-pvr17:112.1":	"“กติหิ นุ โข, ภนฺเต, องฺเคหิ สมนฺนาคเตน ภิกฺขุนา นานุยุญฺชิตพฺพนฺ”ติ? ",
"pli-tv-pvr17:113.1":	"“ปญฺจหุปาลิ, องฺเคหิ สมนฺนาคเตน ภิกฺขุนา นานุยุญฺชิตพฺพํฯ ",
"pli-tv-pvr17:113.2":	"กตเมหิ ปญฺจหิ? ",
"pli-tv-pvr17:113.3":	"สุตฺตํ น ชานาติ, สุตฺตานุโลมํ น ชานาติ, วินยํ น ชานาติ, วินยานุโลมํ น ชานาติ, น จ ฐานาฐานกุสโล โหติ—",
"pli-tv-pvr17:113.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา นานุยุญฺชิตพฺพํฯ ",
"pli-tv-pvr17:114.1":	"ปญฺจหุปาลิ, องฺเคหิ สมนฺนาคเตน ภิกฺขุนา อนุยุญฺชิตพฺพํฯ ",
"pli-tv-pvr17:114.2":	"กตเมหิ ปญฺจหิ? ",
"pli-tv-pvr17:114.3":	"สุตฺตํ ชานาติ, สุตฺตานุโลมํ ชานาติ, วินยํ ชานาติ, วินยานุโลมํ ชานาติ, ฐานาฐานกุสโล จ โหติ—",
"pli-tv-pvr17:114.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา อนุยุญฺชิตพฺพํฯ ",
"pli-tv-pvr17:115.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา นานุยุญฺชิตพฺพํฯ ",
"pli-tv-pvr17:115.2":	"กตเมหิ ปญฺจหิ? ",
"pli-tv-pvr17:115.3":	"ธมฺมํ น ชานาติ, ธมฺมานุโลมํ น ชานาติ, วินยํ น ชานาติ, วินยานุโลมํ น ชานาติ, น จ ปุพฺพาปรกุสโล โหติ—",
"pli-tv-pvr17:115.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา นานุยุญฺชิตพฺพํฯ ",
"pli-tv-pvr17:116.1":	"ปญฺจหุปาลิ, องฺเคหิ สมนฺนาคเตน ภิกฺขุนา อนุยุญฺชิตพฺพํฯ ",
"pli-tv-pvr17:116.2":	"กตเมหิ ปญฺจหิ? ",
"pli-tv-pvr17:116.3":	"ธมฺมํ ชานาติ, ธมฺมานุโลมํ ชานาติ, วินยํ ชานาติ, วินยานุโลมํ ชานาติ, ปุพฺพาปรกุสโล จ โหติ—",
"pli-tv-pvr17:116.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา อนุยุญฺชิตพฺพํฯ ",
"pli-tv-pvr17:117.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา นานุยุญฺชิตพฺพํฯ ",
"pli-tv-pvr17:117.2":	"กตเมหิ ปญฺจหิ? ",
"pli-tv-pvr17:117.3":	"วตฺถุํ น ชานาติ, นิทานํ น ชานาติ, ปญฺญตฺตึ น ชานาติ, ปทปจฺจาภฏฺฐํ น ชานาติ, อนุสนฺธิวจนปถํ น ชานาติ—",
"pli-tv-pvr17:117.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา นานุยุญฺชิตพฺพํฯ ",
"pli-tv-pvr17:118.1":	"ปญฺจหุปาลิ, องฺเคหิ สมนฺนาคเตน ภิกฺขุนา อนุยุญฺชิตพฺพํฯ ",
"pli-tv-pvr17:118.2":	"กตเมหิ ปญฺจหิ? ",
"pli-tv-pvr17:118.3":	"วตฺถุํ ชานาติ, นิทานํ ชานาติ, ปญฺญตฺตึ ชานาติ, ปทปจฺจาภฏฺฐํ ชานาติ, อนุสนฺธิวจนปถํ ชานาติ—",
"pli-tv-pvr17:118.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา อนุยุญฺชิตพฺพํฯ ",
"pli-tv-pvr17:119.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา นานุยุญฺชิตพฺพํฯ ",
"pli-tv-pvr17:119.2":	"กตเมหิ ปญฺจหิ? ",
"pli-tv-pvr17:119.3":	"อาปตฺตึ น ชานาติ, อาปตฺติสมุฏฺฐานํ น ชานาติ, อาปตฺติยา ปโยคํ น ชานาติ, อาปตฺติยา วูปสมํ น ชานาติ, อาปตฺติยา น วินิจฺฉยกุสโล โหติ—",
"pli-tv-pvr17:119.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา นานุยุญฺชิตพฺพํฯ ",
"pli-tv-pvr17:120.1":	"ปญฺจหุปาลิ, องฺเคหิ สมนฺนาคเตน ภิกฺขุนา อนุยุญฺชิตพฺพํฯ ",
"pli-tv-pvr17:120.2":	"กตเมหิ ปญฺจหิ? ",
"pli-tv-pvr17:120.3":	"อาปตฺตึ ชานาติ, อาปตฺติสมุฏฺฐานํ ชานาติ, อาปตฺติยา ปโยคํ ชานาติ, อาปตฺติยา วูปสมํ ชานาติ, อาปตฺติยา วินิจฺฉยกุสโล โหติ—",
"pli-tv-pvr17:120.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา อนุยุญฺชิตพฺพํฯ ",
"pli-tv-pvr17:121.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา นานุยุญฺชิตพฺพํฯ ",
"pli-tv-pvr17:121.2":	"กตเมหิ ปญฺจหิ? ",
"pli-tv-pvr17:121.3":	"อธิกรณํ น ชานาติ, อธิกรณสมุฏฺฐานํ น ชานาติ, อธิกรณสฺส ปโยคํ น ชานาติ, อธิกรณสฺส วูปสมํ น ชานาติ, อธิกรณสฺส น วินิจฺฉยกุสโล โหติ—",
"pli-tv-pvr17:121.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา นานุยุญฺชิตพฺพํฯ ",
"pli-tv-pvr17:122.1":	"ปญฺจหุปาลิ, องฺเคหิ สมนฺนาคเตน ภิกฺขุนา อนุยุญฺชิตพฺพํฯ ",
"pli-tv-pvr17:122.2":	"กตเมหิ ปญฺจหิ? ",
"pli-tv-pvr17:122.3":	"อธิกรณํ ชานาติ, อธิกรณสมุฏฺฐานํ ชานาติ, อธิกรณสฺส ปโยคํ ชานาติ, อธิกรณสฺส วูปสมํ ชานาติ, อธิกรณสฺส วินิจฺฉยกุสโล โหติ—",
"pli-tv-pvr17:122.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา อนุยุญฺชิตพฺพนฺ”ติฯ ",
"pli-tv-pvr17:123.1":	"อตฺตาทานวคฺโค นิฏฺฐิโต ปญฺจโมฯ ",
"pli-tv-pvr17:124.1":	"ตสฺสุทฺทานํ ",
"pli-tv-pvr17:125.1":	"ปริสุทฺธญฺจ กาเลน, ",
"pli-tv-pvr17:125.2":	"การุญฺญํ โอกาเสน จ; ",
"pli-tv-pvr17:125.3":	"อตฺตาทานํ อธิกรณํ, ",
"pli-tv-pvr17:125.4":	"อปเรหิปิ วตฺถุญฺจ; ",
"pli-tv-pvr17:125.5":	"สุตฺตํ ธมฺมํ ปุน วตฺถุญฺจ, ",
"pli-tv-pvr17:125.6":	"อาปตฺติ อธิกรเณน จาติฯ ",
"pli-tv-pvr17:126.0":	"๖ฯ ธุตงฺควคฺค ",
"pli-tv-pvr17:126.1":	"“กติ นุ โข, ภนฺเต, อารญฺญิกา”ติ? ",
"pli-tv-pvr17:126.2":	"“ปญฺจิเม, อุปาลิ, อารญฺญิกาฯ ",
"pli-tv-pvr17:126.3":	"กตเม ปญฺจ? ",
"pli-tv-pvr17:126.4":	"มนฺทตฺตา โมมูหตฺตา อารญฺญิโก โหติ, ปาปิจฺโฉ อิจฺฉาปกโต อารญฺญิโก โหติ, อุมฺมาทา จิตฺตกฺเขปา อารญฺญิโก โหติ, วณฺณิตํ พุทฺเธหิ พุทฺธสาวเกหีติ อารญฺญิโก โหติ, อปิ จ อปฺปิจฺฉญฺเญว นิสฺสาย สนฺตุฏฺฐิญฺเญว นิสฺสาย, สเลฺลขญฺเญว นิสฺสาย ปวิเวกญฺเญว นิสฺสาย อิทมตฺถิตญฺเญว นิสฺสาย อารญฺญิโก โหติ—",
"pli-tv-pvr17:126.5":	"อิเม โข, อุปาลิ, ปญฺจ อารญฺญิกา”ติฯ ",
"pli-tv-pvr17:127.1":	"“กติ นุ โข, ภนฺเต, ปิณฺฑปาติกาติ …เป… ",
"pli-tv-pvr17:127.2":	"กติ นุ โข, ภนฺเต, ปํสุกูลิกาติ …เป… ",
"pli-tv-pvr17:127.3":	"กติ นุ โข, ภนฺเต, รุกฺขมูลิกาติ …เป… ",
"pli-tv-pvr17:127.4":	"กติ นุ โข, ภนฺเต, โสสานิกาติ …เป… ",
"pli-tv-pvr17:127.5":	"กติ นุ โข, ภนฺเต, อพฺโภกาสิกาติ …เป… ",
"pli-tv-pvr17:127.6":	"กติ นุ โข, ภนฺเต, เตจีวริกาติ …เป… ",
"pli-tv-pvr17:127.7":	"กติ นุ โข, ภนฺเต, สปทานจาริกาติ …เป… ",
"pli-tv-pvr17:127.8":	"กติ นุ โข, ภนฺเต, เนสชฺชิกาติ …เป… ",
"pli-tv-pvr17:127.9":	"กติ นุ โข, ภนฺเต, ยถาสนฺถติกาติ …เป… ",
"pli-tv-pvr17:127.10":	"กติ นุ โข, ภนฺเต, เอกาสนิกาติ …เป… ",
"pli-tv-pvr17:127.11":	"กติ นุ โข, ภนฺเต, ขลุปจฺฉาภตฺติกาติ …เป… ",
"pli-tv-pvr17:127.12":	"กติ นุ โข, ภนฺเต, ปตฺตปิณฺฑิกา”ติ? ",
"pli-tv-pvr17:127.13":	"“ปญฺจิเม, อุปาลิ, ปตฺตปิณฺฑิกาฯ ",
"pli-tv-pvr17:127.14":	"กตเม ปญฺจ? ",
"pli-tv-pvr17:127.15":	"มนฺทตฺตา โมมูหตฺตา ปตฺตปิณฺฑิโก โหติ, ปาปิจฺโฉ อิจฺฉาปกโต ปตฺตปิณฺฑิโก โหติ, อุมฺมาทา จิตฺตกฺเขปา ปตฺตปิณฺฑิโก โหติ, วณฺณิตํ พุทฺเธหิ พุทฺธสาวเกหีติ ปตฺตปิณฺฑิโก โหติ, อปิ จ อปฺปิจฺฉญฺเญว นิสฺสาย สนฺตุฏฺฐิญฺเญว นิสฺสาย สเลฺลขญฺเญว นิสฺสาย ปวิเวกญฺเญว นิสฺสาย อิทมตฺถิตญฺเญว นิสฺสาย ปตฺตปิณฺฑิโก โหติ—",
"pli-tv-pvr17:127.16":	"อิเม โข, อุปาลิ, ปญฺจ ปตฺตปิณฺฑิกา”ติฯ ",
"pli-tv-pvr17:128.1":	"ธุตงฺควคฺโค นิฏฺฐิโต ฉฏฺโฐฯ ",
"pli-tv-pvr17:129.1":	"ตสฺสุทฺทานํ ",
"pli-tv-pvr17:130.1":	"อารญฺญิโก ปิณฺฑิปํสุ, ",
"pli-tv-pvr17:130.2":	"รุกฺขสุสานปญฺจมํ; ",
"pli-tv-pvr17:130.3":	"อพฺโภ เตจีวรญฺเจว, ",
"pli-tv-pvr17:130.4":	"สปทานเนสชฺชิกา; ",
"pli-tv-pvr17:130.5":	"สนฺถเตกาสนญฺเจว, ",
"pli-tv-pvr17:130.6":	"ขลุปจฺฉา ปตฺตปิณฺฑิกาติฯ ",
"pli-tv-pvr17:131.0":	"๗ฯ มุสาวาทวคฺค ",
"pli-tv-pvr17:131.1":	"“กติ นุ โข, ภนฺเต, มุสาวาทา”ติ? ",
"pli-tv-pvr17:131.2":	"“ปญฺจิเม, อุปาลิ, มุสาวาทาฯ ",
"pli-tv-pvr17:131.3":	"กตเม ปญฺจ? ",
"pli-tv-pvr17:131.4":	"อตฺถิ มุสาวาโท ปาราชิกคามี, อตฺถิ มุสาวาโท สงฺฆาทิเสสคามี, อตฺถิ มุสาวาโท ถุลฺลจฺจยคามี, อตฺถิ มุสาวาโท ปาจิตฺติยคามี, อตฺถิ มุสาวาโท ทุกฺกฏคามี—",
"pli-tv-pvr17:131.5":	"อิเม โข, อุปาลิ, ปญฺจ มุสาวาทา”ติฯ ",
"pli-tv-pvr17:132.1":	"“กติหิ นุ โข, ภนฺเต, องฺเคหิ สมนฺนาคตสฺส ภิกฺขุโน สงฺฆมชฺเฌ อุโปสถํ วา ปวารณํ วา ฐเปนฺตสฺส—‘อลํ, ภิกฺขุ, มา ภณฺฑนํ, มา กลหํ, มา วิคฺคหํ, มา วิวาทนฺ’ติ โอมทฺทิตฺวา สงฺเฆน อุโปสโถ วา ปวารณา วา กาตพฺพา”ติ? ",
"pli-tv-pvr17:133.1":	"“ปญฺจหุปาลิ, องฺเคหิ สมนฺนาคตสฺส ภิกฺขุโน สงฺฆมชฺเฌ อุโปสถํ วา ปวารณํ วา ฐเปนฺตสฺส—‘อลํ, ภิกฺขุ, มา ภณฺฑนํ, มา กลหํ, มา วิคฺคหํ, มา วิวาทนฺ’ติ โอมทฺทิตฺวา สงฺเฆน อุโปสโถ วา ปวารณา วา กาตพฺพาฯ ",
"pli-tv-pvr17:133.2":	"กตเมหิ ปญฺจหิ? ",
"pli-tv-pvr17:133.3":	"อลชฺชี จ โหติ, พาโล จ, อปกตตฺโต จ, จาวนาธิปฺปาโย วตฺตา โหติ, โน วุฏฺฐานาธิปฺปาโย—",
"pli-tv-pvr17:133.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน สงฺฆมชฺเฌ อุโปสถํ วา ปวารณํ วา ฐเปนฺตสฺส—",
"pli-tv-pvr17:133.5":	"‘อลํ, ภิกฺขุ, มา ภณฺฑนํ, มา กลหํ, มา วิคฺคหํ, มา วิวาทนฺ’ติ โอมทฺทิตฺวา สงฺเฆน อุโปสโถ วา ปวารณา วา กาตพฺพาฯ ",
"pli-tv-pvr17:134.1":	"อปเรหิปิ, อุปาลิ, ปญฺจหงฺเคหิ สมนฺนาคตสฺส ภิกฺขุโน สงฺฆมชฺเฌ อุโปสถํ วา ปวารณํ วา ฐเปนฺตสฺส—‘อลํ, ภิกฺขุ, มา ภณฺฑนํ, มา กลหํ, มา วิคฺคหํ, มา วิวาทนฺ’ติ โอมทฺทิตฺวา สงฺเฆน อุโปสโถ วา ปวารณา วา กาตพฺพาฯ ",
"pli-tv-pvr17:134.2":	"กตเมหิ ปญฺจหิ? ",
"pli-tv-pvr17:134.3":	"อปริสุทฺธกายสมาจาโร โหติ, อปริสุทฺธวจีสมาจาโร โหติ, อปริสุทฺธาชีโว โหติ, พาโล โหติ อพฺยตฺโต, ภณฺฑนการโก โหติ กลหการโก—",
"pli-tv-pvr17:134.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน สงฺฆมชฺเฌ อุโปสถํ วา ปวารณํ วา ฐเปนฺตสฺส—‘อลํ, ภิกฺขุ, มา ภณฺฑนํ, มา กลหํ, มา วิคฺคหํ, มา วิวาทนฺ’ติ โอมทฺทิตฺวา สงฺเฆน อุโปสโถ วา ปวารณา วา กาตพฺพา”ติฯ ",
"pli-tv-pvr17:135.1":	"“กติหิ นุ โข, ภนฺเต, องฺเคหิ สมนฺนาคตสฺส ภิกฺขุโน อนุโยโค น ทาตพฺโพ”ติ? ",
"pli-tv-pvr17:136.1":	"“ปญฺจหุปาลิ, องฺเคหิ สมนฺนาคตสฺส ภิกฺขุโน อนุโยโค น ทาตพฺโพฯ ",
"pli-tv-pvr17:136.2":	"กตเมหิ ปญฺจหิ? ",
"pli-tv-pvr17:136.3":	"อาปตฺตานาปตฺตึ น ชานาติ, ลหุกครุกํ อาปตฺตึ น ชานาติ, สาวเสสานวเสสํ อาปตฺตึ น ชานาติ, ทุฏฺฐุลฺลาทุฏฺฐุลฺลํ อาปตฺตึ น ชานาติ, สปฺปฏิกมฺมาปฏิกมฺมํ อาปตฺตึ น ชานาติ—",
"pli-tv-pvr17:136.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน อนุโยโค น ทาตพฺโพฯ ",
"pli-tv-pvr17:137.1":	"ปญฺจหุปาลิ, องฺเคหิ สมนฺนาคตสฺส ภิกฺขุโน อนุโยโค ทาตพฺโพฯ ",
"pli-tv-pvr17:137.2":	"กตเมหิ ปญฺจหิ? ",
"pli-tv-pvr17:137.3":	"อาปตฺตานาปตฺตึ ชานาติ, ลหุกครุกํ อาปตฺตึ ชานาติ, สาวเสสานวเสสํ อาปตฺตึ ชานาติ, ทุฏฺฐุลฺลาทุฏฺฐุลฺลํ อาปตฺตึ ชานาติ, สปฺปฏิกมฺมาปฏิกมฺมํ อาปตฺตึ ชานาติ—",
"pli-tv-pvr17:137.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน อนุโยโค ทาตพฺโพ”ติฯ ",
"pli-tv-pvr17:138.1":	"“กติหิ นุ โข, ภนฺเต, อากาเรหิ ภิกฺขุ อาปตฺตึ อาปชฺชตี”ติ? ",
"pli-tv-pvr17:138.2":	"“ปญฺจหุปาลิ, อากาเรหิ ภิกฺขุ อาปตฺตึ อาปชฺชติฯ ",
"pli-tv-pvr17:138.3":	"กตเมหิ ปญฺจหิ? ",
"pli-tv-pvr17:138.4":	"อลชฺชิตา, อญฺญาณตา, กุกฺกุจฺจปกตตา, อกปฺปิเย กปฺปิยสญฺญิตา, กปฺปิเย อกปฺปิยสญฺญิตา—",
"pli-tv-pvr17:138.5":	"อิเมหิ โข, อุปาลิ, ปญฺจหากาเรหิ ภิกฺขุ อาปตฺตึ อาปชฺชติฯ ",
"pli-tv-pvr17:139.1":	"อปเรหิปิ, อุปาลิ, ปญฺจหากาเรหิ ภิกฺขุ อาปตฺตึ อาปชฺชติฯ ",
"pli-tv-pvr17:139.2":	"กตเมหิ ปญฺจหิ? ",
"pli-tv-pvr17:139.3":	"อทสฺสเนน, อสฺสวเนน, ปสุตฺตกตา, ตถาสญฺญี, สติสมฺโมสา—",
"pli-tv-pvr17:139.4":	"อิเมหิ โข, อุปาลิ, ปญฺจหากาเรหิ ภิกฺขุ อาปตฺตึ อาปชฺชตี”ติฯ ",
"pli-tv-pvr17:140.1":	"“กติ นุ โข, ภนฺเต, เวรา”ติ? ",
"pli-tv-pvr17:140.2":	"“ปญฺจิเม, อุปาลิ, เวราฯ ",
"pli-tv-pvr17:140.3":	"กตเม ปญฺจ? ",
"pli-tv-pvr17:140.4":	"ปาณาติปาโต, อทินฺนาทานํ, กาเมสุมิจฺฉาจาโร, มุสาวาโท, สุราเมรยมชฺชปฺปมาทฏฺฐานํ—",
"pli-tv-pvr17:140.5":	"อิเม โข, อุปาลิ, ปญฺจ เวรา”ติฯ ",
"pli-tv-pvr17:141.1":	"“กติ นุ โข, ภนฺเต, เวรมณิโย”ติ? ",
"pli-tv-pvr17:141.2":	"“ปญฺจิมา, อุปาลิ, เวรมณิโยฯ ",
"pli-tv-pvr17:141.3":	"กตมา ปญฺจ? ",
"pli-tv-pvr17:141.4":	"ปาณาติปาตา เวรมณี, อทินฺนาทานา เวรมณี, กาเมสุมิจฺฉาจารา เวรมณี, มุสาวาทา เวรมณี, สุราเมรยมชฺชปฺปมาทฏฺฐานา เวรมณี—",
"pli-tv-pvr17:141.5":	"อิมา โข, อุปาลิ, ปญฺจ เวรมณิโย”ติฯ ",
"pli-tv-pvr17:142.1":	"“กติ นุ โข, ภนฺเต, พฺยสนานี”ติ? ",
"pli-tv-pvr17:142.2":	"“ปญฺจิมานิ, อุปาลิ, พฺยสนานิฯ ",
"pli-tv-pvr17:142.3":	"กตมานิ ปญฺจ? ",
"pli-tv-pvr17:142.4":	"ญาติพฺยสนํ, โภคพฺยสนํ, โรคพฺยสนํ, สีลพฺยสนํ, ทิฏฺฐิพฺยสนํ—",
"pli-tv-pvr17:142.5":	"อิมานิ โข, อุปาลิ, ปญฺจ พฺยสนานี”ติฯ ",
"pli-tv-pvr17:143.1":	"“กติ นุ โข, ภนฺเต, สมฺปทา”ติ? ",
"pli-tv-pvr17:143.2":	"“ปญฺจิมา, อุปาลิ, สมฺปทาฯ ",
"pli-tv-pvr17:143.3":	"กตมา ปญฺจ? ",
"pli-tv-pvr17:143.4":	"ญาติสมฺปทา, โภคสมฺปทา, อาโรคฺยสมฺปทา, สีลสมฺปทา, ทิฏฺฐิสมฺปทา—",
"pli-tv-pvr17:143.5":	"อิมา โข, อุปาลิ, ปญฺจ สมฺปทา”ติฯ ",
"pli-tv-pvr17:144.1":	"มุสาวาทวคฺโค นิฏฺฐิโต สตฺตโมฯ ",
"pli-tv-pvr17:145.1":	"ตสฺสุทฺทานํ ",
"pli-tv-pvr17:146.1":	"มุสาวาโท จ โอมทฺทิ, ",
"pli-tv-pvr17:146.2":	"อปเรหิ อนุโยโค; ",
"pli-tv-pvr17:146.3":	"อาปตฺติญฺจ อปเรหิ, ",
"pli-tv-pvr17:146.4":	"เวรา เวรมณีปิ จ; ",
"pli-tv-pvr17:146.5":	"พฺยสนํ สมฺปทา เจว, ",
"pli-tv-pvr17:146.6":	"สตฺตโม วคฺคสงฺคโหติฯ ",
"pli-tv-pvr17:147.0":	"๘ฯ ภิกฺขุโนวาทวคฺค ",
"pli-tv-pvr17:147.1":	"“กติหิ นุ โข, ภนฺเต, องฺเคหิ สมนฺนาคตสฺส ภิกฺขุโน ภิกฺขุนิสงฺเฆเนว กมฺมํ กาตพฺพนฺ”ติ? ",
"pli-tv-pvr17:148.1":	"“ปญฺจหุปาลิ, องฺเคหิ สมนฺนาคตสฺส ภิกฺขุโน ภิกฺขุนิสงฺเฆเนว กมฺมํ กาตพฺพํ, อวนฺทิโย โส ภิกฺขุ ภิกฺขุนิสงฺเฆนฯ ",
"pli-tv-pvr17:148.2":	"กตเมหิ ปญฺจหิ? ",
"pli-tv-pvr17:148.3":	"วิวริตฺวา กายํ ภิกฺขุนีนํ ทเสฺสติ, อูรุํ ทเสฺสติ, องฺคชาตํ ทเสฺสติ, อุโภ อํสกูเฏ ทเสฺสติ, โอภาสติ, คิหี สมฺปโยเชติ—",
"pli-tv-pvr17:148.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน ภิกฺขุนิสงฺเฆเนว กมฺมํ กาตพฺพํฯ ",
"pli-tv-pvr17:148.5":	"อวนฺทิโย โส ภิกฺขุ ภิกฺขุนิสงฺเฆนฯ ",
"pli-tv-pvr17:149.1":	"อปเรหิปิ, อุปาลิ, ปญฺจหงฺเคหิ สมนฺนาคตสฺส ภิกฺขุโน ภิกฺขุนิสงฺเฆเนว กมฺมํ กาตพฺพํ, อวนฺทิโย โส ภิกฺขุ ภิกฺขุนิสงฺเฆนฯ ",
"pli-tv-pvr17:149.2":	"กตเมหิ ปญฺจหิ? ",
"pli-tv-pvr17:149.3":	"ภิกฺขุนีนํ อลาภาย ปริสกฺกติ, ภิกฺขุนีนํ อนตฺถาย ปริสกฺกติ, ภิกฺขุนีนํ อวาสาย ปริสกฺกติ, ภิกฺขุนิโย อกฺโกสติ ปริภาสติ, ภิกฺขู ภิกฺขุนีหิ เภเทติ—",
"pli-tv-pvr17:149.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน ภิกฺขุนิสงฺเฆเนว กมฺมํ กาตพฺพํ, อวนฺทิโย โส ภิกฺขุ ภิกฺขุนิสงฺเฆนฯ ",
"pli-tv-pvr17:150.1":	"อปเรหิปิ, อุปาลิ, ปญฺจหงฺเคหิ สมนฺนาคตสฺส ภิกฺขุโน ภิกฺขุนิสงฺเฆเนว กมฺมํ กาตพฺพํ, อวนฺทิโย โส ภิกฺขุ ภิกฺขุนิสงฺเฆนฯ ",
"pli-tv-pvr17:150.2":	"กตเมหิ ปญฺจหิ? ",
"pli-tv-pvr17:150.3":	"ภิกฺขุนีนํ อลาภาย ปริสกฺกติ, ภิกฺขุนีนํ อนตฺถาย ปริสกฺกติ, ภิกฺขุนีนํ อวาสาย ปริสกฺกติ, ภิกฺขุนิโย อกฺโกสติ ปริภาสติ, ภิกฺขู ภิกฺขุนีหิ สมฺปโยเชติ—",
"pli-tv-pvr17:150.4":	"อิเมหิ โข, อุปาลิ, ปญฺจหงฺเคหิ สมนฺนาคตสฺส ภิกฺขุโน ภิกฺขุนิสงฺเฆเนว กมฺมํ กาตพฺพํ, อวนฺทิโย โส ภิกฺขุ ภิกฺขุนิสงฺเฆนา”ติฯ ",
"pli-tv-pvr17:151.1":	"“กติหิ นุ โข, ภนฺเต, องฺเคหิ สมนฺนาคตาย ภิกฺขุนิยา กมฺมํ กาตพฺพนฺ”ติ? ",
"pli-tv-pvr17:152.1":	"“ปญฺจหุปาลิ, องฺเคหิ สมนฺนาคตาย ภิกฺขุนิยา กมฺมํ กาตพฺพํฯ ",
"pli-tv-pvr17:152.2":	"กตเมหิ ปญฺจหิ? ",
"pli-tv-pvr17:152.3":	"วิวริตฺวา กายํ ภิกฺขูนํ ทเสฺสติ, อูรุํ ทเสฺสติ, องฺคชาตํ ทเสฺสติ, อุโภ อํสกูเฏ ทเสฺสติ, โอภาสติ, คิหี สมฺปโยเชติ—",
"pli-tv-pvr17:152.4":	"อิเมหิ โข, อุปาลิ, ปญฺจหงฺเคหิ สมนฺนาคตาย ภิกฺขุนิยา กมฺมํ กาตพฺพํฯ ",
"pli-tv-pvr17:153.1":	"อปเรหิปิ, อุปาลิ, ปญฺจหงฺเคหิ สมนฺนาคตาย ภิกฺขุนิยา กมฺมํ กาตพฺพํฯ ",
"pli-tv-pvr17:153.2":	"กตเมหิ ปญฺจหิ? ",
"pli-tv-pvr17:153.3":	"ภิกฺขูนํ อลาภาย ปริสกฺกติ, ภิกฺขูนํ อนตฺถาย ปริสกฺกติ, ภิกฺขูนํ อวาสาย ปริสกฺกติ, ภิกฺขู อกฺโกสติ ปริภาสติ, ภิกฺขุนิโย ภิกฺขูหิ เภเทติ—",
"pli-tv-pvr17:153.4":	"อิเมหิ โข, อุปาลิ, ปญฺจหงฺเคหิ สมนฺนาคตาย ภิกฺขุนิยา กมฺมํ กาตพฺพํฯ ",
"pli-tv-pvr17:154.1":	"อปเรหิปิ, อุปาลิ, ปญฺจหงฺเคหิ สมนฺนาคตาย ภิกฺขุนิยา กมฺมํ กาตพฺพํฯ ",
"pli-tv-pvr17:154.2":	"กตเมหิ ปญฺจหิ? ",
"pli-tv-pvr17:154.3":	"ภิกฺขูนํ อลาภาย ปริสกฺกติ, ภิกฺขูนํ อนตฺถาย ปริสกฺกติ, ภิกฺขูนํ อวาสาย ปริสกฺกติ, ภิกฺขู อกฺโกสติ ปริภาสติ, ภิกฺขุนิโย ภิกฺขูหิ สมฺปโยเชติ—",
"pli-tv-pvr17:154.4":	"อิเมหิ โข, อุปาลิ, ปญฺจหงฺเคหิ สมนฺนาคตาย ภิกฺขุนิยา กมฺมํ กาตพฺพนฺ”ติฯ ",
"pli-tv-pvr17:155.1":	"“กติหิ นุ โข, ภนฺเต, องฺเคหิ สมนฺนาคเตน ภิกฺขุนา ภิกฺขุนีนํ โอวาโท น ฐเปตพฺโพ”ติ? ",
"pli-tv-pvr17:156.1":	"“ปญฺจหุปาลิ, องฺเคหิ สมนฺนาคเตน ภิกฺขุนา ภิกฺขุนีนํ โอวาโท น ฐเปตพฺโพฯ ",
"pli-tv-pvr17:156.2":	"กตเมหิ ปญฺจหิ? ",
"pli-tv-pvr17:156.3":	"อลชฺชี จ โหติ, พาโล จ, อปกตตฺโต จ, จาวนาธิปฺปาโย วตฺตา โหติ, โน วุฏฺฐานาธิปฺปาโย—",
"pli-tv-pvr17:156.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา ภิกฺขุนีนํ โอวาโท น ฐเปตพฺโพฯ ",
"pli-tv-pvr17:157.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา ภิกฺขุนีนํ โอวาโท น ฐเปตพฺโพฯ ",
"pli-tv-pvr17:157.2":	"กตเมหิ ปญฺจหิ? ",
"pli-tv-pvr17:157.3":	"อปริสุทฺธกายสมาจาโร โหติ, อปริสุทฺธวจีสมาจาโร โหติ, อปริสุทฺธาชีโว โหติ, พาโล โหติ, อพฺยตฺโต, น ปฏิพโล อนุยุญฺชิยมาโน อนุโยคํ ทาตุํ—",
"pli-tv-pvr17:157.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา ภิกฺขุนีนํ โอวาโท น ฐเปตพฺโพฯ ",
"pli-tv-pvr17:158.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา ภิกฺขุนีนํ โอวาโท น ฐเปตพฺโพฯ ",
"pli-tv-pvr17:158.2":	"กตเมหิ ปญฺจหิ? ",
"pli-tv-pvr17:158.3":	"กายิเกน อนาจาเรน สมนฺนาคโต โหติ, วาจสิเกน อนาจาเรน สมนฺนาคโต โหติ, กายิกวาจสิเกน อนาจาเรน สมนฺนาคโต โหติ, ภิกฺขุนีนํ อกฺโกสกปริภาสโก โหติ, ภิกฺขุนีหิ สทฺธึ สํสฏฺโฐ วิหรติ อนนุโลมิเกน สํสคฺเคน—",
"pli-tv-pvr17:158.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา ภิกฺขุนีนํ โอวาโท น ฐเปตพฺโพฯ ",
"pli-tv-pvr17:159.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา ภิกฺขุนีนํ โอวาโท น ฐเปตพฺโพฯ ",
"pli-tv-pvr17:159.2":	"กตเมหิ ปญฺจหิ? ",
"pli-tv-pvr17:159.3":	"อลชฺชี จ โหติ, พาโล จ, อปกตตฺโต จ, ภณฺฑนการโก จ โหติ กลหการโก, สิกฺขาย จ น ปริปูริการี—",
"pli-tv-pvr17:159.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา ภิกฺขุนีนํ โอวาโท น ฐเปตพฺโพ”ติฯ ",
"pli-tv-pvr17:160.1":	"“กติหิ นุ โข, ภนฺเต, องฺเคหิ สมนฺนาคเตน ภิกฺขุนา ภิกฺขุนีนํ โอวาโท น คเหตพฺโพ”ติ? ",
"pli-tv-pvr17:161.1":	"“ปญฺจหุปาลิ, องฺเคหิ สมนฺนาคเตน ภิกฺขุนา ภิกฺขุนีนํ โอวาโท น คเหตพฺโพฯ ",
"pli-tv-pvr17:161.2":	"กตเมหิ ปญฺจหิ? ",
"pli-tv-pvr17:161.3":	"กายิเกน อนาจาเรน สมนฺนาคโต โหติ, วาจสิเกน อนาจาเรน สมนฺนาคโต โหติ, กายิกวาจสิเกน อนาจาเรน สมนฺนาคโต โหติ, ภิกฺขุนีนํ อกฺโกสกปริภาสโก โหติ, ภิกฺขุนีหิ สทฺธึ สํสฏฺโฐ วิหรติ อนนุโลมิเกน สํสคฺเคน—",
"pli-tv-pvr17:161.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา ภิกฺขุนีนํ โอวาโท น คเหตพฺโพฯ ",
"pli-tv-pvr17:162.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา ภิกฺขุนีนํ โอวาโท น คเหตพฺโพฯ ",
"pli-tv-pvr17:162.2":	"กตเมหิ ปญฺจหิ? ",
"pli-tv-pvr17:162.3":	"อลชฺชี จ โหติ, พาโล จ, อปกตตฺโต จ, คมิโก วา โหติ, คิลาโน วา—",
"pli-tv-pvr17:162.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา ภิกฺขุนีนํ โอวาโท น คเหตพฺโพ”ติฯ ",
"pli-tv-pvr17:163.1":	"“กติหิ นุ โข, ภนฺเต, องฺเคหิ สมนฺนาคเตน ภิกฺขุนา สทฺธึ น สากจฺฉิตพฺโพ”ติ? ",
"pli-tv-pvr17:164.1":	"“ปญฺจหุปาลิ, องฺเคหิ สมนฺนาคเตน ภิกฺขุนา สทฺธึ น สากจฺฉิตพฺโพฯ ",
"pli-tv-pvr17:164.2":	"กตเมหิ ปญฺจหิ? ",
"pli-tv-pvr17:164.3":	"น อเสกฺเขน สีลกฺขนฺเธน สมนฺนาคโต โหติ, น อเสกฺเขน สมาธิกฺขนฺเธน สมนฺนาคโต โหติ, น อเสกฺเขน ปญฺญากฺขนฺเธน สมนฺนาคโต โหติ, น อเสกฺเขน วิมุตฺติกฺขนฺเธน สมนฺนาคโต โหติ, น อเสกฺเขน วิมุตฺติญาณทสฺสนกฺขนฺเธน สมนฺนาคโต โหติ—",
"pli-tv-pvr17:164.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สทฺธึ น สากจฺฉิตพฺโพฯ ",
"pli-tv-pvr17:164.5":	"ปญฺจหุปาลิ, องฺเคหิ สมนฺนาคเตน ภิกฺขุนา สทฺธึ สากจฺฉิตพฺโพฯ ",
"pli-tv-pvr17:164.6":	"กตเมหิ ปญฺจหิ? ",
"pli-tv-pvr17:164.7":	"อเสกฺเขน สีลกฺขนฺเธน สมนฺนาคโต โหติ, อเสกฺเขน สมาธิกฺขนฺเธน สมนฺนาคโต โหติ, อเสกฺเขน ปญฺญากฺขนฺเธน สมนฺนาคโต โหติ, อเสกฺเขน วิมุตฺติกฺขนฺเธน สมนฺนาคโต โหติ, อเสกฺเขน วิมุตฺติญาณทสฺสนกฺขนฺเธน สมนฺนาคโต โหติ—",
"pli-tv-pvr17:164.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สทฺธึ สากจฺฉิตพฺโพฯ ",
"pli-tv-pvr17:165.1":	"อปเรหิปิ, อุปาลิ, ปญฺจหงฺเคหิ สมนฺนาคเตน ภิกฺขุนา สทฺธึ น สากจฺฉิตพฺโพฯ ",
"pli-tv-pvr17:165.2":	"กตเมหิ ปญฺจหิ? ",
"pli-tv-pvr17:165.3":	"น อตฺถปฏิสมฺภิทาปตฺโต โหติ, น ธมฺมปฏิสมฺภิทาปตฺโต โหติ, น นิรุตฺติปฏิสมฺภิทาปตฺโต โหติ, น ปฏิภานปฏิสมฺภิทาปตฺโต โหติ, ยถาวิมุตฺตํ จิตฺตํ น ปจฺจเวกฺขิตา—",
"pli-tv-pvr17:165.4":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สทฺธึ น สากจฺฉิตพฺโพฯ ",
"pli-tv-pvr17:165.5":	"ปญฺจหุปาลิ, องฺเคหิ สมนฺนาคเตน ภิกฺขุนา สทฺธึ สากจฺฉิตพฺโพฯ ",
"pli-tv-pvr17:165.6":	"กตเมหิ ปญฺจหิ? ",
"pli-tv-pvr17:165.7":	"อตฺถปฏิสมฺภิทาปตฺโต โหติ, ธมฺมปฏิสมฺภิทาปตฺโต โหติ, นิรุตฺติปฏิสมฺภิทาปตฺโต โหติ, ปฏิภานปฏิสมฺภิทาปตฺโต โหติ, ยถาวิมุตฺตํ จิตฺตํ ปจฺจเวกฺขิตา—",
"pli-tv-pvr17:165.8":	"อิเมหิ โข, อุปาลิ, ปญฺจหงฺเคหิ สมนฺนาคเตน ภิกฺขุนา สทฺธึ สากจฺฉิตพฺโพ”ติฯ ",
"pli-tv-pvr17:166.1":	"ภิกฺขุโนวาทวคฺโค นิฏฺฐิโต อฏฺฐโมฯ ",
"pli-tv-pvr17:167.1":	"ตสฺสุทฺทานํ ",
"pli-tv-pvr17:168.1":	"ภิกฺขุนีเหว กาตพฺพํ, ",
"pli-tv-pvr17:168.2":	"อปเรหิ ตถา ทุเว; ",
"pli-tv-pvr17:168.3":	"ภิกฺขุนีนํ ตโย กมฺมา, ",
"pli-tv-pvr17:168.4":	"น ฐเปตพฺพา เทฺว ทุกา; ",
"pli-tv-pvr17:168.5":	"น คเหตพฺพา เทฺว วุตฺตา, ",
"pli-tv-pvr17:168.6":	"สากจฺฉาสุ จ เทฺว ทุกาติฯ ",
"pli-tv-pvr17:169.0":	"๙ฯ อุพฺพาหิกวคฺค ",
"pli-tv-pvr17:169.1":	"“กติหิ นุ โข, ภนฺเต, องฺเคหิ สมนฺนาคโต ภิกฺขุ อุพฺพาหิกาย น สมฺมนฺนิตพฺโพ”ติ? ",
"pli-tv-pvr17:170.1":	"“ปญฺจหุปาลิ, องฺเคหิ สมนฺนาคโต ภิกฺขุ อุพฺพาหิกาย น สมฺมนฺนิตพฺโพฯ ",
"pli-tv-pvr17:170.2":	"กตเมหิ ปญฺจหิ? ",
"pli-tv-pvr17:170.3":	"น อตฺถกุสโล โหติ, น ธมฺมกุสโล โหติ, น นิรุตฺติกุสโล โหติ, น พฺยญฺชนกุสโล โหติ, น ปุพฺพาปรกุสโล โหติ—",
"pli-tv-pvr17:170.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย น สมฺมนฺนิตพฺโพฯ ",
"pli-tv-pvr17:170.5":	"ปญฺจหุปาลิ, องฺเคหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพฯ ",
"pli-tv-pvr17:170.6":	"กตเมหิ ปญฺจหิ? ",
"pli-tv-pvr17:170.7":	"อตฺถกุสโล โหติ, ธมฺมกุสโล โหติ, นิรุตฺติกุสโล โหติ, พฺยญฺชนกุสโล โหติ, ปุพฺพาปรกุสโล โหติ—",
"pli-tv-pvr17:170.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพฯ ",
"pli-tv-pvr17:171.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย น สมฺมนฺนิตพฺโพฯ ",
"pli-tv-pvr17:171.2":	"กตเมหิ ปญฺจหิ? ",
"pli-tv-pvr17:171.3":	"โกธโน โหติ โกธาภิภูโต, มกฺขี โหติ มกฺขาภิภูโต, ปฬาสี โหติ ปฬาสาภิภูโต, อิสฺสุกี โหติ อิสฺสาภิภูโต, สนฺทิฏฺฐิปรามาสี โหติ อาธานคฺคาหี ทุปฺปฏินิสฺสคฺคี—",
"pli-tv-pvr17:171.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย น สมฺมนฺนิตพฺโพฯ ",
"pli-tv-pvr17:171.5":	"ปญฺจหุปาลิ, องฺเคหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพฯ ",
"pli-tv-pvr17:171.6":	"กตเมหิ ปญฺจหิ? ",
"pli-tv-pvr17:171.7":	"น โกธโน โหติ น โกธาภิภูโต, น มกฺขี โหติ น มกฺขาภิภูโต, น ปฬาสี โหติ น ปฬาสาภิภูโต, น อิสฺสุกี โหติ น อิสฺสาภิภูโต, อสนฺทิฏฺฐิปรามาสี โหติ อนาธานคฺคาหี สุปฺปฏินิสฺสคฺคี—",
"pli-tv-pvr17:171.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพฯ ",
"pli-tv-pvr17:172.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย น สมฺมนฺนิตพฺโพฯ ",
"pli-tv-pvr17:172.2":	"กตเมหิ ปญฺจหิ? ",
"pli-tv-pvr17:172.3":	"กุปฺปติ, พฺยาปชฺชติ, ปติฏฺฐิยติ, โกปํ ชเนติ, อกฺขโม โหติ อปทกฺขิณคฺคาหี อนุสาสนึ—",
"pli-tv-pvr17:172.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย น สมฺมนฺนิตพฺโพฯ ",
"pli-tv-pvr17:172.5":	"ปญฺจหุปาลิ, องฺเคหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพฯ ",
"pli-tv-pvr17:172.6":	"กตเมหิ ปญฺจหิ? ",
"pli-tv-pvr17:172.7":	"น กุปฺปติ, น พฺยาปชฺชติ, น ปติฏฺฐิยติ, น โกปํ ชเนติ, ขโม โหติ ปทกฺขิณคฺคาหี อนุสาสนึ—",
"pli-tv-pvr17:172.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพฯ ",
"pli-tv-pvr17:173.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย น สมฺมนฺนิตพฺโพฯ ",
"pli-tv-pvr17:173.2":	"กตเมหิ ปญฺจหิ? ",
"pli-tv-pvr17:173.3":	"ปสาเรตา โหติ โน สาเรตา, อโนกาสกมฺมํ กาเรตฺวา ปวตฺตา โหติ, น ยถาธมฺเม ยถาวินเย ยถาปตฺติยา โจเทตา โหติ, น ยถาธมฺเม ยถาวินเย ยถาปตฺติยา กาเรตา โหติ, น ยถาทิฏฺฐิยา พฺยากตา โหติ—",
"pli-tv-pvr17:173.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย น สมฺมนฺนิตพฺโพฯ ",
"pli-tv-pvr17:173.5":	"ปญฺจหุปาลิ, องฺเคหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพฯ ",
"pli-tv-pvr17:173.6":	"กตเมหิ ปญฺจหิ? ",
"pli-tv-pvr17:173.7":	"สาเรตา โหติ โน ปสาเรตา, โอกาสกมฺมํ กาเรตฺวา ปวตฺตา โหติ, ยถาธมฺเม ยถาวินเย ยถาปตฺติยา โจเทตา โหติ, ยถาธมฺเม ยถาวินเย ยถาปตฺติยา กาเรตา โหติ, ยถาทิฏฺฐิยา พฺยากตา โหติ—",
"pli-tv-pvr17:173.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพฯ ",
"pli-tv-pvr17:174.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย น สมฺมนฺนิตพฺโพฯ ",
"pli-tv-pvr17:174.2":	"กตเมหิ ปญฺจหิ? ",
"pli-tv-pvr17:174.3":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ, อลชฺชี จ โหติ—",
"pli-tv-pvr17:174.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย น สมฺมนฺนิตพฺโพฯ ",
"pli-tv-pvr17:174.5":	"ปญฺจหุปาลิ, องฺเคหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพฯ ",
"pli-tv-pvr17:174.6":	"กตเมหิ ปญฺจหิ? ",
"pli-tv-pvr17:174.7":	"น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ, ลชฺชี จ โหติ—",
"pli-tv-pvr17:174.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพฯ ",
"pli-tv-pvr17:175.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย น สมฺมนฺนิตพฺโพฯ ",
"pli-tv-pvr17:175.2":	"กตเมหิ ปญฺจหิ? ",
"pli-tv-pvr17:175.3":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ, อกุสโล จ โหติ วินเย—",
"pli-tv-pvr17:175.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย น สมฺมนฺนิตพฺโพฯ ",
"pli-tv-pvr17:175.5":	"ปญฺจหุปาลิ, องฺเคหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพฯ ",
"pli-tv-pvr17:175.6":	"กตเมหิ ปญฺจหิ? ",
"pli-tv-pvr17:175.7":	"น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ, กุสโล จ โหติ วินเย—",
"pli-tv-pvr17:175.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพ”ติฯ ",
"pli-tv-pvr17:176.1":	"“กติหิ นุ โข, ภนฺเต, องฺเคหิ สมนฺนาคโต ภิกฺขุ พาโลเตฺวว สงฺขํ คจฺฉตี”ติ? ",
"pli-tv-pvr17:177.1":	"“ปญฺจหุปาลิ, องฺเคหิ สมนฺนาคโต ภิกฺขุ พาโลเตฺวว สงฺขํ คจฺฉติฯ ",
"pli-tv-pvr17:177.2":	"กตเมหิ ปญฺจหิ? ",
"pli-tv-pvr17:177.3":	"สุตฺตํ น ชานาติ, สุตฺตานุโลมํ น ชานาติ, วินยํ น ชานาติ, วินยานุโลมํ น ชานาติ, น จ ฐานาฐานกุสโล โหติ—",
"pli-tv-pvr17:177.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ พาโลเตฺวว สงฺขํ คจฺฉติฯ ",
"pli-tv-pvr17:177.5":	"ปญฺจหุปาลิ, องฺเคหิ สมนฺนาคโต ภิกฺขุ ปณฺฑิโตเตฺวว สงฺขํ คจฺฉติฯ ",
"pli-tv-pvr17:177.6":	"กตเมหิ ปญฺจหิ? ",
"pli-tv-pvr17:177.7":	"สุตฺตํ ชานาติ, สุตฺตานุโลมํ ชานาติ, วินยํ ชานาติ, วินยานุโลมํ ชานาติ, ฐานาฐานกุสโล จ โหติ—",
"pli-tv-pvr17:177.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ ปณฺฑิโตเตฺวว สงฺขํ คจฺฉติฯ ",
"pli-tv-pvr17:178.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ พาโลเตฺวว สงฺขํ คจฺฉติฯ ",
"pli-tv-pvr17:178.2":	"กตเมหิ ปญฺจหิ? ",
"pli-tv-pvr17:178.3":	"ธมฺมํ น ชานาติ, ธมฺมานุโลมํ ชานาติ, วินยํ น ชานาติ, วินยานุโลมํ น ชานาติ, น จ ปุพฺพาปรกุสโล โหติ—",
"pli-tv-pvr17:178.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ พาโลเตฺวว สงฺขํ คจฺฉติฯ ",
"pli-tv-pvr17:178.5":	"ปญฺจหุปาลิ, องฺเคหิ สมนฺนาคโต ภิกฺขุ ปณฺฑิโตเตฺวว สงฺขํ คจฺฉติฯ ",
"pli-tv-pvr17:178.6":	"กตเมหิ ปญฺจหิ? ",
"pli-tv-pvr17:178.7":	"ธมฺมํ ชานาติ, ธมฺมานุโลมํ ชานาติ, วินยํ ชานาติ, วินยานุโลมํ ชานาติ, ปุพฺพาปรกุสโล จ โหติ—",
"pli-tv-pvr17:178.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ ปณฺฑิโตเตฺวว สงฺขํ คจฺฉติฯ ",
"pli-tv-pvr17:179.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ พาโลเตฺวว สงฺขํ คจฺฉติฯ ",
"pli-tv-pvr17:179.2":	"กตเมหิ ปญฺจหิ? ",
"pli-tv-pvr17:179.3":	"วตฺถุํ น ชานาติ, นิทานํ น ชานาติ, ปญฺญตฺตึ น ชานาติ, ปทปจฺจาภฏฺฐํ น ชานาติ, อนุสนฺธิวจนปถํ น ชานาติ—",
"pli-tv-pvr17:179.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ พาโลเตฺวว สงฺขํ คจฺฉติฯ ",
"pli-tv-pvr17:179.5":	"ปญฺจหุปาลิ, องฺเคหิ สมนฺนาคโต ภิกฺขุ ปณฺฑิโตเตฺวว สงฺขํ คจฺฉติฯ ",
"pli-tv-pvr17:179.6":	"กตเมหิ ปญฺจหิ? ",
"pli-tv-pvr17:179.7":	"วตฺถุํ ชานาติ, นิทานํ ชานาติ, ปญฺญตฺตึ ชานาติ, ปทปจฺจาภฏฺฐํ ชานาติ, อนุสนฺธิวจนปถํ ชานาติ—",
"pli-tv-pvr17:179.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ ปณฺฑิโตเตฺวว สงฺขํ คจฺฉติฯ ",
"pli-tv-pvr17:180.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ พาโลเตฺวว สงฺขํ คจฺฉติฯ ",
"pli-tv-pvr17:180.2":	"กตเมหิ ปญฺจหิ? ",
"pli-tv-pvr17:180.3":	"อาปตฺตึ น ชานาติ, อาปตฺติสมุฏฺฐานํ น ชานาติ, อาปตฺติยา ปโยคํ น ชานาติ, อาปตฺติยา วูปสมํ น ชานาติ, อาปตฺติยา น วินิจฺฉยกุสโล โหติ—",
"pli-tv-pvr17:180.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ พาโลเตฺวว สงฺขํ คจฺฉติฯ ",
"pli-tv-pvr17:180.5":	"ปญฺจหุปาลิ, องฺเคหิ สมนฺนาคโต ภิกฺขุ ปณฺฑิโตเตฺวว สงฺขํ คจฺฉติฯ ",
"pli-tv-pvr17:180.6":	"กตเมหิ ปญฺจหิ? ",
"pli-tv-pvr17:180.7":	"อาปตฺตึ ชานาติ, อาปตฺติสมุฏฺฐานํ ชานาติ, อาปตฺติยา ปโยคํ ชานาติ, อาปตฺติยา วูปสมํ ชานาติ, อาปตฺติยา วินิจฺฉยกุสโล โหติ—",
"pli-tv-pvr17:180.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ ปณฺฑิโตเตฺวว สงฺขํ คจฺฉติฯ ",
"pli-tv-pvr17:181.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ พาโลเตฺวว สงฺขํ คจฺฉติฯ ",
"pli-tv-pvr17:181.2":	"กตเมหิ ปญฺจหิ? ",
"pli-tv-pvr17:181.3":	"อธิกรณํ น ชานาติ, อธิกรณสมุฏฺฐานํ น ชานาติ, อธิกรณสฺส ปโยคํ น ชานาติ, อธิกรณสฺส วูปสมํ น ชานาติ, อธิกรณสฺส น วินิจฺฉยกุสโล โหติ—",
"pli-tv-pvr17:181.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ พาโลเตฺวว สงฺขํ คจฺฉติฯ ",
"pli-tv-pvr17:181.5":	"ปญฺจหุปาลิ, องฺเคหิ สมนฺนาคโต ภิกฺขุ ปณฺฑิโตเตฺวว สงฺขํ คจฺฉติฯ ",
"pli-tv-pvr17:181.6":	"กตเมหิ ปญฺจหิ? ",
"pli-tv-pvr17:181.7":	"อธิกรณํ ชานาติ, อธิกรณสมุฏฺฐานํ ชานาติ, อธิกรณสฺส ปโยคํ ชานาติ, อธิกรณสฺส วูปสมํ ชานาติ, อธิกรณสฺส วินิจฺฉยกุสโล โหติ—",
"pli-tv-pvr17:181.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ ปณฺฑิโตเตฺวว สงฺขํ คจฺฉตี”ติฯ ",
"pli-tv-pvr17:182.1":	"อุพฺพาหิกวคฺโค นิฏฺฐิโต นวโมฯ ",
"pli-tv-pvr17:183.1":	"ตสฺสุทฺทานํ ",
"pli-tv-pvr17:184.1":	"น อตฺถกุสโล เจว, ",
"pli-tv-pvr17:184.2":	"โกธโน กุปฺปตี จ โย; ",
"pli-tv-pvr17:184.3":	"ปสาเรตา ฉนฺทาคตึ, ",
"pli-tv-pvr17:184.4":	"อกุสโล ตเถว จฯ ",
"pli-tv-pvr17:185.1":	"สุตฺตํ ธมฺมญฺจ วตฺถุญฺจ, ",
"pli-tv-pvr17:185.2":	"อาปตฺติ อธิกรณํ; ",
"pli-tv-pvr17:185.3":	"เทฺว เทฺว ปกาสิตา สพฺเพ, ",
"pli-tv-pvr17:185.4":	"กณฺหสุกฺกํ วิชานถาติฯ ",
"pli-tv-pvr17:186.0":	"๑๐ฯ อธิกรณวูปสมวคฺค ",
"pli-tv-pvr17:186.1":	"“กติหิ นุ โข, ภนฺเต, องฺเคหิ สมนฺนาคโต ภิกฺขุ นาลํ อธิกรณํ วูปสเมตุนฺ”ติ? ",
"pli-tv-pvr17:187.1":	"“ปญฺจหุปาลิ, องฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:187.2":	"กตเมหิ ปญฺจหิ? ",
"pli-tv-pvr17:187.3":	"อาปตฺตึ น ชานาติ, อาปตฺติสมุฏฺฐานํ น ชานาติ, อาปตฺติยา ปโยคํ น ชานาติ, อาปตฺติยา วูปสมํ น ชานาติ, อาปตฺติยา น วินิจฺฉยกุสโล โหติ—",
"pli-tv-pvr17:187.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:187.5":	"ปญฺจหุปาลิ, องฺเคหิ สมนฺนาคโต ภิกฺขุ อลํ อธิกรณํ วูปสเมตุํฯ ",
"pli-tv-pvr17:187.6":	"กตเมหิ ปญฺจหิ? ",
"pli-tv-pvr17:187.7":	"อาปตฺตึ ชานาติ, อาปตฺติสมุฏฺฐานํ ชานาติ, อาปตฺติยา ปโยคํ ชานาติ, อาปตฺติยา วูปสมํ ชานาติ, อาปตฺติยา วินิจฺฉยกุสโล โหติ—",
"pli-tv-pvr17:187.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อลํ อธิกรณํ วูปสเมตุํฯ ",
"pli-tv-pvr17:188.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:188.2":	"กตเมหิ ปญฺจหิ? ",
"pli-tv-pvr17:188.3":	"อธิกรณํ น ชานาติ, อธิกรณสมุฏฺฐานํ น ชานาติ, อธิกรณสฺส ปโยคํ น ชานาติ, อธิกรณสฺส วูปสมํ น ชานาติ, อธิกรณสฺส น วินิจฺฉยกุสโล โหติ—",
"pli-tv-pvr17:188.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:189.1":	"ปญฺจหุปาลิ, องฺเคหิ สมนฺนาคโต ภิกฺขุ อลํ อธิกรณํ วูปสเมตุํฯ ",
"pli-tv-pvr17:189.2":	"กตเมหิ ปญฺจหิ? ",
"pli-tv-pvr17:189.3":	"อธิกรณํ ชานาติ, อธิกรณสมุฏฺฐานํ ชานาติ, อธิกรณสฺส ปโยคํ ชานาติ, อธิกรณสฺส วูปสมํ ชานาติ, อธิกรณสฺส วินิจฺฉยกุสโล โหติ—",
"pli-tv-pvr17:189.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อลํ อธิกรณํ วูปสเมตุํฯ ",
"pli-tv-pvr17:190.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:190.2":	"กตเมหิ ปญฺจหิ? ",
"pli-tv-pvr17:190.3":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ, อลชฺชี จ โหติ—",
"pli-tv-pvr17:190.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:190.5":	"ปญฺจหุปาลิ, องฺเคหิ สมนฺนาคโต ภิกฺขุ อลํ อธิกรณํ วูปสเมตุํฯ ",
"pli-tv-pvr17:190.6":	"กตเมหิ ปญฺจหิ? ",
"pli-tv-pvr17:190.7":	"น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ, ลชฺชี จ โหติ—",
"pli-tv-pvr17:190.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อลํ อธิกรณํ วูปสเมตุํฯ ",
"pli-tv-pvr17:191.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:191.2":	"กตเมหิ ปญฺจหิ? ",
"pli-tv-pvr17:191.3":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ, อปฺปสฺสุโต จ โหติ—",
"pli-tv-pvr17:191.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:191.5":	"ปญฺจหุปาลิ, องฺเคหิ สมนฺนาคโต ภิกฺขุ อลํ อธิกรณํ วูปสเมตุํฯ ",
"pli-tv-pvr17:191.6":	"กตเมหิ ปญฺจหิ? ",
"pli-tv-pvr17:191.7":	"น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ, พหุสฺสุโต จ โหติ—",
"pli-tv-pvr17:191.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อลํ อธิกรณํ วูปสเมตุํฯ ",
"pli-tv-pvr17:192.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:192.2":	"กตเมหิ ปญฺจหิ? ",
"pli-tv-pvr17:192.3":	"วตฺถุํ น ชานาติ, นิทานํ น ชานาติ, ปญฺญตฺตึ น ชานาติ, ปทปจฺจาภฏฺฐํ น ชานาติ, อนุสนฺธิวจนปถํ น ชานาติ—",
"pli-tv-pvr17:192.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:192.5":	"ปญฺจหุปาลิ, องฺเคหิ สมนฺนาคโต ภิกฺขุ อลํ อธิกรณํ วูปสเมตุํฯ ",
"pli-tv-pvr17:192.6":	"กตเมหิ ปญฺจหิ? ",
"pli-tv-pvr17:192.7":	"วตฺถุํ ชานาติ, นิทานํ ชานาติ, ปญฺญตฺตึ ชานาติ, ปทปจฺจาภฏฺฐํ ชานาติ, อนุสนฺธิวจนปถํ ชานาติ—",
"pli-tv-pvr17:192.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อลํ อธิกรณํ วูปสเมตุํฯ ",
"pli-tv-pvr17:193.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:193.2":	"กตเมหิ ปญฺจหิ? ",
"pli-tv-pvr17:193.3":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ, อกุสโล จ โหติ วินเย—",
"pli-tv-pvr17:193.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:193.5":	"ปญฺจหุปาลิ, องฺเคหิ สมนฺนาคโต ภิกฺขุ อลํ อธิกรณํ วูปสเมตุํฯ ",
"pli-tv-pvr17:193.6":	"กตเมหิ ปญฺจหิ? ",
"pli-tv-pvr17:193.7":	"น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ, กุสโล จ โหติ วินเย—",
"pli-tv-pvr17:193.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อลํ อธิกรณํ วูปสเมตุํฯ ",
"pli-tv-pvr17:194.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:194.2":	"กตเมหิ ปญฺจหิ? ",
"pli-tv-pvr17:194.3":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ, ปุคฺคลครุ โหติ โน สงฺฆครุ—",
"pli-tv-pvr17:194.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:194.5":	"ปญฺจหุปาลิ, องฺเคหิ สมนฺนาคโต ภิกฺขุ อลํ อธิกรณํ วูปสเมตุํฯ ",
"pli-tv-pvr17:194.6":	"กตเมหิ ปญฺจหิ? ",
"pli-tv-pvr17:194.7":	"น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ, สงฺฆครุ โหติ โน ปุคฺคลครุ—",
"pli-tv-pvr17:194.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อลํ อธิกรณํ วูปสเมตุํฯ ",
"pli-tv-pvr17:195.1":	"อปเรหิปิ, อุปาลิ, ปญฺจหงฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:195.2":	"กตเมหิ ปญฺจหิ? ",
"pli-tv-pvr17:195.3":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ, อามิสครุ โหติ โน สทฺธมฺมครุ—",
"pli-tv-pvr17:195.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ นาลํ อธิกรณํ วูปสเมตุํฯ ",
"pli-tv-pvr17:195.5":	"ปญฺจหุปาลิ, องฺเคหิ สมนฺนาคโต ภิกฺขุ อลํ อธิกรณํ วูปสเมตุํฯ ",
"pli-tv-pvr17:195.6":	"กตเมหิ ปญฺจหิ? ",
"pli-tv-pvr17:195.7":	"น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ, สทฺธมฺมครุ โหติ โน อามิสครุ—",
"pli-tv-pvr17:195.8":	"อิเมหิ โข, อุปาลิ, ปญฺจหงฺเคหิ สมนฺนาคโต ภิกฺขุ อลํ อธิกรณํ วูปสเมตุนฺ”ติฯ ",
"pli-tv-pvr17:196.1":	"“กติหิ นุ โข, ภนฺเต, อากาเรหิ สงฺโฆ ภิชฺชตี”ติ? ",
"pli-tv-pvr17:196.2":	"“ปญฺจหุปาลิ, อากาเรหิ สงฺโฆ ภิชฺชติฯ ",
"pli-tv-pvr17:196.3":	"กตเมหิ ปญฺจหิ? ",
"pli-tv-pvr17:196.4":	"กมฺเมน, อุทฺเทเสน, โวหรนฺโต, อนุสฺสาวเนน, สลากคฺคาเหน—",
"pli-tv-pvr17:196.5":	"อิเมหิ โข, อุปาลิ, ปญฺจหากาเรหิ สงฺโฆ ภิชฺชตี”ติฯ ",
"pli-tv-pvr17:197.1":	"“สงฺฆราชิ สงฺฆราชีติ, ภนฺเต, วุจฺจติฯ ",
"pli-tv-pvr17:197.2":	"กิตฺตาวตา นุ โข, ภนฺเต, สงฺฆราชิ โหติ โน จ สงฺฆเภโท? ",
"pli-tv-pvr17:197.3":	"กิตฺตาวตา จ ปน สงฺฆราชิ เจว โหติ สงฺฆเภโท จา”ติ? ",
"pli-tv-pvr17:197.4":	"“ปญฺญตฺเตตํ, อุปาลิ, มยา อาคนฺตุกานํ ภิกฺขูนํ อาคนฺตุกวตฺตํฯ ",
"pli-tv-pvr17:197.5":	"เอวํ สุปญฺญตฺเต โข, อุปาลิ, มยา สิกฺขาปเท อาคนฺตุกา ภิกฺขู อาคนฺตุกวตฺเต น วตฺตนฺติฯ ",
"pli-tv-pvr17:197.6":	"เอวมฺปิ โข, อุปาลิ, สงฺฆราชิ โหติ โน จ สงฺฆเภโทฯ ",
"pli-tv-pvr17:197.7":	"ปญฺญตฺเตตํ, อุปาลิ, มยา อาวาสิกานํ ภิกฺขูนํ อาวาสิกวตฺตํฯ ",
"pli-tv-pvr17:197.8":	"เอวํ สุปญฺญตฺเต โข, อุปาลิ, มยา สิกฺขาปเท อาวาสิกา ภิกฺขู อาวาสิกวตฺเต น วตฺตนฺติฯ ",
"pli-tv-pvr17:197.9":	"เอวมฺปิ โข, อุปาลิ, สงฺฆราชิ โหติ โน จ สงฺฆเภโทฯ ",
"pli-tv-pvr17:197.10":	"ปญฺญตฺเตตํ, อุปาลิ, มยา ภิกฺขูนํ ภตฺตคฺเค ภตฺตคฺควตฺตํ—",
"pli-tv-pvr17:197.11":	"ยถาวุฑฺฒํ ยถารตฺตํ ยถาปติรูปํ อคฺคาสนํ อคฺโคทกํ อคฺคปิณฺฑํฯ ",
"pli-tv-pvr17:197.12":	"เอวํ สุปญฺญตฺเต โข, อุปาลิ, มยา สิกฺขาปเท นวา ภิกฺขู ภตฺตคฺเค เถรานํ ภิกฺขูนํ อาสนํ ปฏิพาหนฺติฯ ",
"pli-tv-pvr17:197.13":	"เอวมฺปิ โข, อุปาลิ, สงฺฆราชิ โหติ โน จ สงฺฆเภโทฯ ",
"pli-tv-pvr17:197.14":	"ปญฺญตฺเตตํ, อุปาลิ, มยา ภิกฺขูนํ เสนาสเน เสนาสนวตฺตํ—",
"pli-tv-pvr17:197.15":	"ยถาวุฑฺฒํ ยถารตฺตํ ยถาปติรูปํฯ ",
"pli-tv-pvr17:197.16":	"เอวํ สุปญฺญตฺเต โข, อุปาลิ, มยา สิกฺขาปเท นวา ภิกฺขู เถรานํ ภิกฺขูนํ เสนาสนํ ปฏิพาหนฺติฯ ",
"pli-tv-pvr17:197.17":	"เอวมฺปิ โข, อุปาลิ, สงฺฆราชิ โหติ โน จ สงฺฆเภโทฯ ",
"pli-tv-pvr17:197.18":	"ปญฺญตฺเตตํ, อุปาลิ, มยา ภิกฺขูนํ อนฺโตสีมาย เอกํ อุโปสถํ เอกํ ปวารณํ เอกํ สงฺฆกมฺมํ เอกํ กมฺมากมฺมํฯ ",
"pli-tv-pvr17:197.19":	"เอวํ สุปญฺญตฺเต โข, อุปาลิ, มยา สิกฺขาปเท ตตฺเถว อนฺโตสีมาย อาเวนิภาวํ กริตฺวา คณํ พนฺธิตฺวา อาเวนึ อุโปสถํ กโรนฺติ อาเวนึ ปวารณํ กโรนฺติ อาเวนึ สงฺฆกมฺมํ กโรนฺติ อาเวนึ กมฺมากมฺมานิ กโรนฺติฯ ",
"pli-tv-pvr17:197.20":	"เอวํ โข, อุปาลิ, สงฺฆราชิ เจว โหติ สงฺฆเภโท จา”ติฯ ",
"pli-tv-pvr17:198.1":	"อธิกรณวูปสมวคฺโค นิฏฺฐิโต ทสโมฯ ",
"pli-tv-pvr17:199.1":	"ตสฺสุทฺทานํ ",
"pli-tv-pvr17:200.1":	"อาปตฺตึ อธิกรณํ, ",
"pli-tv-pvr17:200.2":	"ฉนฺทา อปฺปสฺสุเตน จ; ",
"pli-tv-pvr17:200.3":	"วตฺถุญฺจ อกุสโล จ, ",
"pli-tv-pvr17:200.4":	"ปุคฺคโล อามิเสน จ; ",
"pli-tv-pvr17:200.5":	"ภิชฺชติ สงฺฆราชิ จ, ",
"pli-tv-pvr17:200.6":	"สงฺฆเภโท ตเถว จาติฯ ",
"pli-tv-pvr17:201.0":	"๑๑ฯ สงฺฆเภทกวคฺค ",
"pli-tv-pvr17:201.1":	"“กติหิ นุ โข, ภนฺเต, องฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉ”ติ? ",
"pli-tv-pvr17:202.1":	"“ปญฺจหุปาลิ, องฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr17:202.2":	"กตเมหิ ปญฺจหิ? ",
"pli-tv-pvr17:202.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, วินิธาย ทิฏฺฐึ กมฺเมน—",
"pli-tv-pvr17:202.4":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr17:203.1":	"อปเรหิปิ, อุปาลิ, ปญฺจหงฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr17:203.2":	"กตเมหิ ปญฺจหิ? ",
"pli-tv-pvr17:203.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, วินิธาย ทิฏฺฐึ อุทฺเทเสน—",
"pli-tv-pvr17:203.4":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr17:204.1":	"อปเรหิปิ, อุปาลิ, ปญฺจหงฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr17:204.2":	"กตเมหิ ปญฺจหิ? ",
"pli-tv-pvr17:204.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, วินิธาย ทิฏฺฐิ โวหรนฺโต—",
"pli-tv-pvr17:204.4":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr17:205.1":	"อปเรหิปิ, อุปาลิ, ปญฺจหงฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr17:205.2":	"กตเมหิ ปญฺจหิ? ",
"pli-tv-pvr17:205.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, วินิธาย ทิฏฺฐึ อนุสฺสาวเนน—",
"pli-tv-pvr17:205.4":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr17:206.1":	"อปเรหิปิ, อุปาลิ, ปญฺจหงฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr17:206.2":	"กตเมหิ ปญฺจหิ? ",
"pli-tv-pvr17:206.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, วินิธาย ทิฏฺฐึ สลากคฺคาเหน—",
"pli-tv-pvr17:206.4":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr17:207.1":	"อปเรหิปิ, อุปาลิ, ปญฺจหงฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr17:207.2":	"กตเมหิ ปญฺจหิ? ",
"pli-tv-pvr17:207.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, วินิธาย ขนฺตึ กมฺเมน …เป… ",
"pli-tv-pvr17:207.4":	"วินิธาย ขนฺตึ อุทฺเทเสน …เป… ",
"pli-tv-pvr17:207.5":	"วินิธาย ขนฺตึ โวหรนฺโต …เป… ",
"pli-tv-pvr17:207.6":	"วินิธาย ขนฺตึ อนุสฺสาวเนน …เป… ",
"pli-tv-pvr17:207.7":	"วินิธาย ขนฺตึ สลากคฺคาเหน—",
"pli-tv-pvr17:207.8":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr17:208.1":	"อปเรหิปิ, อุปาลิ, ปญฺจหงฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr17:208.2":	"กตเมหิ ปญฺจหิ? ",
"pli-tv-pvr17:208.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ อวินยํ วินโยติ ทีเปติ, วินยํ อวินโยติ ทีเปติ, วินิธาย รุจึ กมฺเมน …เป… ",
"pli-tv-pvr17:208.4":	"วินิธาย รุจึ อุทฺเทเสน …เป… ",
"pli-tv-pvr17:208.5":	"วินิธาย รุจึ โวหรนฺโต …เป… ",
"pli-tv-pvr17:208.6":	"วินิธาย รุจึ อนุสฺสาวเนน …เป… ",
"pli-tv-pvr17:208.7":	"วินิธาย รุจึ สลากคฺคาเหน—",
"pli-tv-pvr17:208.8":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr17:209.1":	"อปเรหิปิ, อุปาลิ, ปญฺจหงฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr17:209.2":	"กตเมหิ ปญฺจหิ? ",
"pli-tv-pvr17:209.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, วินิธาย สญฺญํ กมฺเมน …เป… ",
"pli-tv-pvr17:209.4":	"วินิธาย สญฺญํ อุทฺเทเสน …เป… ",
"pli-tv-pvr17:209.5":	"วินิธาย สญฺญํ โวหรนฺโต …เป… ",
"pli-tv-pvr17:209.6":	"วินิธาย สญฺญํ อนุสฺสาวเนน …เป… ",
"pli-tv-pvr17:209.7":	"วินิธาย สญฺญํ สลากคฺคาเหน—",
"pli-tv-pvr17:209.8":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก อาปายิโก เนรยิโก กปฺปฏฺโฐ อเตกิจฺโฉ”ติฯ ",
"pli-tv-pvr17:210.1":	"สงฺฆเภทกวคฺโค นิฏฺฐิโต เอกาทสโมฯ ",
"pli-tv-pvr17:211.1":	"ตสฺสุทฺทานํ ",
"pli-tv-pvr17:212.1":	"วินิธาย ทิฏฺฐึ กมฺเมน, ",
"pli-tv-pvr17:212.2":	"อุทฺเทเส โวหเรน จ; ",
"pli-tv-pvr17:212.3":	"อนุสฺสาวเน สลาเกน, ",
"pli-tv-pvr17:212.4":	"ปญฺเจเต ทิฏฺฐินิสฺสิตา; ",
"pli-tv-pvr17:212.5":	"ขนฺตึ รุจิญฺจ สญฺญญฺจ, ",
"pli-tv-pvr17:212.6":	"ตโย เต ปญฺจธา นยาติฯ ",
"pli-tv-pvr17:213.0":	"๑๒ฯ ทุติยสงฺฆเภทกวคฺค ",
"pli-tv-pvr17:213.1":	"“กติหิ นุ โข, ภนฺเต, องฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉ”ติ? ",
"pli-tv-pvr17:214.1":	"“ปญฺจหุปาลิ, องฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉฯ ",
"pli-tv-pvr17:214.2":	"กตเมหิ ปญฺจหิ? ",
"pli-tv-pvr17:214.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, อวินิธาย ทิฏฺฐึ กมฺเมน—",
"pli-tv-pvr17:214.4":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉฯ ",
"pli-tv-pvr17:215.1":	"อปเรหิปิ, อุปาลิ, ปญฺจหงฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉฯ ",
"pli-tv-pvr17:215.2":	"กตเมหิ ปญฺจหิ? ",
"pli-tv-pvr17:215.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, อวินิธาย ทิฏฺฐึ อุทฺเทเสน—",
"pli-tv-pvr17:215.4":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉฯ ",
"pli-tv-pvr17:216.1":	"อปเรหิปิ, อุปาลิ, ปญฺจหงฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉฯ ",
"pli-tv-pvr17:216.2":	"กตเมหิ ปญฺจหิ? ",
"pli-tv-pvr17:216.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, อวินิธาย ทิฏฺฐึ โวหรนฺโตฯ ",
"pli-tv-pvr17:216.4":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉฯ ",
"pli-tv-pvr17:217.1":	"อปเรหิปิ, อุปาลิ, ปญฺจหงฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉฯ ",
"pli-tv-pvr17:217.2":	"กตเมหิ ปญฺจหิ? ",
"pli-tv-pvr17:217.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, อวินิธาย ทิฏฺฐึ อนุสฺสาวเนน—",
"pli-tv-pvr17:217.4":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉฯ ",
"pli-tv-pvr17:218.1":	"อปเรหิปิ, อุปาลิ, ปญฺจหงฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉฯ ",
"pli-tv-pvr17:218.2":	"กตเมหิ ปญฺจหิ? ",
"pli-tv-pvr17:218.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, อวินิธาย ทิฏฺฐึ สลากคฺคาเหน—",
"pli-tv-pvr17:218.4":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉฯ ",
"pli-tv-pvr17:219.1":	"อปเรหิปิ, อุปาลิ, ปญฺจหงฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉฯ ",
"pli-tv-pvr17:219.2":	"กตเมหิ ปญฺจหิ? ",
"pli-tv-pvr17:219.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, อวินิธาย ขนฺตึ กมฺเมน …เป… ",
"pli-tv-pvr17:219.4":	"อวินิธาย ขนฺตึ อุทฺเทเสน …เป… ",
"pli-tv-pvr17:219.5":	"อวินิธาย ขนฺตึ โวหรนฺโต …เป… ",
"pli-tv-pvr17:219.6":	"อวินิธาย ขนฺตึ อนุสฺสาวเนน …เป… ",
"pli-tv-pvr17:219.7":	"อวินิธาย ขนฺตึ สลากคฺคาเหน—",
"pli-tv-pvr17:219.8":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉฯ ",
"pli-tv-pvr17:220.1":	"อปเรหิปิ, อุปาลิ, ปญฺจหงฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉฯ ",
"pli-tv-pvr17:220.2":	"กตเมหิ ปญฺจหิ? ",
"pli-tv-pvr17:220.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, อวินิธาย รุจึ กมฺเมน …เป… ",
"pli-tv-pvr17:220.4":	"อวินิธาย รุจึ อุทฺเทเสน …เป… ",
"pli-tv-pvr17:220.5":	"อวินิธาย รุจึ โวหรนฺโต …เป… ",
"pli-tv-pvr17:220.6":	"อวินิธาย รุจึ อนุสฺสาวเนน …เป… ",
"pli-tv-pvr17:220.7":	"อวินิธาย รุจึ สลากคฺคาเหน—",
"pli-tv-pvr17:220.8":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉฯ ",
"pli-tv-pvr17:221.1":	"อปเรหิปิ, อุปาลิ, ปญฺจหงฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉฯ ",
"pli-tv-pvr17:221.2":	"กตเมหิ ปญฺจหิ? ",
"pli-tv-pvr17:221.3":	"อิธุปาลิ, ภิกฺขุ อธมฺมํ ธมฺโมติ ทีเปติ, ธมฺมํ อธมฺโมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, อวินิธาย สญฺญํ กมฺเมน …เป… ",
"pli-tv-pvr17:221.4":	"อวินิธาย สญฺญํ อุทฺเทเสน …เป… ",
"pli-tv-pvr17:221.5":	"อวินิธาย สญฺญํ โวหรนฺโต …เป… ",
"pli-tv-pvr17:221.6":	"อวินิธาย สญฺญํ อนุสฺสาวเนน …เป… ",
"pli-tv-pvr17:221.7":	"อวินิธาย สญฺญํ สลากคฺคาเหน—",
"pli-tv-pvr17:221.8":	"อิเมหิ โข, อุปาลิ, ปญฺจหงฺเคหิ สมนฺนาคโต สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉ”ติฯ ",
"pli-tv-pvr17:222.1":	"ทุติยสงฺฆเภทกวคฺโค นิฏฺฐิโต ทฺวาทสโมฯ ",
"pli-tv-pvr17:223.1":	"ตสฺสุทฺทานํ ",
"pli-tv-pvr17:224.1":	"อวินิธาย ทิฏฺฐึ กมฺเมน, ",
"pli-tv-pvr17:224.2":	"อุทฺเทเส โวหเรน จ; ",
"pli-tv-pvr17:224.3":	"อนุสฺสาวเน สลาเกน, ",
"pli-tv-pvr17:224.4":	"ปญฺเจเต ทิฏฺฐินิสฺสิตา; ",
"pli-tv-pvr17:224.5":	"ขนฺตึ รุจิญฺจ สญฺญญฺจ, ",
"pli-tv-pvr17:224.6":	"ตโย เต ปญฺจธา นยาฯ ",
"pli-tv-pvr17:225.1":	"เหฏฺฐิเม กณฺหปกฺขมฺหิ, ",
"pli-tv-pvr17:225.2":	"สมวีสติ วิธี ยถา; ",
"pli-tv-pvr17:225.3":	"ตเถว สุกฺกปกฺขมฺหิ, ",
"pli-tv-pvr17:225.4":	"สมวีสติ ชานถาติฯ ",
"pli-tv-pvr17:226.0":	"๑๓ฯ อาวาสิกวคฺค ",
"pli-tv-pvr17:226.1":	"“กติหิ นุ โข, ภนฺเต, องฺเคหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ นิรเย”ติ? ",
"pli-tv-pvr17:227.1":	"“ปญฺจหุปาลิ, องฺเคหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ นิรเยฯ ",
"pli-tv-pvr17:227.2":	"กตเมหิ ปญฺจหิ? ",
"pli-tv-pvr17:227.3":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ, สงฺฆิกํ ปุคฺคลิกปริโภเคน ปริภุญฺชติ—",
"pli-tv-pvr17:227.4":	"อิเมหิ โข, อุปาลิ, ปญฺจหงฺเคหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ นิรเยฯ ",
"pli-tv-pvr17:228.1":	"ปญฺจหุปาลิ, องฺเคหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ สคฺเคฯ ",
"pli-tv-pvr17:228.2":	"กตเมหิ ปญฺจหิ? ",
"pli-tv-pvr17:228.3":	"น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ, สงฺฆิกํ น ปุคฺคลิกปริโภเคน ปริภุญฺชติ—",
"pli-tv-pvr17:228.4":	"อิเมหิ โข, อุปาลิ, ปญฺจหงฺเคหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ สคฺเค”ติฯ ",
"pli-tv-pvr17:229.1":	"“กติ นุ โข, ภนฺเต, อธมฺมิกา วินยพฺยากรณา”ติ? ",
"pli-tv-pvr17:230.1":	"“ปญฺจิเม, อุปาลิ, อธมฺมิกา วินยพฺยากรณาฯ ",
"pli-tv-pvr17:230.2":	"กตเม ปญฺจ? ",
"pli-tv-pvr17:230.3":	"อิธุปาลิ, ภิกฺขุ อธมฺมํ ธมฺโมติ ปริณาเมติ, ธมฺมํ อธมฺโมติ ปริณาเมติ, อวินยํ วินโยติ ปริณาเมติ, วินยํ อวินโยติ ปริณาเมติ, อปญฺญตฺตํ ปญฺญาเปติ, ปญฺญตฺตํ สมุจฺฉินฺทติ—",
"pli-tv-pvr17:230.4":	"อิเม โข, อุปาลิ, ปญฺจ อธมฺมิกา วินยพฺยากรณาฯ ",
"pli-tv-pvr17:230.5":	"ปญฺจิเม, อุปาลิ, ธมฺมิกา วินยพฺยากรณาฯ ",
"pli-tv-pvr17:230.6":	"กตเม ปญฺจ? ",
"pli-tv-pvr17:230.7":	"อิธุปาลิ, ภิกฺขุ อธมฺมํ อธมฺโมติ ปริณาเมติ, ธมฺมํ ธมฺโมติ ปริณาเมติ, อวินยํ อวินโยติ ปริณาเมติ, วินยํ วินโยติ ปริณาเมติ, อปญฺญตฺตํ น ปญฺญเปติ, ปญฺญตฺตํ น สมุจฺฉินฺทติ—",
"pli-tv-pvr17:230.8":	"อิเม โข, อุปาลิ, ปญฺจ ธมฺมิกา วินยพฺยากรณา”ติฯ ",
"pli-tv-pvr17:231.1":	"“กติหิ นุ โข, ภนฺเต, องฺเคหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ นิรเย”ติ? ",
"pli-tv-pvr17:232.1":	"“ปญฺจหุปาลิ, องฺเคหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ นิรเยฯ ",
"pli-tv-pvr17:232.2":	"กตเมหิ ปญฺจหิ? ",
"pli-tv-pvr17:232.3":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ, อุทฺทิฏฺฐานุทฺทิฏฺฐํ น ชานาติ—",
"pli-tv-pvr17:232.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ นิรเยฯ ",
"pli-tv-pvr17:233.1":	"ปญฺจหุปาลิ, องฺเคหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ สคฺเคฯ ",
"pli-tv-pvr17:233.2":	"กตเมหิ ปญฺจหิ? ",
"pli-tv-pvr17:233.3":	"น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ, อุทฺทิฏฺฐานุทฺทิฏฺฐํ ชานาติ—",
"pli-tv-pvr17:233.4":	"อิเมหิ โข, อุปาลิ, ปญฺจหงฺเคหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ สคฺเค”ติฯ ",
"pli-tv-pvr17:234.1":	"“กติหิ นุ โข, ภนฺเต, องฺเคหิ สมนฺนาคโต เสนาสนปญฺญาปโก …เป… ",
"pli-tv-pvr17:234.2":	"ภณฺฑาคาริโก …เป… ",
"pli-tv-pvr17:234.3":	"จีวรปฏิคฺคาหโก …เป… ",
"pli-tv-pvr17:234.4":	"จีวรภาชโก …เป… ",
"pli-tv-pvr17:234.5":	"ยาคุภาชโก …เป… ",
"pli-tv-pvr17:234.6":	"ผลภาชโก …เป… ",
"pli-tv-pvr17:234.7":	"ขชฺชภาชโก …เป… ",
"pli-tv-pvr17:234.8":	"อปฺปมตฺตกวิสฺสชฺชโก …เป… ",
"pli-tv-pvr17:234.9":	"สาฏิยคฺคาหาปโก …เป… ",
"pli-tv-pvr17:234.10":	"ปตฺตคฺคาหาปโก …เป… ",
"pli-tv-pvr17:234.11":	"อารามิกเปสโก …เป… ",
"pli-tv-pvr17:234.12":	"สามเณรเปสโก ยถาภตํ นิกฺขิตฺโต เอวํ นิรเย”ติ? ",
"pli-tv-pvr17:235.1":	"“ปญฺจหุปาลิ, องฺเคหิ สมนฺนาคโต สามเณรเปสโก ยถาภตํ นิกฺขิตฺโต เอวํ นิรเยฯ ",
"pli-tv-pvr17:235.2":	"กตเมหิ ปญฺจหิ? ",
"pli-tv-pvr17:235.3":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ, เปสิตาเปสิตํ น ชานาติ—",
"pli-tv-pvr17:235.4":	"อิเมหิ โข, อุปาลิ, ปญฺจหงฺเคหิ สมนฺนาคโต สามเณรเปสโก ยถาภตํ นิกฺขิตฺโต เอวํ นิรเยฯ ",
"pli-tv-pvr17:235.5":	"ปญฺจหุปาลิ, องฺเคหิ สมนฺนาคโต สามเณรเปสโก ยถาภตํ นิกฺขิตฺโต เอวํ สคฺเคฯ ",
"pli-tv-pvr17:235.6":	"กตเมหิ ปญฺจหิ? ",
"pli-tv-pvr17:235.7":	"น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ, เปสิตาเปสิตํ ชานาติ—",
"pli-tv-pvr17:235.8":	"อิเมหิ โข, อุปาลิ, ปญฺจหงฺเคหิ สมนฺนาคโต สามเณรเปสโก ยถาภตํ นิกฺขิตฺโต เอวํ สคฺเค”ติฯ ",
"pli-tv-pvr17:236.1":	"อาวาสิกวคฺโค นิฏฺฐิโต เตรสโมฯ ",
"pli-tv-pvr17:237.1":	"ตสฺสุทฺทานํ ",
"pli-tv-pvr17:238.1":	"อาวาสิกพฺยากรณา, ",
"pli-tv-pvr17:238.2":	"ภตฺตุเสนาสนานิ จ; ",
"pli-tv-pvr17:238.3":	"ภณฺฑจีวรคฺคาโห จ, ",
"pli-tv-pvr17:238.4":	"จีวรสฺส จ ภาชโกฯ ",
"pli-tv-pvr17:239.1":	"ยาคุ ผลํ ขชฺชกญฺจ, ",
"pli-tv-pvr17:239.2":	"อปฺปสาฏิยคาหโก; ",
"pli-tv-pvr17:239.3":	"ปตฺโต อารามิโก เจว, ",
"pli-tv-pvr17:239.4":	"สามเณเรน เปสโกติฯ ",
"pli-tv-pvr17:240.0":	"๑๔ฯ กถินตฺถารวคฺค ",
"pli-tv-pvr17:240.1":	"“กติ นุ โข, ภนฺเต, อานิสํสา กถินตฺถาเร”ติ? ",
"pli-tv-pvr17:241.1":	"“ปญฺจิเม, อุปาลิ, อานิสํสา กถินตฺถาเรฯ ",
"pli-tv-pvr17:241.2":	"กตเม ปญฺจ? ",
"pli-tv-pvr17:241.3":	"อนามนฺตจาโร, อสมาทานจาโร, คณโภชนํ, ยาวทตฺถจีวรํ, โย จ ตตฺถ จีวรุปฺปาโท โส เนสํ ภวิสฺสติ—",
"pli-tv-pvr17:241.4":	"อิเม โข, อุปาลิ, ปญฺจ อานิสํสา กถินตฺถาเร”ติฯ ",
"pli-tv-pvr17:242.1":	"“กติ นุ โข, ภนฺเต, อาทีนวา มุฏฺฐสฺสติสฺส อสมฺปชานสฺส นิทฺทํ โอกฺกมโต”ติ? ",
"pli-tv-pvr17:243.1":	"“ปญฺจิเม, อุปาลิ, อาทีนวา มุฏฺฐสฺสติสฺส อสมฺปชานสฺส นิทฺทํ โอกฺกมโตฯ ",
"pli-tv-pvr17:243.2":	"กตเม ปญฺจ? ",
"pli-tv-pvr17:243.3":	"ทุกฺขํ สุปติ, ทุกฺขํ ปฏิพุชฺฌติ, ปาปกํ สุปินํ ปสฺสติ, เทวตา น รกฺขนฺติ, อสุจิ มุจฺจติ—",
"pli-tv-pvr17:243.4":	"อิเม โข, อุปาลิ, ปญฺจ อาทีนวา มุฏฺฐสฺสติสฺส อสมฺปชานสฺส นิทฺทํ โอกฺกมโตฯ ",
"pli-tv-pvr17:244.1":	"ปญฺจิเม, อุปาลิ, อานิสํสา อุปฏฺฐิตสฺสติสฺส สมฺปชานสฺส นิทฺทํ โอกฺกมโตฯ ",
"pli-tv-pvr17:244.2":	"กตเม ปญฺจ? ",
"pli-tv-pvr17:244.3":	"สุขํ สุปติ, สุขํ ปฏิพุชฺฌติ, น ปาปกํ สุปินํ ปสฺสติ, เทวตา รกฺขนฺติ, อสุจิ น มุจฺจติ—",
"pli-tv-pvr17:244.4":	"อิเม โข, อุปาลิ, ปญฺจ อานิสํสา อุปฏฺฐิตสฺสติสฺส สมฺปชานสฺส นิทฺทํ โอกฺกมโต”ติฯ ",
"pli-tv-pvr17:245.1":	"“กติ นุ โข, ภนฺเต, อวนฺทิยา”ติ? ",
"pli-tv-pvr17:246.1":	"“ปญฺจิเม, อุปาลิ, อวนฺทิยาฯ ",
"pli-tv-pvr17:246.2":	"กตเม ปญฺจ? ",
"pli-tv-pvr17:246.3":	"อนฺตรฆรํ ปวิฏฺโฐ อวนฺทิโย, รจฺฉคโต อวนฺทิโย, โอตมสิโก อวนฺทิโย, อสมนฺนาหรนฺโต อวนฺทิโย, สุตฺโต อวนฺทิโย—",
"pli-tv-pvr17:246.4":	"อิเม โข, อุปาลิ, ปญฺจ อวนฺทิยาฯ ",
"pli-tv-pvr17:247.1":	"อปเรปิ, อุปาลิ, ปญฺจ อวนฺทิยาฯ ",
"pli-tv-pvr17:247.2":	"กตเม ปญฺจ? ",
"pli-tv-pvr17:247.3":	"ยาคุปาเน อวนฺทิโย, ภตฺตคฺเค อวนฺทิโย, เอกาวตฺโต อวนฺทิโย, อญฺญวิหิโต อวนฺทิโย, นคฺโค อวนฺทิโย—",
"pli-tv-pvr17:247.4":	"อิเม โข, อุปาลิ, ปญฺจ อวนฺทิยาฯ ",
"pli-tv-pvr17:248.1":	"อปเรปิ, อุปาลิ, ปญฺจ อวนฺทิยาฯ ",
"pli-tv-pvr17:248.2":	"กตเม ปญฺจ? ",
"pli-tv-pvr17:248.3":	"ขาทนฺโต อวนฺทิโย, ภุญฺชนฺโต อวนฺทิโย, อุจฺจารํ กโรนฺโต อวนฺทิโย, ปสฺสาวํ กโรนฺโต อวนฺทิโย, อุกฺขิตฺตโก อวนฺทิโย—",
"pli-tv-pvr17:248.4":	"อิเม โข, อุปาลิ, ปญฺจ อวนฺทิยาฯ ",
"pli-tv-pvr17:249.1":	"อปเรปิ, อุปาลิ, ปญฺจ อวนฺทิยาฯ ",
"pli-tv-pvr17:249.2":	"กตเม ปญฺจ? ",
"pli-tv-pvr17:249.3":	"ปุเร อุปสมฺปนฺเนน ปจฺฉา อุปสมฺปนฺโน อวนฺทิโย, อนุปสมฺปนฺโน อวนฺทิโย, นานาสํวาสโก วุฑฺฒตโร อธมฺมวาที อวนฺทิโย, มาตุคาโม อวนฺทิโย, ปณฺฑโก อวนฺทิโย—",
"pli-tv-pvr17:249.4":	"อิเม โข, อุปาลิ, ปญฺจ อวนฺทิยาฯ ",
"pli-tv-pvr17:250.1":	"อปเรปิ, อุปาลิ, ปญฺจ อวนฺทิยาฯ ",
"pli-tv-pvr17:250.2":	"กตเม ปญฺจ? ",
"pli-tv-pvr17:250.3":	"ปาริวาสิโก อวนฺทิโย, มูลายปฏิกสฺสนารโห อวนฺทิโย, มานตฺตารโห อวนฺทิโย, มานตฺตจาริโก อวนฺทิโย, อพฺภานารโห อวนฺทิโย—",
"pli-tv-pvr17:250.4":	"อิเม โข, อุปาลิ, ปญฺจ อวนฺทิยา”ติฯ ",
"pli-tv-pvr17:251.1":	"“กติ นุ โข, ภนฺเต, วนฺทิยา”ติ? ",
"pli-tv-pvr17:252.1":	"“ปญฺจิเม, อุปาลิ, วนฺทิยาฯ ",
"pli-tv-pvr17:252.2":	"กตเม ปญฺจ? ",
"pli-tv-pvr17:252.3":	"ปจฺฉา อุปสมฺปนฺเนน ปุเร อุปสมฺปนฺโน วนฺทิโย, นานาสํวาสโก วุฑฺฒตโร ธมฺมวาที วนฺทิโย, อาจริโย วนฺทิโย, อุปชฺฌาโย วนฺทิโย, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ตถาคโต อรหํ สมฺมาสมฺพุทฺโธ วนฺทิโย—",
"pli-tv-pvr17:252.4":	"อิเม โข, อุปาลิ, ปญฺจ วนฺทิยา”ติฯ ",
"pli-tv-pvr17:253.1":	"“นวกตเรน, ภนฺเต, ภิกฺขุนา วุฑฺฒตรสฺส ภิกฺขุโน ปาเท วนฺทนฺเตน กติ ธมฺเม อชฺฌตฺตํ อุปฏฺฐาเปตฺวา ปาทา วนฺทิตพฺพา”ติ? ",
"pli-tv-pvr17:254.1":	"“นวกตเรนุปาลิ, ภิกฺขุนา วุฑฺฒตรสฺส ภิกฺขุโน ปาเท วนฺทนฺเตน ปญฺจ ธมฺเม อชฺฌตฺตํ อุปฏฺฐาเปตฺวา ปาทา วนฺทิตพฺพาฯ ",
"pli-tv-pvr17:254.2":	"กตเม ปญฺจ? ",
"pli-tv-pvr17:254.3":	"นวกตเรนุปาลิ, ภิกฺขุนา วุฑฺฒตรสฺส ภิกฺขุโน ปาเท วนฺทนฺเตน เอกํสํ อุตฺตราสงฺคํ กริตฺวา, อญฺชลึ ปคฺคเหตฺวา, อุโภหิ ปาณิตเลหิ ปาทานิ ปริสมฺพาหนฺเตน, เปมญฺจ คารวญฺจ อุปฏฺฐาเปตฺวา ปาทา วนฺทิตพฺพา—",
"pli-tv-pvr17:254.4":	"นวกตเรนุปาลิ ภิกฺขุนา วุฑฺฒตรสฺส ภิกฺขุโน ปาเท วนฺทนฺเตน อิเม ปญฺจ ธมฺเม อชฺฌตฺตํ อุปฏฺฐาเปตฺวา ปาทา วนฺทิตพฺพา”ติฯ ",
"pli-tv-pvr17:255.1":	"กถินตฺถารวคฺโค นิฏฺฐิโต จุทฺทสโมฯ ",
"pli-tv-pvr17:256.1":	"ตสฺสุทฺทานํ ",
"pli-tv-pvr17:257.1":	"กถินตฺถารนิทฺทา จ, ",
"pli-tv-pvr17:257.2":	"อนฺตรา ยาคุขาทเน; ",
"pli-tv-pvr17:257.3":	"ปุเร จ ปาริวาสิ จ, ",
"pli-tv-pvr17:257.4":	"วนฺทิโย วนฺทิตพฺพกนฺติฯ ",
"pli-tv-pvr17:258.1":	"อุปาลิปญฺจกํ นิฏฺฐิตํฯ ",
"pli-tv-pvr17:259.1":	"เตสํ วคฺคานํ อุทฺทานํ ",
"pli-tv-pvr17:260.1":	"อนิสฺสิเตน กมฺมญฺจ, ",
"pli-tv-pvr17:260.2":	"โวหาราวิกมฺเมน จ; ",
"pli-tv-pvr17:260.3":	"โจทนา จ ธุตงฺคา จ, ",
"pli-tv-pvr17:260.4":	"มุสา ภิกฺขุนิเมว จฯ ",
"pli-tv-pvr17:261.1":	"อุพฺพาหิกาธิกรณํ, ",
"pli-tv-pvr17:261.2":	"เภทกา ปญฺจมา ปุเร; ",
"pli-tv-pvr17:261.3":	"อาวาสิกา กถินญฺจ, ",
"pli-tv-pvr17:261.4":	"จุทฺทสา สุปฺปกาสิตาติฯ "
}	
