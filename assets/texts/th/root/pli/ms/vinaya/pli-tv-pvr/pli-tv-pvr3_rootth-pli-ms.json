{	
"pli-tv-pvr3:0.1":	"ปริวาร ",
"pli-tv-pvr3:0.2":	"๓ฯ สมุฏฺฐานสีสสงฺเขป ",
"pli-tv-pvr3:0.3":	"๑ฯ สมุฏฺฐานสฺสุทฺทาน ",
"pli-tv-pvr3:1.1":	"อนิจฺจา สพฺเพ สงฺขารา, ",
"pli-tv-pvr3:1.2":	"ทุกฺขานตฺตา จ สงฺขตา; ",
"pli-tv-pvr3:1.3":	"นิพฺพานญฺเจว ปญฺญตฺติ, ",
"pli-tv-pvr3:1.4":	"อนตฺตา อิติ นิจฺฉยาฯ ",
"pli-tv-pvr3:2.1":	"พุทฺธจนฺเท อนุปฺปนฺเน, ",
"pli-tv-pvr3:2.2":	"พุทฺธาทิจฺเจ อนุคฺคเต; ",
"pli-tv-pvr3:2.3":	"เตสํ สภาคธมฺมานํ, ",
"pli-tv-pvr3:2.4":	"นามมตฺตํ น นายติฯ ",
"pli-tv-pvr3:3.1":	"ทุกฺกรํ วิวิธํ กตฺวา, ",
"pli-tv-pvr3:3.2":	"ปูรยิตฺวาน ปารมี; ",
"pli-tv-pvr3:3.3":	"อุปฺปชฺชนฺติ มหาวีรา, ",
"pli-tv-pvr3:3.4":	"จกฺขุภูตา สพฺรหฺมเกฯ ",
"pli-tv-pvr3:4.1":	"เต เทสยนฺติ สทฺธมฺมํ, ",
"pli-tv-pvr3:4.2":	"ทุกฺขหานึ สุขาวหํ; ",
"pli-tv-pvr3:4.3":	"องฺคีรโส สกฺยมุนิ, ",
"pli-tv-pvr3:4.4":	"สพฺพภูตานุกมฺปโกฯ ",
"pli-tv-pvr3:5.1":	"สพฺพสตฺตุตฺตโม สีโห, ",
"pli-tv-pvr3:5.2":	"ปิฏเก ตีณิ เทสยิ; ",
"pli-tv-pvr3:5.3":	"สุตฺตนฺตมภิธมฺมญฺจ, ",
"pli-tv-pvr3:5.4":	"วินยญฺจ มหาคุณํฯ ",
"pli-tv-pvr3:6.1":	"เอวํ นียติ สทฺธมฺโม, ",
"pli-tv-pvr3:6.2":	"วินโย ยทิ ติฏฺฐติ; ",
"pli-tv-pvr3:6.3":	"อุภโต จ วิภงฺคานิ, ",
"pli-tv-pvr3:6.4":	"ขนฺธกา ยา จ มาติกาฯ ",
"pli-tv-pvr3:7.1":	"มาลา สุตฺตคุเณเนว, ",
"pli-tv-pvr3:7.2":	"ปริวาเรน คนฺถิตา; ",
"pli-tv-pvr3:7.3":	"ตเสฺสว ปริวารสฺส, ",
"pli-tv-pvr3:7.4":	"สมุฏฺฐานํ นิยโต กตํฯ ",
"pli-tv-pvr3:8.1":	"สมฺเภทํ นิทานญฺจญฺญํ, ",
"pli-tv-pvr3:8.2":	"สุตฺเต ทิสฺสนฺติ อุปริ; ",
"pli-tv-pvr3:8.3":	"ตสฺมา สิกฺเข ปริวารํ, ",
"pli-tv-pvr3:8.4":	"ธมฺมกาโม สุเปสโลติฯ ",
"pli-tv-pvr3:9.0":	"๒ฯ เตรสสมุฏฺฐาน ",
"pli-tv-pvr3:9.1":	"วิภงฺเค ทฺวีสุ ปญฺญตฺตํ, ",
"pli-tv-pvr3:9.2":	"อุทฺทิสนฺติ อุโปสเถ; ",
"pli-tv-pvr3:9.3":	"ปวกฺขามิ สมุฏฺฐานํ, ",
"pli-tv-pvr3:9.4":	"ยถาญายํ สุณาถ เมฯ ",
"pli-tv-pvr3:10.1":	"ปาราชิกํ ยํ ปฐมํ, ",
"pli-tv-pvr3:10.2":	"ทุติยญฺจ ตโต ปรํ; ",
"pli-tv-pvr3:10.3":	"สญฺจริตฺตานุภาสนญฺจ, ",
"pli-tv-pvr3:10.4":	"อติเรกญฺจ จีวรํฯ ",
"pli-tv-pvr3:11.1":	"โลมานิ ปทโสธมฺโม, ",
"pli-tv-pvr3:11.2":	"ภูตํ สํวิธาเนน จ; ",
"pli-tv-pvr3:11.3":	"เถยฺยเทสนโจรี จ, ",
"pli-tv-pvr3:11.4":	"อนนุญฺญาตาย เตรสฯ ",
"pli-tv-pvr3:12.1":	"เตรเสเต สมุฏฺฐาน- ",
"pli-tv-pvr3:12.2":	"นยา วิญฺญูหิ จินฺติตา; ",
"pli-tv-pvr3:12.3":	"เอเกกสฺมึ สมุฏฺฐาเน, ",
"pli-tv-pvr3:12.4":	"สทิสา อิธ ทิสฺสเรฯ ",
"pli-tv-pvr3:13.0":	"๒ฯ๑ฯ ปฐมปาราชิกสมุฏฺฐาน ",
"pli-tv-pvr3:13.1":	"เมถุนํ สุกฺกสํสคฺโค, ",
"pli-tv-pvr3:13.2":	"อนิยตา ปฐมิกา; ",
"pli-tv-pvr3:13.3":	"ปุพฺพูปปริปาจิตา, ",
"pli-tv-pvr3:13.4":	"รโห ภิกฺขุนิยา สหฯ ",
"pli-tv-pvr3:14.1":	"สโภชเน รโห เทฺว จ, ",
"pli-tv-pvr3:14.2":	"องฺคุลิ อุทเก หสํ; ",
"pli-tv-pvr3:14.3":	"ปหาเร อุคฺคิเร เจว, ",
"pli-tv-pvr3:14.4":	"เตปญฺญาสา จ เสขิยาฯ ",
"pli-tv-pvr3:15.1":	"อธกฺขคามาวสฺสุตา, ",
"pli-tv-pvr3:15.2":	"ตลมฏฺฐญฺจ สุทฺธิกา; ",
"pli-tv-pvr3:15.3":	"วสฺสํวุฏฺฐา จ โอวาทํ, ",
"pli-tv-pvr3:15.4":	"นานุพนฺเธ ปวตฺตินึฯ ",
"pli-tv-pvr3:16.1":	"ฉสตฺตติ อิเม สิกฺขา, ",
"pli-tv-pvr3:16.2":	"กายมานสิกา กตา; ",
"pli-tv-pvr3:16.3":	"สพฺเพ เอกสมุฏฺฐานา, ",
"pli-tv-pvr3:16.4":	"ปฐมํ ปาราชิกํ ยถาฯ ",
"pli-tv-pvr3:17.1":	"ปฐมปาราชิกสมุฏฺฐานํ นิฏฺฐิตํฯ ",
"pli-tv-pvr3:18.0":	"๒ฯ๒ฯ ทุติยปาราชิกสมุฏฺฐาน ",
"pli-tv-pvr3:18.1":	"อทินฺนํ วิคฺคหุตฺตริ, ",
"pli-tv-pvr3:18.2":	"ทุฏฺฐุลฺลา อตฺตกามินํ; ",
"pli-tv-pvr3:18.3":	"อมูลา อญฺญภาคิยา, ",
"pli-tv-pvr3:18.4":	"อนิยตา ทุติยิกาฯ ",
"pli-tv-pvr3:19.1":	"อจฺฉินฺเท ปริณามเน, ",
"pli-tv-pvr3:19.2":	"มุสา โอมสเปสุณา; ",
"pli-tv-pvr3:19.3":	"ทุฏฺฐุลฺลา ปถวีขเณ, ",
"pli-tv-pvr3:19.4":	"ภูตํ อญฺญาย อุชฺฌาเปฯ ",
"pli-tv-pvr3:20.1":	"นิกฺกฑฺฒนํ สิญฺจนญฺจ, ",
"pli-tv-pvr3:20.2":	"อามิสเหตุ ภุตฺตาวี; ",
"pli-tv-pvr3:20.3":	"เอหิ อนาทริ ภึสา, ",
"pli-tv-pvr3:20.4":	"อปนิเธ จ ชีวิตํฯ ",
"pli-tv-pvr3:21.1":	"ชานํ สปฺปาณกํ กมฺมํ, ",
"pli-tv-pvr3:21.2":	"อูนสํวาสนาสนา; ",
"pli-tv-pvr3:21.3":	"สหธมฺมิกวิเลขา, ",
"pli-tv-pvr3:21.4":	"โมโห อมูลเกน จฯ ",
"pli-tv-pvr3:22.1":	"กุกฺกุจฺจํ ธมฺมิกํ จีวรํ ทตฺวา, ",
"pli-tv-pvr3:22.2":	"ปริณาเมยฺย ปุคฺคเล; ",
"pli-tv-pvr3:22.3":	"กึ เต อกาลํ อจฺฉินฺเท, ",
"pli-tv-pvr3:22.4":	"ทุคฺคหี นิรเยน จฯ ",
"pli-tv-pvr3:23.1":	"คณํ วิภงฺคํ ทุพฺพลํ, ",
"pli-tv-pvr3:23.2":	"กถินาผาสุปสฺสยํ; ",
"pli-tv-pvr3:23.3":	"อกฺโกสจณฺฑี มจฺฉรี, ",
"pli-tv-pvr3:23.4":	"คพฺภินี จ ปายนฺติยาฯ ",
"pli-tv-pvr3:24.1":	"เทฺววสฺสํ สิกฺขา สงฺเฆน, ",
"pli-tv-pvr3:24.2":	"ตโย เจว คิหีคตา; ",
"pli-tv-pvr3:24.3":	"กุมาริภูตา ติโสฺส จ, ",
"pli-tv-pvr3:24.4":	"อูนทฺวาทสสมฺมตาฯ ",
"pli-tv-pvr3:25.1":	"อลํ ตาว โสกาวาสํ, ",
"pli-tv-pvr3:25.2":	"ฉนฺทา อนุวสฺสา จ เทฺว; ",
"pli-tv-pvr3:25.3":	"สิกฺขาปทา สตฺตติเม, ",
"pli-tv-pvr3:25.4":	"สมุฏฺฐานา ติกา กตาฯ ",
"pli-tv-pvr3:26.1":	"กายจิตฺเตน น วาจา, ",
"pli-tv-pvr3:26.2":	"วาจาจิตฺตํ น กายิกํ; ",
"pli-tv-pvr3:26.3":	"ตีหิ ทฺวาเรหิ ชายนฺติ, ",
"pli-tv-pvr3:26.4":	"ปาราชิกํ ทุติยํ ยถาฯ ",
"pli-tv-pvr3:27.1":	"ทุติยปาราชิกสมุฏฺฐานํ นิฏฺฐิตํฯ ",
"pli-tv-pvr3:28.0":	"๒ฯ๓ฯ สญฺจริตฺตสมุฏฺฐาน ",
"pli-tv-pvr3:28.1":	"สญฺจรี กุฏิ วิหาโร, ",
"pli-tv-pvr3:28.2":	"โธวนญฺจ ปฏิคฺคโห; ",
"pli-tv-pvr3:28.3":	"วิญฺญตฺตุตฺตริ อภิหฏฺฐุํ, ",
"pli-tv-pvr3:28.4":	"อุภินฺนํ ทูตเกน จฯ ",
"pli-tv-pvr3:29.1":	"โกสิยา สุทฺธเทฺวภาคา, ",
"pli-tv-pvr3:29.2":	"ฉพฺพสฺสานิ นิสีทนํ; ",
"pli-tv-pvr3:29.3":	"ริญฺจนฺติ รูปิกา เจว, ",
"pli-tv-pvr3:29.4":	"อุโภ นานปฺปการกาฯ ",
"pli-tv-pvr3:30.1":	"อูนพนฺธนวสฺสิกา, ",
"pli-tv-pvr3:30.2":	"สุตฺตํ วิกปฺปเนน จ; ",
"pli-tv-pvr3:30.3":	"ทฺวารทานสิพฺพานิ จ, ",
"pli-tv-pvr3:30.4":	"ปูวปจฺจยโชติ จฯ ",
"pli-tv-pvr3:31.1":	"รตนํ สูจิ มญฺโจ จ, ",
"pli-tv-pvr3:31.2":	"ตูลํ นิสีทนกณฺฑุ จ; ",
"pli-tv-pvr3:31.3":	"วสฺสิกา จ สุคเตน, ",
"pli-tv-pvr3:31.4":	"วิญฺญตฺติ อญฺญํ เจตาปนาฯ ",
"pli-tv-pvr3:32.1":	"เทฺว สงฺฆิกา มหาชนิกา เทฺว, ",
"pli-tv-pvr3:32.2":	"ปุคฺคลลหุกา ครุ; ",
"pli-tv-pvr3:32.3":	"เทฺว วิฆาสา สาฏิกา จ, ",
"pli-tv-pvr3:32.4":	"สมณจีวเรน จฯ ",
"pli-tv-pvr3:33.1":	"สมปญฺญาสิเม ธมฺมา, ",
"pli-tv-pvr3:33.2":	"ฉหิ ฐาเนหิ ชายเร; ",
"pli-tv-pvr3:33.3":	"กายโต น วาจาจิตฺตา, ",
"pli-tv-pvr3:33.4":	"วาจโต น กายมนาฯ ",
"pli-tv-pvr3:34.1":	"กายวาจา น จ จิตฺตา, ",
"pli-tv-pvr3:34.2":	"กายจิตฺตา น วาจิกา; ",
"pli-tv-pvr3:34.3":	"วาจาจิตฺตา น กาเยน, ",
"pli-tv-pvr3:34.4":	"ตีหิ ทฺวาเรหิ ชายเร; ",
"pli-tv-pvr3:34.5":	"ฉสมุฏฺฐานิกา เอเต, ",
"pli-tv-pvr3:34.6":	"สญฺจริตฺเตน สาทิสาฯ ",
"pli-tv-pvr3:35.1":	"สญฺจริตฺตสมุฏฺฐานํ นิฏฺฐิตํฯ ",
"pli-tv-pvr3:36.0":	"๒ฯ๔ฯ สมนุภาสนาสมุฏฺฐาน ",
"pli-tv-pvr3:36.1":	"เภทานุวตฺตทุพฺพจ- ",
"pli-tv-pvr3:36.2":	"ทูสทุฏฺฐุลฺลทิฏฺฐิ จ; ",
"pli-tv-pvr3:36.3":	"ฉนฺทํ อุชฺชคฺฆิกา เทฺว จ, ",
"pli-tv-pvr3:36.4":	"เทฺว จ สทฺทา น พฺยาหเรฯ ",
"pli-tv-pvr3:37.1":	"ฉมา นีจาสเน ฐานํ, ",
"pli-tv-pvr3:37.2":	"ปจฺฉโต อุปฺปเถน จ; ",
"pli-tv-pvr3:37.3":	"วชฺชานุวตฺติคหณา, ",
"pli-tv-pvr3:37.4":	"โอสาเร ปจฺจาจิกฺขนาฯ ",
"pli-tv-pvr3:38.1":	"กิสฺมึ สํสฏฺฐา เทฺว วธิ, ",
"pli-tv-pvr3:38.2":	"วิสิพฺเพ ทุกฺขิตาย จ; ",
"pli-tv-pvr3:38.3":	"ปุน สํสฏฺฐา น วูปสเม, ",
"pli-tv-pvr3:38.4":	"อารามญฺจ ปวารณาฯ ",
"pli-tv-pvr3:39.1":	"อนฺวทฺธํ สห ชีวินึ เทฺว, ",
"pli-tv-pvr3:39.2":	"จีวรํ อนุพนฺธนา; ",
"pli-tv-pvr3:39.3":	"สตฺตตึส อิเม ธมฺมา, ",
"pli-tv-pvr3:39.4":	"กายวาจาย จิตฺตโต; ",
"pli-tv-pvr3:39.5":	"สพฺเพ เอกสมุฏฺฐานา, ",
"pli-tv-pvr3:39.6":	"สมนุภาสนา ยถาฯ ",
"pli-tv-pvr3:40.1":	"สมนุภาสนาสมุฏฺฐานํ นิฏฺฐิตํฯ ",
"pli-tv-pvr3:41.0":	"๒ฯ๕ฯ กถินสมุฏฺฐาน ",
"pli-tv-pvr3:41.1":	"อุพฺภตํ กถินํ ตีณิ, ",
"pli-tv-pvr3:41.2":	"ปฐมํ ปตฺตเภสชฺชํ; ",
"pli-tv-pvr3:41.3":	"อจฺเจกํ จาปิ สาสงฺกํ, ",
"pli-tv-pvr3:41.4":	"ปกฺกมนฺเตน วา ทุเวฯ ",
"pli-tv-pvr3:42.1":	"อุปสฺสยํ ปรมฺปรา, ",
"pli-tv-pvr3:42.2":	"อนติริตฺตํ นิมนฺตนา; ",
"pli-tv-pvr3:42.3":	"วิกปฺปํ รญฺโญ วิกาเล, ",
"pli-tv-pvr3:42.4":	"โวสาสารญฺญเกน จฯ ",
"pli-tv-pvr3:43.1":	"อุสฺสยาสนฺนิจยญฺจ, ",
"pli-tv-pvr3:43.2":	"ปุเร ปจฺฉา วิกาเล จ; ",
"pli-tv-pvr3:43.3":	"ปญฺจาหิกา สงฺกมนี, ",
"pli-tv-pvr3:43.4":	"เทฺวปิ อาวสเถน จฯ ",
"pli-tv-pvr3:44.1":	"ปสาเข อาสเน เจว, ",
"pli-tv-pvr3:44.2":	"ตึส เอกูนกา อิเม; ",
"pli-tv-pvr3:44.3":	"กายวาจา น จ จิตฺตา, ",
"pli-tv-pvr3:44.4":	"ตีหิ ทฺวาเรหิ ชายเร; ",
"pli-tv-pvr3:44.5":	"ทฺวิสมุฏฺฐานิกา สพฺเพ, ",
"pli-tv-pvr3:44.6":	"กถิเนน สหา สมาฯ ",
"pli-tv-pvr3:45.1":	"กถินสมุฏฺฐานํ นิฏฺฐิตํฯ ",
"pli-tv-pvr3:46.0":	"๒ฯ๖ฯ เอฬกโลมสมุฏฺฐาน ",
"pli-tv-pvr3:46.1":	"เอฬกโลมา เทฺว เสยฺยา, ",
"pli-tv-pvr3:46.2":	"อาหจฺจ ปิณฺฑโภชนํ; ",
"pli-tv-pvr3:46.3":	"คณวิกาลสนฺนิธิ, ",
"pli-tv-pvr3:46.4":	"ทนฺตโปเนน เจลกาฯ ",
"pli-tv-pvr3:47.1":	"อุยฺยุตฺตํ เสนํ อุโยฺยธิ, ",
"pli-tv-pvr3:47.2":	"สุรา โอเรน นฺหายนา; ",
"pli-tv-pvr3:47.3":	"ทุพฺพณฺเณ เทฺว เทสนิกา, ",
"pli-tv-pvr3:47.4":	"ลสุณุปติฏฺเฐ นจฺจนาฯ ",
"pli-tv-pvr3:48.1":	"นฺหานมตฺถรณํ เสยฺยา, ",
"pli-tv-pvr3:48.2":	"อนฺโตรฏฺเฐ ตถา พหิ; ",
"pli-tv-pvr3:48.3":	"อนฺโตวสฺสํ จิตฺตาคารํ, ",
"pli-tv-pvr3:48.4":	"อาสนฺทิ สุตฺตกนฺตนาฯ ",
"pli-tv-pvr3:49.1":	"เวยฺยาวจฺจํ สหตฺถา จ, ",
"pli-tv-pvr3:49.2":	"อภิกฺขุกาวาเสน จ; ",
"pli-tv-pvr3:49.3":	"ฉตฺตํ ยานญฺจ สงฺฆาณึ, ",
"pli-tv-pvr3:49.4":	"อลงฺการํ คนฺธวาสิตํฯ ",
"pli-tv-pvr3:50.1":	"ภิกฺขุนี สิกฺขมานา จ, ",
"pli-tv-pvr3:50.2":	"สามเณรี คิหินิยา; ",
"pli-tv-pvr3:50.3":	"อสงฺกจฺจิกา อาปตฺติ, ",
"pli-tv-pvr3:50.4":	"จตฺตารีสา จตุตฺตริฯ ",
"pli-tv-pvr3:51.1":	"กาเยน น วาจาจิตฺเตน, ",
"pli-tv-pvr3:51.2":	"กายจิตฺเตน น วาจโต; ",
"pli-tv-pvr3:51.3":	"ทฺวิสมุฏฺฐานิกา สพฺเพ, ",
"pli-tv-pvr3:51.4":	"สมา เอฬกโลมิกาติฯ ",
"pli-tv-pvr3:52.1":	"เอฬกโลมสมุฏฺฐานํ นิฏฺฐิตํฯ ",
"pli-tv-pvr3:53.0":	"๒ฯ๗ฯ ปทโสธมฺมสมุฏฺฐาน ",
"pli-tv-pvr3:53.1":	"ปทญฺญตฺร อสมฺมตา, ",
"pli-tv-pvr3:53.2":	"ตถา อตฺถงฺคเตน จ; ",
"pli-tv-pvr3:53.3":	"ติรจฺฉานวิชฺชา เทฺว วุตฺตา, ",
"pli-tv-pvr3:53.4":	"อโนกาโส จ ปุจฺฉนาฯ ",
"pli-tv-pvr3:54.1":	"สตฺต สิกฺขาปทา เอเต, ",
"pli-tv-pvr3:54.2":	"วาจา น กายจิตฺตโต; ",
"pli-tv-pvr3:54.3":	"วาจาจิตฺเตน ชายนฺติ, ",
"pli-tv-pvr3:54.4":	"น ตุ กาเยน ชายเร; ",
"pli-tv-pvr3:54.5":	"ทฺวิสมุฏฺฐานิกา สพฺเพ, ",
"pli-tv-pvr3:54.6":	"ปทโสธมฺมสทิสาฯ ",
"pli-tv-pvr3:55.1":	"ปทโสธมฺมสมุฏฺฐานํ นิฏฺฐิตํฯ ",
"pli-tv-pvr3:56.0":	"๒ฯ๘ฯ อทฺธานสมุฏฺฐาน ",
"pli-tv-pvr3:56.1":	"อทฺธานนาวํ ปณีตํ, ",
"pli-tv-pvr3:56.2":	"มาตุคาเมน สํหเร; ",
"pli-tv-pvr3:56.3":	"ธญฺญํ นิมนฺติตา เจว, ",
"pli-tv-pvr3:56.4":	"อฏฺฐ จ ปาฏิเทสนีฯ ",
"pli-tv-pvr3:57.1":	"สิกฺขา ปนฺนรส เอเต, ",
"pli-tv-pvr3:57.2":	"กายา น วาจา น มนา; ",
"pli-tv-pvr3:57.3":	"กายวาจาหิ ชายนฺติ, ",
"pli-tv-pvr3:57.4":	"น เต จิตฺเตน ชายเรฯ ",
"pli-tv-pvr3:58.1":	"กายจิตฺเตน ชายนฺติ, ",
"pli-tv-pvr3:58.2":	"น เต ชายนฺติ วาจโต; ",
"pli-tv-pvr3:58.3":	"กายวาจาหิ จิตฺเตน, ",
"pli-tv-pvr3:58.4":	"สมุฏฺฐานา จตุพฺพิธา; ",
"pli-tv-pvr3:58.5":	"ปญฺญตฺตา พุทฺธญาเณน, ",
"pli-tv-pvr3:58.6":	"อทฺธาเนน สหา สมาฯ ",
"pli-tv-pvr3:59.1":	"อทฺธานสมุฏฺฐานํ นิฏฺฐิตํฯ ",
"pli-tv-pvr3:60.0":	"๒ฯ๙ฯ เถยฺยสตฺถสมุฏฺฐาน ",
"pli-tv-pvr3:60.1":	"เถยฺยสตฺถํ อุปสฺสุติ, ",
"pli-tv-pvr3:60.2":	"สูปวิญฺญาปเนน จ; ",
"pli-tv-pvr3:60.3":	"รตฺติฉนฺนญฺจ โอกาสํ, ",
"pli-tv-pvr3:60.4":	"เอเต พฺยูเหน สตฺตมาฯ ",
"pli-tv-pvr3:61.1":	"กายจิตฺเตน ชายนฺติ, ",
"pli-tv-pvr3:61.2":	"น เต ชายนฺติ วาจโต; ",
"pli-tv-pvr3:61.3":	"ตีหิ ทฺวาเรหิ ชายนฺติ, ",
"pli-tv-pvr3:61.4":	"ทฺวิสมุฏฺฐานิกา อิเม; ",
"pli-tv-pvr3:61.5":	"เถยฺยสตฺถสมุฏฺฐานา, ",
"pli-tv-pvr3:61.6":	"เทสิตาทิจฺจพนฺธุนาฯ ",
"pli-tv-pvr3:62.1":	"เถยฺยสตฺถสมุฏฺฐานํ นิฏฺฐิตํฯ ",
"pli-tv-pvr3:63.0":	"๒ฯ๑๐ฯ ธมฺมเทสนาสมุฏฺฐาน ",
"pli-tv-pvr3:63.1":	"ฉตฺตปาณิสฺส สทฺธมฺมํ, ",
"pli-tv-pvr3:63.2":	"น เทเสนฺติ ตถาคตา; ",
"pli-tv-pvr3:63.3":	"เอวเมว ทณฺฑปาณิสฺส, ",
"pli-tv-pvr3:63.4":	"สตฺถอาวุธปาณินํฯ ",
"pli-tv-pvr3:64.1":	"ปาทุกุปาหนา ยานํ, ",
"pli-tv-pvr3:64.2":	"เสยฺยปลฺลตฺถิกาย จ; ",
"pli-tv-pvr3:64.3":	"เวฐิโตคุณฺฐิโต เจว, ",
"pli-tv-pvr3:64.4":	"เอกาทสมนูนกาฯ ",
"pli-tv-pvr3:65.1":	"วาจาจิตฺเตน ชายนฺติ, ",
"pli-tv-pvr3:65.2":	"น เต ชายนฺติ กายโต; ",
"pli-tv-pvr3:65.3":	"สพฺเพ เอกสมุฏฺฐานา, ",
"pli-tv-pvr3:65.4":	"สมกา ธมฺมเทสเนฯ ",
"pli-tv-pvr3:66.1":	"ธมฺมเทสนาสมุฏฺฐานํ นิฏฺฐิตํฯ ",
"pli-tv-pvr3:67.0":	"๒ฯ๑๑ฯ ภูตาโรจนสมุฏฺฐาน ",
"pli-tv-pvr3:67.1":	"ภูตํ กาเยน ชายติ, ",
"pli-tv-pvr3:67.2":	"น วาจา น จ จิตฺตโต; ",
"pli-tv-pvr3:67.3":	"วาจโต จ สมุฏฺฐาติ, ",
"pli-tv-pvr3:67.4":	"น กายา น จ จิตฺตโตฯ ",
"pli-tv-pvr3:68.1":	"กายวาจาย ชายติ, ",
"pli-tv-pvr3:68.2":	"น ตุ ชายติ จิตฺตโต; ",
"pli-tv-pvr3:68.3":	"ภูตาโรจนกา นาม, ",
"pli-tv-pvr3:68.4":	"ตีหิ ฐาเนหิ ชายติฯ ",
"pli-tv-pvr3:69.1":	"ภูตาโรจนสมุฏฺฐานํ นิฏฺฐิตํฯ ",
"pli-tv-pvr3:70.0":	"๒ฯ๑๒ฯ โจริวุฏฺฐาปนสมุฏฺฐาน ",
"pli-tv-pvr3:70.1":	"โจรี วาจาย จิตฺเตน, ",
"pli-tv-pvr3:70.2":	"น ตํ ชายติ กายโต; ",
"pli-tv-pvr3:70.3":	"ชายติ ตีหิ ทฺวาเรหิ, ",
"pli-tv-pvr3:70.4":	"โจริวุฏฺฐาปนํ อิทํ; ",
"pli-tv-pvr3:70.5":	"อกตํ ทฺวิสมุฏฺฐานํ, ",
"pli-tv-pvr3:70.6":	"ธมฺมราเชน ภาสิตํฯ ",
"pli-tv-pvr3:71.1":	"โจริวุฏฺฐาปนสมุฏฺฐานํ นิฏฺฐิตํฯ ",
"pli-tv-pvr3:72.0":	"๒ฯ๑๓ฯ อนนุญฺญาตสมุฏฺฐาน ",
"pli-tv-pvr3:72.1":	"อนนุญฺญาตํ วาจาย, ",
"pli-tv-pvr3:72.2":	"น กายา น จ จิตฺตโต; ",
"pli-tv-pvr3:72.3":	"ชายติ กายวาจาย, ",
"pli-tv-pvr3:72.4":	"น ตํ ชายติ จิตฺตโตฯ ",
"pli-tv-pvr3:73.1":	"ชายติ วาจาจิตฺเตน, ",
"pli-tv-pvr3:73.2":	"น ตํ ชายติ กายโต; ",
"pli-tv-pvr3:73.3":	"ชายติ ตีหิ ทฺวาเรหิ, ",
"pli-tv-pvr3:73.4":	"อกตํ จตุฐานิกํฯ ",
"pli-tv-pvr3:74.1":	"อนนุญฺญาตสมุฏฺฐานํ นิฏฺฐิตํฯ ",
"pli-tv-pvr3:75.1":	"สมุฏฺฐานญฺหิ สงฺเขปํ, ",
"pli-tv-pvr3:75.2":	"ทส ตีณิ สุเทสิตํ; ",
"pli-tv-pvr3:75.3":	"อสมฺโมหกรํ ฐานํ, ",
"pli-tv-pvr3:75.4":	"เนตฺติธมฺมานุโลมิกํ; ",
"pli-tv-pvr3:75.5":	"ธารยนฺโต อิมํ วิญฺญู, ",
"pli-tv-pvr3:75.6":	"สมุฏฺฐาเน น มุยฺหตีติฯ ",
"pli-tv-pvr3:76.1":	"สมุฏฺฐานสีสสงฺเขโป นิฏฺฐิโตฯ "
}	
