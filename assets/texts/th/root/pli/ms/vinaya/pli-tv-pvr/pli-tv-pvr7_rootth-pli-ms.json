{	
"pli-tv-pvr7:0.1":	"ปริวาร ",
"pli-tv-pvr7:0.2":	"๗ฯ เอกุตฺตริกนย ",
"pli-tv-pvr7:0.3":	"๑ฯ เอกกวาร ",
"pli-tv-pvr7:1.1":	"อาปตฺติกรา ธมฺมา ชานิตพฺพาฯ ",
"pli-tv-pvr7:1.2":	"อนาปตฺติกรา ธมฺมา ชานิตพฺพาฯ ",
"pli-tv-pvr7:1.3":	"อาปตฺติ ชานิตพฺพาฯ ",
"pli-tv-pvr7:1.4":	"อนาปตฺติ ชานิตพฺพาฯ ",
"pli-tv-pvr7:1.5":	"ลหุกา อาปตฺติ ชานิตพฺพาฯ ",
"pli-tv-pvr7:1.6":	"ครุกา อาปตฺติ ชานิตพฺพาฯ ",
"pli-tv-pvr7:1.7":	"สาวเสสา อาปตฺติ ชานิตพฺพาฯ ",
"pli-tv-pvr7:1.8":	"อนวเสสา อาปตฺติ ชานิตพฺพาฯ ",
"pli-tv-pvr7:1.9":	"ทุฏฺฐุลฺลา อาปตฺติ ชานิตพฺพาฯ ",
"pli-tv-pvr7:1.10":	"อทุฏฺฐุลฺลา อาปตฺติ ชานิตพฺพาฯ ",
"pli-tv-pvr7:1.11":	"สปฺปฏิกมฺมา อาปตฺติ ชานิตพฺพาฯ ",
"pli-tv-pvr7:1.12":	"อปฺปฏิกมฺมา อาปตฺติ ชานิตพฺพาฯ ",
"pli-tv-pvr7:1.13":	"เทสนาคามินี อาปตฺติ ชานิตพฺพาฯ ",
"pli-tv-pvr7:1.14":	"อเทสนาคามินี อาปตฺติ ชานิตพฺพาฯ ",
"pli-tv-pvr7:1.15":	"อนฺตรายิกา อาปตฺติ ชานิตพฺพาฯ ",
"pli-tv-pvr7:1.16":	"อนนฺตรายิกา อาปตฺติ ชานิตพฺพาฯ ",
"pli-tv-pvr7:1.17":	"สาวชฺชปญฺญตฺติ อาปตฺติ ชานิตพฺพาฯ ",
"pli-tv-pvr7:1.18":	"อนวชฺชปญฺญตฺติ อาปตฺติ ชานิตพฺพาฯ ",
"pli-tv-pvr7:1.19":	"กิริยโต สมุฏฺฐิตา อาปตฺติ ชานิตพฺพาฯ ",
"pli-tv-pvr7:1.20":	"อกิริยโต สมุฏฺฐิตา อาปตฺติ ชานิตพฺพาฯ ",
"pli-tv-pvr7:1.21":	"กิริยากิริยโต สมุฏฺฐิตา อาปตฺติ ชานิตพฺพาฯ ",
"pli-tv-pvr7:1.22":	"ปุพฺพาปตฺติ ชานิตพฺพาฯ ",
"pli-tv-pvr7:1.23":	"อปราปตฺติ ชานิตพฺพาฯ ",
"pli-tv-pvr7:1.24":	"ปุพฺพาปตฺตีนํ อนฺตราปตฺติ ชานิตพฺพาฯ ",
"pli-tv-pvr7:1.25":	"อปราปตฺตีนํ อนฺตราปตฺติ ชานิตพฺพาฯ ",
"pli-tv-pvr7:1.26":	"เทสิตา คณนูปคา อาปตฺติ ชานิตพฺพาฯ ",
"pli-tv-pvr7:1.27":	"เทสิตา น คณนูปคา อาปตฺติ ชานิตพฺพาฯ ",
"pli-tv-pvr7:1.28":	"ปญฺญตฺติ ชานิตพฺพาฯ ",
"pli-tv-pvr7:1.29":	"อนุปญฺญตฺติ ชานิตพฺพาฯ ",
"pli-tv-pvr7:1.30":	"อนุปฺปนฺนปญฺญตฺติ ชานิตพฺพาฯ ",
"pli-tv-pvr7:1.31":	"สพฺพตฺถปญฺญตฺติ ชานิตพฺพาฯ ",
"pli-tv-pvr7:1.32":	"ปเทสปญฺญตฺติ ชานิตพฺพาฯ ",
"pli-tv-pvr7:1.33":	"สาธารณปญฺญตฺติ ชานิตพฺพาฯ ",
"pli-tv-pvr7:1.34":	"อสาธารณปญฺญตฺติ ชานิตพฺพาฯ ",
"pli-tv-pvr7:1.35":	"เอกโตปญฺญตฺติ ชานิตพฺพาฯ ",
"pli-tv-pvr7:1.36":	"อุภโตปญฺญตฺติ ชานิตพฺพาฯ ",
"pli-tv-pvr7:1.37":	"ถุลฺลวชฺชา อาปตฺติ ชานิตพฺพาฯ ",
"pli-tv-pvr7:1.38":	"อถุลฺลวชฺชา อาปตฺติ ชานิตพฺพาฯ ",
"pli-tv-pvr7:1.39":	"คิหิปฏิสํยุตฺตา อาปตฺติ ชานิตพฺพาฯ ",
"pli-tv-pvr7:1.40":	"น คิหิปฏิสํยุตฺตา อาปตฺติ ชานิตพฺพาฯ ",
"pli-tv-pvr7:1.41":	"นิยตา อาปตฺติ ชานิตพฺพาฯ ",
"pli-tv-pvr7:1.42":	"อนิยตา อาปตฺติ ชานิตพฺพาฯ ",
"pli-tv-pvr7:1.43":	"อาทิกโร ปุคฺคโล ชานิตพฺโพฯ ",
"pli-tv-pvr7:1.44":	"อนาทิกโร ปุคฺคโล ชานิตพฺโพฯ ",
"pli-tv-pvr7:1.45":	"อธิจฺจาปตฺติโก ปุคฺคโล ชานิตพฺโพฯ ",
"pli-tv-pvr7:1.46":	"อภิณฺหาปตฺติโก ปุคฺคโล ชานิตพฺโพฯ ",
"pli-tv-pvr7:1.47":	"โจทโก ปุคฺคโล ชานิตพฺโพฯ ",
"pli-tv-pvr7:1.48":	"จุทิตโก ปุคฺคโล ชานิตพฺโพฯ ",
"pli-tv-pvr7:1.49":	"อธมฺมโจทโก ปุคฺคโล ชานิตพฺโพฯ ",
"pli-tv-pvr7:1.50":	"อธมฺมจุทิตโก ปุคฺคโล ชานิตพฺโพฯ ",
"pli-tv-pvr7:1.51":	"ธมฺมโจทโก ปุคฺคโล ชานิตพฺโพฯ ",
"pli-tv-pvr7:1.52":	"ธมฺมจุทิตโก ปุคฺคโล ชานิตพฺโพฯ ",
"pli-tv-pvr7:1.53":	"นิยโต ปุคฺคโล ชานิตพฺโพฯ ",
"pli-tv-pvr7:1.54":	"อนิยโต ปุคฺคโล ชานิตพฺโพฯ ",
"pli-tv-pvr7:1.55":	"อภพฺพาปตฺติโก ปุคฺคโล ชานิตพฺโพฯ ",
"pli-tv-pvr7:1.56":	"ภพฺพาปตฺติโก ปุคฺคโล ชานิตพฺโพฯ ",
"pli-tv-pvr7:1.57":	"อุกฺขิตฺตโก ปุคฺคโล ชานิตพฺโพฯ ",
"pli-tv-pvr7:1.58":	"อนุกฺขิตฺตโก ปุคฺคโล ชานิตพฺโพฯ ",
"pli-tv-pvr7:1.59":	"นาสิตโก ปุคฺคโล ชานิตพฺโพฯ ",
"pli-tv-pvr7:1.60":	"อนาสิตโก ปุคฺคโล ชานิตพฺโพฯ ",
"pli-tv-pvr7:1.61":	"สมานสํวาสโก ปุคฺคโล ชานิตพฺโพฯ ",
"pli-tv-pvr7:1.62":	"อสมานสํวาสโก ปุคฺคโล ชานิตพฺโพฯ ",
"pli-tv-pvr7:1.63":	"ฐปนํ ชานิตพฺพนฺติฯ ",
"pli-tv-pvr7:2.1":	"เอกกํ นิฏฺฐิตํฯ ",
"pli-tv-pvr7:3.1":	"ตสฺสุทฺทานํ ",
"pli-tv-pvr7:4.1":	"กรา อาปตฺติ ลหุกา, ",
"pli-tv-pvr7:4.2":	"สาวเสสา จ ทุฏฺฐุลฺลา; ",
"pli-tv-pvr7:4.3":	"ปฏิกมฺมเทสนา จ, ",
"pli-tv-pvr7:4.4":	"อนฺตรา วชฺชกิริยํฯ ",
"pli-tv-pvr7:5.1":	"กิริยากิริยํ ปุพฺพา, ",
"pli-tv-pvr7:5.2":	"อนฺตรา คณนูปคา; ",
"pli-tv-pvr7:5.3":	"ปญฺญตฺติ อนานุปฺปนฺน, ",
"pli-tv-pvr7:5.4":	"สพฺพสาธารณา จ เอกโตฯ ",
"pli-tv-pvr7:6.1":	"ถุลฺลคิหินิยตา จ, ",
"pli-tv-pvr7:6.2":	"อาทิ อธิจฺจโจทโก; ",
"pli-tv-pvr7:6.3":	"อธมฺมธมฺมนิยโต, ",
"pli-tv-pvr7:6.4":	"อภพฺโพกฺขิตฺตนาสิตา; ",
"pli-tv-pvr7:6.5":	"สมานํ ฐปนญฺเจว, ",
"pli-tv-pvr7:6.6":	"อุทฺทานํ เอกเก อิทนฺติฯ ",
"pli-tv-pvr7:7.0":	"๒ฯ ทุกวาร ",
"pli-tv-pvr7:7.1":	"อตฺถาปตฺติ สญฺญา วิโมกฺขา, อตฺถาปตฺติ โน สญฺญาวิโมกฺขาฯ ",
"pli-tv-pvr7:7.2":	"อตฺถาปตฺติ ลทฺธสมาปตฺติกสฺส, อตฺถาปตฺติ น ลทฺธสมาปตฺติกสฺสฯ ",
"pli-tv-pvr7:7.3":	"อตฺถาปตฺติ สทฺธมฺมปฏิสญฺญุตฺตา, อตฺถาปตฺติ อสทฺธมฺมปฏิสญฺญุตฺตาฯ ",
"pli-tv-pvr7:7.4":	"อตฺถาปตฺติ สปริกฺขารปฏิสญฺญุตฺตา, อตฺถาปตฺติ ปรปริกฺขารปฏิสญฺญุตฺตาฯ ",
"pli-tv-pvr7:7.5":	"อตฺถาปตฺติ สปุคฺคลปฏิสญฺญุตฺตา, อตฺถาปตฺติ ปรปุคฺคลปฏิสญฺญุตฺตาฯ ",
"pli-tv-pvr7:7.6":	"อตฺถิ สจฺจํ ภณนฺโต ครุกํ อาปตฺตึ อาปชฺชติ, มุสา ภณนฺโต ลหุกํฯ ",
"pli-tv-pvr7:7.7":	"อตฺถิ มุสา ภณนฺโต ครุกํ อาปตฺตึ อาปชฺชติ, สจฺจํ ภณนฺโต ลหุกํฯ ",
"pli-tv-pvr7:7.8":	"อตฺถาปตฺติ ภูมิคโต อาปชฺชติ, โน เวหาสคโตฯ ",
"pli-tv-pvr7:7.9":	"อตฺถาปตฺติ เวหาสคโต อาปชฺชติ, โน ภูมิคโตฯ ",
"pli-tv-pvr7:7.10":	"อตฺถาปตฺติ นิกฺขมนฺโต อาปชฺชติ, โน ปวิสนฺโตฯ ",
"pli-tv-pvr7:7.11":	"อตฺถาปตฺติ ปวิสนฺโต อาปชฺชติ, โน นิกฺขมนฺโตฯ ",
"pli-tv-pvr7:7.12":	"อตฺถาปตฺติ อาทิยนฺโต อาปชฺชติ, อตฺถาปตฺติ อนาทิยนฺโต อาปชฺชติฯ ",
"pli-tv-pvr7:7.13":	"อตฺถาปตฺติ สมาทิยนฺโต อาปชฺชติ, อตฺถาปตฺติ น สมาทิยนฺโต อาปชฺชติฯ ",
"pli-tv-pvr7:7.14":	"อตฺถาปตฺติ กโรนฺโต อาปชฺชติ, อตฺถาปตฺติ น กโรนฺโต อาปชฺชติฯ ",
"pli-tv-pvr7:7.15":	"อตฺถาปตฺติ เทนฺโต อาปชฺชติ, อตฺถาปตฺติ น เทนฺโต อาปชฺชติฯ ",
"pli-tv-pvr7:7.16":	"อตฺถาปตฺติ เทเสนฺโต อาปชฺชติ, อตฺถาปตฺติ น เทเสนฺโต อาปชฺชติฯ ",
"pli-tv-pvr7:7.17":	"อตฺถาปตฺติ ปฏิคฺคณฺหนฺโต อาปชฺชติ, อตฺถาปตฺติ น ปฏิคฺคณฺหนฺโต อาปชฺชติฯ ",
"pli-tv-pvr7:7.18":	"อตฺถาปตฺติ ปริโภเคน อาปชฺชติ, อตฺถาปตฺติ น ปริโภเคน อาปชฺชติฯ ",
"pli-tv-pvr7:7.19":	"อตฺถาปตฺติ รตฺตึ อาปชฺชติ, โน ทิวาฯ ",
"pli-tv-pvr7:7.20":	"อตฺถาปตฺติ ทิวา อาปชฺชติ, โน รตฺตึฯ ",
"pli-tv-pvr7:7.21":	"อตฺถาปตฺติ อรุณุคฺเค อาปชฺชติ, อตฺถาปตฺติ น อรุณุคฺเค อาปชฺชติฯ ",
"pli-tv-pvr7:7.22":	"อตฺถาปตฺติ ฉินฺทนฺโต อาปชฺชติ, อตฺถาปตฺติ น ฉินฺทนฺโต อาปชฺชติฯ ",
"pli-tv-pvr7:7.23":	"อตฺถาปตฺติ ฉาเทนฺโต อาปชฺชติ, อตฺถาปตฺติ น ฉาเทนฺโต อาปชฺชติฯ ",
"pli-tv-pvr7:7.24":	"อตฺถาปตฺติ ธาเรนฺโต อาปชฺชติ, อตฺถาปตฺติ น ธาเรนฺโต อาปชฺชติฯ ",
"pli-tv-pvr7:8.1":	"เทฺว อุโปสถา—",
"pli-tv-pvr7:8.2":	"จาตุทฺทสิโก จ ปนฺนรสิโก จฯ ",
"pli-tv-pvr7:8.3":	"เทฺว ปวารณา—",
"pli-tv-pvr7:8.4":	"จาตุทฺทสิกา จ ปนฺนรสิกา จฯ ",
"pli-tv-pvr7:8.5":	"เทฺว กมฺมานิ—",
"pli-tv-pvr7:8.6":	"อปโลกนกมฺมํ, ญตฺติกมฺมํฯ ",
"pli-tv-pvr7:8.7":	"อปรานิปิ เทฺว กมฺมานิ—",
"pli-tv-pvr7:8.8":	"ญตฺติทุติยกมฺมํ, ญตฺติจตุตฺถกมฺมํฯ ",
"pli-tv-pvr7:8.9":	"เทฺว กมฺมวตฺถูนิ—",
"pli-tv-pvr7:8.10":	"อปโลกนกมฺมสฺส วตฺถุ, ญตฺติกมฺมสฺส วตฺถุฯ ",
"pli-tv-pvr7:8.11":	"อปรานิปิ เทฺว กมฺมวตฺถูนิ—",
"pli-tv-pvr7:8.12":	"ญตฺติทุติยกมฺมสฺส วตฺถุ, ญตฺติจตุตฺถกมฺมสฺส วตฺถุฯ ",
"pli-tv-pvr7:8.13":	"เทฺว กมฺมโทสา—",
"pli-tv-pvr7:8.14":	"อปโลกนกมฺมสฺส โทโส, ญตฺติกมฺมสฺส โทโสฯ ",
"pli-tv-pvr7:8.15":	"อปเรปิ เทฺว กมฺมโทสา—",
"pli-tv-pvr7:8.16":	"ญตฺติทุติยกมฺมสฺส โทโส, ญตฺติจตุตฺถกมฺมสฺส โทโสฯ ",
"pli-tv-pvr7:8.17":	"เทฺว กมฺมสมฺปตฺติโย—",
"pli-tv-pvr7:8.18":	"อปโลกนกมฺมสฺส สมฺปตฺติ, ญตฺติกมฺมสฺส สมฺปตฺติฯ ",
"pli-tv-pvr7:8.19":	"อปราปิ เทฺว กมฺมสมฺปตฺติโย—",
"pli-tv-pvr7:8.20":	"ญตฺติทุติยกมฺมสฺส สมฺปตฺติ, ญตฺติจตุตฺถกมฺมสฺส สมฺปตฺติฯ ",
"pli-tv-pvr7:8.21":	"เทฺว นานาสํวาสกภูมิโย—",
"pli-tv-pvr7:8.22":	"อตฺตนา วา อตฺตานํ นานาสํวาสกํ กโรติ, สมคฺโค วา นํ สงฺโฆ อุกฺขิปติ อทสฺสเน วา อปฺปฏิกมฺเม วา อปฺปฏินิสฺสคฺเค วาฯ ",
"pli-tv-pvr7:8.23":	"เทฺว สมานสํวาสกภูมิโย—",
"pli-tv-pvr7:8.24":	"อตฺตนา วา อตฺตานํ สมานสํวาสกํ กโรติ, สมคฺโค วา นํ สงฺโฆ อุกฺขิตฺตํ โอสาเรติ ทสฺสเน วา ปฏิกมฺเม วา ปฏินิสฺสคฺเค วาฯ ",
"pli-tv-pvr7:8.25":	"เทฺว ปาราชิกา—",
"pli-tv-pvr7:8.26":	"ภิกฺขูนญฺจ ภิกฺขุนีนญฺจฯ ",
"pli-tv-pvr7:8.27":	"เทฺว สงฺฆาทิเสสา, เทฺว ถุลฺลจฺจยา, เทฺว ปาจิตฺติยา, เทฺว ปาฏิเทสนียา, เทฺว ทุกฺกฏา, เทฺว ทุพฺภาสิตา—",
"pli-tv-pvr7:8.28":	"ภิกฺขูนญฺจ ภิกฺขุนีนญฺจฯ ",
"pli-tv-pvr7:8.29":	"สตฺต อาปตฺติโย, สตฺต อาปตฺติกฺขนฺธาฯ ",
"pli-tv-pvr7:8.30":	"ทฺวีหากาเรหิ สงฺโฆ ภิชฺชติ—",
"pli-tv-pvr7:8.31":	"กมฺเมน วา สลากคฺคาเหน วาฯ ",
"pli-tv-pvr7:9.1":	"เทฺว ปุคฺคลา น อุปสมฺปาเทตพฺพา—",
"pli-tv-pvr7:9.2":	"อทฺธานหีโน, องฺคหีโนฯ ",
"pli-tv-pvr7:9.3":	"อปเรปิ เทฺว ปุคฺคลา น อุปสมฺปาเทตพฺพา—",
"pli-tv-pvr7:9.4":	"วตฺถุวิปนฺโน, กรณทุกฺกฏโกฯ ",
"pli-tv-pvr7:9.5":	"อปเรปิ เทฺว ปุคฺคลา น อุปสมฺปาเทตพฺพา—",
"pli-tv-pvr7:9.6":	"อปริปูโร ปริปูโร โน จ ยาจติฯ ",
"pli-tv-pvr7:9.7":	"ทฺวินฺนํ ปุคฺคลานํ นิสฺสาย น วตฺถพฺพํ—",
"pli-tv-pvr7:9.8":	"อลชฺชิสฺส จ พาลสฺส จฯ ",
"pli-tv-pvr7:9.9":	"ทฺวินฺนํ ปุคฺคลานํ นิสฺสโย น ทาตพฺโพ—",
"pli-tv-pvr7:9.10":	"อลชฺชิสฺส จ ลชฺชิโน จ น ยาจติฯ ",
"pli-tv-pvr7:9.11":	"ทฺวินฺนํ ปุคฺคลานํ นิสฺสโย ทาตพฺโพ—",
"pli-tv-pvr7:9.12":	"พาลสฺส จ ลชฺชิสฺส จ ยาจติฯ ",
"pli-tv-pvr7:9.13":	"เทฺว ปุคฺคลา อภพฺพา อาปตฺตึ อาปชฺชิตุํ—",
"pli-tv-pvr7:9.14":	"พุทฺธา จ ปจฺเจกพุทฺธา จฯ ",
"pli-tv-pvr7:9.15":	"เทฺว ปุคฺคลา ภพฺพา, อาปตฺตึ อาปชฺชิตุํ—",
"pli-tv-pvr7:9.16":	"ภิกฺขู จ ภิกฺขุนิโย จฯ ",
"pli-tv-pvr7:9.17":	"เทฺว ปุคฺคลา อภพฺพา สญฺจิจฺจ อาปตฺตึ อาปชฺชิตุํ—",
"pli-tv-pvr7:9.18":	"ภิกฺขู จ ภิกฺขุนิโย จ อริยปุคฺคลาฯ ",
"pli-tv-pvr7:9.19":	"เทฺว ปุคฺคลา ภพฺพา สญฺจิจฺจ อาปตฺตึ อาปชฺชิตุํ—",
"pli-tv-pvr7:9.20":	"ภิกฺขู จ ภิกฺขุนิโย จ ปุถุชฺชนาฯ ",
"pli-tv-pvr7:9.21":	"เทฺว ปุคฺคลา อภพฺพา สญฺจิจฺจ สาติสารํ วตฺถุํ อชฺฌาจริตุํ—",
"pli-tv-pvr7:9.22":	"ภิกฺขู จ ภิกฺขุนิโย จ อริยปุคฺคลาฯ ",
"pli-tv-pvr7:9.23":	"เทฺว ปุคฺคลา ภพฺพา สญฺจิจฺจ สาติสารํ วตฺถุํ อชฺฌาจริตุํ—",
"pli-tv-pvr7:9.24":	"ภิกฺขู จ ภิกฺขุนิโย จ ปุถุชฺชนาฯ ",
"pli-tv-pvr7:10.1":	"เทฺว ปฏิกฺโกสา—",
"pli-tv-pvr7:10.2":	"กาเยน วา ปฏิกฺโกสติ วาจาย วา ปฏิกฺโกสติฯ ",
"pli-tv-pvr7:10.3":	"เทฺว นิสฺสารณา—",
"pli-tv-pvr7:10.4":	"อตฺถิ ปุคฺคโล อปฺปตฺโต นิสฺสารณํ ตญฺเจ สงฺโฆ นิสฺสาเรติ เอกจฺโจ สุนิสฺสาริโต, เอกจฺโจ ทุนฺนิสฺสาริโตฯ ",
"pli-tv-pvr7:10.5":	"เทฺว โอสารณา—",
"pli-tv-pvr7:10.6":	"อตฺถิ ปุคฺคโล อปฺปตฺโต โอสารณํ ตญฺเจ สงฺโฆ โอสาเรติ เอกจฺโจ โสสาริโต, เอกจฺโจ โทสาริโตฯ ",
"pli-tv-pvr7:10.7":	"เทฺว ปฏิญฺญา—",
"pli-tv-pvr7:10.8":	"กาเยน วา ปฏิชานาติ วาจาย วา ปฏิชานาติฯ ",
"pli-tv-pvr7:10.9":	"เทฺว ปฏิคฺคหา—",
"pli-tv-pvr7:10.10":	"กาเยน วา ปฏิคฺคณฺหาติ กายปฏิพทฺเธน วา ปฏิคฺคณฺหาติฯ ",
"pli-tv-pvr7:10.11":	"เทฺว ปฏิกฺเขปา—",
"pli-tv-pvr7:10.12":	"กาเยน วา ปฏิกฺขิปติ วาจาย วา ปฏิกฺขิปติฯ ",
"pli-tv-pvr7:10.13":	"เทฺว อุปฆาติกา—",
"pli-tv-pvr7:10.14":	"สิกฺขูปฆาติกา จ โภคูปฆาติกา จฯ ",
"pli-tv-pvr7:10.15":	"เทฺว โจทนา—",
"pli-tv-pvr7:10.16":	"กาเยน วา โจเทติ วาจาย วา โจเทติฯ ",
"pli-tv-pvr7:10.17":	"เทฺว กถินสฺส ปลิโพธา—",
"pli-tv-pvr7:10.18":	"อาวาสปลิโพโธ จ จีวรปลิโพโธ จฯ ",
"pli-tv-pvr7:10.19":	"เทฺว กถินสฺส อปลิโพธา—",
"pli-tv-pvr7:10.20":	"อาวาสอปลิโพโธ จ จีวรอปลิโพโธ จฯ ",
"pli-tv-pvr7:10.21":	"เทฺว จีวรานิ—",
"pli-tv-pvr7:10.22":	"คหปติกญฺจ ปํสุกูลญฺจฯ ",
"pli-tv-pvr7:10.23":	"เทฺว ปตฺตา—",
"pli-tv-pvr7:10.24":	"อโยปตฺโต มตฺติกาปตฺโตฯ ",
"pli-tv-pvr7:10.25":	"เทฺว มณฺฑลานิ—",
"pli-tv-pvr7:10.26":	"ติปุมยํ, สีสมยํฯ ",
"pli-tv-pvr7:10.27":	"เทฺว ปตฺตสฺส อธิฏฺฐานา—",
"pli-tv-pvr7:10.28":	"กาเยน วา อธิฏฺเฐติ วาจาย วา อธิฏฺเฐติฯ ",
"pli-tv-pvr7:10.29":	"เทฺว จีวรสฺส อธิฏฺฐานา—",
"pli-tv-pvr7:10.30":	"กาเยน วา อธิฏฺเฐติ วาจาย วา อธิฏฺเฐติฯ ",
"pli-tv-pvr7:10.31":	"เทฺว วิกปฺปนา—",
"pli-tv-pvr7:10.32":	"สมฺมุขาวิกปฺปนา จ ปรมฺมุขาวิกปฺปนา จฯ ",
"pli-tv-pvr7:10.33":	"เทฺว วินยา—",
"pli-tv-pvr7:10.34":	"ภิกฺขูนญฺจ ภิกฺขุนีนญฺจฯ ",
"pli-tv-pvr7:10.35":	"เทฺว เวนยิกา—",
"pli-tv-pvr7:10.36":	"ปญฺญตฺตญฺจ ปญฺญตฺตานุโลมญฺจฯ ",
"pli-tv-pvr7:10.37":	"เทฺว วินยสฺส สเลฺลขา—",
"pli-tv-pvr7:10.38":	"อกปฺปิเย เสตุฆาโต, กปฺปิเย มตฺตการิตาฯ ",
"pli-tv-pvr7:10.39":	"ทฺวีหากาเรหิ อาปตฺตึ อาปชฺชติ—",
"pli-tv-pvr7:10.40":	"กาเยน วา อาปชฺชติ วาจาย วา อาปชฺชติฯ ",
"pli-tv-pvr7:10.41":	"ทฺวีหากาเรหิ อาปตฺติยา วุฏฺฐาติ—",
"pli-tv-pvr7:10.42":	"กาเยน วา วุฏฺฐาติ วาจาย วา วุฏฺฐาติฯ ",
"pli-tv-pvr7:10.43":	"เทฺว ปริวาสา—",
"pli-tv-pvr7:10.44":	"ปฏิจฺฉนฺนปริวาโส, อปฺปฏิจฺฉนฺนปริวาโสฯ ",
"pli-tv-pvr7:10.45":	"อปเรปิ เทฺว ปริวาสา—",
"pli-tv-pvr7:10.46":	"สุทฺธนฺตปริวาโส สโมธานปริวาโสฯ ",
"pli-tv-pvr7:10.47":	"เทฺว มานตฺตา—",
"pli-tv-pvr7:10.48":	"ปฏิจฺฉนฺนมานตฺตํ, อปฺปฏิจฺฉนฺนมานตฺตํฯ ",
"pli-tv-pvr7:10.49":	"อปเรปิ เทฺว มานตฺตา—",
"pli-tv-pvr7:10.50":	"ปกฺขมานตฺตํ, สโมธานมานตฺตํฯ ",
"pli-tv-pvr7:10.51":	"ทฺวินฺนํ ปุคฺคลานํ รตฺติจฺเฉโท—",
"pli-tv-pvr7:10.52":	"ปาริวาสิกสฺส จ มานตฺตจาริกสฺส จฯ ",
"pli-tv-pvr7:10.53":	"เทฺว อนาทริยานิ—",
"pli-tv-pvr7:10.54":	"ปุคฺคลานาทริยญฺจ ธมฺมานาทริยญฺจฯ ",
"pli-tv-pvr7:10.55":	"เทฺว โลณานิ—",
"pli-tv-pvr7:10.56":	"ชาติมญฺจ การิมญฺจฯ ",
"pli-tv-pvr7:10.57":	"อปรานิปิ เทฺว โลณานิ—",
"pli-tv-pvr7:10.58":	"สามุทฺทํ กาฬโลณํฯ ",
"pli-tv-pvr7:10.59":	"อปรานิปิ เทฺว โลณานิ—",
"pli-tv-pvr7:10.60":	"สินฺธวํ, อุพฺภิทํฯ ",
"pli-tv-pvr7:10.61":	"อปรานิปิ เทฺว โลณานิ—",
"pli-tv-pvr7:10.62":	"โรมกํ, ปกฺกาลกํฯ ",
"pli-tv-pvr7:10.63":	"เทฺว ปริโภคา—",
"pli-tv-pvr7:10.64":	"อพฺภนฺตรปริโภโค จ พาหิรปริโภโค จฯ ",
"pli-tv-pvr7:10.65":	"เทฺว อกฺโกสา—",
"pli-tv-pvr7:10.66":	"หีโน จ อกฺโกโส อุกฺกฏฺโฐ จ อกฺโกโสฯ ",
"pli-tv-pvr7:10.67":	"ทฺวีหากาเรหิ เปสุญฺญํ โหติ—",
"pli-tv-pvr7:10.68":	"ปิยกมฺยสฺส วา เภทาธิปฺปายสฺส วาฯ ",
"pli-tv-pvr7:10.69":	"ทฺวีหากาเรหิ คณโภชนํ ปสวติ—",
"pli-tv-pvr7:10.70":	"นิมนฺตนโต วา วิญฺญตฺติโต วาฯ ",
"pli-tv-pvr7:10.71":	"เทฺว วสฺสูปนายิกา—",
"pli-tv-pvr7:10.72":	"ปุริมิกา, ปจฺฉิมิกาฯ ",
"pli-tv-pvr7:10.73":	"เทฺว อธมฺมิกานิ ปาติโมกฺขฏฺฐปนานิฯ ",
"pli-tv-pvr7:10.74":	"เทฺว ธมฺมิกานิ ปาติโมกฺขฏฺฐปนานิฯ ",
"pli-tv-pvr7:11.1":	"เทฺว ปุคฺคลา พาลา—",
"pli-tv-pvr7:11.2":	"โย จ อนาคตํ ภารํ วหติ, โย จ อาคตํ ภารํ น วหติฯ ",
"pli-tv-pvr7:11.3":	"เทฺว ปุคฺคลา ปณฺฑิตา—",
"pli-tv-pvr7:11.4":	"โย จ อนาคตํ ภารํ น วหติ, โย จ อาคตํ ภารํ วหติฯ ",
"pli-tv-pvr7:11.5":	"อปเรปิ เทฺว ปุคฺคลา พาลา—",
"pli-tv-pvr7:11.6":	"โย จ อกปฺปิเย กปฺปิยสญฺญี, โย จ กปฺปิเย อกปฺปิยสญฺญีฯ ",
"pli-tv-pvr7:11.7":	"เทฺว ปุคฺคลา ปณฺฑิตา—",
"pli-tv-pvr7:11.8":	"โย จ อกปฺปิเย อกปฺปิยสญฺญี, โย จ กปฺปิเย กปฺปิยสญฺญีฯ ",
"pli-tv-pvr7:11.9":	"อปเรปิ เทฺว ปุคฺคลา พาลา—",
"pli-tv-pvr7:11.10":	"โย จ อนาปตฺติยา อาปตฺติสญฺญี, โย จ อาปตฺติยา อนาปตฺติสญฺญีฯ ",
"pli-tv-pvr7:11.11":	"เทฺว ปุคฺคลา ปณฺฑิตา—",
"pli-tv-pvr7:11.12":	"โย จ อาปตฺติยา อาปตฺติสญฺญี, โย จ อนาปตฺติยา อนาปตฺติสญฺญีฯ ",
"pli-tv-pvr7:11.13":	"อปเรปิ เทฺว ปุคฺคลา พาลา—",
"pli-tv-pvr7:11.14":	"โย จ อธมฺเม ธมฺมสญฺญี, โย จ ธมฺเม อธมฺมสญฺญีฯ ",
"pli-tv-pvr7:11.15":	"เทฺว ปุคฺคลา ปณฺฑิตา—",
"pli-tv-pvr7:11.16":	"โย จ อธมฺเม อธมฺมสญฺญี, โย จ ธมฺเม ธมฺมสญฺญีฯ ",
"pli-tv-pvr7:11.17":	"อปเรปิ เทฺว ปุคฺคลา พาลา—",
"pli-tv-pvr7:11.18":	"โย จ อวินเย วินยสญฺญี, โย จ วินเย อวินยสญฺญีฯ ",
"pli-tv-pvr7:11.19":	"เทฺว ปุคฺคลา ปณฺฑิตา—",
"pli-tv-pvr7:11.20":	"โย จ อวินเย อวินยสญฺญี, โย จ วินเย วินยสญฺญีฯ ",
"pli-tv-pvr7:12.1":	"ทฺวินฺนํ ปุคฺคลานํ อาสวา วฑฺฒนฺติ—",
"pli-tv-pvr7:12.2":	"โย จ น กุกฺกุจฺจายิตพฺพํ กุกฺกุจฺจายติ, โย จ กุกฺกุจฺจายิตพฺพํ น กุกฺกุจฺจายติฯ ",
"pli-tv-pvr7:12.3":	"ทฺวินฺนํ ปุคฺคลานํ อาสวา น วฑฺฒนฺติ—",
"pli-tv-pvr7:12.4":	"โย จ น กุกฺกุจฺจายิตพฺพํ น กุกฺกุจฺจายติ, โย จ กุกฺกุจฺจายิตพฺพํ กุกฺกุจฺจายติฯ ",
"pli-tv-pvr7:12.5":	"อปเรสมฺปิ ทฺวินฺนํ ปุคฺคลานํ อาสวา วฑฺฒนฺติ—",
"pli-tv-pvr7:12.6":	"โย จ อกปฺปิเย กปฺปิยสญฺญี, โย จ กปฺปิเย อกปฺปิยสญฺญีฯ ",
"pli-tv-pvr7:12.7":	"ทฺวินฺนํ ปุคฺคลานํ อาสวา น วฑฺฒนฺติ—",
"pli-tv-pvr7:12.8":	"โย จ อกปฺปิเย อกปฺปิยสญฺญี, โย จ กปฺปิเย กปฺปิยสญฺญีฯ ",
"pli-tv-pvr7:12.9":	"อปเรสมฺปิ ทฺวินฺนํ ปุคฺคลานํ อาสวา วฑฺฒนฺติ—",
"pli-tv-pvr7:12.10":	"โย จ อนาปตฺติยา อาปตฺติสญฺญี, โย จ อาปตฺติยา อนาปตฺติสญฺญีฯ ",
"pli-tv-pvr7:12.11":	"ทฺวินฺนํ ปุคฺคลานํ อาสวา น วฑฺฒนฺติ—",
"pli-tv-pvr7:12.12":	"โย จ อนาปตฺติยา อนาปตฺติสญฺญี, โย จ อาปตฺติยา อาปตฺติสญฺญีฯ ",
"pli-tv-pvr7:12.13":	"อปเรสมฺปิ ทฺวินฺนํ ปุคฺคลานํ อาสวา วฑฺฒนฺติ—",
"pli-tv-pvr7:12.14":	"โย จ อธมฺเม ธมฺมสญฺญี, โย จ ธมฺเม อธมฺมสญฺญีฯ ",
"pli-tv-pvr7:12.15":	"ทฺวินฺนํ ปุคฺคลานํ อาสวา น วฑฺฒนฺติ—",
"pli-tv-pvr7:12.16":	"โย จ อธมฺเม อธมฺมสญฺญี, โย จ ธมฺเม ธมฺมสญฺญีฯ ",
"pli-tv-pvr7:12.17":	"อปเรสมฺปิ ทฺวินฺนํ ปุคฺคลานํ อาสวา วฑฺฒนฺติ—",
"pli-tv-pvr7:12.18":	"โย จ อวินเย วินยสญฺญี, โย จ วินเย อวินยสญฺญีฯ ",
"pli-tv-pvr7:12.19":	"ทฺวินฺนํ ปุคฺคลานํ อาสวา น วฑฺฒนฺติ—",
"pli-tv-pvr7:12.20":	"โย จ อวินเย อวินยสญฺญี, โย จ วินเย วินยสญฺญีฯ ",
"pli-tv-pvr7:13.1":	"ทุกา นิฏฺฐิตาฯ ",
"pli-tv-pvr7:14.1":	"ตสฺสุทฺทานํ ",
"pli-tv-pvr7:15.1":	"สญฺญา ลทฺธา จ สทฺธมฺมา, ",
"pli-tv-pvr7:15.2":	"ปริกฺขารา จ ปุคฺคลา; ",
"pli-tv-pvr7:15.3":	"สจฺจํ ภูมิ นิกฺขมนฺโต, ",
"pli-tv-pvr7:15.4":	"อาทิยนฺโต สมาทิยํฯ ",
"pli-tv-pvr7:16.1":	"กโรนฺโต เทนฺโต คณฺหนฺโต, ",
"pli-tv-pvr7:16.2":	"ปริโภเคน รตฺติ จ; ",
"pli-tv-pvr7:16.3":	"อรุณาฉินฺทํ ฉาเทนฺโต, ",
"pli-tv-pvr7:16.4":	"ธาเรนฺโต จ อุโปสถาฯ ",
"pli-tv-pvr7:17.1":	"ปวารณา กมฺมาปรา, ",
"pli-tv-pvr7:17.2":	"วตฺถุ อปรา โทสา จ; ",
"pli-tv-pvr7:17.3":	"อปรา เทฺว จ สมฺปตฺติ, ",
"pli-tv-pvr7:17.4":	"นานา สมานเมว จฯ ",
"pli-tv-pvr7:18.1":	"ปาราชิสงฺฆถุลฺลจฺจย, ",
"pli-tv-pvr7:18.2":	"ปาจิตฺติ ปาฏิเทสนา; ",
"pli-tv-pvr7:18.3":	"ทุกฺกฏา ทุพฺภาสิตา เจว, ",
"pli-tv-pvr7:18.4":	"สตฺต อาปตฺติกฺขนฺธา จฯ ",
"pli-tv-pvr7:19.1":	"ภิชฺชติ อุปสมฺปทา, ",
"pli-tv-pvr7:19.2":	"ตเถว อปเร ทุเว; ",
"pli-tv-pvr7:19.3":	"น วตฺถพฺพํ น ทาตพฺพํ, ",
"pli-tv-pvr7:19.4":	"อภพฺพาภพฺพเมว จฯ ",
"pli-tv-pvr7:20.1":	"สญฺจิจฺจ สาติสารา จ, ",
"pli-tv-pvr7:20.2":	"ปฏิกฺโกสา นิสฺสารณา; ",
"pli-tv-pvr7:20.3":	"โอสารณา ปฏิญฺญา จ, ",
"pli-tv-pvr7:20.4":	"ปฏิคฺคหา ปฏิกฺขิปาฯ ",
"pli-tv-pvr7:21.1":	"อุปฆาติ โจทนา จ, ",
"pli-tv-pvr7:21.2":	"กถินา จ ทุเว ตถา; ",
"pli-tv-pvr7:21.3":	"จีวรา ปตฺตมณฺฑลา, ",
"pli-tv-pvr7:21.4":	"อธิฏฺฐานา ตเถว เทฺวฯ ",
"pli-tv-pvr7:22.1":	"วิกปฺปนา จ วินยา, ",
"pli-tv-pvr7:22.2":	"เวนยิกา จ สเลฺลขา; ",
"pli-tv-pvr7:22.3":	"อาปชฺชติ จ วุฏฺฐาติ, ",
"pli-tv-pvr7:22.4":	"ปริวาสาปเร ทุเวฯ ",
"pli-tv-pvr7:23.1":	"เทฺว มานตฺตา อปเร จ, ",
"pli-tv-pvr7:23.2":	"รตฺติจฺเฉโท อนาทริ; ",
"pli-tv-pvr7:23.3":	"เทฺว โลณา ตโย อปเร, ",
"pli-tv-pvr7:23.4":	"ปริโภคกฺโกเสน จฯ ",
"pli-tv-pvr7:24.1":	"เปสุญฺโญ จ คณาวสฺส, ",
"pli-tv-pvr7:24.2":	"ฐปนา ภารกปฺปิยํ; ",
"pli-tv-pvr7:24.3":	"อนาปตฺติ อธมฺมธมฺมา, ",
"pli-tv-pvr7:24.4":	"วินเย อาสเว ตถาติฯ ",
"pli-tv-pvr7:25.0":	"๓ฯ ติกวาร ",
"pli-tv-pvr7:25.1":	"อตฺถาปตฺติ ติฏฺฐนฺเต ภควติ อาปชฺชติ, โน ปรินิพฺพุเต; ",
"pli-tv-pvr7:25.2":	"อตฺถาปตฺติ ปรินิพฺพุเต ภควติ อาปชฺชติ, โน ติฏฺฐนฺเต; ",
"pli-tv-pvr7:25.3":	"อตฺถาปตฺติ ติฏฺฐนฺเตปิ ภควติ อาปชฺชติ ปรินิพฺพุเตปิฯ ",
"pli-tv-pvr7:25.4":	"อตฺถาปตฺติ กาเล อาปชฺชติ, โน วิกาเล; ",
"pli-tv-pvr7:25.5":	"อตฺถาปตฺติ วิกาเล อาปชฺชติ, โน กาเล; ",
"pli-tv-pvr7:25.6":	"อตฺถาปตฺติ กาเล เจว อาปชฺชติ วิกาเล จฯ ",
"pli-tv-pvr7:25.7":	"อตฺถาปตฺติ รตฺตึ อาปชฺชติ, โน ทิวา; ",
"pli-tv-pvr7:25.8":	"อตฺถาปตฺติ ทิวา อาปชฺชติ, โน รตฺตึ; ",
"pli-tv-pvr7:25.9":	"อตฺถาปตฺติ รตฺติญฺเจว อาปชฺชติ ทิวา จฯ ",
"pli-tv-pvr7:25.10":	"อตฺถาปตฺติ ทสวโสฺส อาปชฺชติ, โน อูนทสวโสฺส; ",
"pli-tv-pvr7:25.11":	"อตฺถาปตฺติ อูนทสวโสฺส อาปชฺชติ, โน ทสวโสฺส; ",
"pli-tv-pvr7:25.12":	"อตฺถาปตฺติ ทสวโสฺส เจว อาปชฺชติ อูนทสวโสฺส จฯ ",
"pli-tv-pvr7:25.13":	"อตฺถาปตฺติ ปญฺจวโสฺส อาปชฺชติ, โน อูนปญฺจวโสฺส; ",
"pli-tv-pvr7:25.14":	"อตฺถาปตฺติ อูนปญฺจวโสฺส อาปชฺชติ, โน ปญฺจวโสฺส; ",
"pli-tv-pvr7:25.15":	"อตฺถาปตฺติ ปญฺจวโสฺส เจว อาปชฺชติ อูนปญฺจวโสฺส จฯ ",
"pli-tv-pvr7:25.16":	"อตฺถาปตฺติ กุสลจิตฺโต อาปชฺชติ; ",
"pli-tv-pvr7:25.17":	"อตฺถาปตฺติ อกุสลจิตฺโต อาปชฺชติ; ",
"pli-tv-pvr7:25.18":	"อตฺถาปตฺติ อพฺยากตจิตฺโต อาปชฺชติฯ ",
"pli-tv-pvr7:25.19":	"อตฺถาปตฺติ สุขเวทนาสมงฺคี อาปชฺชติ; ",
"pli-tv-pvr7:25.20":	"อตฺถาปตฺติ ทุกฺขเวทนาสมงฺคี อาปชฺชติ; ",
"pli-tv-pvr7:25.21":	"อตฺถาปตฺติ อทุกฺขมสุขเวทนาสมงฺคี อาปชฺชติฯ ",
"pli-tv-pvr7:25.22":	"ตีณิ โจทนาวตฺถูนิ—",
"pli-tv-pvr7:25.23":	"ทิฏฺเฐน, สุเตน, ปริสงฺกายฯ ",
"pli-tv-pvr7:25.24":	"ตโย สลากคฺคาหา—",
"pli-tv-pvr7:25.25":	"คุฬฺหโก, วิวฏโก, สกณฺณชปฺปโกฯ ",
"pli-tv-pvr7:25.26":	"ตโย ปฏิกฺเขปา—",
"pli-tv-pvr7:25.27":	"มหิจฺฉตา, อสนฺตุฏฺฐิตา, อสเลฺลขตาฯ ",
"pli-tv-pvr7:25.28":	"ตโย อนุญฺญาตา—",
"pli-tv-pvr7:25.29":	"อปฺปิจฺฉตา, สนฺตุฏฺฐิตา, สเลฺลขตาฯ ",
"pli-tv-pvr7:25.30":	"อปเรปิ ตโย ปฏิกฺเขปา—",
"pli-tv-pvr7:25.31":	"มหิจฺฉตา, อสนฺตุฏฺฐิตา, อมตฺตญฺญุตาฯ ",
"pli-tv-pvr7:25.32":	"ตโย อนุญฺญาตา—",
"pli-tv-pvr7:25.33":	"อปฺปิจฺฉตา, สนฺตุฏฺฐิตา, มตฺตญฺญุตาฯ ",
"pli-tv-pvr7:25.34":	"ติโสฺส ปญฺญตฺติโย—",
"pli-tv-pvr7:25.35":	"ปญฺญตฺติ, อนุปญฺญตฺติ, อนุปฺปนฺนปญฺญตฺติฯ ",
"pli-tv-pvr7:25.36":	"อปราปิ ติโสฺส ปญฺญตฺติโย—",
"pli-tv-pvr7:25.37":	"สพฺพตฺถปญฺญตฺติ, ปเทสปญฺญตฺติ, สาธารณปญฺญตฺติฯ ",
"pli-tv-pvr7:25.38":	"อปราปิ ติโสฺส ปญฺญตฺติโย—",
"pli-tv-pvr7:25.39":	"อสาธารณปญฺญตฺติ, เอกโตปญฺญตฺติ, อุภโตปญฺญตฺติฯ ",
"pli-tv-pvr7:26.1":	"อตฺถาปตฺติ พาโล อาปชฺชติ, โน ปณฺฑิโต; ",
"pli-tv-pvr7:26.2":	"อตฺถาปตฺติ ปณฺฑิโต อาปชฺชติ, โน พาโล; ",
"pli-tv-pvr7:26.3":	"อตฺถาปตฺติ พาโล เจว อาปชฺชติ ปณฺฑิโต จฯ ",
"pli-tv-pvr7:26.4":	"อตฺถาปตฺติ กาเฬ อาปชฺชติ, โน ชุเณฺห; ",
"pli-tv-pvr7:26.5":	"อตฺถาปตฺติ ชุเณฺห อาปชฺชติ, โน กาเฬ; ",
"pli-tv-pvr7:26.6":	"อตฺถาปตฺติ กาเฬ เจว อาปชฺชติ ชุเณฺห จฯ ",
"pli-tv-pvr7:26.7":	"อตฺถิ กาเฬ กปฺปติ, โน ชุเณฺห; ",
"pli-tv-pvr7:26.8":	"อตฺถิ ชุเณฺห กปฺปติ, โน กาเฬ; ",
"pli-tv-pvr7:26.9":	"อตฺถิ กาเฬ เจว กปฺปติ ชุเณฺห จฯ ",
"pli-tv-pvr7:26.10":	"อตฺถาปตฺติ เหมนฺเต อาปชฺชติ, โน คิเมฺห โน วเสฺส; ",
"pli-tv-pvr7:26.11":	"อตฺถาปตฺติ คิเมฺห อาปชฺชติ, โน เหมนฺเต โน วเสฺส; ",
"pli-tv-pvr7:26.12":	"อตฺถาปตฺติ วเสฺส อาปชฺชติ, โน เหมนฺเต โน คิเมฺหฯ ",
"pli-tv-pvr7:26.13":	"อตฺถาปตฺติ สงฺโฆ อาปชฺชติ, น คโณ น ปุคฺคโล; ",
"pli-tv-pvr7:26.14":	"อตฺถาปตฺติ คโณ อาปชฺชติ, น สงฺโฆ น ปุคฺคโล; ",
"pli-tv-pvr7:26.15":	"อตฺถาปตฺติ ปุคฺคโล อาปชฺชติ, น สงฺโฆ น คโณฯ ",
"pli-tv-pvr7:26.16":	"อตฺถิ สงฺฆสฺส กปฺปติ, น คณสฺส น ปุคฺคลสฺส; ",
"pli-tv-pvr7:26.17":	"อตฺถิ คณสฺส กปฺปติ, น สงฺฆสฺส น ปุคฺคลสฺส; ",
"pli-tv-pvr7:26.18":	"อตฺถิ ปุคฺคลสฺส กปฺปติ, น สงฺฆสฺส น คณสฺสฯ ",
"pli-tv-pvr7:26.19":	"ติโสฺส ฉาทนา—",
"pli-tv-pvr7:26.20":	"วตฺถุํ ฉาเทติ, โน อาปตฺตึ; ",
"pli-tv-pvr7:26.21":	"อาปตฺตึ ฉาเทติ, โน วตฺถุํ; ",
"pli-tv-pvr7:26.22":	"วตฺถุญฺเจว ฉาเทติ อาปตฺติญฺจฯ ",
"pli-tv-pvr7:26.23":	"ติโสฺส ปฏิจฺฉาทิโย—",
"pli-tv-pvr7:26.24":	"ชนฺตาฆรปฏิจฺฉาทิ, อุทกปฏิจฺฉาทิ, วตฺถปฏิจฺฉาทิฯ ",
"pli-tv-pvr7:26.25":	"ตีณิ ปฏิจฺฉนฺนานิ วหนฺติ, โน วิวฏานิ—",
"pli-tv-pvr7:26.26":	"มาตุคาโม ปฏิจฺฉนฺโน วหติ, โน วิวโฏ; ",
"pli-tv-pvr7:26.27":	"พฺราหฺมณานํ มนฺตา ปฏิจฺฉนฺนา วหนฺติ, โน วิวฏา; ",
"pli-tv-pvr7:26.28":	"มิจฺฉาทิฏฺฐิ ปฏิจฺฉนฺนา วหติ, โน วิวฏาฯ ",
"pli-tv-pvr7:26.29":	"ตีณิ วิวฏานิ วิโรจนฺติ, โน ปฏิจฺฉนฺนานิ—",
"pli-tv-pvr7:26.30":	"จนฺทมณฺฑลํ วิวฏํ วิโรจติ, โน ปฏิจฺฉนฺนํ; ",
"pli-tv-pvr7:26.31":	"สูริยมณฺฑลํ วิวฏํ วิโรจติ, โน ปฏิจฺฉนฺนํ; ",
"pli-tv-pvr7:26.32":	"ตถาคตปฺปเวทิโต ธมฺมวินโย วิวโฏ วิโรจติ, โน ปฏิจฺฉนฺโนฯ ",
"pli-tv-pvr7:26.33":	"ตโย เสนาสนคฺคาหา—",
"pli-tv-pvr7:26.34":	"ปุริมโก, ปจฺฉิมโก, อนฺตรามุตฺตโกฯ ",
"pli-tv-pvr7:26.35":	"อตฺถาปตฺติ คิลาโน อาปชฺชติ, โน อคิลาโน; ",
"pli-tv-pvr7:26.36":	"อตฺถาปตฺติ อคิลาโน อาปชฺชติ, โน คิลาโน; ",
"pli-tv-pvr7:26.37":	"อตฺถาปตฺติ คิลาโน เจว อาปชฺชติ อคิลาโน จฯ ",
"pli-tv-pvr7:27.1":	"ตีณิ อธมฺมิกานิ ปาติโมกฺขฏฺฐปนานิฯ ",
"pli-tv-pvr7:27.2":	"ตีณิ ธมฺมิกานิ ปาติโมกฺขฏฺฐปนานิฯ ",
"pli-tv-pvr7:27.3":	"ตโย ปริวาสา—",
"pli-tv-pvr7:27.4":	"ปฏิจฺฉนฺนปริวาโส, อปฺปฏิจฺฉนฺนปริวาโส, สุทฺธนฺตปริวาโสฯ ",
"pli-tv-pvr7:27.5":	"ตโย มานตฺตา—",
"pli-tv-pvr7:27.6":	"ปฏิจฺฉนฺนมานตฺตํ, อปฺปฏิจฺฉนฺนมานตฺตํ, ปกฺขมานตฺตํฯ ",
"pli-tv-pvr7:27.7":	"ตโย ปาริวาสิกสฺส ภิกฺขุโน รตฺติจฺเฉทา—",
"pli-tv-pvr7:27.8":	"สหวาโส, วิปฺปวาโส, อนาโรจนาฯ ",
"pli-tv-pvr7:27.9":	"อตฺถาปตฺติ อนฺโต อาปชฺชติ, โน พหิ; ",
"pli-tv-pvr7:27.10":	"อตฺถาปตฺติ พหิ อาปชฺชติ, โน อนฺโต; ",
"pli-tv-pvr7:27.11":	"อตฺถาปตฺติ อนฺโต เจว อาปชฺชติ พหิ จฯ ",
"pli-tv-pvr7:27.12":	"อตฺถาปตฺติ อนฺโตสีมาย อาปชฺชติ, โน พหิสีมาย; ",
"pli-tv-pvr7:27.13":	"อตฺถาปตฺติ พหิสีมาย อาปชฺชติ, โน อนฺโตสีมาย; ",
"pli-tv-pvr7:27.14":	"อตฺถาปตฺติ อนฺโตสีมาย เจว อาปชฺชติ พหิสีมาย จฯ ",
"pli-tv-pvr7:27.15":	"ตีหากาเรหิ อาปตฺตึ อาปชฺชติ—",
"pli-tv-pvr7:27.16":	"กาเยน อาปชฺชติ, วาจาย อาปชฺชติ, กาเยน วาจาย อาปชฺชติฯ ",
"pli-tv-pvr7:27.17":	"อปเรหิปิ ตีหากาเรหิ อาปตฺตึ อาปชฺชติ—",
"pli-tv-pvr7:27.18":	"สงฺฆมชฺเฌ, คณมชฺเฌ, ปุคฺคลสฺส สนฺติเกฯ ",
"pli-tv-pvr7:27.19":	"ตีหากาเรหิ อาปตฺติยา วุฏฺฐาติ—",
"pli-tv-pvr7:27.20":	"กาเยน วุฏฺฐาติ, วาจาย วุฏฺฐาติ, กาเยน วาจาย วุฏฺฐาติฯ ",
"pli-tv-pvr7:27.21":	"อปเรหิปิ ตีหากาเรหิ อาปตฺติยา วุฏฺฐาติ—",
"pli-tv-pvr7:27.22":	"สงฺฆมชฺเฌ, คณมชฺเฌ, ปุคฺคลสฺส สนฺติเกฯ ",
"pli-tv-pvr7:27.23":	"ตีณิ อธมฺมิกานิ อมูฬฺหวินยสฺส ทานานิฯ ",
"pli-tv-pvr7:27.24":	"ตีณิ ธมฺมิกานิ อมูฬฺหวินยสฺส ทานานิฯ ",
"pli-tv-pvr7:28.1":	"ตีหงฺเคหิ สมนฺนาคตสฺส ภิกฺขุโน อากงฺขมาโน สงฺโฆ ตชฺชนียกมฺมํ กเรยฺย—",
"pli-tv-pvr7:28.2":	"ภณฺฑนการโก โหติ กลหการโก วิวาทการโก ภสฺสการโก สงฺเฆ อธิกรณการโก, พาโล โหติ อพฺยตฺโต, อาปตฺติพหุโล อนปทาโน คิหิสํสฏฺโฐ วิหรติ อนนุโลมิเกหิ คิหิสํสคฺเคหิฯ ",
"pli-tv-pvr7:28.3":	"ตีหงฺเคหิ สมนฺนาคตสฺส ภิกฺขุโน อากงฺขมาโน สงฺโฆ นิยสฺสกมฺมํ กเรยฺย—",
"pli-tv-pvr7:28.4":	"ภณฺฑนการโก โหติ …เป… สงฺเฆ อธิกรณการโก, พาโล โหติ อพฺยตฺโต, อาปตฺติพหุโล อนปทาโน คิหิสํสฏฺโฐ วิหรติ อนนุโลมิเกหิ คิหิสํสคฺเคหิฯ ",
"pli-tv-pvr7:28.5":	"ตีหงฺเคหิ สมนฺนาคตสฺส ภิกฺขุโน อากงฺขมาโน สงฺโฆ ปพฺพาชนียกมฺมํ กเรยฺย—",
"pli-tv-pvr7:28.6":	"ภณฺฑนการโก โหติ …เป… สงฺเฆ อธิกรณการโก, พาโล โหติ อพฺยตฺโต, อาปตฺติพหุโล อนปทาโน กุลทูสโก โหติ ปาปสมาจาโร ปาปสมาจารา ทิสฺสนฺติ เจว สุยฺยนฺติ จฯ ",
"pli-tv-pvr7:28.7":	"ตีหงฺเคหิ สมนฺนาคตสฺส ภิกฺขุโน อากงฺขมาโน สงฺโฆ ปฏิสารณียกมฺมํ กเรยฺย—",
"pli-tv-pvr7:28.8":	"ภณฺฑนการโก โหติ …เป… สงฺเฆ อธิกรณการโก, พาโล โหติ อพฺยตฺโต, อาปตฺติพหุโล อนปทาโน คิหี อกฺโกสติ ปริภาสติฯ ",
"pli-tv-pvr7:28.9":	"ตีหงฺเคหิ สมนฺนาคตสฺส ภิกฺขุโน อากงฺขมาโน สงฺโฆ อาปตฺติยา อทสฺสเน อุกฺเขปนียกมฺมํ กเรยฺย—",
"pli-tv-pvr7:28.10":	"ภณฺฑนการโก โหติ …เป… สงฺเฆ อธิกรณการโก, พาโล โหติ อพฺยตฺโต, อาปตฺติพหุโล อนปทาโน อาปตฺตึ อาปชฺชิตฺวา น อิจฺฉติ อาปตฺตึ ปสฺสิตุํฯ ",
"pli-tv-pvr7:28.11":	"ตีหงฺเคหิ สมนฺนาคตสฺส ภิกฺขุโน อากงฺขมาโน สงฺโฆ อาปตฺติยา อปฺปฏิกมฺเม อุกฺเขปนียกมฺมํ กเรยฺย—",
"pli-tv-pvr7:28.12":	"ภณฺฑนการโก โหติ …เป… สงฺเฆ อธิกรณการโก, พาโล โหติ อพฺยตฺโต, อาปตฺติพหุโล อนปทาโน อาปตฺตึ อาปชฺชิตฺวา น อิจฺฉติ อาปตฺตึ ปฏิกาตุํฯ ",
"pli-tv-pvr7:28.13":	"ตีหงฺเคหิ สมนฺนาคตสฺส ภิกฺขุโน อากงฺขมาโน สงฺโฆ ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺมํ กเรยฺย—",
"pli-tv-pvr7:28.14":	"ภณฺฑนการโก โหติ …เป… สงฺเฆ อธิกรณการโก, พาโล โหติ อพฺยตฺโต, อาปตฺติพหุโล อนปทาโน น อิจฺฉติ ปาปิกํ ทิฏฺฐึ ปฏินิสฺสชฺชิตุํฯ ",
"pli-tv-pvr7:29.1":	"ตีหงฺเคหิ สมนฺนาคตสฺส ภิกฺขุโน อากงฺขมาโน สงฺโฆ อาคาฬฺหาย เจเตยฺย—",
"pli-tv-pvr7:29.2":	"ภณฺฑนการโก โหติ กลหการโก วิวาทการโก ภสฺสการโก สงฺเฆ อธิกรณการโก, พาโล โหติ อพฺยตฺโต อาปตฺติพหุโล อนปทาโน, คิหิสํสฏฺโฐ วิหรติ อนนุโลมิเกหิ คิหิสํสคฺเคหิฯ ",
"pli-tv-pvr7:29.3":	"ตีหงฺเคหิ สมนฺนาคตสฺส ภิกฺขุโน กมฺมํ กาตพฺพํ—",
"pli-tv-pvr7:29.4":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:29.5":	"อปเรหิปิ ตีหงฺเคหิ สมนฺนาคตสฺส ภิกฺขุโน กมฺมํ กาตพฺพํ—",
"pli-tv-pvr7:29.6":	"อธิสีเล สีลวิปนฺโน โหติ, อชฺฌาจาเร อาจารวิปนฺโน โหติ, อติทิฏฺฐิยา ทิฏฺฐิวิปนฺโน โหติฯ ",
"pli-tv-pvr7:29.7":	"อปเรหิปิ ตีหงฺเคหิ สมนฺนาคตสฺส ภิกฺขุโน กมฺมํ กาตพฺพํ—",
"pli-tv-pvr7:29.8":	"กายิเกน ทเวน สมนฺนาคโต โหติ, วาจสิเกน ทเวน สมนฺนาคโต โหติ, กายิกวาจสิเกน ทเวน สมนฺนาคโต โหติฯ ",
"pli-tv-pvr7:29.9":	"อปเรหิปิ ตีหงฺเคหิ สมนฺนาคตสฺส ภิกฺขุโน กมฺมํ กาตพฺพํ—",
"pli-tv-pvr7:29.10":	"กายิเกน อนาจาเรน สมนฺนาคโต โหติ, วาจสิเกน อนาจาเรน สมนฺนาคโต โหติ, กายิกวาจสิเกน อนาจาเรน สมนฺนาคโต โหติฯ ",
"pli-tv-pvr7:29.11":	"อปเรหิปิ ตีหงฺเคหิ สมนฺนาคตสฺส ภิกฺขุโน กมฺมํ กาตพฺพํ—",
"pli-tv-pvr7:29.12":	"กายิเกน อุปฆาติเกน สมนฺนาคโต โหติ, วาจสิเกน อุปฆาติเกน สมนฺนาคโต โหติ, กายิกวาจสิเกน อุปฆาติเกน สมนฺนาคโต โหติฯ ",
"pli-tv-pvr7:29.13":	"อปเรหิปิ ตีหงฺเคหิ สมนฺนาคตสฺส ภิกฺขุโน กมฺมํ กาตพฺพํ—",
"pli-tv-pvr7:29.14":	"กายิเกน มิจฺฉาชีเวน สมนฺนาคโต โหติ, วาจสิเกน มิจฺฉาชีเวน สมนฺนาคโต โหติ, กายิกวาจสิเกน มิจฺฉาชีเวน สมนฺนาคโต โหติฯ ",
"pli-tv-pvr7:29.15":	"อปเรหิปิ ตีหงฺเคหิ สมนฺนาคตสฺส ภิกฺขุโน กมฺมํ กาตพฺพํ—",
"pli-tv-pvr7:29.16":	"อาปตฺตึ อาปนฺโน กมฺมกโต อุปสมฺปาเทติ, นิสฺสยํ เทติ, สามเณรํ อุปฏฺฐาเปติฯ ",
"pli-tv-pvr7:29.17":	"อปเรหิปิ ตีหงฺเคหิ สมนฺนาคตสฺส ภิกฺขุโน กมฺมํ กาตพฺพํ—",
"pli-tv-pvr7:29.18":	"ยาย อาปตฺติยา สงฺเฆน กมฺมํ กตํ โหติ ตํ อาปตฺตึ อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํฯ ",
"pli-tv-pvr7:29.19":	"อปเรหิปิ ตีหงฺเคหิ สมนฺนาคตสฺส ภิกฺขุโน กมฺมํ กาตพฺพํ—",
"pli-tv-pvr7:29.20":	"พุทฺธสฺส อวณฺณํ ภาสติ, ธมฺมสฺส อวณฺณํ ภาสติ, สงฺฆสฺส อวณฺณํ ภาสติฯ ",
"pli-tv-pvr7:30.1":	"ตีหงฺเคหิ สมนฺนาคตสฺส ภิกฺขุโน สงฺฆมชฺเฌ อุโปสถํ ฐเปนฺตสฺส—“อลํ, ภิกฺขุ, มา ภณฺฑนํ มา กลหํ มา วิคฺคหํ มา วิวาทนฺ”ติ โอมทฺทิตฺวา สงฺเฆน อุโปสโถ กาตพฺโพ—",
"pli-tv-pvr7:30.2":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:30.3":	"ตีหงฺเคหิ สมนฺนาคตสฺส ภิกฺขุโน สงฺฆมชฺเฌ ปวารณํ ฐเปนฺตสฺส—“อลํ, ภิกฺขุ, มา ภณฺฑนํ มา กลหํ มา วิคฺคหํ มา วิวาทนฺ”ติ โอมทฺทิตฺวา สงฺเฆน ปวาเรตพฺพํ—",
"pli-tv-pvr7:30.4":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:30.5":	"ตีหงฺเคหิ สมนฺนาคตสฺส ภิกฺขุโน น กาจิ สงฺฆสมฺมุติ ทาตพฺพา—",
"pli-tv-pvr7:30.6":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:30.7":	"ตีหงฺเคหิ สมนฺนาคเตน ภิกฺขุนา สงฺเฆ น โวหริตพฺพํ—",
"pli-tv-pvr7:30.8":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:30.9":	"ตีหงฺเคหิ สมนฺนาคโต ภิกฺขุ น กิสฺมิญฺจิ ปจฺเจกฏฺฐาเน ฐเปตพฺโพ—",
"pli-tv-pvr7:30.10":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:30.11":	"ตีหงฺเคหิ สมนฺนาคตสฺส ภิกฺขุโน นิสฺสาย น วตฺถพฺพํ—",
"pli-tv-pvr7:30.12":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:30.13":	"ตีหงฺเคหิ สมนฺนาคตสฺส ภิกฺขุโน นิสฺสโย น ทาตพฺโพ—",
"pli-tv-pvr7:30.14":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:30.15":	"ตีหงฺเคหิ สมนฺนาคตสฺส ภิกฺขุโน โอกาสกมฺมํ การาเปนฺตสฺส นาลํ โอกาสกมฺมํ กาตุํ—",
"pli-tv-pvr7:30.16":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:30.17":	"ตีหงฺเคหิ สมนฺนาคตสฺส ภิกฺขุโน สวจนียํ นาทาตพฺพํ—",
"pli-tv-pvr7:30.18":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:30.19":	"ตีหงฺเคหิ สมนฺนาคตสฺส ภิกฺขุโน วินโย น ปุจฺฉิตพฺโพ—",
"pli-tv-pvr7:30.20":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:30.21":	"ตีหงฺเคหิ สมนฺนาคเตน ภิกฺขุนา วินโย น ปุจฺฉิตพฺโพ—",
"pli-tv-pvr7:30.22":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:30.23":	"ตีหงฺเคหิ สมนฺนาคตสฺส ภิกฺขุโน วินโย น วิสฺสชฺเชตพฺโพ—",
"pli-tv-pvr7:30.24":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:30.25":	"ตีหงฺเคหิ สมนฺนาคเตน ภิกฺขุนา วินโย น วิสฺสชฺเชตพฺโพ—",
"pli-tv-pvr7:30.26":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:30.27":	"ตีหงฺเคหิ สมนฺนาคตสฺส ภิกฺขุโน อนุโยโค น ทาตพฺโพ—",
"pli-tv-pvr7:30.28":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:30.29":	"ตีหงฺเคหิ สมนฺนาคเตน ภิกฺขุนา สทฺธึ วินโย น สากจฺฉิตพฺโพ—",
"pli-tv-pvr7:30.30":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:30.31":	"ตีหงฺเคหิ สมนฺนาคเตน ภิกฺขุนา น อุปสมฺปาเทตพฺพํ น นิสฺสโย ทาตพฺโพ น สามเณโร อุปฏฺฐาเปตพฺโพ—",
"pli-tv-pvr7:30.32":	"อลชฺชี จ โหติ, พาโล จ, อปกตตฺโต จฯ ",
"pli-tv-pvr7:31.1":	"ตโย อุโปสถา—",
"pli-tv-pvr7:31.2":	"จาตุทฺทสิโก, ปนฺนรสิโก, สามคฺคิอุโปสโถฯ ",
"pli-tv-pvr7:31.3":	"อปเรปิ ตโย อุโปสถา—",
"pli-tv-pvr7:31.4":	"สงฺเฆอุโปสโถ, คเณอุโปสโถ, ปุคฺคเลอุโปสโถฯ ",
"pli-tv-pvr7:31.5":	"อปเรปิ ตโย อุโปสถา—",
"pli-tv-pvr7:31.6":	"สุตฺตุทฺเทโสอุโปสโถ, ปาริสุทฺธิอุโปสโถ, อธิฏฺฐานุโปสโถฯ ",
"pli-tv-pvr7:32.1":	"ติโสฺส ปวารณา—",
"pli-tv-pvr7:32.2":	"จาตุทฺทสิกา, ปนฺนรสิกา, สามคฺคิปวารณาฯ ",
"pli-tv-pvr7:32.3":	"อปราปิ ติโสฺส ปวารณา—",
"pli-tv-pvr7:32.4":	"สงฺเฆปวารณา, คเณปวารณา, ปุคฺคเลปวารณาฯ ",
"pli-tv-pvr7:32.5":	"อปราปิ ติโสฺส ปวารณา—",
"pli-tv-pvr7:32.6":	"เตวาจิกาปวารณา, เทฺววาจิกาปวารณา, สมานวสฺสิกาปวารณาฯ ",
"pli-tv-pvr7:33.1":	"ตโย อาปายิกา เนรยิกา—",
"pli-tv-pvr7:33.2":	"อิทมปฺปหาย, โย จ อพฺรหฺมจารี พฺรหฺมจาริปฏิญฺโญ, โย จ สุทฺธํ พฺรหฺมจารึ ปริสุทฺธพฺรหฺมจริยํ จรนฺตํ อมูลเกน อพฺรหฺมจริเยน อนุทฺธํเสติ, โย จายํ เอวํวาที เอวํทิฏฺฐิ—“นตฺถิ กาเมสุ โทโส”ติ โส กาเมสุ ปาตพฺยตํ อาปชฺชติฯ ",
"pli-tv-pvr7:33.3":	"ตีณิ อกุสลมูลานิ—",
"pli-tv-pvr7:33.4":	"โลโภ อกุสลมูลํ, โทโส อกุสลมูลํ, โมโห อกุสลมูลํฯ ",
"pli-tv-pvr7:33.5":	"ตีณิ กุสลมูลานิ—",
"pli-tv-pvr7:33.6":	"อโลโภ กุสลมูลํ, อโทโส กุสลมูลํ, อโมโห กุสลมูลํฯ ",
"pli-tv-pvr7:33.7":	"ตีณิ ทุจฺจริตานิ—",
"pli-tv-pvr7:33.8":	"กายทุจฺจริตํ, วจีทุจฺจริตํ, มโนทุจฺจริตํฯ ",
"pli-tv-pvr7:33.9":	"ตีณิ สุจริตานิ—",
"pli-tv-pvr7:33.10":	"กายสุจริตํ, วจีสุจริตํ, มโนสุจริตํฯ ",
"pli-tv-pvr7:33.11":	"ตโย อตฺถวเส ปฏิจฺจ ภควตา กุเลสุ ติกโภชนํ ปญฺญตฺตํ—",
"pli-tv-pvr7:33.12":	"ทุมฺมงฺกูนํ ปุคฺคลานํ นิคฺคหาย, เปสลานํ ภิกฺขูนํ ผาสุวิหาราย, “มา ปาปิจฺฉา ปกฺขํ นิสฺสาย สงฺฆํ ภินฺเทยฺยุนฺ”ติ กุลานุทฺทยตาย จฯ ",
"pli-tv-pvr7:33.13":	"ตีหิ อสทฺธมฺเมหิ อภิภูโต ปริยาทินฺนจิตฺโต เทวทตฺโต อาปายิโก เนรยิโก กปฺปฏฺโฐ อเตกิจฺโฉ ปาปิจฺฉตา ปาปมิตฺตตา โอรมตฺตเกน วิเสสาธิคเมน อนฺตรา โวสานํ อาปาทิฯ ",
"pli-tv-pvr7:33.14":	"ติโสฺส สมฺมุติโย—",
"pli-tv-pvr7:33.15":	"ทณฺฑสมฺมุติ, สิกฺกาสมฺมุติ, ทณฺฑสิกฺกาสมฺมุติฯ ",
"pli-tv-pvr7:33.16":	"ติโสฺส ปาทุกา ธุวฏฺฐานิกา อสงฺกมนียา—",
"pli-tv-pvr7:33.17":	"วจฺจปาทุกา, ปสฺสาวปาทุกา, อาจมนปาทุกาฯ ",
"pli-tv-pvr7:33.18":	"ติโสฺส ปาทฆํสนิโย—",
"pli-tv-pvr7:33.19":	"สกฺขรํ, กถลา, สมุทฺทเผณโกติฯ ",
"pli-tv-pvr7:34.1":	"ติกํ นิฏฺฐิตํฯ ",
"pli-tv-pvr7:35.1":	"ตสฺสุทฺทานํ ",
"pli-tv-pvr7:36.1":	"ติฏฺฐนฺเต กาเล รตฺติญฺจ, ",
"pli-tv-pvr7:36.2":	"ทส ปญฺจ กุสเลน; ",
"pli-tv-pvr7:36.3":	"เวทนา โจทนา วตฺถุ, ",
"pli-tv-pvr7:36.4":	"สลากา เทฺว ปฏิกฺขิปาฯ ",
"pli-tv-pvr7:37.1":	"ปญฺญตฺติ อปเร เทฺว จ, ",
"pli-tv-pvr7:37.2":	"พาโล กาเฬ จ กปฺปติ; ",
"pli-tv-pvr7:37.3":	"เหมนฺเต สงฺโฆ สงฺฆสฺส, ",
"pli-tv-pvr7:37.4":	"ฉาทนา จ ปฏิจฺฉาทิฯ ",
"pli-tv-pvr7:38.1":	"ปฏิจฺฉนฺนา วิวฏา จ, ",
"pli-tv-pvr7:38.2":	"เสนาสนคิลายนา; ",
"pli-tv-pvr7:38.3":	"ปาติโมกฺขํ ปริวาสํ, ",
"pli-tv-pvr7:38.4":	"มานตฺตา ปาริวาสิกาฯ ",
"pli-tv-pvr7:39.1":	"อนฺโต อนฺโต จ สีมาย, ",
"pli-tv-pvr7:39.2":	"อาปชฺชติ ปุนาปเร; ",
"pli-tv-pvr7:39.3":	"วุฏฺฐาติ อปเร เจว, ",
"pli-tv-pvr7:39.4":	"อมูฬฺหวินยา ทุเวฯ ",
"pli-tv-pvr7:40.1":	"ตชฺชนียา นิยสฺสา จ, ",
"pli-tv-pvr7:40.2":	"ปพฺพาชปฏิสารณี; ",
"pli-tv-pvr7:40.3":	"อทสฺสนา ปฏิกมฺเม, ",
"pli-tv-pvr7:40.4":	"อนิสฺสคฺเค จ ทิฏฺฐิยาฯ ",
"pli-tv-pvr7:41.1":	"อาคาฬฺหกมฺมาธิสีเล, ",
"pli-tv-pvr7:41.2":	"ทวานาจารฆาติกา; ",
"pli-tv-pvr7:41.3":	"อาชีวาปนฺนา ตาทิสิกา, ",
"pli-tv-pvr7:41.4":	"อวณฺณุโปสเถน จฯ ",
"pli-tv-pvr7:42.1":	"ปวารณา สมฺมุติ จ, ",
"pli-tv-pvr7:42.2":	"โวหารปจฺเจเกน จ; ",
"pli-tv-pvr7:42.3":	"น วตฺถพฺพํ น ทาตพฺพํ, ",
"pli-tv-pvr7:42.4":	"โอกาสํ น กเร ตถาฯ ",
"pli-tv-pvr7:43.1":	"น กเร สวจนียํ, ",
"pli-tv-pvr7:43.2":	"น ปุจฺฉิตพฺพกา ทุเว; ",
"pli-tv-pvr7:43.3":	"น วิสฺสชฺเช ทุเว เจว, ",
"pli-tv-pvr7:43.4":	"อนุโยคมฺปิ โน ทเทฯ ",
"pli-tv-pvr7:44.1":	"สากจฺฉา อุปสมฺปทา, ",
"pli-tv-pvr7:44.2":	"นิสฺสยสามเณรา จ; ",
"pli-tv-pvr7:44.3":	"อุโปสถติกา ตีณิ, ",
"pli-tv-pvr7:44.4":	"ปวารณติกา ตโยฯ ",
"pli-tv-pvr7:45.1":	"อาปายิกา อกุสลา, ",
"pli-tv-pvr7:45.2":	"กุสลา จริตา ทุเว; ",
"pli-tv-pvr7:45.3":	"ติกโภชนสทฺธมฺเม, ",
"pli-tv-pvr7:45.4":	"สมฺมุติ ปาทุเกน จ; ",
"pli-tv-pvr7:45.5":	"ปาทฆํสนิกา เจว, ",
"pli-tv-pvr7:45.6":	"อุทฺทานํ ติกเก อิทนฺติฯ ",
"pli-tv-pvr7:46.0":	"๔ฯ จตุกฺกวาร ",
"pli-tv-pvr7:46.1":	"อตฺถาปตฺติ สกวาจาย อาปชฺชติ, ปรวาจาย วุฏฺฐาติ; ",
"pli-tv-pvr7:46.2":	"อตฺถาปตฺติ ปรวาจาย อาปชฺชติ, สกวาจาย วุฏฺฐาติ; ",
"pli-tv-pvr7:46.3":	"อตฺถาปตฺติ สกวาจาย อาปชฺชติ, สกวาจาย วุฏฺฐาติ; ",
"pli-tv-pvr7:46.4":	"อตฺถาปตฺติ ปรวาจาย อาปชฺชติ, ปรวาจาย วุฏฺฐาติฯ ",
"pli-tv-pvr7:46.5":	"อตฺถาปตฺติ กาเยน อาปชฺชติ, วาจาย วุฏฺฐาติ; ",
"pli-tv-pvr7:46.6":	"อตฺถาปตฺติ วาจาย อาปชฺชติ, กาเยน วุฏฺฐาติ; ",
"pli-tv-pvr7:46.7":	"อตฺถาปตฺติ กาเยน อาปชฺชติ, กาเยน วุฏฺฐาติ; ",
"pli-tv-pvr7:46.8":	"อตฺถาปตฺติ วาจาย อาปชฺชติ, วาจาย วุฏฺฐาติฯ ",
"pli-tv-pvr7:46.9":	"อตฺถาปตฺติ ปสุตฺโต อาปชฺชติ, ปฏิพุทฺโธ วุฏฺฐาติ; ",
"pli-tv-pvr7:46.10":	"อตฺถาปตฺติ ปฏิพุทฺโธ อาปชฺชติ, ปสุตฺโต วุฏฺฐาติ; ",
"pli-tv-pvr7:46.11":	"อตฺถาปตฺติ ปสุตฺโต อาปชฺชติ, ปสุตฺโต วุฏฺฐาติ; ",
"pli-tv-pvr7:46.12":	"อตฺถาปตฺติ ปฏิพุทฺโธ อาปชฺชติ, ปฏิพุทฺโธ วุฏฺฐาติฯ ",
"pli-tv-pvr7:46.13":	"อตฺถาปตฺติ อจิตฺตโก อาปชฺชติ, สจิตฺตโก วุฏฺฐาติ; ",
"pli-tv-pvr7:46.14":	"อตฺถาปตฺติ สจิตฺตโก อาปชฺชติ, อจิตฺตโก วุฏฺฐาติ; ",
"pli-tv-pvr7:46.15":	"อตฺถาปตฺติ อจิตฺตโก อาปชฺชติ, อจิตฺตโก วุฏฺฐาติ; ",
"pli-tv-pvr7:46.16":	"อตฺถาปตฺติ สจิตฺตโก อาปชฺชติ, สจิตฺตโก วุฏฺฐาติฯ ",
"pli-tv-pvr7:46.17":	"อตฺถาปตฺติ อาปชฺชนฺโต เทเสติ; ",
"pli-tv-pvr7:46.18":	"เทเสนฺโต อาปชฺชติ; ",
"pli-tv-pvr7:46.19":	"อตฺถาปตฺติ อาปชฺชนฺโต วุฏฺฐาติ; ",
"pli-tv-pvr7:46.20":	"วุฏฺฐหนฺโต อาปชฺชติฯ ",
"pli-tv-pvr7:46.21":	"อตฺถาปตฺติ กมฺเมน อาปชฺชติ, อกมฺเมน วุฏฺฐาติ; ",
"pli-tv-pvr7:46.22":	"อตฺถาปตฺติ อกมฺเมน อาปชฺชติ, กมฺเมน วุฏฺฐาติ; ",
"pli-tv-pvr7:46.23":	"อตฺถาปตฺติ กมฺเมน อาปชฺชติ, กมฺเมน วุฏฺฐาติ; ",
"pli-tv-pvr7:46.24":	"อตฺถาปตฺติ อกมฺเมน อาปชฺชติ, อกมฺเมน วุฏฺฐาติฯ ",
"pli-tv-pvr7:47.1":	"จตฺตาโร อนริยโวหารา—",
"pli-tv-pvr7:47.2":	"อทิฏฺเฐ ทิฏฺฐวาทิตา, อสฺสุเต สุตวาทิตา, อมุเต มุตวาทิตา, อวิญฺญาเต วิญฺญาตวาทิตาฯ ",
"pli-tv-pvr7:47.3":	"จตฺตาโร อริยโวหารา—",
"pli-tv-pvr7:47.4":	"อทิฏฺเฐ อทิฏฺฐวาทิตา, อสฺสุเต อสฺสุตวาทิตา, อมุเต อมุตวาทิตา, อวิญฺญาเต อวิญฺญาตวาทิตาฯ ",
"pli-tv-pvr7:47.5":	"อปเรปิ จตฺตาโร อนริยโวหารา—",
"pli-tv-pvr7:47.6":	"ทิฏฺเฐ อทิฏฺฐวาทิตา, สุเต อสฺสุตวาทิตา, มุเต อมุตวาทิตา, วิญฺญาเต อวิญฺญาตวาทิตาฯ ",
"pli-tv-pvr7:47.7":	"จตฺตาโร อริยโวหารา—",
"pli-tv-pvr7:47.8":	"ทิฏฺเฐ ทิฏฺฐวาทิตา, สุเต สุตวาทิตา, มุเต มุตวาทิตา, วิญฺญาเต วิญฺญาตวาทิตาฯ ",
"pli-tv-pvr7:48.1":	"จตฺตาโร ปาราชิกา ภิกฺขูนํ ภิกฺขุนีหิ สาธารณา; ",
"pli-tv-pvr7:48.2":	"จตฺตาโร ปาราชิกา ภิกฺขุนีนํ ภิกฺขูหิ อสาธารณาฯ ",
"pli-tv-pvr7:48.3":	"จตฺตาโร ปริกฺขารา—",
"pli-tv-pvr7:48.4":	"อตฺถิ ปริกฺขาโร รกฺขิตพฺโพ โคเปตพฺโพ มมายิตพฺโพ ปริภุญฺชิตพฺโพ; ",
"pli-tv-pvr7:48.5":	"อตฺถิ ปริกฺขาโร รกฺขิตพฺโพ โคเปตพฺโพ มมายิตพฺโพ, น ปริภุญฺชิตพฺโพ; ",
"pli-tv-pvr7:48.6":	"อตฺถิ ปริกฺขาโร รกฺขิตพฺโพ โคเปตพฺโพ, น มมายิตพฺโพ น ปริภุญฺชิตพฺโพ; ",
"pli-tv-pvr7:48.7":	"อตฺถิ ปริกฺขาโร น รกฺขิตพฺโพ น โคเปตพฺโพ, น มมายิตพฺโพ น ปริภุญฺชิตพฺโพฯ ",
"pli-tv-pvr7:48.8":	"อตฺถาปตฺติ สมฺมุขา อาปชฺชติ, ปรมฺมุขา วุฏฺฐาติ; ",
"pli-tv-pvr7:48.9":	"อตฺถาปตฺติ ปรมฺมุขา อาปชฺชติ, สมฺมุขา วุฏฺฐาติ; ",
"pli-tv-pvr7:48.10":	"อตฺถาปตฺติ สมฺมุขา อาปชฺชติ, สมฺมุขา วุฏฺฐาติ; ",
"pli-tv-pvr7:48.11":	"อตฺถาปตฺติ ปรมฺมุขา อาปชฺชติ, ปรมฺมุขา วุฏฺฐาติฯ ",
"pli-tv-pvr7:48.12":	"อตฺถาปตฺติ อชานนฺโต อาปชฺชติ, ชานนฺโต วุฏฺฐาติ; ",
"pli-tv-pvr7:48.13":	"อตฺถาปตฺติ ชานนฺโต อาปชฺชติ, อชานนฺโต วุฏฺฐาติ; ",
"pli-tv-pvr7:48.14":	"อตฺถาปตฺติ อชานนฺโต อาปชฺชติ, อชานนฺโต วุฏฺฐาติ; ",
"pli-tv-pvr7:48.15":	"อตฺถาปตฺติ ชานนฺโต อาปชฺชติ, ชานนฺโต วุฏฺฐาติฯ ",
"pli-tv-pvr7:49.1":	"จตูหากาเรหิ อาปตฺตึ อาปชฺชติ—",
"pli-tv-pvr7:49.2":	"กาเยน อาปชฺชติ, วาจาย อาปชฺชติ, กาเยน วาจาย อาปชฺชติ, กมฺมวาจาย อาปชฺชติฯ ",
"pli-tv-pvr7:49.3":	"อปเรหิปิ จตูหากาเรหิ อาปตฺตึ อาปชฺชติ—",
"pli-tv-pvr7:49.4":	"สงฺฆมชฺเฌ, คณมชฺเฌ, ปุคฺคลสฺส สนฺติเก, ลิงฺคปาตุภาเวนฯ ",
"pli-tv-pvr7:49.5":	"จตูหากาเรหิ อาปตฺติยา วุฏฺฐาติ—",
"pli-tv-pvr7:49.6":	"กาเยน วุฏฺฐาติ, วาจาย วุฏฺฐาติ, กาเยน วาจาย วุฏฺฐาติ, กมฺมวาจาย วุฏฺฐาติฯ ",
"pli-tv-pvr7:49.7":	"อปเรหิปิ จตูหากาเรหิ อาปตฺติยา วุฏฺฐาติ—",
"pli-tv-pvr7:49.8":	"สงฺฆมชฺเฌ, คณมชฺเฌ, ปุคฺคลสฺส สนฺติเก, ลิงฺคปาตุภาเวนฯ ",
"pli-tv-pvr7:49.9":	"สห ปฏิลาเภน ปุริมํ ชหติ, ปจฺฉิเม ปติฏฺฐาติ, วิญฺญตฺติโย ปฏิปฺปสฺสมฺภนฺติ, ปณฺณตฺติโย นิรุชฺฌนฺติฯ ",
"pli-tv-pvr7:49.10":	"สห ปฏิลาเภน ปจฺฉิมํ ชหติ, ปุริเม ปติฏฺฐาติ, วิญฺญตฺติโย ปฏิปฺปสฺสมฺภนฺติ, ปณฺณตฺติโย นิรุชฺฌนฺติฯ ",
"pli-tv-pvr7:49.11":	"จตโสฺส โจทนา—",
"pli-tv-pvr7:49.12":	"สีลวิปตฺติยา โจเทติ, อาจารวิปตฺติยา โจเทติ, ทิฏฺฐิวิปตฺติยา โจเทติ, อาชีววิปตฺติยา โจเทติฯ ",
"pli-tv-pvr7:49.13":	"จตฺตาโร ปริวาสา—",
"pli-tv-pvr7:49.14":	"ปฏิจฺฉนฺนปริวาโส, อปฺปฏิจฺฉนฺนปริวาโส, สุทฺธนฺตปริวาโส, สโมธานปริวาโสฯ ",
"pli-tv-pvr7:49.15":	"จตฺตาโร มานตฺตา—",
"pli-tv-pvr7:49.16":	"ปฏิจฺฉนฺนมานตฺตํ, อปฺปฏิจฺฉนฺนมานตฺตํ, ปกฺขมานตฺตํ, สโมธานมานตฺตํฯ ",
"pli-tv-pvr7:49.17":	"จตฺตาโร มานตฺตจาริกสฺส ภิกฺขุโน รตฺติจฺเฉทา—",
"pli-tv-pvr7:49.18":	"สหวาโส, วิปฺปวาโส, อนาโรจนา, อูเน คเณ จรติฯ ",
"pli-tv-pvr7:49.19":	"จตฺตาโร สามุกฺกํสาฯ ",
"pli-tv-pvr7:49.20":	"จตฺตาโร ปฏิคฺคหิตปริโภคา—",
"pli-tv-pvr7:49.21":	"ยาวกาลิกํ, ยามกาลิกํ, สตฺตาหกาลิกํ, ยาวชีวิกํฯ ",
"pli-tv-pvr7:49.22":	"จตฺตาริ มหาวิกฏานิ—",
"pli-tv-pvr7:49.23":	"คูโถ, มุตฺตํ, ฉาริกา, มตฺติกาฯ ",
"pli-tv-pvr7:49.24":	"จตฺตาริ กมฺมานิ—",
"pli-tv-pvr7:49.25":	"อปโลกนกมฺมํ, ญตฺติกมฺมํ, ญตฺติทุติยกมฺมํ, ญตฺติจตุตฺถกมฺมํฯ ",
"pli-tv-pvr7:49.26":	"อปรานิปิ จตฺตาริ กมฺมานิ—",
"pli-tv-pvr7:49.27":	"อธมฺเมน วคฺคกมฺมํ, อธมฺเมน สมคฺคกมฺมํ, ธมฺเมน วคฺคกมฺมํ, ธมฺเมน สมคฺคกมฺมํฯ ",
"pli-tv-pvr7:49.28":	"จตโสฺส วิปตฺติโย—",
"pli-tv-pvr7:49.29":	"สีลวิปตฺติ, อาจารวิปตฺติ, ทิฏฺฐิวิปตฺติ, อาชีววิปตฺติฯ ",
"pli-tv-pvr7:49.30":	"จตฺตาริ อธิกรณานิ—",
"pli-tv-pvr7:49.31":	"วิวาทาธิกรณํ, อนุวาทาธิกรณํ, อาปตฺตาธิกรณํ, กิจฺจาธิกรณํฯ ",
"pli-tv-pvr7:49.32":	"จตฺตาโร ปริสทูสนา—",
"pli-tv-pvr7:49.33":	"ภิกฺขุ ทุสฺสีโล ปาปธมฺโม ปริสทูสโน, ภิกฺขุนี ทุสฺสีลา ปาปธมฺมา ปริสทูสนา, อุปาสโก ทุสฺสีโล ปาปธมฺโม ปริสทูสโน, อุปาสิกา ทุสฺสีลา ปาปธมฺมา ปริสทูสนาฯ ",
"pli-tv-pvr7:49.34":	"จตฺตาโร ปริสโสภนา—",
"pli-tv-pvr7:49.35":	"ภิกฺขุ สีลวา กลฺยาณธมฺโม ปริสโสภโน, ภิกฺขุนี สีลวตี กลฺยาณธมฺมา ปริสโสภนา, อุปาสโก สีลวา กลฺยาณธมฺโม ปริสโสภโน, อุปาสิกา สีลวตี กลฺยาณธมฺมา ปริสโสภนาฯ ",
"pli-tv-pvr7:50.1":	"อตฺถาปตฺติ อาคนฺตุโก อาปชฺชติ, โน อาวาสิโก; ",
"pli-tv-pvr7:50.2":	"อตฺถาปตฺติ อาวาสิโก อาปชฺชติ, โน อาคนฺตุโก; ",
"pli-tv-pvr7:50.3":	"อตฺถาปตฺติ อาคนฺตุโก เจว อาปชฺชติ อาวาสิโก จ; ",
"pli-tv-pvr7:50.4":	"อตฺถาปตฺติ เนว อาคนฺตุโก อาปชฺชติ, โน อาวาสิโกฯ ",
"pli-tv-pvr7:50.5":	"อตฺถาปตฺติ คมิโก อาปชฺชติ, โน อาวาสิโก; ",
"pli-tv-pvr7:50.6":	"อตฺถาปตฺติ อาวาสิโก อาปชฺชติ, โน คมิโก; ",
"pli-tv-pvr7:50.7":	"อตฺถาปตฺติ คมิโก เจว อาปชฺชติ อาวาสิโก จ; ",
"pli-tv-pvr7:50.8":	"อตฺถาปตฺติ เนว คมิโก อาปชฺชติ โน อาวาสิโกฯ ",
"pli-tv-pvr7:50.9":	"อตฺถิ วตฺถุนานตฺตตา โน อาปตฺตินานตฺตตา, อตฺถิ อาปตฺตินานตฺตตา โน วตฺถุนานตฺตตา, อตฺถิ วตฺถุนานตฺตตา เจว อาปตฺตินานตฺตตา จ, อตฺถิ เนว วตฺถุนานตฺตตา โน อาปตฺตินานตฺตตาฯ ",
"pli-tv-pvr7:50.10":	"อตฺถิ วตฺถุสภาคตา โน อาปตฺติสภาคตา, อตฺถิ อาปตฺติสภาคตา โน วตฺถุสภาคตา, อตฺถิ วตฺถุสภาคตา เจว อาปตฺติสภาคตา จ อตฺถิ เนว วตฺถุสภาคตา โน อาปตฺติสภาคตาฯ ",
"pli-tv-pvr7:50.11":	"อตฺถาปตฺติ อุปชฺฌาโย อาปชฺชติ โน สทฺธิวิหาริโก, อตฺถาปตฺติ สทฺธิวิหาริโก อาปชฺชติ โน อุปชฺฌาโย, อตฺถาปตฺติ อุปชฺฌาโย เจว อาปชฺชติ สทฺธิวิหาริโก จ, อตฺถาปตฺติ เนว อุปชฺฌาโย อาปชฺชติ โน สทฺธิวิหาริโกฯ ",
"pli-tv-pvr7:50.12":	"อตฺถาปตฺติ อาจริโย อาปชฺชติ โน อนฺเตวาสิโก, อตฺถาปตฺติ อนฺเตวาสิโก อาปชฺชติ โน อาจริโย, อตฺถาปตฺติ อาจริโย เจว อาปชฺชติ อนฺเตวาสิโก จ, อตฺถาปตฺติ เนว อาจริโย อาปชฺชติ โน อนฺเตวาสิโกฯ ",
"pli-tv-pvr7:50.13":	"จตฺตาโร ปจฺจยา อนาปตฺติ วสฺสจฺเฉทสฺส—",
"pli-tv-pvr7:50.14":	"สงฺโฆ วา ภินฺโน โหติ, สงฺฆํ วา ภินฺทิตุกามา โหนฺติ, ชีวิตนฺตราโย วา โหติ, พฺรหฺมจริยนฺตราโย วา โหติฯ ",
"pli-tv-pvr7:50.15":	"จตฺตาริ วจีทุจฺจริตานิ—",
"pli-tv-pvr7:50.16":	"มุสาวาโท, ปิสุณา วาจา, ผรุสา วาจา, สมฺผปฺปลาโปฯ ",
"pli-tv-pvr7:50.17":	"จตฺตาริ วจีสุจริตานิ—",
"pli-tv-pvr7:50.18":	"สจฺจวาจา, อปิสุณา วาจา, สณฺหา วาจา, มนฺตา ภาสาฯ ",
"pli-tv-pvr7:50.19":	"อตฺถิ อาทิยนฺโต ครุกํ อาปตฺตึ อาปชฺชติ, ปโยเชนฺโต ลหุกํ; ",
"pli-tv-pvr7:50.20":	"อตฺถิ อาทิยนฺโต ลหุกํ อาปตฺตึ อาปชฺชติ, ปโยเชนฺโต ครุกํ; ",
"pli-tv-pvr7:50.21":	"อตฺถิ อาทิยนฺโตปิ ปโยเชนฺโตปิ ครุกํ อาปตฺตึ อาปชฺชติ; ",
"pli-tv-pvr7:50.22":	"อตฺถิ อาทิยนฺโตปิ ปโยเชนฺโตปิ ลหุกํ อาปตฺตึ อาปชฺชติฯ ",
"pli-tv-pvr7:51.1":	"อตฺถิ ปุคฺคโล อภิวาทนารโห, โน ปจฺจุฏฺฐานารโห; ",
"pli-tv-pvr7:51.2":	"อตฺถิ ปุคฺคโล ปจฺจุฏฺฐานารโห, โน อภิวาทนารโห; ",
"pli-tv-pvr7:51.3":	"อตฺถิ ปุคฺคโล อภิวาทนารโห เจว ปจฺจุฏฺฐานารโห จ; ",
"pli-tv-pvr7:51.4":	"อตฺถิ ปุคฺคโล เนว อภิวาทนารโห โน ปจฺจุฏฺฐานารโหฯ ",
"pli-tv-pvr7:51.5":	"อตฺถิ ปุคฺคโล อาสนารโห, โน อภิวาทนารโห; ",
"pli-tv-pvr7:51.6":	"อตฺถิ ปุคฺคโล อภิวาทนารโห, โน อาสนารโห; ",
"pli-tv-pvr7:51.7":	"อตฺถิ ปุคฺคโล อาสนารโห เจว อภิวาทนารโห จ; ",
"pli-tv-pvr7:51.8":	"อตฺถิ ปุคฺคโล เนว อาสนารโห โน อภิวาทนารโหฯ ",
"pli-tv-pvr7:51.9":	"อตฺถาปตฺติ กาเล อาปชฺชติ, โน วิกาเล; ",
"pli-tv-pvr7:51.10":	"อตฺถาปตฺติ วิกาเล อาปชฺชติ, โน กาเล; ",
"pli-tv-pvr7:51.11":	"อตฺถาปตฺติ กาเล เจว อาปชฺชติ วิกาเล จ; ",
"pli-tv-pvr7:51.12":	"อตฺถาปตฺติ เนว กาเล อาปชฺชติ โน วิกาเลฯ ",
"pli-tv-pvr7:51.13":	"อตฺถิ ปฏิคฺคหิตํ กาเล กปฺปติ, โน วิกาเล; ",
"pli-tv-pvr7:51.14":	"อตฺถิ ปฏิคฺคหิตํ วิกาเล กปฺปติ, โน กาเล; ",
"pli-tv-pvr7:51.15":	"อตฺถิ ปฏิคฺคหิตํ กาเล เจว กปฺปติ วิกาเล จ; ",
"pli-tv-pvr7:51.16":	"อตฺถิ ปฏิคฺคหิตํ เนว กาเล กปฺปติ โน วิกาเลฯ ",
"pli-tv-pvr7:51.17":	"อตฺถาปตฺติ ปจฺจนฺติเมสุ ชนปเทสุ อาปชฺชติ, โน มชฺฌิเมสุ; ",
"pli-tv-pvr7:51.18":	"อตฺถาปตฺติ มชฺฌิเมสุ ชนปเทสุ อาปชฺชติ, โน ปจฺจนฺติเมสุ; ",
"pli-tv-pvr7:51.19":	"อตฺถาปตฺติ ปจฺจนฺติเมสุ เจว ชนปเทสุ อาปชฺชติ มชฺฌิเมสุ จ; ",
"pli-tv-pvr7:51.20":	"อตฺถาปตฺติ เนว ปจฺจนฺติเมสุ ชนปเทสุ อาปชฺชติ โน มชฺฌิเมสุฯ ",
"pli-tv-pvr7:51.21":	"อตฺถิ ปจฺจนฺติเมสุ ชนปเทสุ กปฺปติ, โน มชฺฌิเมสุ; ",
"pli-tv-pvr7:51.22":	"อตฺถิ มชฺฌิเมสุ ชนปเทสุ กปฺปติ, โน ปจฺจนฺติเมสุ; ",
"pli-tv-pvr7:51.23":	"อตฺถิ ปจฺจนฺติเมสุ เจว ชนปเทสุ กปฺปติ มชฺฌิเมสุ จ; ",
"pli-tv-pvr7:51.24":	"อตฺถิ เนว ปจฺจนฺติเมสุ ชนปเทสุ กปฺปติ โน มชฺฌิเมสุฯ ",
"pli-tv-pvr7:51.25":	"อตฺถาปตฺติ อนฺโต อาปชฺชติ, โน พหิ; ",
"pli-tv-pvr7:51.26":	"อตฺถาปตฺติ พหิ อาปชฺชติ, โน อนฺโต; ",
"pli-tv-pvr7:51.27":	"อตฺถาปตฺติ อนฺโต เจว อาปชฺชติ พหิ จ; ",
"pli-tv-pvr7:51.28":	"อตฺถาปตฺติ เนว อนฺโต อาปชฺชติ โน พหิฯ ",
"pli-tv-pvr7:51.29":	"อตฺถาปตฺติ อนฺโตสีมาย อาปชฺชติ, โน พหิสีมาย; ",
"pli-tv-pvr7:51.30":	"อตฺถาปตฺติ พหิสีมาย อาปชฺชติ, โน อนฺโตสีมาย; ",
"pli-tv-pvr7:51.31":	"อตฺถาปตฺติ อนฺโตสีมาย เจว อาปชฺชติ พหิสีมาย จ; ",
"pli-tv-pvr7:51.32":	"อตฺถาปตฺติ เนว อนฺโตสีมาย อาปชฺชติ โน พหิสีมายฯ ",
"pli-tv-pvr7:51.33":	"อตฺถาปตฺติ คาเม อาปชฺชติ, โน อรญฺเญ; ",
"pli-tv-pvr7:51.34":	"อตฺถาปตฺติ อรญฺเญ อาปชฺชติ, โน คาเม; ",
"pli-tv-pvr7:51.35":	"อตฺถาปตฺติ คาเม เจว อาปชฺชติ อรญฺเญ จ; ",
"pli-tv-pvr7:51.36":	"อตฺถาปตฺติ เนว คาเม อาปชฺชติ โน อรญฺเญฯ ",
"pli-tv-pvr7:52.1":	"จตโสฺส โจทนา—",
"pli-tv-pvr7:52.2":	"วตฺถุสนฺทสฺสนา, อาปตฺติสนฺทสฺสนา, สํวาสปฏิกฺเขโป, สามีจิปฏิกฺเขโปฯ ",
"pli-tv-pvr7:52.3":	"จตฺตาโร ปุพฺพกิจฺจาฯ ",
"pli-tv-pvr7:52.4":	"จตฺตาโร ปตฺตกลฺลาฯ ",
"pli-tv-pvr7:52.5":	"จตฺตาริ อนญฺญปาจิตฺติยานิฯ ",
"pli-tv-pvr7:52.6":	"จตโสฺส ภิกฺขุสมฺมุติโยฯ ",
"pli-tv-pvr7:52.7":	"จตฺตาริ อคติคมนานิ—",
"pli-tv-pvr7:52.8":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติฯ ",
"pli-tv-pvr7:52.9":	"จตฺตาริ นาคติคมนานิ—",
"pli-tv-pvr7:52.10":	"น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติฯ ",
"pli-tv-pvr7:52.11":	"จตูหงฺเคหิ สมนฺนาคโต อลชฺชี ภิกฺขุ สงฺฆํ ภินฺทติ—",
"pli-tv-pvr7:52.12":	"ฉนฺทาคตึ คจฺฉนฺโต, โทสาคตึ คจฺฉนฺโต, โมหาคตึ คจฺฉนฺโต, ภยาคตึ คจฺฉนฺโตฯ ",
"pli-tv-pvr7:52.13":	"จตูหงฺเคหิ สมนฺนาคโต เปสโล ภิกฺขุ ภินฺนํ สงฺฆํ สมคฺคํ กโรติ—",
"pli-tv-pvr7:52.14":	"น ฉนฺทาคตึ คจฺฉนฺโต, น โทสาคตึ คจฺฉนฺโต, น โมหาคตึ คจฺฉนฺโต, น ภยาคตึ คจฺฉนฺโตฯ ",
"pli-tv-pvr7:52.15":	"จตูหงฺเคหิ สมนฺนาคตสฺส ภิกฺขุโน วินโย น ปุจฺฉิตพฺโพ—",
"pli-tv-pvr7:52.16":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติฯ ",
"pli-tv-pvr7:52.17":	"จตูหงฺเคหิ สมนฺนาคเตน ภิกฺขุนา วินโย น ปุจฺฉิตพฺโพ—",
"pli-tv-pvr7:52.18":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติฯ ",
"pli-tv-pvr7:52.19":	"จตูหงฺเคหิ สมนฺนาคตสฺส ภิกฺขุโน วินโย น วิสฺสชฺเชตพฺโพ—",
"pli-tv-pvr7:52.20":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติฯ ",
"pli-tv-pvr7:52.21":	"จตูหงฺเคหิ สมนฺนาคเตน ภิกฺขุนา วินโย น วิสฺสชฺเชตพฺโพ—",
"pli-tv-pvr7:52.22":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติฯ ",
"pli-tv-pvr7:52.23":	"จตูหงฺเคหิ สมนฺนาคตสฺส ภิกฺขุโน อนุโยโค น ทาตพฺโพ—",
"pli-tv-pvr7:52.24":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติฯ ",
"pli-tv-pvr7:52.25":	"จตูหงฺเคหิ สมนฺนาคเตน ภิกฺขุนา สทฺธึ วินโย น สากจฺฉิตพฺโพ—",
"pli-tv-pvr7:52.26":	"ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติฯ ",
"pli-tv-pvr7:52.27":	"อตฺถาปตฺติ คิลาโน อาปชฺชติ, โน อคิลาโน; ",
"pli-tv-pvr7:52.28":	"อตฺถาปตฺติ อคิลาโน อาปชฺชติ, โน คิลาโน; ",
"pli-tv-pvr7:52.29":	"อตฺถาปตฺติ คิลาโน เจว อาปชฺชติ อคิลาโน จ; ",
"pli-tv-pvr7:52.30":	"อตฺถาปตฺติ เนว คิลาโน อาปชฺชติ โน อคิลาโนฯ ",
"pli-tv-pvr7:52.31":	"จตฺตาริ อธมฺมิกานิ ปาติโมกฺขฏฺฐปนานิฯ ",
"pli-tv-pvr7:52.32":	"จตฺตาริ ธมฺมิกานิ ปาติโมกฺขฏฺฐปนานิฯ ",
"pli-tv-pvr7:53.1":	"จตุกฺกํ นิฏฺฐิตํฯ ",
"pli-tv-pvr7:54.1":	"ตสฺสุทฺทานํ ",
"pli-tv-pvr7:55.1":	"สกวาจาย กาเยน, ",
"pli-tv-pvr7:55.2":	"ปสุตฺโต จ อจิตฺตโก; ",
"pli-tv-pvr7:55.3":	"อาปชฺชนฺโต จ กมฺเมน, ",
"pli-tv-pvr7:55.4":	"โวหารา จตุโร ตถาฯ ",
"pli-tv-pvr7:56.1":	"ภิกฺขูนํ ภิกฺขุนีนญฺจ, ",
"pli-tv-pvr7:56.2":	"ปริกฺขาโร จ สมฺมุขา; ",
"pli-tv-pvr7:56.3":	"อชานกาเย มชฺเฌ จ, ",
"pli-tv-pvr7:56.4":	"วุฏฺฐาติ ทุวิธา ตถาฯ ",
"pli-tv-pvr7:57.1":	"ปฏิลาเภน โจทนา, ",
"pli-tv-pvr7:57.2":	"ปริวาสา จ วุจฺจติ; ",
"pli-tv-pvr7:57.3":	"มานตฺตจาริกา จาปิ, ",
"pli-tv-pvr7:57.4":	"สามุกฺกํสา ปฏิคฺคหิฯ ",
"pli-tv-pvr7:58.1":	"มหาวิกฏกมฺมานิ, ",
"pli-tv-pvr7:58.2":	"ปุน กมฺเม วิปตฺติโย; ",
"pli-tv-pvr7:58.3":	"อธิกรณา ทุสฺสีลา จ, ",
"pli-tv-pvr7:58.4":	"โสภนาคนฺตุเกน จฯ ",
"pli-tv-pvr7:59.1":	"คมิโก วตฺถุนานตฺตา, ",
"pli-tv-pvr7:59.2":	"สภาคุปชฺฌาเยน จ; ",
"pli-tv-pvr7:59.3":	"อาจริโย ปจฺจยา วา, ",
"pli-tv-pvr7:59.4":	"ทุจฺจริตํ สุจริตํฯ ",
"pli-tv-pvr7:60.1":	"อาทิยนฺโต ปุคฺคโล จ, ",
"pli-tv-pvr7:60.2":	"อรโห อาสเนน จ; ",
"pli-tv-pvr7:60.3":	"กาเล จ กปฺปติ เจว, ",
"pli-tv-pvr7:60.4":	"ปจฺจนฺติเมสุ กปฺปติฯ ",
"pli-tv-pvr7:61.1":	"อนฺโต อนฺโต จ สีมาย, ",
"pli-tv-pvr7:61.2":	"คาเม จ โจทนาย จ; ",
"pli-tv-pvr7:61.3":	"ปุพฺพกิจฺจํ ปตฺตกลฺลํ, ",
"pli-tv-pvr7:61.4":	"อนญฺญา สมฺมุติโย จฯ ",
"pli-tv-pvr7:62.1":	"อคติ นาคติ เจว, ",
"pli-tv-pvr7:62.2":	"อลชฺชี เปสเลน จ; ",
"pli-tv-pvr7:62.3":	"ปุจฺฉิตพฺพา ทุเว เจว, ",
"pli-tv-pvr7:62.4":	"วิสฺสชฺเชยฺยา ตถา ทุเว; ",
"pli-tv-pvr7:62.5":	"อนุโยโค จ สากจฺฉา, ",
"pli-tv-pvr7:62.6":	"คิลาโน ฐปเนน จาติฯ ",
"pli-tv-pvr7:63.0":	"๕ฯ ปญฺจกวาร ",
"pli-tv-pvr7:63.1":	"ปญฺจ อาปตฺติโยฯ ",
"pli-tv-pvr7:63.2":	"ปญฺจ อาปตฺติกฺขนฺธาฯ ",
"pli-tv-pvr7:63.3":	"ปญฺจ วินีตวตฺถูนิฯ ",
"pli-tv-pvr7:63.4":	"ปญฺจ กมฺมานิ อานนฺตริกานิฯ ",
"pli-tv-pvr7:63.5":	"ปญฺจ ปุคฺคลา นิยตาฯ ",
"pli-tv-pvr7:63.6":	"ปญฺจ เฉทนกา อาปตฺติโยฯ ",
"pli-tv-pvr7:63.7":	"ปญฺจหากาเรหิ อาปตฺตึ อาปชฺชติฯ ",
"pli-tv-pvr7:63.8":	"ปญฺจ อาปตฺติโยฯ ",
"pli-tv-pvr7:63.9":	"มุสาวาทปจฺจยา ปญฺจหากาเรหิ กมฺมํ น อุเปติ—",
"pli-tv-pvr7:63.10":	"สยํ วา กมฺมํ น กโรติ, ปรํ วา น อชฺเฌสติ, ฉนฺทํ วา ปาริสุทฺธึ วา น เทติ, กยิรมาเน กมฺเม ปฏิกฺโกสติ, กเต วา ปน กมฺเม อธมฺมทิฏฺฐิ โหติฯ ",
"pli-tv-pvr7:63.11":	"ปญฺจหากาเรหิ กมฺมํ อุเปติ—",
"pli-tv-pvr7:63.12":	"สยํ วา กมฺมํ กโรติ, ปรํ วา อชฺเฌสติ, ฉนฺทํ วา ปาริสุทฺธึ วา เทติ, กยิรมาเน กมฺเม นปฺปฏิกฺโกสติ, กเต วา ปน กมฺเม ธมฺมทิฏฺฐิ โหติฯ ",
"pli-tv-pvr7:63.13":	"ปญฺจ ปิณฺฑปาติกสฺส ภิกฺขุโน กปฺปนฺติ—",
"pli-tv-pvr7:63.14":	"อนามนฺตจาโร, คณโภชนํ, ปรมฺปรโภชนํ, อนธิฏฺฐานํ, อวิกปฺปนาฯ ",
"pli-tv-pvr7:63.15":	"ปญฺจหงฺเคหิ สมนฺนาคโต ภิกฺขุ อุสฺสงฺกิตปริสงฺกิโต โหติ—",
"pli-tv-pvr7:63.16":	"ปาปภิกฺขุปิ อกุปฺปธมฺโมปิ เวสิยาโคจโร วา โหติ, วิธวาโคจโร วา โหติ, ถุลฺลกุมาริโคจโร วา โหติ, ปณฺฑกโคจโร วา โหติ, ภิกฺขุนิโคจโร วา โหติฯ ",
"pli-tv-pvr7:63.17":	"ปญฺจ เตลานิ—",
"pli-tv-pvr7:63.18":	"ติลเตลํ, สาสปเตลํ, มธุกเตลํ, เอรณฺฑกเตลํ, วสาเตลํฯ ",
"pli-tv-pvr7:63.19":	"ปญฺจ วสานิ—",
"pli-tv-pvr7:63.20":	"อจฺฉวสํ, มจฺฉวสํ, สุสุกาวสํ, สูกรวสํ, คทฺรภวสํฯ ",
"pli-tv-pvr7:63.21":	"ปญฺจ พฺยสนานิ—",
"pli-tv-pvr7:63.22":	"ญาติพฺยสนํ, โภคพฺยสนํ, โรคพฺยสนํ, สีลพฺยสนํ, ทิฏฺฐิพฺยสนํฯ ",
"pli-tv-pvr7:63.23":	"ปญฺจ สมฺปทา—",
"pli-tv-pvr7:63.24":	"ญาติสมฺปทา, โภคสมฺปทา, อโรคสมฺปทา, สีลสมฺปทา, ทิฏฺฐิสมฺปทาฯ ",
"pli-tv-pvr7:63.25":	"ปญฺจ นิสฺสยปฏิปฺปสฺสทฺธิโย อุปชฺฌายมฺหา—",
"pli-tv-pvr7:63.26":	"อุปชฺฌาโย ปกฺกนฺโต วา โหติ, วิพฺภนฺโต วา, กาลงฺกโต วา, ปกฺขสงฺกนฺโต วา, อาณตฺติเยว ปญฺจมีฯ ",
"pli-tv-pvr7:63.27":	"ปญฺจ ปุคฺคลา น อุปสมฺปาเทตพฺพา—",
"pli-tv-pvr7:63.28":	"อทฺธานหีโน, องฺคหีโน, วตฺถุวิปนฺโน, กรณทุกฺกฏโก, อปริปูโรฯ ",
"pli-tv-pvr7:63.29":	"ปญฺจ ปํสุกูลานิ—",
"pli-tv-pvr7:63.30":	"โสสานิกํ, ปาปณิกํ, อุนฺทูรกฺขายิกํ, อุปจิกกฺขายิกํ, อคฺคิทฑฺฒํฯ ",
"pli-tv-pvr7:63.31":	"อปรานิปิ ปญฺจ ปํสุกูลานิ—",
"pli-tv-pvr7:63.32":	"โคขายิกํ, อชกฺขายิกํ, ถูปจีวรํ, อาภิเสกิกํ, คตปฏิยาคตํฯ ",
"pli-tv-pvr7:63.33":	"ปญฺจ อวหารา—",
"pli-tv-pvr7:63.34":	"เถยฺยาวหาโร, ปสยฺหาวหาโร, ปริกปฺปาวหาโร, ปฏิจฺฉนฺนาวหาโร, กุสาวหาโรฯ ",
"pli-tv-pvr7:63.35":	"ปญฺจ มหาโจรา สนฺโต สํวิชฺชมานา โลกสฺมึฯ ",
"pli-tv-pvr7:63.36":	"ปญฺจ อวิสฺสชฺชนิยานิฯ ",
"pli-tv-pvr7:63.37":	"ปญฺจ อเวภงฺคิยานิฯ ",
"pli-tv-pvr7:63.38":	"ปญฺจาปตฺติโย กายโต สมุฏฺฐนฺติ, น วาจโต น จิตฺตโตฯ ",
"pli-tv-pvr7:63.39":	"ปญฺจาปตฺติโย กายโต จ วาจโต จ สมุฏฺฐนฺติ, น จิตฺตโตฯ ",
"pli-tv-pvr7:63.40":	"ปญฺจาปตฺติโย เทสนาคามินิโยฯ ",
"pli-tv-pvr7:63.41":	"ปญฺจ สงฺฆาฯ ",
"pli-tv-pvr7:63.42":	"ปญฺจ ปาติโมกฺขุทฺเทสาฯ ",
"pli-tv-pvr7:63.43":	"สพฺพปจฺจนฺติเมสุ ชนปเทสุ วินยธรปญฺจเมน คเณน อุปสมฺปาเทตพฺพํฯ ",
"pli-tv-pvr7:63.44":	"ปญฺจานิสํสา กถินตฺถาเรฯ ",
"pli-tv-pvr7:63.45":	"ปญฺจ กมฺมานิฯ ",
"pli-tv-pvr7:63.46":	"ยาวตติยเก ปญฺจ อาปตฺติโยฯ ",
"pli-tv-pvr7:63.47":	"ปญฺจหากาเรหิ อทินฺนํ อาทิยนฺตสฺส อาปตฺติ ปาราชิกสฺสฯ ",
"pli-tv-pvr7:63.48":	"ปญฺจหากาเรหิ อทินฺนํ อาทิยนฺตสฺส อาปตฺติ ถุลฺลจฺจยสฺสฯ ",
"pli-tv-pvr7:63.49":	"ปญฺจหากาเรหิ อทินฺนํ อาทิยนฺตสฺส อาปตฺติ ทุกฺกฏสฺสฯ ",
"pli-tv-pvr7:63.50":	"ปญฺจ อกปฺปิยานิ น ปริภุญฺชิตพฺพานิ—",
"pli-tv-pvr7:63.51":	"อทินฺนญฺจ โหติ, อวิทิตญฺจ โหติ, อกปฺปิยญฺจ โหติ, อปฺปฏิคฺคหิตญฺจ โหติ, อกตาติริตฺตญฺจ โหติฯ ",
"pli-tv-pvr7:63.52":	"ปญฺจ กปฺปิยานิ ปริภุญฺชิตพฺพานิ—",
"pli-tv-pvr7:63.53":	"ทินฺนญฺจ โหติ, วิทิตญฺจ โหติ, กปฺปิยญฺจ โหติ, ปฏิคฺคหิตญฺจ โหติ, กตาติริตฺตญฺจ โหติฯ ",
"pli-tv-pvr7:63.54":	"ปญฺจ ทานานิ อปุญฺญานิ ปุญฺญสมฺมตานิ โลกสฺมึ—",
"pli-tv-pvr7:63.55":	"มชฺชทานํ, สมชฺชทานํ, อิตฺถิทานํ, อุสภทานํ, จิตฺตกมฺมทานํฯ ",
"pli-tv-pvr7:63.56":	"ปญฺจ อุปฺปนฺนา ทุปฺปฏิวิโนทยา—",
"pli-tv-pvr7:63.57":	"อุปฺปนฺโน ราโค ทุปฺปฏิวิโนทโย, อุปฺปนฺโน โทโส ทุปฺปฏิวิโนทโย, อุปฺปนฺโน โมโห ทุปฺปฏิวิโนทโย, อุปฺปนฺนํ ปฏิภานํ ทุปฺปฏิวิโนทยํ, อุปฺปนฺนํ คมิยจิตฺตํ ทุปฺปฏิวิโนทยํฯ ",
"pli-tv-pvr7:63.58":	"ปญฺจานิสํสา สมฺมชฺชนิยา—",
"pli-tv-pvr7:63.59":	"สกจิตฺตํ ปสีทติ, ปรจิตฺตํ ปสีทติ, เทวตา อตฺตมนา โหนฺติ, ปาสาทิกสํวตฺตนิกกมฺมํ อุปจินติ, กายสฺส เภทา ปรํ มรณา สุคตึ สคฺคํ โลกํ อุปปชฺชติฯ ",
"pli-tv-pvr7:63.60":	"อปเรปิ ปญฺจานิสํสา สมฺมชฺชนิยา—",
"pli-tv-pvr7:63.61":	"สกจิตฺตํ ปสีทติ, ปรจิตฺตํ ปสีทติ, เทวตา อตฺตมนา โหนฺติ, สตฺถุสาสนํ กตํ โหติ, ปจฺฉิมา ชนตา ทิฏฺฐานุคตึ อาปชฺชติฯ ",
"pli-tv-pvr7:64.1":	"ปญฺจหงฺเคหิ สมนฺนาคโต วินยธโร “พาโล” เตฺวว สงฺขํ คจฺฉติ—",
"pli-tv-pvr7:64.2":	"อตฺตโน ภาสปริยนฺตํ น อุคฺคณฺหาติ, ปรสฺส ภาสปริยนฺตํ น อุคฺคณฺหาติ, อตฺตโน ภาสปริยนฺตํ น อุคฺคเหตฺวา ปรสฺส ภาสปริยนฺตํ น อุคฺคเหตฺวา อธมฺเมน กาเรติ อปฺปฏิญฺญายฯ ",
"pli-tv-pvr7:64.3":	"ปญฺจหงฺเคหิ สมนฺนาคโต วินยธโร “ปณฺฑิโต” เตฺวว สงฺขํ คจฺฉติ—",
"pli-tv-pvr7:64.4":	"อตฺตโน ภาสปริยนฺตํ อุคฺคณฺหาติ, ปรสฺส ภาสปริยนฺตํ อุคฺคณฺหาติ, อตฺตโน ภาสปริยนฺตํ อุคฺคเหตฺวา ปรสฺส ภาสปริยนฺตํ อุคฺคเหตฺวา ธมฺเมน กาเรติ ปฏิญฺญายฯ ",
"pli-tv-pvr7:64.5":	"อปเรหิปิ ปญฺจหงฺเคหิ สมนฺนาคโต วินยธโร “พาโล” เตฺวว สงฺขํ คจฺฉติ—",
"pli-tv-pvr7:64.6":	"อาปตฺตึ น ชานาติ, อาปตฺติยา มูลํ น ชานาติ, อาปตฺติสมุทยํ น ชานาติ, อาปตฺตินิโรธํ น ชานาติ, อาปตฺตินิโรธคามินึ ปฏิปทํ น ชานาติฯ ",
"pli-tv-pvr7:64.7":	"ปญฺจหงฺเคหิ สมนฺนาคโต วินยธโร “ปณฺฑิโต” เตฺวว สงฺขํ คจฺฉติ—",
"pli-tv-pvr7:64.8":	"อาปตฺตึ ชานาติ, อาปตฺติยา มูลํ ชานาติ, อาปตฺติสมุทยํ ชานาติ, อาปตฺตินิโรธํ ชานาติ, อาปตฺตินิโรธคามินึ ปฏิปทํ ชานาติฯ ",
"pli-tv-pvr7:64.9":	"อปเรหิปิ ปญฺจหงฺเคหิ สมนฺนาคโต วินยธโร “พาโล” เตฺวว สงฺขํ คจฺฉติ—",
"pli-tv-pvr7:64.10":	"อธิกรณํ น ชานาติ, อธิกรณสฺส มูลํ น ชานาติ, อธิกรณสมุทยํ น ชานาติ, อธิกรณนิโรธํ น ชานาติ, อธิกรณนิโรธคามินึ ปฏิปทํ น ชานาติฯ ",
"pli-tv-pvr7:64.11":	"ปญฺจหงฺเคหิ สมนฺนาคโต วินยธโร “ปณฺฑิโต” เตฺวว สงฺขํ คจฺฉติ—",
"pli-tv-pvr7:64.12":	"อธิกรณํ ชานาติ, อธิกรณสฺส มูลํ ชานาติ, อธิกรณสมุทยํ ชานาติ, อธิกรณนิโรธํ ชานาติ, อธิกรณนิโรธคามินึ ปฏิปทํ ชานาติฯ ",
"pli-tv-pvr7:64.13":	"อปเรหิปิ ปญฺจหงฺเคหิ สมนฺนาคโต วินยธโร “พาโล” เตฺวว สงฺขํ คจฺฉติ—",
"pli-tv-pvr7:64.14":	"วตฺถุํ น ชานาติ, นิทานํ น ชานาติ, ปญฺญตฺตึ น ชานาติ, อนุปญฺญตฺตึ น ชานาติ, อนุสนฺธิวจนปถํ น ชานาติฯ ",
"pli-tv-pvr7:64.15":	"ปญฺจหงฺเคหิ สมนฺนาคโต วินยธโร “ปณฺฑิโต” เตฺวว สงฺขํ คจฺฉติ—",
"pli-tv-pvr7:64.16":	"วตฺถุํ ชานาติ, นิทานํ ชานาติ, ปญฺญตฺตึ ชานาติ, อนุปญฺญตฺตึ ชานาติ, อนุสนฺธิวจนปถํ ชานาติฯ ",
"pli-tv-pvr7:64.17":	"อปเรหิปิ ปญฺจหงฺเคหิ สมนฺนาคโต วินยธโร “พาโล” เตฺวว สงฺขํ คจฺฉติ—",
"pli-tv-pvr7:64.18":	"ญตฺตึ น ชานาติ, ญตฺติยา กรณํ น ชานาติ, น ปุพฺพกุสโล โหติ, น อปรกุสโล โหติ, อกาลญฺญู จ โหติฯ ",
"pli-tv-pvr7:64.19":	"ปญฺจหงฺเคหิ สมนฺนาคโต วินยธโร “ปณฺฑิโต” เตฺวว สงฺขํ คจฺฉติ—",
"pli-tv-pvr7:64.20":	"ญตฺตึ ชานาติ, ญตฺติยา กรณํ ชานาติ, ปุพฺพกุสโล โหติ, อปรกุสโล โหติ, กาลญฺญู จ โหติฯ ",
"pli-tv-pvr7:64.21":	"อปเรหิปิ ปญฺจหงฺเคหิ สมนฺนาคโต วินยธโร “พาโล” เตฺวว สงฺขํ คจฺฉติ—",
"pli-tv-pvr7:64.22":	"อาปตฺตานาปตฺตึ น ชานาติ, ลหุกครุกํ อาปตฺตึ น ชานาติ, สาวเสสานวเสสํ อาปตฺตึ น ชานาติ, ทุฏฺฐุลฺลาทุฏฺฐุลฺลํ อาปตฺตึ น ชานาติ, อาจริยปรมฺปรา โข ปนสฺส น สุคฺคหิตา โหติ น สุมนสิกตา น สูปธาริตาฯ ",
"pli-tv-pvr7:64.23":	"ปญฺจหงฺเคหิ สมนฺนาคโต วินยธโร “ปณฺฑิโต” เตฺวว สงฺขํ คจฺฉติ—",
"pli-tv-pvr7:64.24":	"อาปตฺตานาปตฺตึ ชานาติ, ลหุกครุกํ อาปตฺตึ ชานาติ, สาวเสสานวเสสํ อาปตฺตึ ชานติ, ทุฏฺฐุลฺลาทุฏฺฐุลฺลํ อาปตฺตึ ชานาติ, อาจริยปรมฺปรา โข ปนสฺส สุคฺคหิตา โหติ สุมนสิกตา สูปธาริตาฯ ",
"pli-tv-pvr7:64.25":	"อปเรหิปิ ปญฺจหงฺเคหิ สมนฺนาคโต วินยธโร “พาโล” เตฺวว สงฺขํ คจฺฉติ—",
"pli-tv-pvr7:64.26":	"อาปตฺตานาปตฺตึ น ชานาติ, ลหุกครุกํ อาปตฺตึ น ชานาติ, สาวเสสานวเสสํ อาปตฺตึ น ชานาติ, ทุฏฺฐุลฺลาทุฏฺฐุลฺลํ อาปตฺตึ ชานาติ, อุภยานิ โข ปนสฺส ปาติโมกฺขานิ น วิตฺถาเรน สฺวาคตานิ โหนฺติ น สุวิภตฺตานิ น สุปฺปวตฺตีนิ น สุวินิจฺฉิตานิ สุตฺตโส อนุพฺยญฺชนโสฯ ",
"pli-tv-pvr7:64.27":	"ปญฺจหงฺเคหิ สมนฺนาคโต วินยธโร “ปณฺฑิโต” เตฺวว สงฺขํ คจฺฉติ—",
"pli-tv-pvr7:64.28":	"อาปตฺตานาปตฺตึ ชานาติ, ลหุกครุกํ อาปตฺตึ ชานาติ, สาวเสสานวเสสํ อาปตฺตึ ชานาติ, ทุฏฺฐุลฺลาทุฏฺฐุลฺลํ อาปตฺตึ ชานาติ, อุภยานิ โข ปนสฺส ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโสฯ ",
"pli-tv-pvr7:64.29":	"อปเรหิปิ ปญฺจหงฺเคหิ สมนฺนาคโต วินยธโร “พาโล” เตฺวว สงฺขํ คจฺฉติ—",
"pli-tv-pvr7:64.30":	"อาปตฺตานาปตฺตึ น ชานาติ, ลหุกครุกํ อาปตฺตึ น ชานาติ, สาวเสสานวเสสํ อาปตฺตึ น ชานาติ, ทุฏฺฐุลฺลาทุฏฺฐุลฺลํ อาปตฺตึ น ชานาติ, อธิกรเณ จ น วินิจฺฉยกุสโล โหติฯ ",
"pli-tv-pvr7:64.31":	"ปญฺจหงฺเคหิ สมนฺนาคโต วินยธโร “ปณฺฑิโต” เตฺวว สงฺขํ คจฺฉติ—",
"pli-tv-pvr7:64.32":	"อาปตฺตานาปตฺตึ ชานาติ, ลหุกครุกํ อาปตฺตึ ชานาติ, สาวเสสานวเสสํ อาปตฺตึ ชานาติ, ทุฏฺฐุลฺลาทุฏฺฐุลฺลํ อาปตฺตึ ชานาติ, อธิกรเณ จ วินิจฺฉยกุสโล โหติฯ ",
"pli-tv-pvr7:65.1":	"ปญฺจ อารญฺญิกา—",
"pli-tv-pvr7:65.2":	"มนฺทตฺตา โมมูหตฺตา อารญฺญิโก โหติ, ปาปิจฺโฉ อิจฺฉาปกโต อารญฺญิโก โหติ, อุมฺมาทา จิตฺตกฺเขปา อารญฺญิโก โหติ, “วณฺณิตํ พุทฺเธหิ พุทฺธสาวเกหี”ติ อารญฺญิโก โหติ, อปิ จ อปฺปิจฺฉญฺเญว นิสฺสาย สนฺตุฏฺฐิญฺเญว นิสฺสาย สเลฺลขญฺเญว นิสฺสาย ปวิเวกญฺเญว นิสฺสาย อิทมตฺถิตญฺเญว นิสฺสาย อารญฺญิโก โหติฯ ",
"pli-tv-pvr7:65.3":	"ปญฺจ ปิณฺฑปาติกา …เป… ",
"pli-tv-pvr7:65.4":	"ปญฺจ ปํสุกูลิกา …เป… ",
"pli-tv-pvr7:65.5":	"ปญฺจ รุกฺขมูลิกา …เป… ",
"pli-tv-pvr7:65.6":	"ปญฺจ โสสานิกา …เป… ",
"pli-tv-pvr7:65.7":	"ปญฺจ อพฺโภกาสิกา …เป… ",
"pli-tv-pvr7:65.8":	"ปญฺจ เตจีวริกา …เป… ",
"pli-tv-pvr7:65.9":	"ปญฺจ สปทานจาริกา …เป… ",
"pli-tv-pvr7:65.10":	"ปญฺจ เนสชฺชิกา …เป… ",
"pli-tv-pvr7:65.11":	"ปญฺจ ยถาสนฺถติกา …เป… ",
"pli-tv-pvr7:65.12":	"ปญฺจ เอกาสนิกา …เป… ",
"pli-tv-pvr7:65.13":	"ปญฺจ ขลุปจฺฉาภตฺติกา …เป… ",
"pli-tv-pvr7:65.14":	"ปญฺจ ปตฺตปิณฺฑิกา—",
"pli-tv-pvr7:65.15":	"มนฺทตฺตา โมมูหตฺตา ปตฺตปิณฺฑิโก โหติ, ปาปิจฺโฉ อิจฺฉาปกโต ปตฺตปิณฺฑิโก โหติ, อุมฺมาทา จิตฺตกฺเขปา ปตฺตปิณฺฑิโก โหติ, “วณฺณิตํ พุทฺเธหิ พุทฺธสาวเกหี”ติ ปตฺตปิณฺฑิโก โหติ, อปิ จ อปฺปิจฺฉญฺเญว นิสฺสาย สนฺตุฏฺฐิญฺเญว นิสฺสาย สเลฺลขญฺเญว นิสฺสาย ปวิเวกญฺเญว นิสฺสาย อิทมตฺถิตญฺเญว นิสฺสาย ปตฺตปิณฺฑิโก โหติฯ ",
"pli-tv-pvr7:66.1":	"ปญฺจหงฺเคหิ สมนฺนาคเตน ภิกฺขุนา นานิสฺสิเตน วตฺถพฺพํ—",
"pli-tv-pvr7:66.2":	"อุโปสถํ น ชานาติ, อุโปสถกมฺมํ น ชานาติ, ปาติโมกฺขํ น ชานาติ, ปาติโมกฺขุทฺเทสํ น ชานาติ, อูนปญฺจวโสฺส โหติฯ ",
"pli-tv-pvr7:66.3":	"ปญฺจหงฺเคหิ สมนฺนาคเตน ภิกฺขุนา อนิสฺสิเตน วตฺถพฺพํ—",
"pli-tv-pvr7:66.4":	"อุโปสถํ ชานาติ, อุโปสถกมฺมํ ชานาติ, ปาติโมกฺขํ ชานาติ, ปาติโมกฺขุทฺเทสํ ชานาติ, ปญฺจวโสฺส วา โหติ อติเรกปญฺจวโสฺส วาฯ ",
"pli-tv-pvr7:66.5":	"อปเรหิปิ ปญฺจหงฺเคหิ สมนฺนาคเตน ภิกฺขุนา นานิสฺสิเตน วตฺถพฺพํ—",
"pli-tv-pvr7:66.6":	"ปวารณํ น ชานาติ, ปวารณากมฺมํ น ชานาติ, ปาติโมกฺขํ น ชานาติ, ปาติโมกฺขุทฺเทสํ น ชานาติ, อูนปญฺจวโสฺส โหติฯ ",
"pli-tv-pvr7:66.7":	"ปญฺจหงฺเคหิ สมนฺนาคเตน ภิกฺขุนา อนิสฺสิเตน วตฺถพฺพํ—",
"pli-tv-pvr7:66.8":	"ปวารณํ ชานาติ, ปวารณากมฺมํ ชานาติ, ปาติโมกฺขํ ชานาติ, ปาติโมกฺขุทฺเทสํ ชานาติ, ปญฺจวโสฺส วา โหติ อติเรกปญฺจวโสฺส วาฯ ",
"pli-tv-pvr7:66.9":	"อปเรหิปิ ปญฺจหงฺเคหิ สมนฺนาคเตน ภิกฺขุนา นานิสฺสิเตน วตฺถพฺพํ—",
"pli-tv-pvr7:66.10":	"อาปตฺตานาปตฺตึ น ชานาติ, ลหุกครุกํ อาปตฺตึ น ชานาติ, สาวเสสานวเสสํ อาปตฺตึ น ชานาติ, ทุฏฺฐุลฺลาทุฏฺฐุลฺลํ อาปตฺตึ น ชานาติ, อูนปญฺจวโสฺส โหติฯ ",
"pli-tv-pvr7:66.11":	"ปญฺจหงฺเคหิ สมนฺนาคเตน ภิกฺขุนา อนิสฺสิเตน วตฺถพฺพํ—",
"pli-tv-pvr7:66.12":	"อาปตฺตานาปตฺตึ ชานาติ, ลหุกครุกํ อาปตฺตึ ชานาติ, สาวเสสานวเสสํ อาปตฺตึ ชานาติ, ทุฏฺฐุลฺลาทุฏฺฐุลฺลํ อาปตฺตึ ชานาติ, ปญฺจวโสฺส วา โหติ อติเรกปญฺจวโสฺส วาฯ ",
"pli-tv-pvr7:66.13":	"ปญฺจหงฺเคหิ สมนฺนาคตาย ภิกฺขุนิยา นานิสฺสิตาย วตฺถพฺพํ—",
"pli-tv-pvr7:66.14":	"อุโปสถํ น ชานาติ, อุโปสถกมฺมํ น ชานาติ, ปาติโมกฺขํ น ชานาติ, ปาติโมกฺขุทฺเทสํ น ชานาติ, อูนปญฺจวสฺสา โหติฯ ",
"pli-tv-pvr7:66.15":	"ปญฺจหงฺเคหิ สมนฺนาคตาย ภิกฺขุนิยา อนิสฺสิตาย วตฺถพฺพํ—",
"pli-tv-pvr7:66.16":	"อุโปสถํ ชานาติ, อุโปสถกมฺมํ ชานาติ, ปาติโมกฺขํ ชานาติ, ปาติโมกฺขุทฺเทสํ ชานาติ, ปญฺจวสฺสา วา โหติ อติเรกปญฺจวสฺสา วาฯ ",
"pli-tv-pvr7:66.17":	"อปเรหิปิ ปญฺจหงฺเคหิ สมนฺนาคตาย ภิกฺขุนิยา นานิสฺสิตาย วตฺถพฺพํ—",
"pli-tv-pvr7:66.18":	"ปวารณํ น ชานาติ, ปวารณากมฺมํ น ชานาติ, ปาติโมกฺขํ น ชานาติ, ปาติโมกฺขุทฺเทสํ น ชานาติ, อูนปญฺจวสฺสา โหติฯ ",
"pli-tv-pvr7:66.19":	"ปญฺจหงฺเคหิ สมนฺนาคตาย ภิกฺขุนิยา อนิสฺสิตาย วตฺถพฺพํ—",
"pli-tv-pvr7:66.20":	"ปวารณํ ชานาติ, ปวารณากมฺมํ ชานาติ, ปาติโมกฺขํ ชานาติ, ปาติโมกฺขุทฺเทสํ ชานาติ, ปญฺจวสฺสา วา โหติ อติเรกปญฺจวสฺสา วาฯ ",
"pli-tv-pvr7:66.21":	"อปเรหิปิ ปญฺจหงฺเคหิ สมนฺนาคตาย ภิกฺขุนิยา นานิสฺสิตาย วตฺถพฺพํ—",
"pli-tv-pvr7:66.22":	"อาปตฺตานาปตฺตึ น ชานาติ, ลหุกครุกํ อาปตฺตึ น ชานาติ, สาวเสสานวเสสํ อาปตฺตึ น ชานาติ, ทุฏฺฐุลฺลาทุฏฺฐุลฺลํ อาปตฺตึ น ชานาติ, อูนปญฺจวสฺสา โหติฯ ",
"pli-tv-pvr7:66.23":	"ปญฺจหงฺเคหิ สมนฺนาคตาย ภิกฺขุนิยา อนิสฺสิตาย วตฺถพฺพํ—",
"pli-tv-pvr7:66.24":	"อาปตฺตานาปตฺตึ ชานาติ, ลหุกครุกํ อาปตฺตึ ชานาติ, สาวเสสานวเสสํ อาปตฺตึ ชานาติ, ทุฏฺฐุลฺลาทุฏฺฐุลฺลํ อาปตฺตึ ชานาติ, ปญฺจวสฺสา วา โหติ อติเรกปญฺจวสฺสา วาฯ ",
"pli-tv-pvr7:67.1":	"ปญฺจ อาทีนวา อปาสาทิเก—",
"pli-tv-pvr7:67.2":	"อตฺตาปิ อตฺตานํ อุปวทติ, อนุวิจฺจปิ วิญฺญู ครหนฺติ, ปาปโก กิตฺติสทฺโท อพฺภุคฺคจฺฉติ, สมฺมูโฬฺห กาลํ กโรติ, กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปชฺชติฯ ",
"pli-tv-pvr7:67.3":	"ปญฺจานิสํสา ปาสาทิเก—",
"pli-tv-pvr7:67.4":	"อตฺตาปิ อตฺตานํ น อุปวทติ, อนุวิจฺจปิ วิญฺญู ปสํสนฺติ, กลฺยาโณ กิตฺติสทฺโท อพฺภุคฺคจฺฉติ, อสมฺมูโฬฺห กาลํ กโรติ, กายสฺส เภทา ปรํ มรณา สุคตึ สคฺคํ โลกํ อุปปชฺชติฯ ",
"pli-tv-pvr7:67.5":	"อปเรปิ ปญฺจ อาทีนวา อปาสาทิเก—",
"pli-tv-pvr7:67.6":	"อปฺปสนฺนา น ปสีทนฺติ, ปสนฺนานํ เอกจฺจานํ อญฺญถตฺตํ โหติ, สตฺถุสาสนํ อกตํ โหติ, ปจฺฉิมา ชนตา ทิฏฺฐานุคตึ นาปชฺชติ, จิตฺตมสฺส น ปสีทติฯ ",
"pli-tv-pvr7:67.7":	"ปญฺจานิสํสา ปาสาทิเก—",
"pli-tv-pvr7:67.8":	"อปฺปสนฺนา ปสีทนฺติ, ปสนฺนานํ ภิโยฺยภาวาย โหติ, สตฺถุสาสนํ กตํ โหติ, ปจฺฉิมา ชนตา ทิฏฺฐานุคตึ อาปชฺชติ, จิตฺตมสฺส ปสีทติฯ ",
"pli-tv-pvr7:67.9":	"ปญฺจ อาทีนวา กุลูปเก—",
"pli-tv-pvr7:67.10":	"อนามนฺตจาเร อาปชฺชติ, รโห นิสชฺชาย อาปชฺชติ, ปฏิจฺฉนฺเน อาสเน อาปชฺชติ, มาตุคามสฺส อุตฺตริฉปฺปญฺจวาจาหิ ธมฺมํ เทเสนฺโต อาปชฺชติ, กามสงฺกปฺปพหุโล จ วิหรติฯ ",
"pli-tv-pvr7:67.11":	"ปญฺจ อาทีนวา กุลูปกสฺส ภิกฺขุโน—",
"pli-tv-pvr7:67.12":	"อติเวลํ กุเลสุ สํสฏฺฐสฺส วิหรโต มาตุคามสฺส อภิณฺหทสฺสนํ, ทสฺสเน สติ สํสคฺโค, สํสคฺเค สติ วิสฺสาโส, วิสฺสาเส สติ โอตาโร, โอติณฺณจิตฺตเสฺสตํ ภิกฺขุโน ปาฏิกงฺขํ อนภิรโต วา พฺรหฺมจริยํ จริสฺสติ อญฺญตรํ วา สงฺกิลิฏฺฐํ อาปตฺตึ อาปชฺชิสฺสติ สิกฺขํ วา ปจฺจกฺขาย หีนายาวตฺติสฺสติฯ ",
"pli-tv-pvr7:68.1":	"ปญฺจ พีชชาตานิ—",
"pli-tv-pvr7:68.2":	"มูลพีชํ, ขนฺธพีชํ, ผฬุพีชํ, อคฺคพีชํ, พีชพีชญฺเญว ปญฺจมํฯ ",
"pli-tv-pvr7:68.3":	"ปญฺจหิ สมณกปฺเปหิ ผลํ ปริภุญฺชิตพฺพํ—",
"pli-tv-pvr7:68.4":	"อคฺคิปริชิตํ, สตฺถปริชิตํ, นขปริชิตํ, อพีชํ, นิพฺพตฺตพีชญฺเญว ปญฺจมํฯ ",
"pli-tv-pvr7:68.5":	"ปญฺจ วิสุทฺธิโย—",
"pli-tv-pvr7:68.6":	"นิทานํ อุทฺทิสิตฺวา อวเสสํ สุเตน สาเวตพฺพํ, อยํ ปฐมา วิสุทฺธิ; ",
"pli-tv-pvr7:68.7":	"นิทานํ อุทฺทิสิตฺวา จตฺตาริ ปาราชิกานิ อุทฺทิสิตฺวา อวเสสํ สุเตน สาเวตพฺพํ, อยํ ทุติยา วิสุทฺธิ; ",
"pli-tv-pvr7:68.8":	"นิทานํ อุทฺทิสิตฺวา จตฺตาริ ปาราชิกานิ อุทฺทิสิตฺวา เตรส สงฺฆาทิเสเส อุทฺทิสิตฺวา อวเสสํ สุเตน สาเวตพฺพํ, อยํ ตติยา วิสุทฺธิ; ",
"pli-tv-pvr7:68.9":	"นิทานํ อุทฺทิสิตฺวา จตฺตาริ ปาราชิกานิ อุทฺทิสิตฺวา เตรส สงฺฆาทิเสเส อุทฺทิสิตฺวา เทฺว อนิยเต อุทฺทิสิตฺวา อวเสสํ สุเตน สาเวตพฺพํ, อยํ จตุตฺถา วิสุทฺธิ; ",
"pli-tv-pvr7:68.10":	"วิตฺถาเรเนว ปญฺจมีฯ ",
"pli-tv-pvr7:68.11":	"อปราปิ ปญฺจ วิสุทฺธิโย—",
"pli-tv-pvr7:68.12":	"สุตฺตุทฺเทโส, ปาริสุทฺธิอุโปสโถ, อธิฏฺฐานุโปสโถ, ปวารณา, สามคฺคีอุโปสโถเยว ปญฺจโมฯ ",
"pli-tv-pvr7:68.13":	"ปญฺจานิสํสา วินยธเร—",
"pli-tv-pvr7:68.14":	"อตฺตโน สีลกฺขนฺโธ สุคุตฺโต โหติ สุรกฺขิโต, กุกฺกุจฺจปกตานํ ปฏิสรณํ โหติ, วิสารโท สงฺฆมชฺเฌ โวหรติ, ปจฺจตฺถิเก สหธมฺเมน สุนิคฺคหิตํ นิคฺคณฺหาติ, สทฺธมฺมฏฺฐิติยา ปฏิปนฺโน โหติฯ ",
"pli-tv-pvr7:68.15":	"ปญฺจ อธมฺมิกานิ ปาติโมกฺขฏฺฐปนานิฯ ",
"pli-tv-pvr7:68.16":	"ปญฺจ ธมฺมิกานิ ปาติโมกฺขฏฺฐปนานีติฯ ",
"pli-tv-pvr7:69.1":	"ปญฺจกํ นิฏฺฐิตํฯ ",
"pli-tv-pvr7:70.1":	"ตสฺสุทฺทานํ ",
"pli-tv-pvr7:71.1":	"อาปตฺติ อาปตฺติกฺขนฺธา, ",
"pli-tv-pvr7:71.2":	"วินีตานนฺตเรน จ; ",
"pli-tv-pvr7:71.3":	"ปุคฺคลา เฉทนา เจว, ",
"pli-tv-pvr7:71.4":	"อาปชฺชติ จ ปจฺจยาฯ ",
"pli-tv-pvr7:72.1":	"น อุเปติ อุเปติ จ, ",
"pli-tv-pvr7:72.2":	"กปฺปนฺตุสงฺกิเตลญฺจ; ",
"pli-tv-pvr7:72.3":	"วสํ พฺยสนา สมฺปทา, ",
"pli-tv-pvr7:72.4":	"ปสฺสทฺธิ ปุคฺคเลน จฯ ",
"pli-tv-pvr7:73.1":	"โสสานิกํ ขายิตญฺจ, ",
"pli-tv-pvr7:73.2":	"เถยฺยํ โจโร จ วุจฺจติ; ",
"pli-tv-pvr7:73.3":	"อวิสฺสชฺชิ อเวภงฺคิ, ",
"pli-tv-pvr7:73.4":	"กายโต กายวาจโตฯ ",
"pli-tv-pvr7:74.1":	"เทสนา สงฺฆํ อุทฺเทสํ, ",
"pli-tv-pvr7:74.2":	"ปจฺจนฺติกถิเนน จ; ",
"pli-tv-pvr7:74.3":	"กมฺมานิ ยาวตติยํ, ",
"pli-tv-pvr7:74.4":	"ปาราชิถุลฺลทุกฺกฏํฯ ",
"pli-tv-pvr7:75.1":	"อกปฺปิยํ กปฺปิยญฺจ, ",
"pli-tv-pvr7:75.2":	"อปุญฺญทุวิโนทยา; ",
"pli-tv-pvr7:75.3":	"สมฺมชฺชนี อปเร จ, ",
"pli-tv-pvr7:75.4":	"ภาสํ อาปตฺติเมว จฯ ",
"pli-tv-pvr7:76.1":	"อธิกรณํ วตฺถุ ญตฺติ, ",
"pli-tv-pvr7:76.2":	"อาปตฺตา อุภยานิ จ; ",
"pli-tv-pvr7:76.3":	"ลหุกฏฺฐมกา เอเต, ",
"pli-tv-pvr7:76.4":	"กณฺหสุกฺกา วิชานถฯ ",
"pli-tv-pvr7:77.1":	"อรญฺญํ ปิณฺฑปาตญฺจ, ",
"pli-tv-pvr7:77.2":	"ปํสุรุกฺขสุสานิกา; ",
"pli-tv-pvr7:77.3":	"อพฺโภกาโส จีวรญฺจ, ",
"pli-tv-pvr7:77.4":	"สปทาโน นิสชฺชิโกฯ ",
"pli-tv-pvr7:78.1":	"สนฺถติ ขลุ ปจฺฉาปิ, ",
"pli-tv-pvr7:78.2":	"ปตฺตปิณฺฑิกเมว จ; ",
"pli-tv-pvr7:78.3":	"อุโปสถํ ปวารณํ, ",
"pli-tv-pvr7:78.4":	"อาปตฺตานาปตฺติปิ จฯ ",
"pli-tv-pvr7:79.1":	"กณฺหสุกฺกปทา เอเต, ",
"pli-tv-pvr7:79.2":	"ภิกฺขุนีนมฺปิ เต ตถา; ",
"pli-tv-pvr7:79.3":	"อปาสาทิกปาสาทิ, ",
"pli-tv-pvr7:79.4":	"ตเถว อปเร ทุเวฯ ",
"pli-tv-pvr7:80.1":	"กุลูปเก อติเวลํ, ",
"pli-tv-pvr7:80.2":	"พีชํ สมณกปฺปิ จ; ",
"pli-tv-pvr7:80.3":	"วิสุทฺธิ อปเร เจว, ",
"pli-tv-pvr7:80.4":	"วินยาธมฺมิเกน จ; ",
"pli-tv-pvr7:80.5":	"ธมฺมิกา จ ตถา วุตฺตา, ",
"pli-tv-pvr7:80.6":	"นิฏฺฐิตา สุทฺธิปญฺจกาติฯ ",
"pli-tv-pvr7:81.0":	"๖ฯ ฉกฺกวาร ",
"pli-tv-pvr7:81.1":	"ฉ อคารวาฯ ",
"pli-tv-pvr7:81.2":	"ฉ คารวาฯ ",
"pli-tv-pvr7:81.3":	"ฉ วินีตวตฺถูนิฯ ",
"pli-tv-pvr7:81.4":	"ฉ สามีจิโยฯ ",
"pli-tv-pvr7:81.5":	"ฉ อาปตฺติสมุฏฺฐานาฯ ",
"pli-tv-pvr7:81.6":	"ฉจฺเฉทนกา อาปตฺติโยฯ ",
"pli-tv-pvr7:81.7":	"ฉหากาเรหิ อาปตฺตึ อาปชฺชติฯ ",
"pli-tv-pvr7:81.8":	"ฉานิสํสา วินยธเรฯ ",
"pli-tv-pvr7:81.9":	"ฉ ปรมานิฯ ",
"pli-tv-pvr7:81.10":	"ฉารตฺตํ ติจีวเรน วิปฺปวสิตพฺพํฯ ",
"pli-tv-pvr7:81.11":	"ฉ จีวรานิฯ ",
"pli-tv-pvr7:81.12":	"ฉ รชนานิฯ ",
"pli-tv-pvr7:81.13":	"ฉ อาปตฺติโย กายโต จ จิตฺตโต จ สมุฏฺฐนฺติ น วาจโตฯ ",
"pli-tv-pvr7:81.14":	"ฉ อาปตฺติโย วาจโต จ จิตฺตโต จ สมุฏฺฐนฺติ น กายโตฯ ",
"pli-tv-pvr7:81.15":	"ฉ อาปตฺติโย กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr7:81.16":	"ฉ กมฺมานิฯ ",
"pli-tv-pvr7:81.17":	"ฉ วิวาทมูลานิฯ ",
"pli-tv-pvr7:81.18":	"ฉ อนุวาทมูลานิฯ ",
"pli-tv-pvr7:81.19":	"ฉ สารณียา ธมฺมาฯ ",
"pli-tv-pvr7:81.20":	"ทีฆโส ฉ วิทตฺถิโย, สุคตวิทตฺถิยาฯ ",
"pli-tv-pvr7:81.21":	"ติริยํ ฉ วิทตฺถิโยฯ ",
"pli-tv-pvr7:81.22":	"ฉ นิสฺสยปฏิปฺปสฺสทฺธิโย อาจริยมฺหาฯ ",
"pli-tv-pvr7:81.23":	"ฉ นหาเน อนุปญฺญตฺติโยฯ ",
"pli-tv-pvr7:81.24":	"วิปฺปกตจีวรํ อาทาย ปกฺกมติฯ ",
"pli-tv-pvr7:81.25":	"วิปฺปกตจีวรํ สมาทาย ปกฺกมติฯ ",
"pli-tv-pvr7:82.1":	"ฉหงฺเคหิ สมนฺนาคเตน ภิกฺขุนา อุปสมฺปาเทตพฺพํ นิสฺสโย ทาตพฺโพ สามเณโร อุปฏฺฐาเปตพฺโพ—",
"pli-tv-pvr7:82.2":	"อเสกฺเขน สีลกฺขนฺเธน สมนฺนาคโต โหติ, อเสกฺเขน สมาธิกฺขนฺเธน สมนฺนาคโต โหติ, อเสกฺเขน ปญฺญกฺขนฺเธน สมนฺนาคโต โหติ, อเสกฺเขน วิมุตฺติกฺขนฺเธน สมนฺนาคโต โหติ, อเสกฺเขน วิมุตฺติญาณทสฺสนกฺขนฺเธน สมนฺนาคโต โหติ, ทสวโสฺส วา โหติ อติเรกทสวโสฺส วาฯ ",
"pli-tv-pvr7:83.1":	"อปเรหิปิ ฉหงฺเคหิ สมนฺนาคเตน ภิกฺขุนา อุปสมฺปาเทตพฺพํ นิสฺสโย ทาตพฺโพ สามเณโร อุปฏฺฐาเปตพฺโพ—",
"pli-tv-pvr7:83.2":	"อตฺตนา อเสกฺเขน สีลกฺขนฺเธน สมนฺนาคโต โหติ, ปรํ อเสกฺเข สีลกฺขนฺเธ สมาทเปตา; ",
"pli-tv-pvr7:83.3":	"อตฺตนา อเสกฺเขน สมาธิกฺขนฺเธน สมนฺนาคโต โหติ, ปรํ อเสกฺเข สมาธิกฺขนฺเธ สมาทเปตา; ",
"pli-tv-pvr7:83.4":	"อตฺตนา อเสกฺเขน ปญฺญกฺขนฺเธน สมนฺนาคโต โหติ, ปรํ อเสกฺเข ปญฺญกฺขนฺเธ สมาทเปตา; ",
"pli-tv-pvr7:83.5":	"อตฺตนา อเสกฺเขน วิมุตฺติกฺขนฺเธน สมนฺนาคโต โหติ, ปรํ อเสกฺเข วิมุตฺติกฺขนฺเธ สมาทเปตา; ",
"pli-tv-pvr7:83.6":	"อตฺตนา อเสกฺเขน วิมุตฺติญาณทสฺสนกฺขนฺเธน สมนฺนาคโต โหติ, ปรํ อเสกฺเข วิมุตฺติญาณทสฺสนกฺขนฺเธ สมาทเปตา; ",
"pli-tv-pvr7:83.7":	"ทสวโสฺส วา โหติ อติเรกทสวโสฺส วาฯ ",
"pli-tv-pvr7:84.1":	"อปเรหิปิ ฉหงฺเคหิ สมนฺนาคเตน ภิกฺขุนา อุปสมฺปาเทตพฺพํ นิสฺสโย ทาตพฺโพ สามเณโร อุปฏฺฐาเปตพฺโพ—",
"pli-tv-pvr7:84.2":	"สทฺโธ โหติ, หิริมา โหติ, โอตฺตปฺปี โหติ, อารทฺธวีริโย โหติ, อุปฏฺฐิตสฺสติ โหติ, ทสวโสฺส วา โหติ อติเรกทสวโสฺส วาฯ ",
"pli-tv-pvr7:85.1":	"อปเรหิปิ ฉหงฺเคหิ สมนฺนาคเตน ภิกฺขุนา อุปสมฺปาเทตพฺพํ นิสฺสโย ทาตพฺโพ สามเณโร อุปฏฺฐาเปตพฺโพ—",
"pli-tv-pvr7:85.2":	"น อธิสีเล สีลวิปนฺโน โหติ, น อชฺฌาจาเร อาจารวิปนฺโน โหติ, น อติทิฏฺฐิยา ทิฏฺฐิวิปนฺโน โหติ, พหุสฺสุโต โหติ, ปญฺญวา โหติ, ทสวโสฺส วา โหติ อติเรกทสวโสฺส วาฯ ",
"pli-tv-pvr7:86.1":	"อปเรหิปิ ฉหงฺเคหิ สมนฺนาคเตน ภิกฺขุนา อุปสมฺปาเทตพฺพํ นิสฺสโย ทาตพฺโพ สามเณโร อุปฏฺฐาเปตพฺโพ—",
"pli-tv-pvr7:86.2":	"ปฏิพโล โหติ อนฺเตวาสึ วา สทฺธิวิหารึ วา คิลานํ อุปฏฺฐาตุํ วา อุปฏฺฐาเปตุํ วา, อนภิรตํ วูปกาเสตุํ วา วูปกาสาเปตุํ วา, อุปฺปนฺนํ กุกฺกุจฺจํ ธมฺมโต วิโนเทตุํ, อาปตฺตึ ชานาติ, อาปตฺติวุฏฺฐานํ ชานาติ, ทสวโสฺส วา โหติ อติเรกทสวโสฺส วาฯ ",
"pli-tv-pvr7:87.1":	"อปเรหิปิ ฉหงฺเคหิ สมนฺนาคเตน ภิกฺขุนา อุปสมฺปาเทตพฺพํ นิสฺสโย ทาตพฺโพ สามเณโร อุปฏฺฐาเปตพฺโพ—",
"pli-tv-pvr7:87.2":	"ปฏิพโล โหติ อนฺเตวาสึ วา สทฺธิวิหารึ วา อาภิสมาจาริกาย สิกฺขาย สิกฺขาเปตุํ, อาทิพฺรหฺมจาริยกาย สิกฺขาย วิเนตุํ, อภิธมฺเม วิเนตุํ, อภิวินเย วิเนตุํ, อุปฺปนฺนํ ทิฏฺฐิคตํ ธมฺมโต วิเวเจตุํ, ทสวโสฺส วา โหติ อติเรกทสวโสฺส วาฯ ",
"pli-tv-pvr7:88.1":	"อปเรหิปิ ฉหงฺเคหิ สมนฺนาคเตน ภิกฺขุนา อุปสมฺปาเทตพฺพํ นิสฺสโย ทาตพฺโพ สามเณโร อุปฏฺฐาเปตพฺโพ—",
"pli-tv-pvr7:88.2":	"อาปตฺตึ ชานาติ, อนาปตฺตึ ชานาติ, ลหุกํ อาปตฺตึ ชานาติ, ครุกํ อาปตฺตึ ชานาติ, อุภยานิ โข ปนสฺส ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส, ทสวโสฺส วา โหติ อติเรกทสวโสฺส วาฯ ",
"pli-tv-pvr7:89.1":	"ฉ อธมฺมิกานิ ปาติโมกฺขฏฺฐปนานิฯ ",
"pli-tv-pvr7:89.2":	"ฉ ธมฺมิกานิ ปาติโมกฺขฏฺฐปนานีติฯ ",
"pli-tv-pvr7:90.1":	"ฉกฺกํ นิฏฺฐิตํฯ ",
"pli-tv-pvr7:91.1":	"ตสฺสุทฺทานํ ",
"pli-tv-pvr7:92.1":	"อคารวา คารวา จ, ",
"pli-tv-pvr7:92.2":	"วินีตา สามีจิปิ จ; ",
"pli-tv-pvr7:92.3":	"สมุฏฺฐานา เฉทนา เจว, ",
"pli-tv-pvr7:92.4":	"อาการานิสํเสน จฯ ",
"pli-tv-pvr7:93.1":	"ปรมานิ จ ฉารตฺตํ, ",
"pli-tv-pvr7:93.2":	"จีวรํ รชนานิ จ; ",
"pli-tv-pvr7:93.3":	"กายโต จิตฺตโต จาปิ, ",
"pli-tv-pvr7:93.4":	"วาจโต จิตฺตโตปิ จฯ ",
"pli-tv-pvr7:94.1":	"กายวาจาจิตฺตโต จ, ",
"pli-tv-pvr7:94.2":	"กมฺมวิวาทเมว จ; ",
"pli-tv-pvr7:94.3":	"อนุวาทา ทีฆโส จ, ",
"pli-tv-pvr7:94.4":	"ติริยํ นิสฺสเยน จฯ ",
"pli-tv-pvr7:95.1":	"อนุปญฺญตฺติ อาทาย, ",
"pli-tv-pvr7:95.2":	"สมาทาย ตเถว จ; ",
"pli-tv-pvr7:95.3":	"อเสกฺเข สมาทเปตา, ",
"pli-tv-pvr7:95.4":	"สทฺโธ อธิสีเลน จ; ",
"pli-tv-pvr7:95.5":	"คิลานาภิสมาจารี, ",
"pli-tv-pvr7:95.6":	"อาปตฺตาธมฺมธมฺมิกาติฯ ",
"pli-tv-pvr7:96.0":	"๗ฯ สตฺตกวาร ",
"pli-tv-pvr7:96.1":	"สตฺตาปตฺติโยฯ ",
"pli-tv-pvr7:96.2":	"สตฺตาปตฺติกฺขนฺธาฯ ",
"pli-tv-pvr7:96.3":	"สตฺต วินีตวตฺถูนิฯ ",
"pli-tv-pvr7:96.4":	"สตฺต สามีจิโยฯ ",
"pli-tv-pvr7:96.5":	"สตฺต อธมฺมิกา ปฏิญฺญาตกรณาฯ ",
"pli-tv-pvr7:96.6":	"สตฺต ธมฺมิกา ปฏิญฺญาตกรณาฯ ",
"pli-tv-pvr7:96.7":	"สตฺตนฺนํ อนาปตฺติ สตฺตาหกรณีเยน คนฺตุํฯ ",
"pli-tv-pvr7:96.8":	"สตฺตานิสํสา วินยธเรฯ ",
"pli-tv-pvr7:96.9":	"สตฺต ปรมานิฯ ",
"pli-tv-pvr7:96.10":	"สตฺตเม อรุณุคฺคมเน นิสฺสคฺคิยํ โหติฯ ",
"pli-tv-pvr7:96.11":	"สตฺต สมถาฯ ",
"pli-tv-pvr7:96.12":	"สตฺต กมฺมานิฯ ",
"pli-tv-pvr7:96.13":	"สตฺต อามกธญฺญานิฯ ",
"pli-tv-pvr7:96.14":	"ติริยํ สตฺตนฺตราฯ ",
"pli-tv-pvr7:96.15":	"คณโภชเน สตฺต อนุปญฺญตฺติโยฯ ",
"pli-tv-pvr7:96.16":	"เภสชฺชานิ ปฏิคฺคเหตฺวา สตฺตาหปรมํ สนฺนิธิการกํ ปริภุญฺชิตพฺพานิฯ ",
"pli-tv-pvr7:96.17":	"กตจีวรํ อาทาย ปกฺกมติฯ ",
"pli-tv-pvr7:96.18":	"กตจีวรํ สมาทาย ปกฺกมติฯ ",
"pli-tv-pvr7:96.19":	"ภิกฺขุสฺส น โหติ อาปตฺติ ทฏฺฐพฺพาฯ ",
"pli-tv-pvr7:96.20":	"ภิกฺขุสฺส โหติ อาปตฺติ ทฏฺฐพฺพาฯ ",
"pli-tv-pvr7:96.21":	"ภิกฺขุสฺส โหติ อาปตฺติ ทฏฺฐพฺพาฯ ",
"pli-tv-pvr7:96.22":	"สตฺต อธมฺมิกานิ ปาติโมกฺขฏฺฐปนานิฯ ",
"pli-tv-pvr7:96.23":	"สตฺต ธมฺมิกานิ ปาติโมกฺขฏฺฐปนานิฯ ",
"pli-tv-pvr7:97.1":	"สตฺตหงฺเคหิ สมนฺนาคโต ภิกฺขุ วินยธโร โหติ—",
"pli-tv-pvr7:97.2":	"อาปตฺตึ ชานาติ, อนาปตฺตึ ชานาติ, ลหุกํ อาปตฺตึ ชานาติ, ครุกํ อาปตฺตึ ชานาติ, สีลวา โหติ, ปาติโมกฺขสํวรสํวุโต วิหรติ อาจารโคจรสมฺปนฺโน อณุมตฺเตสุ วชฺเชสุ ภยทสฺสาวี สมาทาย สิกฺขติ สิกฺขาปเทสุ, จตุนฺนํ ฌานานํ อาภิเจตสิกานํ ทิฏฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภี, อาสวานญฺจ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติฯ ",
"pli-tv-pvr7:98.1":	"อปเรหิปิ สตฺตหงฺเคหิ สมนฺนาคโต ภิกฺขุ วินยธโร โหติ—",
"pli-tv-pvr7:98.2":	"อาปตฺตึ ชานาติ, อนาปตฺตึ ชานาติ, ลหุกํ อาปตฺตึ ชานาติ, ครุกํ อาปตฺตึ ชานาติ, พหุสฺสุโต โหติ สุตธโร สุตสนฺนิจโย เย เต ธมฺมา อาทิกลฺยาณา มชฺเฌกลฺยาณา ปริโยสานกลฺยาณา สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ อภิวทนฺติ ตถารูปสฺส ธมฺมา พหุสฺสุตา โหนฺติ ธาตา วจสา ปริจิตา มนสานุเปกฺขิตา ทิฏฺฐิยา สุปฺปฏิวิทฺธา, จตุนฺนํ ฌานานํ อาภิเจตสิกานํ ทิฏฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภี, อาสวานญฺจ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติฯ ",
"pli-tv-pvr7:99.1":	"อปเรหิปิ สตฺตหงฺเคหิ สมนฺนาคโต ภิกฺขุ วินยธโร โหติ—",
"pli-tv-pvr7:99.2":	"อาปตฺตึ ชานาติ, อนาปตฺตึ ชานาติ, ลหุกํ อาปตฺตึ ชานาติ, ครุกํ อาปตฺตึ ชานาติ, อุภยานิ โข ปนสฺส ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส, จตุนฺนํ ฌานานํ อาภิเจตสิกานํ ทิฏฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภี, อาสวานญฺจ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติฯ ",
"pli-tv-pvr7:100.1":	"อปเรหิปิ สตฺตหงฺเคหิ สมนฺนาคโต ภิกฺขุ วินยธโร โหติ—",
"pli-tv-pvr7:100.2":	"อาปตฺตึ ชานาติ; อนาปตฺตึ ชานาติ; ลหุกํ อาปตฺตึ ชานาติ; ครุกํ อาปตฺตึ ชานาติ; อเนกวิหิตํ ปุพฺเพนิวาสํ อนุสฺสรติ, เสยฺยถิทํ—เอกมฺปิ ชาตึ เทฺวปิ ชาติโย ติโสฺสปิ ชาติโย จตโสฺสปิ ชาติโย ปญฺจปิ ชาติโย ทสปิ ชาติโย วีสมฺปิ ชาติโย ตึสมฺปิ ชาติโย จตฺตาลีสมฺปิ ชาติโย ปญฺญาสมฺปิ ชาติโย ชาติสตมฺปิ ชาติสหสฺสมฺปิ ชาติสตสหสฺสมฺปิ อเนเกปิ สํวฏฺฏกปฺเป อเนเกปิ วิวฏฺฏกปฺเป อเนเกปิ สํวฏฺฏวิวฏฺฏกปฺเป—“อมุตฺราสึ เอวํนาโม เอวงฺโคตฺโต เอวํวณฺโณ เอวมาหาโร เอวํสุขทุกฺขปฺปฏิสํเวที เอวมายุปริยนฺโต, โส ตโต จุโต อมุตฺร อุทปาทึ; ตตฺราปาสึ เอวํนาโม เอวงฺโคตฺโต เอวํวณฺโณ เอวมาหาโร เอวํสุขทุกฺขปฺปฏิสํเวที เอวมายุปริยนฺโต, โส ตโต จุโต อิธูปปนฺโน”ติ อิติ สาการํ เสาทฺเทสํ อเนกวิหิตํ ปุพฺเพนิวาสํ อนุสฺสรติ; ทิพฺเพน จกฺขุนา วิสุทฺเธน อติกฺกนฺตมานุสเกน สตฺเต ปสฺสติ จวมาเน อุปปชฺชมาเน หีเน ปณีเต สุวณฺเณ ทุพฺพณฺเณ, สุคเต ทุคฺคเต ยถากมฺมูปเค สตฺเต ปชานาติ—“อิเม วต โภนฺโต สตฺตา กายทุจฺจริเตน สมนฺนาคตา, วจีทุจฺจริเตน สมนฺนาคตา, มโนทุจฺจริเตน สมนฺนาคตา, อริยานํ อุปวาทกา, มิจฺฉาทิฏฺฐิกา, มิจฺฉาทิฏฺฐิกมฺมสมาทานา, เต กายสฺส เภทา ปรํ มรณา อปายํ ทุคฺคตึ วินิปาตํ นิรยํ อุปปนฺนา, อิเม วา ปน โภนฺโต สตฺตา กายสุจริเตน สมนฺนาคตา, วจีสุจริเตน สมนฺนาคตา, มโนสุจริเตน สมนฺนาคตา, อริยานํ อนุปวาทกา, สมฺมาทิฏฺฐิกา, สมฺมาทิฏฺฐิกมฺมสมาทานา, เต กายสฺส เภทา ปรํ มรณา สุคตึ สคฺคํ โลกํ อุปปนฺนา”ติ อิติ ทิพฺเพน จกฺขุนา วิสุทฺเธน อติกฺกนฺตมานุสเกน สตฺเต ปสฺสติ จวมาเน อุปปชฺชมาเน หีเน ปณีเต สุวณฺเณ ทุพฺพณฺเณ สุคเต ทุคฺคเต ยถากมฺมูปเค สตฺเต ปชานาติ; อาสวานญฺจ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติฯ ",
"pli-tv-pvr7:101.1":	"สตฺตหงฺเคหิ สมนฺนาคโต วินยธโร โสภติ—",
"pli-tv-pvr7:101.2":	"อาปตฺตึ ชานาติ, อนาปตฺตึ ชานาติ, ลหุกํ อาปตฺตึ ชานาติ, ครุกํ อาปตฺตึ ชานาติ, สีลวา โหติ …เป… สมาทาย สิกฺขติ สิกฺขาปเทสุ, จตุนฺนํ ฌานานํ อาภิเจตสิกานํ ทิฏฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภี, อาสวานญฺจ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติฯ ",
"pli-tv-pvr7:102.1":	"อปเรหิปิ สตฺตหงฺเคหิ สมนฺนาคโต วินยธโร โสภติ—",
"pli-tv-pvr7:102.2":	"อาปตฺตึ ชานาติ, อนาปตฺตึ ชานาติ, ลหุกํ อาปตฺตึ ชานาติ, ครุกํ อาปตฺตึ ชานาติ, พหุสฺสุโต โหติ …เป… ทิฏฺฐิยา สุปฺปฏิวิทฺโธ จตุนฺนํ ฌานานํ อาภิเจตสิกานํ ทิฏฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภี, อาสวานญฺจ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติฯ ",
"pli-tv-pvr7:103.1":	"อปเรหิปิ สตฺตหงฺเคหิ สมนฺนาคโต วินยธโร โสภติ—",
"pli-tv-pvr7:103.2":	"อาปตฺตึ ชานาติ, อนาปตฺตึ ชานาติ, ลหุกํ อาปตฺตึ ชานาติ, ครุกํ อาปตฺตึ ชานาติ, อุภยานิ โข ปนสฺส ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส, จตุนฺนํ ฌานานํ อาภิเจตสิกานํ ทิฏฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภี, อาสวานญฺจ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติฯ ",
"pli-tv-pvr7:104.1":	"อปเรหิปิ สตฺตหงฺเคหิ สมนฺนาคโต วินยธโร โสภติ—",
"pli-tv-pvr7:104.2":	"อาปตฺตึ ชานาติ; อนาปตฺตึ ชานาติ; ลหุกํ อาปตฺตึ ชานาติ; ครุกํ อาปตฺตึ ชานาติ; อเนกวิหิตํ ปุพฺเพนิวาสํ อนุสฺสรติ, เสยฺยถิทํ—เอกมฺปิ ชาตึ เทฺวปิ ชาติโย …เป… อิติ สาการํ เสาทฺเทสํ อเนกวิหิตํ ปุพฺเพนิวาสํ อนุสฺสรติ, ทิพฺเพน จกฺขุนา วิสุทฺเธน อติกฺกนฺตมานุสเกน สตฺเต ปสฺสติ จวมาเน อุปปชฺชมาเน หีเน ปณีเต สุวณฺเณ ทุพฺพณฺเณ สุคเต ทุคฺคเต ยถากมฺมูปเค สตฺเต ปชานาติ …เป… อิติ ทิพฺเพน จกฺขุนา วิสุทฺเธน อติกฺกนฺตมานุสเกน สตฺเต ปสฺสติ จวมาเน อุปปชฺชมาเน หีเน ปณีเต สุวณฺเณ ทุพฺพณฺเณ สุคเต ทุคฺคเต ยถากมฺมูปเค สตฺเต ปชานาติ; อาสวานญฺจ ขยา อนาสวํ เจโตวิมุตฺตึ ปญฺญาวิมุตฺตึ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติฯ ",
"pli-tv-pvr7:105.1":	"สตฺต อสทฺธมฺมา—",
"pli-tv-pvr7:105.2":	"อสฺสทฺโธ โหติ, อหิริโก โหติ, อโนตฺตปฺปี โหติ, อปฺปสฺสุโต โหติ, กุสีโต โหติ, มุฏฺฐสฺสติ โหติ, ทุปฺปญฺโญ โหติฯ ",
"pli-tv-pvr7:106.1":	"สตฺต สทฺธมฺมา—",
"pli-tv-pvr7:106.2":	"สทฺโธ โหติ, หิริมา โหติ, โอตฺตปฺปี โหติ, พหุสฺสุโต โหติ, อารทฺธวีริโย โหติ, อุปฏฺฐิตสฺสติ โหติ, ปญฺญวา โหตีติฯ ",
"pli-tv-pvr7:107.1":	"สตฺตกํ นิฏฺฐิตํฯ ",
"pli-tv-pvr7:108.1":	"ตสฺสุทฺทานํ ",
"pli-tv-pvr7:109.1":	"อาปตฺติ อาปตฺติกฺขนฺธา, ",
"pli-tv-pvr7:109.2":	"วินีตา สามีจิปิ จ; ",
"pli-tv-pvr7:109.3":	"อธมฺมิกา ธมฺมิกา จ, ",
"pli-tv-pvr7:109.4":	"อนาปตฺติ จ สตฺตาหํฯ ",
"pli-tv-pvr7:110.1":	"อานิสํสา ปรมานิ, ",
"pli-tv-pvr7:110.2":	"อรุณสมเถน จ; ",
"pli-tv-pvr7:110.3":	"กมฺมา อามกธญฺญา จ, ",
"pli-tv-pvr7:110.4":	"ติริยํ คณโภชเนฯ ",
"pli-tv-pvr7:111.1":	"สตฺตาหปรมํ อาทาย, ",
"pli-tv-pvr7:111.2":	"สมาทาย ตเถว จ; ",
"pli-tv-pvr7:111.3":	"น โหติ โหติ โหติ จ, ",
"pli-tv-pvr7:111.4":	"อธมฺมา ธมฺมิกานิ จฯ ",
"pli-tv-pvr7:112.1":	"จตุโร วินยธรา, ",
"pli-tv-pvr7:112.2":	"จตุภิกฺขู จ โสภเน; ",
"pli-tv-pvr7:112.3":	"สตฺต เจว อสทฺธมฺมา, ",
"pli-tv-pvr7:112.4":	"สตฺต สทฺธมฺมา เทสิตาติฯ ",
"pli-tv-pvr7:113.0":	"๘ฯ อฏฺฐกวาร ",
"pli-tv-pvr7:113.1":	"อฏฺฐานิสํเส สมฺปสฺสมาเนน น โส ภิกฺขุ อาปตฺติยา อทสฺสเน อุกฺขิปิตพฺโพฯ ",
"pli-tv-pvr7:113.2":	"อฏฺฐานิสํเส สมฺปสฺสมาเนน ปเรสมฺปิ สทฺธาย สา อาปตฺติ เทเสตพฺพาฯ ",
"pli-tv-pvr7:113.3":	"อฏฺฐ ยาวตติยกาฯ ",
"pli-tv-pvr7:113.4":	"อฏฺฐหากาเรหิ กุลานิ ทูเสติฯ ",
"pli-tv-pvr7:113.5":	"อฏฺฐ มาติกา จีวรสฺส อุปฺปาทายฯ ",
"pli-tv-pvr7:113.6":	"อฏฺฐ มาติกา กถินสฺส อุพฺภารายฯ ",
"pli-tv-pvr7:113.7":	"อฏฺฐ ปานานิฯ ",
"pli-tv-pvr7:113.8":	"อฏฺฐหิ อสทฺธมฺเมหิ อภิภูโต ปริยาทินฺนจิตฺโต เทวทตฺโต อาปายิโก เนรยิโก กปฺปฏฺโฐ อเตกิจฺโฉฯ ",
"pli-tv-pvr7:113.9":	"อฏฺฐ โลกธมฺมาฯ ",
"pli-tv-pvr7:113.10":	"อฏฺฐ ครุธมฺมาฯ ",
"pli-tv-pvr7:113.11":	"อฏฺฐ ปาฏิเทสนียาฯ ",
"pli-tv-pvr7:113.12":	"อฏฺฐงฺคิโก มุสาวาโทฯ ",
"pli-tv-pvr7:113.13":	"อฏฺฐ อุโปสถงฺคานิฯ ",
"pli-tv-pvr7:113.14":	"อฏฺฐ ทูเตยฺยงฺคานิฯ ",
"pli-tv-pvr7:113.15":	"อฏฺฐ ติตฺถิยวตฺตานิฯ ",
"pli-tv-pvr7:113.16":	"อฏฺฐ อจฺฉริยา อพฺภุตธมฺมา มหาสมุทฺเทฯ ",
"pli-tv-pvr7:113.17":	"อฏฺฐ อจฺฉริยา อพฺภุตธมฺมา อิมสฺมึ ธมฺมวินเยฯ ",
"pli-tv-pvr7:113.18":	"อฏฺฐ อนติริตฺตาฯ ",
"pli-tv-pvr7:113.19":	"อฏฺฐ อติริตฺตาฯ ",
"pli-tv-pvr7:113.20":	"อฏฺฐเม อรุณุคฺคมเน นิสฺสคฺคิยํ โหติฯ ",
"pli-tv-pvr7:113.21":	"อฏฺฐ ปาราชิกาฯ ",
"pli-tv-pvr7:113.22":	"อฏฺฐมํ วตฺถุํ ปริปูเรนฺตี นาเสตพฺพาฯ ",
"pli-tv-pvr7:113.23":	"อฏฺฐมํ วตฺถุํ ปริปูเรนฺติยา เทสิตาปิ อเทสิตา โหติฯ ",
"pli-tv-pvr7:113.24":	"อฏฺฐวาจิกา อุปสมฺปทาฯ ",
"pli-tv-pvr7:113.25":	"อฏฺฐนฺนํ ปจฺจุฏฺฐาตพฺพํฯ ",
"pli-tv-pvr7:113.26":	"อฏฺฐนฺนํ อาสนํ ทาตพฺพํฯ ",
"pli-tv-pvr7:113.27":	"อุปาสิกา อฏฺฐ วรานิ ยาจติฯ ",
"pli-tv-pvr7:113.28":	"อฏฺฐหงฺเคหิ สมนฺนาคโต ภิกฺขุ ภิกฺขุโนวาทโก สมฺมนฺนิตพฺโพฯ ",
"pli-tv-pvr7:113.29":	"อฏฺฐานิสํสา วินยธเรฯ ",
"pli-tv-pvr7:113.30":	"อฏฺฐ ปรมานิฯ ",
"pli-tv-pvr7:113.31":	"ตสฺสปาปิยสิกากมฺมกเตน ภิกฺขุนา อฏฺฐสุ ธมฺเมสุ สมฺมา วตฺติตพฺพํฯ ",
"pli-tv-pvr7:113.32":	"อฏฺฐ อธมฺมิกานิ ปาติโมกฺขฏฺฐปนานิฯ ",
"pli-tv-pvr7:113.33":	"อฏฺฐ ธมฺมิกานิ ปาติโมกฺขฏฺฐปนานีติฯ ",
"pli-tv-pvr7:114.1":	"อฏฺฐกํ นิฏฺฐิตํฯ ",
"pli-tv-pvr7:115.1":	"ตสฺสุทฺทานํ ",
"pli-tv-pvr7:116.1":	"น โส ภิกฺขุ ปเรสมฺปิ, ",
"pli-tv-pvr7:116.2":	"ยาวตติยทูสนา; ",
"pli-tv-pvr7:116.3":	"มาติกา กถินุพฺภารา, ",
"pli-tv-pvr7:116.4":	"ปานา อภิภูเตน จฯ ",
"pli-tv-pvr7:117.1":	"โลกธมฺมา ครุธมฺมา, ",
"pli-tv-pvr7:117.2":	"ปาฏิเทสนียา มุสา; ",
"pli-tv-pvr7:117.3":	"อุโปสถา จ ทูตงฺคา, ",
"pli-tv-pvr7:117.4":	"ติตฺถิยา สมุทฺเทปิ จฯ ",
"pli-tv-pvr7:118.1":	"อพฺภุตา อนติริตฺตํ, ",
"pli-tv-pvr7:118.2":	"อติริตฺตํ นิสฺสคฺคิยํ; ",
"pli-tv-pvr7:118.3":	"ปาราชิกฏฺฐมํ วตฺถุ, ",
"pli-tv-pvr7:118.4":	"อเทสิตูปสมฺปทาฯ ",
"pli-tv-pvr7:119.1":	"ปจฺจุฏฺฐานาสนญฺเจว, ",
"pli-tv-pvr7:119.2":	"วรํ โอวาทเกน จ; ",
"pli-tv-pvr7:119.3":	"อานิสํสา ปรมานิ, ",
"pli-tv-pvr7:119.4":	"อฏฺฐธมฺเมสุ วตฺตนา; ",
"pli-tv-pvr7:119.5":	"อธมฺมิกา ธมฺมิกา จ, ",
"pli-tv-pvr7:119.6":	"อฏฺฐกา สุปฺปกาสิตาติฯ ",
"pli-tv-pvr7:120.0":	"๙ฯ นวกวาร ",
"pli-tv-pvr7:120.1":	"นว อาฆาตวตฺถูนิฯ ",
"pli-tv-pvr7:120.2":	"นว อาฆาตปฏิวินยาฯ ",
"pli-tv-pvr7:120.3":	"นว วินีตวตฺถูนิฯ ",
"pli-tv-pvr7:120.4":	"นว ปฐมาปตฺติกาฯ ",
"pli-tv-pvr7:120.5":	"นวหิ สงฺโฆ ภิชฺชติฯ ",
"pli-tv-pvr7:120.6":	"นว ปณีตโภชนานิฯ ",
"pli-tv-pvr7:120.7":	"นวมํเสหิ ทุกฺกฏํฯ ",
"pli-tv-pvr7:120.8":	"นว ปาติโมกฺขุทฺเทสาฯ ",
"pli-tv-pvr7:120.9":	"นว ปรมานิฯ ",
"pli-tv-pvr7:120.10":	"นว ตณฺหามูลกา ธมฺมาฯ ",
"pli-tv-pvr7:120.11":	"นว วิธมานาฯ ",
"pli-tv-pvr7:120.12":	"นว จีวรานิ อธิฏฺฐาตพฺพานิฯ ",
"pli-tv-pvr7:120.13":	"นว จีวรานิ น วิกปฺเปตพฺพานิฯ ",
"pli-tv-pvr7:120.14":	"ทีฆโส นว วิทตฺถิโย สุคตวิทตฺถิยาฯ ",
"pli-tv-pvr7:120.15":	"นว อธมฺมิกานิ ทานานิฯ ",
"pli-tv-pvr7:120.16":	"นว อธมฺมิกา ปฏิคฺคหาฯ ",
"pli-tv-pvr7:120.17":	"นว อธมฺมิกา ปริโภคา—",
"pli-tv-pvr7:120.18":	"ตีณิ ธมฺมิกานิ ทานานิ, ตโย ธมฺมิกา ปฏิคฺคหา, ตโย ธมฺมิกา ปริโภคาฯ ",
"pli-tv-pvr7:120.19":	"นว อธมฺมิกา สญฺญตฺติโยฯ ",
"pli-tv-pvr7:120.20":	"นว ธมฺมิกา สญฺญตฺติโยฯ ",
"pli-tv-pvr7:120.21":	"อธมฺมกมฺเม เทฺว นวกานิฯ ",
"pli-tv-pvr7:120.22":	"ธมฺมกมฺเม เทฺว นวกานิฯ ",
"pli-tv-pvr7:120.23":	"นว อธมฺมิกานิ ปาติโมกฺขฏฺฐปนานิฯ ",
"pli-tv-pvr7:120.24":	"นว ธมฺมิกานิ ปาติโมกฺขฏฺฐปนานีติฯ ",
"pli-tv-pvr7:121.1":	"นวกํ นิฏฺฐิตํฯ ",
"pli-tv-pvr7:122.1":	"ตสฺสุทฺทานํ ",
"pli-tv-pvr7:123.1":	"อาฆาตวตฺถุวินยา, ",
"pli-tv-pvr7:123.2":	"วินีตา ปฐเมน จ; ",
"pli-tv-pvr7:123.3":	"ภิชฺชติ จ ปณีตญฺจ, ",
"pli-tv-pvr7:123.4":	"มํสุทฺเทสปรมานิ จฯ ",
"pli-tv-pvr7:124.1":	"ตณฺหา มานา อธิฏฺฐานา, ",
"pli-tv-pvr7:124.2":	"วิกปฺเป จ วิทตฺถิโย; ",
"pli-tv-pvr7:124.3":	"ทานา ปฏิคฺคหา โภคา, ",
"pli-tv-pvr7:124.4":	"ติวิธา ปุน ธมฺมิกาฯ ",
"pli-tv-pvr7:125.1":	"อธมฺมธมฺมสญฺญตฺติ, ",
"pli-tv-pvr7:125.2":	"ทุเว เทฺว นวกานิ จ; ",
"pli-tv-pvr7:125.3":	"ปาติโมกฺขฏฺฐปนานิ, ",
"pli-tv-pvr7:125.4":	"อธมฺมธมฺมิกานิ จาติฯ ",
"pli-tv-pvr7:126.0":	"๑๐ฯ ทสกวาร ",
"pli-tv-pvr7:126.1":	"ทส อาฆาตวตฺถูนิฯ ",
"pli-tv-pvr7:126.2":	"ทส อาฆาตปฏิวินยาฯ ",
"pli-tv-pvr7:126.3":	"ทส วินีตวตฺถูนิฯ ",
"pli-tv-pvr7:126.4":	"ทสวตฺถุกา มิจฺฉาทิฏฺฐิฯ ",
"pli-tv-pvr7:126.5":	"ทสวตฺถุกา สมฺมาทิฏฺฐิฯ ",
"pli-tv-pvr7:126.6":	"ทส อนฺตคฺคาหิกา ทิฏฺฐิฯ ",
"pli-tv-pvr7:126.7":	"ทส มิจฺฉตฺตาฯ ",
"pli-tv-pvr7:126.8":	"ทส สมฺมตฺตาฯ ",
"pli-tv-pvr7:126.9":	"ทส อกุสลกมฺมปถาฯ ",
"pli-tv-pvr7:126.10":	"ทส กุสลกมฺมปถาฯ ",
"pli-tv-pvr7:126.11":	"ทส อธมฺมิกา สลากคฺคาหาฯ ",
"pli-tv-pvr7:126.12":	"ทส ธมฺมิกา สลากคฺคาหาฯ ",
"pli-tv-pvr7:126.13":	"สามเณรานํ ทส สิกฺขาปทานิฯ ",
"pli-tv-pvr7:126.14":	"ทสหงฺเคหิ สมนฺนาคโต สามเณโร นาเสตพฺโพฯ ",
"pli-tv-pvr7:127.1":	"ทสหงฺเคหิ สมนฺนาคโต วินยธโร “พาโล” เตฺวว สงฺขํ คจฺฉติ—",
"pli-tv-pvr7:127.2":	"อตฺตโน ภาสปริยนฺตํ น อุคฺคณฺหาติ, ปรสฺส ภาสปริยนฺตํ น อุคฺคณฺหาติ, อตฺตโน ภาสปริยนฺตํ อนุคฺคเหตฺวา ปรสฺส ภาสปริยนฺตํ อนุคฺคเหตฺวา อธมฺเมน กาเรติ, อปฺปฏิญฺญาย อาปตฺตึ น ชานาติ, อาปตฺติยา มูลํ น ชานาติ, อาปตฺติสมุทยํ น ชานาติ, อาปตฺตินิโรธํ น ชานาติ, อาปตฺตินิโรธคามินึ ปฏิปทํ น ชานาติฯ ",
"pli-tv-pvr7:128.1":	"ทสหงฺเคหิ สมนฺนาคโต วินยธโร “ปณฺฑิโต” เตฺวว สงฺขํ คจฺฉติ—",
"pli-tv-pvr7:128.2":	"อตฺตโน ภาสปริยนฺตํ อุคฺคณฺหาติ, ปรสฺส ภาสปริยนฺตํ อุคฺคณฺหาติ, อตฺตโน ภาสปริยนฺตํ อุคฺคเหตฺวา ปรสฺส ภาสปริยนฺตํ อุคฺคเหตฺวา ธมฺเมน กาเรติ, ปฏิญฺญาย อาปตฺตึ ชานาติ, อาปตฺติยา มูลํ ชานาติ, อาปตฺติสมุทยํ ชานาติ, อาปตฺตินิโรธํ ชานาติ, อาปตฺตินิโรธคามินึ ปฏิปทํ ชานาติฯ ",
"pli-tv-pvr7:129.1":	"อปเรหิปิ ทสหงฺเคหิ สมนฺนาคโต วินยธโร “พาโล” เตฺวว สงฺขํ คจฺฉติ—",
"pli-tv-pvr7:129.2":	"อธิกรณํ น ชานาติ, อธิกรณสฺส มูลํ น ชานาติ, อธิกรณสมุทยํ น ชานาติ, อธิกรณนิโรธํ น ชานาติ, อธิกรณนิโรธคามินึ ปฏิปทํ น ชานาติ, วตฺถุํ น ชานาติ, นิทานํ น ชานาติ, ปญฺญตฺตึ น ชานาติ, อนุปญฺญตฺตึ น ชานาติ, อนุสนฺธิวจนปถํ น ชานาติฯ ",
"pli-tv-pvr7:130.1":	"ทสหงฺเคหิ สมนฺนาคโต วินยธโร “ปณฺฑิโต” เตฺวว สงฺขํ คจฺฉติ—",
"pli-tv-pvr7:130.2":	"อธิกรณํ ชานาติ, อธิกรณสฺส มูลํ ชานาติ, อธิกรณสมุทยํ ชานาติ, อธิกรณนิโรธํ ชานาติ, อธิกรณนิโรธคามินึ ปฏิปทํ ชานาติ, วตฺถุํ ชานาติ, นิทานํ ชานาติ, ปญฺญตฺตึ ชานาติ, อนุปญฺญตฺตึ ชานาติ, อนุสนฺธิวจนปถํ ชานาติฯ ",
"pli-tv-pvr7:131.1":	"อปเรหิปิ ทสหงฺเคหิ สมนฺนาคโต วินยธโร “พาโล” เตฺวว สงฺขํ คจฺฉติ—",
"pli-tv-pvr7:131.2":	"ญตฺตึ น ชานาติ, ญตฺติยา กรณํ น ชานาติ, น ปุพฺพกุสโล โหติ, น อปรกุสโล โหติ, อกาลญฺญู จ โหติ, อาปตฺตานาปตฺตึ น ชานาติ, ลหุกครุกํ อาปตฺตึ น ชานาติ, สาวเสสานวเสสํ อาปตฺตึ น ชานาติ, ทุฏฺฐุลฺลาทุฏฺฐุลฺลํ อาปตฺตึ น ชานาติ, อาจริยปรมฺปรา โข ปนสฺส น สุคฺคหิตา โหติ น สุมนสิกตา น สูปธาริตาฯ ",
"pli-tv-pvr7:132.1":	"ทสหงฺเคหิ สมนฺนาคโต วินยธโร “ปณฺฑิโต” เตฺวว สงฺขํ คจฺฉติ—",
"pli-tv-pvr7:132.2":	"ญตฺตึ ชานาติ, ญตฺติยา กรณํ ชานาติ, ปุพฺพกุสโล โหติ, อปรกุสโล โหติ, กาลญฺญู จ โหติ, อาปตฺตานาปตฺตึ ชานาติ, ลหุกครุกํ อาปตฺตึ ชานาติ, สาวเสสานวเสสํ อาปตฺตึ ชานาติ, ทุฏฺฐุลฺลาทุฏฺฐุลฺลํ อาปตฺตึ ชานาติ, อาจริยปรมฺปรา โข ปนสฺส สุคฺคหิตา โหติ สุมนสิกตา สูปธาริตาฯ ",
"pli-tv-pvr7:133.1":	"อปเรหิปิ ทสหงฺเคหิ สมนฺนาคโต วินยธโร “พาโล” เตฺวว สงฺขํ คจฺฉติ—",
"pli-tv-pvr7:133.2":	"อาปตฺตานาปตฺตึ น ชานาติ, ลหุกครุกํ อาปตฺตึ น ชานาติ, สาวเสสานวเสสํ อาปตฺตึ น ชานาติ, ทุฏฺฐุลฺลาทุฏฺฐุลฺลํ อาปตฺตึ น ชานาติ, อุภยานิ โข ปนสฺส ปาติโมกฺขานิ วิตฺถาเรน น สฺวาคตานิ โหนฺติ น สุวิภตฺตานิ น สุปฺปวตฺตีนิ น สุวินิจฺฉิตานิ สุตฺตโส อนุพฺยญฺชนโส, อาปตฺตานาปตฺตึ น ชานาติ, ลหุกครุกํ อาปตฺตึ น ชานาติ, สาวเสสานวเสสํ อาปตฺตึ น ชานาติ, ทุฏฺฐุลฺลาทุฏฺฐุลฺลํ อาปตฺตึ น ชานาติ, อธิกรเณ จ น วินิจฺฉยกุสโล โหติฯ ",
"pli-tv-pvr7:134.1":	"ทสหงฺเคหิ สมนฺนาคโต วินยธโร “ปณฺฑิโต” เตฺวว สงฺขํ คจฺฉติ—",
"pli-tv-pvr7:134.2":	"อาปตฺตานาปตฺตึ ชานาติ, ลหุกครุกํ อาปตฺตึ ชานาติ, สาวเสสานวเสสํ อาปตฺตึ ชานาติ, ทุฏฺฐุลฺลาทุฏฺฐุลฺลํ อาปตฺตึ ชานาติ, อุภยานิ โข ปนสฺส ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส, อาปตฺตานาปตฺตึ ชานาติ, ลหุกครุกํ อาปตฺตึ ชานาติ, สาวเสสานวเสสํ อาปตฺตึ ชานาติ, ทุฏฺฐุลฺลาทุฏฺฐุลฺลํ อาปตฺตึ ชานาติ, อธิกรเณ จ วินิจฺฉยกุสโล โหติฯ ",
"pli-tv-pvr7:135.1":	"ทสหงฺเคหิ สมนฺนาคโต ภิกฺขุ อุพฺพาหิกาย สมฺมนฺนิตพฺโพฯ ",
"pli-tv-pvr7:135.2":	"ทส อตฺถวเส ปฏิจฺจ ตถาคเตน สาวกานํ สิกฺขาปทํ ปญฺญตฺตํฯ ",
"pli-tv-pvr7:135.3":	"ทส อาทีนวา ราชนฺเตปุรปฺปเวสเนฯ ",
"pli-tv-pvr7:135.4":	"ทส ทานวตฺถูนิฯ ",
"pli-tv-pvr7:135.5":	"ทส รตนานิฯ ",
"pli-tv-pvr7:135.6":	"ทสวคฺโค ภิกฺขุสงฺโฆฯ ",
"pli-tv-pvr7:135.7":	"ทสวคฺเคน คเณน อุปสมฺปาเทตพฺพํฯ ",
"pli-tv-pvr7:135.8":	"ทส ปํสุกูลานิฯ ",
"pli-tv-pvr7:135.9":	"ทส จีวรธารณาฯ ",
"pli-tv-pvr7:135.10":	"ทสาหปรมํ อติเรกจีวรํ ธาเรตพฺพํฯ ",
"pli-tv-pvr7:135.11":	"ทส สุกฺกานิฯ ",
"pli-tv-pvr7:135.12":	"ทส อิตฺถิโยฯ ",
"pli-tv-pvr7:135.13":	"ทส ภริยาโยฯ ",
"pli-tv-pvr7:135.14":	"เวสาลิยา ทส วตฺถูนิ ทีเปนฺติฯ ",
"pli-tv-pvr7:135.15":	"ทส ปุคฺคลา อวนฺทิยาฯ ",
"pli-tv-pvr7:135.16":	"ทส อกฺโกสวตฺถูนิฯ ",
"pli-tv-pvr7:135.17":	"ทสหากาเรหิ เปสุญฺญํ อุปสํหรติฯ ",
"pli-tv-pvr7:135.18":	"ทส เสนาสนานิฯ ",
"pli-tv-pvr7:135.19":	"ทส วรานิ ยาจึสุฯ ",
"pli-tv-pvr7:135.20":	"ทส อธมฺมิกานิ ปาติโมกฺขฏฺฐปนานิฯ ",
"pli-tv-pvr7:135.21":	"ทส ธมฺมิกานิ ปาติโมกฺขฏฺฐปนานิฯ ",
"pli-tv-pvr7:135.22":	"ทสานิสํสา ยาคุยาฯ ",
"pli-tv-pvr7:135.23":	"ทส มํสา อกปฺปิยาฯ ",
"pli-tv-pvr7:135.24":	"ทส ปรมานิฯ ",
"pli-tv-pvr7:135.25":	"ทสวเสฺสน ภิกฺขุนา พฺยตฺเตน ปฏิพเลน ปพฺพาเชตพฺพํ อุปสมฺปาเทตพฺพํ นิสฺสโย ทาตพฺโพ สามเณโร อุปฏฺฐาเปตพฺโพฯ ",
"pli-tv-pvr7:135.26":	"ทสวสฺสาย ภิกฺขุนิยา พฺยตฺตาย ปฏิพลาย ปพฺพาเชตพฺพํ อุปสมฺปาเทตพฺพํ นิสฺสโย ทาตพฺโพ สามเณรี อุปฏฺฐาเปตพฺพาฯ ",
"pli-tv-pvr7:135.27":	"ทสวสฺสาย ภิกฺขุนิยา พฺยตฺตาย ปฏิพลาย วุฏฺฐาปนสมฺมุติ สาทิตพฺพาฯ ",
"pli-tv-pvr7:135.28":	"ทสวสฺสาย คิหิคตาย สิกฺขา ทาตพฺพาติฯ ",
"pli-tv-pvr7:136.1":	"ทสกํ นิฏฺฐิตํฯ ",
"pli-tv-pvr7:137.1":	"ตสฺสุทฺทานํ ",
"pli-tv-pvr7:138.1":	"อาฆาตํ วินยํ วตฺถุ, ",
"pli-tv-pvr7:138.2":	"มิจฺฉา สมฺมา จ อนฺตคา; ",
"pli-tv-pvr7:138.3":	"มิจฺฉตฺตา เจว สมฺมตฺตา, ",
"pli-tv-pvr7:138.4":	"อกุสลา กุสลาปิ จฯ ",
"pli-tv-pvr7:139.1":	"สลากา อธมฺมา ธมฺมา, ",
"pli-tv-pvr7:139.2":	"สามเณรา จ นาสนา; ",
"pli-tv-pvr7:139.3":	"ภาสาธิกรณญฺเจว, ",
"pli-tv-pvr7:139.4":	"ญตฺติลหุกเมว จฯ ",
"pli-tv-pvr7:140.1":	"ลหุกา ครุกา เอเต, ",
"pli-tv-pvr7:140.2":	"กณฺหสุกฺกา วิชานถ; ",
"pli-tv-pvr7:140.3":	"อุพฺพาหิกา จ สิกฺขา จ, ",
"pli-tv-pvr7:140.4":	"อนฺเตปุเร จ วตฺถูนิฯ ",
"pli-tv-pvr7:141.1":	"รตนํ ทสวคฺโค จ, ",
"pli-tv-pvr7:141.2":	"ตเถว อุปสมฺปทา; ",
"pli-tv-pvr7:141.3":	"ปํสุกูลธารณา จ, ",
"pli-tv-pvr7:141.4":	"ทสาหสุกฺไกตฺถิโยฯ ",
"pli-tv-pvr7:142.1":	"ภริยา ทส วตฺถูนิ, ",
"pli-tv-pvr7:142.2":	"อวนฺทิยกฺโกเสน จ; ",
"pli-tv-pvr7:142.3":	"เปสุญฺญญฺเจว เสนานิ, ",
"pli-tv-pvr7:142.4":	"วรานิ จ อธมฺมิกาฯ ",
"pli-tv-pvr7:143.1":	"ธมฺมิกา ยาคุมํสา จ, ",
"pli-tv-pvr7:143.2":	"ปรมา ภิกฺขุ ภิกฺขุนี; ",
"pli-tv-pvr7:143.3":	"วุฏฺฐาปนา คิหิคตา, ",
"pli-tv-pvr7:143.4":	"ทสกา สุปฺปกาสิตาติฯ ",
"pli-tv-pvr7:144.0":	"๑๑ฯ เอกาทสกวาร ",
"pli-tv-pvr7:144.1":	"เอกาทส ปุคฺคลา อนุปสมฺปนฺนา น อุปสมฺปาเทตพฺพา, อุปสมฺปนฺนา นาเสตพฺพาฯ ",
"pli-tv-pvr7:144.2":	"เอกาทส ปาทุกา อกปฺปิยาฯ ",
"pli-tv-pvr7:144.3":	"เอกาทส ปตฺตา อกปฺปิยาฯ ",
"pli-tv-pvr7:144.4":	"เอกาทส จีวรานิ อกปฺปิยานิฯ ",
"pli-tv-pvr7:144.5":	"เอกาทส ยาวตติยกาฯ ",
"pli-tv-pvr7:144.6":	"ภิกฺขุนีนํ เอกาทส อนฺตรายิกา ธมฺมา ปุจฺฉิตพฺพาฯ ",
"pli-tv-pvr7:144.7":	"เอกาทส จีวรานิ อธิฏฺฐาตพฺพานิฯ ",
"pli-tv-pvr7:144.8":	"เอกาทส จีวรานิ น วิกปฺเปตพฺพานิฯ ",
"pli-tv-pvr7:144.9":	"เอกาทเส อรุณุคฺคมเน นิสฺสคฺคิยํ โหติฯ ",
"pli-tv-pvr7:144.10":	"เอกาทส คณฺฐิกา กปฺปิยาฯ ",
"pli-tv-pvr7:144.11":	"เอกาทส วิธา กปฺปิยาฯ ",
"pli-tv-pvr7:144.12":	"เอกาทส ปถวี อกปฺปิยาฯ ",
"pli-tv-pvr7:144.13":	"เอกาทส ปถวี กปฺปิยาฯ ",
"pli-tv-pvr7:144.14":	"เอกาทส นิสฺสยปฏิปฺปสฺสทฺธิโยฯ ",
"pli-tv-pvr7:144.15":	"เอกาทส ปุคฺคลา อวนฺทิยาฯ ",
"pli-tv-pvr7:144.16":	"เอกาทส ปรมานิฯ ",
"pli-tv-pvr7:144.17":	"เอกาทส วรานิ ยาจึสุฯ ",
"pli-tv-pvr7:144.18":	"เอกาทส สีมาโทสาฯ ",
"pli-tv-pvr7:144.19":	"อกฺโกสกปริภาสเก ปุคฺคเล เอกาทสาทีนวา ปาฏิกงฺขาฯ ",
"pli-tv-pvr7:144.20":	"เมตฺตาย เจโตวิมุตฺติยา อาเสวิตาย ภาวิตาย พหุลีกตาย ยานีกตาย วตฺถุกตาย อนุฏฺฐิตาย ปริจิตาย สุสมารทฺธาย เอกาทสานิสํสา ปาฏิกงฺขาฯ ",
"pli-tv-pvr7:144.21":	"สุขํ สุปติ, สุขํ ปฏิพุชฺฌติ, น ปาปกํ สุปินํ ปสฺสติ, มนุสฺสานํ ปิโย โหติ, อมนุสฺสานํ ปิโย โหติ, เทวตา รกฺขนฺติ, นาสฺส อคฺคิ วา วิสํ วา สตฺถํ วา กมติ, ตุวฏฺฏํ จิตฺตํ สมาธิยติ, มุขวณฺโณ วิปฺปสีทติ, อสมฺมูโฬฺห กาลํ กโรติ, อุตฺตริ อปฺปฏิวิชฺฌนฺโต พฺรหฺมโลกูปโค โหติ—",
"pli-tv-pvr7:144.22":	"เมตฺตาย เจโตวิมุตฺติยา อาเสวิตาย ภาวิตาย พหุลีกตาย ยานีกตาย วตฺถุกตาย อนุฏฺฐิตาย ปริจิตาย สุสมารทฺธาย อิเม เอกาทสานิสํสา ปาฏิกงฺขาติฯ ",
"pli-tv-pvr7:145.1":	"เอกาทสกํ นิฏฺฐิตํฯ ",
"pli-tv-pvr7:146.1":	"ตสฺสุทฺทานํ ",
"pli-tv-pvr7:147.1":	"นาเสตพฺพา ปาทุกา จ, ",
"pli-tv-pvr7:147.2":	"ปตฺตา จ จีวรานิ จ; ",
"pli-tv-pvr7:147.3":	"ตติยา ปุจฺฉิตพฺพา จ, ",
"pli-tv-pvr7:147.4":	"อธิฏฺฐานวิกปฺปนาฯ ",
"pli-tv-pvr7:148.1":	"อรุณา คณฺฐิกา วิธา, ",
"pli-tv-pvr7:148.2":	"อกปฺปิยา จ กปฺปิยํ; ",
"pli-tv-pvr7:148.3":	"นิสฺสยาวนฺทิยา เจว, ",
"pli-tv-pvr7:148.4":	"ปรมานิ วรานิ จ; ",
"pli-tv-pvr7:148.5":	"สีมาโทสา จ อกฺโกสา, ",
"pli-tv-pvr7:148.6":	"เมตฺตาเยกาทสา กตาติฯ ",
"pli-tv-pvr7:149.1":	"เอกุตฺตริกํฯ ",
"pli-tv-pvr7:150.1":	"ตสฺสุทฺทานํ ",
"pli-tv-pvr7:151.1":	"เอกกา จ ทุกา เจว, ",
"pli-tv-pvr7:151.2":	"ติกา จ จตุปญฺจกา; ",
"pli-tv-pvr7:151.3":	"ฉสตฺตฏฺฐนวกา จ, ",
"pli-tv-pvr7:151.4":	"ทส เอกาทสานิ จฯ ",
"pli-tv-pvr7:152.1":	"หิตาย สพฺพสตฺตานํ, ",
"pli-tv-pvr7:152.2":	"ญาตธมฺเมน ตาทินา; ",
"pli-tv-pvr7:152.3":	"เอกุตฺตริกา วิมลา, ",
"pli-tv-pvr7:152.4":	"มหาวีเรน เทสิตาติฯ ",
"pli-tv-pvr7:153.1":	"เอกุตฺตริกํ นิฏฺฐิตํฯ "
}	
