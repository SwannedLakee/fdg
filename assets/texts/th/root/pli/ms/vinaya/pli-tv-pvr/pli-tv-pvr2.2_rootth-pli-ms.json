{	
"pli-tv-pvr2.2:0.1":	"ปริวาร ",
"pli-tv-pvr2.2:0.2":	"ภิกฺขุนิวิภงฺค ",
"pli-tv-pvr2.2:0.3":	"ปฐมภาค ",
"pli-tv-pvr2.2:0.4":	"๒ฯ๒ กตาปตฺติวาร ",
"pli-tv-pvr2.2:0.5":	"๑ฯ ปาราชิกกณฺฑ ",
"pli-tv-pvr2.2:1.1":	"อวสฺสุตา ภิกฺขุนี อวสฺสุตสฺส ปุริสปุคฺคลสฺส กายสํสคฺคํ สาทิยนฺตี กติ อาปตฺติโย อาปชฺชติ? ",
"pli-tv-pvr2.2:1.2":	"อวสฺสุตา ภิกฺขุนี อวสฺสุตสฺส ปุริสปุคฺคลสฺส กายสํสคฺคํ สาทิยนฺตี ติโสฺส อาปตฺติโย อาปชฺชติฯ ",
"pli-tv-pvr2.2:1.3":	"อธกฺขกํ อุพฺภชาณุมณฺฑลํ คหณํ สาทิยติ, อาปตฺติ ปาราชิกสฺส; ",
"pli-tv-pvr2.2:1.4":	"อุพฺภกฺขกํ อโธชาณุมณฺฑลํ คหณํ สาทิยติ, อาปตฺติ ถุลฺลจฺจยสฺส; ",
"pli-tv-pvr2.2:1.5":	"กายปฏิพทฺธํ คหณํ สาทิยติ, อาปตฺติ ทุกฺกฏสฺส—",
"pli-tv-pvr2.2:1.6":	"อวสฺสุตา ภิกฺขุนี อวสฺสุตสฺส ปุริสปุคฺคลสฺส กายสํสคฺคํ สาทิยนฺตี อิมา ติโสฺส อาปตฺติโย อาปชฺชติฯ ",
"pli-tv-pvr2.2:2.1":	"วชฺชปฺปฏิจฺฉาทิกา ภิกฺขุนี วชฺชํ ปฏิจฺฉาเทนฺตี กติ อาปตฺติโย อาปชฺชติ? ",
"pli-tv-pvr2.2:2.2":	"วชฺชปฺปฏิจฺฉาทิกา ภิกฺขุนี วชฺชํ ปฏิจฺฉาเทนฺตี ติโสฺส อาปตฺติโย อาปชฺชติฯ ",
"pli-tv-pvr2.2:2.3":	"ชานํ ปาราชิกํ ธมฺมํ ปฏิจฺฉาเทติ, อาปตฺติ ปาราชิกสฺส; ",
"pli-tv-pvr2.2:2.4":	"เวมติกา ปฏิจฺฉาเทติ, อาปตฺติ ถุลฺลจฺจยสฺส; ",
"pli-tv-pvr2.2:2.5":	"อาจารวิปตฺตึ ปฏิจฺฉาเทติ, อาปตฺติ ทุกฺกฏสฺส—",
"pli-tv-pvr2.2:2.6":	"วชฺชปฺปฏิจฺฉาทิกา ภิกฺขุนี วชฺชํ ปฏิจฺฉาเทนฺตี อิมา ติโสฺส อาปตฺติโย อาปชฺชติฯ ",
"pli-tv-pvr2.2:3.1":	"อุกฺขิตฺตานุวตฺติกา ภิกฺขุนี ยาวตติยํ สมนุภาสนาย น ปฏินิสฺสชฺชนฺตี กติ อาปตฺติโย อาปชฺชติ? ",
"pli-tv-pvr2.2:3.2":	"อุกฺขิตฺตานุวตฺติกา ภิกฺขุนี ยาวตติยํ สมนุภาสนาย น ปฏินิสฺสชฺชนฺตี ติโสฺส อาปตฺติโย อาปชฺชติฯ ",
"pli-tv-pvr2.2:3.3":	"ญตฺติยา ทุกฺกฏํ; ",
"pli-tv-pvr2.2:3.4":	"ทฺวีหิ กมฺมวาจาหิ ถุลฺลจฺจยา; ",
"pli-tv-pvr2.2:3.5":	"กมฺมวาจาปริโยสาเน อาปตฺติ ปาราชิกสฺส—",
"pli-tv-pvr2.2:3.6":	"อุกฺขิตฺตานุวตฺติกา ภิกฺขุนี ยาวตติยํ สมนุภาสนาย น ปฏินิสฺสชฺชนฺตี อิมา ติโสฺส อาปตฺติโย อาปชฺชติฯ ",
"pli-tv-pvr2.2:4.1":	"อฏฺฐมํ วตฺถุํ ปริปูเรนฺตี กติ อาปตฺติโย อาปชฺชติ? ",
"pli-tv-pvr2.2:4.2":	"อฏฺฐมํ วตฺถุํ ปริปูเรนฺตี ติโสฺส อาปตฺติโย อาปชฺชติฯ ",
"pli-tv-pvr2.2:4.3":	"ปุริเสน—“อิตฺถนฺนามํ โอกาสํ อาคจฺฉา”ติ วุตฺตา คจฺฉติ, อาปตฺติ ทุกฺกฏสฺส; ",
"pli-tv-pvr2.2:4.4":	"ปุริสสฺส หตฺถปาสํ โอกฺกนฺตมตฺเต อาปตฺติ ถุลฺลจฺจยสฺส; ",
"pli-tv-pvr2.2:4.5":	"อฏฺฐมํ วตฺถุํ ปริปูเรติ, อาปตฺติ ปาราชิกสฺส—",
"pli-tv-pvr2.2:4.6":	"อฏฺฐมํ วตฺถุํ ปริปูเรนฺตี อิมา ติโสฺส อาปตฺติโย อาปชฺชติฯ ",
"pli-tv-pvr2.2:5.1":	"ปาราชิกา นิฏฺฐิตาฯ ",
"pli-tv-pvr2.2:6.0":	"๒ฯ สงฺฆาทิเสสกณฺฑ ",
"pli-tv-pvr2.2:6.1":	"อุสฺสยวาทิกา ภิกฺขุนี อฑฺฑํ กโรนฺตี ติโสฺส อาปตฺติโย อาปชฺชติฯ ",
"pli-tv-pvr2.2:6.2":	"เอกสฺส อาโรเจติ, อาปตฺติ ทุกฺกฏสฺส; ",
"pli-tv-pvr2.2:6.3":	"ทุติยสฺส อาโรเจติ, อาปตฺติ ถุลฺลจฺจยสฺส; ",
"pli-tv-pvr2.2:6.4":	"อฑฺฑปริโยสาเน อาปตฺติ สงฺฆาทิเสสสฺสฯ ",
"pli-tv-pvr2.2:7.1":	"โจรึ วุฏฺฐาเปนฺตี ติโสฺส อาปตฺติโย อาปชฺชติฯ ",
"pli-tv-pvr2.2:7.2":	"ญตฺติยา ทุกฺกฏํ; ",
"pli-tv-pvr2.2:7.3":	"ทฺวีหิ กมฺมวาจาหิ ถุลฺลจฺจยา; ",
"pli-tv-pvr2.2:7.4":	"กมฺมวาจาปริโยสาเน อาปตฺติ สงฺฆาทิเสสสฺสฯ ",
"pli-tv-pvr2.2:8.1":	"เอกา คามนฺตรํ คจฺฉนฺตี ติโสฺส อาปตฺติโย อาปชฺชติฯ ",
"pli-tv-pvr2.2:8.2":	"คจฺฉติ, อาปตฺติ ทุกฺกฏสฺส; ",
"pli-tv-pvr2.2:8.3":	"ปฐมํ ปาทํ ปริกฺเขปํ อติกฺกาเมติ, อาปตฺติ ถุลฺลจฺจยสฺส; ",
"pli-tv-pvr2.2:8.4":	"ทุติยํ ปาทํ อติกฺกาเมติ, อาปตฺติ สงฺฆาทิเสสสฺสฯ ",
"pli-tv-pvr2.2:9.1":	"สมคฺเคน สงฺเฆน อุกฺขิตฺตํ ภิกฺขุนึ ธมฺเมน วินเยน สตฺถุสาสเนน อนปโลเกตฺวา การกสงฺฆํ อนญฺญาย คณสฺส ฉนฺทํ โอสาเรนฺตี ติโสฺส อาปตฺติโย อาปชฺชติฯ ",
"pli-tv-pvr2.2:9.2":	"ญตฺติยา ทุกฺกฏํ; ",
"pli-tv-pvr2.2:9.3":	"ทฺวีหิ กมฺมวาจาหิ ถุลฺลจฺจยา; ",
"pli-tv-pvr2.2:9.4":	"กมฺมวาจาปริโยสาเน อาปตฺติ สงฺฆาทิเสสสฺสฯ ",
"pli-tv-pvr2.2:10.1":	"อวสฺสุตา ภิกฺขุนี อวสฺสุตสฺส ปุริสปุคฺคลสฺส หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ภุญฺชนฺตี ติโสฺส อาปตฺติโย อาปชฺชติฯ ",
"pli-tv-pvr2.2:10.2":	"“ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ถุลฺลจฺจยสฺส; ",
"pli-tv-pvr2.2:10.3":	"อชฺโฌหาเร อชฺโฌหาเร อาปตฺติ สงฺฆาทิเสสสฺส; ",
"pli-tv-pvr2.2:10.4":	"อุทกทนฺตโปนํ ปฏิคฺคณฺหาติ, อาปตฺติ ทุกฺกฏสฺสฯ ",
"pli-tv-pvr2.2:11.1":	"“กึ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา, ยโต ตฺวํ อนวสฺสุตาฯ อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา, ตํ ตฺวํ สหตฺถา ปฏิคฺคเหตฺวา ขาท วา ภุญฺช วา”ติ อุโยฺยเชนฺตี ติโสฺส อาปตฺติโย อาปชฺชติฯ ",
"pli-tv-pvr2.2:11.2":	"ตสฺสา วจเนน ขาทิสฺสามิ ภุญฺชิสฺสามีติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr2.2:11.3":	"อชฺโฌหาเร อชฺโฌหาเร อาปตฺติ ถุลฺลจฺจยสฺส; ",
"pli-tv-pvr2.2:11.4":	"โภชนปริโยสาเน อาปตฺติ สงฺฆาทิเสสสฺสฯ ",
"pli-tv-pvr2.2:12.1":	"กุปิตา ภิกฺขุนี ยาวตติยํ สมนุภาสนาย น ปฏินิสฺสชฺชนฺตี ติโสฺส อาปตฺติโย อาปชฺชติฯ ",
"pli-tv-pvr2.2:12.2":	"ญตฺติยา ทุกฺกฏํ; ",
"pli-tv-pvr2.2:12.3":	"ทฺวีหิ กมฺมวาจาหิ ถุลฺลจฺจยา; ",
"pli-tv-pvr2.2:12.4":	"กมฺมวาจาปริโยสาเน อาปตฺติ สงฺฆาทิเสสสฺสฯ ",
"pli-tv-pvr2.2:13.1":	"กิสฺมิญฺจิเทว อธิกรเณ ปจฺจากตา ภิกฺขุนี ยาวตติยํ สมนุภาสนาย น ปฏินิสฺสชฺชนฺตี ติโสฺส อาปตฺติโย อาปชฺชติฯ ",
"pli-tv-pvr2.2:13.2":	"ญตฺติยา ทุกฺกฏํ; ",
"pli-tv-pvr2.2:13.3":	"ทฺวีหิ กมฺมวาจาหิ ถุลฺลจฺจยา; ",
"pli-tv-pvr2.2:13.4":	"กมฺมวาจาปริโยสาเน อาปตฺติ สงฺฆาทิเสสสฺสฯ ",
"pli-tv-pvr2.2:14.1":	"สํสฏฺฐา ภิกฺขุนิโย ยาวตติยํ สมนุภาสนาย น ปฏินิสฺสชฺชนฺติโย ติโสฺส อาปตฺติโย อาปชฺชนฺติฯ ",
"pli-tv-pvr2.2:14.2":	"ญตฺติยา ทุกฺกฏํ; ",
"pli-tv-pvr2.2:14.3":	"ทฺวีหิ กมฺมวาจาหิ ถุลฺลจฺจยา; ",
"pli-tv-pvr2.2:14.4":	"กมฺมวาจาปริโยสาเน อาปตฺติ สงฺฆาทิเสสสฺสฯ ",
"pli-tv-pvr2.2:15.1":	"“สํสฏฺฐาว, อเยฺย, ตุเมฺห วิหรถฯ มา ตุเมฺห นานา วิหริตฺถา”ติ อุโยฺยเชนฺตี ยาวตติยํ สมนุภาสนาย น ปฏินิสฺสชฺชนฺตี ติโสฺส อาปตฺติโย อาปชฺชติฯ ",
"pli-tv-pvr2.2:15.2":	"ญตฺติยา ทุกฺกฏํ; ",
"pli-tv-pvr2.2:15.3":	"ทฺวีหิ กมฺมวาจาหิ ถุลฺลจฺจยา; ",
"pli-tv-pvr2.2:15.4":	"กมฺมวาจาปริโยสาเน อาปตฺติ สงฺฆาทิเสสสฺสฯ ",
"pli-tv-pvr2.2:16.1":	"สงฺฆาทิเสสา นิฏฺฐิตาฯ ",
"pli-tv-pvr2.2:17.0":	"๓ฯ นิสฺสคฺคิยกณฺฑ ",
"pli-tv-pvr2.2:17.1":	"ปตฺตสนฺนิจยํ กโรนฺตี เอกํ อาปตฺตึ อาปชฺชติฯ ",
"pli-tv-pvr2.2:17.2":	"นิสฺสคฺคิยํ ปาจิตฺติยํฯ ",
"pli-tv-pvr2.2:18.1":	"อกาลจีวรํ “กาลจีวรนฺ”ติ อธิฏฺฐหิตฺวา ภาชาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:18.2":	"ภาชาเปติ, ปโยเค ทุกฺกฏํ; ",
"pli-tv-pvr2.2:18.3":	"ภาชาปิเต นิสฺสคฺคิยํ ปาจิตฺติยํฯ ",
"pli-tv-pvr2.2:19.1":	"ภิกฺขุนิยา สทฺธึ จีวรํ ปริวตฺเตตฺวา อจฺฉินฺทนฺตี เทฺว อาปตฺติโย อาปชฺชติฯ ",
"pli-tv-pvr2.2:19.2":	"อจฺฉินฺทติ, ปโยเค ทุกฺกฏํ; ",
"pli-tv-pvr2.2:19.3":	"อจฺฉินฺเน นิสฺสคฺคิยํ ปาจิตฺติยํฯ ",
"pli-tv-pvr2.2:20.1":	"อญฺญํ วิญฺญาเปตฺวา อญฺญํ วิญฺญาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:20.2":	"วิญฺญาเปติ, ปโยเค ทุกฺกฏํ; ",
"pli-tv-pvr2.2:20.3":	"วิญฺญาปิเต นิสฺสคฺคิยํ ปาจิตฺติยํฯ ",
"pli-tv-pvr2.2:21.1":	"อญฺญํ เจตาเปตฺวา อญฺญํ เจตาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:21.2":	"เจตาเปติ, ปโยเค ทุกฺกฏํ; ",
"pli-tv-pvr2.2:21.3":	"เจตาปิเต นิสฺสคฺคิยํ ปาจิตฺติยํฯ ",
"pli-tv-pvr2.2:22.1":	"อญฺญทตฺถิเกน ปริกฺขาเรน อญฺญุทฺทิสิเกน สงฺฆิเกน อญฺญํ เจตาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:22.2":	"เจตาเปติ, ปโยเค ทุกฺกฏํ; ",
"pli-tv-pvr2.2:22.3":	"เจตาปิเต นิสฺสคฺคิยํ ปาจิตฺติยํฯ ",
"pli-tv-pvr2.2:23.1":	"อญฺญทตฺถิเกน ปริกฺขาเรน อญฺญุทฺทิสิเกน สงฺฆิเกน สํยาจิเกน อญฺญํ เจตาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:23.2":	"เจตาเปติ, ปโยเค ทุกฺกฏํ; ",
"pli-tv-pvr2.2:23.3":	"เจตาปิเต นิสฺสคฺคิยํ ปาจิตฺติยํฯ ",
"pli-tv-pvr2.2:24.1":	"อญฺญทตฺถิเกน ปริกฺขาเรน อญฺญุทฺทิสิเกน มหาชนิเกน อญฺญํ เจตาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:24.2":	"เจตาเปติ, ปโยเค ทุกฺกฏํ; ",
"pli-tv-pvr2.2:24.3":	"เจตาปิเต นิสฺสคฺคิยํ ปาจิตฺติยํฯ ",
"pli-tv-pvr2.2:25.1":	"อญฺญทตฺถิเกน ปริกฺขาเรน อญฺญุทฺทิสิเกน มหาชนิเกน สํยาจิเกน อญฺญํ เจตาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:25.2":	"เจตาเปติ, ปโยเค ทุกฺกฏํ; ",
"pli-tv-pvr2.2:25.3":	"เจตาปิเต นิสฺสคฺคิยํ ปาจิตฺติยํฯ ",
"pli-tv-pvr2.2:26.1":	"อญฺญทตฺถิเกน ปริกฺขาเรน อญฺญุทฺทิสิเกน ปุคฺคลิเกน สํยาจิเกน อญฺญํ เจตาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:26.2":	"เจตาเปติ, ปโยเค ทุกฺกฏํ; ",
"pli-tv-pvr2.2:26.3":	"เจตาปิเต นิสฺสคฺคิยํ ปาจิตฺติยํฯ ",
"pli-tv-pvr2.2:27.1":	"อติเรกจตุกฺกํสปรมํ ครุปาวุรณํ เจตาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:27.2":	"เจตาเปติ, ปโยเค ทุกฺกฏํ; ",
"pli-tv-pvr2.2:27.3":	"เจตาปิเต นิสฺสคฺคิยํ ปาจิตฺติยํฯ ",
"pli-tv-pvr2.2:28.1":	"อติเรกอฑฺฒเตยฺยกํสปรมํ ลหุปาวุรณํ เจตาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:28.2":	"เจตาเปติ, ปโยเค ทุกฺกฏํ; ",
"pli-tv-pvr2.2:28.3":	"เจตาปิเต นิสฺสคฺคิยํ ปาจิตฺติยํฯ ",
"pli-tv-pvr2.2:29.1":	"นิสฺสคฺคิยา ปาจิตฺติยา นิฏฺฐิตาฯ ",
"pli-tv-pvr2.2:30.0.1":	"๔ฯ ปาจิตฺติยกณฺฑ ",
"pli-tv-pvr2.2:30.0.2":	"๔ฯ๑ฯ ลสุณวคฺค ",
"pli-tv-pvr2.2:30.1":	"ลสุณํ ขาทนฺตี เทฺว อาปตฺติโย อาปชฺชติฯ ",
"pli-tv-pvr2.2:30.2":	"ขาทิสฺสามีติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr2.2:30.3":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-pvr2.2:31.1":	"สมฺพาเธ โลมํ สํหราเปนฺตี เทฺว อาปตฺติโย อาปชฺชติฯ ",
"pli-tv-pvr2.2:31.2":	"สํหราเปติ, ปโยเค ทุกฺกฏํ; ",
"pli-tv-pvr2.2:31.3":	"สํหราปิเต อาปตฺติ ปาจิตฺติยสฺสฯ ",
"pli-tv-pvr2.2:32.1":	"ตลฆาตกํ กโรนฺตี เทฺว อาปตฺติโย อาปชฺชติฯ ",
"pli-tv-pvr2.2:32.2":	"กโรติ, ปโยเค ทุกฺกฏํ; ",
"pli-tv-pvr2.2:32.3":	"กเต อาปตฺติ ปาจิตฺติยสฺสฯ ",
"pli-tv-pvr2.2:33.1":	"ชตุมฏฺฐกํ อาทิยนฺตี เทฺว อาปตฺติโย อาปชฺชติฯ ",
"pli-tv-pvr2.2:33.2":	"อาทิยติ, ปโยเค ทุกฺกฏํ; ",
"pli-tv-pvr2.2:33.3":	"อาทินฺเน อาปตฺติ ปาจิตฺติยสฺสฯ ",
"pli-tv-pvr2.2:34.1":	"อติเรกทฺวงฺคุลปพฺพปรมํ อุทกสุทฺธิกํ อาทิยนฺตี เทฺว อาปตฺติโย อาปชฺชติฯ ",
"pli-tv-pvr2.2:34.2":	"อาทิยติ, ปโยเค ทุกฺกฏํ; ",
"pli-tv-pvr2.2:34.3":	"อาทินฺเน อาปตฺติ ปาจิตฺติยสฺสฯ ",
"pli-tv-pvr2.2:35.1":	"ภิกฺขุสฺส ภุญฺชนฺตสฺส ปานีเยน วา วิธูปเนน วา อุปติฏฺฐนฺตี เทฺว อาปตฺติโย อาปชฺชติฯ ",
"pli-tv-pvr2.2:35.2":	"หตฺถปาเส ติฏฺฐติ, อาปตฺติ ปาจิตฺติยสฺส; ",
"pli-tv-pvr2.2:35.3":	"หตฺถปาสํ วิชหิตฺวา ติฏฺฐติ, อาปตฺติ ทุกฺกฏสฺสฯ ",
"pli-tv-pvr2.2:36.1":	"อามกธญฺญํ วิญฺญาเปตฺวา ภุญฺชนฺตี เทฺว อาปตฺติโย อาปชฺชติฯ ",
"pli-tv-pvr2.2:36.2":	"“ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr2.2:36.3":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-pvr2.2:37.1":	"อุจฺจารํ วา ปสฺสาวํ วา สงฺการํ วา วิฆาสํ วา ติโรกุฏฺเฏ วา ติโรปากาเร วา ฉฑฺเฑนฺตี เทฺว อาปตฺติโย อาปชฺชติฯ ",
"pli-tv-pvr2.2:37.2":	"ฉฑฺเฑติ, ปโยเค ทุกฺกฏํ; ",
"pli-tv-pvr2.2:37.3":	"ฉฑฺฑิเต อาปตฺติ ปาจิตฺติยสฺสฯ ",
"pli-tv-pvr2.2:38.1":	"อุจฺจารํ วา ปสฺสาวํ วา สงฺการํ วา วิฆาสํ วา หริเต ฉฑฺเฑนฺตี เทฺว อาปตฺติโย อาปชฺชติฯ ",
"pli-tv-pvr2.2:38.2":	"ฉฑฺเฑติ, ปโยเค ทุกฺกฏํ; ",
"pli-tv-pvr2.2:38.3":	"ฉฑฺฑิเต อาปตฺติ ปาจิตฺติยสฺสฯ ",
"pli-tv-pvr2.2:39.1":	"นจฺจํ วา คีตํ วา วาทิตํ วา ทสฺสนาย คจฺฉนฺตี เทฺว อาปตฺติโย อาปชฺชติฯ ",
"pli-tv-pvr2.2:39.2":	"คจฺฉติ, อาปตฺติ ทุกฺกฏสฺส; ",
"pli-tv-pvr2.2:39.3":	"ยตฺถ ฐิตา ปสฺสติ วา สุณาติ วา, อาปตฺติ ปาจิตฺติยสฺสฯ ",
"pli-tv-pvr2.2:40.1":	"ลสุณวคฺโค ปฐโมฯ ",
"pli-tv-pvr2.2:41.0":	"๔ฯ๒ฯ รตฺตนฺธการวคฺค ",
"pli-tv-pvr2.2:41.1":	"รตฺตนฺธกาเร อปฺปทีเป ปุริเสน สทฺธึ เอเกเนกา สนฺติฏฺฐนฺตี เทฺว อาปตฺติโย อาปชฺชติฯ ",
"pli-tv-pvr2.2:41.2":	"หตฺถปาเส ติฏฺฐติ, อาปตฺติ ปาจิตฺติยสฺส; ",
"pli-tv-pvr2.2:41.3":	"หตฺถปาสํ วิชหิตฺวา ติฏฺฐติ, อาปตฺติ ทุกฺกฏสฺสฯ ",
"pli-tv-pvr2.2:42.1":	"ปฏิจฺฉนฺเน โอกาเส ปุริเสน สทฺธึ เอเกเนกา สนฺติฏฺฐนฺตี เทฺว อาปตฺติโย อาปชฺชติฯ ",
"pli-tv-pvr2.2:42.2":	"หตฺถปาเส ติฏฺฐติ, อาปตฺติ ปาจิตฺติยสฺส; ",
"pli-tv-pvr2.2:42.3":	"หตฺถปาสํ วิชหิตฺวา ติฏฺฐติ, อาปตฺติ ทุกฺกฏสฺสฯ ",
"pli-tv-pvr2.2:43.1":	"อชฺโฌกาเส ปุริเสน สทฺธึ เอเกเนกา สนฺติฏฺฐนฺตี เทฺว อาปตฺติโย อาปชฺชติฯ ",
"pli-tv-pvr2.2:43.2":	"หตฺถปาเส ติฏฺฐติ, อาปตฺติ ปาจิตฺติยสฺส; ",
"pli-tv-pvr2.2:43.3":	"หตฺถปาสํ วิชหิตฺวา ติฏฺฐติ, อาปตฺติ ทุกฺกฏสฺสฯ ",
"pli-tv-pvr2.2:44.1":	"รถิกาย วา พฺยูเห วา สิงฺฆาฏเก วา ปุริเสน สทฺธึ เอเกเนกา สนฺติฏฺฐนฺตี เทฺว อาปตฺติโย อาปชฺชติฯ ",
"pli-tv-pvr2.2:44.2":	"หตฺถปาเส ติฏฺฐติ, อาปตฺติ ปาจิตฺติยสฺส; ",
"pli-tv-pvr2.2:44.3":	"หตฺถปาสํ วิชหิตฺวา ติฏฺฐติ, อาปตฺติ ทุกฺกฏสฺสฯ ",
"pli-tv-pvr2.2:45.1":	"ปุเรภตฺตํ กุลานิ อุปสงฺกมิตฺวา อาสเน นิสีทิตฺวา สามิเก อนาปุจฺฉา ปกฺกมนฺตี เทฺว อาปตฺติโย อาปชฺชติฯ ",
"pli-tv-pvr2.2:45.2":	"ปฐมํ ปาทํ อโนวสฺสกํ อติกฺกาเมติ, อาปตฺติ ทุกฺกฏสฺส; ",
"pli-tv-pvr2.2:45.3":	"ทุติยํ ปาทํ อติกฺกาเมติ, อาปตฺติ ปาจิตฺติยสฺสฯ ",
"pli-tv-pvr2.2:46.1":	"ปจฺฉาภตฺตํ กุลานิ อุปสงฺกมิตฺวา สามิเก อนาปุจฺฉา อาสเน นิสีทนฺตี เทฺว อาปตฺติโย อาปชฺชติฯ ",
"pli-tv-pvr2.2:46.2":	"นิสีทติ, ปโยเค ทุกฺกฏํ; ",
"pli-tv-pvr2.2:46.3":	"นิสินฺเน อาปตฺติ ปาจิตฺติยสฺสฯ ",
"pli-tv-pvr2.2:47.1":	"วิกาเล กุลานิ อุปสงฺกมิตฺวา สามิเก อนาปุจฺฉา เสยฺยํ สนฺถริตฺวา วา สนฺถราเปตฺวา วา อภินิสีทนฺตี เทฺว อาปตฺติโย อาปชฺชติฯ ",
"pli-tv-pvr2.2:47.2":	"อภินิสีทติ, ปโยเค ทุกฺกฏํ; ",
"pli-tv-pvr2.2:47.3":	"อภินิสินฺเน อาปตฺติ ปาจิตฺติยสฺสฯ ",
"pli-tv-pvr2.2:48.1":	"ทุคฺคหิเตน ทูปธาริเตน ปรํ อุชฺฌาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:48.2":	"อุชฺฌาเปติ, ปโยเค ทุกฺกฏํ; ",
"pli-tv-pvr2.2:48.3":	"อุชฺฌาปิเต อาปตฺติ ปาจิตฺติยสฺสฯ ",
"pli-tv-pvr2.2:49.1":	"อตฺตานํ วา ปรํ วา นิรเยน วา พฺรหฺมจริเยน วา อภิสปนฺตี เทฺว อาปตฺติโย อาปชฺชติฯ ",
"pli-tv-pvr2.2:49.2":	"อภิสปติ, ปโยเค ทุกฺกฏํ; ",
"pli-tv-pvr2.2:49.3":	"อภิสปิเต อาปตฺติ ปาจิตฺติยสฺสฯ ",
"pli-tv-pvr2.2:50.1":	"อตฺตานํ วธิตฺวา วธิตฺวา โรทนฺตี เทฺว อาปตฺติโย อาปชฺชติฯ ",
"pli-tv-pvr2.2:50.2":	"วธติ โรทติ, อาปตฺติ ปาจิตฺติยสฺส; ",
"pli-tv-pvr2.2:50.3":	"วธติ น โรทติ, อาปตฺติ ทุกฺกฏสฺสฯ ",
"pli-tv-pvr2.2:51.1":	"รตฺตนฺธการวคฺโค ทุติโยฯ ",
"pli-tv-pvr2.2:52.0":	"๔ฯ๓ฯ นหานวคฺค ",
"pli-tv-pvr2.2:52.1":	"นคฺคา นหายนฺตี เทฺว อาปตฺติโย อาปชฺชติฯ ",
"pli-tv-pvr2.2:52.2":	"นหายติ, ปโยเค ทุกฺกฏํ; ",
"pli-tv-pvr2.2:52.3":	"นหานปริโยสาเน อาปตฺติ ปาจิตฺติยสฺสฯ ",
"pli-tv-pvr2.2:53.1":	"ปมาณาติกฺกนฺตํ อุทกสาฏิกํ การาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:53.2":	"การาเปติ, ปโยเค ทุกฺกฏํ; ",
"pli-tv-pvr2.2:53.3":	"การาปิเต, อาปตฺติ ปาจิตฺติยสฺสฯ ",
"pli-tv-pvr2.2:54.1":	"ภิกฺขุนิยา จีวรํ วิสิพฺเพตฺวา วา วิสิพฺพาเปตฺวา วา เนว สิพฺเพนฺตี น สิพฺพาปนาย อุสฺสุกฺกํ กโรนฺตี เอกํ อาปตฺตึ อาปชฺชติฯ ",
"pli-tv-pvr2.2:54.2":	"ปาจิตฺติยํฯ ",
"pli-tv-pvr2.2:55.1":	"ปญฺจาหิกํ สงฺฆาฏิจารํ อติกฺกาเมนฺตี เอกํ อาปตฺตึ อาปชฺชติฯ ",
"pli-tv-pvr2.2:55.2":	"ปาจิตฺติยํฯ ",
"pli-tv-pvr2.2:56.1":	"จีวรสงฺกมนียํ ธาเรนฺตี เทฺว อาปตฺติโย อาปชฺชติฯ ",
"pli-tv-pvr2.2:56.2":	"ธาเรติ, ปโยเค ทุกฺกฏํ; ",
"pli-tv-pvr2.2:56.3":	"ธาริเต, อาปตฺติ ปาจิตฺติยสฺสฯ ",
"pli-tv-pvr2.2:57.1":	"คณสฺส จีวรลาภํ อนฺตรายํ กโรนฺตี เทฺว อาปตฺติโย อาปชฺชติฯ ",
"pli-tv-pvr2.2:57.2":	"กโรติ, ปโยเค ทุกฺกฏํ; ",
"pli-tv-pvr2.2:57.3":	"กเต, อาปตฺติ ปาจิตฺติยสฺสฯ ",
"pli-tv-pvr2.2:58.1":	"ธมฺมิกํ จีวรวิภงฺคํ ปฏิพาหนฺตี เทฺว อาปตฺติโย อาปชฺชติฯ ",
"pli-tv-pvr2.2:58.2":	"ปฏิพาหติ, ปโยเค ทุกฺกฏํ; ",
"pli-tv-pvr2.2:58.3":	"ปฏิพาหิเต, อาปตฺติ ปาจิตฺติยสฺสฯ ",
"pli-tv-pvr2.2:59.1":	"อคาริกสฺส วา ปริพฺพาชกสฺส วา ปริพฺพาชิกาย วา สมณจีวรํ เทนฺตี เทฺว อาปตฺติโย อาปชฺชติฯ ",
"pli-tv-pvr2.2:59.2":	"เทติ, ปโยเค ทุกฺกฏํ; ",
"pli-tv-pvr2.2:59.3":	"ทินฺเน, อาปตฺติ ปาจิตฺติยสฺสฯ ",
"pli-tv-pvr2.2:60.1":	"ทุพฺพลจีวรปจฺจาสาย จีวรกาลสมยํ อติกฺกาเมนฺตี เทฺว อาปตฺติโย อาปชฺชติฯ ",
"pli-tv-pvr2.2:60.2":	"อติกฺกาเมติ, ปโยเค ทุกฺกฏํ; ",
"pli-tv-pvr2.2:60.3":	"อติกฺกามิเต, อาปตฺติ ปาจิตฺติยสฺสฯ ",
"pli-tv-pvr2.2:61.1":	"ธมฺมิกํ กถินุทฺธารํ ปฏิพาหนฺตี เทฺว อาปตฺติโย อาปชฺชติฯ ",
"pli-tv-pvr2.2:61.2":	"ปฏิพาหติ, ปโยเค ทุกฺกฏํ; ",
"pli-tv-pvr2.2:61.3":	"ปฏิพาหิเต, อาปตฺติ ปาจิตฺติยสฺสฯ ",
"pli-tv-pvr2.2:62.1":	"นหานวคฺโค ตติโยฯ ",
"pli-tv-pvr2.2:63.0":	"๔ฯ๔ฯ ตุวฏฺฏวคฺค ",
"pli-tv-pvr2.2:63.1":	"เทฺว ภิกฺขุนิโย เอกมญฺเจ ตุวฏฺเฏนฺติโย เทฺว อาปตฺติโย อาปชฺชนฺติฯ ",
"pli-tv-pvr2.2:63.2":	"นิปชฺชนฺติ, ปโยเค ทุกฺกฏํ; ",
"pli-tv-pvr2.2:63.3":	"นิปนฺเน, อาปตฺติ ปาจิตฺติยสฺสฯ ",
"pli-tv-pvr2.2:64.1":	"เทฺว ภิกฺขุนิโย เอกตฺถรณปาวุรณา ตุวฏฺเฏนฺติโย เทฺว อาปตฺติโย อาปชฺชนฺติฯ ",
"pli-tv-pvr2.2:64.2":	"นิปชฺชนฺติ, ปโยเค ทุกฺกฏํ; ",
"pli-tv-pvr2.2:64.3":	"นิปนฺเน, อาปตฺติ ปาจิตฺติยสฺสฯ ",
"pli-tv-pvr2.2:65.1":	"ภิกฺขุนิยา สญฺจิจฺจ อผาสุํ กโรนฺตี เทฺว อาปตฺติโย อาปชฺชติฯ ",
"pli-tv-pvr2.2:65.2":	"กโรติ, ปโยเค ทุกฺกฏํ; ",
"pli-tv-pvr2.2:65.3":	"กเต, อาปตฺติ ปาจิตฺติยสฺสฯ ",
"pli-tv-pvr2.2:66.1":	"ทุกฺขิตํ สหชีวินึ เนว อุปฏฺเฐนฺตี น อุปฏฺฐาปนาย อุสฺสุกฺกํ กโรนฺตี เอกํ อาปตฺตึ อาปชฺชติฯ ",
"pli-tv-pvr2.2:66.2":	"ปาจิตฺติยํฯ ",
"pli-tv-pvr2.2:67.1":	"ภิกฺขุนิยา อุปสฺสยํ ทตฺวา กุปิตา อนตฺตมนา นิกฺกฑฺฒนฺตี เทฺว อาปตฺติโย อาปชฺชติฯ ",
"pli-tv-pvr2.2:67.2":	"นิกฺกฑฺฒติ, ปโยเค ทุกฺกฏํ; ",
"pli-tv-pvr2.2:67.3":	"นิกฺกฑฺฒิเต, อาปตฺติ ปาจิตฺติยสฺสฯ ",
"pli-tv-pvr2.2:68.1":	"สํสฏฺฐา ภิกฺขุนี ยาวตติยํ สมนุภาสนาย น ปฏินิสฺสชฺชนฺตี เทฺว อาปตฺติโย อาปชฺชติฯ ",
"pli-tv-pvr2.2:68.2":	"ญตฺติยา ทุกฺกฏํ; ",
"pli-tv-pvr2.2:68.3":	"กมฺมวาจาปริโยสาเน อาปตฺติ ปาจิตฺติยสฺสฯ ",
"pli-tv-pvr2.2:69.1":	"อนฺโตรฏฺเฐ สาสงฺกสมฺมเต สปฺปฏิภเย อสตฺถิกา จาริกํ จรนฺตี เทฺว อาปตฺติโย อาปชฺชติฯ ",
"pli-tv-pvr2.2:69.2":	"ปฏิปชฺชติ, ปโยเค ทุกฺกฏํ; ",
"pli-tv-pvr2.2:69.3":	"ปฏิปนฺเน, อาปตฺติ ปาจิตฺติยสฺสฯ ",
"pli-tv-pvr2.2:70.1":	"ติโรรฏฺเฐ สาสงฺกสมฺมเต สปฺปฏิภเย อสตฺถิกา จาริกํ จรนฺตี เทฺว อาปตฺติโย อาปชฺชติฯ ",
"pli-tv-pvr2.2:70.2":	"ปฏิปชฺชติ, ปโยเค ทุกฺกฏํ; ",
"pli-tv-pvr2.2:70.3":	"ปฏิปนฺเน, อาปตฺติ ปาจิตฺติยสฺสฯ ",
"pli-tv-pvr2.2:71.1":	"อนฺโตวสฺสํ จาริกํ จรนฺตี เทฺว อาปตฺติโย อาปชฺชติฯ ",
"pli-tv-pvr2.2:71.2":	"ปฏิปชฺชติ, ปโยเค ทุกฺกฏํ; ",
"pli-tv-pvr2.2:71.3":	"ปฏิปนฺเน, อาปตฺติ ปาจิตฺติยสฺสฯ ",
"pli-tv-pvr2.2:72.1":	"วสฺสํวุฏฺฐา ภิกฺขุนี จาริกํ น ปกฺกมนฺตี เอกํ อาปตฺตึ อาปชฺชติฯ ",
"pli-tv-pvr2.2:72.2":	"ปาจิตฺติยํฯ ",
"pli-tv-pvr2.2:73.1":	"ตุวฏฺฏวคฺโค จตุตฺโถฯ ",
"pli-tv-pvr2.2:74.0":	"๔ฯ๕ฯ จิตฺตาคารวคฺค ",
"pli-tv-pvr2.2:74.1":	"ราชาคารํ วา จิตฺตาคารํ วา อารามํ วา อุยฺยานํ วา โปกฺขรณึ วา ทสฺสนาย คจฺฉนฺตี เทฺว อาปตฺติโย อาปชฺชติฯ ",
"pli-tv-pvr2.2:74.2":	"คจฺฉติ, อาปตฺติ ทุกฺกฏสฺส; ",
"pli-tv-pvr2.2:74.3":	"ยตฺถ ฐิตา ปสฺสติ, อาปตฺติ ปาจิตฺติยสฺสฯ ",
"pli-tv-pvr2.2:75.1":	"อาสนฺทึ วา ปลฺลงฺกํ วา ปริภุญฺชนฺตี เทฺว อาปตฺติโย อาปชฺชติฯ ",
"pli-tv-pvr2.2:75.2":	"ปริภุญฺชติ, ปโยเค ทุกฺกฏํ; ",
"pli-tv-pvr2.2:75.3":	"ปริภุตฺเต, อาปตฺติ ปาจิตฺติยสฺสฯ ",
"pli-tv-pvr2.2:76.1":	"สุตฺตํ กนฺตนฺตี เทฺว อาปตฺติโย อาปชฺชติฯ ",
"pli-tv-pvr2.2:76.2":	"กนฺตติ, ปโยเค ทุกฺกฏํ; ",
"pli-tv-pvr2.2:76.3":	"อุชฺชวุชฺชเว, อาปตฺติ ปาจิตฺติยสฺสฯ ",
"pli-tv-pvr2.2:77.1":	"คิหิเวยฺยาวจฺจํ กโรนฺตี เทฺว อาปตฺติโย อาปชฺชติฯ ",
"pli-tv-pvr2.2:77.2":	"กโรติ, ปโยเค ทุกฺกฏํ; ",
"pli-tv-pvr2.2:77.3":	"กเต, อาปตฺติ ปาจิตฺติยสฺสฯ ",
"pli-tv-pvr2.2:78.1":	"ภิกฺขุนิยา—“เอหาเยฺย, อิมํ อธิกรณํ วูปสเมหี”ติ วุจฺจมานา—“สาธู”ติ ปฏิสฺสุณิตฺวา เนว วูปสเมนฺตี น วูปสมาย อุสฺสุกฺกํ กโรนฺตี เอกํ อาปตฺตึ อาปชฺชติฯ ",
"pli-tv-pvr2.2:78.2":	"ปาจิตฺติยํฯ ",
"pli-tv-pvr2.2:79.1":	"อคาริกสฺส วา ปริพฺพาชกสฺส วา ปริพฺพาชิกาย วา สหตฺถา ขาทนียํ วา โภชนียํ วา เทนฺตี เทฺว อาปตฺติโย อาปชฺชติฯ ",
"pli-tv-pvr2.2:79.2":	"เทติ, ปโยเค ทุกฺกฏํ; ",
"pli-tv-pvr2.2:79.3":	"ทินฺเน, อาปตฺติ ปาจิตฺติยสฺสฯ ",
"pli-tv-pvr2.2:80.1":	"อาวสถจีวรํ อนิสฺสชฺชิตฺวา ปริภุญฺชนฺตี เทฺว อาปตฺติโย อาปชฺชติฯ ",
"pli-tv-pvr2.2:80.2":	"ปริภุญฺชติ, ปโยเค ทุกฺกฏํ; ",
"pli-tv-pvr2.2:80.3":	"ปริภุตฺเต, อาปตฺติ ปาจิตฺติยสฺสฯ ",
"pli-tv-pvr2.2:81.1":	"อาวสถํ อนิสฺสชฺชิตฺวา จาริกํ ปกฺกมนฺตี เทฺว อาปตฺติโย อาปชฺชติฯ ",
"pli-tv-pvr2.2:81.2":	"ปฐมํ ปาทํ ปริกฺเขปํ อติกฺกาเมติ, อาปตฺติ ทุกฺกฏสฺส; ",
"pli-tv-pvr2.2:81.3":	"ทุติยํ ปาทํ อติกฺกาเมติ, อาปตฺติ ปาจิตฺติยสฺสฯ ",
"pli-tv-pvr2.2:82.1":	"ติรจฺฉานวิชฺชํ ปริยาปุณนฺตี เทฺว อาปตฺติโย อาปชฺชติฯ ",
"pli-tv-pvr2.2:82.2":	"ปริยาปุณาติ, ปโยเค ทุกฺกฏํ; ",
"pli-tv-pvr2.2:82.3":	"ปเท ปเท อาปตฺติ ปาจิตฺติยสฺสฯ ",
"pli-tv-pvr2.2:83.1":	"ติรจฺฉานวิชฺชํ วาเจนฺตี เทฺว อาปตฺติโย อาปชฺชติฯ ",
"pli-tv-pvr2.2:83.2":	"วาเจติ, ปโยเค ทุกฺกฏํ; ",
"pli-tv-pvr2.2:83.3":	"ปเท ปเท อาปตฺติ ปาจิตฺติยสฺสฯ ",
"pli-tv-pvr2.2:84.1":	"จิตฺตาคารวคฺโค ปญฺจโมฯ ",
"pli-tv-pvr2.2:85.0":	"๔ฯ๖ฯ อารามวคฺค ",
"pli-tv-pvr2.2:85.1":	"ชานํ สภิกฺขุกํ อารามํ อนาปุจฺฉา ปวิสนฺตี เทฺว อาปตฺติโย อาปชฺชติฯ ",
"pli-tv-pvr2.2:85.2":	"ปฐมํ ปาทํ ปริกฺเขปํ อติกฺกาเมติ, อาปตฺติ ทุกฺกฏสฺส; ",
"pli-tv-pvr2.2:85.3":	"ทุติยํ ปาทํ อติกฺกาเมติ, อาปตฺติ ปาจิตฺติยสฺสฯ ",
"pli-tv-pvr2.2:86.1":	"ภิกฺขุํ อกฺโกสนฺตี ปริภาสนฺตี เทฺว อาปตฺติโย อาปชฺชติฯ ",
"pli-tv-pvr2.2:86.2":	"อกฺโกสติ, ปโยเค ทุกฺกฏํ; ",
"pli-tv-pvr2.2:86.3":	"อกฺโกสิเต, อาปตฺติ ปาจิตฺติยสฺสฯ ",
"pli-tv-pvr2.2:87.1":	"จณฺฑีกตา คณํ ปริภาสนฺตี เทฺว อาปตฺติโย อาปชฺชติฯ ",
"pli-tv-pvr2.2:87.2":	"ปริภาสติ, ปโยเค ทุกฺกฏํ; ",
"pli-tv-pvr2.2:87.3":	"ปริภาสิเต, อาปตฺติ ปาจิตฺติยสฺสฯ ",
"pli-tv-pvr2.2:88.1":	"นิมนฺติตา วา ปวาริตา วา ขาทนียํ วา โภชนียํ วา ภุญฺชนฺตี เทฺว อาปตฺติโย อาปชฺชติฯ ",
"pli-tv-pvr2.2:88.2":	"“ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr2.2:88.3":	"อชฺโฌหาเร อชฺโฌหาเร อาปตฺติ ปาจิตฺติยสฺสฯ ",
"pli-tv-pvr2.2:89.1":	"กุลํ มจฺฉรายนฺตี เทฺว อาปตฺติโย อาปชฺชติฯ ",
"pli-tv-pvr2.2:89.2":	"มจฺฉรายติ, ปโยเค ทุกฺกฏํ; ",
"pli-tv-pvr2.2:89.3":	"มจฺฉริเต, อาปตฺติ ปาจิตฺติยสฺสฯ ",
"pli-tv-pvr2.2:90.1":	"อภิกฺขุเก อาวาเส วสฺสํ วสนฺตี เทฺว อาปตฺติโย อาปชฺชติฯ ",
"pli-tv-pvr2.2:90.2":	"“วสฺสํ วสิสฺสามี”ติ เสนาสนํ ปญฺญเปติ ปานียํ ปริโภชนียํ อุปฏฺฐเปติ ปริเวณํ สมฺมชฺชติ, อาปตฺติ ทุกฺกฏสฺส; ",
"pli-tv-pvr2.2:90.3":	"สห อรุณุคฺคมนา อาปตฺติ ปาจิตฺติยสฺสฯ ",
"pli-tv-pvr2.2:91.1":	"วสฺสํวุฏฺฐา ภิกฺขุนี อุภโตสงฺเฆ ตีหิ ฐาเนหิ น ปวาเรนฺตี เอกํ อาปตฺตึ อาปชฺชติฯ ",
"pli-tv-pvr2.2:91.2":	"ปาจิตฺติยํฯ ",
"pli-tv-pvr2.2:92.1":	"โอวาทาย วา สํวาสาย วา น คจฺฉนฺตี เอกํ อาปตฺตึ อาปชฺชติฯ ",
"pli-tv-pvr2.2:92.2":	"ปาจิตฺติยํฯ ",
"pli-tv-pvr2.2:93.1":	"อุโปสถมฺปิ น ปุจฺฉนฺตี โอวาทมฺปิ น ยาจนฺตี เอกํ อาปตฺตึ อาปชฺชติฯ ",
"pli-tv-pvr2.2:93.2":	"ปาจิตฺติยํฯ ",
"pli-tv-pvr2.2:94.1":	"ปสาเข ชาตํ คณฺฑํ วา รุธิตํ วา อนปโลเกตฺวา สงฺฆํ วา คณํ วา ปุริเสน สทฺธึ เอเกเนกา เภทาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:94.2":	"เภทาเปติ, ปโยเค ทุกฺกฏํ; ",
"pli-tv-pvr2.2:94.3":	"ภินฺเน, อาปตฺติ ปาจิตฺติยสฺสฯ ",
"pli-tv-pvr2.2:95.1":	"อารามวคฺโค ฉฏฺโฐฯ ",
"pli-tv-pvr2.2:96.0":	"๔ฯ๗ฯ คพฺภินิวคฺค ",
"pli-tv-pvr2.2:96.1":	"คพฺภินึ วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:96.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:96.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:97.1":	"ปายนฺตึ วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:97.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:97.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:98.1":	"เทฺว วสฺสานิ ฉสุ ธมฺเมสุ อสิกฺขิตสิกฺขํ สิกฺขมานํ วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:98.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:98.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:99.1":	"เทฺว วสฺสานิ ฉสุ ธมฺเมสุ สิกฺขิตสิกฺขํ สิกฺขมานํ สงฺเฆน อสมฺมตํ วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:99.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:99.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:100.1":	"อูนทฺวาทสวสฺสํ คิหิคตํ วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:100.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:100.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:101.1":	"ปริปุณฺณทฺวาทสวสฺสํ คิหิคตํ เทฺว วสฺสานิ ฉสุ ธมฺเมสุ อสิกฺขิตสิกฺขํ วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:101.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:101.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:102.1":	"ปริปุณฺณทฺวาทสวสฺสํ คิหิคตํ เทฺว วสฺสานิ ฉสุ ธมฺเมสุ สิกฺขิตสิกฺขํ สงฺเฆน อสมฺมตํ วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:102.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:102.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:103.1":	"สหชีวินึ วุฏฺฐาเปตฺวา เทฺว วสฺสานิ เนว อนุคฺคณฺหนฺตี นานุคฺคณฺหาเปนฺตี เอกํ อาปตฺตึ อาปชฺชติฯ ",
"pli-tv-pvr2.2:103.2":	"ปาจิตฺติยํฯ ",
"pli-tv-pvr2.2:104.1":	"วุฏฺฐาปิตํ ปวตฺตินึ เทฺว วสฺสานิ นานุพนฺธนฺตี เอกํ อาปตฺตึ อาปชฺชติฯ ",
"pli-tv-pvr2.2:104.2":	"ปาจิตฺติยํฯ ",
"pli-tv-pvr2.2:105.1":	"สหชีวินึ วุฏฺฐาเปตฺวา เนว วูปกาเสนฺตี น วูปกาสาเปนฺตี เอกํ อาปตฺตึ อาปชฺชติฯ ",
"pli-tv-pvr2.2:105.2":	"ปาจิตฺติยํฯ ",
"pli-tv-pvr2.2:106.1":	"คพฺภินิวคฺโค สตฺตโมฯ ",
"pli-tv-pvr2.2:107.0":	"๔ฯ๘ฯ กุมาริภูตวคฺค ",
"pli-tv-pvr2.2:107.1":	"อูนวีสติวสฺสํ กุมาริภูตํ วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:107.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:107.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:108.1":	"ปริปุณฺณวีสติวสฺสํ กุมาริภูตํ เทฺว วสฺสานิ ฉสุ ธมฺเมสุ อสิกฺขิตสิกฺขํ วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:108.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:108.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:109.1":	"ปริปุณฺณวีสติวสฺสํ กุมาริภูตํ เทฺว วสฺสานิ ฉสุ ธมฺเมสุ สิกฺขิตสิกฺขํ สงฺเฆน อสมฺมตํ วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:109.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:109.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:110.1":	"อูนทฺวาทสวสฺสา วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:110.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:110.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:111.1":	"ปริปุณฺณทฺวาทสวสฺสา สงฺเฆน อสมฺมตา วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:111.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:111.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:112.1":	"“อลํ ตาว เต, อเยฺย, วุฏฺฐาปิเตนา”ติ วุจฺจมานา “สาธู”ติ ปฏิสฺสุณิตฺวา ปจฺฉา ขียนธมฺมํ อาปชฺชนฺตี เทฺว อาปตฺติโย อาปชฺชติฯ ",
"pli-tv-pvr2.2:112.2":	"ขิยฺยติ, ปโยเค ทุกฺกฏํ; ",
"pli-tv-pvr2.2:112.3":	"ขิยฺยิเต, อาปตฺติ ปาจิตฺติยสฺสฯ ",
"pli-tv-pvr2.2:113.1":	"สิกฺขมานํ—“สเจ เม ตฺวํ, อเยฺย, จีวรํ ทสฺสสิ, เอวาหํ ตํ วุฏฺฐาเปสฺสามี”ติ วตฺวา เนว วุฏฺฐาเปนฺตี น วุฏฺฐาปนาย อุสฺสุกฺกํ กโรนฺตี เอกํ อาปตฺตึ อาปชฺชติฯ ",
"pli-tv-pvr2.2:113.2":	"ปาจิตฺติยํฯ ",
"pli-tv-pvr2.2:114.1":	"สิกฺขมานํ—“สเจ มํ ตฺวํ, อเยฺย, เทฺว วสฺสานิ อนุพนฺธิสฺสสิ, เอวาหํ ตํ วุฏฺฐาเปสฺสามี”ติ วตฺวา เนว วุฏฺฐาเปนฺตี น วุฏฺฐาปนาย อุสฺสุกฺกํ กโรนฺตี เอกํ อาปตฺตึ อาปชฺชติฯ ",
"pli-tv-pvr2.2:114.2":	"ปาจิตฺติยํฯ ",
"pli-tv-pvr2.2:115.1":	"ปุริสสํสฏฺฐํ กุมารกสํสฏฺฐํ จณฺฑึ โสกาวาสํ สิกฺขมานํ วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:115.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:115.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:116.1":	"มาตาปิตูหิ วา สามิเกน วา อนนุญฺญาตํ สิกฺขมานํ วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:116.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:116.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:117.1":	"ปาริวาสิกฉนฺททาเนน สิกฺขมานํ วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:117.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:117.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:118.1":	"อนุวสฺสํ วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:118.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:118.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:119.1":	"เอกํ วสฺสํ เทฺว วุฏฺฐาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:119.2":	"วุฏฺฐาเปติ, ปโยเค ทุกฺกฏํ; ",
"pli-tv-pvr2.2:119.3":	"วุฏฺฐาปิเต, อาปตฺติ ปาจิตฺติยสฺสฯ ",
"pli-tv-pvr2.2:120.1":	"กุมาริภูตวคฺโค อฏฺฐโมฯ ",
"pli-tv-pvr2.2:121.0":	"๔ฯ๙ฯ ฉตฺตุปาหนวคฺค ",
"pli-tv-pvr2.2:121.1":	"ฉตฺตุปาหนํ ธาเรนฺตี เทฺว อาปตฺติโย อาปชฺชติฯ ",
"pli-tv-pvr2.2:121.2":	"ธาเรติ, ปโยเค ทุกฺกฏํ; ",
"pli-tv-pvr2.2:121.3":	"ธาริเต, อาปตฺติ ปาจิตฺติยสฺสฯ ",
"pli-tv-pvr2.2:122.1":	"ยาเนน ยายนฺตี เทฺว อาปตฺติโย อาปชฺชติฯ ",
"pli-tv-pvr2.2:122.2":	"ยายติ, ปโยเค ทุกฺกฏํ; ",
"pli-tv-pvr2.2:122.3":	"ยายิเต, อาปตฺติ ปาจิตฺติยสฺสฯ ",
"pli-tv-pvr2.2:123.1":	"สงฺฆาณึ ธาเรนฺตี เทฺว อาปตฺติโย อาปชฺชติฯ ",
"pli-tv-pvr2.2:123.2":	"ธาเรติ, ปโยเค ทุกฺกฏํ; ",
"pli-tv-pvr2.2:123.3":	"ธาริเต, อาปตฺติ ปาจิตฺติยสฺสฯ ",
"pli-tv-pvr2.2:124.1":	"อิตฺถาลงฺการํ ธาเรนฺตี เทฺว อาปตฺติโย อาปชฺชติฯ ",
"pli-tv-pvr2.2:124.2":	"ธาเรติ, ปโยเค ทุกฺกฏํ; ",
"pli-tv-pvr2.2:124.3":	"ธาริเต, อาปตฺติ ปาจิตฺติยสฺสฯ ",
"pli-tv-pvr2.2:125.1":	"คนฺธวณฺณเกน นหายนฺตี เทฺว อาปตฺติโย อาปชฺชติฯ ",
"pli-tv-pvr2.2:125.2":	"นหายติ, ปโยเค ทุกฺกฏํ; ",
"pli-tv-pvr2.2:125.3":	"นหานปริโยสาเน, อาปตฺติ ปาจิตฺติยสฺสฯ ",
"pli-tv-pvr2.2:126.1":	"วาสิตเกน ปิญฺญาเกน นหายนฺตี เทฺว อาปตฺติโย อาปชฺชติฯ ",
"pli-tv-pvr2.2:126.2":	"นหายติ, ปโยเค ทุกฺกฏํ; ",
"pli-tv-pvr2.2:126.3":	"นหานปริโยสาเน, อาปตฺติ ปาจิตฺติยสฺสฯ ",
"pli-tv-pvr2.2:127.1":	"ภิกฺขุนิยา อุมฺมทฺทาเปนฺตี ปริมทฺทาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:127.2":	"อุมฺมทฺทาเปติ, ปโยเค ทุกฺกฏํ; ",
"pli-tv-pvr2.2:127.3":	"อุมฺมทฺทิเต, อาปตฺติ ปาจิตฺติยสฺสฯ ",
"pli-tv-pvr2.2:128.1":	"สิกฺขมานาย อุมฺมทฺทาเปนฺตี ปริมทฺทาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:128.2":	"อุมฺมทฺทาเปติ, ปโยเค ทุกฺกฏํ; ",
"pli-tv-pvr2.2:128.3":	"อุมฺมทฺทิเต, อาปตฺติ ปาจิตฺติยสฺสฯ ",
"pli-tv-pvr2.2:129.1":	"สามเณริยา อุมฺมทฺทาเปนฺตี ปริมทฺทาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:129.2":	"อุมฺมทฺทาเปติ, ปโยเค ทุกฺกฏํ; ",
"pli-tv-pvr2.2:129.3":	"อุมฺมทฺทิเต, อาปตฺติ ปาจิตฺติยสฺสฯ ",
"pli-tv-pvr2.2:130.1":	"คิหินิยา อุมฺมทฺทาเปนฺตี ปริมทฺทาเปนฺตี เทฺว อาปตฺติโย อาปชฺชติฯ ",
"pli-tv-pvr2.2:130.2":	"อุมฺมทฺทาเปติ, ปโยเค ทุกฺกฏํ; ",
"pli-tv-pvr2.2:130.3":	"อุมฺมทฺทิเต, อาปตฺติ ปาจิตฺติยสฺสฯ ",
"pli-tv-pvr2.2:131.1":	"ภิกฺขุสฺส ปุรโต อนาปุจฺฉา อาสเน นิสีทนฺตี เทฺว อาปตฺติโย อาปชฺชติฯ ",
"pli-tv-pvr2.2:131.2":	"นิสีทติ, ปโยเค ทุกฺกฏํ; ",
"pli-tv-pvr2.2:131.3":	"นิสินฺเน, อาปตฺติ ปาจิตฺติยสฺสฯ ",
"pli-tv-pvr2.2:132.1":	"อโนกาสกตํ ภิกฺขุํ ปญฺหํ ปุจฺฉนฺตี เทฺว อาปตฺติโย อาปชฺชติฯ ",
"pli-tv-pvr2.2:132.2":	"ปุจฺฉติ, ปโยเค ทุกฺกฏํ; ",
"pli-tv-pvr2.2:132.3":	"ปุจฺฉิเต, อาปตฺติ ปาจิตฺติยสฺสฯ ",
"pli-tv-pvr2.2:133.1":	"อสงฺกจฺจิกา คามํ ปวิสนฺตี เทฺว อาปตฺติโย อาปชฺชติฯ ",
"pli-tv-pvr2.2:133.2":	"ปฐมํ ปาทํ ปริกฺเขปํ อติกฺกาเมติ, อาปตฺติ ทุกฺกฏสฺส; ",
"pli-tv-pvr2.2:133.3":	"ทุติยํ ปาทํ อติกฺกาเมติ, อาปตฺติ ปาจิตฺติยสฺสฯ ",
"pli-tv-pvr2.2:134.1":	"ฉตฺตุปาหนวคฺโค นวโมฯ ",
"pli-tv-pvr2.2:134.2":	"ขุทฺทกํ นิฏฺฐิตํฯ ",
"pli-tv-pvr2.2:135.0":	"๕ฯ ปาฏิเทสนียกณฺฑ ",
"pli-tv-pvr2.2:135.1":	"สปฺปึ วิญฺญาเปตฺวา ภุญฺชนฺตี เทฺว อาปตฺติโย อาปชฺชติฯ ",
"pli-tv-pvr2.2:135.2":	"ภุญฺชิสฺสามีติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr2.2:135.3":	"อชฺโฌหาเร อชฺโฌหาเร อาปตฺติ ปาฏิเทสนียสฺสฯ ",
"pli-tv-pvr2.2:136.1":	"เตลํ วิญฺญาเปตฺวา ภุญฺชนฺตี เทฺว อาปตฺติโย อาปชฺชติฯ ",
"pli-tv-pvr2.2:136.2":	"ภุญฺชิสฺสามีติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr2.2:136.3":	"อชฺโฌหาเร อชฺโฌหาเร อาปตฺติ ปาฏิเทสนียสฺสฯ ",
"pli-tv-pvr2.2:137.1":	"มธุํ วิญฺญาเปตฺวา ภุญฺชนฺตี เทฺว อาปตฺติโย อาปชฺชติฯ ",
"pli-tv-pvr2.2:137.2":	"ภุญฺชิสฺสามีติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr2.2:137.3":	"อชฺโฌหาเร อชฺโฌหาเร อาปตฺติ ปาฏิเทสนียสฺสฯ ",
"pli-tv-pvr2.2:138.1":	"ผาณิตํ วิญฺญาเปตฺวา ภุญฺชนฺตี เทฺว อาปตฺติโย อาปชฺชติฯ ",
"pli-tv-pvr2.2:138.2":	"ภุญฺชิสฺสามีติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr2.2:138.3":	"อชฺโฌหาเร อชฺโฌหาเร อาปตฺติ ปาฏิเทสนียสฺสฯ ",
"pli-tv-pvr2.2:139.1":	"มจฺฉํ วิญฺญาเปตฺวา ภุญฺชนฺตี เทฺว อาปตฺติโย อาปชฺชติฯ ",
"pli-tv-pvr2.2:139.2":	"ภุญฺชิสฺสามีติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr2.2:139.3":	"อชฺโฌหาเร อชฺโฌหาเร อาปตฺติ ปาฏิเทสนียสฺสฯ ",
"pli-tv-pvr2.2:140.1":	"มํสํ วิญฺญาเปตฺวา ภุญฺชนฺตี เทฺว อาปตฺติโย อาปชฺชติฯ ",
"pli-tv-pvr2.2:140.2":	"ภุญฺชิสฺสามีติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr2.2:140.3":	"อชฺโฌหาเร อชฺโฌหาเร อาปตฺติ ปาฏิเทสนียสฺสฯ ",
"pli-tv-pvr2.2:141.1":	"ขีรํ วิญฺญาเปตฺวา ภุญฺชนฺตี เทฺว อาปตฺติโย อาปชฺชติฯ ",
"pli-tv-pvr2.2:141.2":	"ภุญฺชิสฺสามีติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr2.2:141.3":	"อชฺโฌหาเร อชฺโฌหาเร อาปตฺติ ปาฏิเทสนียสฺสฯ ",
"pli-tv-pvr2.2:142.1":	"ทธึ วิญฺญาเปตฺวา ภุญฺชนฺตี เทฺว อาปตฺติโย อาปชฺชติฯ ",
"pli-tv-pvr2.2:142.2":	"ภุญฺชิสฺสามีติ ปฏิคฺคณฺหาติ, อาปตฺติ ทุกฺกฏสฺส; ",
"pli-tv-pvr2.2:142.3":	"อชฺโฌหาเร อชฺโฌหาเร อาปตฺติ ปาฏิเทสนียสฺสฯ ",
"pli-tv-pvr2.2:143.1":	"อฏฺฐ ปาฏิเทสนียา นิฏฺฐิตาฯ ",
"pli-tv-pvr2.2:143.2":	"กตาปตฺติวาโร นิฏฺฐิโต ทุติโยฯ "
}	
