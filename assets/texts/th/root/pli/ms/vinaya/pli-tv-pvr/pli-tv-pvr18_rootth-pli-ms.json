{	
"pli-tv-pvr18:0.1":	"ปริวาร ",
"pli-tv-pvr18:0.2":	"๑๘ฯ อตฺถาปตฺติสมุฏฺฐาน ",
"pli-tv-pvr18:0.3":	"๑ฯ ปาราชิก ",
"pli-tv-pvr18:1.1":	"อตฺถาปตฺติ อจิตฺตโก อาปชฺชติ, สจิตฺตโก วุฏฺฐาติฯ ",
"pli-tv-pvr18:1.2":	"อตฺถาปตฺติ สจิตฺตโก อาปชฺชติ, อจิตฺตโก วุฏฺฐาติฯ ",
"pli-tv-pvr18:1.3":	"อตฺถาปตฺติ อจิตฺตโก อาปชฺชติ, อจิตฺตโก วุฏฺฐาติฯ ",
"pli-tv-pvr18:1.4":	"อตฺถาปตฺติ สจิตฺตโก อาปชฺชติ, สจิตฺตโก วุฏฺฐาติฯ ",
"pli-tv-pvr18:1.5":	"อตฺถาปตฺติ กุสลจิตฺโต อาปชฺชติ, กุสลจิตฺโต วุฏฺฐาติฯ ",
"pli-tv-pvr18:1.6":	"อตฺถาปตฺติ กุสลจิตฺโต อาปชฺชติ, อกุสลจิตฺโต วุฏฺฐาติฯ ",
"pli-tv-pvr18:1.7":	"อตฺถาปตฺติ กุสลจิตฺโต อาปชฺชติ, อพฺยากตจิตฺโต วุฏฺฐาติฯ ",
"pli-tv-pvr18:1.8":	"อตฺถาปตฺติ อกุสลจิตฺโต อาปชฺชติ, กุสลจิตฺโต วุฏฺฐาติฯ ",
"pli-tv-pvr18:1.9":	"อตฺถาปตฺติ อกุสลจิตฺโต อาปชฺชติ, อกุสลจิตฺโต วุฏฺฐาติฯ ",
"pli-tv-pvr18:1.10":	"อตฺถาปตฺติ อกุสลจิตฺโต อาปชฺชติ, อพฺยากตจิตฺโต วุฏฺฐาติฯ ",
"pli-tv-pvr18:1.11":	"อตฺถาปตฺติ อพฺยากตจิตฺโต อาปชฺชติ, กุสลจิตฺโต วุฏฺฐาติฯ ",
"pli-tv-pvr18:1.12":	"อตฺถาปตฺติ อพฺยากตจิตฺโต อาปชฺชติ, อกุสลจิตฺโต วุฏฺฐาติฯ ",
"pli-tv-pvr18:1.13":	"อตฺถาปตฺติ อพฺยากตจิตฺโต อาปชฺชติ, อพฺยากตจิตฺโต วุฏฺฐาติฯ ",
"pli-tv-pvr18:2.1":	"ปฐมํ ปาราชิกํ กติหิ สมุฏฺฐาเนหิ สมุฏฺฐาติ? ",
"pli-tv-pvr18:2.2":	"ปฐมํ ปาราชิกํ เอเกน สมุฏฺฐาเนน สมุฏฺฐาติฯ ",
"pli-tv-pvr18:2.3":	"กายโต จ จิตฺตโต จ สมุฏฺฐาติ, น วาจโตฯ ",
"pli-tv-pvr18:3.1":	"ทุติยํ ปาราชิกํ กติหิ สมุฏฺฐาเนหิ สมุฏฺฐาติ? ",
"pli-tv-pvr18:3.2":	"ทุติยํ ปาราชิกํ ตีหิ สมุฏฺฐาเนหิ สมุฏฺฐาติ—",
"pli-tv-pvr18:3.3":	"สิยา กายโต จ จิตฺตโต จ สมุฏฺฐาติ, น วาจโต; ",
"pli-tv-pvr18:3.4":	"สิยา วาจโต จ จิตฺตโต จ สมุฏฺฐาติ, น กายโต; ",
"pli-tv-pvr18:3.5":	"สิยา กายโต จ วาจโต จ จิตฺตโต จ สมุฏฺฐาติฯ ",
"pli-tv-pvr18:4.1":	"ตติยํ ปาราชิกํ กติหิ สมุฏฺฐาเนหิ สมุฏฺฐาติ? ",
"pli-tv-pvr18:4.2":	"ตติยํ ปาราชิกํ ตีหิ สมุฏฺฐาเนหิ สมุฏฺฐาติ—",
"pli-tv-pvr18:4.3":	"สิยา กายโต จ จิตฺตโต จ สมุฏฺฐาติ, น วาจโต; ",
"pli-tv-pvr18:4.4":	"สิยา วาจโต จ จิตฺตโต จ สมุฏฺฐาติ, น กายโต; ",
"pli-tv-pvr18:4.5":	"สิยา กายโต จ วาจโต จ จิตฺตโต จ สมุฏฺฐาติฯ ",
"pli-tv-pvr18:5.1":	"จตุตฺถํ ปาราชิกํ กติหิ สมุฏฺฐาเนหิ สมุฏฺฐาติ? ",
"pli-tv-pvr18:5.2":	"จตุตฺถํ ปาราชิกํ ตีหิ สมุฏฺฐาเนหิ สมุฏฺฐาติ—",
"pli-tv-pvr18:5.3":	"สิยา กายโต จ จิตฺตโต จ สมุฏฺฐาติ, น วาจโต; ",
"pli-tv-pvr18:5.4":	"สิยา วาจโต จ จิตฺตโต จ สมุฏฺฐาติ, น กายโต; ",
"pli-tv-pvr18:5.5":	"สิยา กายโต จ วาจโต จ จิตฺตโต จ สมุฏฺฐาติฯ ",
"pli-tv-pvr18:6.1":	"จตฺตาโร ปาราชิกา นิฏฺฐิตาฯ ",
"pli-tv-pvr18:7.0":	"๒ฯ สงฺฆาทิเสส ",
"pli-tv-pvr18:7.1":	"อุปกฺกมิตฺวา อสุจึ โมเจนฺตสฺส สงฺฆาทิเสโส กติหิ สมุฏฺฐาเนหิ สมุฏฺฐาติ? ",
"pli-tv-pvr18:7.2":	"อุปกฺกมิตฺวา อสุจึ โมเจนฺตสฺส สงฺฆาทิเสโส เอเกน สมุฏฺฐาเนน สมุฏฺฐาติ—",
"pli-tv-pvr18:7.3":	"กายโต จ จิตฺตโต จ สมุฏฺฐาติ, น วาจโตฯ ",
"pli-tv-pvr18:8.1":	"มาตุคาเมน สทฺธึ กายสํสคฺคํ สมาปชฺชนฺตสฺส สงฺฆาทิเสโส กติหิ สมุฏฺฐาเนหิ สมุฏฺฐาติ? ",
"pli-tv-pvr18:8.2":	"มาตุคาเมน สทฺธึ กายสํสคฺคํ สมาปชฺชนฺตสฺส สงฺฆาทิเสโส เอเกน สมุฏฺฐาเนน สมุฏฺฐาติ—",
"pli-tv-pvr18:8.3":	"กายโต จ จิตฺตโต จ สมุฏฺฐาติ, น วาจโตฯ ",
"pli-tv-pvr18:9.1":	"มาตุคามํ ทุฏฺฐุลฺลาหิ วาจาหิ โอภาเสนฺตสฺส สงฺฆาทิเสโส กติหิ สมุฏฺฐาเนหิ สมุฏฺฐาติ? ",
"pli-tv-pvr18:9.2":	"มาตุคามํ ทุฏฺฐุลฺลาหิ วาจาหิ โอภาเสนฺตสฺส สงฺฆาทิเสโส ตีหิ สมุฏฺฐาเนหิ สมุฏฺฐาติ—",
"pli-tv-pvr18:9.3":	"สิยา กายโต จ จิตฺตโต จ สมุฏฺฐาติ น วาจโต; ",
"pli-tv-pvr18:9.4":	"สิยา วาจโต จ จิตฺตโต จ สมุฏฺฐาติ, น กายโต; ",
"pli-tv-pvr18:9.5":	"สิยา กายโต จ วาจโต จ จิตฺตโต จ สมุฏฺฐาติฯ ",
"pli-tv-pvr18:10.1":	"มาตุคามสฺส สนฺติเก อตฺตกามปาริจริยาย วณฺณํ ภาสนฺตสฺส สงฺฆาทิเสโส กติหิ สมุฏฺฐาเนหิ สมุฏฺฐาติ? ",
"pli-tv-pvr18:10.2":	"มาตุคามสฺส สนฺติเก อตฺตกามปาริจริยาย วณฺณํ ภาสนฺตสฺส สงฺฆาทิเสโส ตีหิ สมุฏฺฐาเนหิ สมุฏฺฐาติ …เป…ฯ ",
"pli-tv-pvr18:11.1":	"สญฺจริตฺตํ สมาปชฺชนฺตสฺส สงฺฆาทิเสโส กติหิ สมุฏฺฐาเนหิ สมุฏฺฐาติ? ",
"pli-tv-pvr18:11.2":	"สญฺจริตฺตํ สมาปชฺชนฺตสฺส สงฺฆาทิเสโส ฉหิ สมุฏฺฐาเนหิ สมุฏฺฐาติ—",
"pli-tv-pvr18:11.3":	"สิยา กายโต สมุฏฺฐาติ, น วาจโต น จิตฺตโต; ",
"pli-tv-pvr18:11.4":	"สิยา วาจโต สมุฏฺฐาติ, น กายโต น จิตฺตโต; ",
"pli-tv-pvr18:11.5":	"สิยา กายโต จ วาจโต จ สมุฏฺฐาติ, น จิตฺตโต; ",
"pli-tv-pvr18:11.6":	"สิยา กายโต จ จิตฺตโต จ สมุฏฺฐาติ, น วาจโต; ",
"pli-tv-pvr18:11.7":	"สิยา วาจโต จ จิตฺตโต จ สมุฏฺฐาติ, น กายโต; ",
"pli-tv-pvr18:11.8":	"สิยา กายโต จ วาจโต จ จิตฺตโต จ สมุฏฺฐาติฯ ",
"pli-tv-pvr18:12.1":	"สญฺญาจิกาย กุฏึ การาเปนฺตสฺส สงฺฆาทิเสโส กติหิ สมุฏฺฐาเนหิ สมุฏฺฐาติ? ",
"pli-tv-pvr18:12.2":	"สญฺญาจิกาย กุฏึ การาเปนฺตสฺส สงฺฆาทิเสโส ฉหิ สมุฏฺฐาเนหิ สมุฏฺฐาติ …เป…ฯ ",
"pli-tv-pvr18:13.1":	"มหลฺลกํ วิหารํ การาเปนฺตสฺส สงฺฆาทิเสโส กติหิ สมุฏฺฐาเนหิ สมุฏฺฐาติ? ",
"pli-tv-pvr18:13.2":	"มหลฺลกํ วิหารํ การาเปนฺตสฺส สงฺฆาทิเสโส ฉหิ สมุฏฺฐาเนหิ สมุฏฺฐาติ …เป…ฯ ",
"pli-tv-pvr18:14.1":	"ภิกฺขุํ อมูลเกน ปาราชิเกน ธมฺเมน อนุทฺธํเสนฺตสฺส สงฺฆาทิเสโส กติหิ สมุฏฺฐาเนหิ สมุฏฺฐาติ? ",
"pli-tv-pvr18:14.2":	"ภิกฺขุํ อมูลเกน ปาราชิเกน ธมฺเมน อนุทฺธํเสนฺตสฺส สงฺฆาทิเสโส ตีหิ สมุฏฺฐาเนหิ สมุฏฺฐาติ …เป…ฯ ",
"pli-tv-pvr18:15.1":	"ภิกฺขุํ อญฺญภาคิยสฺส อธิกรณสฺส กิญฺจิ เทสํ เลสมตฺตํ อุปาทาย ปาราชิเกน ธมฺเมน อนุทฺธํเสนฺตสฺส สงฺฆาทิเสโส กติหิ สมุฏฺฐาเนหิ สมุฏฺฐาติ? ",
"pli-tv-pvr18:15.2":	"ภิกฺขุํ อญฺญภาคิยสฺส อธิกรณสฺส กิญฺจิ เทสํ เลสมตฺตํ อุปาทาย ปาราชิเกน ธมฺเมน อนุทฺธํเสนฺตสฺส สงฺฆาทิเสโส ตีหิ สมุฏฺฐาเนหิ สมุฏฺฐาติ …เป…ฯ ",
"pli-tv-pvr18:16.1":	"สงฺฆเภทกสฺส ภิกฺขุโน ยาวตติยํ สมนุภาสนาย น ปฏินิสฺสชฺชนฺตสฺส สงฺฆาทิเสโส กติหิ สมุฏฺฐาเนหิ สมุฏฺฐาติ? ",
"pli-tv-pvr18:16.2":	"สงฺฆเภทกสฺส ภิกฺขุโน ยาวตติยํ สมนุภาสนาย น ปฏินิสฺสชฺชนฺตสฺส สงฺฆาทิเสโส เอเกน สมุฏฺฐาเนน สมุฏฺฐาติ—",
"pli-tv-pvr18:16.3":	"กายโต จ วาจโต จ จิตฺตโต จ สมุฏฺฐาติฯ ",
"pli-tv-pvr18:17.1":	"เภทกานุวตฺตกานํ ภิกฺขูนํ ยาวตติยํ สมนุภาสนาย น ปฏินิสฺสชฺชนฺตานํ สงฺฆาทิเสโส กติหิ สมุฏฺฐาเนหิ สมุฏฺฐาติ? ",
"pli-tv-pvr18:17.2":	"เภทกานุวตฺตกานํ ภิกฺขูนํ ยาวตติยํ สมนุภาสนาย น ปฏินิสฺสชฺชนฺตานํ สงฺฆาทิเสโส เอเกน สมุฏฺฐาเนน สมุฏฺฐาติ—",
"pli-tv-pvr18:17.3":	"กายโต จ วาจโต จ จิตฺตโต จ สมุฏฺฐาติฯ ",
"pli-tv-pvr18:18.1":	"ทุพฺพจสฺส ภิกฺขุโน ยาวตติยํ สมนุภาสนาย น ปฏินิสฺสชฺชนฺตสฺส สงฺฆาทิเสโส กติหิ สมุฏฺฐาเนหิ สมุฏฺฐาติ? ",
"pli-tv-pvr18:18.2":	"ทุพฺพจสฺส ภิกฺขุโน ยาวตติยํ สมนุภาสนาย น ปฏินิสฺสชฺชนฺตสฺส สงฺฆาทิเสโส เอเกน สมุฏฺฐาเนน สมุฏฺฐาติ—",
"pli-tv-pvr18:18.3":	"กายโต จ วาจโต จ จิตฺตโต จ สมุฏฺฐาติฯ ",
"pli-tv-pvr18:19.1":	"กุลทูสกสฺส ภิกฺขุโน ยาวตติยํ สมนุภาสนาย น ปฏินิสฺสชฺชนฺตสฺส สงฺฆาทิเสโส กติหิ สมุฏฺฐาเนหิ สมุฏฺฐาติ? ",
"pli-tv-pvr18:19.2":	"กุลทูสกสฺส ภิกฺขุโน ยาวตติยํ สมนุภาสนาย น ปฏินิสฺสชฺชนฺตสฺส สงฺฆาทิเสโส เอเกน สมุฏฺฐาเนน สมุฏฺฐาติ—",
"pli-tv-pvr18:19.3":	"กายโต จ วาจโต จ จิตฺตโต จ สมุฏฺฐาติฯ ",
"pli-tv-pvr18:20.1":	"เตรส สงฺฆาทิเสสา นิฏฺฐิตาฯ ",
"pli-tv-pvr18:21.0":	"๓ฯ เสขิย ",
"pli-tv-pvr18:21.1":	"…เป… ",
"pli-tv-pvr18:21.2":	"อนาทริยํ ปฏิจฺจ อุทเก อุจฺจารํ วา ปสฺสาวํ วา เขฬํ วา กโรนฺตสฺส ทุกฺกฏํ กติหิ สมุฏฺฐาเนหิ สมุฏฺฐาติ? ",
"pli-tv-pvr18:21.3":	"อนาทริยํ ปฏิจฺจ อุทเก อุจฺจารํ วา ปสฺสาวํ วา เขฬํ วา กโรนฺตสฺส ทุกฺกฏํ เอเกน สมุฏฺฐาเนน สมุฏฺฐาติ—",
"pli-tv-pvr18:21.4":	"กายโต จ จิตฺตโต จ สมุฏฺฐาติ, น วาจโตฯ ",
"pli-tv-pvr18:22.1":	"เสขิยา นิฏฺฐิตาฯ ",
"pli-tv-pvr18:23.0":	"๔ฯ ปาราชิกาทิ ",
"pli-tv-pvr18:23.1":	"จตฺตาโร ปาราชิกา กติหิ สมุฏฺฐาเนหิ สมุฏฺฐนฺติ? ",
"pli-tv-pvr18:23.2":	"จตฺตาโร ปาราชิกา ตีหิ สมุฏฺฐาเนหิ สมุฏฺฐนฺติ—",
"pli-tv-pvr18:23.3":	"สิยา กายโต จ จิตฺตโต จ สมุฏฺฐนฺติ, น วาจโต; ",
"pli-tv-pvr18:23.4":	"สิยา วาจโต จ จิตฺตโต จ สมุฏฺฐนฺติ, น กายโต; ",
"pli-tv-pvr18:23.5":	"สิยา กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr18:24.1":	"เตรส สงฺฆาทิเสสา กติหิ สมุฏฺฐาเนหิ สมุฏฺฐนฺติ? ",
"pli-tv-pvr18:24.2":	"เตรส สงฺฆาทิเสสา ฉหิ สมุฏฺฐาเนหิ สมุฏฺฐนฺติ—",
"pli-tv-pvr18:24.3":	"สิยา กายโต สมุฏฺฐนฺติ, น วาจโต น จิตฺตโต; ",
"pli-tv-pvr18:24.4":	"สิยา วาจโต สมุฏฺฐนฺติ, น กายโต น จิตฺตโต; ",
"pli-tv-pvr18:24.5":	"สิยา กายโต จ วาจโต จ สมุฏฺฐนฺติ, น จิตฺตโต; ",
"pli-tv-pvr18:24.6":	"สิยา กายโต จ จิตฺตโต จ สมุฏฺฐนฺติ, น วาจโต; ",
"pli-tv-pvr18:24.7":	"สิยา วาจโต จ จิตฺตโต จ สมุฏฺฐนฺติ, น กายโต; ",
"pli-tv-pvr18:24.8":	"สิยา กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr18:25.1":	"เทฺว อนิยตา กติหิ สมุฏฺฐาเนหิ สมุฏฺฐนฺติ? ",
"pli-tv-pvr18:25.2":	"เทฺว อนิยตา ตีหิ สมุฏฺฐาเนหิ สมุฏฺฐนฺติ—",
"pli-tv-pvr18:25.3":	"สิยา กายโต จ จิตฺตโต จ สมุฏฺฐนฺติ, น วาจโต; ",
"pli-tv-pvr18:25.4":	"สิยา วาจโต จ จิตฺตโต จ สมุฏฺฐนฺติ, น กายโต; ",
"pli-tv-pvr18:25.5":	"สิยา กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr18:26.1":	"ตึส นิสฺสคฺคิยา ปาจิตฺติยา กติหิ สมุฏฺฐาเนหิ สมุฏฺฐนฺติ? ",
"pli-tv-pvr18:26.2":	"ตึส นิสฺสคฺคิยา ปาจิตฺติยา ฉหิ สมุฏฺฐาเนหิ สมุฏฺฐนฺติ—",
"pli-tv-pvr18:26.3":	"สิยา กายโต สมุฏฺฐนฺติ, น วาจโต น จิตฺตโต; ",
"pli-tv-pvr18:26.4":	"สิยา วาจโต สมุฏฺฐนฺติ, น กายโต น จิตฺตโต; ",
"pli-tv-pvr18:26.5":	"สิยา กายโต จ วาจโต จ สมุฏฺฐนฺติ, น จิตฺตโต; ",
"pli-tv-pvr18:26.6":	"สิยา กายโต จ จิตฺตโต จ สมุฏฺฐนฺติ, น วาจโต; ",
"pli-tv-pvr18:26.7":	"สิยา วาจโต จ จิตฺตโต จ สมุฏฺฐนฺติ, น กายโต; ",
"pli-tv-pvr18:26.8":	"สิยา กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr18:27.1":	"เทฺวนวุติ ปาจิตฺติยา กติหิ สมุฏฺฐาเนหิ สมุฏฺฐนฺติ? ",
"pli-tv-pvr18:27.2":	"เทฺวนวุติ ปาจิตฺติยา ฉหิ สมุฏฺฐาเนหิ สมุฏฺฐนฺติ—",
"pli-tv-pvr18:27.3":	"สิยา กายโต สมุฏฺฐนฺติ, น วาจโต น จิตฺตโต; ",
"pli-tv-pvr18:27.4":	"สิยา วาจโต สมุฏฺฐนฺติ, น กายโต น จิตฺตโต; ",
"pli-tv-pvr18:27.5":	"สิยา กายโต จ วาจโต จ สมุฏฺฐนฺติ, น จิตฺตโต; ",
"pli-tv-pvr18:27.6":	"สิยา กายโต จ จิตฺตโต จ สมุฏฺฐนฺติ, น วาจโต; ",
"pli-tv-pvr18:27.7":	"สิยา วาจโต จ จิตฺตโต จ สมุฏฺฐนฺติ, น กายโต; ",
"pli-tv-pvr18:27.8":	"สิยา กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr18:28.1":	"จตฺตาโร ปาฏิเทสนียา กติหิ สมุฏฺฐาเนหิ สมุฏฺฐนฺติ? ",
"pli-tv-pvr18:28.2":	"จตฺตาโร ปาฏิเทสนียา จตูหิ สมุฏฺฐาเนหิ สมุฏฺฐนฺติ—",
"pli-tv-pvr18:28.3":	"สิยา กายโต สมุฏฺฐนฺติ, น วาจโต น จิตฺตโต; ",
"pli-tv-pvr18:28.4":	"สิยา กายโต จ วาจโต จ สมุฏฺฐนฺติ, น จิตฺตโต; ",
"pli-tv-pvr18:28.5":	"สิยา กายโต จ จิตฺตโต จ สมุฏฺฐนฺติ, น วาจโต; ",
"pli-tv-pvr18:28.6":	"สิยา กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr18:29.1":	"ปญฺจสตฺตติ เสขิยา กติหิ สมุฏฺฐาเนหิ สมุฏฺฐนฺติ? ",
"pli-tv-pvr18:29.2":	"ปญฺจสตฺตติ เสขิยา ตีหิ สมุฏฺฐาเนหิ สมุฏฺฐนฺติ—",
"pli-tv-pvr18:29.3":	"สิยา กายโต จ จิตฺตโต จ สมุฏฺฐนฺติ, น วาจโต; ",
"pli-tv-pvr18:29.4":	"สิยา วาจโต จ จิตฺตโต จ สมุฏฺฐนฺติ, น กายโต; ",
"pli-tv-pvr18:29.5":	"สิยา กายโต จ วาจโต จ จิตฺตโต จ สมุฏฺฐนฺติฯ ",
"pli-tv-pvr18:30.1":	"สมุฏฺฐานํ นิฏฺฐิตํฯ ",
"pli-tv-pvr18:31.1":	"ตสฺสุทฺทานํ ",
"pli-tv-pvr18:32.1":	"อจิตฺตกุสลา เจว, ",
"pli-tv-pvr18:32.2":	"สมุฏฺฐานญฺจ สพฺพถา; ",
"pli-tv-pvr18:32.3":	"ยถาธมฺเมน ญาเยน, ",
"pli-tv-pvr18:32.4":	"สมุฏฺฐานํ วิชานถาติฯ "
}	
