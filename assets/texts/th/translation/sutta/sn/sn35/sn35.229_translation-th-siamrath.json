{
  "sn35.229:0.1": "สังยุตตนิกาย สฬายตนวรรค สฬายตนสังยุต",
  "sn35.229:0.2": "สมุททวรรคที่ ๓",
  "sn35.229:0.3": "สมุทรสูตรที ๒",
  "sn35.229:1.1": "ดูกรภิกษุทั้งหลาย ปุถุชนไม่ได้สดับแล้ว ย่อมกล่าวว่า สมุทรๆ",
  "sn35.229:1.2": "ดังนี้ ภิกษุทั้งหลาย สมุทรนั้นไม่ชื่อว่าเป็นสมุทรในวินัยของพระอริยเจ้า",
  "sn35.229:1.3": "ดูกรภิกษุทั้งหลาย สมุทรนั้นเรียกว่าเป็นแอ่งน้ำใหญ่ เป็นห้วงน้ำใหญ่",
  "sn35.229:1.4": "รูปอันจะพึงรู้แจ้งด้วยจักษุ อันน่าปรารถนา น่าใคร่ น่าพอใจ น่ารัก ชักให้ใคร่ ชวนให้กำหนัด",
  "sn35.229:1.5": "นี้เรียกว่าเป็นสมุทรในวินัยของพระอริยเจ้า",
  "sn35.229:1.6": "โลกนี้ พร้อมทั้งเทวโลก มารโลก พรหมโลก หมู่สัตว์พร้อมทั้งสมณพราหมณ์ เทวดาและมนุษย์ มีอยู่ในสมุทรนี้ โดยมากเป็นผู้เศร้าหมอง เกิดเป็นผู้ยุ่งประดุจด้ายของช่างหูก เกิดเป็นปมประหนึ่งกระจุกด้าย เป็นดุจหญ้าปล้องและหญ้ามุงกระต่าย หาล่วงอบาย ทุคติ วินิบาต สงสารไปได้ไม่ ฯลฯ",
  "sn35.229:2.1": "ธรรมารมณ์อันจะพึงรู้ได้ด้วยใจ น่าปรารถนา น่าใคร่ น่าพอใจ น่ารัก ชักให้ใคร่ ชวนให้กำหนัด",
  "sn35.229:2.2": "นี้เรียกว่าเป็นสมุทรในวินัยของพระอริยเจ้า",
  "sn35.229:2.3": "โลกนี้ พร้อมทั้งเทวโลก มารโลก พรหมโลกหมู่สัตว์พร้อมทั้งสมณพราหมณ์ เทวดาและมนุษย์ มีอยู่ในสมุทรนี้ โดยมากเป็นผู้เศร้าหมอง เกิดเป็นผู้ยุ่งดุจด้ายของช่างหูก เกิดเป็นปมประหนึ่งกระจุกด้าย เป็นดุจหญ้าปล้อง และหญ้ามุงกระต่าย หาล่วงอบาย ทุคติ วินิบาต สงสารไปได้ไม่ ฯ",
  "sn35.229:3.1": "บุคคลใดคลายราคะ โทสะ",
  "sn35.229:3.2": "และอวิชชาได้แล้ว บุคคลนั้นชื่อว่า",
  "sn35.229:3.3": "ข้ามสมุทรนี้ ซึ่งมีทั้งสัตว์ร้าย มีทั้งผีเสื้อน้ำ",
  "sn35.229:3.4": "มีทั้งคลื่นและภัย ที่ข้ามได้แสนยาก ได้แล้ว เรากล่าวว่า",
  "sn35.229:4.1": "บุคคลนั้นล่วงพ้นเครื่องข้อง ละมัจจุ ไม่มีอุปธิ",
  "sn35.229:4.2": "ละทุกข์ได้ขาด เพื่อไม่เกิดต่อไป ถึงความดับสูญ",
  "sn35.229:4.3": "ไม่กลับมาเกิดอีก",
  "sn35.229:4.4": "ลวงพระยามัจจุราชให้หลงได้ ฯ",
  "sn35.229:4.5": "จบ สูตรที่ ๒"
}