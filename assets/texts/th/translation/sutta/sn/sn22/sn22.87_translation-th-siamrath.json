{
  "sn22.87:0.1": "สังยุตตนิกาย ขันธวารวรรค ๑. ขันธสังยุต",
  "sn22.87:0.2": "มัชฌิมปัณณาสก์ เถรวรรคที่ ๔",
  "sn22.87:0.3": "๕. วักกลิสูตร ว่าด้วยการเห็นธรรมชื่อว่าเห็นพระพุทธเจ้า",
  "sn22.87:1.1": "สมัยหนึ่ง พระผู้มีพระภาคประทับอยู่ ณ พระวิหารเวฬุวันกลันทกนิวาปสถาน ใกล้พระนครราชคฤห์.",
  "sn22.87:1.2": "สมัยนั้นแล ท่านพระวักกลิอาพาธมีทุกข์ เป็นไข้หนัก ได้รับทุกขเวทนา พักอยู่ที่นิเวศน์ของนายช่างหม้อ.",
  "sn22.87:1.3": "ครั้งนั้น ท่านพระวักกลิเรียกภิกษุผู้อุปัฏฐากทั้งหลายมาแล้ กล่าวว่า",
  "sn22.87:1.4": "มาเถิดอาวุโสท่านทั้งหลาย จงเข้าไปเฝ้าพระผู้มีพระภาคถึงที่ประทับ จงถวายบังคมพระยุคลบาทด้วยเศียรเกล้าตามคำของเราแล้วทูลว่า",
  "sn22.87:1.5": "พระเจ้าข้า วักกลิภิกษุอาพาธเป็นไข้หนัก ได้รับทุกขเวทนา ท่านถวายบังคมพระยุคลบาทของพระองค์ด้วยเศียรเกล้า",
  "sn22.87:1.6": "และพวกท่านจงทูลอย่างนี้ว่า",
  "sn22.87:1.7": "พระเจ้าข้า ได้ยินว่าท่านขอประทานวโรกาส ขอทูลเชิญพระผู้มีพระภาคทรงอาศัยความอนุเคราะห์ เสด็จเข้าไปหาท่านวักกลิถึงที่อยู่เถิด.",
  "sn22.87:1.8": "ภิกษุเหล่านั้น รับคำท่านวักกลิแล้ว เข้าไปเฝ้าพระผู้มีพระภาคถึงที่ประทับ ฯลฯ ครั้นแล้ว ได้กราบทูลว่า",
  "sn22.87:1.9": "พระเจ้าข้า วักกลิภิกษุอาพาธ เป็นไข้หนัก ได้รับทุกขเวทนา ท่านถวายบังคมพระยุคลบาทของพระองค์ ด้วยเศียรเกล้า",
  "sn22.87:1.10": "และทูลอย่างนี้ว่า",
  "sn22.87:1.11": "พระเจ้าข้า ได้ยินว่าท่านขอประทานพระวโรกาส ขอทูลเชิญพระผู้มีพระภาคทรงอาศัยความอนุเคราะห์เสด็จเข้าไปหาวักกลิภิกษุถึงที่อยู่เถิด",
  "sn22.87:1.12": "พระผู้มีพระภาคทรงรับนิมนต์ด้วยดุษณีภาพ.",
  "sn22.87:2.1": "ครั้งนั้นแล พระผู้มีพระภาคทรงครองผ้าแล้ว ทรงถือบาตรและจีวร เสด็จเข้าไปหาท่านพระวักกลิถึงที่อยู่",
  "sn22.87:2.2": "ท่านพระวักกลิ ได้เห็นพระผู้มีพระภาคเสด็จมาแต่ไกล ครั้นเห็นแล้ว ก็ลุกขึ้นจากเตียง.",
  "sn22.87:2.3": "ลำดับนั้น พระผู้มีพระภาคได้ตรัสกะท่านพระวักกลิว่า",
  "sn22.87:2.4": "อย่าเลย วักกลิ เธออย่าลุกจากเตียงเลย",
  "sn22.87:2.5": "อาสนะเหล่านี้ที่เขาปูลาดไว้มีอยู่ เราจะนั่งที่อาสนะนั้น.",
  "sn22.87:2.6": "พระผู้มีพระภาคประทับนั่งบนอาสนะที่เขาปูลาดไว้. ครั้นแล้ว ได้ตรัสถามท่านพระวักกลิว่า",
  "sn22.87:2.7": "ดูกรวักกลิ เธอพอทนได้หรือ พอยังอัตภาพให้เป็นไปได้หรือ ทุกขเวทนานั้น ปรากฏว่าทุเลาลง ไม่กำเริบขึ้นหรือ.",
  "sn22.87:2.8": "ท่านพระวักกลิกราบทูลว่า ข้าแต่พระองค์ผู้เจริญ ข้าพระองค์ทนไม่ไหว ไม่สามารถยังอัตภาพให้เป็นไปได้ ทุกขเวทนาของข้าพระองค์แรงกล้า มีแต่กำเริบขึ้น ไม่ทุเลาลงเลย ทุกขเวทนาปรากฏว่ากำเริบขึ้น ไม่ทุเลาลงเลย.",
  "sn22.87:2.9": "พ. ดูกรวักกลิ เธอไม่มีความรำคาญ ไม่มีความเดือดร้อนอะไรบ้างหรือ?",
  "sn22.87:2.10": "ว. พระเจ้าข้า ที่แท้จริง ข้าพระองค์มีความรำคาญไม่น้อย มีความเดือดร้อนอยู่ไม่น้อยเลย.",
  "sn22.87:2.11": "พ. ดูกรวักกลิ ก็ตัวเธอเอง ไม่ติเตียนตนเองได้โดยศีลบ้างหรือ?",
  "sn22.87:2.12": "ว. พระเจ้าข้า ตัวข้าพระองค์เองจะติเตียนได้โดยศีลก็หาไม่.",
  "sn22.87:2.13": "พ. ดูกรวักกลิ ถ้าหากว่า ตัวเธอเองติเตียนตนเองโดยศีลไม่ได้ เมื่อเป็นเช่นนั้นเธอจะมีความรำคาญและมีความเดือดร้อนอะไร?",
  "sn22.87:2.14": "ว. พระเจ้าข้า จำเดิมแต่กาลนานมาแล้ว ข้าพระองค์ประสงค์จะเข้าไปเฝ้าพระผู้มีพระภาค แต่ว่าในร่างกายของข้าพระองค์ไม่มีกำลังพอที่จะเข้าไปเฝ้าพระผู้มีพระภาคได้.",
  "sn22.87:3.1": "พ. อย่าเลย วักกลิ ร่างกายอันเปื่อยเน่าที่เธอเห็นนี้จะมีประโยชน์อะไร?",
  "sn22.87:3.2": "ดูกรวักกลิ ผู้ใดแลเห็นธรรม ผู้นั้นชื่อว่าย่อมเห็นเรา",
  "sn22.87:3.3": "ผู้ใดเห็นเรา ผู้นั้นชื่อว่าย่อมเห็นธรรม.",
  "sn22.87:3.4": "วักกลิ เป็นความจริง บุคคลเห็นธรรมก็ย่อมเห็นเรา",
  "sn22.87:3.5": "บุคคลเห็นเราก็ย่อมเห็นธรรม.",
  "sn22.87:4.1": "วักกลิ เธอจะสำคัญความข้อนั้นเป็นไฉน",
  "sn22.87:4.2": "รูปเที่ยงหรือไม่เที่ยง?",
  "sn22.87:4.3": "ว. ไม่เที่ยง พระเจ้าข้า.",
  "sn22.87:4.4": "พ. ก็สิ่งใดไม่เที่ยง สิ่งนั้นเป็นทุกข์หรือเป็นสุขเล่า?",
  "sn22.87:4.5": "ว. เป็นทุกข์ พระเจ้าข้า.",
  "sn22.87:4.6": "พ. ก็สิ่งใดไม่เที่ยง เป็นทุกข์ มีความแปรปรวนเป็นธรรมดา ควรหรือหนอที่จะตามเห็นสิ่งนั้นว่า",
  "sn22.87:4.7": "นั่นของเรา นั่นเป็นเรา นั่นเป็นตัวตนของเรา?",
  "sn22.87:4.8": "ว. ไม่ควรเห็นอย่างนั้น พระเจ้าข้า.",
  "sn22.87:4.9": "พ. เวทนา",
  "sn22.87:4.10": "สัญญา",
  "sn22.87:4.11": "สังขาร",
  "sn22.87:4.12": "วิญญาณ เที่ยงหรือไม่เที่ยง?",
  "sn22.87:4.13": "ว. ไม่เที่ยง พระเจ้าข้า ...",
  "sn22.87:4.14": "นั่นเป็นตัวตนของเรา?",
  "sn22.87:4.15": "ว. ไม่ควรเห็นอย่างนั้น พระเจ้าข้า.",
  "sn22.87:4.16": "พ. เพราะเหตุนั้นแล ฯลฯ",
  "sn22.87:4.17": "อริยสาวกเห็นอยู่อย่างนี้ ฯลฯ",
  "sn22.87:4.18": "ย่อมทราบชัดว่า ฯลฯ กิจอื่นเพื่อความเป็นอย่างนี้มิได้มี.",
  "sn22.87:5.1": "ครั้งนั้นแล พระผู้มีพระภาคตรัสสอนท่านพระวักกลิด้วยพระโอวาทนี้แล้ว ทรงลุกจากอาสนะเสด็จไปยังภูเขาคิชฌกูฏ.",
  "sn22.87:5.2": "ครั้งนั้นแล พระวักกลิเมื่อพระผู้มีพระภาคเสด็จหลีกไปแล้วไม่นาน ได้เรียกภิกษุอุปัฏฐากทั้งหลายมาแล้วกล่าวว่า",
  "sn22.87:5.3": "มาเถิด อาวุโส ท่านจงช่วยอุ้มเราขึ้นเตียงแล้วหามไปยังวิหารกาฬสิลาข้างภูเขาอิสิคิลิ",
  "sn22.87:5.4": "ก็ภิกษุผู้เช่นกับเรา ไฉนเล่าจะพึงสำคัญว่าตนพึงทำกาละในละแวกบ้านเล่า?",
  "sn22.87:5.5": "ภิกษุอุปัฏฐากเหล่านั้นรับคำท่านวักกลิแล้ว อุ้มท่านพระวักกลิขึ้นเตียง หามไปยังวิหารกาฬสิลาข้างภูเขาอิสิคิลิ.",
  "sn22.87:5.6": "ครั้งนั้นแล พระผู้มีพระภาคประทับอยู่ที่ภูเขาคิชฌกูฏตลอดราตรีและวันที่ยังเหลืออยู่นั้น.",
  "sn22.87:5.7": "ครั้งนั้น เมื่อปฐมยามล่วงไปแล้ว เทวดา ๒ องค์ มีฉวีวรรณงดงาม ทำภูเขาคิชฌกูฏให้สว่างทั่วไปทั้งหมดแล้ว เข้าไปเฝ้าพระผู้มีพระภาคถึงที่ประทับ ฯลฯ ได้ยืนอยู่ ณ ส่วนข้างหนึ่ง.",
  "sn22.87:5.8": "ครั้นแล้ว เทวดาองค์หนึ่งได้กราบทูลพระผู้มีพระภาคว่า",
  "sn22.87:5.9": "พระเจ้าข้า วักกลิภิกษุคิดเพื่อความหลุดพ้น.",
  "sn22.87:5.10": "เทวดาอีกองค์หนึ่งได้กราบทูลพระผู้มีพระภาคว่า",
  "sn22.87:5.11": "พระเจ้าข้า ก็วักกลิภิกษุนั้นหลุดพ้นดีแล้ว จักหลุดพ้นได้แน่แท้.",
  "sn22.87:5.12": "เทวดาเหล่านั้นได้กราบทูลอย่างนี้แล้ว",
  "sn22.87:5.13": "ครั้นแล้ว ถวายบังคมพระผู้มีพระภาค ทำประทักษิณแล้ว ก็หายไป ณ ที่นั้นเอง.",
  "sn22.87:6.1": "ครั้นพอราตรีนั้นผ่านไป พระผู้มีพระภาคตรัสเรียกภิกษุทั้งหลายมารับสั่งว่า",
  "sn22.87:6.2": "มาเถิด ภิกษุทั้งหลาย จงพากันเข้าไปหาวักกลิภิกษุถึงที่อยู่ ครั้นแล้วจงบอกวักกลิกภิกษุอย่างนี้ว่า",
  "sn22.87:7.1": "อาวุโสวักกลิ ท่านจงฟังพระดำรัสของพระผู้มีพระภาคและคำของเทวดา ๒ องค์",
  "sn22.87:7.2": "อาวุโส ณ ราตรีนี้ เมื่อปฐมยามผ่านไปแล้ว เทวดา ๒ องค์ ผู้มีฉวีวรรณงดงามทำภูเขาคิชฌกูฏให้สว่างทั่วไปทั้งหมด เข้าไปเฝ้าพระผู้มีพระภาคถึงที่ประทับ ถวายบังคมพระผู้มีพระภาคแล้ว",
  "sn22.87:7.3": "ยืนอยู่ ณ ที่ควรส่วนข้างหนึ่ง ครั้นแล้ว เทวดาองค์หนึ่งได้กราบทูลพระผู้มีพระภาคว่า",
  "sn22.87:7.4": "พระเจ้าข้า วักกลิภิกษุคิดเพื่อความหลุดพ้น",
  "sn22.87:7.5": "เทวดาอีกองค์หนึ่งได้กราบทูลพระผู้มีพระภาคว่า",
  "sn22.87:7.6": "พระเจ้าข้า ก็วักกลิภิกษุนั้นหลุดพ้นดีแล้ว จักหลุดพ้นได้แน่แท้.",
  "sn22.87:7.7": "อาวุโสวักกลิ แต่ว่าพระผู้มีพระภาคตรัสกะท่านอย่างนี้ว่า",
  "sn22.87:7.8": "อย่ากลัวเลย วักกลิ",
  "sn22.87:7.9": "อย่ากลัวเลย วักกลิ",
  "sn22.87:7.10": "จักมีความตายอันไม่ต่ำช้าแก่เธอ จักมีกาลกิริยาอันไม่เลวทรามแก่เธอ.",
  "sn22.87:7.11": "ภิกษุเหล่านั้นรับพระดำรัสของพระผู้มีพระภาคแล้ว เข้าไปหาท่านพระวักกลิถึงที่อยู่ ครั้นแล้ว ได้กล่าวกะท่านวักกลิว่า",
  "sn22.87:7.12": "อาวุโสวักกลิ ท่านจงฟังพระดำรัสของพระผู้มีพระภาค และคำของเทวดา ๒ องค์.",
  "sn22.87:8.1": "ครั้งนั้นแล ท่านพระวักกลิเรียกภิกษุอุปัฏฐากทั้งหลายมาแล้วกล่าวว่า",
  "sn22.87:8.2": "มาเถิด อาวุโส ท่านจงช่วยกันอุ้มเราลงจากเตียง",
  "sn22.87:8.3": "เพราะว่าภิกษุผู้เช่นกับเรานั่งบนอาสนะสูงแล้ว จะพึงสำคัญว่า ตนควรฟังคำสั่งสอนของพระผู้มีพระภาคนั้นอย่างไรเล่า?",
  "sn22.87:8.4": "ภิกษุเหล่านั้น รับคำของท่านพระวักกลิแล้ว ก็ช่วยกันอุ้มท่านพระวักกลิลงจากเตียงแล้ว กล่าวว่า",
  "sn22.87:8.5": "ณ ราตรีนี้ เมื่อปฐมยามล่วงไปแล้ว เทวดา ๒ องค์ ฯลฯ ได้ยืนอยู่ ณ ที่สมควรส่วนข้างหนึ่ง.",
  "sn22.87:8.6": "ครั้นแล้ว เทวดาองค์หนึ่งได้กราบทูลพระผู้มีพระภาคว่า",
  "sn22.87:8.7": "พระเจ้าข้า วักกลิภิกษุคิดเพื่อความหลุดพ้น",
  "sn22.87:8.8": "เทวดาอีกองค์หนึ่งได้กราบทูลพระผู้มีพระภาคว่า",
  "sn22.87:8.9": "พระเจ้าข้า ก็วักกลิภิกษุนั้น หลุดพ้นแล้ว จักหลุดพ้นได้แน่แท้.",
  "sn22.87:8.10": "อาวุโสวักกลิ แต่ว่าพระผู้มีพระภาคได้ตรัสถึงท่านอย่างนี้ว่า",
  "sn22.87:8.11": "อย่ากลัวเลย วักกลิ",
  "sn22.87:8.12": "อย่ากลัวเลย วักกลิ",
  "sn22.87:8.13": "จักมีความตายอันไม่ต่ำช้าแก่เธอ จักมีกาลกิริยาไม่เลวทรามแก่เธอ.",
  "sn22.87:8.14": "พระวักกลิกล่าวว่า อาวุโส ถ้าเช่นนั้นท่านจงช่วยถวายบังคมพระยุคลบาทของพระผู้มีพระภาคด้วยเศียรเกล้าตามคำของผมด้วยว่า",
  "sn22.87:8.15": "พระเจ้าข้า วักกลิภิกษุอาพาธ เป็นไข้หนัก ได้รับทุกขเวทนา",
  "sn22.87:8.16": "เธอถวายบังคมพระยุคลบาทของพระผู้มีพระภาคด้วยเศียรเกล้า",
  "sn22.87:8.17": "และยังได้สั่งมากราบทูลอย่างนี้ว่า",
  "sn22.87:8.18": "พระเจ้าข้า ข้าพระองค์ไม่เคลือบแคลงว่ารูปไม่เที่ยง",
  "sn22.87:8.19": "",
  "sn22.87:8.20": "ไม่สงสัยว่าสิ่งใดไม่เที่ยง สิ่งนั้นเป็นทุกข์ ไม่สงสัยว่า",
  "sn22.87:8.21": "สิ่งใดไม่เที่ยง เป็นทุกข์ มีความแปรปรวนเป็นธรรมดา ความพอใจก็ดี ความกำหนัดก็ดี ความรักใคร่ก็ดี ในสิ่งนั้นมิได้มีแก่ข้าพระองค์.",
  "sn22.87:8.22": "ข้าพระองค์ไม่เคลือบแคลงว่า เวทนา …",
  "sn22.87:8.23": "",
  "sn22.87:8.24": "",
  "sn22.87:8.25": "",
  "sn22.87:8.26": "สัญญา …",
  "sn22.87:8.27": "สังขาร …",
  "sn22.87:8.28": "",
  "sn22.87:8.29": "",
  "sn22.87:8.30": "",
  "sn22.87:8.31": "วิญญาณไม่เที่ยง",
  "sn22.87:8.32": "ไม่สงสัยว่า",
  "sn22.87:8.33": "สิ่งใดไม่เที่ยง สิ่งนั้นเป็นทุกข์ ไม่สงสัยว่า",
  "sn22.87:8.34": "สิ่งใดไม่เที่ยง เป็นทุกข์ มีความแปรปรวนเป็นธรรมดา ความพอใจก็ดี กำหนัดก็ดี ความรักใคร่ก็ดี ในสิ่งนั้นมิได้มีแก่ข้าพระองค์ ดังนี้.",
  "sn22.87:8.35": "ภิกษุเหล่านั้น รับคำท่านพระวักกลิแล้วหลีกไป",
  "sn22.87:8.36": "ครั้งนั้น เมื่อภิกษุเหล่านั้นหลีกไปไม่นาน ท่านพระวักกลิก็นำเอาศาตรามา.",
  "sn22.87:9.1": "ครั้งนั้นแล ภิกษุเหล่านั้นเข้าไปเฝ้าพระผู้มีพระภาคถึงที่ประทับ นั่ง ณ ที่ควรส่วนข้างหนึ่ง. ครั้นแล้ว ได้กราบทูลพระผู้มีพระภาคว่า",
  "sn22.87:9.2": "ข้าแต่พระองค์ผู้เจริญ วักกลิภิกษุอาพาธ เป็นไข้หนัก ได้รับทุกขเวทนา",
  "sn22.87:9.3": "ท่านของถวายบังคมพระยุคลบาทของพระผู้มีพระภาคด้วยเศียรเกล้า",
  "sn22.87:9.4": "และยังได้สั่งมากราบทูลอย่างนี้ว่า",
  "sn22.87:9.5": "พระเจ้าข้า ข้าพระองค์ไม่เคลือบแคลงว่า รูปไม่เที่ยง ไม่สงสัยว่า",
  "sn22.87:9.6": "",
  "sn22.87:9.7": "สิ่งใดไม่เที่ยง สิ่งนั้นเป็นทุกข์ ไม่สงสัยว่า",
  "sn22.87:9.8": "สิ่งใดไม่เที่ยง เป็นทุกข์ มีความแปรปรวนเป็นธรรมดา ความพอใจก็ดี ความกำหนัดก็ดี ความรักใคร่ก็ดี ในสิ่งนั้นมิได้มีแก่ข้าพระองค์.",
  "sn22.87:9.9": "ข้าพระองค์ไม่เคลือบแคลงว่า เวทนา …",
  "sn22.87:9.10": "สัญญา …",
  "sn22.87:9.11": "สังขาร …",
  "sn22.87:9.12": "วิญญาณไม่เที่ยง",
  "sn22.87:9.13": "",
  "sn22.87:9.14": "ไม่สงสัยว่า สิ่งใดไม่เที่ยง สิ่งนั้นเป็นทุกข์ ไม่สงสัยว่า",
  "sn22.87:9.15": "สิ่งใดไม่เที่ยง เป็นทุกข์ มีความแปรปรวนเป็นธรรมดา ความพอใจก็ดี ความกำหนัดก็ดี ความรักใคร่ก็ดี ในสิ่งนั้นมิได้มีแก่ข้าพระองค์ ดังนี้.",
  "sn22.87:10.1": "ครั้งนั้นแล พระผู้มีพระภาคตรัสเรียกภิกษุทั้งหลายมารับสั่งว่า",
  "sn22.87:10.2": "มาไปกันเถิด ภิกษุทั้งหลาย เราจะพากันไปยังวิหารกาฬสิลาข้างภูเขาอิสิคิลิ",
  "sn22.87:10.3": "ซึ่งเป็นที่ที่วักกลิกุลบุตรนำเอาศาตรามา.",
  "sn22.87:10.4": "ภิกษุเหล่านั้นรับพระดำรัสของพระผู้มีพระภาคแล้ว.",
  "sn22.87:10.5": "ลำดับนั้น พระผู้มีพระภาคเสด็จไปยังวิหารกาฬสิลาข้างภูเขาอิสิคิลิพร้อมด้วยภิกษุเป็นจำนวนมาก.",
  "sn22.87:10.6": "ได้ทอดพระเนตรเห็นท่านพระวักกลินอนคอบิดอยู่บนเตียงแต่ไกลเทียว.",
  "sn22.87:11.1": "ก็สมัยนั้นแล ปรากฏเป็นกลุ่มควันกลุ่มหมอกลอยไปทางทิศบูรพา ทิศปัจจิม ทิศอุดร ทิศทักษิณ ทิศเบื้องบน ทิศเบื้องต่ำ และอนุทิศ.",
  "sn22.87:11.2": "ลำดับนั้นเอง พระผู้มีพระภาคก็ตรัสกะภิกษุทั้งหลายว่า",
  "sn22.87:11.3": "ดูกรภิกษุทั้งหลาย เธอทั้งหลายมองเห็นกลุ่มควัน กลุ่มหมอก ลอยไปทางทิศบูรพา ฯลฯ และอนุทิศหรือไม่?",
  "sn22.87:11.4": "ภิกษุเหล่านั้นกราบทูลว่า เห็น พระเจ้าข้า.",
  "sn22.87:11.5": "พ. ดูกรภิกษุทั้งหลาย นั่นแหละคือมารใจหยาบช้า ค้นหาวิญญาณของวักกลิกุลบุตร",
  "sn22.87:11.6": "ด้วยคิดว่าวิญญาณของวักกลิกุลบุตรตั้งอยู่ ณ ที่แห่งไหนหนอ?",
  "sn22.87:11.7": "ดูกรภิกษุทั้งหลาย วักกลิกุลบุตรมีวิญญาณไม่ได้ตั้งอยู่ ปรินิพพานแล้ว.",
  "sn22.87:11.8": "จบ สูตรที่ ๕"
}