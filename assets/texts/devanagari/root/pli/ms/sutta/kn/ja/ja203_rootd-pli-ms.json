{	
"ja203:0.1":	"जातक ",
"ja203:0.2":	"दुकनिपात ",
"ja203:0.3":	"नतंदळ्हवग्ग ",
"ja203:0.4":	"३। खण्डजातक ",
"ja203:1.1":	"“विरूपक्खेहि मे मेत्तं, ",
"ja203:1.2":	"मेत्तं एरापथेहि मे; ",
"ja203:1.3":	"छब्यापुत्तेहि मे मेत्तं, ",
"ja203:1.4":	"मेत्तं कण्हागोतमकेहि च। ",
"ja203:2.1":	"अपादकेहि मे मेत्तं, ",
"ja203:2.2":	"मेत्तं द्विपादकेहि मे; ",
"ja203:2.3":	"चतुप्पदेहि मे मेत्तं, ",
"ja203:2.4":	"मेत्तं बहुप्पदेहि मे। ",
"ja203:3.1":	"मा मं अपादको हिंसि, ",
"ja203:3.2":	"मा मं हिंसि द्विपादको; ",
"ja203:3.3":	"मा मं चतुप्पदो हिंसि, ",
"ja203:3.4":	"मा मं हिंसि बहुप्पदो। ",
"ja203:4.1":	"सब्बे सत्ता सब्बे पाणा, ",
"ja203:4.2":	"सब्बे भूता च केवला; ",
"ja203:4.3":	"सब्बे भद्रानि पस्सन्तु, ",
"ja203:4.4":	"मा कञ्चि पापमागमा। ",
"ja203:5.1":	"अप्पमाणो बुद्धो, ",
"ja203:5.2":	"अप्पमाणो धम्मो; ",
"ja203:5.3":	"अप्पमाणो सङ्घो, ",
"ja203:5.4":	"पमाणवन्तानि सरीसपानि; ",
"ja203:5.5":	"अहिविच्छिकसतपदी, ",
"ja203:5.6":	"उण्णनाभि सरबू मूसिका। ",
"ja203:6.1":	"कता मे रक्खा कता मे परित्ता, ",
"ja203:6.2":	"पटिक्कमन्तु भूतानि; ",
"ja203:6.3":	"सोहं नमो भगवतो, ",
"ja203:6.4":	"नमो सत्तन्नं सम्मासम्बुद्धानन्”ति। ",
"ja203:7.1":	"खण्डजातकं ततियं। "
}	
