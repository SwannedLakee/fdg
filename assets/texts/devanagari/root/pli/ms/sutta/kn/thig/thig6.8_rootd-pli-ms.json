{	
"thig6.8:0.1":	"थेरीगाथा ६।८ ",
"thig6.8:0.2":	"छक्कनिपात ",
"thig6.8:0.3":	"विजयाथेरीगाथा ",
"thig6.8:1.1":	"“चतुक्खत्तुं पञ्चक्खत्तुं, ",
"thig6.8:1.2":	"विहारा उपनिक्खमिं; ",
"thig6.8:1.3":	"अलद्धा चेतसो सन्तिं, ",
"thig6.8:1.4":	"चित्ते अवसवत्तिनी। ",
"thig6.8:2.1":	"भिक्खुनिं उपसङ्कम्म, ",
"thig6.8:2.2":	"सक्कच्चं परिपुच्छहं; ",
"thig6.8:2.3":	"सा मे धम्ममदेसेसि, ",
"thig6.8:2.4":	"धातुआयतनानि च। ",
"thig6.8:3.1":	"चत्तारि अरियसच्चानि, ",
"thig6.8:3.2":	"इन्द्रियानि बलानि च; ",
"thig6.8:3.3":	"बोज्झङ्गट्ठङ्गिकं मग्गं, ",
"thig6.8:3.4":	"उत्तमत्थस्स पत्तिया। ",
"thig6.8:4.1":	"तस्साहं वचनं सुत्वा, ",
"thig6.8:4.2":	"करोन्ती अनुसासनिं; ",
"thig6.8:4.3":	"रत्तिया पुरिमे यामे, ",
"thig6.8:4.4":	"पुब्बजातिमनुस्सरिं। ",
"thig6.8:5.1":	"रत्तिया मज्झिमे यामे, ",
"thig6.8:5.2":	"दिब्बचक्खुं विसोधयिं; ",
"thig6.8:5.3":	"रत्तिया पच्छिमे यामे, ",
"thig6.8:5.4":	"तमोखन्धं पदालयिं। ",
"thig6.8:6.1":	"पीतिसुखेन च कायं, ",
"thig6.8:6.2":	"फरित्वा विहरिं तदा; ",
"thig6.8:6.3":	"सत्तमिया पादे पसारेसिं, ",
"thig6.8:6.4":	"तमोखन्धं पदालिया”ति। ",
"thig6.8:7.1":	"… विजया थेरी …। ",
"thig6.8:8.1":	"छक्कनिपातो निट्ठितो। "
}	
