{	
"snp5.8:0.1":	"सुत्त निपात ५।८ ",
"snp5.8:0.2":	"नन्दमाणवपुच्छा ",
"snp5.8:1.1":	"“सन्ति लोके मुनयो, ",
"snp5.8:1.2":	"(इच्चायस्मा नन्दो) ",
"snp5.8:1.3":	"जना वदन्ति तयिदं कथंसु; ",
"snp5.8:1.4":	"ञाणूपपन्नं नो मुनिं वदन्ति, ",
"snp5.8:1.5":	"उदाहु वे जीवितेनूपपन्नं”। ",
"snp5.8:2.1":	"“न दिट्ठिया न सुतिया न ञाणेन, (…) ",
"snp5.8:2.2":	"मुनीध नन्द कुसला वदन्ति; ",
"snp5.8:2.3":	"विसेनिकत्वा अनीघा निरासा, ",
"snp5.8:2.4":	"चरन्ति ये ते मुनयोति ब्रूमि”। ",
"snp5.8:3.1":	"“ये केचिमे समणब्राह्मणासे, ",
"snp5.8:3.2":	"(इच्चायस्मा नन्दो) ",
"snp5.8:3.3":	"दिट्ठस्सुतेनापि वदन्ति सुद्धिं; ",
"snp5.8:3.4":	"सीलब्बतेनापि वदन्ति सुद्धिं, ",
"snp5.8:3.5":	"अनेकरूपेन वदन्ति सुद्धिं। ",
"snp5.8:3.6":	"कच्चिस्सु ते भगवा तत्थ यता चरन्ता, ",
"snp5.8:3.7":	"अतारु जातिञ्च जरञ्च मारिस; ",
"snp5.8:3.8":	"पुच्छामि तं भगवा ब्रूहि मे तं”। ",
"snp5.8:4.1":	"“ये केचिमे समणब्राह्मणासे, ",
"snp5.8:4.2":	"(नन्दाति भगवा) ",
"snp5.8:4.3":	"दिट्ठस्सुतेनापि वदन्ति सुद्धिं; ",
"snp5.8:4.4":	"सीलब्बतेनापि वदन्ति सुद्धिं, ",
"snp5.8:4.5":	"अनेकरूपेन वदन्ति सुद्धिं; ",
"snp5.8:4.6":	"किञ्चापि ते तत्थ यता चरन्ति, ",
"snp5.8:4.7":	"नातरिंसु जातिजरन्ति ब्रूमि”। ",
"snp5.8:5.1":	"“ये केचिमे समणब्राह्मणासे, ",
"snp5.8:5.2":	"(इच्चायस्मा नन्दो) ",
"snp5.8:5.3":	"दिट्ठस्सुतेनापि वदन्ति सुद्धिं; ",
"snp5.8:5.4":	"सीलब्बतेनापि वदन्ति सुद्धिं, ",
"snp5.8:5.5":	"अनेकरूपेन वदन्ति सुद्धिं। ",
"snp5.8:5.6":	"ते चे मुनि ब्रूसि अनोघतिण्णे, ",
"snp5.8:5.7":	"अथ को चरहि देवमनुस्सलोके; ",
"snp5.8:5.8":	"अतारि जातिञ्च जरञ्च मारिस, ",
"snp5.8:5.9":	"पुच्छामि तं भगवा ब्रूहि मे तं”। ",
"snp5.8:6.1":	"“नाहं सब्बे समणब्राह्मणासे, ",
"snp5.8:6.2":	"(नन्दाति भगवा) ",
"snp5.8:6.3":	"जातिजराय निवुताति ब्रूमि; ",
"snp5.8:6.4":	"ये सीध दिट्ठं व सुतं मुतं वा, ",
"snp5.8:6.5":	"सीलब्बतं वापि पहाय सब्बं। ",
"snp5.8:6.6":	"अनेकरूपम्पि पहाय सब्बं, ",
"snp5.8:6.7":	"तण्हं परिञ्ञाय अनासवासे; ",
"snp5.8:6.8":	"ते वे नरा ओघतिण्णाति ब्रूमि”। ",
"snp5.8:7.1":	"“एताभिनन्दामि वचो महेसिनो, ",
"snp5.8:7.2":	"सुकित्तितं गोतमनूपधीकं; ",
"snp5.8:7.3":	"ये सीध दिट्ठं व सुतं मुतं वा, ",
"snp5.8:7.4":	"सीलब्बतं वापि पहाय सब्बं। ",
"snp5.8:7.5":	"अनेकरूपम्पि पहाय सब्बं, ",
"snp5.8:7.6":	"तण्हं परिञ्ञाय अनासवासे; ",
"snp5.8:7.7":	"अहम्पि ते ओघतिण्णाति ब्रूमी”ति। ",
"snp5.8:7.8":	"नन्दमाणवपुच्छा सत्तमा। "
}	
