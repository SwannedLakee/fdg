{	
"ja302:0.1":	"जातक ",
"ja302:0.2":	"चतुक्कनिपात ",
"ja302:0.3":	"कालिङ्गवग्ग ",
"ja302:0.4":	"२। महाअस्सारोहजातक ",
"ja302:1.1":	"“अदेय्येसु ददं दानं, ",
"ja302:1.2":	"देय्येसु नप्पवेच्छति; ",
"ja302:1.3":	"आपासु ब्यसनं पत्तो, ",
"ja302:1.4":	"सहायं नाधिगच्छति। ",
"ja302:2.1":	"नादेय्येसु ददं दानं, ",
"ja302:2.2":	"देय्येसु यो पवेच्छति; ",
"ja302:2.3":	"आपासु ब्यसनं पत्तो, ",
"ja302:2.4":	"सहायमधिगच्छति। ",
"ja302:3.1":	"सञ्ञोगसम्भोगविसेसदस्सनं, ",
"ja302:3.2":	"अनरियधम्मेसु सठेसु नस्सति; ",
"ja302:3.3":	"कतञ्च अरियेसु च अज्जवेसु, ",
"ja302:3.4":	"महप्फलं होति अणुम्पि तादिसु। ",
"ja302:4.1":	"यो पुब्बे कतकल्याणो, ",
"ja302:4.2":	"अका लोके सुदुक्करं; ",
"ja302:4.3":	"पच्छा कयिरा न वा कयिरा, ",
"ja302:4.4":	"अच्चन्तं पूजनारहो”ति। ",
"ja302:5.1":	"महाअस्सारोहजातकं दुतियं। "
}	
