{	
"thig5.5:0.1":	"थेरीगाथा ५।५ ",
"thig5.5:0.2":	"पञ्चकनिपात ",
"thig5.5:0.3":	"नन्दुत्तराथेरीगाथा ",
"thig5.5:1.1":	"“अग्गिं चन्दञ्च सूरियञ्च, ",
"thig5.5:1.2":	"देवता च नमस्सिहं; ",
"thig5.5:1.3":	"नदीतित्थानि गन्त्वान, ",
"thig5.5:1.4":	"उदकं ओरुहामिहं। ",
"thig5.5:2.1":	"बहूवतसमादाना, ",
"thig5.5:2.2":	"अड्ढं सीसस्स ओलिखिं; ",
"thig5.5:2.3":	"छमाय सेय्यं कप्पेमि, ",
"thig5.5:2.4":	"रत्तिं भत्तं न भुञ्जहं। ",
"thig5.5:3.1":	"विभूसामण्डनरता, ",
"thig5.5:3.2":	"न्हापनुच्छादनेहि च; ",
"thig5.5:3.3":	"उपकासिं इमं कायं, ",
"thig5.5:3.4":	"कामरागेन अट्टिता। ",
"thig5.5:4.1":	"ततो सद्धं लभित्वान, ",
"thig5.5:4.2":	"पब्बजिं अनगारियं; ",
"thig5.5:4.3":	"दिस्वा कायं यथाभूतं, ",
"thig5.5:4.4":	"कामरागो समूहतो। ",
"thig5.5:5.1":	"सब्बे भवा समुच्छिन्ना, ",
"thig5.5:5.2":	"इच्छा च पत्थनापि च; ",
"thig5.5:5.3":	"सब्बयोगविसंयुत्ता, ",
"thig5.5:5.4":	"सन्तिं पापुणि चेतसो”ति। ",
"thig5.5:6.1":	"… नन्दुत्तरा थेरी …। "
}	
