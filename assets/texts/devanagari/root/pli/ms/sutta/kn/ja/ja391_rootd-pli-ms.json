{	
"ja391:0.1":	"जातक ",
"ja391:0.2":	"छक्कनिपात ",
"ja391:0.3":	"खरपुत्तवग्ग ",
"ja391:0.4":	"६। विज्जाधरजातक ",
"ja391:1.1":	"“दुब्बण्णरूपं तुवमरियवण्णी, ",
"ja391:1.2":	"पुरक्खत्वा पञ्जलिको नमस्ससि; ",
"ja391:1.3":	"सेय्यो नु ते सो उदवा सरिक्खो, ",
"ja391:1.4":	"नामं परस्सत्तनो चापि ब्रूहि”। ",
"ja391:2.1":	"“न नामगोत्तं गण्हन्ति राज, ",
"ja391:2.2":	"सम्मग्गतानुज्जुगतान देवा; ",
"ja391:2.3":	"अहञ्च ते नामधेय्यं वदामि, ",
"ja391:2.4":	"सक्कोहमस्मी तिदसानमिन्दो”। ",
"ja391:3.1":	"“यो दिस्वा भिक्खुं चरणूपपन्नं, ",
"ja391:3.2":	"पुरक्खत्वा पञ्जलिको नमस्सति; ",
"ja391:3.3":	"पुच्छामि तं देवराजेतमत्थं, ",
"ja391:3.4":	"इतो चुतो किं लभते सुखं सो”। ",
"ja391:4.1":	"“यो दिस्वा भिक्खुं चरणूपपन्नं, ",
"ja391:4.2":	"पुरक्खत्वा पञ्जलिको नमस्सति; ",
"ja391:4.3":	"दिट्ठेव धम्मे लभते पसंसं, ",
"ja391:4.4":	"सग्गञ्च सो याति सरीरभेदा”। ",
"ja391:5.1":	"“लक्खी वत मे उदपादि अज्ज, ",
"ja391:5.2":	"यं वासवं भूतपतिद्दसाम; ",
"ja391:5.3":	"भिक्खुञ्च दिस्वान तुवञ्च सक्क, ",
"ja391:5.4":	"काहामि पुञ्ञानि अनप्पकानि”। ",
"ja391:6.1":	"“अद्धा हवे सेवितब्बा सपञ्ञा, ",
"ja391:6.2":	"बहुस्सुता ये बहुठानचिन्तिनो; ",
"ja391:6.3":	"भिक्खुञ्च दिस्वान ममञ्च राज, ",
"ja391:6.4":	"करोहि पुञ्ञानि अनप्पकानि”। ",
"ja391:7.1":	"“अक्कोधनो निच्चपसन्नचित्तो, ",
"ja391:7.2":	"सब्बातिथीयाचयोगो भवित्वा; ",
"ja391:7.3":	"निहच्च मानं अभिवादयिस्सं, ",
"ja391:7.4":	"सुत्वान देविन्द सुभासितानी”ति। ",
"ja391:8.1":	"विज्जाधरजातकं छट्ठं। "
}	
