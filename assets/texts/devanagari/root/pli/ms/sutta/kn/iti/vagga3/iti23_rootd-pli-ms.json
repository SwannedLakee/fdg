{	
"iti23:0.1":	"इतिवुत्तक २३ ",
"iti23:0.2":	"एककनिपात ",
"iti23:0.3":	"ततियवग्ग ",
"iti23:0.4":	"उभयत्थसुत्त ",
"iti23:1.1":	"वुत्तञ्हेतं भगवता वुत्तमरहताति मे सुतं: ",
"iti23:2.1":	"“एकधम्मो, भिक्खवे, भावितो बहुलीकतो उभो अत्थे समधिगय्ह तिट्ठति—",
"iti23:2.2":	"दिट्ठधम्मिकञ्चेव अत्थं सम्परायिकञ्च। ",
"iti23:2.3":	"कतमो एकधम्मो? ",
"iti23:2.4":	"अप्पमादो कुसलेसु धम्मेसु। ",
"iti23:2.5":	"अयं खो, भिक्खवे, एकधम्मो भावितो बहुलीकतो उभो अत्थे समधिगय्ह तिट्ठति—",
"iti23:2.6":	"दिट्ठधम्मिकञ्चेव अत्थं सम्परायिकञ्चा”ति। ",
"iti23:2.7":	"एतमत्थं भगवा अवोच। ",
"iti23:2.8":	"तत्थेतं इति वुच्चति: ",
"iti23:3.1":	"“अप्पमादं पसंसन्ति, ",
"iti23:3.2":	"पुञ्ञकिरियासु पण्डिता; ",
"iti23:3.3":	"अप्पमत्तो उभो अत्थे, ",
"iti23:3.4":	"अधिगण्हाति पण्डितो। ",
"iti23:4.1":	"दिट्ठे धम्मे च यो अत्थो, ",
"iti23:4.2":	"यो चत्थो सम्परायिको; ",
"iti23:4.3":	"अत्थाभिसमया धीरो, ",
"iti23:4.4":	"पण्डितोति पवुच्चती”ति। ",
"iti23:5.1":	"अयम्पि अत्थो वुत्तो भगवता, इति मे सुतन्ति। ",
"iti23:5.2":	"ततियं। "
}	
