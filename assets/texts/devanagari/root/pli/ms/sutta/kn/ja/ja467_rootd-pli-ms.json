{	
"ja467:0.1":	"जातक ",
"ja467:0.2":	"द्वादसकनिपात ",
"ja467:0.3":	"चूळकुणालवग्ग ",
"ja467:0.4":	"४। कामजातक ",
"ja467:1.1":	"“कामं कामयमानस्स, ",
"ja467:1.2":	"तस्स चे तं समिज्झति; ",
"ja467:1.3":	"अद्धा पीतिमनो होति, ",
"ja467:1.4":	"लद्धा मच्चो यदिच्छति। ",
"ja467:2.1":	"कामं कामयमानस्स, ",
"ja467:2.2":	"तस्स चे तं समिज्झति; ",
"ja467:2.3":	"ततो नं अपरं कामे, ",
"ja467:2.4":	"घम्मे तण्हंव विन्दति। ",
"ja467:3.1":	"गवंव सिङ्गिनो सिङ्गं, ",
"ja467:3.2":	"वड्ढमानस्स वड्ढति; ",
"ja467:3.3":	"एवं मन्दस्स पोसस्स, ",
"ja467:3.4":	"बालस्स अविजानतो; ",
"ja467:3.5":	"भिय्यो तण्हा पिपासा च, ",
"ja467:3.6":	"वड्ढमानस्स वड्ढति। ",
"ja467:4.1":	"पथब्या सालियवकं, ",
"ja467:4.2":	"गवास्सं दासपोरिसं; ",
"ja467:4.3":	"दत्वा च नालमेकस्स, ",
"ja467:4.4":	"इति विद्वा समं चरे। ",
"ja467:5.1":	"राजा पसय्ह पथविं विजित्वा, ",
"ja467:5.2":	"ससागरन्तं महिमावसन्तो; ",
"ja467:5.3":	"ओरं समुद्दस्स अतित्तरूपो, ",
"ja467:5.4":	"पारं समुद्दस्सपि पत्थयेथ। ",
"ja467:6.1":	"याव अनुस्सरं कामे, ",
"ja467:6.2":	"मनसा तित्ति नाज्झगा; ",
"ja467:6.3":	"ततो निवत्ता पटिक्कम्म दिस्वा, ",
"ja467:6.4":	"ते वे सुतित्ता ये पञ्ञाय तित्ता। ",
"ja467:7.1":	"पञ्ञाय तित्तिनं सेट्ठं, ",
"ja467:7.2":	"न सो कामेहि तप्पति; ",
"ja467:7.3":	"पञ्ञाय तित्तं पुरिसं, ",
"ja467:7.4":	"तण्हा न कुरुते वसं। ",
"ja467:8.1":	"अपचिनेथेव कामानं, ",
"ja467:8.2":	"अप्पिच्छस्स अलोलुपो; ",
"ja467:8.3":	"समुद्दमत्तो पुरिसो, ",
"ja467:8.4":	"न सो कामेहि तप्पति। ",
"ja467:9.1":	"रथकारोव चम्मस्स, ",
"ja467:9.2":	"परिकन्तं उपाहनं; ",
"ja467:9.3":	"यं यं चजति कामानं, ",
"ja467:9.4":	"तं तं सम्पज्जते सुखं; ",
"ja467:9.5":	"सब्बञ्चे सुखमिच्छेय्य, ",
"ja467:9.6":	"सब्बे कामे परिच्चजे”। ",
"ja467:10.1":	"“अट्ठ ते भासिता गाथा, ",
"ja467:10.2":	"सब्बा होन्ति सहस्सियो; ",
"ja467:10.3":	"पटिगण्ह महाब्रह्मे, ",
"ja467:10.4":	"साधेतं तव भासितं”। ",
"ja467:11.1":	"“न मे अत्थो सहस्सेहि, ",
"ja467:11.2":	"सतेहि नहुतेहि वा; ",
"ja467:11.3":	"पच्छिमं भासतो गाथं, ",
"ja467:11.4":	"कामे मे न रतो मनो”। ",
"ja467:12.1":	"“भद्रको वतायं माणवको, ",
"ja467:12.2":	"सब्बलोकविदू मुनि; ",
"ja467:12.3":	"यो इमं तण्हं दुक्खजननिं, ",
"ja467:12.4":	"परिजानाति पण्डितो”ति। ",
"ja467:13.1":	"कामजातकं चतुत्थं। "
}	
