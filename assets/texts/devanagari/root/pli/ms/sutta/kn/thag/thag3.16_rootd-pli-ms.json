{	
"thag3.16:0.1":	"थेरगाथा ३।१६ ",
"thag3.16:0.2":	"तिकनिपात ",
"thag3.16:0.3":	"पठमवग्ग ",
"thag3.16:0.4":	"विमलत्थेरगाथा ",
"thag3.16:1.1":	"“पापमित्ते विवज्जेत्वा, ",
"thag3.16:1.2":	"भजेय्युत्तमपुग्गलं; ",
"thag3.16:1.3":	"ओवादे चस्स तिट्ठेय्य, ",
"thag3.16:1.4":	"पत्थेन्तो अचलं सुखं। ",
"thag3.16:2.1":	"परित्तं दारुमारुय्ह, ",
"thag3.16:2.2":	"यथा सीदे महण्णवे; ",
"thag3.16:2.3":	"एवं कुसीतमागम्म, ",
"thag3.16:2.4":	"साधुजीवीपि सीदति; ",
"thag3.16:2.5":	"तस्मा तं परिवज्जेय्य, ",
"thag3.16:2.6":	"कुसीतं हीनवीरियं। ",
"thag3.16:3.1":	"पविवित्तेहि अरियेहि, ",
"thag3.16:3.2":	"पहितत्तेहि झायिभि; ",
"thag3.16:3.3":	"निच्चं आरद्धवीरियेहि, ",
"thag3.16:3.4":	"पण्डितेहि सहावसे”ति। ",
"thag3.16:3.5":	"… विमलो थेरो … ",
"thag3.16:3.6":	"तिकनिपातो निट्ठितो। ",
"thag3.16:4.0":	"तत्रुद्दानं ",
"thag3.16:4.1":	"अङ्गणिको भारद्वाजो, ",
"thag3.16:4.2":	"पच्चयो बाकुलो इसि; ",
"thag3.16:4.3":	"धनियो मातङ्गपुत्तो, ",
"thag3.16:4.4":	"सोभितो वारणो इसि। ",
"thag3.16:5.1":	"वस्सिको च यसोजो च, ",
"thag3.16:5.2":	"साटिमत्तियुपालि च; ",
"thag3.16:5.3":	"उत्तरपालो अभिभूतो, ",
"thag3.16:5.4":	"गोतमो हारितोपि च। ",
"thag3.16:6.1":	"थेरो तिकनिपातम्हि, ",
"thag3.16:6.2":	"निब्बाने विमलो कतो; ",
"thag3.16:6.3":	"अट्ठतालीस गाथायो, ",
"thag3.16:6.4":	"थेरा सोळस कित्तिताति। "
}	
