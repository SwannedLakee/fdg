{	
"snp5.18:0.1":	"सुत्त निपात ५।१८ ",
"snp5.18:0.2":	"पारायनत्थुतिगाथा ",
"snp5.18:1.1":	"इदमवोच भगवा मगधेसु विहरन्तो पासाणके चेतिये, ",
"snp5.18:1.2":	"परिचारकसोळसानं ब्राह्मणानं अज्झिट्ठो पुट्ठो पुट्ठो पञ्हं ब्याकासि। ",
"snp5.18:1.3":	"एकमेकस्स चेपि पञ्हस्स अत्थमञ्ञाय धम्ममञ्ञाय धम्मानुधम्मं पटिपज्जेय्य, गच्छेय्येव जरामरणस्स पारं। ",
"snp5.18:1.4":	"पारङ्गमनीया इमे धम्माति, तस्मा इमस्स धम्मपरियायस्स पारायनन्तेव अधिवचनं। ",
"snp5.18:2.1":	"अजितो तिस्समेत्तेय्यो, ",
"snp5.18:2.2":	"पुण्णको अथ मेत्तगू; ",
"snp5.18:2.3":	"धोतको उपसीवो च, ",
"snp5.18:2.4":	"नन्दो च अथ हेमको। ",
"snp5.18:3.1":	"तोदेय्य-कप्पा दुभयो, ",
"snp5.18:3.2":	"जतुकण्णी च पण्डितो; ",
"snp5.18:3.3":	"भद्रावुधो उदयो च, ",
"snp5.18:3.4":	"पोसालो चापि ब्राह्मणो; ",
"snp5.18:3.5":	"मोघराजा च मेधावी, ",
"snp5.18:3.6":	"पिङ्गियो च महाइसि। ",
"snp5.18:4.1":	"एते बुद्धं उपागच्छुं, ",
"snp5.18:4.2":	"सम्पन्नचरणं इसिं; ",
"snp5.18:4.3":	"पुच्छन्ता निपुणे पञ्हे, ",
"snp5.18:4.4":	"बुद्धसेट्ठं उपागमुं। ",
"snp5.18:5.1":	"तेसं बुद्धो पब्याकासि, ",
"snp5.18:5.2":	"पञ्हे पुट्ठो यथातथं; ",
"snp5.18:5.3":	"पञ्हानं वेय्याकरणेन, ",
"snp5.18:5.4":	"तोसेसि ब्राह्मणे मुनि। ",
"snp5.18:6.1":	"ते तोसिता चक्खुमता, ",
"snp5.18:6.2":	"बुद्धेनादिच्चबन्धुना; ",
"snp5.18:6.3":	"ब्रह्मचरियमचरिंसु, ",
"snp5.18:6.4":	"वरपञ्ञस्स सन्तिके। ",
"snp5.18:7.1":	"एकमेकस्स पञ्हस्स, ",
"snp5.18:7.2":	"यथा बुद्धेन देसितं; ",
"snp5.18:7.3":	"तथा यो पटिपज्जेय्य, ",
"snp5.18:7.4":	"गच्छे पारं अपारतो। ",
"snp5.18:8.1":	"अपारा पारं गच्छेय्य, ",
"snp5.18:8.2":	"भावेन्तो मग्गमुत्तमं; ",
"snp5.18:8.3":	"मग्गो सो पारं गमनाय, ",
"snp5.18:8.4":	"तस्मा पारायनं इति। "
}	
