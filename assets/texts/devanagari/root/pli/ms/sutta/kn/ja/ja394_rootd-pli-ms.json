{	
"ja394:0.1":	"जातक ",
"ja394:0.2":	"छक्कनिपात ",
"ja394:0.3":	"खरपुत्तवग्ग ",
"ja394:0.4":	"९। वट्टकजातक ",
"ja394:1.1":	"“पणीतं भुञ्जसे भत्तं, ",
"ja394:1.2":	"सप्पितेलञ्च मातुल; ",
"ja394:1.3":	"अथ केन नु वण्णेन, ",
"ja394:1.4":	"किसो त्वमसि वायस”। ",
"ja394:2.1":	"“अमित्तमज्झे वसतो, ",
"ja394:2.2":	"तेसु आमिसमेसतो; ",
"ja394:2.3":	"निच्चं उब्बिग्गहदयस्स, ",
"ja394:2.4":	"कुतो काकस्स दळ्हियं। ",
"ja394:3.1":	"निच्चं उब्बेगिनो काका, ",
"ja394:3.2":	"धङ्का पापेन कम्मुना; ",
"ja394:3.3":	"लद्धो पिण्डो न पीणेति, ",
"ja394:3.4":	"किसो तेनस्मि वट्टक। ",
"ja394:4.1":	"लूखानि तिणबीजानि, ",
"ja394:4.2":	"अप्पस्नेहानि भुञ्जसि; ",
"ja394:4.3":	"अथ केन नु वण्णेन, ",
"ja394:4.4":	"थूलो त्वमसि वट्टक”। ",
"ja394:5.1":	"“अप्पिच्छा अप्पचिन्ताय, ",
"ja394:5.2":	"अदूरगमनेन च; ",
"ja394:5.3":	"लद्धालद्धेन यापेन्तो, ",
"ja394:5.4":	"थूलो तेनस्मि वायस। ",
"ja394:6.1":	"अप्पिच्छस्स हि पोसस्स, ",
"ja394:6.2":	"अप्पचिन्तसुखस्स च; ",
"ja394:6.3":	"सुसङ्गहितमानस्स, ",
"ja394:6.4":	"वुत्ती सुसमुदानया”ति। ",
"ja394:7.1":	"वट्टकजातकं नवमं। "
}	
