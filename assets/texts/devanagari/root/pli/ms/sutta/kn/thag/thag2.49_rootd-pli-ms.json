{	
"thag2.49:0.1":	"थेरगाथा २।४९ ",
"thag2.49:0.2":	"दुकनिपात ",
"thag2.49:0.3":	"पञ्चमवग्ग ",
"thag2.49:0.4":	"सन्धितत्थेरगाथा ",
"thag2.49:1.1":	"“अस्सत्थे हरितोभासे, ",
"thag2.49:1.2":	"संविरूळ्हम्हि पादपे; ",
"thag2.49:1.3":	"एकं बुद्धगतं सञ्ञं, ",
"thag2.49:1.4":	"अलभित्थं पतिस्सतो। ",
"thag2.49:2.1":	"एकतिंसे इतो कप्पे, ",
"thag2.49:2.2":	"यं सञ्ञमलभिं तदा; ",
"thag2.49:2.3":	"तस्सा सञ्ञाय वाहसा, ",
"thag2.49:2.4":	"पत्तो मे आसवक्खयो”ति। ",
"thag2.49:2.5":	"… सन्धितो थेरो … ",
"thag2.49:2.6":	"वग्गो पञ्चमो। ",
"thag2.49:3.0":	"तस्सुद्दानं ",
"thag2.49:3.1":	"कुमारकस्सपो थेरो, ",
"thag2.49:3.2":	"धम्मपालो च ब्रह्मालि; ",
"thag2.49:3.3":	"मोघराजा विसाखो च, ",
"thag2.49:3.4":	"चूळको च अनूपमो; ",
"thag2.49:3.5":	"वज्जितो सन्धितो थेरो, ",
"thag2.49:3.6":	"किलेसरजवाहनोति। ",
"thag2.49:3.7":	"दुकनिपातो निट्ठितो। ",
"thag2.49:4.0":	"तत्रुद्दानं ",
"thag2.49:4.1":	"गाथादुकनिपातम्हि, ",
"thag2.49:4.2":	"नवुति चेव अट्ठ च; ",
"thag2.49:4.3":	"थेरा एकूनपञ्ञासं, ",
"thag2.49:4.4":	"भासिता नयकोविदाति। "
}	
