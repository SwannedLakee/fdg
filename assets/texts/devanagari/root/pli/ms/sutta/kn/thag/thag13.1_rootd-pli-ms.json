{	
"thag13.1:0.1":	"थेरगाथा १३।१ ",
"thag13.1:0.2":	"तेरसनिपात ",
"thag13.1:0.3":	"पठमवग्ग ",
"thag13.1:0.4":	"सोणकोळिविसत्थेरगाथा ",
"thag13.1:1.1":	"“याहु रट्ठे समुक्कट्ठो, ",
"thag13.1:1.2":	"रञ्ञो अङ्गस्स पद्धगू; ",
"thag13.1:1.3":	"स्वज्ज धम्मेसु उक्कट्ठो, ",
"thag13.1:1.4":	"सोणो दुक्खस्स पारगू। ",
"thag13.1:2.1":	"पञ्च छिन्दे पञ्च जहे, ",
"thag13.1:2.2":	"पञ्च चुत्तरि भावये; ",
"thag13.1:2.3":	"पञ्च सङ्गातिगो भिक्खु, ",
"thag13.1:2.4":	"ओघतिण्णोति वुच्चति। ",
"thag13.1:3.1":	"उन्नळस्स पमत्तस्स, ",
"thag13.1:3.2":	"बाहिरासस्स भिक्खुनो; ",
"thag13.1:3.3":	"सीलं समाधि पञ्ञा च, ",
"thag13.1:3.4":	"पारिपूरिं न गच्छति। ",
"thag13.1:4.1":	"यञ्हि किच्चं अपविद्धं, ",
"thag13.1:4.2":	"अकिच्चं पन करीयति; ",
"thag13.1:4.3":	"उन्नळानं पमत्तानं, ",
"thag13.1:4.4":	"तेसं वड्ढन्ति आसवा। ",
"thag13.1:5.1":	"येसञ्च सुसमारद्धा, ",
"thag13.1:5.2":	"निच्चं कायगता सति; ",
"thag13.1:5.3":	"अकिच्चं ते न सेवन्ति, ",
"thag13.1:5.4":	"किच्चे सातच्चकारिनो; ",
"thag13.1:5.5":	"सतानं सम्पजानानं, ",
"thag13.1:5.6":	"अत्थं गच्छन्ति आसवा। ",
"thag13.1:6.1":	"उजुमग्गम्हि अक्खाते, ",
"thag13.1:6.2":	"गच्छथ मा निवत्तथ; ",
"thag13.1:6.3":	"अत्तना चोदयत्तानं, ",
"thag13.1:6.4":	"निब्बानमभिहारये। ",
"thag13.1:7.1":	"अच्चारद्धम्हि वीरियम्हि, ",
"thag13.1:7.2":	"सत्था लोके अनुत्तरो; ",
"thag13.1:7.3":	"वीणोपमं करित्वा मे, ",
"thag13.1:7.4":	"धम्मं देसेसि चक्खुमा; ",
"thag13.1:7.5":	"तस्साहं वचनं सुत्वा, ",
"thag13.1:7.6":	"विहासिं सासने रतो। ",
"thag13.1:8.1":	"समथं पटिपादेसिं, ",
"thag13.1:8.2":	"उत्तमत्थस्स पत्तिया; ",
"thag13.1:8.3":	"तिस्सो विज्जा अनुप्पत्ता, ",
"thag13.1:8.4":	"कतं बुद्धस्स सासनं। ",
"thag13.1:9.1":	"नेक्खम्मे अधिमुत्तस्स, ",
"thag13.1:9.2":	"पविवेकञ्च चेतसो; ",
"thag13.1:9.3":	"अब्यापज्जाधिमुत्तस्स, ",
"thag13.1:9.4":	"उपादानक्खयस्स च। ",
"thag13.1:10.1":	"तण्हक्खयाधिमुत्तस्स, ",
"thag13.1:10.2":	"असम्मोहञ्च चेतसो; ",
"thag13.1:10.3":	"दिस्वा आयतनुप्पादं, ",
"thag13.1:10.4":	"सम्मा चित्तं विमुच्चति। ",
"thag13.1:11.1":	"तस्स सम्मा विमुत्तस्स, ",
"thag13.1:11.2":	"सन्तचित्तस्स भिक्खुनो; ",
"thag13.1:11.3":	"कतस्स पटिचयो नत्थि, ",
"thag13.1:11.4":	"करणीयं न विज्जति। ",
"thag13.1:12.1":	"सेलो यथा एकग्घनो, ",
"thag13.1:12.2":	"वातेन न समीरति; ",
"thag13.1:12.3":	"एवं रूपा रसा सद्दा, ",
"thag13.1:12.4":	"गन्धा फस्सा च केवला। ",
"thag13.1:13.1":	"इट्ठा धम्मा अनिट्ठा च, ",
"thag13.1:13.2":	"नप्पवेधेन्ति तादिनो; ",
"thag13.1:13.3":	"ठितं चित्तं विसञ्ञुत्तं, ",
"thag13.1:13.4":	"वयञ्चस्सानुपस्सती”ति। ",
"thag13.1:13.5":	"… सोणो कोळिविसो थेरो … ",
"thag13.1:13.6":	"तेरसनिपातो निट्ठितो। ",
"thag13.1:14.0":	"तत्रुद्दानं ",
"thag13.1:14.1":	"सोणो कोळिविसो थेरो, ",
"thag13.1:14.2":	"एकोयेव महिद्धिको; ",
"thag13.1:14.3":	"तेरसम्हि निपातम्हि, ",
"thag13.1:14.4":	"गाथायो चेत्थ तेरसाति। "
}	
