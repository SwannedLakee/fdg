{	
"ja410:0.1":	"जातक ",
"ja410:0.2":	"सत्तकनिपात ",
"ja410:0.3":	"गन्धारवग्ग ",
"ja410:0.4":	"५। सोमदत्तजातक ",
"ja410:1.1":	"“यो मं पुरे पच्चुड्डेति, ",
"ja410:1.2":	"अरञ्ञे दूरमायतो; ",
"ja410:1.3":	"सो न दिस्सति मातङ्गो, ",
"ja410:1.4":	"सोमदत्तो कुहिं गतो। ",
"ja410:2.1":	"अयं वा सो मतो सेति, ",
"ja410:2.2":	"अल्लसिङ्गंव वच्छितो; ",
"ja410:2.3":	"भुम्या निपतितो सेति, ",
"ja410:2.4":	"अमरा वत कुञ्जरो”। ",
"ja410:3.1":	"“अनगारियुपेतस्स, ",
"ja410:3.2":	"विप्पमुत्तस्स ते सतो; ",
"ja410:3.3":	"समणस्स न तं साधु, ",
"ja410:3.4":	"यं पेतमनुसोचसि”। ",
"ja410:4.1":	"“संवासेन हवे सक्क, ",
"ja410:4.2":	"मनुस्सस्स मिगस्स वा; ",
"ja410:4.3":	"हदये जायते पेमं, ",
"ja410:4.4":	"तं न सक्का असोचितुं”। ",
"ja410:5.1":	"“मतं मरिस्सं रोदन्ति, ",
"ja410:5.2":	"ये रुदन्ति लपन्ति च; ",
"ja410:5.3":	"तस्मा त्वं इसि मा रोदि, ",
"ja410:5.4":	"रोदितं मोघमाहु सन्तो। ",
"ja410:6.1":	"कन्दितेन हवे ब्रह्मे, ",
"ja410:6.2":	"मतो पेतो समुट्ठहे; ",
"ja410:6.3":	"सब्बे सङ्गम्म रोदाम, ",
"ja410:6.4":	"अञ्ञमञ्ञस्स ञातके”। ",
"ja410:7.1":	"“आदित्तं वत मं सन्तं, ",
"ja410:7.2":	"घतसित्तंव पावकं; ",
"ja410:7.3":	"वारिना विय ओसिञ्चं, ",
"ja410:7.4":	"सब्बं निब्बापये दरं। ",
"ja410:8.1":	"अब्बही वत मे सल्लं, ",
"ja410:8.2":	"यमासि हदयस्सितं; ",
"ja410:8.3":	"यो मे सोकपरेतस्स, ",
"ja410:8.4":	"पुत्तसोकं अपानुदि। ",
"ja410:9.1":	"सोहं अब्बूळ्हसल्लोस्मि, ",
"ja410:9.2":	"वीतसोको अनाविलो; ",
"ja410:9.3":	"न सोचामि न रोदामि, ",
"ja410:9.4":	"तव सुत्वान वासवा”ति। ",
"ja410:10.1":	"सोमदत्तजातकं पञ्चमं। "
}	
