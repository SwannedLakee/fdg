{	
"thig8.1:0.1":	"थेरीगाथा ८।१ ",
"thig8.1:0.2":	"अट्ठकनिपात ",
"thig8.1:0.3":	"सीसूपचालाथेरीगाथा ",
"thig8.1:1.1":	"“भिक्खुनी सीलसम्पन्ना, ",
"thig8.1:1.2":	"इन्द्रियेसु सुसंवुता; ",
"thig8.1:1.3":	"अधिगच्छे पदं सन्तं, ",
"thig8.1:1.4":	"असेचनकमोजवं”। ",
"thig8.1:2.1":	"“तावतिंसा च यामा च, ",
"thig8.1:2.2":	"तुसिता चापि देवता; ",
"thig8.1:2.3":	"निम्मानरतिनो देवा, ",
"thig8.1:2.4":	"ये देवा वसवत्तिनो; ",
"thig8.1:2.5":	"तत्थ चित्तं पणीधेहि, ",
"thig8.1:2.6":	"यत्थ ते वुसितं पुरे”। ",
"thig8.1:3.1":	"“तावतिंसा च यामा च, ",
"thig8.1:3.2":	"तुसिता चापि देवता; ",
"thig8.1:3.3":	"निम्मानरतिनो देवा, ",
"thig8.1:3.4":	"ये देवा वसवत्तिनो। ",
"thig8.1:4.1":	"कालं कालं भवाभवं, ",
"thig8.1:4.2":	"सक्कायस्मिं पुरक्खता; ",
"thig8.1:4.3":	"अवीतिवत्ता सक्कायं, ",
"thig8.1:4.4":	"जातिमरणसारिनो। ",
"thig8.1:5.1":	"सब्बो आदीपितो लोको, ",
"thig8.1:5.2":	"सब्बो लोको पदीपितो; ",
"thig8.1:5.3":	"सब्बो पज्जलितो लोको, ",
"thig8.1:5.4":	"सब्बो लोको पकम्पितो। ",
"thig8.1:6.1":	"अकम्पियं अतुलियं, ",
"thig8.1:6.2":	"अपुथुज्जनसेवितं; ",
"thig8.1:6.3":	"बुद्धो धम्ममदेसेसि, ",
"thig8.1:6.4":	"तत्थ मे निरतो मनो। ",
"thig8.1:7.1":	"तस्साहं वचनं सुत्वा, ",
"thig8.1:7.2":	"विहरिं सासने रता; ",
"thig8.1:7.3":	"तिस्सो विज्जा अनुप्पत्ता, ",
"thig8.1:7.4":	"कतं बुद्धस्स सासनं। ",
"thig8.1:8.1":	"सब्बत्थ विहता नन्दी, ",
"thig8.1:8.2":	"तमोखन्धो पदालितो; ",
"thig8.1:8.3":	"एवं जानाहि पापिम, ",
"thig8.1:8.4":	"निहतो त्वमसि अन्तक”। ",
"thig8.1:9.1":	"… सीसूपचाला थेरी …। ",
"thig8.1:10.1":	"अट्ठकनिपातो निट्ठितो। "
}	
