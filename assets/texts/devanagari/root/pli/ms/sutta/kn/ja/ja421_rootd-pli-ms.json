{	
"ja421:0.1":	"जातक ",
"ja421:0.2":	"अट्ठकनिपात ",
"ja421:0.3":	"कच्चानिवग्ग ",
"ja421:0.4":	"५। गङ्गमालजातक ",
"ja421:1.1":	"“अङ्गारजाता पथवी, ",
"ja421:1.2":	"कुक्कुळानुगता मही; ",
"ja421:1.3":	"अथ गायसि वत्तानि, ",
"ja421:1.4":	"न तं तपति आतपो। ",
"ja421:2.1":	"उद्धं तपति आदिच्चो, ",
"ja421:2.2":	"अधो तपति वालुका; ",
"ja421:2.3":	"अथ गायसि वत्तानि, ",
"ja421:2.4":	"न तं तपति आतपो”। ",
"ja421:3.1":	"“न मं तपति आतपो, ",
"ja421:3.2":	"आतपा तपयन्ति मं; ",
"ja421:3.3":	"अत्था हि विविधा राज, ",
"ja421:3.4":	"ते तपन्ति न आतपो”। ",
"ja421:4.1":	"“अद्दसं काम ते मूलं, ",
"ja421:4.2":	"सङ्कप्पा काम जायसि; ",
"ja421:4.3":	"न तं सङ्कप्पयिस्सामि, ",
"ja421:4.4":	"एवं काम न हेहिसि”। ",
"ja421:5.1":	"“अप्पापि कामा न अलं, ",
"ja421:5.2":	"बहूहिपि न तप्पति; ",
"ja421:5.3":	"अहहा बाललपना, ",
"ja421:5.4":	"परिवज्जेथ जग्गतो”। ",
"ja421:6.1":	"“अप्पस्स कम्मस्स फलं ममेदं, ",
"ja421:6.2":	"उदयो अज्झागमा महत्तपत्तं; ",
"ja421:6.3":	"सुलद्धलाभो वत माणवस्स, ",
"ja421:6.4":	"यो पब्बजी कामरागं पहाय”। ",
"ja421:7.1":	"“तपसा पजहन्ति पापकम्मं, ",
"ja421:7.2":	"तपसा न्हापितकुम्भकारभावं; ",
"ja421:7.3":	"तपसा अभिभुय्य गङ्गमाल, ",
"ja421:7.4":	"नामेनालपसज्ज ब्रह्मदत्तं”। ",
"ja421:8.1":	"“सन्दिट्ठिकमेव ‘अम्म’ पस्सथ, ",
"ja421:8.2":	"खन्तीसोरच्चस्स अयं विपाको; ",
"ja421:8.3":	"यो सब्बजनस्स वन्दितोहु, ",
"ja421:8.4":	"तं वन्दाम सराजिका समच्चा”। ",
"ja421:9.1":	"“मा किञ्चि अवचुत्थ गङ्गमालं, ",
"ja421:9.2":	"मुनिनं मोनपथेसु सिक्खमानं; ",
"ja421:9.3":	"एसो हि अतरि अण्णवं, ",
"ja421:9.4":	"यं तरित्वा चरन्ति वीतसोका”ति। ",
"ja421:10.1":	"गङ्गमालजातकं पञ्चमं। "
}	
