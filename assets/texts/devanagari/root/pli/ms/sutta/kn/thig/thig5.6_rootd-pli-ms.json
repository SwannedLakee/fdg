{	
"thig5.6:0.1":	"थेरीगाथा ५।६ ",
"thig5.6:0.2":	"पञ्चकनिपात ",
"thig5.6:0.3":	"मित्ताकाळीथेरीगाथा ",
"thig5.6:1.1":	"“सद्धाय पब्बजित्वान, ",
"thig5.6:1.2":	"अगारस्मानगारियं; ",
"thig5.6:1.3":	"विचरिंहं तेन तेन, ",
"thig5.6:1.4":	"लाभसक्कारौस्सुका। ",
"thig5.6:2.1":	"रिञ्चित्वा परमं अत्थं, ",
"thig5.6:2.2":	"हीनमत्थं असेविहं; ",
"thig5.6:2.3":	"किलेसानं वसं गन्त्वा, ",
"thig5.6:2.4":	"सामञ्ञत्थं न बुज्झिहं। ",
"thig5.6:3.1":	"तस्सा मे अहु संवेगो, ",
"thig5.6:3.2":	"निसिन्नाय विहारके; ",
"thig5.6:3.3":	"उम्मग्गपटिपन्नाम्हि, ",
"thig5.6:3.4":	"तण्हाय वसमागता। ",
"thig5.6:4.1":	"अप्पकं जीवितं मय्हं, ",
"thig5.6:4.2":	"जरा ब्याधि च मद्दति; ",
"thig5.6:4.3":	"पुरायं भिज्जति कायो, ",
"thig5.6:4.4":	"न मे कालो पमज्जितुं। ",
"thig5.6:5.1":	"यथाभूतमवेक्खन्ती, ",
"thig5.6:5.2":	"खन्धानं उदयब्बयं; ",
"thig5.6:5.3":	"विमुत्तचित्ता उट्ठासिं, ",
"thig5.6:5.4":	"कतं बुद्धस्स सासनन्”ति। ",
"thig5.6:6.1":	"… मित्ता काळी थेरी …। "
}	
