{	
"snp4.1:0.1":	"सुत्त निपात ४।१ ",
"snp4.1:0.2":	"कामसुत्त ",
"snp4.1:1.1":	"कामं कामयमानस्स, ",
"snp4.1:1.2":	"तस्स चे तं समिज्झति; ",
"snp4.1:1.3":	"अद्धा पीतिमनो होति, ",
"snp4.1:1.4":	"लद्धा मच्चो यदिच्छति। ",
"snp4.1:2.1":	"तस्स चे कामयानस्स, ",
"snp4.1:2.2":	"छन्दजातस्स जन्तुनो; ",
"snp4.1:2.3":	"ते कामा परिहायन्ति, ",
"snp4.1:2.4":	"सल्लविद्धोव रुप्पति। ",
"snp4.1:3.1":	"यो कामे परिवज्जेति, ",
"snp4.1:3.2":	"सप्पस्सेव पदा सिरो; ",
"snp4.1:3.3":	"सोमं विसत्तिकं लोके, ",
"snp4.1:3.4":	"सतो समतिवत्तति। ",
"snp4.1:4.1":	"खेत्तं वत्थुं हिरञ्ञं वा, ",
"snp4.1:4.2":	"गवास्सं दासपोरिसं; ",
"snp4.1:4.3":	"थियो बन्धू पुथु कामे, ",
"snp4.1:4.4":	"यो नरो अनुगिज्झति। ",
"snp4.1:5.1":	"अबला नं बलीयन्ति, ",
"snp4.1:5.2":	"मद्दन्तेनं परिस्सया; ",
"snp4.1:5.3":	"ततो नं दुक्खमन्वेति, ",
"snp4.1:5.4":	"नावं भिन्नमिवोदकं। ",
"snp4.1:6.1":	"तस्मा जन्तु सदा सतो, ",
"snp4.1:6.2":	"कामानि परिवज्जये; ",
"snp4.1:6.3":	"ते पहाय तरे ओघं, ",
"snp4.1:6.4":	"नावं सित्वाव पारगूति। ",
"snp4.1:6.5":	"कामसुत्तं पठमं। "
}	
