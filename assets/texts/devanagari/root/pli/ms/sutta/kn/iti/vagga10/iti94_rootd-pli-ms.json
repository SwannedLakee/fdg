{	
"iti94:0.1":	"इतिवुत्तक ९४ ",
"iti94:0.2":	"तिकनिपात ",
"iti94:0.3":	"पञ्चमवग्ग ",
"iti94:0.4":	"उपपरिक्खसुत्त ",
"iti94:1.1":	"वुत्तञ्हेतं भगवता वुत्तमरहताति मे सुतं: ",
"iti94:2.1":	"“तथा तथा, भिक्खवे, भिक्खु उपपरिक्खेय्य यथा यथास्स उपपरिक्खतो बहिद्धा चस्स विञ्ञाणं अविक्खित्तं अविसटं अज्झत्तं असण्ठितं अनुपादाय न परितस्सेय्य। ",
"iti94:2.2":	"बहिद्धा, भिक्खवे, विञ्ञाणे अविक्खित्ते अविसटे सति अज्झत्तं असण्ठिते अनुपादाय अपरितस्सतो आयतिं जातिजरामरणदुक्खसमुदयसम्भवो न होती”ति। ",
"iti94:2.3":	"एतमत्थं भगवा अवोच। ",
"iti94:2.4":	"तत्थेतं इति वुच्चति: ",
"iti94:3.1":	"“सत्तसङ्गप्पहीनस्स, ",
"iti94:3.2":	"नेत्तिच्छिन्नस्स भिक्खुनो; ",
"iti94:3.3":	"विक्खीणो जातिसंसारो, ",
"iti94:3.4":	"नत्थि तस्स पुनब्भवो”ति। ",
"iti94:4.1":	"अयम्पि अत्थो वुत्तो भगवता, इति मे सुतन्ति। ",
"iti94:4.2":	"पञ्चमं। "
}	
