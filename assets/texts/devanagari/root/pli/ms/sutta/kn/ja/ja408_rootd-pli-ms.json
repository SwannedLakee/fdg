{	
"ja408:0.1":	"जातक ",
"ja408:0.2":	"सत्तकनिपात ",
"ja408:0.3":	"गन्धारवग्ग ",
"ja408:0.4":	"३। कुम्भकारजातक ",
"ja408:1.1":	"“अम्बाहमद्दं वनमन्तरस्मिं, ",
"ja408:1.2":	"नीलोभासं फलितं संविरूळ्हं; ",
"ja408:1.3":	"तमद्दसं फलहेतु विभग्गं, ",
"ja408:1.4":	"तं दिस्वा भिक्खाचरियं चरामि। ",
"ja408:2.1":	"सेलं सुमट्ठं नरवीरनिट्ठितं, ",
"ja408:2.2":	"नारी युगं धारयि अप्पसद्दं; ",
"ja408:2.3":	"दुतियञ्च आगम्म अहोसि सद्दो, ",
"ja408:2.4":	"तं दिस्वा भिक्खाचरियं चरामि। ",
"ja408:3.1":	"दिजा दिजं कुणपमाहरन्तं, ",
"ja408:3.2":	"एकं समानं बहुका समेच्च; ",
"ja408:3.3":	"आहारहेतू परिपातयिंसु, ",
"ja408:3.4":	"तं दिस्वा भिक्खाचरियं चरामि। ",
"ja408:4.1":	"उसभाहमद्दं यूथस्स मज्झे, ",
"ja408:4.2":	"चलक्ककुं वण्णबलूपपन्नं; ",
"ja408:4.3":	"तमद्दसं कामहेतु वितुन्नं, ",
"ja408:4.4":	"तं दिस्वा भिक्खाचरियं चरामि”। ",
"ja408:5.1":	"“करण्डको कलिङ्गानं, ",
"ja408:5.2":	"गन्धारानञ्च नग्गजि; ",
"ja408:5.3":	"निमिराजा विदेहानं, ",
"ja408:5.4":	"पञ्चालानञ्च दुम्मुखो; ",
"ja408:5.5":	"एते रट्ठानि हित्वान, ",
"ja408:5.6":	"पब्बजिंसु अकिञ्चना। ",
"ja408:6.1":	"सब्बेपिमे देवसमा समागता, ",
"ja408:6.2":	"अग्गी यथा पज्जलितो तथेविमे; ",
"ja408:6.3":	"अहम्पि एको चरिस्सामि भग्गवि, ",
"ja408:6.4":	"हित्वान कामानि यथोधिकानि”। ",
"ja408:7.1":	"“अयमेव कालो न हि अञ्ञो अत्थि, ",
"ja408:7.2":	"अनुसासिता मे न भवेय्य पच्छा; ",
"ja408:7.3":	"अहम्पि एका चरिस्सामि भग्गव, ",
"ja408:7.4":	"सकुणीव मुत्ता पुरिसस्स हत्था”। ",
"ja408:8.1":	"“आमं पक्कञ्च जानन्ति, ",
"ja408:8.2":	"अथो लोणं अलोणकं; ",
"ja408:8.3":	"तमहं दिस्वान पब्बजिं, ",
"ja408:8.4":	"चरेव त्वं चरामहन्”ति। ",
"ja408:9.1":	"कुम्भकारजातकं ततियं। "
}	
