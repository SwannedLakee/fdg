{	
"ja438:0.1":	"जातक ",
"ja438:0.2":	"नवकनिपात ",
"ja438:0.3":	"गिज्झवग्ग ",
"ja438:0.4":	"१२। दद्दरजातक ",
"ja438:1.1":	"“यो ते पुत्तके अखादि, ",
"ja438:1.2":	"दिन्नभत्तो अदूसके; ",
"ja438:1.3":	"तस्मिं दाठं निपातेहि, ",
"ja438:1.4":	"मा ते मुच्चित्थ जीवतो”। ",
"ja438:2.1":	"“आकिण्णलुद्दो पुरिसो, ",
"ja438:2.2":	"धातिचेलंव मक्खितो; ",
"ja438:2.3":	"पदेसं तं न पस्सामि, ",
"ja438:2.4":	"यत्थ दाठं निपातये। ",
"ja438:3.1":	"अकतञ्ञुस्स पोसस्स, ",
"ja438:3.2":	"निच्चं विवरदस्सिनो; ",
"ja438:3.3":	"सब्बञ्चे पथविं दज्जा, ",
"ja438:3.4":	"नेव नं अभिराधये”। ",
"ja438:4.1":	"“किं नु सुबाहु तरमानरूपो, ",
"ja438:4.2":	"पच्चागतोसि सह माणवेन; ",
"ja438:4.3":	"किं किच्चमत्थं इधमत्थि तुय्हं, ",
"ja438:4.4":	"अक्खाहि मे पुच्छितो एतमत्थं”। ",
"ja438:5.1":	"“यो ते सखा दद्दरो साधुरूपो, ",
"ja438:5.2":	"तस्स वधं परिसङ्कामि अज्ज; ",
"ja438:5.3":	"पुरिसस्स कम्मायतनानि सुत्वा, ",
"ja438:5.4":	"नाहं सुखिं दद्दरं अज्ज मञ्ञे”। ",
"ja438:6.1":	"“कानिस्स कम्मायतनानि अस्सु, ",
"ja438:6.2":	"पुरिसस्स वुत्तिसमोधानताय; ",
"ja438:6.3":	"कं वा पटिञ्ञं पुरिसस्स सुत्वा, ",
"ja438:6.4":	"परिसङ्कसि दद्दरं माणवेन”। ",
"ja438:7.1":	"“चिण्णा कलिङ्गा चरिता वणिज्जा, ",
"ja438:7.2":	"वेत्ताचरो सङ्कुपथोपि चिण्णो; ",
"ja438:7.3":	"नटेहि चिण्णं सह वाकुरेहि, ",
"ja438:7.4":	"दण्डेन युद्धम्पि समज्जमज्झे। ",
"ja438:8.1":	"बद्धा कुलीका मितमाळ्हकेन, ",
"ja438:8.2":	"अक्खा जिता संयमो अब्भतीतो; ",
"ja438:8.3":	"अब्बाहितं पुब्बकं अड्ढरत्तं, ",
"ja438:8.4":	"हत्था दड्ढा पिण्डपटिग्गहेन। ",
"ja438:9.1":	"तानिस्स कम्मायतनानि अस्सु, ",
"ja438:9.2":	"पुरिसस्स वुत्तिसमोधानताय; ",
"ja438:9.3":	"यथा अयं दिस्सति लोमपिण्डो, ",
"ja438:9.4":	"गावो हता किं पन दद्दरस्सा”ति। ",
"ja438:10.1":	"दद्दरजातकं द्वादसमं। ",
"ja438:11.1":	"नवकनिपातं निट्ठितं। ",
"ja438:12.1":	"तस्सुद्दानं ",
"ja438:13.1":	"वरगिज्झ समज्जन हंसवरो, ",
"ja438:13.2":	"निधिसव्हय हारित पाटलिको; ",
"ja438:13.3":	"अजरामर धङ्क तितिक्ख कुतो, ",
"ja438:13.4":	"अथ द्वादस पेक्खन दद्दरिभीति। "
}	
