{	
"iti36:0.1":	"इतिवुत्तक ३६ ",
"iti36:0.2":	"दुकनिपात ",
"iti36:0.3":	"पठमवग्ग ",
"iti36:0.4":	"दुतियजननकुहनसुत्त ",
"iti36:1.1":	"वुत्तञ्हेतं भगवता वुत्तमरहताति मे सुतं: ",
"iti36:2.1":	"“नयिदं, भिक्खवे, ब्रह्मचरियं वुस्सति जनकुहनत्थं, न जनलपनत्थं, न लाभसक्कारसिलोकानिसंसत्थं, न ‘इति मं जनो जानातू’ति। ",
"iti36:2.2":	"अथ खो इदं, भिक्खवे, ब्रह्मचरियं वुस्सति अभिञ्ञत्थञ्चेव परिञ्ञत्थञ्चा”ति। ",
"iti36:2.3":	"एतमत्थं भगवा अवोच। ",
"iti36:2.4":	"तत्थेतं इति वुच्चति: ",
"iti36:3.1":	"“अभिञ्ञत्थं परिञ्ञत्थं, ",
"iti36:3.2":	"ब्रह्मचरियं अनीतिहं; ",
"iti36:3.3":	"अदेसयि सो भगवा, ",
"iti36:3.4":	"निब्बानोगधगामिनं। ",
"iti36:4.1":	"एस मग्गो महत्तेहि, ",
"iti36:4.2":	"अनुयातो महेसिभि; ",
"iti36:4.3":	"ये ये तं पटिपज्जन्ति, ",
"iti36:4.4":	"यथा बुद्धेन देसितं; ",
"iti36:4.5":	"दुक्खस्सन्तं करिस्सन्ति, ",
"iti36:4.6":	"सत्थुसासनकारिनो”ति। ",
"iti36:5.1":	"अयम्पि अत्थो वुत्तो भगवता, इति मे सुतन्ति। ",
"iti36:5.2":	"नवमं। "
}	
