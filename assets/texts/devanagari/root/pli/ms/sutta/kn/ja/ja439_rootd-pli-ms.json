{	
"ja439:0.1":	"जातक ",
"ja439:0.2":	"दसकनिपात ",
"ja439:0.3":	"चतुद्वारवग्ग ",
"ja439:0.4":	"१। चतुद्वारजातक ",
"ja439:1.1":	"“चतुद्वारमिदं नगरं, ",
"ja439:1.2":	"आयसं दळ्हपाकारं; ",
"ja439:1.3":	"ओरुद्धपटिरुद्धोस्मि, ",
"ja439:1.4":	"किं पापं पकतं मया”। ",
"ja439:2.1":	"“सब्बे अपिहिता द्वारा, ",
"ja439:2.2":	"ओरुद्धोस्मि यथा दिजो; ",
"ja439:2.3":	"किमाधिकरणं यक्ख, ",
"ja439:2.4":	"चक्काभिनिहतो अहं। ",
"ja439:3.1":	"लद्धा सतसहस्सानि, ",
"ja439:3.2":	"अतिरेकानि वीसति; ",
"ja439:3.3":	"अनुकम्पकानं ञातीनं, ",
"ja439:3.4":	"वचनं सम्म नाकरि। ",
"ja439:4.1":	"लङ्घिं समुद्दं पक्खन्दि, ",
"ja439:4.2":	"सागरं अप्पसिद्धिकं; ",
"ja439:4.3":	"चतुब्भि अट्ठज्झगमा, ",
"ja439:4.4":	"अट्ठाहिपि च सोळस। ",
"ja439:5.1":	"सोळसाहि च बात्तिंस, ",
"ja439:5.2":	"अत्रिच्छं चक्कमासदो; ",
"ja439:5.3":	"इच्छाहतस्स पोसस्स, ",
"ja439:5.4":	"चक्कं भमति मत्थके। ",
"ja439:6.1":	"उपरिविसाला दुप्पूरा, ",
"ja439:6.2":	"इच्छा विसटगामिनी; ",
"ja439:6.3":	"ये च तं अनुगिज्झन्ति, ",
"ja439:6.4":	"ते होन्ति चक्कधारिनो। ",
"ja439:7.1":	"बहुभण्डं अवहाय, ",
"ja439:7.2":	"मग्गं अप्पटिवेक्खिय; ",
"ja439:7.3":	"येसञ्चेतं असङ्खातं, ",
"ja439:7.4":	"ते होन्ति चक्कधारिनो। ",
"ja439:8.1":	"कम्मं समेक्खे विपुलञ्च भोगं, ",
"ja439:8.2":	"इच्छं न सेवेय्य अनत्थसंहितं; ",
"ja439:8.3":	"करेय्य वाक्यं अनुकम्पकानं, ",
"ja439:8.4":	"तं तादिसं नातिवत्तेय्य चक्कं”। ",
"ja439:9.1":	"“कीवचिरं नु मे यक्ख, ",
"ja439:9.2":	"चक्कं सिरसि ठस्सति; ",
"ja439:9.3":	"कति वस्ससहस्सानि, ",
"ja439:9.4":	"तं मे अक्खाहि पुच्छितो”। ",
"ja439:10.1":	"“अतिसरो पच्चसरो, ",
"ja439:10.2":	"मित्तविन्द सुणोहि मे; ",
"ja439:10.3":	"चक्कं ते सिरसि माविद्धं, ",
"ja439:10.4":	"न तं जीवं पमोक्खसी”ति। ",
"ja439:11.1":	"चतुद्वारजातकं पठमं। "
}	
