{	
"iti50:0.1":	"इतिवुत्तक ५० ",
"iti50:0.2":	"तिकनिपात ",
"iti50:0.3":	"पठमवग्ग ",
"iti50:0.4":	"मूलसुत्त ",
"iti50:1.1":	"वुत्तञ्हेतं भगवता वुत्तमरहताति मे सुतं: ",
"iti50:2.1":	"“तीणिमानि, भिक्खवे, अकुसलमूलानि। ",
"iti50:2.2":	"कतमानि तीणि? ",
"iti50:2.3":	"लोभो अकुसलमूलं, दोसो अकुसलमूलं, मोहो अकुसलमूलं—",
"iti50:2.4":	"इमानि खो, भिक्खवे, तीणि अकुसलमूलानी”ति। ",
"iti50:2.5":	"एतमत्थं भगवा अवोच। ",
"iti50:2.6":	"तत्थेतं इति वुच्चति: ",
"iti50:3.1":	"“लोभो दोसो च मोहो च, ",
"iti50:3.2":	"पुरिसं पापचेतसं; ",
"iti50:3.3":	"हिंसन्ति अत्तसम्भूता, ",
"iti50:3.4":	"तचसारंव सम्फलन्”ति। ",
"iti50:4.1":	"अयम्पि अत्थो वुत्तो भगवता, इति मे सुतन्ति। ",
"iti50:4.2":	"पठमं। "
}	
