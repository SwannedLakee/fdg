{	
"snp5.10:0.1":	"सुत्त निपात ५।१० ",
"snp5.10:0.2":	"तोदेय्यमाणवपुच्छा ",
"snp5.10:1.1":	"“यस्मिं कामा न वसन्ति, ",
"snp5.10:1.2":	"(इच्चायस्मा तोदेय्यो) ",
"snp5.10:1.3":	"तण्हा यस्स न विज्जति; ",
"snp5.10:1.4":	"कथङ्कथा च यो तिण्णो, ",
"snp5.10:1.5":	"विमोक्खो तस्स कीदिसो”। ",
"snp5.10:2.1":	"“यस्मिं कामा न वसन्ति, ",
"snp5.10:2.2":	"(तोदेय्याति भगवा) ",
"snp5.10:2.3":	"तण्हा यस्स न विज्जति; ",
"snp5.10:2.4":	"कथङ्कथा च यो तिण्णो, ",
"snp5.10:2.5":	"विमोक्खो तस्स नापरो”। ",
"snp5.10:3.1":	"“निराससो सो उद आससानो, ",
"snp5.10:3.2":	"पञ्ञाणवा सो उद पञ्ञकप्पी; ",
"snp5.10:3.3":	"मुनिं अहं सक्क यथा विजञ्ञं, ",
"snp5.10:3.4":	"तं मे वियाचिक्ख समन्तचक्खु”। ",
"snp5.10:4.1":	"“निराससो सो न च आससानो, ",
"snp5.10:4.2":	"पञ्ञाणवा सो न च पञ्ञकप्पी; ",
"snp5.10:4.3":	"एवम्पि तोदेय्य मुनिं विजान, ",
"snp5.10:4.4":	"अकिञ्चनं कामभवे असत्तन्”ति। ",
"snp5.10:4.5":	"तोदेय्यमाणवपुच्छा नवमा। "
}	
