{	
"iti80:0.1":	"इतिवुत्तक ८० ",
"iti80:0.2":	"तिकनिपात ",
"iti80:0.3":	"चतुत्थवग्ग ",
"iti80:0.4":	"वितक्कसुत्त ",
"iti80:1.1":	"वुत्तञ्हेतं भगवता वुत्तमरहताति मे सुतं: ",
"iti80:2.1":	"“तयोमे, भिक्खवे, अकुसलवितक्का। ",
"iti80:2.2":	"कतमे तयो? ",
"iti80:2.3":	"अनवञ्ञत्तिपटिसंयुत्तो वितक्को, लाभसक्कारसिलोकपटिसंयुत्तो वितक्को, परानुद्दयतापटिसंयुत्तो वितक्को। ",
"iti80:2.4":	"इमे खो, भिक्खवे, तयो अकुसलवितक्का”ति। ",
"iti80:2.5":	"एतमत्थं भगवा अवोच। ",
"iti80:2.6":	"तत्थेतं इति वुच्चति: ",
"iti80:3.1":	"“अनवञ्ञत्तिसंयुत्तो, ",
"iti80:3.2":	"लाभसक्कारगारवो; ",
"iti80:3.3":	"सहनन्दी अमच्चेहि, ",
"iti80:3.4":	"आरा संयोजनक्खया। ",
"iti80:4.1":	"यो च पुत्तपसुं हित्वा, ",
"iti80:4.2":	"विवाहे संहरानि च; ",
"iti80:4.3":	"भब्बो सो तादिसो भिक्खु, ",
"iti80:4.4":	"फुट्ठुं सम्बोधिमुत्तमन्”ति। ",
"iti80:5.1":	"अयम्पि अत्थो वुत्तो भगवता, इति मे सुतन्ति। ",
"iti80:5.2":	"पठमं। "
}	
