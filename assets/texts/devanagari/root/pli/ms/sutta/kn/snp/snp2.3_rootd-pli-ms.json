{	
"snp2.3:0.1":	"सुत्त निपात २।३ ",
"snp2.3:0.2":	"हिरिसुत्त ",
"snp2.3:1.1":	"हिरिं तरन्तं विजिगुच्छमानं, ",
"snp2.3:1.2":	"तवाहमस्मि इति भासमानं; ",
"snp2.3:1.3":	"सय्हानि कम्मानि अनादियन्तं, ",
"snp2.3:1.4":	"नेसो ममन्ति इति नं विजञ्ञा। ",
"snp2.3:2.1":	"अनन्वयं पियं वाचं, ",
"snp2.3:2.2":	"यो मित्तेसु पकुब्बति; ",
"snp2.3:2.3":	"अकरोन्तं भासमानं, ",
"snp2.3:2.4":	"परिजानन्ति पण्डिता। ",
"snp2.3:3.1":	"न सो मित्तो यो सदा अप्पमत्तो, ",
"snp2.3:3.2":	"भेदासङ्की रन्धमेवानुपस्सी; ",
"snp2.3:3.3":	"यस्मिञ्च सेति उरसीव पुत्तो, ",
"snp2.3:3.4":	"स वे मित्तो यो परेहि अभेज्जो। ",
"snp2.3:4.1":	"पामुज्जकरणं ठानं, ",
"snp2.3:4.2":	"पसंसावहनं सुखं; ",
"snp2.3:4.3":	"फलानिसंसो भावेति, ",
"snp2.3:4.4":	"वहन्तो पोरिसं धुरं। ",
"snp2.3:5.1":	"पविवेकरसं पित्वा, ",
"snp2.3:5.2":	"रसं उपसमस्स च; ",
"snp2.3:5.3":	"निद्दरो होति निप्पापो, ",
"snp2.3:5.4":	"धम्मपीतिरसं पिवन्ति। ",
"snp2.3:5.5":	"हिरिसुत्तं ततियं। "
}	
