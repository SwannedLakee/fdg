{	
"ja496:0.1":	"जातक ",
"ja496:0.2":	"पकिण्णकनिपात ",
"ja496:0.3":	"सालिकेदारवग्ग ",
"ja496:0.4":	"१३। भिक्खापरम्परजातक ",
"ja496:1.1":	"“सुखुमालरूपं दिस्वा, ",
"ja496:1.2":	"रट्ठा विवनमागतं; ",
"ja496:1.3":	"कूटागारवरूपेतं, ",
"ja496:1.4":	"महासयनमुपासितं। ",
"ja496:2.1":	"तस्स ते पेमकेनाहं, ",
"ja496:2.2":	"अदासिं वड्ढमोदनं; ",
"ja496:2.3":	"सालीनं विचितं भत्तं, ",
"ja496:2.4":	"सुचिं मंसूपसेचनं। ",
"ja496:3.1":	"तं त्वं भत्तं पटिग्गय्ह, ",
"ja496:3.2":	"ब्राह्मणस्स अदासयि; ",
"ja496:3.3":	"अत्तानं अनसित्वान, ",
"ja496:3.4":	"कोयं धम्मो नमत्थु ते”। ",
"ja496:4.1":	"“आचरियो ब्राह्मणो मय्हं, ",
"ja496:4.2":	"किच्चाकिच्चेसु ब्यावटो; ",
"ja496:4.3":	"गरु च आमन्तनीयो च, ",
"ja496:4.4":	"दातुमरहामि भोजनं”। ",
"ja496:5.1":	"“ब्राह्मणं दानि पुच्छामि, ",
"ja496:5.2":	"गोतमं राजपूजितं; ",
"ja496:5.3":	"राजा ते भत्तं पादासि, ",
"ja496:5.4":	"सुचिं मंसूपसेचनं। ",
"ja496:6.1":	"तं त्वं भत्तं पटिग्गय्ह, ",
"ja496:6.2":	"इसिस्स भोजनं अदा; ",
"ja496:6.3":	"अखेत्तञ्ञूसि दानस्स, ",
"ja496:6.4":	"कोयं धम्मो नमत्थु ते”। ",
"ja496:7.1":	"“भरामि पुत्तदारे च, ",
"ja496:7.2":	"घरेसु गधितो अहं; ",
"ja496:7.3":	"भुञ्जे मानुसके कामे, ",
"ja496:7.4":	"अनुसासामि राजिनो। ",
"ja496:8.1":	"आरञ्ञिकस्स इसिनो, ",
"ja496:8.2":	"चिररत्तं तपस्सिनो; ",
"ja496:8.3":	"वुड्ढस्स भावितत्तस्स, ",
"ja496:8.4":	"दातुमरहामि भोजनं”। ",
"ja496:9.1":	"“इसिञ्च दानि पुच्छामि, ",
"ja496:9.2":	"किसं धमनिसन्थतं; ",
"ja496:9.3":	"परूळ्हकच्छनखलोमं, ",
"ja496:9.4":	"पङ्कदन्तं रजस्सिरं। ",
"ja496:10.1":	"एको अरञ्ञे विहरसि, ",
"ja496:10.2":	"नावकङ्खसि जीवितं; ",
"ja496:10.3":	"भिक्खु केन तया सेय्यो, ",
"ja496:10.4":	"यस्स त्वं भोजनं अदा”। ",
"ja496:11.1":	"“खणन्तालुकलम्बानि, ",
"ja496:11.2":	"बिलालितक्कलानि च; ",
"ja496:11.3":	"धुनं सामाकनीवारं, ",
"ja496:11.4":	"सङ्घारियं पसारियं। ",
"ja496:12.1":	"साकं भिसं मधुं मंसं, ",
"ja496:12.2":	"बदरामलकानि च; ",
"ja496:12.3":	"तानि आहरित्वा भुञ्जामि, ",
"ja496:12.4":	"अत्थि मे सो परिग्गहो। ",
"ja496:13.1":	"पचन्तो अपचन्तस्स, ",
"ja496:13.2":	"अममस्स सकिञ्चनो; ",
"ja496:13.3":	"अनादानस्स सादानो, ",
"ja496:13.4":	"दातुमरहामि भोजनं”। ",
"ja496:14.1":	"“भिक्खुञ्च दानि पुच्छामि, ",
"ja496:14.2":	"तुण्हीमासीन सुब्बतं; ",
"ja496:14.3":	"इसि ते भत्तं पादासि, ",
"ja496:14.4":	"सुचिं मंसूपसेचनं। ",
"ja496:15.1":	"तं त्वं भत्तं पटिग्गय्ह, ",
"ja496:15.2":	"तुण्ही भुञ्जसि एकको; ",
"ja496:15.3":	"नाञ्ञं कञ्चि निमन्तेसि, ",
"ja496:15.4":	"कोयं धम्मो नमत्थु ते”। ",
"ja496:16.1":	"“न पचामि न पाचेमि, ",
"ja496:16.2":	"न छिन्दामि न छेदये; ",
"ja496:16.3":	"तं मं अकिञ्चनं ञत्वा, ",
"ja496:16.4":	"सब्बपापेहि आरतं। ",
"ja496:17.1":	"वामेन भिक्खमादाय, ",
"ja496:17.2":	"दक्खिणेन कमण्डलुं; ",
"ja496:17.3":	"इसि मे भत्तं पादासि, ",
"ja496:17.4":	"सुचिं मंसूपसेचनं। ",
"ja496:18.1":	"एते हि दातुमरहन्ति, ",
"ja496:18.2":	"सममा सपरिग्गहा; ",
"ja496:18.3":	"पच्चनीकमहं मञ्ञे, ",
"ja496:18.4":	"यो दातारं निमन्तये”। ",
"ja496:19.1":	"“अत्थाय वत मे अज्ज, ",
"ja496:19.2":	"इधागच्छि रथेसभो; ",
"ja496:19.3":	"सोहं अज्ज पजानामि, ",
"ja496:19.4":	"यत्थ दिन्नं महप्फलं। ",
"ja496:20.1":	"रट्ठेसु गिद्धा राजानो, ",
"ja496:20.2":	"किच्चाकिच्चेसु ब्राह्मणा; ",
"ja496:20.3":	"इसी मूलफले गिद्धा, ",
"ja496:20.4":	"विप्पमुत्ता च भिक्खवो”ति। ",
"ja496:21.1":	"भिक्खापरम्परजातकं तेरसमं। ",
"ja496:22.1":	"पकिण्णकनिपातं निट्ठितं। ",
"ja496:23.1":	"तस्सुद्दानं ",
"ja496:24.1":	"सुव किन्नर मुक्क खराजिनसो, ",
"ja496:24.2":	"भिसजात महेसि कपोतवरो; ",
"ja496:24.3":	"अथ मोर सतच्छक वाणिजको, ",
"ja496:24.4":	"अथ राज सब्राह्मण भिक्खपरन्ति। "
}	
