{	
"thig5.8:0.1":	"थेरीगाथा ५।८ ",
"thig5.8:0.2":	"पञ्चकनिपात ",
"thig5.8:0.3":	"सोणाथेरीगाथा ",
"thig5.8:1.1":	"“दस पुत्ते विजायित्वा, ",
"thig5.8:1.2":	"अस्मिं रूपसमुस्सये; ",
"thig5.8:1.3":	"ततोहं दुब्बला जिण्णा, ",
"thig5.8:1.4":	"भिक्खुनिं उपसङ्कमिं। ",
"thig5.8:2.1":	"सा मे धम्ममदेसेसि, ",
"thig5.8:2.2":	"खन्धायतनधातुयो; ",
"thig5.8:2.3":	"तस्सा धम्मं सुणित्वान, ",
"thig5.8:2.4":	"केसे छेत्वान पब्बजिं। ",
"thig5.8:3.1":	"तस्सा मे सिक्खमानाय, ",
"thig5.8:3.2":	"दिब्बचक्खु विसोधितं; ",
"thig5.8:3.3":	"पुब्बेनिवासं जानामि, ",
"thig5.8:3.4":	"यत्थ मे वुसितं पुरे। ",
"thig5.8:4.1":	"अनिमित्तञ्च भावेमि, ",
"thig5.8:4.2":	"एकग्गा सुसमाहिता; ",
"thig5.8:4.3":	"अनन्तराविमोक्खासिं, ",
"thig5.8:4.4":	"अनुपादाय निब्बुता। ",
"thig5.8:5.1":	"पञ्चक्खन्धा परिञ्ञाता, ",
"thig5.8:5.2":	"तिट्ठन्ति छिन्नमूलका; ",
"thig5.8:5.3":	"धि तवत्थु जरे जम्मे, ",
"thig5.8:5.4":	"नत्थि दानि पुनब्भवो”ति। ",
"thig5.8:6.1":	"… सोणा थेरी …। "
}	
