{	
"snp5.13:0.1":	"सुत्त निपात ५।१३ ",
"snp5.13:0.2":	"भद्रावुधमाणवपुच्छा ",
"snp5.13:1.1":	"“ओकञ्जहं तण्हच्छिदं अनेजं, ",
"snp5.13:1.2":	"(इच्चायस्मा भद्रावुधो) ",
"snp5.13:1.3":	"नन्दिञ्जहं ओघतिण्णं विमुत्तं; ",
"snp5.13:1.4":	"कप्पञ्जहं अभियाचे सुमेधं, ",
"snp5.13:1.5":	"सुत्वान नागस्स अपनमिस्सन्ति इतो। ",
"snp5.13:2.1":	"नानाजना जनपदेहि सङ्गता, ",
"snp5.13:2.2":	"तव वीर वाक्यं अभिकङ्खमाना; ",
"snp5.13:2.3":	"तेसं तुवं साधु वियाकरोहि, ",
"snp5.13:2.4":	"तथा हि ते विदितो एस धम्मो”। ",
"snp5.13:3.1":	"“आदानतण्हं विनयेथ सब्बं, ",
"snp5.13:3.2":	"(भद्रावुधाति भगवा ",
"snp5.13:3.3":	"उद्धं अधो तिरियञ्चापि मज्झे; ",
"snp5.13:3.4":	"यं यञ्हि लोकस्मिमुपादियन्ति, ",
"snp5.13:3.5":	"तेनेव मारो अन्वेति जन्तुं। ",
"snp5.13:4.1":	"तस्मा पजानं न उपादियेथ, ",
"snp5.13:4.2":	"भिक्खु सतो किञ्चनं सब्बलोके; ",
"snp5.13:4.3":	"आदानसत्ते इति पेक्खमानो, ",
"snp5.13:4.4":	"पजं इमं मच्चुधेय्ये विसत्तन्”ति। ",
"snp5.13:4.5":	"भद्रावुधमाणवपुच्छा द्वादसमा। "
}	
