{	
"iti73:0.1":	"इतिवुत्तक ७३ ",
"iti73:0.2":	"तिकनिपात ",
"iti73:0.3":	"ततियवग्ग ",
"iti73:0.4":	"सन्ततरसुत्त ",
"iti73:1.1":	"वुत्तञ्हेतं भगवता वुत्तमरहताति मे सुतं: ",
"iti73:2.1":	"“रूपेहि, भिक्खवे, अरूपा सन्ततरा, अरूपेहि निरोधो सन्ततरो”ति। ",
"iti73:2.2":	"एतमत्थं भगवा अवोच। ",
"iti73:2.3":	"तत्थेतं इति वुच्चति: ",
"iti73:3.1":	"“ये च रूपूपगा सत्ता, ",
"iti73:3.2":	"ये च अरूपट्ठायिनो; ",
"iti73:3.3":	"निरोधं अप्पजानन्ता, ",
"iti73:3.4":	"आगन्तारो पुनब्भवं। ",
"iti73:4.1":	"ये च रूपे परिञ्ञाय, ",
"iti73:4.2":	"अरूपेसु असण्ठिता; ",
"iti73:4.3":	"निरोधे ये विमुच्चन्ति, ",
"iti73:4.4":	"ते जना मच्चुहायिनो। ",
"iti73:5.1":	"कायेन अमतधातुं, ",
"iti73:5.2":	"फुसयित्वा निरूपधिं; ",
"iti73:5.3":	"उपधिप्पटिनिस्सग्गं, ",
"iti73:5.4":	"सच्छिकत्वा अनासवो; ",
"iti73:5.5":	"देसेति सम्मासम्बुद्धो, ",
"iti73:5.6":	"असोकं विरजं पदन्”ति। ",
"iti73:6.1":	"अयम्पि अत्थो वुत्तो भगवता, इति मे सुतन्ति। ",
"iti73:6.2":	"चतुत्थं। "
}	
