{	
"ud1.7:0.1":	"उदान १।७ ",
"ud1.7:0.2":	"अजकलापकसुत्त ",
"ud1.7:1.1":	"एवं मे सुतं—",
"ud1.7:1.2":	"एकं समयं भगवा पावायं विहरति अजकलापके चेतिये, अजकलापकस्स यक्खस्स भवने। ",
"ud1.7:1.3":	"तेन खो पन समयेन भगवा रत्तन्धकारतिमिसायं अब्भोकासे निसिन्नो होति; देवो च एकमेकं फुसायति। ",
"ud1.7:1.4":	"अथ खो अजकलापको यक्खो भगवतो भयं छम्भितत्तं लोमहंसं उप्पादेतुकामो येन भगवा तेनुपसङ्कमि; उपसङ्कमित्वा भगवतो अविदूरे तिक्खत्तुं “अक्कुलो पक्कुलो”ति अक्कुलपक्कुलिकं अकासि: ",
"ud1.7:1.5":	"“एसो ते, समण, पिसाचो”ति। ",
"ud1.7:2.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud1.7:3.1":	"“यदा सकेसु धम्मेसु, ",
"ud1.7:3.2":	"पारगू होति ब्राह्मणो; ",
"ud1.7:3.3":	"अथ एतं पिसाचञ्च, ",
"ud1.7:3.4":	"पक्कुलञ्चातिवत्तती”ति। ",
"ud1.7:3.5":	"सत्तमं। "
}	
