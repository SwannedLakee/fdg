{	
"ja420:0.1":	"जातक ",
"ja420:0.2":	"अट्ठकनिपात ",
"ja420:0.3":	"कच्चानिवग्ग ",
"ja420:0.4":	"४। सुमङ्गलजातक ",
"ja420:1.1":	"“भुसम्हि कुद्धोति अवेक्खियान, ",
"ja420:1.2":	"न ताव दण्डं पणयेय्य इस्सरो; ",
"ja420:1.3":	"अट्ठानसो अप्पतिरूपमत्तनो, ",
"ja420:1.4":	"परस्स दुक्खानि भुसं उदीरये। ",
"ja420:2.1":	"यतो च जानेय्य पसादमत्तनो, ",
"ja420:2.2":	"अत्थं नियुञ्जेय्य परस्स दुक्कटं; ",
"ja420:2.3":	"तदायमत्थोति सयं अवेक्खिय, ",
"ja420:2.4":	"अथस्स दण्डं सदिसं निवेसये। ",
"ja420:3.1":	"न चापि झापेति परं न अत्तनं, ",
"ja420:3.2":	"अमुच्छितो यो नयते नयानयं; ",
"ja420:3.3":	"यो दण्डधारो भवतीध इस्सरो, ",
"ja420:3.4":	"स वण्णगुत्तो सिरिया न धंसति। ",
"ja420:4.1":	"ये खत्तिया से अनिसम्मकारिनो, ",
"ja420:4.2":	"पणेन्ति दण्डं सहसा पमुच्छिता; ",
"ja420:4.3":	"अवण्णसंयुता जहन्ति जीवितं, ",
"ja420:4.4":	"इतो विमुत्तापि च यन्ति दुग्गतिं। ",
"ja420:5.1":	"धम्मे च ये अरियप्पवेदिते रता, ",
"ja420:5.2":	"अनुत्तरा ते वचसा मनसा कम्मुना च; ",
"ja420:5.3":	"ते सन्तिसोरच्चसमाधिसण्ठिता, ",
"ja420:5.4":	"वजन्ति लोकं दुभयं तथाविधा। ",
"ja420:6.1":	"राजाहमस्मि नरपमदानमिस्सरो, ",
"ja420:6.2":	"सचेपि कुज्झामि ठपेमि अत्तनं; ",
"ja420:6.3":	"निसेधयन्तो जनतं तथाविधं, ",
"ja420:6.4":	"पणेमि दण्डं अनुकम्प योनिसो”। ",
"ja420:7.1":	"“सिरी च लक्खी च तवेव खत्तिय, ",
"ja420:7.2":	"जनाधिप मा विजहि कुदाचनं; ",
"ja420:7.3":	"अक्कोधनो निच्चपसन्नचित्तो, ",
"ja420:7.4":	"अनीघो तुवं वस्ससतानि पालय। ",
"ja420:8.1":	"गुणेहि एतेहि उपेत खत्तिय, ",
"ja420:8.2":	"ठितमरियवत्ती सुवचो अकोधनो; ",
"ja420:8.3":	"सुखी अनुप्पीळ पसासमेदिनिं, ",
"ja420:8.4":	"इतो विमुत्तोपि च याहि सुग्गतिं। ",
"ja420:9.1":	"एवं सुनीतेन सुभासितेन, ",
"ja420:9.2":	"धम्मेन ञायेन उपायसो नयं; ",
"ja420:9.3":	"निब्बापये सङ्खुभितं महाजनं, ",
"ja420:9.4":	"महाव मेघो सलिलेन मेदिनिन्”ति। ",
"ja420:10.1":	"सुमङ्गलजातकं चतुत्थं। "
}	
