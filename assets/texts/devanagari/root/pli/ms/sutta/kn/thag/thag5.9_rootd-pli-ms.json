{	
"thag5.9:0.1":	"थेरगाथा ५।९ ",
"thag5.9:0.2":	"पञ्चकनिपात ",
"thag5.9:0.3":	"पठमवग्ग ",
"thag5.9:0.4":	"विजितसेनत्थेरगाथा ",
"thag5.9:1.1":	"“ओलग्गेस्सामि ते चित्त, ",
"thag5.9:1.2":	"आणिद्वारेव हत्थिनं; ",
"thag5.9:1.3":	"न तं पापे नियोजेस्सं, ",
"thag5.9:1.4":	"कामजाल सरीरज। ",
"thag5.9:2.1":	"त्वं ओलग्गो न गच्छसि, ",
"thag5.9:2.2":	"द्वारविवरं गजोव अलभन्तो; ",
"thag5.9:2.3":	"न च चित्तकलि पुनप्पुनं, ",
"thag5.9:2.4":	"पसक्क पापरतो चरिस्ससि। ",
"thag5.9:3.1":	"यथा कुञ्जरं अदन्तं, ",
"thag5.9:3.2":	"नवग्गहमङ्कुसग्गहो; ",
"thag5.9:3.3":	"बलवा आवत्तेति अकामं, ",
"thag5.9:3.4":	"एवं आवत्तयिस्सं तं। ",
"thag5.9:4.1":	"यथा वरहयदमकुसलो, ",
"thag5.9:4.2":	"सारथि पवरो दमेति आजञ्ञं; ",
"thag5.9:4.3":	"एवं दमयिस्सं तं, ",
"thag5.9:4.4":	"पतिट्ठितो पञ्चसु बलेसु। ",
"thag5.9:5.1":	"सतिया तं निबन्धिस्सं, ",
"thag5.9:5.2":	"पयुत्तो ते दमेस्सामि; ",
"thag5.9:5.3":	"वीरियधुरनिग्गहितो, ",
"thag5.9:5.4":	"न यितो दूरं गमिस्ससे चित्ता”ति। ",
"thag5.9:5.5":	"… विजितसेनो थेरो …। "
}	
