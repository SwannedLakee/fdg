{	
"snp5.12:0.1":	"सुत्त निपात ५।१२ ",
"snp5.12:0.2":	"जतुकण्णिमाणवपुच्छा ",
"snp5.12:1.1":	"“सुत्वानहं वीरमकामकामिं, ",
"snp5.12:1.2":	"(इच्चायस्मा जतुकण्णि) ",
"snp5.12:1.3":	"ओघातिगं पुट्ठुमकाममागमं; ",
"snp5.12:1.4":	"सन्तिपदं ब्रूहि सहजनेत्त, ",
"snp5.12:1.5":	"यथातच्छं भगवा ब्रूहि मेतं। ",
"snp5.12:2.1":	"भगवा हि कामे अभिभुय्य इरियति, ",
"snp5.12:2.2":	"आदिच्चोव पथविं तेजी तेजसा; ",
"snp5.12:2.3":	"परित्तपञ्ञस्स मे भूरिपञ्ञ, ",
"snp5.12:2.4":	"आचिक्ख धम्मं यमहं विजञ्ञं; ",
"snp5.12:2.5":	"जातिजराय इध विप्पहानं”। ",
"snp5.12:3.1":	"“कामेसु विनय गेधं, ",
"snp5.12:3.2":	"(जतुकण्णीति भगवा) ",
"snp5.12:3.3":	"नेक्खम्मं दट्ठु खेमतो; ",
"snp5.12:3.4":	"उग्गहीतं निरत्तं वा, ",
"snp5.12:3.5":	"मा ते विज्जित्थ किञ्चनं। ",
"snp5.12:4.1":	"यं पुब्बे तं विसोसेहि, ",
"snp5.12:4.2":	"पच्छा ते माहु किञ्चनं; ",
"snp5.12:4.3":	"मज्झे चे नो गहेस्ससि, ",
"snp5.12:4.4":	"उपसन्तो चरिस्ससि। ",
"snp5.12:5.1":	"सब्बसो नामरूपस्मिं, ",
"snp5.12:5.2":	"वीतगेधस्स ब्राह्मण; ",
"snp5.12:5.3":	"आसवास्स न विज्जन्ति, ",
"snp5.12:5.4":	"येहि मच्चुवसं वजे”ति। ",
"snp5.12:5.5":	"जतुकण्णिमाणवपुच्छा एकादसमा। "
}	
