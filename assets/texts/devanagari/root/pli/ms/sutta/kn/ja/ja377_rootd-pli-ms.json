{	
"ja377:0.1":	"जातक ",
"ja377:0.2":	"छक्कनिपात ",
"ja377:0.3":	"अवारियवग्ग ",
"ja377:0.4":	"२। सेतकेतुजातक ",
"ja377:1.1":	"“मा तात कुज्झि न हि साधु कोधो, ",
"ja377:1.2":	"बहुम्पि ते अदिट्ठमस्सुतञ्च; ",
"ja377:1.3":	"माता पिता दिसता सेतकेतु, ",
"ja377:1.4":	"आचरियमाहु दिसतं पसत्था। ",
"ja377:2.1":	"अगारिनो अन्नदपानवत्थदा, ",
"ja377:2.2":	"अव्हायिका तम्पि दिसं वदन्ति; ",
"ja377:2.3":	"एसा दिसा परमा सेतकेतु, ",
"ja377:2.4":	"यं पत्वा दुक्खी सुखिनो भवन्ति”। ",
"ja377:3.1":	"“खराजिना जटिला पङ्कदन्ता, ",
"ja377:3.2":	"दुम्मक्खरूपा येमे जप्पन्ति मन्ते; ",
"ja377:3.3":	"कच्चि नु ते मानुसके पयोगे, ",
"ja377:3.4":	"इदं विदू परिमुत्ता अपाया”। ",
"ja377:4.1":	"“पापानि कम्मानि कत्वान राज, ",
"ja377:4.2":	"बहुस्सुतो चे न चरेय्य धम्मं; ",
"ja377:4.3":	"सहस्सवेदोपि न तं पटिच्च, ",
"ja377:4.4":	"दुक्खा पमुच्चे चरणं अपत्वा”। ",
"ja377:5.1":	"“सहस्सवेदोपि न तं पटिच्च, ",
"ja377:5.2":	"दुक्खा पमुच्चे चरणं अपत्वा; ",
"ja377:5.3":	"मञ्ञामि वेदा अफला भवन्ति, ",
"ja377:5.4":	"ससंयमं चरणमेव सच्चं”। ",
"ja377:6.1":	"“न हेव वेदा अफला भवन्ति, ",
"ja377:6.2":	"ससंयमं चरणमेव सच्चं; ",
"ja377:6.3":	"कित्तिञ्हि पप्पोति अधिच्च वेदे, ",
"ja377:6.4":	"सन्तिं पुणेति चरणेन दन्तो”ति। ",
"ja377:7.1":	"सेतकेतुजातकं दुतियं। "
}	
