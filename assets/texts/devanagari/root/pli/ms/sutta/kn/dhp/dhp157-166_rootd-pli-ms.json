{	
"dhp157:0.1":	"खुद्दकनिकाय ",
"dhp157:0.2":	"धम्मपद ",
"dhp157:0.3":	"अत्तवग्ग ",
"dhp157:0.4":	"बोधिराजकुमारवत्थु ",
"dhp157:1":	"अत्तानञ्चे पियं जञ्ञा, ",
"dhp157:2":	"रक्खेय्य नं सुरक्खितं; ",
"dhp157:3":	"तिण्णं अञ्ञतरं यामं, ",
"dhp157:4":	"पटिजग्गेय्य पण्डितो। ",
"dhp158:0":	"उपनन्दसक्यपुत्तत्थेरवत्थु ",
"dhp158:1":	"अत्तानमेव पठमं, ",
"dhp158:2":	"पतिरूपे निवेसये; ",
"dhp158:3":	"अथञ्ञमनुसासेय्य, ",
"dhp158:4":	"न किलिस्सेय्य पण्डितो। ",
"dhp159:0":	"पधानिकतिस्सत्थेरवत्थु ",
"dhp159:1":	"अत्तानञ्चे तथा कयिरा, ",
"dhp159:2":	"यथाञ्ञमनुसासति; ",
"dhp159:3":	"सुदन्तो वत दमेथ, ",
"dhp159:4":	"अत्ता हि किर दुद्दमो। ",
"dhp160:0":	"कुमारकस्सपमातुत्थेरिवत्थु ",
"dhp160:1":	"अत्ता हि अत्तनो नाथो, ",
"dhp160:2":	"को हि नाथो परो सिया; ",
"dhp160:3":	"अत्तना हि सुदन्तेन, ",
"dhp160:4":	"नाथं लभति दुल्लभं। ",
"dhp161:0":	"महाकालौपासकवत्थु ",
"dhp161:1":	"अत्तना हि कतं पापं, ",
"dhp161:2":	"अत्तजं अत्तसम्भवं; ",
"dhp161:3":	"अभिमत्थति दुम्मेधं, ",
"dhp161:4":	"वजिरंवस्ममयं मणिं। ",
"dhp162:0":	"देवदत्तवत्थु ",
"dhp162:1":	"यस्स अच्चन्तदुस्सिल्यं, ",
"dhp162:2":	"मालुवा सालमिवोत्थतं; ",
"dhp162:3":	"करोति सो तथत्तानं, ",
"dhp162:4":	"यथा नं इच्छती दिसो। ",
"dhp163:0":	"सङ्घभेदपरिसक्कनवत्थु ",
"dhp163:1":	"सुकरानि असाधूनि, ",
"dhp163:2":	"अत्तनो अहितानि च; ",
"dhp163:3":	"यं वे हितञ्च साधुञ्च, ",
"dhp163:4":	"तं वे परमदुक्करं। ",
"dhp164:0":	"कालत्थेरवत्थु ",
"dhp164:1":	"यो सासनं अरहतं, ",
"dhp164:2":	"अरियानं धम्मजीविनं; ",
"dhp164:3":	"पटिक्कोसति दुम्मेधो, ",
"dhp164:4":	"दिट्ठिं निस्साय पापिकं; ",
"dhp164:5":	"फलानि कट्ठकस्सेव, ",
"dhp164:6":	"अत्तघाताय फल्लति। ",
"dhp165:0":	"चूळकालौपासकवत्थु ",
"dhp165:1":	"अत्तना हि कतं पापं, ",
"dhp165:2":	"अत्तना सङ्किलिस्सति; ",
"dhp165:3":	"अत्तना अकतं पापं, ",
"dhp165:4":	"अत्तनाव विसुज्झति; ",
"dhp165:5":	"सुद्धी असुद्धि पच्चत्तं, ",
"dhp165:6":	"नाञ्ञो अञ्ञं विसोधये। ",
"dhp166:0":	"अत्तदत्थत्थेरवत्थु ",
"dhp166:1":	"अत्तदत्थं परत्थेन, ",
"dhp166:2":	"बहुनापि न हापये; ",
"dhp166:3":	"अत्तदत्थमभिञ्ञाय, ",
"dhp166:4":	"सदत्थपसुतो सिया। ",
"dhp166:5":	"अत्तवग्गो द्वादसमो। "
}	
