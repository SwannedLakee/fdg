{	
"snp1.8:0.1":	"सुत्त निपात १।८ ",
"snp1.8:0.2":	"मेत्तसुत्त ",
"snp1.8:1.1":	"“करणीयमत्थकुसलेन, ",
"snp1.8:1.2":	"यन्त सन्तं पदं अभिसमेच्च; ",
"snp1.8:1.3":	"सक्को उजू च सुहुजू च, ",
"snp1.8:1.4":	"सूवचो चस्स मुदु अनतिमानी। ",
"snp1.8:2.1":	"सन्तुस्सको च सुभरो च, ",
"snp1.8:2.2":	"अप्पकिच्चो च सल्लहुकवुत्ति; ",
"snp1.8:2.3":	"सन्तिन्द्रियो च निपको च, ",
"snp1.8:2.4":	"अप्पगब्भो कुलेस्वननुगिद्धो। ",
"snp1.8:3.1":	"न च खुद्दमाचरे किञ्चि, ",
"snp1.8:3.2":	"येन विञ्ञू परे उपवदेय्युं; ",
"snp1.8:3.3":	"सुखिनो व खेमिनो होन्तु, ",
"snp1.8:3.4":	"सब्बसत्ता भवन्तु सुखितत्ता। ",
"snp1.8:4.1":	"ये केचि पाणभूतत्थि, ",
"snp1.8:4.2":	"तसा वा थावरा वनवसेसा; ",
"snp1.8:4.3":	"दीघा वा ये व महन्ता, ",
"snp1.8:4.4":	"मज्झिमा रस्सका अणुकथूला। ",
"snp1.8:5.1":	"दिट्ठा वा ये व अदिट्ठा, ",
"snp1.8:5.2":	"ये व दूरे वसन्ति अविदूरे; ",
"snp1.8:5.3":	"भूता व सम्भवेसी व, ",
"snp1.8:5.4":	"सब्बसत्ता भवन्तु सुखितत्ता। ",
"snp1.8:6.1":	"न परो परं निकुब्बेथ, ",
"snp1.8:6.2":	"नातिमञ्ञेथ कत्थचि न कञ्चि; ",
"snp1.8:6.3":	"ब्यारोसना पटिघसञ्ञ, ",
"snp1.8:6.4":	"नाञ्ञमञ्ञस्स दुक्खमिच्छेय्य। ",
"snp1.8:7.1":	"माता यथा नियं पुत्तम् ",
"snp1.8:7.2":	"आयुसा एकपुत्तमनुरक्खे; ",
"snp1.8:7.3":	"एवम्पि सब्बभूतेसु, ",
"snp1.8:7.4":	"मानसं भावये अपरिमाणं। ",
"snp1.8:8.1":	"मेत्तञ्च सब्बलोकस्मि, ",
"snp1.8:8.2":	"मानसं भावये अपरिमाणं; ",
"snp1.8:8.3":	"उद्धं अधो च तिरियञ्च, ",
"snp1.8:8.4":	"असम्बाधं अवेरमसपत्तं। ",
"snp1.8:9.1":	"तिट्ठं चरं निसिन्नो व, ",
"snp1.8:9.2":	"सयानो यावतास्स वितमिद्धो; ",
"snp1.8:9.3":	"एतं सतिं अधिट्ठेय्य, ",
"snp1.8:9.4":	"ब्रह्ममेतं विहारमिधमाहु। ",
"snp1.8:10.1":	"दिट्ठिञ्च अनुपग्गम्म, ",
"snp1.8:10.2":	"सीलवा दस्सनेन सम्पन्नो; ",
"snp1.8:10.3":	"कामेसु विनय गेधं, ",
"snp1.8:10.4":	"न हि जातुग्गब्भसेय्य पुनरेती”ति। ",
"snp1.8:10.5":	"मेत्तसुत्तं अट्ठमं। "
}	
