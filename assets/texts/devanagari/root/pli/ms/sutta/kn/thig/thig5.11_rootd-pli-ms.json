{	
"thig5.11:0.1":	"थेरीगाथा ५।११ ",
"thig5.11:0.2":	"पञ्चकनिपात ",
"thig5.11:0.3":	"तिंसमत्ताथेरीगाथा ",
"thig5.11:1.1":	"“मुसलानि गहेत्वान, ",
"thig5.11:1.2":	"धञ्ञं कोट्टेन्ति माणवा; ",
"thig5.11:1.3":	"पुत्तदारानि पोसेन्ता, ",
"thig5.11:1.4":	"धनं विन्दन्ति माणवा। ",
"thig5.11:2.1":	"करोथ बुद्धसासनं, ",
"thig5.11:2.2":	"यं कत्वा नानुतप्पति; ",
"thig5.11:2.3":	"खिप्पं पादानि धोवित्वा, ",
"thig5.11:2.4":	"एकमन्ते निसीदथ; ",
"thig5.11:2.5":	"चेतोसमथमनुयुत्ता, ",
"thig5.11:2.6":	"करोथ बुद्धसासनं”। ",
"thig5.11:3.1":	"तस्सा ता वचनं सुत्वा, ",
"thig5.11:3.2":	"पटाचाराय सासनं; ",
"thig5.11:3.3":	"पादे पक्खालयित्वान, ",
"thig5.11:3.4":	"एकमन्तं उपाविसुं; ",
"thig5.11:3.5":	"चेतोसमथमनुयुत्ता, ",
"thig5.11:3.6":	"अकंसु बुद्धसासनं। ",
"thig5.11:4.1":	"रत्तिया पुरिमे यामे, ",
"thig5.11:4.2":	"पुब्बजातिमनुस्सरुं; ",
"thig5.11:4.3":	"रत्तिया मज्झिमे यामे, ",
"thig5.11:4.4":	"दिब्बचक्खुं विसोधयुं; ",
"thig5.11:4.5":	"रत्तिया पच्छिमे यामे, ",
"thig5.11:4.6":	"तमोखन्धं पदालयुं। ",
"thig5.11:5.1":	"उट्ठाय पादे वन्दिंसु, ",
"thig5.11:5.2":	"“कता ते अनुसासनी; ",
"thig5.11:5.3":	"इन्दंव देवा तिदसा, ",
"thig5.11:5.4":	"सङ्गामे अपराजितं; ",
"thig5.11:5.5":	"पुरक्खत्वा विहस्साम, ",
"thig5.11:5.6":	"तेविज्जाम्ह अनासवा”ति। ",
"thig5.11:6.1":	"इत्थं सुदं तिंसमत्ता थेरी भिक्खुनियो पटाचाराय सन्तिके अञ्ञं ब्याकरिंसूति। "
}	
