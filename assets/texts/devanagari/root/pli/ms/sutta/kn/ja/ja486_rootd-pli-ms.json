{	
"ja486:0.1":	"जातक ",
"ja486:0.2":	"पकिण्णकनिपात ",
"ja486:0.3":	"सालिकेदारवग्ग ",
"ja486:0.4":	"३। महाउक्कुसजातक ",
"ja486:1.1":	"“उक्का चिलाचा बन्धन्ति दीपे, ",
"ja486:1.2":	"पजा ममं खादितुं पत्थयन्ति; ",
"ja486:1.3":	"मित्तं सहायञ्च वदेहि सेनक, ",
"ja486:1.4":	"आचिक्ख ञातिब्यसनं दिजानं”। ",
"ja486:2.1":	"“दिजो दिजानं पवरोसि पक्खिम, ",
"ja486:2.2":	"उक्कुसराज सरणं तं उपेम; ",
"ja486:2.3":	"पजा ममं खादितुं पत्थयन्ति, ",
"ja486:2.4":	"लुद्दा चिलाचा भव मे सुखाय”। ",
"ja486:3.1":	"“मित्तं सहायञ्च करोन्ति पण्डिता, ",
"ja486:3.2":	"काले अकाले सुखमेसमाना; ",
"ja486:3.3":	"करोमि ते सेनक एतमत्थं, ",
"ja486:3.4":	"अरियो हि अरियस्स करोति किच्चं”। ",
"ja486:4.1":	"“यं होति किच्चं अनुकम्पकेन, ",
"ja486:4.2":	"अरियस्स अरियेन कतं तयीदं; ",
"ja486:4.3":	"अत्तानुरक्खी भव मा अदय्हि, ",
"ja486:4.4":	"लच्छाम पुत्ते तयि जीवमाने”। ",
"ja486:5.1":	"“तवेव रक्खावरणं करोन्तो, ",
"ja486:5.2":	"सरीरभेदापि न सन्तसामि; ",
"ja486:5.3":	"करोन्ति हेके सखीनं सखारो, ",
"ja486:5.4":	"पाणं चजन्ता सतमेस धम्मो”। ",
"ja486:6.1":	"“सुदुक्करं कम्ममकासि, ",
"ja486:6.2":	"अण्डजायं विहङ्गमो; ",
"ja486:6.3":	"अत्थाय कुररो पुत्ते, ",
"ja486:6.4":	"अड्ढरत्ते अनागते”। ",
"ja486:7.1":	"“चुतापि हेके खलिता सकम्मुना, ",
"ja486:7.2":	"मित्तानुकम्पाय पतिट्ठहन्ति; ",
"ja486:7.3":	"पुत्ता ममट्टा गतिमागतोस्मि, ",
"ja486:7.4":	"अत्थं चरेथो मम वारिचर”। ",
"ja486:8.1":	"“धनेन धञ्ञेन च अत्तना च, ",
"ja486:8.2":	"मित्तं सहायञ्च करोन्ति पण्डिता; ",
"ja486:8.3":	"करोमि ते सेनक एतमत्थं, ",
"ja486:8.4":	"अरियो हि अरियस्स करोति किच्चं”। ",
"ja486:9.1":	"“अप्पोस्सुक्को तात तुवं निसीद, ",
"ja486:9.2":	"पुत्तो पितु चरति अत्थचरियं; ",
"ja486:9.3":	"अहं चरिस्सामि तवेतमत्थं, ",
"ja486:9.4":	"सेनस्स पुत्ते परितायमानो”। ",
"ja486:10.1":	"“अद्धा हि तात सतमेस धम्मो, ",
"ja486:10.2":	"पुत्तो पितु यं चरे अत्थचरियं; ",
"ja486:10.3":	"अप्पेव मं दिस्वान पवड्ढकायं, ",
"ja486:10.4":	"सेनस्स पुत्ता न विहेठयेय्युं”। ",
"ja486:11.1":	"“पसू मनुस्सा मिगवीरसेट्ठ, ",
"ja486:11.2":	"भयट्टिता सेट्ठमुपब्बजन्ति; ",
"ja486:11.3":	"पुत्ता ममट्टा गतिमागतोस्मि, ",
"ja486:11.4":	"त्वं नोसि राजा भव मे सुखाय”। ",
"ja486:12.1":	"“करोमि ते सेनक एतमत्थं, ",
"ja486:12.2":	"आयामि ते तं दिसतं वधाय; ",
"ja486:12.3":	"कथञ्हि विञ्ञू पहु सम्पजानो, ",
"ja486:12.4":	"न वायमे अत्तजनस्स गुत्तिया”। ",
"ja486:13.1":	"“मित्तञ्च कयिराथ सुहदयञ्च, ",
"ja486:13.2":	"अयिरञ्च कयिराथ सुखागमाय; ",
"ja486:13.3":	"निवत्थकोचोव सरेभिहन्त्वा, ",
"ja486:13.4":	"मोदाम पुत्तेहि समङ्गिभूता। ",
"ja486:14.1":	"सकमित्तस्स कम्मेन, ",
"ja486:14.2":	"सहायस्सापलायिनो; ",
"ja486:14.3":	"कूजन्तमुपकूजन्ति, ",
"ja486:14.4":	"लोमसा हदयङ्गमं। ",
"ja486:15.1":	"मित्तं सहायं अधिगम्म पण्डितो, ",
"ja486:15.2":	"सो भुञ्जती पुत्त पसुं धनं वा; ",
"ja486:15.3":	"अहञ्च पुत्ता च पती च मय्हं, ",
"ja486:15.4":	"मित्तानुकम्पाय समङ्गिभूता। ",
"ja486:16.1":	"राजवता सूरवता च अत्थो, ",
"ja486:16.2":	"सम्पन्नसखिस्स भवन्ति हेते; ",
"ja486:16.3":	"सो मित्तवा यसवा उग्गतत्तो, ",
"ja486:16.4":	"अस्मिंधलोके मोदति कामकामी। ",
"ja486:17.1":	"करणीयानि मित्तानि, ",
"ja486:17.2":	"दलिद्देनापि सेनक; ",
"ja486:17.3":	"पस्स मित्तानुकम्पाय, ",
"ja486:17.4":	"समग्गम्हा सञातके। ",
"ja486:18.1":	"सूरेन बलवन्तेन, ",
"ja486:18.2":	"यो मित्ते कुरुते दिजो; ",
"ja486:18.3":	"एवं सो सुखितो होति, ",
"ja486:18.4":	"यथाहं त्वञ्च सेनकाति”। ",
"ja486:19.1":	"महाउक्कुसजातकं ततियं। "
}	
