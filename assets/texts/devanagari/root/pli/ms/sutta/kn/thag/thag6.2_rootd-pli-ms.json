{	
"thag6.2:0.1":	"थेरगाथा ६।२ ",
"thag6.2:0.2":	"छक्कनिपात ",
"thag6.2:0.3":	"पठमवग्ग ",
"thag6.2:0.4":	"तेकिच्छकारित्थेरगाथा ",
"thag6.2:1.1":	"“अतिहिता वीहि, ",
"thag6.2:1.2":	"खलगता साली; ",
"thag6.2:1.3":	"न च लभे पिण्डं, ",
"thag6.2:1.4":	"कथमहं कस्सं”। ",
"thag6.2:2.1":	"“बुद्धमप्पमेय्यं अनुस्सर पसन्नो, ",
"thag6.2:2.2":	"पीतिया फुटसरीरो होहिसि सततमुदग्गो। ",
"thag6.2:3.1":	"धम्ममप्पमेय्यं अनुस्सर पसन्नो, ",
"thag6.2:3.2":	"पीतिया फुटसरीरो होहिसि सततमुदग्गो। ",
"thag6.2:4.1":	"सङ्घमप्पमेय्यं अनुस्सर पसन्नो, ",
"thag6.2:4.2":	"पीतिया फुटसरीरो होहिसि सततमुदग्गो”। ",
"thag6.2:5.1":	"“अब्भोकासे विहरसि, ",
"thag6.2:5.2":	"सीता हेमन्तिका इमा रत्यो; ",
"thag6.2:5.3":	"मा सीतेन परेतो विहञ्ञित्थो, ",
"thag6.2:5.4":	"पविस त्वं विहारं फुसितग्गळं”। ",
"thag6.2:6.1":	"“फुसिस्सं चतस्सो अप्पमञ्ञायो, ",
"thag6.2:6.2":	"ताहि च सुखितो विहरिस्सं; ",
"thag6.2:6.3":	"नाहं सीतेन विहञ्ञिस्सं, ",
"thag6.2:6.4":	"अनिञ्जितो विहरन्तो”ति। ",
"thag6.2:6.5":	"… तेकिच्छकारी थेरो …। "
}	
