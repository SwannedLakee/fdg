{	
"ja324:0.1":	"जातक ",
"ja324:0.2":	"चतुक्कनिपात ",
"ja324:0.3":	"कुटिदूसकवग्ग ",
"ja324:0.4":	"४। चम्मसाटकजातक ",
"ja324:1.1":	"“कल्याणरूपो वतयं चतुप्पदो, ",
"ja324:1.2":	"सुभद्दको चेव सुपेसलो च; ",
"ja324:1.3":	"यो ब्राह्मणं जातिमन्तूपपन्नं, ",
"ja324:1.4":	"अपचायति मेण्डवरो यसस्सी”। ",
"ja324:2.1":	"“मा ब्राह्मण इत्तरदस्सनेन, ",
"ja324:2.2":	"विस्सासमापज्जि चतुप्पदस्स; ",
"ja324:2.3":	"दळ्हप्पहारं अभिकङ्खमानो, ",
"ja324:2.4":	"अवसक्कती दस्सति सुप्पहारं”। ",
"ja324:3.1":	"ऊरुट्ठि भग्गं पवट्टितो खारिभारो, ",
"ja324:3.2":	"सब्बञ्च भण्डं ब्राह्मणस्स भिन्नं; ",
"ja324:3.3":	"उभोपि बाहा पग्गय्ह कन्दति, ",
"ja324:3.4":	"“अभिधावथ हञ्ञते ब्रह्मचारी। ",
"ja324:4.1":	"एवं सो निहतो सेति, ",
"ja324:4.2":	"यो अपूजं पसंसति; ",
"ja324:4.3":	"यथाहमज्ज पहतो, ",
"ja324:4.4":	"हतो मेण्डेन दुम्मती”ति। ",
"ja324:5.1":	"चम्मसाटकजातकं चतुत्थं। "
}	
