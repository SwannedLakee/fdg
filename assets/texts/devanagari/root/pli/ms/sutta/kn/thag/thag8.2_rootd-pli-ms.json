{	
"thag8.2:0.1":	"थेरगाथा ८।२ ",
"thag8.2:0.2":	"अट्ठकनिपात ",
"thag8.2:0.3":	"पठमवग्ग ",
"thag8.2:0.4":	"सिरिमित्तत्थेरगाथा ",
"thag8.2:1.1":	"“अक्कोधनोनुपनाही, ",
"thag8.2:1.2":	"अमायो रित्तपेसुणो; ",
"thag8.2:1.3":	"स वे तादिसको भिक्खु, ",
"thag8.2:1.4":	"एवं पेच्च न सोचति। ",
"thag8.2:2.1":	"अक्कोधनोनुपनाही, ",
"thag8.2:2.2":	"अमायो रित्तपेसुणो; ",
"thag8.2:2.3":	"गुत्तद्वारो सदा भिक्खु, ",
"thag8.2:2.4":	"एवं पेच्च न सोचति। ",
"thag8.2:3.1":	"अक्कोधनोनुपनाही, ",
"thag8.2:3.2":	"अमायो रित्तपेसुणो; ",
"thag8.2:3.3":	"कल्याणसीलो सो भिक्खु, ",
"thag8.2:3.4":	"एवं पेच्च न सोचति। ",
"thag8.2:4.1":	"अक्कोधनोनुपनाही, ",
"thag8.2:4.2":	"अमायो रित्तपेसुणो; ",
"thag8.2:4.3":	"कल्याणमित्तो सो भिक्खु, ",
"thag8.2:4.4":	"एवं पेच्च न सोचति। ",
"thag8.2:5.1":	"अक्कोधनोनुपनाही, ",
"thag8.2:5.2":	"अमायो रित्तपेसुणो; ",
"thag8.2:5.3":	"कल्याणपञ्ञो सो भिक्खु, ",
"thag8.2:5.4":	"एवं पेच्च न सोचति। ",
"thag8.2:6.1":	"यस्स सद्धा तथागते, ",
"thag8.2:6.2":	"अचला सुप्पतिट्ठिता; ",
"thag8.2:6.3":	"सीलञ्च यस्स कल्याणं, ",
"thag8.2:6.4":	"अरियकन्तं पसंसितं। ",
"thag8.2:7.1":	"सङ्घे पसादो यस्सत्थि, ",
"thag8.2:7.2":	"उजुभूतञ्च दस्सनं; ",
"thag8.2:7.3":	"‘अदलिद्दो’ति तं आहु, ",
"thag8.2:7.4":	"अमोघं तस्स जीवितं। ",
"thag8.2:8.1":	"तस्मा सद्धञ्च सीलञ्च, ",
"thag8.2:8.2":	"पसादं धम्मदस्सनं; ",
"thag8.2:8.3":	"अनुयुञ्जेथ मेधावी, ",
"thag8.2:8.4":	"सरं बुद्धान सासनन्”ति। ",
"thag8.2:8.5":	"… सिरिमित्तो थेरो …। "
}	
