{	
"thag6.1:0.1":	"थेरगाथा ६।१ ",
"thag6.1:0.2":	"छक्कनिपात ",
"thag6.1:0.3":	"पठमवग्ग ",
"thag6.1:0.4":	"उरुवेळकस्सपत्थेरगाथा ",
"thag6.1:1.1":	"“दिस्वान पाटिहीरानि, ",
"thag6.1:1.2":	"गोतमस्स यसस्सिनो; ",
"thag6.1:1.3":	"न तावाहं पणिपतिं, ",
"thag6.1:1.4":	"इस्सामानेन वञ्चितो। ",
"thag6.1:2.1":	"मम सङ्कप्पमञ्ञाय, ",
"thag6.1:2.2":	"चोदेसि नरसारथि; ",
"thag6.1:2.3":	"ततो मे आसि संवेगो, ",
"thag6.1:2.4":	"अब्भुतो लोमहंसनो। ",
"thag6.1:3.1":	"पुब्बे जटिलभूतस्स, ",
"thag6.1:3.2":	"या मे सिद्धि परित्तिका; ",
"thag6.1:3.3":	"ताहं तदा निराकत्वा, ",
"thag6.1:3.4":	"पब्बजिं जिनसासने। ",
"thag6.1:4.1":	"पुब्बे यञ्ञेन सन्तुट्ठो, ",
"thag6.1:4.2":	"कामधातुपुरक्खतो; ",
"thag6.1:4.3":	"पच्छा रागञ्च दोसञ्च, ",
"thag6.1:4.4":	"मोहञ्चापि समूहनिं। ",
"thag6.1:5.1":	"पुब्बेनिवासं जानामि, ",
"thag6.1:5.2":	"दिब्बचक्खु विसोधितं; ",
"thag6.1:5.3":	"इद्धिमा परचित्तञ्ञू, ",
"thag6.1:5.4":	"दिब्बसोतञ्च पापुणिं। ",
"thag6.1:6.1":	"यस्स चत्थाय पब्बजितो, ",
"thag6.1:6.2":	"अगारस्मानगारियं; ",
"thag6.1:6.3":	"सो मे अत्थो अनुप्पत्तो, ",
"thag6.1:6.4":	"सब्बसंयोजनक्खयो”ति। ",
"thag6.1:6.5":	"… उरुवेळकस्सपो थेरो …। "
}	
