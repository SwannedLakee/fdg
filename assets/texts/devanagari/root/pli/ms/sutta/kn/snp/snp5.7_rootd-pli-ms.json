{	
"snp5.7:0.1":	"सुत्त निपात ५।७ ",
"snp5.7:0.2":	"उपसीवमाणवपुच्छा ",
"snp5.7:1.1":	"“एको अहं सक्क महन्तमोघं, ",
"snp5.7:1.2":	"(इच्चायस्मा उपसीवो) ",
"snp5.7:1.3":	"अनिस्सितो नो विसहामि तारितुं; ",
"snp5.7:1.4":	"आरम्मणं ब्रूहि समन्तचक्खु, ",
"snp5.7:1.5":	"यं निस्सितो ओघमिमं तरेय्यं”। ",
"snp5.7:2.1":	"“आकिञ्चञ्ञं पेक्खमानो सतिमा, ",
"snp5.7:2.2":	"(उपसीवाति भगवा) ",
"snp5.7:2.3":	"नत्थीति निस्साय तरस्सु ओघं; ",
"snp5.7:2.4":	"कामे पहाय विरतो कथाहि, ",
"snp5.7:2.5":	"तण्हक्खयं नत्तमहाभिपस्स”। ",
"snp5.7:3.1":	"“सब्बेसु कामेसु यो वीतरागो, ",
"snp5.7:3.2":	"(इच्चायस्मा उपसीवो) ",
"snp5.7:3.3":	"आकिञ्चञ्ञं निस्सितो हित्वा मञ्ञं; ",
"snp5.7:3.4":	"सञ्ञाविमोक्खे परमे विमुत्तो, ",
"snp5.7:3.5":	"तिट्ठे नु सो तत्थ अनानुयायी”। ",
"snp5.7:4.1":	"“सब्बेसु कामेसु यो वीतरागो, ",
"snp5.7:4.2":	"(उपसीवाति भगवा) ",
"snp5.7:4.3":	"आकिञ्चञ्ञं निस्सितो हित्वा मञ्ञं; ",
"snp5.7:4.4":	"सञ्ञाविमोक्खे परमे विमुत्तो, ",
"snp5.7:4.5":	"तिट्ठेय्य सो तत्थ अनानुयायी”। ",
"snp5.7:5.1":	"“तिट्ठे चे सो तत्थ अनानुयायी, ",
"snp5.7:5.2":	"पूगम्पि वस्सानं समन्तचक्खु; ",
"snp5.7:5.3":	"तत्थेव सो सीतिसिया विमुत्तो, ",
"snp5.7:5.4":	"चवेथ विञ्ञाणं तथाविधस्स”। ",
"snp5.7:6.1":	"“अच्ची यथा वातवेगेन खित्ता, ",
"snp5.7:6.2":	"(उपसीवाति भगवा) ",
"snp5.7:6.3":	"अत्थं पलेति न उपेति सङ्खं; ",
"snp5.7:6.4":	"एवं मुनी नामकाया विमुत्तो, ",
"snp5.7:6.5":	"अत्थं पलेति न उपेति सङ्खं”। ",
"snp5.7:7.1":	"“अत्थङ्गतो सो उद वा सो नत्थि, ",
"snp5.7:7.2":	"उदाहु वे सस्सतिया अरोगो; ",
"snp5.7:7.3":	"तं मे मुनी साधु वियाकरोहि, ",
"snp5.7:7.4":	"तथा हि ते विदितो एस धम्मो”। ",
"snp5.7:8.1":	"“अत्थङ्गतस्स न पमाणमत्थि, ",
"snp5.7:8.2":	"(उपसीवाति भगवा) ",
"snp5.7:8.3":	"येन नं वज्जुं तं तस्स नत्थि; ",
"snp5.7:8.4":	"सब्बेसु धम्मेसु समोहतेसु, ",
"snp5.7:8.5":	"समूहता वादपथापि सब्बे”ति। ",
"snp5.7:8.6":	"उपसीवमाणवपुच्छा छट्ठी। "
}	
