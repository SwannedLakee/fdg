{	
"ja462:0.1":	"जातक ",
"ja462:0.2":	"एकादसकनिपात ",
"ja462:0.3":	"मातुपोसकवग्ग ",
"ja462:0.4":	"८। संवरजातक ",
"ja462:1.1":	"“जानन्तो नो महाराज, ",
"ja462:1.2":	"तव सीलं जनाधिपो; ",
"ja462:1.3":	"इमे कुमारे पूजेन्तो, ",
"ja462:1.4":	"न तं केनचि मञ्ञथ। ",
"ja462:2.1":	"तिट्ठन्ते नो महाराजे, ",
"ja462:2.2":	"अदु देवे दिवङ्गते; ",
"ja462:2.3":	"ञाती तं समनुञ्ञिंसु, ",
"ja462:2.4":	"सम्पस्सं अत्थमत्तनो। ",
"ja462:3.1":	"केन संवर वत्तेन, ",
"ja462:3.2":	"सञ्जाते अभितिट्ठसि; ",
"ja462:3.3":	"केन तं नातिवत्तन्ति, ",
"ja462:3.4":	"ञातिसङ्घा समागता”। ",
"ja462:4.1":	"“न राजपुत्त उसूयामि, ",
"ja462:4.2":	"समणानं महेसिनं; ",
"ja462:4.3":	"सक्कच्चं ते नमस्सामि, ",
"ja462:4.4":	"पादे वन्दामि तादिनं। ",
"ja462:5.1":	"ते मं धम्मगुणे युत्तं, ",
"ja462:5.2":	"सुस्सूसमनुसूयकं; ",
"ja462:5.3":	"समणा मनुसासन्ति, ",
"ja462:5.4":	"इसी धम्मगुणे रता। ",
"ja462:6.1":	"तेसाहं वचनं सुत्वा, ",
"ja462:6.2":	"समणानं महेसिनं; ",
"ja462:6.3":	"न किञ्चि अतिमञ्ञामि, ",
"ja462:6.4":	"धम्मे मे निरतो मनो। ",
"ja462:7.1":	"हत्थारोहा अनीकट्ठा, ",
"ja462:7.2":	"रथिका पत्तिकारका; ",
"ja462:7.3":	"तेसं नप्पटिबन्धामि, ",
"ja462:7.4":	"निविट्ठं भत्तवेतनं। ",
"ja462:8.1":	"महामत्ता च मे अत्थि, ",
"ja462:8.2":	"मन्तिनो परिचारका; ",
"ja462:8.3":	"बाराणसिं वोहरन्ति, ",
"ja462:8.4":	"बहुमंससुरोदकं। ",
"ja462:9.1":	"अथोपि वाणिजा फीता, ",
"ja462:9.2":	"नानारट्ठेहि आगता; ",
"ja462:9.3":	"तेसु मे विहिता रक्खा, ",
"ja462:9.4":	"एवं जानाहुपोसथ”। ",
"ja462:10.1":	"“धम्मेन किर ञातीनं, ",
"ja462:10.2":	"रज्जं कारेहि संवर; ",
"ja462:10.3":	"मेधावी पण्डितो चासि, ",
"ja462:10.4":	"अथोपि ञातिनं हितो। ",
"ja462:11.1":	"तं तं ञातिपरिब्यूळ्हं, ",
"ja462:11.2":	"नानारतनमोचितं; ",
"ja462:11.3":	"अमित्ता नप्पसहन्ति, ",
"ja462:11.4":	"इन्दंव असुराधिपो”ति। ",
"ja462:12.1":	"संवरजातकं अट्ठमं। "
}	
