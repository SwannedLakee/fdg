{	
"ja452:0.1":	"जातक ",
"ja452:0.2":	"दसकनिपात ",
"ja452:0.3":	"चतुद्वारवग्ग ",
"ja452:0.4":	"१४। भूरिपञ्ञजातक ",
"ja452:1.1":	"“सच्चं किर त्वं अपि भूरिपञ्ञ, ",
"ja452:1.2":	"या तादिसी सीरि धिती मती च; ",
"ja452:1.3":	"न तायतेभाववसूपनितं, ",
"ja452:1.4":	"यो यवकं भुञ्जसि अप्पसूपं”। ",
"ja452:2.1":	"“सुखं दुक्खेन परिपाचयन्तो, ",
"ja452:2.2":	"काला कालं विचिनं छन्दछन्नो; ",
"ja452:2.3":	"अत्थस्स द्वारानि अवापुरन्तो, ",
"ja452:2.4":	"तेनाहं तुस्सामि यवोदनेन। ",
"ja452:3.1":	"कालञ्च ञत्वा अभिजीहनाय, ",
"ja452:3.2":	"मन्तेहि अत्थं परिपाचयित्वा; ",
"ja452:3.3":	"विजम्भिस्सं सीहविजम्भितानि, ",
"ja452:3.4":	"तायिद्धिया दक्खसि मं पुनापि”। ",
"ja452:4.1":	"“सुखीपि हेके न करोन्ति पापं, ",
"ja452:4.2":	"अवण्णसंसग्गभया पुनेके; ",
"ja452:4.3":	"पहू समानो विपुलत्थचिन्ती, ",
"ja452:4.4":	"किङ्कारणा मे न करोसि दुक्खं”। ",
"ja452:5.1":	"“न पण्डिता अत्तसुखस्स हेतु, ",
"ja452:5.2":	"पापानि कम्मानि समाचरन्ति; ",
"ja452:5.3":	"दुक्खेन फुट्ठा खलितापि सन्ता, ",
"ja452:5.4":	"छन्दा च दोसा न जहन्ति धम्मं”। ",
"ja452:6.1":	"“येन केनचि वण्णेन, ",
"ja452:6.2":	"मुदुना दारुणेन वा; ",
"ja452:6.3":	"उद्धरे दीनमत्तानं, ",
"ja452:6.4":	"पच्छा धम्मं समाचरे”। ",
"ja452:7.1":	"“यस्स रुक्खस्स छायाय, ",
"ja452:7.2":	"निसीदेय्य सयेय्य वा; ",
"ja452:7.3":	"न तस्स साखं भञ्जेय्य, ",
"ja452:7.4":	"मित्तदुब्भो हि पापको। ",
"ja452:8.1":	"यस्सापि धम्मं पुरिसो विजञ्ञा, ",
"ja452:8.2":	"ये चस्स कङ्खं विनयन्ति सन्तो; ",
"ja452:8.3":	"तं हिस्स दीपञ्च परायनञ्च, ",
"ja452:8.4":	"न तेन मेत्तिं जरयेथ पञ्ञो”। ",
"ja452:9.1":	"“अलसो गिही कामभोगी न साधु, ",
"ja452:9.2":	"असञ्ञतो पब्बजितो न साधु; ",
"ja452:9.3":	"राजा न साधु अनिसम्मकारी, ",
"ja452:9.4":	"यो पण्डितो कोधनो तं न साधु। ",
"ja452:10.1":	"निसम्म खत्तियो कयिरा, ",
"ja452:10.2":	"नानिसम्म दिसम्पति; ",
"ja452:10.3":	"निसम्मकारिनो राज, ",
"ja452:10.4":	"यसो कित्ति च वड्ढती”ति। ",
"ja452:11.1":	"भूरिपञ्ञजातकं चुद्दसमं। "
}	
