{	
"ja379:0.1":	"जातक ",
"ja379:0.2":	"छक्कनिपात ",
"ja379:0.3":	"अवारियवग्ग ",
"ja379:0.4":	"४। नेरुजातक ",
"ja379:1.1":	"“काकोला काकसङ्घा च, ",
"ja379:1.2":	"मयञ्च पततं वरा; ",
"ja379:1.3":	"सब्बेव सदिसा होम, ",
"ja379:1.4":	"इमं आगम्म पब्बतं। ",
"ja379:2.1":	"इध सीहा च ब्यग्घा च, ",
"ja379:2.2":	"सिङ्गाला च मिगाधमा; ",
"ja379:2.3":	"सब्बेव सदिसा होन्ति, ",
"ja379:2.4":	"अयं को नाम पब्बतो”। ",
"ja379:3.1":	"“इमं नेरूति जानन्ति, ",
"ja379:3.2":	"मनुस्सा पब्बतुत्तमं; ",
"ja379:3.3":	"इध वण्णेन सम्पन्ना, ",
"ja379:3.4":	"वसन्ति सब्बपाणिनो”। ",
"ja379:4.1":	"“अमानना यत्थ सिया, ",
"ja379:4.2":	"सन्तानं वा विमानना; ",
"ja379:4.3":	"हीनसम्मानना वापि, ",
"ja379:4.4":	"न तत्थ वसतिं वसे। ",
"ja379:5.1":	"यत्थालसो च दक्खो च, ",
"ja379:5.2":	"सूरो भीरु च पूजिया; ",
"ja379:5.3":	"न तत्थ सन्तो वसन्ति, ",
"ja379:5.4":	"अविसेसकरे नरे। ",
"ja379:6.1":	"नायं नेरु विभजति, ",
"ja379:6.2":	"हीनौक्कट्ठमज्झिमे; ",
"ja379:6.3":	"अविसेसकरो नेरु, ",
"ja379:6.4":	"हन्द नेरुं जहामसे”ति। ",
"ja379:7.1":	"नेरुजातकं चतुत्थं। "
}	
