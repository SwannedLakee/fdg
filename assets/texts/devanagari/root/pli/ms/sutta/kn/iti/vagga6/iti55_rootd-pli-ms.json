{	
"iti55:0.1":	"इतिवुत्तक ५५ ",
"iti55:0.2":	"तिकनिपात ",
"iti55:0.3":	"पठमवग्ग ",
"iti55:0.4":	"दुतियएसनासुत्त ",
"iti55:1.1":	"वुत्तञ्हेतं भगवता वुत्तमरहताति मे सुतं: ",
"iti55:2.1":	"“तिस्सो इमा, भिक्खवे, एसना। ",
"iti55:2.2":	"कतमा तिस्सो? ",
"iti55:2.3":	"कामेसना, भवेसना, ब्रह्मचरियेसना—",
"iti55:2.4":	"इमा खो, भिक्खवे, तिस्सो एसना”ति। ",
"iti55:2.5":	"एतमत्थं भगवा अवोच। ",
"iti55:2.6":	"तत्थेतं इति वुच्चति: ",
"iti55:3.1":	"“कामेसना भवेसना, ",
"iti55:3.2":	"ब्रह्मचरियेसना सह; ",
"iti55:3.3":	"इति सच्चपरामासो, ",
"iti55:3.4":	"दिट्ठिट्ठाना समुस्सया। ",
"iti55:4.1":	"सब्बरागविरत्तस्स, ",
"iti55:4.2":	"तण्हक्खयविमुत्तिनो; ",
"iti55:4.3":	"एसना पटिनिस्सट्ठा, ",
"iti55:4.4":	"दिट्ठिट्ठाना समूहता; ",
"iti55:4.5":	"एसनानं खया भिक्खु, ",
"iti55:4.6":	"निरासो अकथङ्कथी”ति। ",
"iti55:5.1":	"अयम्पि अत्थो वुत्तो भगवता, इति मे सुतन्ति। ",
"iti55:5.2":	"छट्ठं। "
}	
