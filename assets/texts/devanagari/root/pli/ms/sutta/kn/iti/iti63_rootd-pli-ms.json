{	
"iti63:0.1":	"इतिवुत्तक ६३ ",
"iti63:0.2":	"तिकनिपात ",
"iti63:0.3":	"दुतियवग्ग ",
"iti63:0.4":	"अद्धासुत्त ",
"iti63:1.1":	"वुत्तञ्हेतं भगवता वुत्तमरहताति मे सुतं: ",
"iti63:2.1":	"“तयोमे, भिक्खवे, अद्धा। ",
"iti63:2.2":	"कतमे तयो? ",
"iti63:2.3":	"अतीतो अद्धा, अनागतो अद्धा, पच्चुप्पन्नो अद्धा—",
"iti63:2.4":	"इमे खो, भिक्खवे, तयो अद्धा”ति। ",
"iti63:2.5":	"एतमत्थं भगवा अवोच। ",
"iti63:2.6":	"तत्थेतं इति वुच्चति: ",
"iti63:3.1":	"“अक्खेय्यसञ्ञिनो सत्ता, ",
"iti63:3.2":	"अक्खेय्यस्मिं पतिट्ठिता; ",
"iti63:3.3":	"अक्खेय्यं अपरिञ्ञाय, ",
"iti63:3.4":	"योगमायन्ति मच्चुनो। ",
"iti63:4.1":	"अक्खेय्यञ्च परिञ्ञाय, ",
"iti63:4.2":	"अक्खातारं न मञ्ञति; ",
"iti63:4.3":	"फुट्ठो विमोक्खो मनसा, ",
"iti63:4.4":	"सन्तिपदमनुत्तरं। ",
"iti63:5.1":	"स वे अक्खेय्यसम्पन्नो, ",
"iti63:5.2":	"सन्तो सन्तिपदे रतो; ",
"iti63:5.3":	"सङ्खाय सेवी धम्मट्ठो, ",
"iti63:5.4":	"सङ्ख्यं नोपेति वेदगू”ति। ",
"iti63:6.1":	"अयम्पि अत्थो वुत्तो भगवता, इति मे सुतन्ति। ",
"iti63:6.2":	"चतुत्थं। "
}	
