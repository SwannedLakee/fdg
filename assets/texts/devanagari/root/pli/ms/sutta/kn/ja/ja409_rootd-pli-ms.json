{	
"ja409:0.1":	"जातक ",
"ja409:0.2":	"सत्तकनिपात ",
"ja409:0.3":	"गन्धारवग्ग ",
"ja409:0.4":	"४। दळ्हधम्मजातक ",
"ja409:1.1":	"“अहञ्चे दळ्हधम्मस्स, ",
"ja409:1.2":	"वहन्ती नाभिराधयिं; ",
"ja409:1.3":	"धरन्ती उरसि सल्लं, ",
"ja409:1.4":	"युद्धे विक्कन्तचारिनी। ",
"ja409:2.1":	"नून राजा न जानाति, ",
"ja409:2.2":	"मम विक्कमपोरिसं; ",
"ja409:2.3":	"सङ्गामे सुकतन्तानि, ",
"ja409:2.4":	"दूतविप्पहितानि च। ",
"ja409:3.1":	"सा नूनाहं मरिस्सामि, ",
"ja409:3.2":	"अबन्धु अपरायिनी; ",
"ja409:3.3":	"तदा हि कुम्भकारस्स, ",
"ja409:3.4":	"दिन्ना छकणहारिका”। ",
"ja409:4.1":	"“यावतासीसती पोसो, ",
"ja409:4.2":	"तावदेव पवीणति; ",
"ja409:4.3":	"अत्थापाये जहन्ति नं, ",
"ja409:4.4":	"ओट्ठिब्याधिंव खत्तियो। ",
"ja409:5.1":	"यो पुब्बे कतकल्याणो, ",
"ja409:5.2":	"कतत्थो नावबुज्झति; ",
"ja409:5.3":	"अत्था तस्स पलुज्जन्ति, ",
"ja409:5.4":	"ये होन्ति अभिपत्थिता। ",
"ja409:6.1":	"यो पुब्बे कतकल्याणो, ",
"ja409:6.2":	"कतत्थो मनुबुज्झति; ",
"ja409:6.3":	"अत्था तस्स पवड्ढन्ति, ",
"ja409:6.4":	"ये होन्ति अभिपत्थिता। ",
"ja409:7.1":	"तं वो वदामि भद्दन्ते, ",
"ja409:7.2":	"यावन्तेत्थ समागता; ",
"ja409:7.3":	"सब्बे कतञ्ञुनो होथ, ",
"ja409:7.4":	"चिरं सग्गम्हि ठस्सथा”ति। ",
"ja409:8.1":	"दळ्हधम्मजातकं चतुत्थं। "
}	
