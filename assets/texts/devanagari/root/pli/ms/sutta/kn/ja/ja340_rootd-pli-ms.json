{	
"ja340:0.1":	"जातक ",
"ja340:0.2":	"चतुक्कनिपात ",
"ja340:0.3":	"कोकिलवग्ग ",
"ja340:0.4":	"१०। विसय्हजातक ",
"ja340:1.1":	"“अदासि दानानि पुरे विसय्ह, ",
"ja340:1.2":	"ददतो च ते खयधम्मो अहोसि; ",
"ja340:1.3":	"इतो परञ्चे न ददेय्य दानं, ",
"ja340:1.4":	"तिट्ठेय्युं ते संयमन्तस्स भोगा”। ",
"ja340:2.1":	"“अनरियमरियेन सहस्सनेत्त, ",
"ja340:2.2":	"सुदुग्गतेनापि अकिच्चमाहु; ",
"ja340:2.3":	"मा वो धनं तं अहु देवराज, ",
"ja340:2.4":	"यं भोगहेतु विजहेमु सद्धं। ",
"ja340:3.1":	"येन एको रथो याति, ",
"ja340:3.2":	"याति तेनापरो रथो; ",
"ja340:3.3":	"पोराणं निहितं वत्तं, ",
"ja340:3.4":	"वत्ततञ्ञेव वासव। ",
"ja340:4.1":	"यदि हेस्सति दस्साम, ",
"ja340:4.2":	"असन्ते किं ददामसे; ",
"ja340:4.3":	"एवंभूतापि दस्साम, ",
"ja340:4.4":	"मा दानं पमदम्हसे”ति। ",
"ja340:5.1":	"विसय्हजातकं दसमं। ",
"ja340:5.2":	"कोकिलवग्गो चतुत्थो। ",
"ja340:6.1":	"तस्सुद्दानं ",
"ja340:7.1":	"अतिवेलपभासति जीतवरो, ",
"ja340:7.2":	"वनमज्झ रथेसभ जिम्हगमो; ",
"ja340:7.3":	"अथ जम्बु तिणासनपीठवरं, ",
"ja340:7.4":	"अथ तण्डुल मोर विसय्ह दसाति। "
}	
