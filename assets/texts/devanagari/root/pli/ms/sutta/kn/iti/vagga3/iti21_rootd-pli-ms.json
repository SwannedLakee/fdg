{	
"iti21:0.1":	"इतिवुत्तक २१ ",
"iti21:0.2":	"एककनिपात ",
"iti21:0.3":	"ततियवग्ग ",
"iti21:0.4":	"पसन्नचित्तसुत्त ",
"iti21:1.1":	"वुत्तञ्हेतं भगवता वुत्तमरहताति मे सुतं: ",
"iti21:2.1":	"“इधाहं, भिक्खवे, एकच्चं पुग्गलं पसन्नचित्तं एवं चेतसा चेतो परिच्च पजानामि: ",
"iti21:2.2":	"‘इमम्हि चायं समये पुग्गलो कालं करेय्य यथाभतं निक्खित्तो एवं सग्गे’। ",
"iti21:2.3":	"तं किस्स हेतु? ",
"iti21:2.4":	"चित्तं हिस्स, भिक्खवे, पसन्नं। ",
"iti21:2.5":	"चेतोपसादहेतु खो पन, भिक्खवे, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ती”ति। ",
"iti21:2.6":	"एतमत्थं भगवा अवोच। ",
"iti21:2.7":	"तत्थेतं इति वुच्चति: ",
"iti21:3.1":	"“पसन्नचित्तं ञत्वान, ",
"iti21:3.2":	"एकच्चं इध पुग्गलं; ",
"iti21:3.3":	"एतमत्थञ्च ब्याकासि, ",
"iti21:3.4":	"बुद्धो भिक्खून सन्तिके। ",
"iti21:4.1":	"इमम्हि चायं समये, ",
"iti21:4.2":	"कालं कयिराथ पुग्गलो; ",
"iti21:4.3":	"सुगतिं उपपज्जेय्य, ",
"iti21:4.4":	"चित्तं हिस्स पसादितं। ",
"iti21:5.1":	"यथा हरित्वा निक्खिपेय्य, ",
"iti21:5.2":	"एवमेवं तथाविधो; ",
"iti21:5.3":	"चेतोपसादहेतु हि, ",
"iti21:5.4":	"सत्ता गच्छन्ति सुग्गतिन्”ति। ",
"iti21:6.1":	"अयम्पि अत्थो वुत्तो भगवता, इति मे सुतन्ति। ",
"iti21:6.2":	"पठमं। "
}	
