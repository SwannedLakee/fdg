{	
"ja387:0.1":	"जातक ",
"ja387:0.2":	"छक्कनिपात ",
"ja387:0.3":	"खरपुत्तवग्ग ",
"ja387:0.4":	"२। सूचिजातक ",
"ja387:1.1":	"“अकक्कसं अफरुसं, ",
"ja387:1.2":	"खरधोतं सुपासियं; ",
"ja387:1.3":	"सुखुमं तिखिणग्गञ्च, ",
"ja387:1.4":	"को सूचिं केतुमिच्छति। ",
"ja387:2.1":	"सुमज्जञ्च सुपासञ्च, ",
"ja387:2.2":	"अनुपुब्बं सुवट्टितं; ",
"ja387:2.3":	"घनघातिमं पटिथद्धं, ",
"ja387:2.4":	"को सूचिं केतुमिच्छति”। ",
"ja387:3.1":	"“इतो दानि पतायन्ति, ",
"ja387:3.2":	"सूचियो बळिसानि च; ",
"ja387:3.3":	"कोयं कम्मारगामस्मिं, ",
"ja387:3.4":	"सूचिं विक्केतुमिच्छति। ",
"ja387:4.1":	"इतो सत्थानि गच्छन्ति, ",
"ja387:4.2":	"कम्मन्ता विविधा पुथू; ",
"ja387:4.3":	"कोयं कम्मारगामस्मिं, ",
"ja387:4.4":	"सूचिं विक्केतुमिच्छति”। ",
"ja387:5.1":	"“सूचिं कम्मारगामस्मिं, ",
"ja387:5.2":	"विक्केतब्बा पजानता; ",
"ja387:5.3":	"आचरियाव जानन्ति, ",
"ja387:5.4":	"कम्मं सुकतदुक्कटं। ",
"ja387:6.1":	"इमञ्चे ते पिता भद्दे, ",
"ja387:6.2":	"सूचिं जञ्ञा मया कतं; ",
"ja387:6.3":	"तया च मं निमन्तेय्य, ",
"ja387:6.4":	"यञ्चत्थञ्ञं घरे धनन्”ति। ",
"ja387:7.1":	"सूचिजातकं दुतियं। "
}	
