{	
"ja400:0.1":	"जातक ",
"ja400:0.2":	"सत्तकनिपात ",
"ja400:0.3":	"कुक्कुवग्ग ",
"ja400:0.4":	"५। दब्भपुप्फजातक ",
"ja400:1.1":	"“अनुतीरचारी भद्दन्ते, ",
"ja400:1.2":	"सहायमनुधाव मं; ",
"ja400:1.3":	"महा मे गहितो मच्छो, ",
"ja400:1.4":	"सो मं हरति वेगसा”। ",
"ja400:2.1":	"“गम्भीरचारी भद्दन्ते, ",
"ja400:2.2":	"दळ्हं गण्हाहि थामसा; ",
"ja400:2.3":	"अहं तं उद्धरिस्सामि, ",
"ja400:2.4":	"सुपण्णो उरगामिव”। ",
"ja400:3.1":	"“विवादो नो समुप्पन्नो, ",
"ja400:3.2":	"दब्भपुप्फ सुणोहि मे; ",
"ja400:3.3":	"समेहि मेधगं सम्म, ",
"ja400:3.4":	"विवादो वूपसम्मतं”। ",
"ja400:4.1":	"“धम्मट्ठोहं पुरे आसिं, ",
"ja400:4.2":	"बहू अड्डा मे तीरिता; ",
"ja400:4.3":	"समेमि मेधगं सम्म, ",
"ja400:4.4":	"विवादो वूपसम्मतं। ",
"ja400:5.1":	"अनुतीरचारि नङ्गुट्ठं, ",
"ja400:5.2":	"सीसं गम्भीरचारिनो; ",
"ja400:5.3":	"अच्चायं मज्झिमो खण्डो, ",
"ja400:5.4":	"धम्मट्ठस्स भविस्सति”। ",
"ja400:6.1":	"“चिरम्पि भक्खो अभविस्स, ",
"ja400:6.2":	"सचे न विवदेमसे; ",
"ja400:6.3":	"असीसकं अनङ्गुट्ठं, ",
"ja400:6.4":	"सिङ्गालो हरति रोहितं”। ",
"ja400:7.1":	"“यथापि राजा नन्देय्य, ",
"ja400:7.2":	"रज्जं लद्धान खत्तियो; ",
"ja400:7.3":	"एवाहमज्ज नन्दामि, ",
"ja400:7.4":	"दिस्वा पुण्णमुखं पतिं। ",
"ja400:8.1":	"कथं नु थलजो सन्तो, ",
"ja400:8.2":	"उदके मच्छं परामसि; ",
"ja400:8.3":	"पुट्ठो मे सम्म अक्खाहि, ",
"ja400:8.4":	"कथं अधिगतं तया”। ",
"ja400:9.1":	"“विवादेन किसा होन्ति, ",
"ja400:9.2":	"विवादेन धनक्खया; ",
"ja400:9.3":	"जीना उद्दा विवादेन, ",
"ja400:9.4":	"भुञ्ज मायावि रोहितं। ",
"ja400:10.1":	"एवमेव मनुस्सेसु, ",
"ja400:10.2":	"विवादो यत्थ जायति; ",
"ja400:10.3":	"धम्मट्ठं पटिधावन्ति, ",
"ja400:10.4":	"सो हि नेसं विनायको; ",
"ja400:10.5":	"धनापि तत्थ जीयन्ति, ",
"ja400:10.6":	"राजकोसो पवड्ढती”ति। ",
"ja400:11.1":	"दब्भपुप्फजातकं पञ्चमं। "
}	
