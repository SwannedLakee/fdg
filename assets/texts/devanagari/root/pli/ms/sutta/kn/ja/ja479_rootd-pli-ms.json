{	
"ja479:0.1":	"जातक ",
"ja479:0.2":	"तेरसकनिपात ",
"ja479:0.3":	"अम्बवग्ग ",
"ja479:0.4":	"६। कालिङ्गबोधिजातक ",
"ja479:1.1":	"राजा कालिङ्गो चक्कवत्ति, ",
"ja479:1.2":	"धम्मेन पथविमनुसासं; ",
"ja479:1.3":	"अगमा बोधिसमीपं, ",
"ja479:1.4":	"नागेन महानुभावेन। ",
"ja479:2.1":	"कालिङ्गो भारद्वाजो च, ",
"ja479:2.2":	"राजानं कालिङ्गं समणकोलञ्ञं; ",
"ja479:2.3":	"चक्कं वत्तयतो परिग्गहेत्वा, ",
"ja479:2.4":	"पञ्जली इदमवोच। ",
"ja479:3.1":	"“पच्चोरोह महाराज, ",
"ja479:3.2":	"भूमिभागो यथा समणुग्गतो; ",
"ja479:3.3":	"इध अनधिवरा बुद्धा, ",
"ja479:3.4":	"अभिसम्बुद्धा विरोचन्ति। ",
"ja479:4.1":	"पदक्खिणतो आवट्टा, ",
"ja479:4.2":	"तिणलता अस्मिं भूमिभागस्मिं; ",
"ja479:4.3":	"पथविया नाभियं मण्डो, ",
"ja479:4.4":	"इति नो सुतं मन्ते महाराज। ",
"ja479:5.1":	"सागरपरियन्ताय, ",
"ja479:5.2":	"मेदिनिया सब्बभूतधरणिया; ",
"ja479:5.3":	"पथविया अयं मण्डो, ",
"ja479:5.4":	"ओरोहित्वा नमो करोहि। ",
"ja479:6.1":	"ये ते भवन्ति नागा च, ",
"ja479:6.2":	"अभिजाता च कुञ्जरा; ",
"ja479:6.3":	"एत्तावता पदेसं ते, ",
"ja479:6.4":	"नागा नेव मुपयन्ति। ",
"ja479:7.1":	"अभिजातो नागो कामं, ",
"ja479:7.2":	"पेसेहि कुञ्जरं दन्तिं; ",
"ja479:7.3":	"एत्तावता पदेसो, ",
"ja479:7.4":	"सक्का नागेन मुपगन्तुं। ",
"ja479:8.1":	"तं सुत्वा राजा कालिङ्गो, ",
"ja479:8.2":	"वेय्यञ्जनिकवचो निसामेत्वा; ",
"ja479:8.3":	"सम्पेसेसि नागं ञस्साम, ",
"ja479:8.4":	"मयं यथिमस्सिदं वचनं”। ",
"ja479:9.1":	"सम्पेसितो च रञ्ञा, ",
"ja479:9.2":	"नागो कोञ्चोव अभिनदित्वान; ",
"ja479:9.3":	"पटिसक्कित्वा निसीदि, ",
"ja479:9.4":	"गरुंव भारं असहमानो। ",
"ja479:10.1":	"कालिङ्गभारद्वाजो, ",
"ja479:10.2":	"नागं खीणायुकं विदित्वान; ",
"ja479:10.3":	"राजानं कालिङ्गं, ",
"ja479:10.4":	"तरमानो अज्झभासित्थ; ",
"ja479:10.5":	"“अञ्ञं सङ्कम नागं, ",
"ja479:10.6":	"नागो खीणायुको महाराज”। ",
"ja479:11.1":	"तं सुत्वा कालिङ्गो, ",
"ja479:11.2":	"तरमानो सङ्कमी नागं; ",
"ja479:11.3":	"सङ्कन्तेव रञ्ञे, ",
"ja479:11.4":	"नागो तत्थेव पति भुम्या; ",
"ja479:11.5":	"वेय्यञ्जनिकवचो, ",
"ja479:11.6":	"यथा तथा अहु नागो। ",
"ja479:12.1":	"कालिङ्गो राजा कालिङ्गं, ",
"ja479:12.2":	"ब्राह्मणं एतदवोच; ",
"ja479:12.3":	"“त्वमेव असि सम्बुद्धो, ",
"ja479:12.4":	"सब्बञ्ञू सब्बदस्सावी”। ",
"ja479:13.1":	"तं अनधिवासेन्तो कालिङ्गं, ",
"ja479:13.2":	"ब्राह्मणो इदमवोच; ",
"ja479:13.3":	"“वेय्यञ्जनिका हि मयं, ",
"ja479:13.4":	"बुद्धा सब्बञ्ञुनो महाराज। ",
"ja479:14.1":	"सब्बञ्ञू सब्बविदू च, ",
"ja479:14.2":	"बुद्धा न लक्खणेन जानन्ति; ",
"ja479:14.3":	"आगमबलसा हि मयं, ",
"ja479:14.4":	"बुद्धा सब्बं पजानन्ति”। ",
"ja479:15.1":	"महयित्वा सम्बोधिं, ",
"ja479:15.2":	"नानातुरियेहि वज्जमानेहि; ",
"ja479:15.3":	"मालाविलेपनं अभिहरित्वा, ",
"ja479:15.4":	"अथ राजा मनुपायासि। ",
"ja479:16.1":	"सट्ठि वाहसहस्सानि, ",
"ja479:16.2":	"पुप्फानं सन्निपातयि; ",
"ja479:16.3":	"पूजेसि राजा कालिङ्गो, ",
"ja479:16.4":	"बोधिमण्डमनुत्तरन्ति। ",
"ja479:17.1":	"कालिङ्गबोधिजातकं छट्ठं। "
}	
