{	
"ja353:0.1":	"जातक ",
"ja353:0.2":	"पञ्चकनिपात ",
"ja353:0.3":	"मणिकुण्डलवग्ग ",
"ja353:0.4":	"३। वेनसाखजातक ",
"ja353:1.1":	"“नयिदं निच्चं भवितब्बं ब्रह्मदत्त, ",
"ja353:1.2":	"खेमं सुभिक्खं सुखता च काये; ",
"ja353:1.3":	"अत्थच्चये मा अहु सम्पमूळ्हो, ",
"ja353:1.4":	"भिन्नप्लवो सागरस्सेव मज्झे। ",
"ja353:2.1":	"यानि करोति पुरिसो, ",
"ja353:2.2":	"तानि अत्तनि पस्सति; ",
"ja353:2.3":	"कल्याणकारी कल्याणं, ",
"ja353:2.4":	"पापकारी च पापकं; ",
"ja353:2.5":	"यादिसं वपते बीजं, ",
"ja353:2.6":	"तादिसं हरते फलं”। ",
"ja353:3.1":	"“इदं तदाचरियवचो, ",
"ja353:3.2":	"पारासरियो यदब्रवि; ",
"ja353:3.3":	"मा सु त्वं अकरि पापं, ",
"ja353:3.4":	"यं त्वं पच्छा कतं तपे। ",
"ja353:4.1":	"अयमेव सो पिङ्गिय वेनसाखो, ",
"ja353:4.2":	"यम्हि घातयिं खत्तियानं सहस्सं; ",
"ja353:4.3":	"अलङ्कते चन्दनसारानुलित्ते, ",
"ja353:4.4":	"तमेव दुक्खं पच्चागतं ममं। ",
"ja353:5.1":	"सामा च खो चन्दनलित्तगत्ता, ",
"ja353:5.2":	"लट्ठीव सोभञ्जनकस्स उग्गता; ",
"ja353:5.3":	"अदिस्वा कालं करिस्सामि उब्बरिं, ",
"ja353:5.4":	"तं मे इतो दुक्खतरं भविस्सती”ति। ",
"ja353:6.1":	"वेनसाखजातकं ततियं। "
}	
