{	
"ja277:0.1":	"जातक ",
"ja277:0.2":	"तिकनिपात ",
"ja277:0.3":	"उदपानवग्ग ",
"ja277:0.4":	"७। रोमकजातक ",
"ja277:1.1":	"“वस्सानि पञ्ञास समाधिकानि, ",
"ja277:1.2":	"वसिम्ह सेलस्स गुहाय रोमक; ",
"ja277:1.3":	"असङ्कमाना अभिनिब्बुतत्ता, ",
"ja277:1.4":	"हत्थत्तमायन्ति ममण्डजा पुरे। ",
"ja277:2.1":	"ते दानि वक्कङ्ग किमत्थमुस्सुका, ",
"ja277:2.2":	"भजन्ति अञ्ञं गिरिकन्दरं दिजा; ",
"ja277:2.3":	"न नून मञ्ञन्ति ममं यथा पुरे, ",
"ja277:2.4":	"चिरप्पवुत्था अथ वा न ते इमे”। ",
"ja277:3.1":	"“जानाम तं न मयं सम्पमूळ्हा, ",
"ja277:3.2":	"सोयेव त्वं ते मयमस्म नाञ्ञे; ",
"ja277:3.3":	"चित्तञ्च ते अस्मिं जने पदुट्ठं, ",
"ja277:3.4":	"आजीविका तेन तमुत्तसामा”ति। ",
"ja277:4.1":	"रोमकजातकं सत्तमं। "
}	
