{	
"ja426:0.1":	"जातक ",
"ja426:0.2":	"अट्ठकनिपात ",
"ja426:0.3":	"कच्चानिवग्ग ",
"ja426:0.4":	"१०। दीपिजातक ",
"ja426:1.1":	"“खमनीयं यापनीयं, ",
"ja426:1.2":	"कच्चि मातुल ते सुखं; ",
"ja426:1.3":	"सुखं ते अम्मा अवच, ",
"ja426:1.4":	"सुखकामाव ते मयं”। ",
"ja426:2.1":	"“नङ्गुट्ठं मे अवक्कम्म, ",
"ja426:2.2":	"हेठयित्वान एळिके; ",
"ja426:2.3":	"साज्ज मातुलवादेन, ",
"ja426:2.4":	"मुञ्चितब्बा नु मञ्ञसि”। ",
"ja426:3.1":	"“पुरत्थामुखो निसिन्नोसि, ",
"ja426:3.2":	"अहं ते मुखमागता; ",
"ja426:3.3":	"पच्छतो तुय्हं नङ्गुट्ठं, ",
"ja426:3.4":	"कथं ख्वाहं अवक्कमिं”। ",
"ja426:4.1":	"“यावता चतुरो दीपा, ",
"ja426:4.2":	"ससमुद्दा सपब्बता; ",
"ja426:4.3":	"तावता मय्हं नङ्गुट्ठं, ",
"ja426:4.4":	"कथं खो त्वं विवज्जयि”। ",
"ja426:5.1":	"“पुब्बेव मेतमक्खिंसु, ",
"ja426:5.2":	"माता पिता च भातरो; ",
"ja426:5.3":	"दीघं दुट्ठस्स नङ्गुट्ठं, ",
"ja426:5.4":	"साम्हि वेहायसागता”। ",
"ja426:6.1":	"“तञ्च दिस्वान आयन्तिं, ",
"ja426:6.2":	"अन्तलिक्खस्मि एळिके; ",
"ja426:6.3":	"मिगसङ्घो पलायित्थ, ",
"ja426:6.4":	"भक्खो मे नासितो तया”। ",
"ja426:7.1":	"“इच्चेवं विलपन्तिया, ",
"ja426:7.2":	"एळकिया रुहग्घसो; ",
"ja426:7.3":	"गलकं अन्वावमद्दि, ",
"ja426:7.4":	"नत्थि दुट्ठे सुभासितं। ",
"ja426:8.1":	"नेव दुट्ठे नयो अत्थि, ",
"ja426:8.2":	"न धम्मो न सुभासितं; ",
"ja426:8.3":	"निक्कमं दुट्ठे युञ्जेथ, ",
"ja426:8.4":	"सो च सब्भिं न रञ्जती”ति। ",
"ja426:9.1":	"दीपिजातकं दसमं। ",
"ja426:10.1":	"अट्ठकनिपातं निट्ठितं। ",
"ja426:11.1":	"तस्सुद्दानं ",
"ja426:12.1":	"परिसुद्धा मनाविला वत्थधरा, ",
"ja426:12.2":	"बकराजस्स कायुरं दण्डवरो; ",
"ja426:12.3":	"अथ अङ्गार चेतिय देविलिना, ",
"ja426:12.4":	"अथ आदित्त गङ्गा दसेळकिनाति। "
}	
