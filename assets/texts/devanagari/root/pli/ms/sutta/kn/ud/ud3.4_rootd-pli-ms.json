{	
"ud3.4:0.1":	"उदान ३।४ ",
"ud3.4:0.2":	"सारिपुत्तसुत्त ",
"ud3.4:1.1":	"एवं मे सुतं—",
"ud3.4:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud3.4:1.3":	"तेन खो पन समयेन आयस्मा सारिपुत्तो भगवतो अविदूरे निसिन्नो होति पल्लङ्कं आभुजित्वा उजुं कायं पणिधाय परिमुखं सतिं उपट्ठपेत्वा। ",
"ud3.4:1.4":	"अद्दसा खो भगवा आयस्मन्तं सारिपुत्तं अविदूरे निसिन्नं पल्लङ्कं आभुजित्वा उजुं कायं पणिधाय परिमुखं सतिं उपट्ठपेत्वा। ",
"ud3.4:2.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud3.4:3.1":	"“यथापि पब्बतो सेलो, ",
"ud3.4:3.2":	"अचलो सुप्पतिट्ठितो; ",
"ud3.4:3.3":	"एवं मोहक्खया भिक्खु, ",
"ud3.4:3.4":	"पब्बतोव न वेधती”ति। ",
"ud3.4:3.5":	"चतुत्थं। "
}	
