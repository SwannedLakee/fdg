{	
"iti7:0.1":	"इतिवुत्तक ७ ",
"iti7:0.2":	"एककनिपात ",
"iti7:0.3":	"पठमवग्ग ",
"iti7:0.4":	"सब्बपरिञ्ञासुत्त ",
"iti7:1.1":	"वुत्तञ्हेतं भगवता वुत्तमरहताति मे सुतं: ",
"iti7:2.1":	"“सब्बं, भिक्खवे, अनभिजानं अपरिजानं तत्थ चित्तं अविराजयं अप्पजहं अभब्बो दुक्खक्खयाय। ",
"iti7:2.2":	"सब्बञ्च खो, भिक्खवे, अभिजानं परिजानं तत्थ चित्तं विराजयं पजहं भब्बो दुक्खक्खयाया”ति। ",
"iti7:2.3":	"एतमत्थं भगवा अवोच। ",
"iti7:2.4":	"तत्थेतं इति वुच्चति: ",
"iti7:3.1":	"“यो सब्बं सब्बतो ञत्वा, ",
"iti7:3.2":	"सब्बत्थेसु न रज्जति; ",
"iti7:3.3":	"स वे सब्बपरिञ्ञा सो, ",
"iti7:3.4":	"सब्बदुक्खमुपच्चगा”ति। ",
"iti7:4.1":	"अयम्पि अत्थो वुत्तो भगवता, इति मे सुतन्ति। ",
"iti7:4.2":	"सत्तमं। "
}	
