{	
"thag6.8:0.1":	"थेरगाथा ६।८ ",
"thag6.8:0.2":	"छक्कनिपात ",
"thag6.8:0.3":	"पठमवग्ग ",
"thag6.8:0.4":	"मिगजालत्थेरगाथा ",
"thag6.8:1.1":	"“सुदेसितो चक्खुमता, ",
"thag6.8:1.2":	"बुद्धेनादिच्चबन्धुना; ",
"thag6.8:1.3":	"सब्बसंयोजनातीतो, ",
"thag6.8:1.4":	"सब्बवट्टविनासनो। ",
"thag6.8:2.1":	"निय्यानिको उत्तरणो, ",
"thag6.8:2.2":	"तण्हामूलविसोसनो; ",
"thag6.8:2.3":	"विसमूलं आघातनं, ",
"thag6.8:2.4":	"छेत्वा पापेति निब्बुतिं। ",
"thag6.8:3.1":	"अञ्ञाणमूलभेदाय, ",
"thag6.8:3.2":	"कम्मयन्तविघाटनो; ",
"thag6.8:3.3":	"विञ्ञाणानं परिग्गहे, ",
"thag6.8:3.4":	"ञाणवजिरनिपातनो। ",
"thag6.8:4.1":	"वेदनानं विञ्ञापनो, ",
"thag6.8:4.2":	"उपादानप्पमोचनो; ",
"thag6.8:4.3":	"भवं अङ्गारकासुंव, ",
"thag6.8:4.4":	"ञाणेन अनुपस्सनो। ",
"thag6.8:5.1":	"महारसो सुगम्भीरो, ",
"thag6.8:5.2":	"जरामच्चुनिवारणो; ",
"thag6.8:5.3":	"अरियो अट्ठङ्गिको मग्गो, ",
"thag6.8:5.4":	"दुक्खूपसमनो सिवो। ",
"thag6.8:6.1":	"कम्मं कम्मन्ति ञत्वान, ",
"thag6.8:6.2":	"विपाकञ्च विपाकतो; ",
"thag6.8:6.3":	"पटिच्चुप्पन्नधम्मानं, ",
"thag6.8:6.4":	"यथावालोकदस्सनो; ",
"thag6.8:6.5":	"महाखेमङ्गमो सन्तो, ",
"thag6.8:6.6":	"परियोसानभद्दको”ति। ",
"thag6.8:6.7":	"… मिगजालो थेरो …। "
}	
