{	
"snp5.3:0.1":	"सुत्त निपात ५।३ ",
"snp5.3:0.2":	"तिस्समेत्तेय्यमाणवपुच्छा ",
"snp5.3:1.1":	"“कोध सन्तुसितो लोके, ",
"snp5.3:1.2":	"(इच्चायस्मा तिस्समेत्तेय्यो) ",
"snp5.3:1.3":	"कस्स नो सन्ति इञ्जिता; ",
"snp5.3:1.4":	"को उभन्तमभिञ्ञाय, ",
"snp5.3:1.5":	"मज्झे मन्ता न लिप्पति; ",
"snp5.3:1.6":	"कं ब्रूसि महापुरिसोति, ",
"snp5.3:1.7":	"को इध सिब्बिनिमच्चगा”। ",
"snp5.3:2.1":	"“कामेसु ब्रह्मचरियवा, ",
"snp5.3:2.2":	"(मेत्तेय्याति भगवा) ",
"snp5.3:2.3":	"वीततण्हो सदा सतो; ",
"snp5.3:2.4":	"सङ्खाय निब्बुतो भिक्खु, ",
"snp5.3:2.5":	"तस्स नो सन्ति इञ्जिता। ",
"snp5.3:3.1":	"सो उभन्तमभिञ्ञाय, ",
"snp5.3:3.2":	"मज्झे मन्ता न लिप्पति; ",
"snp5.3:3.3":	"तं ब्रूमि महापुरिसोति, ",
"snp5.3:3.4":	"सो इध सिब्बिनिमच्चगा”ति। ",
"snp5.3:3.5":	"तिस्समेत्तेय्यमाणवपुच्छा दुतिया। "
}	
