{	
"ja357:0.1":	"जातक ",
"ja357:0.2":	"पञ्चकनिपात ",
"ja357:0.3":	"मणिकुण्डलवग्ग ",
"ja357:0.4":	"७। लटुकिकजातक ",
"ja357:1.1":	"“वन्दामि तं कुञ्जर सट्ठिहायनं, ",
"ja357:1.2":	"आरञ्ञकं यूथपतिं यसस्सिं; ",
"ja357:1.3":	"पक्खेहि तं पञ्जलिकं करोमि, ",
"ja357:1.4":	"मा मे वधी पुत्तके दुब्बलाय”। ",
"ja357:2.1":	"“वन्दामि तं कुञ्जर एकचारिं, ",
"ja357:2.2":	"आरञ्ञकं पब्बतसानुगोचरं; ",
"ja357:2.3":	"पक्खेहि तं पञ्जलिकं करोमि, ",
"ja357:2.4":	"मा मे वधी पुत्तके दुब्बलाय”। ",
"ja357:3.1":	"“वधिस्सामि ते लटुकिके पुत्तकानि, ",
"ja357:3.2":	"किं मे तुवं काहसि दुब्बलासि; ",
"ja357:3.3":	"सतं सहस्सानिपि तादिसीनं, ",
"ja357:3.4":	"वामेन पादेन पपोथयेय्यं”। ",
"ja357:4.1":	"“न हेव सब्बत्थ बलेन किच्चं, ",
"ja357:4.2":	"बलञ्हि बालस्स वधाय होति; ",
"ja357:4.3":	"करिस्सामि ते नागराजा अनत्थं, ",
"ja357:4.4":	"यो मे वधी पुत्तके दुब्बलाय”। ",
"ja357:5.1":	"“काकञ्च पस्स लटुकिकं, ",
"ja357:5.2":	"मण्डूकं नीलमक्खिकं; ",
"ja357:5.3":	"एते नागं अघातेसुं, ",
"ja357:5.4":	"पस्स वेरस्स वेरिनं; ",
"ja357:5.5":	"तस्मा हि वेरं न कयिराथ, ",
"ja357:5.6":	"अप्पियेनपि केनची”ति। ",
"ja357:6.1":	"लटुकिकजातकं सत्तमं। "
}	
