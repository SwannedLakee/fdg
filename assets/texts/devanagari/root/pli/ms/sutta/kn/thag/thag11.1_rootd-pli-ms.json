{	
"thag11.1:0.1":	"थेरगाथा ११।१ ",
"thag11.1:0.2":	"एकादसकनिपात ",
"thag11.1:0.3":	"पठमवग्ग ",
"thag11.1:0.4":	"सङ्किच्चत्थेरगाथा ",
"thag11.1:1.1":	"“किं तवत्थो वने तात, ",
"thag11.1:1.2":	"उज्जुहानोव पावुसे; ",
"thag11.1:1.3":	"वेरम्भा रमणीया ते, ",
"thag11.1:1.4":	"पविवेको हि झायिनं”। ",
"thag11.1:2.1":	"“यथा अब्भानि वेरम्भो, ",
"thag11.1:2.2":	"वातो नुदति पावुसे; ",
"thag11.1:2.3":	"सञ्ञा मे अभिकिरन्ति, ",
"thag11.1:2.4":	"विवेकपटिसञ्ञुता। ",
"thag11.1:3.1":	"अपण्डरो अण्डसम्भवो, ",
"thag11.1:3.2":	"सीवथिकाय निकेतचारिको; ",
"thag11.1:3.3":	"उप्पादयतेव मे सतिं, ",
"thag11.1:3.4":	"सन्देहस्मिं विरागनिस्सितं। ",
"thag11.1:4.1":	"यञ्च अञ्ञे न रक्खन्ति, ",
"thag11.1:4.2":	"यो च अञ्ञे न रक्खति; ",
"thag11.1:4.3":	"स वे भिक्खु सुखं सेति, ",
"thag11.1:4.4":	"कामेसु अनपेक्खवा। ",
"thag11.1:5.1":	"अच्छोदिका पुथुसिला, ",
"thag11.1:5.2":	"गोनङ्गुलमिगायुता; ",
"thag11.1:5.3":	"अम्बुसेवालसञ्छन्ना, ",
"thag11.1:5.4":	"ते सेला रमयन्ति मं। ",
"thag11.1:6.1":	"वसितं मे अरञ्ञेसु, ",
"thag11.1:6.2":	"कन्दरासु गुहासु च; ",
"thag11.1:6.3":	"सेनासनेसु पन्तेसु, ",
"thag11.1:6.4":	"वाळमिगनिसेविते। ",
"thag11.1:7.1":	"‘इमे हञ्ञन्तु वज्झन्तु, ",
"thag11.1:7.2":	"दुक्खं पप्पोन्तु पाणिनो’; ",
"thag11.1:7.3":	"सङ्कप्पं नाभिजानामि, ",
"thag11.1:7.4":	"अनरियं दोससंहितं। ",
"thag11.1:8.1":	"परिचिण्णो मया सत्था, ",
"thag11.1:8.2":	"कतं बुद्धस्स सासनं; ",
"thag11.1:8.3":	"ओहितो गरुको भारो, ",
"thag11.1:8.4":	"भवनेत्ति समूहता। ",
"thag11.1:9.1":	"यस्स चत्थाय पब्बजितो, ",
"thag11.1:9.2":	"अगारस्मानगारियं; ",
"thag11.1:9.3":	"सो मे अत्थो अनुप्पत्तो, ",
"thag11.1:9.4":	"सब्बसंयोजनक्खयो। ",
"thag11.1:10.1":	"नाभिनन्दामि मरणं, ",
"thag11.1:10.2":	"नाभिनन्दामि जीवितं; ",
"thag11.1:10.3":	"कालञ्च पटिकङ्खामि, ",
"thag11.1:10.4":	"निब्बिसं भतको यथा। ",
"thag11.1:11.1":	"नाभिनन्दामि मरणं, ",
"thag11.1:11.2":	"नाभिनन्दामि जीवितं; ",
"thag11.1:11.3":	"कालञ्च पटिकङ्खामि, ",
"thag11.1:11.4":	"सम्पजानो पतिस्सतो”ति। ",
"thag11.1:11.5":	"… सङ्किच्चो थेरो … ",
"thag11.1:11.6":	"एकादसकनिपातो निट्ठितो। ",
"thag11.1:12.0":	"तत्रुद्दानं ",
"thag11.1:12.1":	"सङ्किच्चथेरो एकोव, ",
"thag11.1:12.2":	"कतकिच्चो अनासवो; ",
"thag11.1:12.3":	"एकादसनिपातम्हि, ",
"thag11.1:12.4":	"गाथा एकादसेव चाति। "
}	
