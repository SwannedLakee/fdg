{	
"thig6.2:0.1":	"थेरीगाथा ६।२ ",
"thig6.2:0.2":	"छक्कनिपात ",
"thig6.2:0.3":	"वासेट्ठीथेरीगाथा ",
"thig6.2:1.1":	"“पुत्तसोकेनहं अट्टा, ",
"thig6.2:1.2":	"खित्तचित्ता विसञ्ञिनी; ",
"thig6.2:1.3":	"नग्गा पकिण्णकेसी च, ",
"thig6.2:1.4":	"तेन तेन विचारिहं। ",
"thig6.2:2.1":	"वीथि सङ्कारकूटेसु, ",
"thig6.2:2.2":	"सुसाने रथियासु च; ",
"thig6.2:2.3":	"अचरिं तीणि वस्सानि, ",
"thig6.2:2.4":	"खुप्पिपासासमप्पिता। ",
"thig6.2:3.1":	"अथद्दसासिं सुगतं, ",
"thig6.2:3.2":	"नगरं मिथिलं पति; ",
"thig6.2:3.3":	"अदन्तानं दमेतारं, ",
"thig6.2:3.4":	"सम्बुद्धमकुतोभयं। ",
"thig6.2:4.1":	"सचित्तं पटिलद्धान, ",
"thig6.2:4.2":	"वन्दित्वान उपाविसिं; ",
"thig6.2:4.3":	"सो मे धम्ममदेसेसि, ",
"thig6.2:4.4":	"अनुकम्पाय गोतमो। ",
"thig6.2:5.1":	"तस्स धम्मं सुणित्वान, ",
"thig6.2:5.2":	"पब्बजिं अनगारियं; ",
"thig6.2:5.3":	"युञ्जन्ती सत्थुवचने, ",
"thig6.2:5.4":	"सच्छाकासिं पदं सिवं। ",
"thig6.2:6.1":	"सब्बे सोका समुच्छिन्ना, ",
"thig6.2:6.2":	"पहीना एतदन्तिका; ",
"thig6.2:6.3":	"परिञ्ञाता हि मे वत्थू, ",
"thig6.2:6.4":	"यतो सोकान सम्भवो”ति। ",
"thig6.2:7.1":	"… वासेट्ठी थेरी …। "
}	
