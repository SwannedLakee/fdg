{	
"thig5.10:0.1":	"थेरीगाथा ५।१० ",
"thig5.10:0.2":	"पञ्चकनिपात ",
"thig5.10:0.3":	"पटाचाराथेरीगाथा ",
"thig5.10:1.1":	"“नङ्गलेहि कसं खेत्तं, ",
"thig5.10:1.2":	"बीजानि पवपं छमा; ",
"thig5.10:1.3":	"पुत्तदारानि पोसेन्ता, ",
"thig5.10:1.4":	"धनं विन्दन्ति माणवा। ",
"thig5.10:2.1":	"किमहं सीलसम्पन्ना, ",
"thig5.10:2.2":	"सत्थुसासनकारिका; ",
"thig5.10:2.3":	"निब्बानं नाधिगच्छामि, ",
"thig5.10:2.4":	"अकुसीता अनुद्धता। ",
"thig5.10:3.1":	"पादे पक्खालयित्वान, ",
"thig5.10:3.2":	"उदकेसु करोमहं; ",
"thig5.10:3.3":	"पादोदकञ्च दिस्वान, ",
"thig5.10:3.4":	"थलतो निन्नमागतं। ",
"thig5.10:4.1":	"ततो चित्तं समाधेसिं, ",
"thig5.10:4.2":	"अस्सं भद्रंवजानियं; ",
"thig5.10:4.3":	"ततो दीपं गहेत्वान, ",
"thig5.10:4.4":	"विहारं पाविसिं अहं; ",
"thig5.10:4.5":	"सेय्यं ओलोकयित्वान, ",
"thig5.10:4.6":	"मञ्चकम्हि उपाविसिं। ",
"thig5.10:5.1":	"ततो सूचिं गहेत्वान, ",
"thig5.10:5.2":	"वट्टिं ओकस्सयामहं; ",
"thig5.10:5.3":	"पदीपस्सेव निब्बानं, ",
"thig5.10:5.4":	"विमोक्खो अहु चेतसो”ति। ",
"thig5.10:6.1":	"… पटाचारा थेरी …। "
}	
