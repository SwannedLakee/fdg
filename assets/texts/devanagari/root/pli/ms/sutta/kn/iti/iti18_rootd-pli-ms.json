{	
"iti18:0.1":	"इतिवुत्तक १८ ",
"iti18:0.2":	"एककनिपात ",
"iti18:0.3":	"दुतियवग्ग ",
"iti18:0.4":	"सङ्घभेदसुत्त ",
"iti18:1.1":	"वुत्तञ्हेतं भगवता वुत्तमरहताति मे सुतं: ",
"iti18:2.1":	"“एकधम्मो, भिक्खवे, लोके उप्पज्जमानो उप्पज्जति बहुजनाहिताय बहुजनासुखाय बहुनो जनस्स अनत्थाय अहिताय दुक्खाय देवमनुस्सानं। ",
"iti18:2.2":	"कतमो एकधम्मो? ",
"iti18:2.3":	"सङ्घभेदो। ",
"iti18:2.4":	"सङ्घे खो पन, भिक्खवे, भिन्ने अञ्ञमञ्ञं भण्डनानि चेव होन्ति, अञ्ञमञ्ञं परिभासा च होन्ति, अञ्ञमञ्ञं परिक्खेपा च होन्ति, अञ्ञमञ्ञं परिच्चजना च होन्ति। ",
"iti18:2.5":	"तत्थ अप्पसन्ना चेव नप्पसीदन्ति, पसन्नानञ्च एकच्चानं अञ्ञथत्तं होती”ति। ",
"iti18:2.6":	"एतमत्थं भगवा अवोच। ",
"iti18:2.7":	"तत्थेतं इति वुच्चति: ",
"iti18:3.1":	"“आपायिको नेरयिको, ",
"iti18:3.2":	"कप्पट्ठो सङ्घभेदको; ",
"iti18:3.3":	"वग्गारामो अधम्मट्ठो, ",
"iti18:3.4":	"योगक्खेमा पधंसति; ",
"iti18:3.5":	"सङ्घं समग्गं भेत्वान, ",
"iti18:3.6":	"कप्पं निरयम्हि पच्चती”ति। ",
"iti18:4.1":	"अयम्पि अत्थो वुत्तो भगवता, इति मे सुतन्ति। ",
"iti18:4.2":	"अट्ठमं। "
}	
