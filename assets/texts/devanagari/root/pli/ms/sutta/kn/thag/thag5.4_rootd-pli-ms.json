{	
"thag5.4:0.1":	"थेरगाथा ५।४ ",
"thag5.4:0.2":	"पञ्चकनिपात ",
"thag5.4:0.3":	"पठमवग्ग ",
"thag5.4:0.4":	"सुमनत्थेरगाथा ",
"thag5.4:1.1":	"“यं पत्थयानो धम्मेसु, ",
"thag5.4:1.2":	"उपज्झायो अनुग्गहि; ",
"thag5.4:1.3":	"अमतं अभिकङ्खन्तं, ",
"thag5.4:1.4":	"कतं कत्तब्बकं मया। ",
"thag5.4:2.1":	"अनुप्पत्तो सच्छिकतो, ",
"thag5.4:2.2":	"सयं धम्मो अनीतिहो; ",
"thag5.4:2.3":	"विसुद्धञाणो निक्कङ्खो, ",
"thag5.4:2.4":	"ब्याकरोमि तवन्तिके। ",
"thag5.4:3.1":	"पुब्बेनिवासं जानामि, ",
"thag5.4:3.2":	"दिब्बचक्खु विसोधितं; ",
"thag5.4:3.3":	"सदत्थो मे अनुप्पत्तो, ",
"thag5.4:3.4":	"कतं बुद्धस्स सासनं। ",
"thag5.4:4.1":	"अप्पमत्तस्स मे सिक्खा, ",
"thag5.4:4.2":	"सुस्सुता तव सासने; ",
"thag5.4:4.3":	"सब्बे मे आसवा खीणा, ",
"thag5.4:4.4":	"नत्थि दानि पुनब्भवो। ",
"thag5.4:5.1":	"अनुसासि मं अरियवता, ",
"thag5.4:5.2":	"अनुकम्पि अनुग्गहि; ",
"thag5.4:5.3":	"अमोघो तुय्हमोवादो, ",
"thag5.4:5.4":	"अन्तेवासिम्हि सिक्खितो”ति। ",
"thag5.4:5.5":	"… सुमनो थेरो …। "
}	
