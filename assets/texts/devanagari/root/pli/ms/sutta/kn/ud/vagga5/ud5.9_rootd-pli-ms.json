{	
"ud5.9:0.1":	"उदान ५।९ ",
"ud5.9:0.2":	"सधायमानसुत्त ",
"ud5.9:1.1":	"एवं मे सुतं—",
"ud5.9:1.2":	"एकं समयं भगवा कोसलेसु चारिकं चरति महता भिक्खुसङ्घेन सद्धिं। ",
"ud5.9:1.3":	"तेन खो पन समयेन सम्बहुला माणवका भगवतो अविदूरे सधायमानरूपा अतिक्कमन्ति। ",
"ud5.9:1.4":	"अद्दसा खो भगवा सम्बहुले माणवके अविदूरे सधायमानरूपे अतिक्कन्ते। ",
"ud5.9:2.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud5.9:3.1":	"“परिमुट्ठा पण्डिताभासा, ",
"ud5.9:3.2":	"वाचागोचरभाणिनो; ",
"ud5.9:3.3":	"याविच्छन्ति मुखायामं, ",
"ud5.9:3.4":	"येन नीता न तं विदू”ति। ",
"ud5.9:3.5":	"नवमं। "
}	
