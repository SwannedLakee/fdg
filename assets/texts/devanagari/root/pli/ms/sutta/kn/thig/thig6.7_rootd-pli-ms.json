{	
"thig6.7:0.1":	"थेरीगाथा ६।७ ",
"thig6.7:0.2":	"छक्कनिपात ",
"thig6.7:0.3":	"गुत्ताथेरीगाथा ",
"thig6.7:1.1":	"“गुत्ते यदत्थं पब्बज्जा, ",
"thig6.7:1.2":	"हित्वा पुत्तं वसुं पियं; ",
"thig6.7:1.3":	"तमेव अनुब्रूहेहि, ",
"thig6.7:1.4":	"मा चित्तस्स वसं गमि। ",
"thig6.7:2.1":	"चित्तेन वञ्चिता सत्ता, ",
"thig6.7:2.2":	"मारस्स विसये रता; ",
"thig6.7:2.3":	"अनेकजातिसंसारं, ",
"thig6.7:2.4":	"सन्धावन्ति अविद्दसू। ",
"thig6.7:3.1":	"कामच्छन्दञ्च ब्यापादं, ",
"thig6.7:3.2":	"सक्कायदिट्ठिमेव च; ",
"thig6.7:3.3":	"सीलब्बतपरामासं, ",
"thig6.7:3.4":	"विचिकिच्छञ्च पञ्चमं। ",
"thig6.7:4.1":	"संयोजनानि एतानि, ",
"thig6.7:4.2":	"पजहित्वान भिक्खुनी; ",
"thig6.7:4.3":	"ओरम्भागमनीयानि, ",
"thig6.7:4.4":	"नयिदं पुनरेहिसि। ",
"thig6.7:5.1":	"रागं मानं अविज्जञ्च, ",
"thig6.7:5.2":	"उद्धच्चञ्च विवज्जिय; ",
"thig6.7:5.3":	"संयोजनानि छेत्वान, ",
"thig6.7:5.4":	"दुक्खस्सन्तं करिस्ससि। ",
"thig6.7:6.1":	"खेपेत्वा जातिसंसारं, ",
"thig6.7:6.2":	"परिञ्ञाय पुनब्भवं; ",
"thig6.7:6.3":	"दिट्ठेव धम्मे निच्छाता, ",
"thig6.7:6.4":	"उपसन्ता चरिस्सती”ति। ",
"thig6.7:7.1":	"… गुत्ता थेरी …। "
}	
