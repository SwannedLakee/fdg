{	
"thig6.5:0.1":	"थेरीगाथा ६।५ ",
"thig6.5:0.2":	"छक्कनिपात ",
"thig6.5:0.3":	"अनोपमाथेरीगाथा ",
"thig6.5:1.1":	"“उच्चे कुले अहं जाता, ",
"thig6.5:1.2":	"बहुवित्ते महद्धने; ",
"thig6.5:1.3":	"वण्णरूपेन सम्पन्ना, ",
"thig6.5:1.4":	"धीता मज्झस्स अत्रजा। ",
"thig6.5:2.1":	"पत्थिता राजपुत्तेहि, ",
"thig6.5:2.2":	"सेट्ठिपुत्तेहि गिज्झिता; ",
"thig6.5:2.3":	"पितु मे पेसयी दूतं, ",
"thig6.5:2.4":	"देथ मय्हं अनोपमं। ",
"thig6.5:3.1":	"यत्तकं तुलिता एसा, ",
"thig6.5:3.2":	"तुय्हं धीता अनोपमा; ",
"thig6.5:3.3":	"ततो अट्ठगुणं दस्सं, ",
"thig6.5:3.4":	"हिरञ्ञं रतनानि च। ",
"thig6.5:4.1":	"साहं दिस्वान सम्बुद्धं, ",
"thig6.5:4.2":	"लोकजेट्ठं अनुत्तरं; ",
"thig6.5:4.3":	"तस्स पादानि वन्दित्वा, ",
"thig6.5:4.4":	"एकमन्तं उपाविसिं। ",
"thig6.5:5.1":	"सो मे धम्ममदेसेसि, ",
"thig6.5:5.2":	"अनुकम्पाय गोतमो; ",
"thig6.5:5.3":	"निसिन्ना आसने तस्मिं, ",
"thig6.5:5.4":	"फुसयिं ततियं फलं। ",
"thig6.5:6.1":	"ततो केसानि छेत्वान, ",
"thig6.5:6.2":	"पब्बजिं अनगारियं; ",
"thig6.5:6.3":	"अज्ज मे सत्तमी रत्ति, ",
"thig6.5:6.4":	"यतो तण्हा विसोसिता”ति। ",
"thig6.5:7.1":	"… अनोपमा थेरी …। "
}	
