{	
"dhp90:0.1":	"खुद्दकनिकाय ",
"dhp90:0.2":	"धम्मपद ",
"dhp90:0.3":	"अरहन्तवग्ग ",
"dhp90:0.4":	"जीवकपञ्हवत्थु ",
"dhp90:1":	"गतद्धिनो विसोकस्स, ",
"dhp90:2":	"विप्पमुत्तस्स सब्बधि; ",
"dhp90:3":	"सब्बगन्थप्पहीनस्स, ",
"dhp90:4":	"परिळाहो न विज्जति। ",
"dhp91:0":	"महाकस्सपत्थेरवत्थु ",
"dhp91:1":	"उय्युञ्जन्ति सतीमन्तो, ",
"dhp91:2":	"न निकेते रमन्ति ते; ",
"dhp91:3":	"हंसाव पल्ललं हित्वा, ",
"dhp91:4":	"ओकमोकं जहन्ति ते। ",
"dhp92:0":	"बेलट्ठसीसत्थेरवत्थु ",
"dhp92:1":	"येसं सन्निचयो नत्थि, ",
"dhp92:2":	"ये परिञ्ञातभोजना; ",
"dhp92:3":	"सुञ्ञतो अनिमित्तो च, ",
"dhp92:4":	"विमोक्खो येसं गोचरो; ",
"dhp92:5":	"आकासेव सकुन्तानं, ",
"dhp92:6":	"गति तेसं दुरन्नया। ",
"dhp93:0":	"अनुरुद्धत्थेरवत्थु ",
"dhp93:1":	"यस्सासवा परिक्खीणा, ",
"dhp93:2":	"आहारे च अनिस्सितो; ",
"dhp93:3":	"सुञ्ञतो अनिमित्तो च, ",
"dhp93:4":	"विमोक्खो यस्स गोचरो; ",
"dhp93:5":	"आकासेव सकुन्तानं, ",
"dhp93:6":	"पदं तस्स दुरन्नयं। ",
"dhp94:0":	"महाकच्चायनत्थेरवत्थु ",
"dhp94:1":	"यस्सिन्द्रियानि समथङ्गतानि, ",
"dhp94:2":	"अस्सा यथा सारथिना सुदन्ता; ",
"dhp94:3":	"पहीनमानस्स अनासवस्स, ",
"dhp94:4":	"देवापि तस्स पिहयन्ति तादिनो। ",
"dhp95:0":	"सारिपुत्तत्थेरवत्थु ",
"dhp95:1":	"पथविसमो नो विरुज्झति, ",
"dhp95:2":	"इन्दखिलुपमो तादि सुब्बतो; ",
"dhp95:3":	"रहदोव अपेतकद्दमो, ",
"dhp95:4":	"संसारा न भवन्ति तादिनो। ",
"dhp96:0":	"कोसम्बिवासितिस्सत्थेरसामणेरवत्थु ",
"dhp96:1":	"सन्तं तस्स मनं होति, ",
"dhp96:2":	"सन्ता वाचा च कम्म च; ",
"dhp96:3":	"सम्मदञ्ञाविमुत्तस्स, ",
"dhp96:4":	"उपसन्तस्स तादिनो। ",
"dhp97:0":	"सारिपुत्तत्थेरवत्थु ",
"dhp97:1":	"अस्सद्धो अकतञ्ञू च, ",
"dhp97:2":	"सन्धिच्छेदो च यो नरो; ",
"dhp97:3":	"हतावकासो वन्तासो, ",
"dhp97:4":	"स वे उत्तमपोरिसो। ",
"dhp98:0":	"खदिरवनियरेवतत्थेरवत्थु ",
"dhp98:1":	"गामे वा यदि वारञ्ञे, ",
"dhp98:2":	"निन्ने वा यदि वा थले; ",
"dhp98:3":	"यत्थ अरहन्तो विहरन्ति, ",
"dhp98:4":	"तं भूमिरामणेय्यकं। ",
"dhp99:0":	"अञ्ञतरैत्थिवत्थु ",
"dhp99:1":	"रमणीयानि अरञ्ञानि, ",
"dhp99:2":	"यत्थ न रमती जनो; ",
"dhp99:3":	"वीतरागा रमिस्सन्ति, ",
"dhp99:4":	"न ते कामगवेसिनो। ",
"dhp99:5":	"अरहन्तवग्गो सत्तमो। "
}	
