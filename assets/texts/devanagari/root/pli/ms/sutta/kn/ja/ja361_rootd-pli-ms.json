{	
"ja361:0.1":	"जातक ",
"ja361:0.2":	"पञ्चकनिपात ",
"ja361:0.3":	"वण्णारोहवग्ग ",
"ja361:0.4":	"१। वण्णारोहजातक ",
"ja361:1.1":	"“वण्णारोहेन जातिया, ",
"ja361:1.2":	"बलनिक्कमनेन च; ",
"ja361:1.3":	"सुबाहु न मया सेय्यो, ",
"ja361:1.4":	"सुदाठ इति भाससि”। ",
"ja361:2.1":	"“वण्णारोहेन जातिया, ",
"ja361:2.2":	"बलनिक्कमनेन च; ",
"ja361:2.3":	"सुदाठो न मया सेय्यो, ",
"ja361:2.4":	"सुबाहु इति भाससि। ",
"ja361:3.1":	"एवञ्चे मं विहरन्तं, ",
"ja361:3.2":	"सुबाहु सम्म दुब्भसि; ",
"ja361:3.3":	"न दानाहं तया सद्धिं, ",
"ja361:3.4":	"संवासमभिरोचये। ",
"ja361:4.1":	"यो परेसं वचनानि, ",
"ja361:4.2":	"सद्दहेय्य यथातथं; ",
"ja361:4.3":	"खिप्पं भिज्जेथ मित्तस्मिं, ",
"ja361:4.4":	"वेरञ्च पसवे बहुं। ",
"ja361:5.1":	"न सो मित्तो यो सदा अप्पमत्तो, ",
"ja361:5.2":	"भेदासङ्की रन्धमेवानुपस्सी; ",
"ja361:5.3":	"यस्मिञ्च सेती उरसीव पुत्तो, ",
"ja361:5.4":	"स वे मित्तो यो अभेज्जो परेही”ति। ",
"ja361:6.1":	"वण्णारोहजातकं पठमं। "
}	
