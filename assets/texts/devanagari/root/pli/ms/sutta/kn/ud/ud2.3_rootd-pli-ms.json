{	
"ud2.3:0.1":	"उदान २।३ ",
"ud2.3:0.2":	"दण्डसुत्त ",
"ud2.3:1.1":	"एवं मे सुतं—",
"ud2.3:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud2.3:1.3":	"तेन खो पन समयेन सम्बहुला कुमारका अन्तरा च सावत्थिं अन्तरा च जेतवनं अहिं दण्डेन हनन्ति। ",
"ud2.3:1.4":	"अथ खो भगवा पुब्बण्हसमयं निवासेत्वा पत्तचीवरमादाय सावत्थिं पिण्डाय पाविसि। ",
"ud2.3:1.5":	"अद्दसा खो भगवा सम्बहुले कुमारके अन्तरा च सावत्थिं अन्तरा च जेतवनं अहिं दण्डेन हनन्ते। ",
"ud2.3:2.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud2.3:3.1":	"“सुखकामानि भूतानि, ",
"ud2.3:3.2":	"यो दण्डेन विहिंसति; ",
"ud2.3:3.3":	"अत्तनो सुखमेसानो, ",
"ud2.3:3.4":	"पेच्च सो न लभते सुखं। ",
"ud2.3:4.1":	"सुखकामानि भूतानि, ",
"ud2.3:4.2":	"यो दण्डेन न हिंसति; ",
"ud2.3:4.3":	"अत्तनो सुखमेसानो, ",
"ud2.3:4.4":	"पेच्च सो लभते सुखन्”ति। ",
"ud2.3:4.5":	"ततियं। "
}	
