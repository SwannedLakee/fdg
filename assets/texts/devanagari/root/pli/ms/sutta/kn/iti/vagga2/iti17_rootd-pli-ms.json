{	
"iti17:0.1":	"इतिवुत्तक १७ ",
"iti17:0.2":	"एककनिपात ",
"iti17:0.3":	"दुतियवग्ग ",
"iti17:0.4":	"दुतियसेखसुत्त ",
"iti17:1.1":	"वुत्तञ्हेतं भगवता वुत्तमरहताति मे सुतं: ",
"iti17:2.1":	"“सेखस्स, भिक्खवे, भिक्खुनो अप्पत्तमानसस्स अनुत्तरं योगक्खेमं पत्थयमानस्स विहरतो बाहिरं अङ्गन्ति करित्वा नाञ्ञं एकङ्गम्पि समनुपस्सामि यं एवं बहूपकारं यथयिदं, भिक्खवे, कल्याणमित्तता। ",
"iti17:2.2":	"कल्याणमित्तो, भिक्खवे, भिक्खु अकुसलं पजहति, कुसलं भावेती”ति। ",
"iti17:2.3":	"एतमत्थं भगवा अवोच। ",
"iti17:2.4":	"तत्थेतं इति वुच्चति: ",
"iti17:3.1":	"“कल्याणमित्तो यो भिक्खु, ",
"iti17:3.2":	"सप्पतिस्सो सगारवो; ",
"iti17:3.3":	"करं मित्तानं वचनं, ",
"iti17:3.4":	"सम्पजानो पतिस्सतो; ",
"iti17:3.5":	"पापुणे अनुपुब्बेन, ",
"iti17:3.6":	"सब्बसंयोजनक्खयन्”ति। ",
"iti17:4.1":	"अयम्पि अत्थो वुत्तो भगवता, इति मे सुतन्ति। ",
"iti17:4.2":	"सत्तमं। "
}	
