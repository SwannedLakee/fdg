{	
"ja483:0.1":	"जातक ",
"ja483:0.2":	"तेरसकनिपात ",
"ja483:0.3":	"अम्बवग्ग ",
"ja483:0.4":	"१०। सरभमिगजातक ",
"ja483:1.1":	"“आसीसेथेव पुरिसो, ",
"ja483:1.2":	"न निब्बिन्देय्य पण्डितो; ",
"ja483:1.3":	"पस्सामि वोहं अत्तानं, ",
"ja483:1.4":	"यथा इच्छिं तथा अहु। ",
"ja483:2.1":	"आसीसेथेव पुरिसो, ",
"ja483:2.2":	"न निब्बिन्देय्य पण्डितो; ",
"ja483:2.3":	"पस्सामि वोहं अत्तानं, ",
"ja483:2.4":	"उदका थलमुब्भतं। ",
"ja483:3.1":	"वायमेथेव पुरिसो, ",
"ja483:3.2":	"न निब्बिन्देय्य पण्डितो; ",
"ja483:3.3":	"पस्सामि वोहं अत्तानं, ",
"ja483:3.4":	"यथा इच्छिं तथा अहु। ",
"ja483:4.1":	"वायमेथेव पुरिसो, ",
"ja483:4.2":	"न निब्बिन्देय्य पण्डितो; ",
"ja483:4.3":	"पस्सामि वोहं अत्तानं, ",
"ja483:4.4":	"उदका थलमुब्भतं। ",
"ja483:5.1":	"दुक्खूपनीतोपि नरो सपञ्ञो, ",
"ja483:5.2":	"आसं न छिन्देय्य सुखागमाय; ",
"ja483:5.3":	"बहू हि फस्सा अहिता हिता च, ",
"ja483:5.4":	"अवितक्किता मच्चमुपब्बजन्ति। ",
"ja483:6.1":	"अचिन्तितम्पि भवति, ",
"ja483:6.2":	"चिन्तितम्पि विनस्सति; ",
"ja483:6.3":	"न हि चिन्तामया भोगा, ",
"ja483:6.4":	"इत्थिया पुरिसस्स वा”। ",
"ja483:7.1":	"“सरभं गिरिदुग्गस्मिं, ",
"ja483:7.2":	"यं त्वं अनुसरी पुरे; ",
"ja483:7.3":	"अलीनचित्तस्स तुवं, ",
"ja483:7.4":	"विक्कन्तमनुजीवसि। ",
"ja483:8.1":	"यो तं विदुग्गा नरका समुद्धरि, ",
"ja483:8.2":	"सिलाय योग्गं सरभो करित्वा; ",
"ja483:8.3":	"दुक्खूपनीतं मच्चुमुखा पमोचयि, ",
"ja483:8.4":	"अलीनचित्तं त मिगं वदेसि”। ",
"ja483:9.1":	"“किं त्वं नु तत्थेव तदा अहोसि, ",
"ja483:9.2":	"उदाहु ते कोचि नं एतदक्खा; ",
"ja483:9.3":	"विवट्टच्छद्दो नुसि सब्बदस्सी, ",
"ja483:9.4":	"ञाणं नु ते ब्राह्मण भिंसरूपं”। ",
"ja483:10.1":	"“न चेवहं तत्थ तदा अहोसिं, ",
"ja483:10.2":	"न चापि मे कोचि नं एतदक्खा; ",
"ja483:10.3":	"गाथापदानञ्च सुभासितानं, ",
"ja483:10.4":	"अत्थं तदानेन्ति जनिन्द धीरा”। ",
"ja483:11.1":	"“आदाय पत्तिं परविरियघातिं, ",
"ja483:11.2":	"चापे सरं किं विचिकिच्छसे तुवं; ",
"ja483:11.3":	"नुन्नो सरो सरभं हन्तु खिप्पं, ",
"ja483:11.4":	"अन्नञ्हि एतं वरपञ्ञ रञ्ञो”। ",
"ja483:12.1":	"“अद्धा पजानामि अहम्पि एतं, ",
"ja483:12.2":	"अन्नं मिगो ब्राह्मण खत्तियस्स; ",
"ja483:12.3":	"पुब्बे कतञ्च अपचायमानो, ",
"ja483:12.4":	"तस्मा मिगं सरभं नो हनामि”। ",
"ja483:13.1":	"“नेसो मिगो महाराज, ",
"ja483:13.2":	"असुरेसो दिसम्पति; ",
"ja483:13.3":	"एतं हन्त्वा मनुस्सिन्द, ",
"ja483:13.4":	"भवस्सु अमराधिपो। ",
"ja483:14.1":	"सचे च राजा विचिकिच्छसे तुवं, ",
"ja483:14.2":	"हन्तुं मिगं सरभं सहायकं; ",
"ja483:14.3":	"सपुत्तदारो नरवीरसेट्ठ, ",
"ja483:14.4":	"गन्ता तुवं वेतरणिं यमस्स”। ",
"ja483:15.1":	"“कामं अहं जानपदा च सब्बे, ",
"ja483:15.2":	"पुत्ता च दारा च सहायसङ्घा; ",
"ja483:15.3":	"गच्छेमु तं वेतरणिं यमस्स, ",
"ja483:15.4":	"न त्वेव हञ्ञो मम पाणदो यो। ",
"ja483:16.1":	"अयं मिगो किच्छगतस्स मय्हं, ",
"ja483:16.2":	"एकस्स कत्ता विवनस्मि घोरे; ",
"ja483:16.3":	"तं तादिसं पुब्बकिच्चं सरन्तो, ",
"ja483:16.4":	"जानं महाब्रह्मे कथं हनेय्यं”। ",
"ja483:17.1":	"“मित्ताभिराधी चिरमेव जीव, ",
"ja483:17.2":	"रज्जं इमं धम्मगुणे पसास; ",
"ja483:17.3":	"नारीगणेहि परिचारियन्तो, ",
"ja483:17.4":	"मोदस्सु रट्ठे तिदिवेव वासवो। ",
"ja483:18.1":	"अक्कोधनो निच्चपसन्नचित्तो, ",
"ja483:18.2":	"सब्बातिथी याचयोगो भवित्वा; ",
"ja483:18.3":	"दत्वा च भुत्वा च यथानुभावं, ",
"ja483:18.4":	"अनिन्दितो सग्गमुपेहि ठानन्”ति। ",
"ja483:19.1":	"सरभमिगजातकं दसमं। ",
"ja483:20.1":	"तेरसकनिपातं निट्ठितं। ",
"ja483:21.1":	"तस्सुद्दानं ",
"ja483:22.1":	"वरअम्ब कुठारि सहंसवरो, ",
"ja483:22.2":	"अथरञ्ञस्मिं दूतकपञ्चमको; ",
"ja483:22.3":	"अथ बोधि अकित्ति सुतक्करिना, ",
"ja483:22.4":	"अथ रुरुमिगेनपरो सरभोति। "
}	
