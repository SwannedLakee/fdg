{	
"thag17.2:0.1":	"थेरगाथा १७।२ ",
"thag17.2:0.2":	"तिंसनिपात ",
"thag17.2:0.3":	"पठमवग्ग ",
"thag17.2:0.4":	"सारिपुत्तत्थेरगाथा ",
"thag17.2:1.1":	"“यथाचारी यथासतो सतीमा, ",
"thag17.2:1.2":	"यतसङ्कप्पज्झायि अप्पमत्तो; ",
"thag17.2:1.3":	"अज्झत्तरतो समाहितत्तो, ",
"thag17.2:1.4":	"एको सन्तुसितो तमाहु भिक्खुं। ",
"thag17.2:2.1":	"अल्लं सुक्खं वा भुञ्जन्तो, ",
"thag17.2:2.2":	"न बाळ्हं सुहितो सिया; ",
"thag17.2:2.3":	"ऊनूदरो मिताहारो, ",
"thag17.2:2.4":	"सतो भिक्खु परिब्बजे। ",
"thag17.2:3.1":	"चत्तारो पञ्च आलोपे, ",
"thag17.2:3.2":	"अभुत्वा उदकं पिवे; ",
"thag17.2:3.3":	"अलं फासुविहाराय, ",
"thag17.2:3.4":	"पहितत्तस्स भिक्खुनो। ",
"thag17.2:4.1":	"कप्पियं तञ्चे छादेति, ",
"thag17.2:4.2":	"चीवरं इदमत्थिकं; ",
"thag17.2:4.3":	"अलं फासुविहाराय, ",
"thag17.2:4.4":	"पहितत्तस्स भिक्खुनो। ",
"thag17.2:5.1":	"पल्लङ्केन निसिन्नस्स, ",
"thag17.2:5.2":	"जण्णुके नाभिवस्सति; ",
"thag17.2:5.3":	"अलं फासुविहाराय, ",
"thag17.2:5.4":	"पहितत्तस्स भिक्खुनो। ",
"thag17.2:6.1":	"यो सुखं दुक्खतो अद्द, ",
"thag17.2:6.2":	"दुक्खमद्दक्खि सल्लतो; ",
"thag17.2:6.3":	"उभयन्तरेन नाहोसि, ",
"thag17.2:6.4":	"केन लोकस्मि किं सिया। ",
"thag17.2:7.1":	"मा मे कदाचि पापिच्छो, ",
"thag17.2:7.2":	"कुसीतो हीनवीरियो; ",
"thag17.2:7.3":	"अप्पस्सुतो अनादरो, ",
"thag17.2:7.4":	"केन लोकस्मि किं सिया। ",
"thag17.2:8.1":	"बहुस्सुतो च मेधावी, ",
"thag17.2:8.2":	"सीलेसु सुसमाहितो; ",
"thag17.2:8.3":	"चेतोसमथमनुयुत्तो, ",
"thag17.2:8.4":	"अपि मुद्धनि तिट्ठतु। ",
"thag17.2:9.1":	"यो पपञ्चमनुयुत्तो, ",
"thag17.2:9.2":	"पपञ्चाभिरतो मगो; ",
"thag17.2:9.3":	"विराधयी सो निब्बानं, ",
"thag17.2:9.4":	"योगक्खेमं अनुत्तरं। ",
"thag17.2:10.1":	"यो च पपञ्चं हित्वान, ",
"thag17.2:10.2":	"निप्पपञ्चपथे रतो; ",
"thag17.2:10.3":	"आराधयी सो निब्बानं, ",
"thag17.2:10.4":	"योगक्खेमं अनुत्तरं। ",
"thag17.2:11.1":	"गामे वा यदि वारञ्ञे, ",
"thag17.2:11.2":	"निन्ने वा यदि वा थले; ",
"thag17.2:11.3":	"यत्थ अरहन्तो विहरन्ति, ",
"thag17.2:11.4":	"तं भूमिरामणेय्यकं। ",
"thag17.2:12.1":	"रमणीयानि अरञ्ञानि, ",
"thag17.2:12.2":	"यत्थ न रमती जनो; ",
"thag17.2:12.3":	"वीतरागा रमिस्सन्ति, ",
"thag17.2:12.4":	"न ते कामगवेसिनो। ",
"thag17.2:13.1":	"निधीनंव पवत्तारं, ",
"thag17.2:13.2":	"यं पस्से वज्जदस्सिनं; ",
"thag17.2:13.3":	"निग्गय्हवादिं मेधाविं, ",
"thag17.2:13.4":	"तादिसं पण्डितं भजे; ",
"thag17.2:13.5":	"तादिसं भजमानस्स, ",
"thag17.2:13.6":	"सेय्यो होति न पापियो। ",
"thag17.2:14.1":	"ओवदेय्यानुसासेय्य, ",
"thag17.2:14.2":	"असब्भा च निवारये; ",
"thag17.2:14.3":	"सतञ्हि सो पियो होति, ",
"thag17.2:14.4":	"असतं होति अप्पियो। ",
"thag17.2:15.1":	"अञ्ञस्स भगवा बुद्धो, ",
"thag17.2:15.2":	"धम्मं देसेसि चक्खुमा; ",
"thag17.2:15.3":	"धम्मे देसियमानम्हि, ",
"thag17.2:15.4":	"सोतमोधेसिमत्थिको। ",
"thag17.2:16.1":	"तं मे अमोघं सवनं, ",
"thag17.2:16.2":	"विमुत्तोम्हि अनासवो। ",
"thag17.2:17.1":	"नेव पुब्बेनिवासाय, ",
"thag17.2:17.2":	"नपि दिब्बस्स चक्खुनो; ",
"thag17.2:17.3":	"चेतोपरियाय इद्धिया, ",
"thag17.2:17.4":	"चुतिया उपपत्तिया; ",
"thag17.2:17.5":	"सोतधातुविसुद्धिया, ",
"thag17.2:17.6":	"पणिधी मे न विज्जति”। ",
"thag17.2:18.1":	"“रुक्खमूलंव निस्साय, ",
"thag17.2:18.2":	"मुण्डो सङ्घाटिपारुतो; ",
"thag17.2:18.3":	"पञ्ञाय उत्तमो थेरो, ",
"thag17.2:18.4":	"उपतिस्सोव झायति। ",
"thag17.2:19.1":	"अवितक्कं समापन्नो, ",
"thag17.2:19.2":	"सम्मासम्बुद्धसावको; ",
"thag17.2:19.3":	"अरियेन तुण्हीभावेन, ",
"thag17.2:19.4":	"उपेतो होति तावदे। ",
"thag17.2:20.1":	"यथापि पब्बतो सेलो, ",
"thag17.2:20.2":	"अचलो सुप्पतिट्ठितो; ",
"thag17.2:20.3":	"एवं मोहक्खया भिक्खु, ",
"thag17.2:20.4":	"पब्बतोव न वेधति”। ",
"thag17.2:21.1":	"“अनङ्गणस्स पोसस्स, ",
"thag17.2:21.2":	"निच्चं सुचिगवेसिनो; ",
"thag17.2:21.3":	"वालग्गमत्तं पापस्स, ",
"thag17.2:21.4":	"अब्भमत्तंव खायति। ",
"thag17.2:22.1":	"नाभिनन्दामि मरणं, ",
"thag17.2:22.2":	"नाभिनन्दामि जीवितं; ",
"thag17.2:22.3":	"निक्खिपिस्सं इमं कायं, ",
"thag17.2:22.4":	"सम्पजानो पतिस्सतो। ",
"thag17.2:23.1":	"नाभिनन्दामि मरणं, ",
"thag17.2:23.2":	"नाभिनन्दामि जीवितं; ",
"thag17.2:23.3":	"कालञ्च पटिकङ्खामि, ",
"thag17.2:23.4":	"निब्बिसं भतको यथा”। ",
"thag17.2:24.1":	"“उभयेन मिदं मरणमेव, ",
"thag17.2:24.2":	"नामरणं पच्छा वा पुरे वा; ",
"thag17.2:24.3":	"पटिपज्जथ मा विनस्सथ, ",
"thag17.2:24.4":	"खणो वो मा उपच्चगा। ",
"thag17.2:25.1":	"नगरं यथा पच्चन्तं, ",
"thag17.2:25.2":	"गुत्तं सन्तरबाहिरं; ",
"thag17.2:25.3":	"एवं गोपेथ अत्तानं, ",
"thag17.2:25.4":	"खणो वो मा उपच्चगा; ",
"thag17.2:25.5":	"खणातीता हि सोचन्ति, ",
"thag17.2:25.6":	"निरयम्हि समप्पिता”। ",
"thag17.2:26.1":	"“उपसन्तो उपरतो, ",
"thag17.2:26.2":	"मन्तभाणी अनुद्धतो; ",
"thag17.2:26.3":	"धुनाति पापके धम्मे, ",
"thag17.2:26.4":	"दुमपत्तंव मालुतो। ",
"thag17.2:27.1":	"उपसन्तो उपरतो, ",
"thag17.2:27.2":	"मन्तभाणी अनुद्धतो; ",
"thag17.2:27.3":	"अप्पासि पापके धम्मे, ",
"thag17.2:27.4":	"दुमपत्तंव मालुतो। ",
"thag17.2:28.1":	"उपसन्तो अनायासो, ",
"thag17.2:28.2":	"विप्पसन्नो अनाविलो; ",
"thag17.2:28.3":	"कल्याणसीलो मेधावी, ",
"thag17.2:28.4":	"दुक्खस्सन्तकरो सिया”। ",
"thag17.2:29.1":	"“न विस्ससे एकतियेसु एवं, ",
"thag17.2:29.2":	"अगारिसु पब्बजितेसु चापि; ",
"thag17.2:29.3":	"साधूपि हुत्वा न असाधु होन्ति, ",
"thag17.2:29.4":	"असाधु हुत्वा पुन साधु होन्ति। ",
"thag17.2:30.1":	"कामच्छन्दो च ब्यापादो, ",
"thag17.2:30.2":	"थिनमिद्धञ्च भिक्खुनो; ",
"thag17.2:30.3":	"उद्धच्चं विचिकिच्छा च, ",
"thag17.2:30.4":	"पञ्चेते चित्तकेलिसा। ",
"thag17.2:31.1":	"यस्स सक्करियमानस्स, ",
"thag17.2:31.2":	"असक्कारेन चूभयं; ",
"thag17.2:31.3":	"समाधि न विकम्पति, ",
"thag17.2:31.4":	"अप्पमादविहारिनो। ",
"thag17.2:32.1":	"तं झायिनं साततिकं, ",
"thag17.2:32.2":	"सुखुमदिट्ठिविपस्सकं; ",
"thag17.2:32.3":	"उपादानक्खयारामं, ",
"thag17.2:32.4":	"आहु सप्पुरिसो इति। ",
"thag17.2:33.1":	"महासमुद्दो पथवी, ",
"thag17.2:33.2":	"पब्बतो अनिलोपि च; ",
"thag17.2:33.3":	"उपमाय न युज्जन्ति, ",
"thag17.2:33.4":	"सत्थु वरविमुत्तिया। ",
"thag17.2:34.1":	"चक्कानुवत्तको थेरो, ",
"thag17.2:34.2":	"महाञाणी समाहितो; ",
"thag17.2:34.3":	"पथवापग्गिसमानो, ",
"thag17.2:34.4":	"न रज्जति न दुस्सति। ",
"thag17.2:35.1":	"पञ्ञापारमितं पत्तो, ",
"thag17.2:35.2":	"महाबुद्धि महामति; ",
"thag17.2:35.3":	"अजळो जळसमानो, ",
"thag17.2:35.4":	"सदा चरति निब्बुतो। ",
"thag17.2:36.1":	"परिचिण्णो मया सत्था, ",
"thag17.2:36.2":	"… पे ",
"thag17.2:36.3":	"… ",
"thag17.2:36.4":	"भवनेत्ति समूहता। ",
"thag17.2:37.1":	"सम्पादेथप्पमादेन, ",
"thag17.2:37.2":	"एसा मे अनुसासनी; ",
"thag17.2:37.3":	"हन्दाहं परिनिब्बिस्सं, ",
"thag17.2:37.4":	"विप्पमुत्तोम्हि सब्बधी”ति। ",
"thag17.2:37.5":	"… सारिपुत्तो थेरो … "
}	
