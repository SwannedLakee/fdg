{	
"snp5.4:0.1":	"सुत्त निपात ५।४ ",
"snp5.4:0.2":	"पुण्णकमाणवपुच्छा ",
"snp5.4:1.1":	"“अनेजं मूलदस्साविं, ",
"snp5.4:1.2":	"(इच्चायस्मा पुण्णको) ",
"snp5.4:1.3":	"अत्थि पञ्हेन आगमं; ",
"snp5.4:1.4":	"किं निस्सिता इसयो मनुजा, ",
"snp5.4:1.5":	"खत्तिया ब्राह्मणा देवतानं; ",
"snp5.4:1.6":	"यञ्ञमकप्पयिंसु पुथूध लोके, ",
"snp5.4:1.7":	"पुच्छामि तं भगवा ब्रूहि मे तं”। ",
"snp5.4:2.1":	"“ये केचिमे इसयो मनुजा, ",
"snp5.4:2.2":	"(पुण्णकाति भगवा) ",
"snp5.4:2.3":	"खत्तिया ब्राह्मणा देवतानं; ",
"snp5.4:2.4":	"यञ्ञमकप्पयिंसु पुथूध लोके, ",
"snp5.4:2.5":	"आसीसमाना पुण्णक इत्थत्तं; ",
"snp5.4:2.6":	"जरं सिता यञ्ञमकप्पयिंसु”। ",
"snp5.4:3.1":	"“ये केचिमे इसयो मनुजा, ",
"snp5.4:3.2":	"(इच्चायस्मा पुण्णको) ",
"snp5.4:3.3":	"खत्तिया ब्राह्मणा देवतानं; ",
"snp5.4:3.4":	"यञ्ञमकप्पयिंसु पुथूध लोके, ",
"snp5.4:3.5":	"कच्चिस्सु ते भगवा यञ्ञपथे अप्पमत्ता; ",
"snp5.4:3.6":	"अतारुं जातिञ्च जरञ्च मारिस, ",
"snp5.4:3.7":	"पुच्छामि तं भगवा ब्रूहि मे तं”। ",
"snp5.4:4.1":	"“आसीसन्ति थोमयन्ति अभिजप्पन्ति जुहन्ति, ",
"snp5.4:4.2":	"(पुण्णकाति भगवा) ",
"snp5.4:4.3":	"कामाभिजप्पन्ति पटिच्च लाभं; ",
"snp5.4:4.4":	"ते याजयोगा भवरागरत्ता, ",
"snp5.4:4.5":	"नातरिंसु जातिजरन्ति ब्रूमि”। ",
"snp5.4:5.1":	"“ते चे नातरिंसु याजयोगा, ",
"snp5.4:5.2":	"(इच्चायस्मा पुण्णको) ",
"snp5.4:5.3":	"यञ्ञेहि जातिञ्च जरञ्च मारिस; ",
"snp5.4:5.4":	"अथ को चरहि देवमनुस्सलोके, ",
"snp5.4:5.5":	"अतारि जातिञ्च जरञ्च मारिस; ",
"snp5.4:5.6":	"पुच्छामि तं भगवा ब्रूहि मे तं”। ",
"snp5.4:6.1":	"“सङ्खाय लोकस्मि परोपरानि, ",
"snp5.4:6.2":	"(पुण्णकाति भगवा) ",
"snp5.4:6.3":	"यस्सिञ्जितं नत्थि कुहिञ्चि लोके; ",
"snp5.4:6.4":	"सन्तो विधूमो अनीघो निरासो, ",
"snp5.4:6.5":	"अतारि सो जातिजरन्ति ब्रूमी”ति। ",
"snp5.4:6.6":	"पुण्णकमाणवपुच्छा ततिया। "
}	
