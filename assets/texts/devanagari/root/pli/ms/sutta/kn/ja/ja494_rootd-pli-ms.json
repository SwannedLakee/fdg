{	
"ja494:0.1":	"जातक ",
"ja494:0.2":	"पकिण्णकनिपात ",
"ja494:0.3":	"सालिकेदारवग्ग ",
"ja494:0.4":	"११। साधिनजातक ",
"ja494:1.1":	"“अब्भुतो वत लोकस्मिं, ",
"ja494:1.2":	"उप्पज्जि लोमहंसनो; ",
"ja494:1.3":	"दिब्बो रथो पातुरहु, ",
"ja494:1.4":	"वेदेहस्स यसस्सिनो”। ",
"ja494:2.1":	"देवपुत्तो महिद्धिको, ",
"ja494:2.2":	"मातलि देवसारथि; ",
"ja494:2.3":	"निमन्तयित्थ राजानं, ",
"ja494:2.4":	"वेदेहं मिथिलग्गहं। ",
"ja494:3.1":	"“एहिमं रथमारुय्ह, ",
"ja494:3.2":	"राजसेट्ठ दिसम्पति; ",
"ja494:3.3":	"देवा दस्सनकामा ते, ",
"ja494:3.4":	"तावतिंसा सैन्दका; ",
"ja494:3.5":	"सरमाना हि ते देवा, ",
"ja494:3.6":	"सुधम्मायं समच्छरे”। ",
"ja494:4.1":	"ततो च राजा साधिनो, ",
"ja494:4.2":	"वेदेहो मिथिलग्गहो; ",
"ja494:4.3":	"सहस्सयुत्तमारुय्ह, ",
"ja494:4.4":	"अगा देवान सन्तिके; ",
"ja494:4.5":	"तं देवा पटिनन्दिंसु, ",
"ja494:4.6":	"दिस्वा राजानमागतं। ",
"ja494:5.1":	"“स्वागतं ते महाराज, ",
"ja494:5.2":	"अथो ते अदुरागतं; ",
"ja494:5.3":	"निसीद दानि राजीसि, ",
"ja494:5.4":	"देवराजस्स सन्तिके”। ",
"ja494:6.1":	"सक्कोपि पटिनन्दित्थ, ",
"ja494:6.2":	"वेदेहं मिथिलग्गहं; ",
"ja494:6.3":	"निमन्तयित्थ कामेहि, ",
"ja494:6.4":	"आसनेन च वासवो। ",
"ja494:7.1":	"“साधु खोसि अनुप्पत्तो, ",
"ja494:7.2":	"आवासं वसवत्तिनं; ",
"ja494:7.3":	"वस देवेसु राजीसि, ",
"ja494:7.4":	"सब्बकामसमिद्धिसु; ",
"ja494:7.5":	"तावतिंसेसु देवेसु, ",
"ja494:7.6":	"भुञ्ज कामे अमानुसे”। ",
"ja494:8.1":	"“अहं पुरे सग्गगतो रमामि, ",
"ja494:8.2":	"नच्चेहि गीतेहि च वादितेहि; ",
"ja494:8.3":	"सो दानि अज्ज न रमामि सग्गे, ",
"ja494:8.4":	"आयुं नु खीणो मरणं नु सन्तिके; ",
"ja494:8.5":	"उदाहु मूळ्होस्मि जनिन्दसेट्ठ”। ",
"ja494:9.1":	"“न तायु खीणं मरणञ्च दूरे, ",
"ja494:9.2":	"न चापि मूळ्हो नरवीरसेट्ठ; ",
"ja494:9.3":	"तुय्हञ्च पुञ्ञानि परित्तकानि, ",
"ja494:9.4":	"येसं विपाकं इध वेदयित्थो। ",
"ja494:10.1":	"वस देवानुभावेन, ",
"ja494:10.2":	"राजसेट्ठ दिसम्पति; ",
"ja494:10.3":	"तावतिंसेसु देवेसु, ",
"ja494:10.4":	"भुञ्ज कामे अमानुसे”। ",
"ja494:11.1":	"“यथा याचितकं यानं, ",
"ja494:11.2":	"यथा याचितकं धनं; ",
"ja494:11.3":	"एवंसम्पदमेवेतं, ",
"ja494:11.4":	"यं परतो दानपच्चया। ",
"ja494:12.1":	"न चाहमेतमिच्छामि, ",
"ja494:12.2":	"यं परतो दानपच्चया; ",
"ja494:12.3":	"सयङ्कतानि पुञ्ञानि, ",
"ja494:12.4":	"तं मे आवेणिकं धनं। ",
"ja494:13.1":	"सोहं गन्त्वा मनुस्सेसु, ",
"ja494:13.2":	"काहामि कुसलं बहुं; ",
"ja494:13.3":	"दानेन समचरियाय, ",
"ja494:13.4":	"संयमेन दमेन च; ",
"ja494:13.5":	"यं कत्वा सुखितो होति, ",
"ja494:13.6":	"न च पच्छानुतप्पति। ",
"ja494:14.1":	"इमानि तानि खेत्तानि, ",
"ja494:14.2":	"इमं निक्खं सुकुण्डलं; ",
"ja494:14.3":	"इमा ता हरितानूपा, ",
"ja494:14.4":	"इमा नज्जो सवन्तियो। ",
"ja494:15.1":	"इमा ता पोक्खरणी रम्मा, ",
"ja494:15.2":	"चक्कवाकपकूजिता; ",
"ja494:15.3":	"मन्दालकेहि सञ्छन्ना, ",
"ja494:15.4":	"पदुमुप्पलकेहि च; ",
"ja494:15.5":	"यस्सिमानि ममायिंसु, ",
"ja494:15.6":	"किं नु ते दिसतं गता। ",
"ja494:16.1":	"तानीध खेत्तानि सो भूमिभागो, ",
"ja494:16.2":	"तेयेव आरामवनूपचारा; ",
"ja494:16.3":	"तमेव मय्हं जनतं अपस्सतो, ",
"ja494:16.4":	"सुञ्ञंव मे नारद खायते दिसा”। ",
"ja494:17.1":	"“दिट्ठा मया विमानानि, ",
"ja494:17.2":	"ओभासेन्ता चतुद्दिसा; ",
"ja494:17.3":	"सम्मुखा देवराजस्स, ",
"ja494:17.4":	"तिदसानञ्च सम्मुखा। ",
"ja494:18.1":	"वुत्थं मे भवनं दिब्यं, ",
"ja494:18.2":	"भुत्ता कामा अमानुसा; ",
"ja494:18.3":	"तावतिंसेसु देवेसु, ",
"ja494:18.4":	"सब्बकामसमिद्धिसु। ",
"ja494:19.1":	"सोहं एतादिसं हित्वा, ",
"ja494:19.2":	"पुञ्ञायम्हि इधागतो; ",
"ja494:19.3":	"धम्ममेव चरिस्सामि, ",
"ja494:19.4":	"नाहं रज्जेन अत्थिको। ",
"ja494:20.1":	"अदण्डावचरं मग्गं, ",
"ja494:20.2":	"सम्मासम्बुद्धदेसितं; ",
"ja494:20.3":	"तं मग्गं पटिपज्जिस्सं, ",
"ja494:20.4":	"येन गच्छन्ति सुब्बता”ति। ",
"ja494:21.1":	"साधिनजातकं एकादसमं। "
}	
