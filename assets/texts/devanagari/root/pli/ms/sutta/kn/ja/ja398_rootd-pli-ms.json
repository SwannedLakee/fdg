{	
"ja398:0.1":	"जातक ",
"ja398:0.2":	"सत्तकनिपात ",
"ja398:0.3":	"कुक्कुवग्ग ",
"ja398:0.4":	"३। सुतनुजातक ",
"ja398:1.1":	"“राजा ते भत्तं पाहेसि, ",
"ja398:1.2":	"सुचिं मंसूपसेचनं; ",
"ja398:1.3":	"मघदेवस्मिं अधिवत्थे, ",
"ja398:1.4":	"एहि निक्खम्म भुञ्जसु”। ",
"ja398:2.1":	"“एहि माणव ओरेन, ",
"ja398:2.2":	"भिक्खमादाय सूपितं; ",
"ja398:2.3":	"त्वञ्च माणव भिक्खा च, ",
"ja398:2.4":	"उभो भक्खा भविस्सथ”। ",
"ja398:3.1":	"“अप्पकेन तुवं यक्ख, ",
"ja398:3.2":	"थुल्लमत्थं जहिस्ससि; ",
"ja398:3.3":	"भिक्खं ते नाहरिस्सन्ति, ",
"ja398:3.4":	"जना मरणसञ्ञिनो। ",
"ja398:4.1":	"लद्धाय यक्खा तव निच्चभिक्खं, ",
"ja398:4.2":	"सुचिं पणीतं रससा उपेतं; ",
"ja398:4.3":	"भिक्खञ्च ते आहरियो नरो इध, ",
"ja398:4.4":	"सुदुल्लभो हेहिति भक्खिते मयि”। ",
"ja398:5.1":	"“ममेव सुतनो अत्थो, ",
"ja398:5.2":	"यथा भाससि माणव; ",
"ja398:5.3":	"मया त्वं समनुञ्ञातो, ",
"ja398:5.4":	"सोत्थिं पस्साहि मातरं। ",
"ja398:6.1":	"खग्गं छत्तञ्च पातिञ्च, ",
"ja398:6.2":	"गच्छमादाय माणव; ",
"ja398:6.3":	"सोत्थिं पस्सतु ते माता, ",
"ja398:6.4":	"त्वञ्च पस्साहि मातरं”। ",
"ja398:7.1":	"“एवं यक्ख सुखी होहि, ",
"ja398:7.2":	"सह सब्बेहि ञातिभि; ",
"ja398:7.3":	"धनञ्च मे अधिगतं, ",
"ja398:7.4":	"रञ्ञो च वचनं कतन्”ति। ",
"ja398:8.1":	"सुतनुजातकं ततियं। "
}	
