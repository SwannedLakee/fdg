{	
"ja312:0.1":	"जातक ",
"ja312:0.2":	"चतुक्कनिपात ",
"ja312:0.3":	"पुचिमन्दवग्ग ",
"ja312:0.4":	"२। कस्सपमन्दियजातक ",
"ja312:1.1":	"“अपि कस्सप मन्दिया, ",
"ja312:1.2":	"युवा सपति हन्ति वा; ",
"ja312:1.3":	"सब्बं तं खमते धीरो, ",
"ja312:1.4":	"पण्डितो तं तितिक्खति। ",
"ja312:2.1":	"सचेपि सन्तो विवदन्ति, ",
"ja312:2.2":	"खिप्पं सन्धीयरे पुन; ",
"ja312:2.3":	"बाला पत्ताव भिज्जन्ति, ",
"ja312:2.4":	"न ते समथमज्झगू। ",
"ja312:3.1":	"एते भिय्यो समायन्ति, ",
"ja312:3.2":	"सन्धि तेसं न जीरति; ",
"ja312:3.3":	"यो चाधिपन्नं जानाति, ",
"ja312:3.4":	"यो च जानाति देसनं। ",
"ja312:4.1":	"एसो हि उत्तरितरो, ",
"ja312:4.2":	"भारवहो धुरद्धरो; ",
"ja312:4.3":	"यो परेसाधिपन्नानं, ",
"ja312:4.4":	"सयं सन्धातुमरहती”ति। ",
"ja312:5.1":	"कस्सपमन्दियजातकं दुतियं। "
}	
