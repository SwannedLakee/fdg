{	
"ud7.4:0.1":	"उदान ७।४ ",
"ud7.4:0.2":	"दुतियसत्तसुत्त ",
"ud7.4:1.1":	"एवं मे सुतं—",
"ud7.4:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud7.4:1.3":	"तेन खो पन समयेन सावत्थिया मनुस्सा येभुय्येन कामेसु सत्ता (…) रत्ता गिद्धा गथिता मुच्छिता अज्झोसन्ना अन्धीकता सम्मत्तकजाता कामेसु विहरन्ति। ",
"ud7.4:2.1":	"अथ खो भगवा पुब्बण्हसमयं निवासेत्वा पत्तचीवरमादाय सावत्थिं पिण्डाय पाविसि। ",
"ud7.4:2.2":	"अद्दसा खो भगवा सावत्थिया ते मनुस्से येभुय्येन कामेसु सत्ते रत्ते गिद्धे गथिते मुच्छिते अज्झोपन्ने अन्धीकते सम्मत्तकजाते कामेसु विहरन्ते। ",
"ud7.4:3.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud7.4:4.1":	"“कामन्धा जालसञ्छन्ना, ",
"ud7.4:4.2":	"तण्हाछदनछादिता; ",
"ud7.4:4.3":	"पमत्तबन्धुना बद्धा, ",
"ud7.4:4.4":	"मच्छाव कुमिनामुखे; ",
"ud7.4:4.5":	"जरामरणमन्वेन्ति, ",
"ud7.4:4.6":	"वच्छो खीरपकोव मातरन्”ति। ",
"ud7.4:4.7":	"चतुत्थं। "
}	
