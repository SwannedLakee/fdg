{	
"thag7.2:0.1":	"थेरगाथा ७।२ ",
"thag7.2:0.2":	"सत्तकनिपात ",
"thag7.2:0.3":	"पठमवग्ग ",
"thag7.2:0.4":	"लकुण्डकभद्दियत्थेरगाथा ",
"thag7.2:1.1":	"“परे अम्बाटकारामे, ",
"thag7.2:1.2":	"वनसण्डम्हि भद्दियो; ",
"thag7.2:1.3":	"समूलं तण्हमब्बुय्ह, ",
"thag7.2:1.4":	"तत्थ भद्दोव झायति। ",
"thag7.2:2.1":	"रमन्तेके मुदिङ्गेहि, ",
"thag7.2:2.2":	"वीणाहि पणवेहि च; ",
"thag7.2:2.3":	"अहञ्च रुक्खमूलस्मिं, ",
"thag7.2:2.4":	"रतो बुद्धस्स सासने। ",
"thag7.2:3.1":	"बुद्धो चे मे वरं दज्जा, ",
"thag7.2:3.2":	"सो च लब्भेथ मे वरो; ",
"thag7.2:3.3":	"गण्हेहं सब्बलोकस्स, ",
"thag7.2:3.4":	"निच्चं कायगतं सतिं। ",
"thag7.2:4.1":	"ये मं रूपेन पामिंसु, ",
"thag7.2:4.2":	"ये च घोसेन अन्वगू; ",
"thag7.2:4.3":	"छन्दरागवसूपेता, ",
"thag7.2:4.4":	"न मं जानन्ति ते जना। ",
"thag7.2:5.1":	"अज्झत्तञ्च न जानाति, ",
"thag7.2:5.2":	"बहिद्धा च न पस्सति; ",
"thag7.2:5.3":	"समन्तावरणो बालो, ",
"thag7.2:5.4":	"स वे घोसेन वुय्हति। ",
"thag7.2:6.1":	"अज्झत्तञ्च न जानाति, ",
"thag7.2:6.2":	"बहिद्धा च विपस्सति; ",
"thag7.2:6.3":	"बहिद्धा फलदस्सावी, ",
"thag7.2:6.4":	"सोपि घोसेन वुय्हति। ",
"thag7.2:7.1":	"अज्झत्तञ्च पजानाति, ",
"thag7.2:7.2":	"बहिद्धा च विपस्सति; ",
"thag7.2:7.3":	"अनावरणदस्सावी, ",
"thag7.2:7.4":	"न सो घोसेन वुय्हती”ति। ",
"thag7.2:7.5":	"… लकुण्डकभद्दियो थेरो …। "
}	
