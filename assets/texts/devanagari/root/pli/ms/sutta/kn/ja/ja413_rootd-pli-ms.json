{	
"ja413:0.1":	"जातक ",
"ja413:0.2":	"सत्तकनिपात ",
"ja413:0.3":	"गन्धारवग्ग ",
"ja413:0.4":	"८। धूमकारिजातक ",
"ja413:1.1":	"“राजा अपुच्छि विधुरं, ",
"ja413:1.2":	"धम्मकामो युधिट्ठिलो; ",
"ja413:1.3":	"अपि ब्राह्मण जानासि, ",
"ja413:1.4":	"को एको बहु सोचति”। ",
"ja413:2.1":	"“ब्राह्मणो अजयूथेन, ",
"ja413:2.2":	"पहूतेधो वने वसं; ",
"ja413:2.3":	"धूमं अकासि वासेट्ठो, ",
"ja413:2.4":	"रत्तिन्दिवमतन्दितो। ",
"ja413:3.1":	"तस्स तं धूमगन्धेन, ",
"ja413:3.2":	"सरभा मकसड्डिता; ",
"ja413:3.3":	"वस्सावासं उपागच्छुं, ",
"ja413:3.4":	"धूमकारिस्स सन्तिके। ",
"ja413:4.1":	"सरभेसु मनं कत्वा, ",
"ja413:4.2":	"अजा सो नावबुज्झथ; ",
"ja413:4.3":	"आगच्छन्ती वजन्ती वा, ",
"ja413:4.4":	"तस्स ता विनसुं अजा। ",
"ja413:5.1":	"सरभा सरदे काले, ",
"ja413:5.2":	"पहीनमकसे वने; ",
"ja413:5.3":	"पाविसुं गिरिदुग्गानि, ",
"ja413:5.4":	"नदीनं पभवानि च। ",
"ja413:6.1":	"सरभे च गते दिस्वा, ",
"ja413:6.2":	"अजा च विभवं गता; ",
"ja413:6.3":	"किसो च विवण्णो चासि, ",
"ja413:6.4":	"पण्डुरोगी च ब्राह्मणो। ",
"ja413:7.1":	"एवं यो सं निरङ्कत्वा, ",
"ja413:7.2":	"आगन्तुं कुरुते पियं; ",
"ja413:7.3":	"सो एको बहु सोचति, ",
"ja413:7.4":	"धूमकारीव ब्राह्मणो”ति। ",
"ja413:8.1":	"धूमकारिजातकं अट्ठमं। "
}	
