{	
"ja411:0.1":	"जातक ",
"ja411:0.2":	"सत्तकनिपात ",
"ja411:0.3":	"गन्धारवग्ग ",
"ja411:0.4":	"६। सुसीमजातक ",
"ja411:1.1":	"“काळानि केसानि पुरे अहेसुं, ",
"ja411:1.2":	"जातानि सीसम्हि यथापदेसे; ",
"ja411:1.3":	"तानज्ज सेतानि सुसीम दिस्वा, ",
"ja411:1.4":	"धम्मं चर ब्रह्मचरियस्स कालो”। ",
"ja411:2.1":	"“ममेव देव पलितं न तुय्हं, ",
"ja411:2.2":	"ममेव सीसं मम उत्तमङ्गं; ",
"ja411:2.3":	"‘अत्थं करिस्सन्’ति मुसा अभाणिं, ",
"ja411:2.4":	"एकापराधं खम राजसेट्ठ। ",
"ja411:3.1":	"दहरो तुवं दस्सनियोसि राज, ",
"ja411:3.2":	"पठमुग्गतो होसि यथा कळीरो; ",
"ja411:3.3":	"रज्जञ्च कारेहि ममञ्च पस्स, ",
"ja411:3.4":	"मा कालिकं अनुधावी जनिन्द”। ",
"ja411:4.1":	"“पस्सामि वोहं दहरिं कुमारिं, ",
"ja411:4.2":	"सामट्ठपस्सं सुतनुं सुमज्झं; ",
"ja411:4.3":	"काळप्पवाळाव पवेल्लमाना, ",
"ja411:4.4":	"पलोभयन्तीव नरेसु गच्छति। ",
"ja411:5.1":	"तमेन पस्सामिपरेन नारिं, ",
"ja411:5.2":	"आसीतिकं नावुतिकं व जच्चा; ",
"ja411:5.3":	"दण्डं गहेत्वान पवेधमानं, ",
"ja411:5.4":	"गोपानसीभोग्गसमं चरन्तिं। ",
"ja411:6.1":	"सोहं तमेवानुविचिन्तयन्तो, ",
"ja411:6.2":	"एको सयामि सयनस्स मज्झे; ",
"ja411:6.3":	"‘अहम्पि एवं’ इति पेक्खमानो, ",
"ja411:6.4":	"न गहे रमे ब्रह्मचरियस्स कालो। ",
"ja411:7.1":	"रज्जुवालम्बनी चेसा, ",
"ja411:7.2":	"या गेहे वसतो रति; ",
"ja411:7.3":	"एवम्पि छेत्वान वजन्ति धीरा, ",
"ja411:7.4":	"अनपेक्खिनो कामसुखं पहाया”ति। ",
"ja411:8.1":	"सुसीमजातकं छट्ठं। "
}	
