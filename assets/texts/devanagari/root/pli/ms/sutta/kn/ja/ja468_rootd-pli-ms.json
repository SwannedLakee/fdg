{	
"ja468:0.1":	"जातक ",
"ja468:0.2":	"द्वादसकनिपात ",
"ja468:0.3":	"चूळकुणालवग्ग ",
"ja468:0.4":	"५। जनसन्धजातक ",
"ja468:1.1":	"“दस खलु इमानि ठानानि, ",
"ja468:1.2":	"यानि पुब्बे अकरित्वा; ",
"ja468:1.3":	"स पच्छा मनुतप्पति, ",
"ja468:1.4":	"इच्चेवाह जनसन्धो। ",
"ja468:2.1":	"अलद्धा वित्तं तप्पति, ",
"ja468:2.2":	"पुब्बे असमुदानितं; ",
"ja468:2.3":	"न पुब्बे धनमेसिस्सं, ",
"ja468:2.4":	"इति पच्छानुतप्पति। ",
"ja468:3.1":	"सक्यरूपं पुरे सन्तं, ",
"ja468:3.2":	"मया सिप्पं न सिक्खितं; ",
"ja468:3.3":	"किच्छा वुत्ति असिप्पस्स, ",
"ja468:3.4":	"इति पच्छानुतप्पति। ",
"ja468:4.1":	"कूटवेदी पुरे आसिं, ",
"ja468:4.2":	"पिसुणो पिट्ठिमंसिको; ",
"ja468:4.3":	"चण्डो च फरुसो चापि, ",
"ja468:4.4":	"इति पच्छानुतप्पति। ",
"ja468:5.1":	"पाणातिपाती पुरे आसिं, ",
"ja468:5.2":	"लुद्दो चापि अनारियो; ",
"ja468:5.3":	"भूतानं नापचायिस्सं, ",
"ja468:5.4":	"इति पच्छानुतप्पति। ",
"ja468:6.1":	"बहूसु वत सन्तीसु, ",
"ja468:6.2":	"अनापादासु इत्थिसु; ",
"ja468:6.3":	"परदारं असेविस्सं, ",
"ja468:6.4":	"इति पच्छानुतप्पति। ",
"ja468:7.1":	"बहुम्हि वत सन्तम्हि, ",
"ja468:7.2":	"अन्नपाने उपट्ठिते; ",
"ja468:7.3":	"न पुब्बे अददं दानं, ",
"ja468:7.4":	"इति पच्छानुतप्पति। ",
"ja468:8.1":	"मातरं पितरञ्चापि, ",
"ja468:8.2":	"जिण्णकं गतयोब्बनं; ",
"ja468:8.3":	"पहु सन्तो न पोसिस्सं, ",
"ja468:8.4":	"इति पच्छानुतप्पति। ",
"ja468:9.1":	"आचरियमनुसत्थारं, ",
"ja468:9.2":	"सब्बकामरसाहरं; ",
"ja468:9.3":	"पितरं अतिमञ्ञिस्सं, ",
"ja468:9.4":	"इति पच्छानुतप्पति। ",
"ja468:10.1":	"समणे ब्राह्मणे चापि, ",
"ja468:10.2":	"सीलवन्ते बहुस्सुते; ",
"ja468:10.3":	"न पुब्बे पयिरुपासिस्सं, ",
"ja468:10.4":	"इति पच्छानुतप्पति। ",
"ja468:11.1":	"साधु होति तपो चिण्णो, ",
"ja468:11.2":	"सन्तो च पयिरुपासितो; ",
"ja468:11.3":	"न च पुब्बे तपो चिण्णो, ",
"ja468:11.4":	"इति पच्छानुतप्पति। ",
"ja468:12.1":	"यो च एतानि ठानानि, ",
"ja468:12.2":	"योनिसो पटिपज्जति; ",
"ja468:12.3":	"करं पुरिसकिच्चानि, ",
"ja468:12.4":	"स पच्छा नानुतप्पती”ति। ",
"ja468:13.1":	"जनसन्धजातकं पञ्चमं। "
}	
