{	
"iti33:0.1":	"इतिवुत्तक ३३ ",
"iti33:0.2":	"दुकनिपात ",
"iti33:0.3":	"पठमवग्ग ",
"iti33:0.4":	"दुतियसीलसुत्त ",
"iti33:1.1":	"वुत्तञ्हेतं भगवता वुत्तमरहताति मे सुतं: ",
"iti33:2.1":	"“द्वीहि, भिक्खवे, धम्मेहि समन्नागतो पुग्गलो यथाभतं निक्खित्तो एवं सग्गे। ",
"iti33:2.2":	"कतमेहि द्वीहि? ",
"iti33:2.3":	"भद्दकेन च सीलेन, भद्दिकाय च दिट्ठिया। ",
"iti33:2.4":	"इमेहि खो, भिक्खवे, द्वीहि धम्मेहि समन्नागतो पुग्गलो यथाभतं निक्खित्तो एवं सग्गे”ति। ",
"iti33:2.5":	"एतमत्थं भगवा अवोच। ",
"iti33:2.6":	"तत्थेतं इति वुच्चति: ",
"iti33:3.1":	"“भद्दकेन च सीलेन, ",
"iti33:3.2":	"भद्दिकाय च दिट्ठिया; ",
"iti33:3.3":	"एतेहि द्वीहि धम्मेहि, ",
"iti33:3.4":	"यो समन्नागतो नरो; ",
"iti33:3.5":	"कायस्स भेदा सप्पञ्ञो, ",
"iti33:3.6":	"सग्गं सो उपपज्जती”ति। ",
"iti33:4.1":	"अयम्पि अत्थो वुत्तो भगवता, इति मे सुतन्ति। ",
"iti33:4.2":	"छट्ठं। "
}	
