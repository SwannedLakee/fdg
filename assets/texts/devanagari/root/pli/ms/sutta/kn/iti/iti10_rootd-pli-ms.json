{	
"iti10:0.1":	"इतिवुत्तक १० ",
"iti10:0.2":	"एककनिपात ",
"iti10:0.3":	"पठमवग्ग ",
"iti10:0.4":	"दोसपरिञ्ञासुत्त ",
"iti10:1.1":	"वुत्तञ्हेतं भगवता वुत्तमरहताति मे सुतं: ",
"iti10:2.1":	"“दोसं, भिक्खवे, अनभिजानं अपरिजानं तत्थ चित्तं अविराजयं अप्पजहं अभब्बो दुक्खक्खयाय। ",
"iti10:2.2":	"दोसञ्च खो, भिक्खवे, अभिजानं परिजानं तत्थ चित्तं विराजयं पजहं भब्बो दुक्खक्खयाया”ति। ",
"iti10:2.3":	"एतमत्थं भगवा अवोच। ",
"iti10:2.4":	"तत्थेतं इति वुच्चति: ",
"iti10:3.1":	"“येन दोसेन दुट्ठासे, ",
"iti10:3.2":	"सत्ता गच्छन्ति दुग्गतिं; ",
"iti10:3.3":	"तं दोसं सम्मदञ्ञाय, ",
"iti10:3.4":	"पजहन्ति विपस्सिनो; ",
"iti10:3.5":	"पहाय न पुनायन्ति, ",
"iti10:3.6":	"इमं लोकं कुदाचनन्”ति। ",
"iti10:4.1":	"अयम्पि अत्थो वुत्तो भगवता, इति मे सुतन्ति। ",
"iti10:4.2":	"दसमं। ",
"iti10:4.3":	"पाटिभोगवग्गो पठमो। ",
"iti10:5.0":	"तस्सुद्दानं ",
"iti10:5.1":	"रागदोसा अथ मोहो, ",
"iti10:5.2":	"कोधमक्खा मानं सब्बं; ",
"iti10:5.3":	"मानतो रागदोसा पुन द्वे, ",
"iti10:5.4":	"पकासिता वग्गमाहु पठमन्ति। "
}	
