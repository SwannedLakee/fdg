{	
"ja544:0.1":	"जातक ",
"ja544:0.2":	"महानिपात ",
"ja544:0.3":	"मूगपक्खवग्ग ",
"ja544:0.4":	"७ चन्दकुमारजातक ",
"ja544:1.1":	"राजासि लुद्दकम्मो, ",
"ja544:1.2":	"एकराजा पुप्फवतीया; ",
"ja544:1.3":	"सो पुच्छि ब्रह्मबन्धुं, ",
"ja544:1.4":	"खण्डहालं पुरोहितं मूळ्हं। ",
"ja544:2.1":	"“सग्गान मग्गमाचिक्ख, ",
"ja544:2.2":	"त्वंसि ब्राह्मण धम्मविनयकुसलो; ",
"ja544:2.3":	"यथा इतो वजन्ति सुगतिं, ",
"ja544:2.4":	"नरा पुञ्ञानि कत्वान”। ",
"ja544:3.1":	"“अतिदानं ददित्वान, ",
"ja544:3.2":	"अवज्झे देव घातेत्वा; ",
"ja544:3.3":	"एवं वजन्ति सुगतिं, ",
"ja544:3.4":	"नरा पुञ्ञानि कत्वान”। ",
"ja544:4.1":	"“किं पन तं अतिदानं, ",
"ja544:4.2":	"के च अवज्झा इमस्मि लोकस्मिं; ",
"ja544:4.3":	"एतञ्च खो नो अक्खाहि, ",
"ja544:4.4":	"यजिस्सामि ददामि दानानि”। ",
"ja544:5.1":	"“पुत्तेहि देव यजितब्बं, ",
"ja544:5.2":	"महेसीहि नेगमेहि च; ",
"ja544:5.3":	"उसभेहि आजानियेहि चतूहि, ",
"ja544:5.4":	"सब्बचतुक्केन देव यजितब्बं”। ",
"ja544:6.1":	"तं सुत्वा अन्तेपुरे, ",
"ja544:6.2":	"कुमारा महेसियो च हञ्ञन्तु; ",
"ja544:6.3":	"एको अहोसि निग्घोसो, ",
"ja544:6.4":	"भिस्मा अच्चुग्गतो सद्दो। ",
"ja544:7.1":	"“गच्छथ वदेथ कुमारे, ",
"ja544:7.2":	"चन्दं सूरियञ्च भद्दसेनञ्च; ",
"ja544:7.3":	"सूरञ्च वामगोत्तञ्च, ",
"ja544:7.4":	"पचुरा किर होथ यञ्ञत्थाय। ",
"ja544:8.1":	"कुमारियोपि वदेथ, ",
"ja544:8.2":	"उपसेनं कोकिलञ्च मुदितञ्च; ",
"ja544:8.3":	"नन्दञ्चापि कुमारिं, ",
"ja544:8.4":	"पचुरा किर होथ यञ्ञत्थाय। ",
"ja544:9.1":	"विजयम्पि मय्हं महेसिं, ",
"ja544:9.2":	"एरावतिं केसिनिं सुनन्दञ्च; ",
"ja544:9.3":	"लक्खणवरूपपन्ना, ",
"ja544:9.4":	"पचुरा किर होथ यञ्ञत्थाय। ",
"ja544:10.1":	"गहपतयो च वदेथ, ",
"ja544:10.2":	"पुण्णमुखं भद्दियं सिङ्गालञ्च; ",
"ja544:10.3":	"वड्ढञ्चापि गहपतिं, ",
"ja544:10.4":	"पचुरा किर होथ यञ्ञत्थाय”। ",
"ja544:11.1":	"ते तत्थ गहपतयो, ",
"ja544:11.2":	"अवोचिसुं समागता पुत्तदारपरिकिण्णा; ",
"ja544:11.3":	"“सब्बेव सिखिनो देव करोहि, ",
"ja544:11.4":	"अथ वा नो दासे सावेहि”। ",
"ja544:12.1":	"“अभयङ्करम्पि मे हत्थिं, ",
"ja544:12.2":	"नाळागिरिं अच्चुग्गतं वरुणदन्तं; ",
"ja544:12.3":	"आनेथ खो ने खिप्पं, ",
"ja544:12.4":	"यञ्ञत्थाय भविस्सन्ति। ",
"ja544:13.1":	"अस्सरतनम्पि केसिं, ",
"ja544:13.2":	"सुरामुखं पुण्णकं विनतकञ्च; ",
"ja544:13.3":	"आनेथ खो ने खिप्पं, ",
"ja544:13.4":	"यञ्ञत्थाय भविस्सन्ति। ",
"ja544:14.1":	"उसभम्पि यूथपतिं अनोजं, ",
"ja544:14.2":	"निसभं गवम्पतिं तेपि मय्हं आनेथ; ",
"ja544:14.3":	"समूह करोन्तु सब्बं, ",
"ja544:14.4":	"यजिस्सामि ददामि दानानि। ",
"ja544:15.1":	"सब्बं पटियादेथ, ",
"ja544:15.2":	"यञ्ञं पन उग्गतम्हि सूरियम्हि; ",
"ja544:15.3":	"आणापेथ च कुमारे, ",
"ja544:15.4":	"अभिरमन्तु इमं रत्तिं। ",
"ja544:16.1":	"सब्बं उपट्ठपेथ, ",
"ja544:16.2":	"यञ्ञं पन उग्गतम्हि सूरियम्हि; ",
"ja544:16.3":	"वदेथ दानि कुमारे, ",
"ja544:16.4":	"अज्ज खो पच्छिमा रत्ति”। ",
"ja544:17.1":	"तंतं माता अवच, ",
"ja544:17.2":	"रोदन्ती आगन्त्वा विमानतो; ",
"ja544:17.3":	"“यञ्ञो किर ते पुत्त, ",
"ja544:17.4":	"भविस्सति चतूहि पुत्तेहि”। ",
"ja544:18.1":	"“सब्बेपि मय्हं पुत्ता चत्ता, ",
"ja544:18.2":	"चन्दस्मिं हञ्ञमानस्मिं; ",
"ja544:18.3":	"पुत्तेहि यञ्ञं यजित्वान, ",
"ja544:18.4":	"सुगतिं सग्गं गमिस्सामि”। ",
"ja544:19.1":	"“मा तं पुत्त सद्दहेसि, ",
"ja544:19.2":	"सुगति किर होति पुत्तयञ्ञेन; ",
"ja544:19.3":	"निरयानेसो मग्गो, ",
"ja544:19.4":	"नेसो मग्गो हि सग्गानं। ",
"ja544:20.1":	"दानानि देहि कोण्डञ्ञ, ",
"ja544:20.2":	"अहिंसा सब्बभूतभब्यानं; ",
"ja544:20.3":	"एस मग्गो सुगतिया, ",
"ja544:20.4":	"न च मग्गो पुत्तयञ्ञेन”। ",
"ja544:21.1":	"“आचरियानं वचना, ",
"ja544:21.2":	"घातेस्सं चन्दञ्च सूरियञ्च; ",
"ja544:21.3":	"पुत्तेहि यञ्ञं यजित्वान दुच्चजेहि, ",
"ja544:21.4":	"सुगतिं सग्गं गमिस्सामि”। ",
"ja544:22.1":	"तंतं पितापि अवच, ",
"ja544:22.2":	"वसवत्ती ओरसं सकं पुत्तं; ",
"ja544:22.3":	"“यञ्ञो किर ते पुत्त, ",
"ja544:22.4":	"भविस्सति चतूहि पुत्तेहि”। ",
"ja544:23.1":	"“सब्बेपि मय्हं पुत्ता चत्ता, ",
"ja544:23.2":	"चन्दस्मिं हञ्ञमानस्मिं; ",
"ja544:23.3":	"पुत्तेहि यञ्ञं यजित्वान, ",
"ja544:23.4":	"सुगतिं सग्गं गमिस्सामि”। ",
"ja544:24.1":	"“मा तं पुत्त सद्दहेसि, ",
"ja544:24.2":	"सुगति किर होति पुत्तयञ्ञेन; ",
"ja544:24.3":	"निरयानेसो मग्गो, ",
"ja544:24.4":	"नेसो मग्गो हि सग्गानं। ",
"ja544:25.1":	"दानानि देहि कोण्डञ्ञ, ",
"ja544:25.2":	"अहिंसा सब्बभूतभब्यानं; ",
"ja544:25.3":	"एस मग्गो सुगतिया, ",
"ja544:25.4":	"न च मग्गो पुत्तयञ्ञेन”। ",
"ja544:26.1":	"“आचरियानं वचना, ",
"ja544:26.2":	"घातेस्सं चन्दञ्च सूरियञ्च; ",
"ja544:26.3":	"पुत्तेहि यञ्ञं यजित्वान दुच्चजेहि, ",
"ja544:26.4":	"सुगतिं सग्गं गमिस्सामि”। ",
"ja544:27.1":	"“दानानि देहि कोण्डञ्ञ, ",
"ja544:27.2":	"अहिंसा सब्बभूतभब्यानं; ",
"ja544:27.3":	"पुत्तपरिवुतो तुवं, ",
"ja544:27.4":	"रट्ठं जनपदञ्च पालेहि”। ",
"ja544:28.1":	"“मा नो देव अवधि, ",
"ja544:28.2":	"दासे नो देहि खण्डहालस्स; ",
"ja544:28.3":	"अपि निगळबन्धकापि, ",
"ja544:28.4":	"हत्थी अस्से च पालेम। ",
"ja544:29.1":	"मा नो देव अवधि, ",
"ja544:29.2":	"दासे नो देहि खण्डहालस्स; ",
"ja544:29.3":	"अपि निगळबन्धकापि, ",
"ja544:29.4":	"हत्थिछकणानि उज्झेम। ",
"ja544:30.1":	"मा नो देव अवधि, ",
"ja544:30.2":	"दासे नो देहि खण्डहालस्स; ",
"ja544:30.3":	"अपि निगळबन्धकापि, ",
"ja544:30.4":	"अस्सछकणानि उज्झेम। ",
"ja544:31.1":	"मा नो देव अवधि, ",
"ja544:31.2":	"दासे नो देहि खण्डहालस्स; ",
"ja544:31.3":	"यस्स होन्ति तव कामा, ",
"ja544:31.4":	"अपि रट्ठा पब्बाजिता; ",
"ja544:31.5":	"भिक्खाचरियं चरिस्साम”। ",
"ja544:32.1":	"“दुक्खं खो मे जनयथ, ",
"ja544:32.2":	"विलपन्ता जीवितस्स कामा हि; ",
"ja544:32.3":	"मुञ्चेथ दानि कुमारे, ",
"ja544:32.4":	"अलम्पि मे होतु पुत्तयञ्ञेन”। ",
"ja544:33.1":	"“पुब्बेव खोसि मे वुत्तो, ",
"ja544:33.2":	"दुक्करं दुरभिसम्भवञ्चेतं; ",
"ja544:33.3":	"अथ नो उपक्खटस्स यञ्ञस्स, ",
"ja544:33.4":	"कस्मा करोसि विक्खेपं। ",
"ja544:34.1":	"सब्बे वजन्ति सुगतिं, ",
"ja544:34.2":	"ये यजन्ति येपि याजेन्ति; ",
"ja544:34.3":	"ये चापि अनुमोदन्ति, ",
"ja544:34.4":	"यजन्तानं एदिसं महायञ्ञं”। ",
"ja544:35.1":	"“अथ किस्स जनो पुब्बे, ",
"ja544:35.2":	"सोत्थानं ब्राह्मणे अवाचेसि; ",
"ja544:35.3":	"अथ नो अकारणस्मा, ",
"ja544:35.4":	"यञ्ञत्थाय देव घातेसि। ",
"ja544:36.1":	"पुब्बेव नो दहरकाले, ",
"ja544:36.2":	"न हनेसि न घातेसि; ",
"ja544:36.3":	"दहरम्हा योब्बनं पत्ता, ",
"ja544:36.4":	"अदूसका तात हञ्ञाम। ",
"ja544:37.1":	"हत्थिगते अस्सगते, ",
"ja544:37.2":	"सन्नद्धे पस्स नो महाराज; ",
"ja544:37.3":	"युद्धे वा युज्झमाने वा, ",
"ja544:37.4":	"न हि मादिसा सूरा होन्ति यञ्ञत्थाय। ",
"ja544:38.1":	"पच्चन्ते वापि कुपिते, ",
"ja544:38.2":	"अटवीसु वा मादिसे नियोजेन्ति; ",
"ja544:38.3":	"अथ नो अकारणस्मा, ",
"ja544:38.4":	"अभूमियं तात हञ्ञाम। ",
"ja544:39.1":	"यापि हि ता सकुणियो, ",
"ja544:39.2":	"वसन्ति तिणघरानि कत्वान; ",
"ja544:39.3":	"तासम्पि पिया पुत्ता, ",
"ja544:39.4":	"अथ नो त्वं देव घातेसि। ",
"ja544:40.1":	"मा तस्स सद्दहेसि, ",
"ja544:40.2":	"न मं खण्डहालो घातेय्य; ",
"ja544:40.3":	"ममञ्हि सो घातेत्वान, ",
"ja544:40.4":	"अनन्तरा तम्पि देव घातेय्य। ",
"ja544:41.1":	"गामवरं निगमवरं ददन्ति, ",
"ja544:41.2":	"भोगम्पिस्स महाराज; ",
"ja544:41.3":	"अथग्गपिण्डिकापि, ",
"ja544:41.4":	"कुले कुले हेते भुञ्जन्ति। ",
"ja544:42.1":	"तेसम्पि तादिसानं, ",
"ja544:42.2":	"इच्छन्ति दुब्भितुं महाराज; ",
"ja544:42.3":	"येभुय्येन एते, ",
"ja544:42.4":	"अकतञ्ञुनो ब्राह्मणा देव। ",
"ja544:43.1":	"मा नो देव अवधि, ",
"ja544:43.2":	"दासे नो देहि खण्डहालस्स; ",
"ja544:43.3":	"अपि निगळबन्धकापि, ",
"ja544:43.4":	"हत्थी अस्से च पालेम। ",
"ja544:44.1":	"मा नो देव अवधि, ",
"ja544:44.2":	"दासे नो देहि खण्डहालस्स; ",
"ja544:44.3":	"अपि निगळबन्धकापि, ",
"ja544:44.4":	"हत्थिछकणानि उज्झेम। ",
"ja544:45.1":	"मा नो देव अवधि, ",
"ja544:45.2":	"दासे नो देहि खण्डहालस्स; ",
"ja544:45.3":	"अपि निगळबन्धकापि, ",
"ja544:45.4":	"अस्सछकणानि उज्झेम। ",
"ja544:46.1":	"मा नो देव अवधि, ",
"ja544:46.2":	"दासे नो देहि खण्डहालस्स; ",
"ja544:46.3":	"यस्स होन्ति तव कामा, ",
"ja544:46.4":	"अपि रट्ठा पब्बाजिता; ",
"ja544:46.5":	"भिक्खाचरियं चरिस्साम”। ",
"ja544:47.1":	"“दुक्खं खो मे जनयथ, ",
"ja544:47.2":	"विलपन्ता जीवितस्स कामा हि; ",
"ja544:47.3":	"मुञ्चेथ दानि कुमारे, ",
"ja544:47.4":	"अलम्पि मे होतु पुत्तयञ्ञेन”। ",
"ja544:48.1":	"“पुब्बेव खोसि मे वुत्तो, ",
"ja544:48.2":	"दुक्करं दुरभिसम्भवञ्चेतं; ",
"ja544:48.3":	"अथ नो उपक्खटस्स यञ्ञस्स, ",
"ja544:48.4":	"कस्मा करोसि विक्खेपं। ",
"ja544:49.1":	"सब्बे वजन्ति सुगतिं, ",
"ja544:49.2":	"ये यजन्ति येपि याजेन्ति; ",
"ja544:49.3":	"ये चापि अनुमोदन्ति, ",
"ja544:49.4":	"यजन्तानं एदिसं महायञ्ञं”। ",
"ja544:50.1":	"“यदि किर यजित्वा पुत्तेहि, ",
"ja544:50.2":	"देवलोकं इतो चुता यन्ति; ",
"ja544:50.3":	"ब्राह्मणो ताव यजतु, ",
"ja544:50.4":	"पच्छापि यजसि तुवं राजा। ",
"ja544:51.1":	"यदि किर यजित्वा पुत्तेहि, ",
"ja544:51.2":	"देवलोकं इतो चुता यन्ति; ",
"ja544:51.3":	"एस्वेव खण्डहालो, ",
"ja544:51.4":	"यजतं सकेहि पुत्तेहि। ",
"ja544:52.1":	"एवं जानन्तो खण्डहालो, ",
"ja544:52.2":	"किं पुत्तके न घातेसि; ",
"ja544:52.3":	"सब्बञ्च ञातिजनं, ",
"ja544:52.4":	"अत्तानञ्च न घातेसि। ",
"ja544:53.1":	"सब्बे वजन्ति निरयं, ",
"ja544:53.2":	"ये यजन्ति येपि याजेन्ति; ",
"ja544:53.3":	"ये चापि अनुमोदन्ति, ",
"ja544:53.4":	"यजन्तानं एदिसं महायञ्ञं। ",
"ja544:54.1":	"सचे हि सो सुज्झति यो हनाति, ",
"ja544:54.2":	"हतोपि सो सग्गमुपेति ठानं; ",
"ja544:54.3":	"भोवादि भोवादिन मारयेय्युं, ",
"ja544:54.4":	"ये चापि तेसं अभिसद्दहेय्युं। ",
"ja544:55.1":	"कथञ्च किर पुत्तकामायो, ",
"ja544:55.2":	"गहपतयो घरणियो च; ",
"ja544:55.3":	"नगरम्हि न उपरवन्ति राजानं, ",
"ja544:55.4":	"‘मा घातयि ओरसं पुत्तं’। ",
"ja544:56.1":	"कथञ्च किर पुत्तकामायो, ",
"ja544:56.2":	"गहपतयो घरणियो च; ",
"ja544:56.3":	"नगरम्हि न उपरवन्ति राजानं, ",
"ja544:56.4":	"‘मा घातयि अत्रजं पुत्तं’। ",
"ja544:57.1":	"रञ्ञो चम्हि अत्थकामो, ",
"ja544:57.2":	"हितो च सब्बजनपदस्स; ",
"ja544:57.3":	"न कोचि अस्स पटिघं, ",
"ja544:57.4":	"मया जानपदो न पवेदेति। ",
"ja544:58.1":	"गच्छथ वो घरणियो, ",
"ja544:58.2":	"तातञ्च वदेथ खण्डहालञ्च; ",
"ja544:58.3":	"‘मा घातेथ कुमारे, ",
"ja544:58.4":	"अदूसके सीहसङ्कासे’। ",
"ja544:59.1":	"गच्छथ वो घरणियो, ",
"ja544:59.2":	"तातञ्च वदेथ खण्डहालञ्च; ",
"ja544:59.3":	"‘मा घातेथ कुमारे, ",
"ja544:59.4":	"अपेक्खिते सब्बलोकस्स’। ",
"ja544:60.1":	"यन्नूनाहं जायेय्यं, ",
"ja544:60.2":	"रथकारकुलेसु वा; ",
"ja544:60.3":	"पुक्कुसकुलेसु वा वेस्सेसु वा जायेय्यं, ",
"ja544:60.4":	"न हज्ज मं राज यञ्ञे घातेय्य”। ",
"ja544:61.1":	"“सब्बा सीमन्तिनियो गच्छथ, ",
"ja544:61.2":	"अय्यस्स खण्डहालस्स; ",
"ja544:61.3":	"पादेसु निपतथ, ",
"ja544:61.4":	"अपराधाहं न पस्सामि। ",
"ja544:62.1":	"सब्बा सीमन्तिनियो गच्छथ, ",
"ja544:62.2":	"अय्यस्स खण्डहालस्स; ",
"ja544:62.3":	"पादेसु निपतथ, ",
"ja544:62.4":	"किन्ते भन्ते मयं अदूसेम”। ",
"ja544:63.1":	"कपणा विलपति सेला, ",
"ja544:63.2":	"दिस्वान भातरे उपनीतत्ते; ",
"ja544:63.3":	"“यञ्ञो किर मे उक्खिपितो, ",
"ja544:63.4":	"तातेन सग्गकामेन”। ",
"ja544:64.1":	"आवत्ति परिवत्ति च, ",
"ja544:64.2":	"वसुलो सम्मुखा रञ्ञो; ",
"ja544:64.3":	"“मा नो पितरं अवधि, ",
"ja544:64.4":	"दहरम्हायोब्बनं पत्ता”। ",
"ja544:65.1":	"“एसो ते वसुल पिता, ",
"ja544:65.2":	"समेहि पितरा सह; ",
"ja544:65.3":	"दुक्खं खो मे जनयसि, ",
"ja544:65.4":	"विलपन्तो अन्तेपुरस्मिं; ",
"ja544:65.5":	"मुञ्चेथ दानि कुमारे, ",
"ja544:65.6":	"अलम्पि मे होतु पुत्तयञ्ञेन”। ",
"ja544:66.1":	"“पुब्बेव खोसि मे वुत्तो, ",
"ja544:66.2":	"दुक्करं दुरभिसम्भवञ्चेतं; ",
"ja544:66.3":	"अथ नो उपक्खटस्स यञ्ञस्स, ",
"ja544:66.4":	"कस्मा करोसि विक्खेपं। ",
"ja544:67.1":	"सब्बे वजन्ति सुगतिं, ",
"ja544:67.2":	"ये यजन्ति येपि याजेन्ति; ",
"ja544:67.3":	"ये चापि अनुमोदन्ति, ",
"ja544:67.4":	"यजन्तानं एदिसं महायञ्ञं। ",
"ja544:68.1":	"सब्बरतनस्स यञ्ञो उपक्खटो, ",
"ja544:68.2":	"एकराज तव पटियत्तो; ",
"ja544:68.3":	"अभिनिक्खमस्सु देव, ",
"ja544:68.4":	"सग्गं गतो त्वं पमोदिस्ससि”। ",
"ja544:69.1":	"दहरा सत्तसता एता, ",
"ja544:69.2":	"चन्दकुमारस्स भरियायो; ",
"ja544:69.3":	"केसे पकिरित्वान, ",
"ja544:69.4":	"रोदन्तियो मग्गमनुयायिसुं। ",
"ja544:70.1":	"अपरा पन सोकेन, ",
"ja544:70.2":	"निक्खन्ता नन्दने विय देवा; ",
"ja544:70.3":	"केसे पकिरित्वान, ",
"ja544:70.4":	"रोदन्तियो मग्गमनुयायिंसु। ",
"ja544:71.1":	"“कासिकसुचिवत्थधरा, ",
"ja544:71.2":	"कुण्डलिनो अगलुचन्दनविलित्ता; ",
"ja544:71.3":	"निय्यन्ति चन्दसूरिया, ",
"ja544:71.4":	"यञ्ञत्थाय एकराजस्स। ",
"ja544:72.1":	"कासिकसुचिवत्थधरा, ",
"ja544:72.2":	"कुण्डलिनो अगलुचन्दनविलित्ता; ",
"ja544:72.3":	"निय्यन्ति चन्दसूरिया, ",
"ja544:72.4":	"मातु कत्वा हदयसोकं। ",
"ja544:73.1":	"कासिकसुचिवत्थधरा, ",
"ja544:73.2":	"कुण्डलिनो अगलुचन्दनविलित्ता; ",
"ja544:73.3":	"निय्यन्ति चन्दसूरिया, ",
"ja544:73.4":	"जनस्स कत्वा हदयसोकं। ",
"ja544:74.1":	"मंसरसभोजना न्हापकसुन्हापिता, ",
"ja544:74.2":	"कुण्डलिनो अगलुचन्दनविलित्ता; ",
"ja544:74.3":	"निय्यन्ति चन्दसूरिया, ",
"ja544:74.4":	"यञ्ञत्थाय एकराजस्स। ",
"ja544:75.1":	"मंसरसभोजना न्हापकसुन्हापिता, ",
"ja544:75.2":	"कुण्डलिनो अगलुचन्दनविलित्ता; ",
"ja544:75.3":	"निय्यन्ति चन्दसूरिया, ",
"ja544:75.4":	"मातु कत्वा हदयसोकं। ",
"ja544:76.1":	"मंसरसभोजना न्हापकसुन्हापिता, ",
"ja544:76.2":	"कुण्डलिनो अगलुचन्दनविलित्ता; ",
"ja544:76.3":	"निय्यन्ति चन्दसूरिया, ",
"ja544:76.4":	"जनस्स कत्वा हदयसोकं। ",
"ja544:77.1":	"यस्सु पुब्बे हत्थिवरधुरगते, ",
"ja544:77.2":	"हत्थीहि अनुवजन्ति; ",
"ja544:77.3":	"त्यज्ज चन्दसूरिया, ",
"ja544:77.4":	"उभोव पत्तिका यन्ति। ",
"ja544:78.1":	"यस्सु पुब्बे अस्सवरधुरगते, ",
"ja544:78.2":	"अस्सेहि अनुवजन्ति; ",
"ja544:78.3":	"त्यज्ज चन्दसूरिया, ",
"ja544:78.4":	"उभोव पत्तिका यन्ति। ",
"ja544:79.1":	"यस्सु पुब्बे रथवरधुरगते, ",
"ja544:79.2":	"रथेहि अनुवजन्ति; ",
"ja544:79.3":	"त्यज्ज चन्दसूरिया, ",
"ja544:79.4":	"उभोव पत्तिका यन्ति। ",
"ja544:80.1":	"येहिस्सु पुब्बे निय्यंसु, ",
"ja544:80.2":	"तपनीयकप्पनेहि तुरङ्गेहि; ",
"ja544:80.3":	"त्यज्ज चन्दसूरिया, ",
"ja544:80.4":	"उभोव पत्तिका यन्ति”। ",
"ja544:81.1":	"“यदि सकुणि मंसमिच्छसि, ",
"ja544:81.2":	"डयस्सु पुब्बेन पुप्फवतिया; ",
"ja544:81.3":	"यजतेत्थ एकराजा, ",
"ja544:81.4":	"सम्मूळ्हो चतूहि पुत्तेहि। ",
"ja544:82.1":	"यदि सकुणि मंसमिच्छसि, ",
"ja544:82.2":	"डयस्सु पुब्बेन पुप्फवतिया; ",
"ja544:82.3":	"यजतेत्थ एकराजा, ",
"ja544:82.4":	"सम्मूळ्हो चतूहि कञ्ञाहि। ",
"ja544:83.1":	"यदि सकुणि मंसमिच्छसि, ",
"ja544:83.2":	"डयस्सु पुब्बेन पुप्फवतिया; ",
"ja544:83.3":	"यजतेत्थ एकराजा, ",
"ja544:83.4":	"सम्मूळ्हो चतूहि महेसीहि। ",
"ja544:84.1":	"यदि सकुणि मंसमिच्छसि, ",
"ja544:84.2":	"डयस्सु पुब्बेन पुप्फवतिया; ",
"ja544:84.3":	"यजतेत्थ एकराजा, ",
"ja544:84.4":	"सम्मूळ्हो चतूहि गहपतीहि। ",
"ja544:85.1":	"यदि सकुणि मंसमिच्छसि, ",
"ja544:85.2":	"डयस्सु पुब्बेन पुप्फवतिया; ",
"ja544:85.3":	"यजतेत्थ एकराजा, ",
"ja544:85.4":	"सम्मूळ्हो चतूहि हत्थीहि। ",
"ja544:86.1":	"यदि सकुणि मंसमिच्छसि, ",
"ja544:86.2":	"डयस्सु पुब्बेन पुप्फवतिया; ",
"ja544:86.3":	"यजतेत्थ एकराजा, ",
"ja544:86.4":	"सम्मूळ्हो चतूहि अस्सेहि। ",
"ja544:87.1":	"यदि सकुणि मंसमिच्छसि, ",
"ja544:87.2":	"डयस्सु पुब्बेन पुप्फवतिया; ",
"ja544:87.3":	"यजतेत्थ एकराजा, ",
"ja544:87.4":	"सम्मूळ्हो चतूहि उसभेहि। ",
"ja544:88.1":	"यदि सकुणि मंसमिच्छसि, ",
"ja544:88.2":	"डयस्सु पुब्बेन पुप्फवतिया; ",
"ja544:88.3":	"यजतेत्थ एकराजा, ",
"ja544:88.4":	"सम्मूळ्हो सब्बचतुक्केन। ",
"ja544:89.1":	"अयमस्स पासादो, ",
"ja544:89.2":	"इदं अन्तेपुरं सुरमणीयं; ",
"ja544:89.3":	"तेदानि अय्यपुत्ता, ",
"ja544:89.4":	"चत्तारो वधाय निन्नीता। ",
"ja544:90.1":	"इदमस्स कूटागारं, ",
"ja544:90.2":	"सोवण्णं पुप्फमल्यविकिण्णं; ",
"ja544:90.3":	"तेदानि अय्यपुत्ता, ",
"ja544:90.4":	"चत्तारो वधाय निन्नीता। ",
"ja544:91.1":	"इदमस्स उय्यानं, ",
"ja544:91.2":	"सुपुप्फितं सब्बकालिकं रम्मं; ",
"ja544:91.3":	"तेदानि अय्यपुत्ता, ",
"ja544:91.4":	"चत्तारो वधाय निन्नीता। ",
"ja544:92.1":	"इदमस्स असोकवनं, ",
"ja544:92.2":	"सुपुप्फितं सब्बकालिकं रम्मं; ",
"ja544:92.3":	"तेदानि अय्यपुत्ता, ",
"ja544:92.4":	"चत्तारो वधाय निन्नीता। ",
"ja544:93.1":	"इदमस्स कणिकारवनं, ",
"ja544:93.2":	"सुपुप्फितं सब्बकालिकं रम्मं; ",
"ja544:93.3":	"तेदानि अय्यपुत्ता, ",
"ja544:93.4":	"चत्तारो वधाय निन्नीता। ",
"ja544:94.1":	"इदमस्स पाटलिवनं, ",
"ja544:94.2":	"सुपुप्फितं सब्बकालिकं रम्मं; ",
"ja544:94.3":	"तेदानि अय्यपुत्ता, ",
"ja544:94.4":	"चत्तारो वधाय निन्नीता। ",
"ja544:95.1":	"इदमस्स अम्बवनं, ",
"ja544:95.2":	"सुपुप्फितं सब्बकालिकं रम्मं; ",
"ja544:95.3":	"तेदानि अय्यपुत्ता, ",
"ja544:95.4":	"चत्तारो वधाय निन्नीता। ",
"ja544:96.1":	"अयमस्स पोक्खरणी, ",
"ja544:96.2":	"सञ्छन्ना पदुमपुण्डरीकेहि; ",
"ja544:96.3":	"नावा च सोवण्णविकता, ",
"ja544:96.4":	"पुप्फवल्लिया चित्ता सुरमणीया; ",
"ja544:96.5":	"तेदानि अय्यपुत्ता, ",
"ja544:96.6":	"चत्तारो वधाय निन्नीता। ",
"ja544:97.1":	"इदमस्स हत्थिरतनं, ",
"ja544:97.2":	"एरावणो गजो बली दन्ती; ",
"ja544:97.3":	"तेदानि अय्यपुत्ता, ",
"ja544:97.4":	"चत्तारो वधाय निन्नीता। ",
"ja544:98.1":	"इदमस्स अस्सरतनं, ",
"ja544:98.2":	"एकखुरो अस्सो; ",
"ja544:98.3":	"तेदानि अय्यपुत्ता, ",
"ja544:98.4":	"चत्तारो वधाय निन्नीता। ",
"ja544:99.1":	"अयमस्स अस्सरथो, ",
"ja544:99.2":	"साळिय निग्घोसो सुभो रतनविचित्तो; ",
"ja544:99.3":	"यत्थस्सु अय्यपुत्ता, ",
"ja544:99.4":	"सोभिंसु नन्दने विय देवा; ",
"ja544:99.5":	"तेदानि अय्यपुत्ता, ",
"ja544:99.6":	"चत्तारो वधाय निन्नीता। ",
"ja544:100.1":	"कथं नाम सामसमसुन्दरेहि, ",
"ja544:100.2":	"चन्दनमुदुकगत्तेहि; ",
"ja544:100.3":	"राजा यजिस्सते यञ्ञं, ",
"ja544:100.4":	"सम्मूळ्हो चतूहि पुत्तेहि। ",
"ja544:101.1":	"कथं नाम सामसमसुन्दराहि, ",
"ja544:101.2":	"चन्दनमुदुकगत्ताहि; ",
"ja544:101.3":	"राजा यजिस्सते यञ्ञं, ",
"ja544:101.4":	"सम्मूळ्हो चतूहि कञ्ञाहि। ",
"ja544:102.1":	"कथं नाम सामसमसुन्दराहि, ",
"ja544:102.2":	"चन्दनमुदुकगत्ताहि; ",
"ja544:102.3":	"राजा यजिस्सते यञ्ञं, ",
"ja544:102.4":	"सम्मूळ्हो चतूहि महेसीहि। ",
"ja544:103.1":	"कथं नाम सामसमसुन्दरेहि, ",
"ja544:103.2":	"चन्दनमुदुकगत्तेहि; ",
"ja544:103.3":	"राजा यजिस्सते यञ्ञं, ",
"ja544:103.4":	"सम्मूळ्हो चतूहि गहपतीहि। ",
"ja544:104.1":	"यथा होन्ति गामनिगमा, ",
"ja544:104.2":	"सुञ्ञा अमनुस्सका ब्रहारञ्ञा; ",
"ja544:104.3":	"तथा हेस्सति पुप्फवतिया, ",
"ja544:104.4":	"यिट्ठेसु चन्दसूरियेसु”। ",
"ja544:105.1":	"“उम्मत्तिका भविस्सामि, ",
"ja544:105.2":	"भूनहता पंसुना च परिकिण्णा; ",
"ja544:105.3":	"सचे चन्दवरं हन्ति, ",
"ja544:105.4":	"पाणा मे देव रुज्झन्ति। ",
"ja544:106.1":	"उम्मत्तिका भविस्सामि, ",
"ja544:106.2":	"भूनहता पंसुना च परिकिण्णा; ",
"ja544:106.3":	"सचे सूरियवरं हन्ति, ",
"ja544:106.4":	"पाणा मे देव रुज्झन्ति”। ",
"ja544:107.1":	"“किन्नुमा न रमापेय्युं, ",
"ja544:107.2":	"अञ्ञमञ्ञं पियंवदा; ",
"ja544:107.3":	"घट्टिका उपरिक्खी च, ",
"ja544:107.4":	"पोक्खरणी च भारिका; ",
"ja544:107.5":	"चन्दसूरियेसु नच्चन्तियो, ",
"ja544:107.6":	"समा तासं न विज्जति”। ",
"ja544:108.1":	"“इमं मय्हं हदयसोकं, ",
"ja544:108.2":	"पटिमुञ्चतु खण्डहाल तव माता; ",
"ja544:108.3":	"यो मय्हं हदयसोको, ",
"ja544:108.4":	"चन्दम्हि वधाय निन्नीते। ",
"ja544:109.1":	"इमं मय्हं हदयसोकं, ",
"ja544:109.2":	"पटिमुञ्चतु खण्डहाल तव माता; ",
"ja544:109.3":	"यो मय्हं हदयसोको, ",
"ja544:109.4":	"सूरियम्हि वधाय निन्नीते। ",
"ja544:110.1":	"इमं मय्हं हदयसोकं, ",
"ja544:110.2":	"पटिमुञ्चतु खण्डहाल तव जाया; ",
"ja544:110.3":	"यो मय्हं हदयसोको, ",
"ja544:110.4":	"चन्दम्हि वधाय निन्नीते। ",
"ja544:111.1":	"इमं मय्हं हदयसोकं, ",
"ja544:111.2":	"पटिमुञ्चतु खण्डहाल तव जाया; ",
"ja544:111.3":	"यो मय्हं हदयसोको, ",
"ja544:111.4":	"सूरियम्हि वधाय निन्नीते। ",
"ja544:112.1":	"मा च पुत्ते मा च पतिं, ",
"ja544:112.2":	"अद्दक्खि खण्डहाल तव माता; ",
"ja544:112.3":	"यो घातेसि कुमारे, ",
"ja544:112.4":	"अदूसके सीहसङ्कासे। ",
"ja544:113.1":	"मा च पुत्ते मा च पतिं, ",
"ja544:113.2":	"अद्दक्खि खण्डहाल तव माता; ",
"ja544:113.3":	"यो घातेसि कुमारे, ",
"ja544:113.4":	"अपेक्खिते सब्बलोकस्स। ",
"ja544:114.1":	"मा च पुत्ते मा च पतिं, ",
"ja544:114.2":	"अद्दक्खि खण्डहाल तव जाया; ",
"ja544:114.3":	"यो घातेसि कुमारे, ",
"ja544:114.4":	"अदूसके सीहसङ्कासे। ",
"ja544:115.1":	"मा च पुत्ते मा च पतिं, ",
"ja544:115.2":	"अद्दक्खि खण्डहाल तव जाया; ",
"ja544:115.3":	"यो घातेसि कुमारे, ",
"ja544:115.4":	"अपेक्खिते सब्बलोकस्स”। ",
"ja544:116.1":	"“मा नो देव अवधि, ",
"ja544:116.2":	"दासे नो देहि खण्डहालस्स; ",
"ja544:116.3":	"अपि निगळबन्धकापि, ",
"ja544:116.4":	"हत्थी अस्से च पालेम। ",
"ja544:117.1":	"मा नो देव अवधि, ",
"ja544:117.2":	"दासे नो देहि खण्डहालस्स; ",
"ja544:117.3":	"अपि निगळबन्धकापि, ",
"ja544:117.4":	"हत्थिछकणानि उज्झेम। ",
"ja544:118.1":	"मा नो देव अवधि, ",
"ja544:118.2":	"दासे नो देहि खण्डहालस्स; ",
"ja544:118.3":	"अपि निगळबन्धकापि, ",
"ja544:118.4":	"अस्सछकणानि उज्झेम। ",
"ja544:119.1":	"मा नो देव अवधि, ",
"ja544:119.2":	"दासे नो देहि खण्डहालस्स; ",
"ja544:119.3":	"यस्स होन्ति तव कामा, ",
"ja544:119.4":	"अपि रट्ठा पब्बाजिता; ",
"ja544:119.5":	"भिक्खाचरियं चरिस्साम। ",
"ja544:120.1":	"दिब्बं देव उपयाचन्ति, ",
"ja544:120.2":	"पुत्तत्थिकापि दलिद्दा; ",
"ja544:120.3":	"पटिभानानिपि हित्वा, ",
"ja544:120.4":	"पुत्ते न लभन्ति एकच्चा। ",
"ja544:121.1":	"आसीसिकानि करोन्ति, ",
"ja544:121.2":	"पुत्ता नो जायन्तु ततो पपुत्ता; ",
"ja544:121.3":	"अथ नो अकारणस्मा, ",
"ja544:121.4":	"यञ्ञत्थाय देव घातेसि। ",
"ja544:122.1":	"उपयाचितकेन पुत्तं लभन्ति, ",
"ja544:122.2":	"मा तात नो अघातेसि; ",
"ja544:122.3":	"मा किच्छालद्धकेहि पुत्तेहि, ",
"ja544:122.4":	"यजित्थो इमं यञ्ञं। ",
"ja544:123.1":	"उपयाचितकेन पुत्तं लभन्ति, ",
"ja544:123.2":	"मा तात नो अघातेसि; ",
"ja544:123.3":	"मा कपणलद्धकेहि पुत्तेहि, ",
"ja544:123.4":	"अम्माय नो विप्पवासेसि। ",
"ja544:124.1":	"बहुदुक्खा पोसिय चन्दं, ",
"ja544:124.2":	"अम्म तुवं जीयसे पुत्तं; ",
"ja544:124.3":	"वन्दामि खो ते पादे, ",
"ja544:124.4":	"लभतं तातो परलोकं। ",
"ja544:125.1":	"हन्द च मं उपगुय्ह, ",
"ja544:125.2":	"पादे ते अम्म वन्दितुं देहि; ",
"ja544:125.3":	"गच्छामि दानि पवासं, ",
"ja544:125.4":	"यञ्ञत्थाय एकराजस्स। ",
"ja544:126.1":	"हन्द च मं उपगूह, ",
"ja544:126.2":	"पादे ते अम्म वन्दितुं देहि; ",
"ja544:126.3":	"गच्छामि दानि पवासं, ",
"ja544:126.4":	"मातु कत्वा हदयसोकं। ",
"ja544:127.1":	"हन्द च मं उपगूह, ",
"ja544:127.2":	"पादे ते अम्म वन्दितुं देहि; ",
"ja544:127.3":	"गच्छामि दानि पवासं, ",
"ja544:127.4":	"जनस्स कत्वा हदयसोकं”। ",
"ja544:128.1":	"“हन्द च पदुमपत्तानं, ",
"ja544:128.2":	"मोळिं बन्धस्सु गोतमिपुत्त; ",
"ja544:128.3":	"चम्पकदलमिस्सायो, ",
"ja544:128.4":	"एसा ते पोराणिका पकति। ",
"ja544:129.1":	"हन्द च विलेपनं ते, ",
"ja544:129.2":	"पच्छिमकं चन्दनं विलिम्पस्सु; ",
"ja544:129.3":	"येहि च सुविलित्तो, ",
"ja544:129.4":	"सोभसि राजपरिसायं। ",
"ja544:130.1":	"हन्द च मुदुकानि वत्थानि, ",
"ja544:130.2":	"पच्छिमकं कासिकं निवासेहि; ",
"ja544:130.3":	"येहि च सुनिवत्थो, ",
"ja544:130.4":	"सोभसि राजपरिसायं। ",
"ja544:131.1":	"मुत्तामणिकनकविभूसितानि, ",
"ja544:131.2":	"गण्हस्सु हत्थाभरणानि; ",
"ja544:131.3":	"येहि च हत्थाभरणेहि, ",
"ja544:131.4":	"सोभसि राजपरिसायं”। ",
"ja544:132.1":	"“न हि नूनायं रट्ठपालो, ",
"ja544:132.2":	"भूमिपति जनपदस्स दायादो; ",
"ja544:132.3":	"लोकिस्सरो महन्तो, ",
"ja544:132.4":	"पुत्ते स्नेहं जनयति”। ",
"ja544:133.1":	"“मय्हम्पि पिया पुत्ता, ",
"ja544:133.2":	"अत्ता च पियो तुम्हे च भरियायो; ",
"ja544:133.3":	"सग्गञ्च पत्थयानो, ",
"ja544:133.4":	"तेनाहं घातयिस्सामि”। ",
"ja544:134.1":	"“मं पठमं घातेहि, ",
"ja544:134.2":	"मा मे हदयं दुक्खं फालेसि; ",
"ja544:134.3":	"अलङ्कतो सुन्दरको, ",
"ja544:134.4":	"पुत्तो देव तव सुखुमालो। ",
"ja544:135.1":	"हन्दय्य मं हनस्सु, ",
"ja544:135.2":	"परलोके चन्दकेन हेस्सामि; ",
"ja544:135.3":	"पुञ्ञं करस्सु विपुलं, ",
"ja544:135.4":	"विचराम उभोपि परलोके”। ",
"ja544:136.1":	"“मा त्वं चन्दे रुच्चि मरणं, ",
"ja544:136.2":	"बहुका तव देवरा विसालक्खि; ",
"ja544:136.3":	"ते तं रमयिस्सन्ति, ",
"ja544:136.4":	"यिट्ठस्मिं गोतमिपुत्ते”। ",
"ja544:137.1":	"एवं वुत्ते, चन्दा अत्तानं, ",
"ja544:137.2":	"हन्ति हत्थतलकेहि; ",
"ja544:137.3":	"“अलमेत्थ जीवितेन, ",
"ja544:137.4":	"पिस्सामि विसं मरिस्सामि। ",
"ja544:138.1":	"न हि नूनिमस्स रञ्ञो, ",
"ja544:138.2":	"मित्तामच्चा च विज्जरे सुहदा; ",
"ja544:138.3":	"ये न वदन्ति राजानं, ",
"ja544:138.4":	"मा घातयि ओरसे पुत्ते। ",
"ja544:139.1":	"न हि नूनिमस्स रञ्ञो, ",
"ja544:139.2":	"ञाती मित्ता च विज्जरे सुहदा; ",
"ja544:139.3":	"ये न वदन्ति राजानं, ",
"ja544:139.4":	"मा घातयि अत्रजे पुत्ते। ",
"ja544:140.1":	"इमे तेपि मय्हं पुत्ता, ",
"ja544:140.2":	"गुणिनो कायूरधारिनो राज; ",
"ja544:140.3":	"तेहिपि यजस्सु यञ्ञं, ",
"ja544:140.4":	"अथ मुञ्चतु गोतमिपुत्ते। ",
"ja544:141.1":	"बिलसतं मं कत्वान, ",
"ja544:141.2":	"यजस्सु सत्तधा महाराज; ",
"ja544:141.3":	"मा जेट्ठपुत्तमवधि, ",
"ja544:141.4":	"अदूसकं सीहसङ्कासं। ",
"ja544:142.1":	"बिलसतं मं कत्वान, ",
"ja544:142.2":	"यजस्सु सत्तधा महाराज; ",
"ja544:142.3":	"मा जेट्ठपुत्तमवधि, ",
"ja544:142.4":	"अपेक्खितं सब्बलोकस्स”। ",
"ja544:143.1":	"“बहुका तव दिन्नाभरणा, ",
"ja544:143.2":	"उच्चावचा सुभणितम्हि; ",
"ja544:143.3":	"मुत्तामणिवेळुरिया, ",
"ja544:143.4":	"एतं ते पच्छिमकं दानं”। ",
"ja544:144.1":	"“येसं पुब्बे खन्धेसु, ",
"ja544:144.2":	"फुल्ला मालागुणा विवत्तिंसु; ",
"ja544:144.3":	"तेसज्जपि सुनिसितो, ",
"ja544:144.4":	"नेत्तिंसो विवत्तिस्सति खन्धेसु। ",
"ja544:145.1":	"येसं पुब्बे खन्धेसु, ",
"ja544:145.2":	"चित्ता मालागुणा विवत्तिंसु; ",
"ja544:145.3":	"तेसज्जपि सुनिसितो, ",
"ja544:145.4":	"नेत्तिंसो विवत्तिस्सति खन्धेसु। ",
"ja544:146.1":	"अचिरं वत नेत्तिंसो, ",
"ja544:146.2":	"विवत्तिस्सति राजपुत्तानं खन्धेसु; ",
"ja544:146.3":	"अथ मम हदयं न फलति, ",
"ja544:146.4":	"ताव दळ्हबन्धञ्च मे आसि। ",
"ja544:147.1":	"कासिकसुचिवत्थधरा, ",
"ja544:147.2":	"कुण्डलिनो अगलुचन्दनविलित्ता; ",
"ja544:147.3":	"निय्याथ चन्दसूरिया, ",
"ja544:147.4":	"यञ्ञत्थाय एकराजस्स। ",
"ja544:148.1":	"कासिकसुचिवत्थधरा, ",
"ja544:148.2":	"कुण्डलिनो अगलुचन्दनविलित्ता; ",
"ja544:148.3":	"निय्याथ चन्दसूरिया, ",
"ja544:148.4":	"मातु कत्वा हदयसोकं। ",
"ja544:149.1":	"कासिकसुचिवत्थधरा, ",
"ja544:149.2":	"कुण्डलिनो अगलुचन्दनविलित्ता; ",
"ja544:149.3":	"निय्याथ चन्दसूरिया, ",
"ja544:149.4":	"जनस्स कत्वा हदयसोकं। ",
"ja544:150.1":	"मंसरसभोजना न्हापकसुन्हापिता, ",
"ja544:150.2":	"कुण्डलिनो अगलुचन्दनविलित्ता; ",
"ja544:150.3":	"निय्याथ चन्दसूरिया, ",
"ja544:150.4":	"यञ्ञत्थाय एकराजस्स। ",
"ja544:151.1":	"मंसरसभोजना न्हापकसुन्हापिता, ",
"ja544:151.2":	"कुण्डलिनो अगलुचन्दनविलित्ता; ",
"ja544:151.3":	"निय्याथ चन्दसूरिया, ",
"ja544:151.4":	"मातु कत्वा हदयसोकं। ",
"ja544:152.1":	"मंसरसभोजना न्हापकसुन्हापिता, ",
"ja544:152.2":	"कुण्डलिनो अगलुचन्दनविलित्ता; ",
"ja544:152.3":	"निय्याथ चन्दसूरिया, ",
"ja544:152.4":	"जनस्स कत्वा हदयसोकं”। ",
"ja544:153.1":	"सब्बस्मिं उपक्खटस्मिं, ",
"ja544:153.2":	"निसीदिते चन्दस्मिं यञ्ञत्थाय; ",
"ja544:153.3":	"पञ्चालराजधीता पञ्जलिका, ",
"ja544:153.4":	"सब्बपरिसाय समनुपरियायि। ",
"ja544:154.1":	"“येन सच्चेन खण्डहालो, ",
"ja544:154.2":	"पापकम्मं करोति दुम्मेधो; ",
"ja544:154.3":	"एतेन सच्चवज्जेन, ",
"ja544:154.4":	"समङ्गिनी सामिकेन होमि। ",
"ja544:155.1":	"ये इधत्थि अमनुस्सा, ",
"ja544:155.2":	"यानि च यक्खभूतभब्यानि; ",
"ja544:155.3":	"करोन्तु मे वेय्यावटिकं, ",
"ja544:155.4":	"समङ्गिनी सामिकेन होमि। ",
"ja544:156.1":	"या देवता इधागता, ",
"ja544:156.2":	"यानि च यक्खभूतभब्यानि; ",
"ja544:156.3":	"सरणेसिनिं अनाथं तायथ मं, ",
"ja544:156.4":	"याचामहं पति माहं अजेय्यं”। ",
"ja544:157.1":	"तं सुत्वा अमनुस्सो, ",
"ja544:157.2":	"अयोकूटं परिब्भमेत्वान; ",
"ja544:157.3":	"भयमस्स जनयन्तो, ",
"ja544:157.4":	"राजानं इदमवोच। ",
"ja544:158.1":	"“बुज्झस्सु खो राजकलि, ",
"ja544:158.2":	"मा ताहं मत्थकं निताळेसिं; ",
"ja544:158.3":	"मा जेट्ठपुत्तमवधि, ",
"ja544:158.4":	"अदूसकं सीहसङ्कासं। ",
"ja544:159.1":	"को ते दिट्ठो राजकलि, ",
"ja544:159.2":	"पुत्तभरियायो हञ्ञमानायो; ",
"ja544:159.3":	"सेट्ठि च गहपतयो, ",
"ja544:159.4":	"अदूसका सग्गकामा हि”। ",
"ja544:160.1":	"तं सुत्वा खण्डहालो, ",
"ja544:160.2":	"राजा च अब्भुतमिदं दिस्वान; ",
"ja544:160.3":	"सब्बेसं बन्धनानि मोचेसुं, ",
"ja544:160.4":	"यथा तं अनुपघातं। ",
"ja544:161.1":	"सब्बेसु विप्पमुत्तेसु, ",
"ja544:161.2":	"ये तत्थ समागता तदा आसुं; ",
"ja544:161.3":	"सब्बे एकेकलेड्डुकमदंसु, ",
"ja544:161.4":	"एस वधो खण्डहालस्स। ",
"ja544:162.1":	"सब्बे पविट्ठा निरयं, ",
"ja544:162.2":	"यथा तं पापकं करित्वान; ",
"ja544:162.3":	"न हि पापकम्मं कत्वा, ",
"ja544:162.4":	"लब्भा सुगतिं इतो गन्तुं। ",
"ja544:163.1":	"सब्बेसु विप्पमुत्तेसु, ",
"ja544:163.2":	"ये तत्थ समागता तदा आसुं; ",
"ja544:163.3":	"चन्दं अभिसिञ्चिंसु, ",
"ja544:163.4":	"समागता राजपरिसा च। ",
"ja544:164.1":	"सब्बेसु विप्पमुत्तेसु, ",
"ja544:164.2":	"ये तत्थ समागता तदा आसुं; ",
"ja544:164.3":	"चन्दं अभिसिञ्चिंसु, ",
"ja544:164.4":	"समागता राजकञ्ञायो च। ",
"ja544:165.1":	"सब्बेसु विप्पमुत्तेसु, ",
"ja544:165.2":	"ये तत्थ समागता तदा आसुं; ",
"ja544:165.3":	"चन्दं अभिसिञ्चिंसु, ",
"ja544:165.4":	"समागता देवपरिसा च। ",
"ja544:166.1":	"सब्बेसु विप्पमुत्तेसु, ",
"ja544:166.2":	"ये तत्थ समागता तदा आसुं; ",
"ja544:166.3":	"चन्दं अभिसिञ्चिंसु, ",
"ja544:166.4":	"समागता देवकञ्ञायो च। ",
"ja544:167.1":	"सब्बेसु विप्पमुत्तेसु, ",
"ja544:167.2":	"ये तत्थ समागता तदा आसुं; ",
"ja544:167.3":	"चेलुक्खेपमकरुं, ",
"ja544:167.4":	"समागता राजपरिसा च। ",
"ja544:168.1":	"सब्बेसु विप्पमुत्तेसु, ",
"ja544:168.2":	"ये तत्थ समागता तदा आसुं; ",
"ja544:168.3":	"चेलुक्खेपमकरुं, ",
"ja544:168.4":	"समागता राजकञ्ञायो च। ",
"ja544:169.1":	"सब्बेसु विप्पमुत्तेसु, ",
"ja544:169.2":	"ये तत्थ समागता तदा आसुं; ",
"ja544:169.3":	"चेलुक्खेपमकरुं, ",
"ja544:169.4":	"समागता देवपरिसा च। ",
"ja544:170.1":	"सब्बेसु विप्पमुत्तेसु, ",
"ja544:170.2":	"ये तत्थ समागता तदा आसुं; ",
"ja544:170.3":	"चेलुक्खेपमकरुं, ",
"ja544:170.4":	"समागता देवकञ्ञायो च। ",
"ja544:171.1":	"सब्बेसु विप्पमुत्तेसु, ",
"ja544:171.2":	"बहू आनन्दिता अहुं; ",
"ja544:171.3":	"नन्दिं पवेसि नगरं, ",
"ja544:171.4":	"बन्धना मोक्खो अघोसित्थाति। ",
"ja544:172.1":	"चन्दकुमारजातकं सत्तमं। "
}	
