{	
"ja407:0.1":	"जातक ",
"ja407:0.2":	"सत्तकनिपात ",
"ja407:0.3":	"गन्धारवग्ग ",
"ja407:0.4":	"२। महाकपिजातक ",
"ja407:1.1":	"“अत्तानं सङ्कमं कत्वा, ",
"ja407:1.2":	"यो सोत्थिं समतारयि; ",
"ja407:1.3":	"किं त्वं तेसं किमे तुय्हं, ",
"ja407:1.4":	"होन्ति एते महाकपि”। ",
"ja407:2.1":	"“राजाहं इस्सरो तेसं, ",
"ja407:2.2":	"यूथस्स परिहारको; ",
"ja407:2.3":	"तेसं सोकपरेतानं, ",
"ja407:2.4":	"भीतानं ते अरिन्दम। ",
"ja407:3.1":	"उल्लङ्घयित्वा अत्तानं, ",
"ja407:3.2":	"विस्सट्ठधनुनो सतं; ",
"ja407:3.3":	"ततो अपरपादेसु, ",
"ja407:3.4":	"दळ्हं बन्धं लतागुणं। ",
"ja407:4.1":	"छिन्नब्भमिव वातेन, ",
"ja407:4.2":	"नुण्णो रुक्खं उपागमिं; ",
"ja407:4.3":	"सोहं अप्पभवं तत्थ, ",
"ja407:4.4":	"साखं हत्थेहि अग्गहिं। ",
"ja407:5.1":	"तं मं वियायतं सन्तं, ",
"ja407:5.2":	"साखाय च लताय च; ",
"ja407:5.3":	"समनुक्कमन्ता पादेहि, ",
"ja407:5.4":	"सोत्थिं साखामिगा गता। ",
"ja407:6.1":	"तं मं न तपते बन्धो, ",
"ja407:6.2":	"मतो मे न तपेस्सति; ",
"ja407:6.3":	"सुखमाहरितं तेसं, ",
"ja407:6.4":	"येसं रज्जमकारयिं। ",
"ja407:7.1":	"एसा ते उपमा राज, ",
"ja407:7.2":	"तं सुणोहि अरिन्दम; ",
"ja407:7.3":	"रञ्ञा रट्ठस्स योग्गस्स, ",
"ja407:7.4":	"बलस्स निगमस्स च; ",
"ja407:7.5":	"सब्बेसं सुखमेट्ठब्बं, ",
"ja407:7.6":	"खत्तियेन पजानता”ति। ",
"ja407:8.1":	"महाकपिजातकं दुतियं। "
}	
