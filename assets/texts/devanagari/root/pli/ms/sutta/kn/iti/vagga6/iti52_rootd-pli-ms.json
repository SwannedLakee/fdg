{	
"iti52:0.1":	"इतिवुत्तक ५२ ",
"iti52:0.2":	"तिकनिपात ",
"iti52:0.3":	"पठमवग्ग ",
"iti52:0.4":	"पठमवेदनासुत्त ",
"iti52:1.1":	"वुत्तञ्हेतं भगवता वुत्तमरहताति मे सुतं: ",
"iti52:2.1":	"“तिस्सो इमा, भिक्खवे, वेदना। ",
"iti52:2.2":	"कतमा तिस्सो? ",
"iti52:2.3":	"सुखा वेदना, दुक्खा वेदना, अदुक्खमसुखा वेदना—",
"iti52:2.4":	"इमा खो, भिक्खवे, तिस्सो वेदना”ति। ",
"iti52:2.5":	"एतमत्थं भगवा अवोच। ",
"iti52:2.6":	"तत्थेतं इति वुच्चति: ",
"iti52:3.1":	"“समाहितो सम्पजानो, ",
"iti52:3.2":	"सतो बुद्धस्स सावको; ",
"iti52:3.3":	"वेदना च पजानाति, ",
"iti52:3.4":	"वेदनानञ्च सम्भवं। ",
"iti52:4.1":	"यत्थ चेता निरुज्झन्ति, ",
"iti52:4.2":	"मग्गञ्च खयगामिनं; ",
"iti52:4.3":	"वेदनानं खया भिक्खु, ",
"iti52:4.4":	"निच्छातो परिनिब्बुतो”ति। ",
"iti52:5.1":	"अयम्पि अत्थो वुत्तो भगवता, इति मे सुतन्ति। ",
"iti52:5.2":	"ततियं। "
}	
