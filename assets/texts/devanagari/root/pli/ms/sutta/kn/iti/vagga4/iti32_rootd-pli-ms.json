{	
"iti32:0.1":	"इतिवुत्तक ३२ ",
"iti32:0.2":	"दुकनिपात ",
"iti32:0.3":	"पठमवग्ग ",
"iti32:0.4":	"पठमसीलसुत्त ",
"iti32:1.1":	"वुत्तञ्हेतं भगवता वुत्तमरहताति मे सुतं: ",
"iti32:2.1":	"“द्वीहि, भिक्खवे, धम्मेहि समन्नागतो पुग्गलो यथाभतं निक्खित्तो एवं निरये। ",
"iti32:2.2":	"कतमेहि द्वीहि? ",
"iti32:2.3":	"पापकेन च सीलेन, पापिकाय च दिट्ठिया। ",
"iti32:2.4":	"इमेहि खो, भिक्खवे, द्वीहि धम्मेहि समन्नागतो पुग्गलो यथाभतं निक्खित्तो एवं निरये”ति। ",
"iti32:2.5":	"एतमत्थं भगवा अवोच। ",
"iti32:2.6":	"तत्थेतं इति वुच्चति: ",
"iti32:3.1":	"“पापकेन च सीलेन, ",
"iti32:3.2":	"पापिकाय च दिट्ठिया; ",
"iti32:3.3":	"एतेहि द्वीहि धम्मेहि, ",
"iti32:3.4":	"यो समन्नागतो नरो; ",
"iti32:3.5":	"कायस्स भेदा दुप्पञ्ञो, ",
"iti32:3.6":	"निरयं सोपपज्जती”ति। ",
"iti32:4.1":	"अयम्पि अत्थो वुत्तो भगवता, इति मे सुतन्ति। ",
"iti32:4.2":	"पञ्चमं। "
}	
