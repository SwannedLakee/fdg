{	
"ja402:0.1":	"जातक ",
"ja402:0.2":	"सत्तकनिपात ",
"ja402:0.3":	"कुक्कुवग्ग ",
"ja402:0.4":	"७। सत्तुभस्तजातक ",
"ja402:1.1":	"“विब्भन्तचित्तो कुपितिन्द्रियोसि, ",
"ja402:1.2":	"नेत्तेहि ते वारिगणा सवन्ति; ",
"ja402:1.3":	"किं ते नट्ठं किं पन पत्थयानो, ",
"ja402:1.4":	"इधागमा ब्रह्मे तदिङ्घ ब्रूहि”। ",
"ja402:2.1":	"“मिय्येथ भरिया वजतो ममज्ज, ",
"ja402:2.2":	"अगच्छतो मरणमाह यक्खो; ",
"ja402:2.3":	"एतेन दुक्खेन पवेधितोस्मि, ",
"ja402:2.4":	"अक्खाहि मे सेनक एतमत्थं”। ",
"ja402:3.1":	"“बहूनि ठानानि विचिन्तयित्वा, ",
"ja402:3.2":	"यमेत्थ वक्खामि तदेव सच्चं; ",
"ja402:3.3":	"मञ्ञामि ते ब्राह्मण सत्तुभस्तं, ",
"ja402:3.4":	"अजानतो कण्हसप्पो पविट्ठो। ",
"ja402:4.1":	"आदाय दण्डं परिसुम्भ भस्तं, ",
"ja402:4.2":	"पस्सेळमूगं उरगं दुजिव्हं; ",
"ja402:4.3":	"छिन्दज्ज कङ्खं विचिकिच्छितानि, ",
"ja402:4.4":	"भुजङ्गमं पस्स पमुञ्च भस्तं”। ",
"ja402:5.1":	"संविग्गरूपो परिसाय मज्झे, ",
"ja402:5.2":	"सो ब्राह्मणो सत्तुभस्तं पमुञ्चि; ",
"ja402:5.3":	"अथ निक्खमि उरगो उग्गतेजो, ",
"ja402:5.4":	"आसीविसो सप्पो फणं करित्वा। ",
"ja402:6.1":	"“सुलद्धलाभा जनकस्स रञ्ञो, ",
"ja402:6.2":	"यो पस्सती सेनकं साधुपञ्ञं; ",
"ja402:6.3":	"विवट्टछद्दो नुसि सब्बदस्सी, ",
"ja402:6.4":	"ञाणं नु ते ब्राह्मण भिंसरूपं”। ",
"ja402:7.1":	"“इमानि मे सत्तसतानि अत्थि, ",
"ja402:7.2":	"गण्हाहि सब्बानि ददामि तुय्हं; ",
"ja402:7.3":	"तया हि मे जीवितमज्ज लद्धं, ",
"ja402:7.4":	"अथोपि भरियाय मकासि सोत्थिं”। ",
"ja402:8.1":	"“न पण्डिता वेतनमादियन्ति, ",
"ja402:8.2":	"चित्राहि गाथाहि सुभासिताहि; ",
"ja402:8.3":	"इतोपि ते ब्रह्मे ददन्तु वित्तं, ",
"ja402:8.4":	"आदाय त्वं गच्छ सकं निकेतन्”ति। ",
"ja402:9.1":	"सत्तुभस्तजातकं सत्तमं। "
}	
