{	
"ja333:0.1":	"जातक ",
"ja333:0.2":	"चतुक्कनिपात ",
"ja333:0.3":	"कोकिलवग्ग ",
"ja333:0.4":	"३। पक्कगोधजातक ",
"ja333:1.1":	"“तदेव मे त्वं विदितो, ",
"ja333:1.2":	"वनमज्झे रथेसभ; ",
"ja333:1.3":	"यस्स ते खग्गबद्धस्स, ",
"ja333:1.4":	"सन्नद्धस्स तिरीटिनो; ",
"ja333:1.5":	"अस्सत्थदुमसाखाय, ",
"ja333:1.6":	"पक्का गोधा पलायथ”। ",
"ja333:2.1":	"“नमे नमन्तस्स भजे भजन्तं, ",
"ja333:2.2":	"किच्चानुकुब्बस्स करेय्य किच्चं; ",
"ja333:2.3":	"नानत्थकामस्स करेय्य अत्थं, ",
"ja333:2.4":	"असम्भजन्तम्पि न सम्भजेय्य। ",
"ja333:3.1":	"चजे चजन्तं वनथं न कयिरा, ",
"ja333:3.2":	"अपेतचित्तेन न सम्भजेय्य; ",
"ja333:3.3":	"दिजो दुमं खीणफलन्ति ञत्वा, ",
"ja333:3.4":	"अञ्ञं समेक्खेय्य महा हि लोको”। ",
"ja333:4.1":	"“सो ते करिस्सामि यथानुभावं, ",
"ja333:4.2":	"कतञ्ञुतं खत्तिये पेक्खमानो; ",
"ja333:4.3":	"सब्बञ्च ते इस्सरियं ददामि, ",
"ja333:4.4":	"यस्सिच्छसी तस्स तुवं ददामी”ति। ",
"ja333:5.1":	"पक्कगोधजातकं ततियं। "
}	
