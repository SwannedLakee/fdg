{	
"dhp167:0.1":	"खुद्दकनिकाय ",
"dhp167:0.2":	"धम्मपद ",
"dhp167:0.3":	"लोकवग्ग ",
"dhp167:0.4":	"दहरभिक्खुवत्थु ",
"dhp167:1":	"हीनं धम्मं न सेवेय्य, ",
"dhp167:2":	"पमादेन न संवसे; ",
"dhp167:3":	"मिच्छादिट्ठिं न सेवेय्य, ",
"dhp167:4":	"न सिया लोकवड्ढनो। ",
"dhp168:0":	"सुद्धोदनवत्थु ",
"dhp168:1":	"उत्तिट्ठे नप्पमज्जेय्य, ",
"dhp168:2":	"धम्मं सुचरितं चरे; ",
"dhp168:3":	"धम्मचारी सुखं सेति, ",
"dhp168:4":	"अस्मिं लोके परम्हि च। ",
"dhp169:1":	"धम्मं चरे सुचरितं, ",
"dhp169:2":	"न नं दुच्चरितं चरे; ",
"dhp169:3":	"धम्मचारी सुखं सेति, ",
"dhp169:4":	"अस्मिं लोके परम्हि च। ",
"dhp170:0":	"पञ्चसतविपस्सकभिक्खुवत्थु ",
"dhp170:1":	"यथा पुब्बुळकं पस्से, ",
"dhp170:2":	"यथा पस्से मरीचिकं; ",
"dhp170:3":	"एवं लोकं अवेक्खन्तं, ",
"dhp170:4":	"मच्चुराजा न पस्सति। ",
"dhp171:0":	"अभयराजकुमारवत्थु ",
"dhp171:1":	"एथ पस्सथिमं लोकं, ",
"dhp171:2":	"चित्तं राजरथूपमं; ",
"dhp171:3":	"यत्थ बाला विसीदन्ति, ",
"dhp171:4":	"नत्थि सङ्गो विजानतं। ",
"dhp172:0":	"सम्मज्जनत्थेरवत्थु ",
"dhp172:1":	"यो च पुब्बे पमज्जित्वा, ",
"dhp172:2":	"पच्छा सो नप्पमज्जति; ",
"dhp172:3":	"सोमं लोकं पभासेति, ",
"dhp172:4":	"अब्भा मुत्तोव चन्दिमा। ",
"dhp173:0":	"अङ्गुलिमालत्थेरवत्थु ",
"dhp173:1":	"यस्स पापं कतं कम्मं, ",
"dhp173:2":	"कुसलेन पिधीयति; ",
"dhp173:3":	"सोमं लोकं पभासेति, ",
"dhp173:4":	"अब्भा मुत्तोव चन्दिमा। ",
"dhp174:0":	"पेसकारधीतावत्थु ",
"dhp174:1":	"अन्धभूतो अयं लोको, ",
"dhp174:2":	"तनुकेत्थ विपस्सति; ",
"dhp174:3":	"सकुणो जालमुत्तोव, ",
"dhp174:4":	"अप्पो सग्गाय गच्छति। ",
"dhp175:0":	"तिंसभिक्खुवत्थु ",
"dhp175:1":	"हंसादिच्चपथे यन्ति, ",
"dhp175:2":	"आकासे यन्ति इद्धिया; ",
"dhp175:3":	"नीयन्ति धीरा लोकम्हा, ",
"dhp175:4":	"जेत्वा मारं सवाहिनिं। ",
"dhp176:0":	"चिञ्चमाणविकावत्थु ",
"dhp176:1":	"एकं धम्मं अतीतस्स, ",
"dhp176:2":	"मुसावादिस्स जन्तुनो; ",
"dhp176:3":	"वितिण्णपरलोकस्स, ",
"dhp176:4":	"नत्थि पापं अकारियं। ",
"dhp177:0":	"असदिसदानवत्थु ",
"dhp177:1":	"न वे कदरिया देवलोकं वजन्ति, ",
"dhp177:2":	"बाला हवे नप्पसंसन्ति दानं; ",
"dhp177:3":	"धीरो च दानं अनुमोदमानो, ",
"dhp177:4":	"तेनेव सो होति सुखी परत्थ। ",
"dhp178:0":	"अनाथपिण्डिकपुत्तकालवत्थु ",
"dhp178:1":	"पथब्या एकरज्जेन, ",
"dhp178:2":	"सग्गस्स गमनेन वा; ",
"dhp178:3":	"सब्बलोकाधिपच्चेन, ",
"dhp178:4":	"सोतापत्तिफलं वरं। ",
"dhp178:5":	"लोकवग्गो तेरसमो। "
}	
