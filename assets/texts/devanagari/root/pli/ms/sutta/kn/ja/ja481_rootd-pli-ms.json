{	
"ja481:0.1":	"जातक ",
"ja481:0.2":	"तेरसकनिपात ",
"ja481:0.3":	"अम्बवग्ग ",
"ja481:0.4":	"८। तक्कारियजातक ",
"ja481:1.1":	"“अहमेव दुब्भासितं भासि बालो, ",
"ja481:1.2":	"भेकोवरञ्ञे अहिमव्हायमानो; ",
"ja481:1.3":	"तक्कारिये सोब्भमिमं पतामि, ",
"ja481:1.4":	"न किरेव साधु अतिवेलभाणी”। ",
"ja481:2.1":	"“पप्पोति मच्चो अतिवेलभाणी, ",
"ja481:2.2":	"बन्धं वधं सोकपरिद्दवञ्च; ",
"ja481:2.3":	"अत्तानमेव गरहासि एत्थ, ",
"ja481:2.4":	"आचेर यं तं निखणन्ति सोब्भे”। ",
"ja481:3.1":	"“किमेवहं तुण्डिलमनुपुच्छिं, ",
"ja481:3.2":	"करेय्य सं भातरं काळिकायं; ",
"ja481:3.3":	"नग्गोवहं वत्थयुगञ्च जीनो, ",
"ja481:3.4":	"अयम्पि अत्थो बहुतादिसोव”। ",
"ja481:4.1":	"“यो युज्झमानानमयुज्झमानो, ",
"ja481:4.2":	"मेण्डन्तरं अच्चुपती कुलिङ्गो; ",
"ja481:4.3":	"सो पिंसितो मेण्डसिरेहि तत्थ, ",
"ja481:4.4":	"अयम्पि अत्थो बहुतादिसोव। ",
"ja481:5.1":	"चतुरो जना पोत्थकमग्गहेसुं, ",
"ja481:5.2":	"एकञ्च पोसं अनुरक्खमाना; ",
"ja481:5.3":	"सब्बेव ते भिन्नसिरा सयिंसु, ",
"ja481:5.4":	"अयम्पि अत्थो बहुतादिसोव। ",
"ja481:6.1":	"अजा यथा वेळुगुम्बस्मिं बद्धा, ",
"ja481:6.2":	"अवक्खिपन्ती असिमज्झगच्छि; ",
"ja481:6.3":	"तेनेव तस्सा गलकावकन्तं, ",
"ja481:6.4":	"अयम्पि अत्थो बहुतादिसोव”। ",
"ja481:7.1":	"“इमे न देवा न गन्धब्बपुत्ता, ",
"ja481:7.2":	"मिगा इमे अत्थवसं गता मे; ",
"ja481:7.3":	"एकञ्च नं सायमासे पचन्तु, ",
"ja481:7.4":	"एकं पुनप्पातरासे पचन्तु”। ",
"ja481:8.1":	"“सतं सहस्सानि दुभासितानि, ",
"ja481:8.2":	"कलम्पि नाग्घन्ति सुभासितस्स; ",
"ja481:8.3":	"दुब्भासितं सङ्कमानो किलेसो, ",
"ja481:8.4":	"तस्मा तुण्ही किम्पुरिसा न बाल्या”। ",
"ja481:9.1":	"“या मेसा ब्याहासि पमुञ्चथेतं, ",
"ja481:9.2":	"गिरिञ्च नं हिमवन्तं नयन्तु; ",
"ja481:9.3":	"इमञ्च खो देन्तु महानसाय, ",
"ja481:9.4":	"पातोव नं पातरासे पचन्तु”। ",
"ja481:10.1":	"“पज्जुन्ननाथा पसवो, ",
"ja481:10.2":	"पसुनाथा अयं पजा; ",
"ja481:10.3":	"त्वं नाथोसि महाराज, ",
"ja481:10.4":	"नाथोहं भरियाय मे; ",
"ja481:10.5":	"द्विन्नमञ्ञतरं ञत्वा, ",
"ja481:10.6":	"मुत्तो गच्छेय्य पब्बतं। ",
"ja481:11.1":	"न वे निन्दा सुपरिवज्जयेथ, ",
"ja481:11.2":	"नाना जना सेवितब्बा जनिन्द; ",
"ja481:11.3":	"येनेव एको लभते पसंसं, ",
"ja481:11.4":	"तेनेव अञ्ञो लभते निन्दितारं। ",
"ja481:12.1":	"सब्बो लोको परिचित्तो अतिचित्तो, ",
"ja481:12.2":	"सब्बो लोको चित्तवा सम्हि चित्ते; ",
"ja481:12.3":	"पच्चेकचित्ता पुथु सब्बसत्ता, ",
"ja481:12.4":	"कस्सीध चित्तस्स वसेन वत्ते”। ",
"ja481:13.1":	"“तुण्ही अहू किम्पुरिसो सभरियो, ",
"ja481:13.2":	"यो दानि ब्याहासि भयस्स भीतो; ",
"ja481:13.3":	"सो दानि मुत्तो सुखितो अरोगो, ",
"ja481:13.4":	"वाचाकिरेवत्थवती नरानन्”ति। ",
"ja481:14.1":	"तक्कारियजातकं अट्ठमं। "
}	
