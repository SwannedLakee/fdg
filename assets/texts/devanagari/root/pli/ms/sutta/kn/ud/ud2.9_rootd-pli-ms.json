{	
"ud2.9:0.1":	"उदान २।९ ",
"ud2.9:0.2":	"विसाखासुत्त ",
"ud2.9:1.1":	"एवं मे सुतं—",
"ud2.9:1.2":	"एकं समयं भगवा सावत्थियं विहरति पुब्बारामे मिगारमातुपासादे। ",
"ud2.9:1.3":	"तेन खो पन समयेन विसाखाय मिगारमातुया कोचिदेव अत्थो रञ्ञे पसेनदिम्हि कोसले पटिबद्धो होति। ",
"ud2.9:1.4":	"तं राजा पसेनदि कोसलो न यथाधिप्पायं तीरेति। ",
"ud2.9:2.1":	"अथ खो विसाखा मिगारमाता दिवा दिवस्स येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। ",
"ud2.9:2.2":	"एकमन्तं निसिन्नं खो विसाखं मिगारमातरं भगवा एतदवोच: ",
"ud2.9:2.3":	"“हन्द कुतो नु त्वं, विसाखे, आगच्छसि दिवा दिवस्सा”ति? ",
"ud2.9:2.4":	"“इध मे, भन्ते, कोचिदेव अत्थो रञ्ञे पसेनदिम्हि कोसले पटिबद्धो; ",
"ud2.9:2.5":	"तं राजा पसेनदि कोसलो न यथाधिप्पायं तीरेती”ति। ",
"ud2.9:3.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud2.9:4.1":	"“सब्बं परवसं दुक्खं, ",
"ud2.9:4.2":	"सब्बं इस्सरियं सुखं; ",
"ud2.9:4.3":	"साधारणे विहञ्ञन्ति, ",
"ud2.9:4.4":	"योगा हि दुरतिक्कमा”ति। ",
"ud2.9:4.5":	"नवमं। "
}	
