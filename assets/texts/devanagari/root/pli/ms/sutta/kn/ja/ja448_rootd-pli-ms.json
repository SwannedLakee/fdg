{	
"ja448:0.1":	"जातक ",
"ja448:0.2":	"दसकनिपात ",
"ja448:0.3":	"चतुद्वारवग्ग ",
"ja448:0.4":	"१०। कुक्कुटजातक ",
"ja448:1.1":	"“नास्मसे कतपापम्हि, ",
"ja448:1.2":	"नास्मसे अलिकवादिने; ",
"ja448:1.3":	"नास्मसे अत्तत्थपञ्ञम्हि, ",
"ja448:1.4":	"अतिसन्तेपि नास्मसे। ",
"ja448:2.1":	"भवन्ति हेके पुरिसा, ",
"ja448:2.2":	"गोपिपासिकजातिका; ",
"ja448:2.3":	"घसन्ति मञ्ञे मित्तानि, ",
"ja448:2.4":	"वाचाय न च कम्मुना। ",
"ja448:3.1":	"सुक्खञ्जलिपग्गहिता, ",
"ja448:3.2":	"वाचाय पलिगुण्ठिता; ",
"ja448:3.3":	"मनुस्सफेग्गू नासीदे, ",
"ja448:3.4":	"यस्मिं नत्थि कतञ्ञुता। ",
"ja448:4.1":	"न हि अञ्ञञ्ञचित्तानं, ",
"ja448:4.2":	"इत्थीनं पुरिसान वा; ",
"ja448:4.3":	"नानाविकत्वा संसग्गं, ",
"ja448:4.4":	"तादिसम्पि च नास्मसे। ",
"ja448:5.1":	"अनरियकम्ममोक्कन्तं, ",
"ja448:5.2":	"अथेतं सब्बघातिनं; ",
"ja448:5.3":	"निसितंव पटिच्छन्नं, ",
"ja448:5.4":	"तादिसम्पि च नास्मसे। ",
"ja448:6.1":	"मित्तरूपेनिधेकच्चे, ",
"ja448:6.2":	"साखल्येन अचेतसा; ",
"ja448:6.3":	"विविधेहि उपायन्ति, ",
"ja448:6.4":	"तादिसम्पि च नास्मसे। ",
"ja448:7.1":	"आमिसं वा धनं वापि, ",
"ja448:7.2":	"यत्थ पस्सति तादिसो; ",
"ja448:7.3":	"दुब्भिं करोति दुम्मेधो, ",
"ja448:7.4":	"तञ्च हन्त्वान गच्छति”। ",
"ja448:8.1":	"“मित्तरूपेन बहवो, ",
"ja448:8.2":	"छन्ना सेवन्ति सत्तवो; ",
"ja448:8.3":	"जहे कापुरिसे हेते, ",
"ja448:8.4":	"कुक्कुटो विय सेनकं। ",
"ja448:9.1":	"यो च उप्पतितं अत्थं, ",
"ja448:9.2":	"न खिप्पमनुबुज्झति; ",
"ja448:9.3":	"अमित्तवसमन्वेति, ",
"ja448:9.4":	"पच्छा च अनुतप्पति। ",
"ja448:10.1":	"यो च उप्पतितं अत्थं, ",
"ja448:10.2":	"खिप्पमेव निबोधति; ",
"ja448:10.3":	"मुच्चते सत्तुसम्बाधा, ",
"ja448:10.4":	"कुक्कुटो विय सेनका। ",
"ja448:11.1":	"तं तादिसं कूटमिवोड्डितं वने, ",
"ja448:11.2":	"अधम्मिकं निच्चविधंसकारिनं; ",
"ja448:11.3":	"आरा विवज्जेय्य नरो विचक्खणो, ",
"ja448:11.4":	"सेनं यथा कुक्कुटो वंसकानने”ति। ",
"ja448:12.1":	"कुक्कुटजातकं दसमं। "
}	
