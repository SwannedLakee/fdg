{	
"iti60:0.1":	"इतिवुत्तक ६० ",
"iti60:0.2":	"तिकनिपात ",
"iti60:0.3":	"दुतियवग्ग ",
"iti60:0.4":	"पुञ्ञकिरियवत्थुसुत्त ",
"iti60:1.1":	"वुत्तञ्हेतं भगवता वुत्तमरहताति मे सुतं: ",
"iti60:2.1":	"“तीणिमानि, भिक्खवे, पुञ्ञकिरियवत्थूनि। ",
"iti60:2.2":	"कतमानि तीणि? ",
"iti60:2.3":	"दानमयं पुञ्ञकिरियवत्थु, सीलमयं पुञ्ञकिरियवत्थु, भावनामयं पुञ्ञकिरियवत्थु—",
"iti60:2.4":	"इमानि खो, भिक्खवे, तीणि पुञ्ञकिरियवत्थूनी”ति। ",
"iti60:2.5":	"एतमत्थं भगवा अवोच। ",
"iti60:2.6":	"तत्थेतं इति वुच्चति: ",
"iti60:3.1":	"“पुञ्ञमेव सो सिक्खेय्य, ",
"iti60:3.2":	"आयतग्गं सुखुद्रयं; ",
"iti60:3.3":	"दानञ्च समचरियञ्च, ",
"iti60:3.4":	"मेत्तचित्तञ्च भावये। ",
"iti60:4.1":	"एते धम्मे भावयित्वा, ",
"iti60:4.2":	"तयो सुखसमुद्दये; ",
"iti60:4.3":	"अब्याबज्झं सुखं लोकं, ",
"iti60:4.4":	"पण्डितो उपपज्जती”ति। ",
"iti60:5.1":	"अयम्पि अत्थो वुत्तो भगवता, इति मे सुतन्ति। ",
"iti60:5.2":	"पठमं। "
}	
