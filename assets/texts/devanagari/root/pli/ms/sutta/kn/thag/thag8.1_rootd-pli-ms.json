{	
"thag8.1:0.1":	"थेरगाथा ८।१ ",
"thag8.1:0.2":	"अट्ठकनिपात ",
"thag8.1:0.3":	"पठमवग्ग ",
"thag8.1:0.4":	"महाकच्चायनत्थेरगाथा ",
"thag8.1:1.1":	"“कम्मं बहुकं न कारये, ",
"thag8.1:1.2":	"परिवज्जेय्य जनं न उय्यमे; ",
"thag8.1:1.3":	"सो उस्सुक्को रसानुगिद्धो, ",
"thag8.1:1.4":	"अत्थं रिञ्चति यो सुखाधिवाहो। ",
"thag8.1:2.1":	"पङ्कोति हि नं अवेदयुं, ",
"thag8.1:2.2":	"यायं वन्दनपूजना कुलेसु; ",
"thag8.1:2.3":	"सुखुमं सल्लं दुरुब्बहं, ",
"thag8.1:2.4":	"सक्कारो कापुरिसेन दुज्जहो। ",
"thag8.1:3.1":	"न परस्सुपनिधाय, ",
"thag8.1:3.2":	"कम्मं मच्चस्स पापकं; ",
"thag8.1:3.3":	"अत्तना तं न सेवेय्य, ",
"thag8.1:3.4":	"कम्मबन्धू हि मातिया। ",
"thag8.1:4.1":	"न परे वचना चोरो, ",
"thag8.1:4.2":	"न परे वचना मुनि; ",
"thag8.1:4.3":	"अत्ता च नं यथावेदि, ",
"thag8.1:4.4":	"देवापि नं तथा विदू। ",
"thag8.1:5.1":	"परे च न विजानन्ति, ",
"thag8.1:5.2":	"मयमेत्थ यमामसे; ",
"thag8.1:5.3":	"ये च तत्थ विजानन्ति, ",
"thag8.1:5.4":	"ततो सम्मन्ति मेधगा। ",
"thag8.1:6.1":	"जीवते वापि सप्पञ्ञो, ",
"thag8.1:6.2":	"अपि वित्तपरिक्खयो; ",
"thag8.1:6.3":	"पञ्ञाय च अलाभेन, ",
"thag8.1:6.4":	"वित्तवापि न जीवति। ",
"thag8.1:7.1":	"सब्बं सुणाति सोतेन, ",
"thag8.1:7.2":	"सब्बं पस्सति चक्खुना; ",
"thag8.1:7.3":	"न च दिट्ठं सुतं धीरो, ",
"thag8.1:7.4":	"सब्बं उज्झितुमरहति। ",
"thag8.1:8.1":	"चक्खुमास्स यथा अन्धो, ",
"thag8.1:8.2":	"सोतवा बधिरो यथा; ",
"thag8.1:8.3":	"पञ्ञवास्स यथा मूगो, ",
"thag8.1:8.4":	"बलवा दुब्बलोरिव; ",
"thag8.1:8.5":	"अथ अत्थे समुप्पन्ने, ",
"thag8.1:8.6":	"सयेथ मतसायिकन्”ति। ",
"thag8.1:8.7":	"… महाकच्चायनो थेरो …। "
}	
