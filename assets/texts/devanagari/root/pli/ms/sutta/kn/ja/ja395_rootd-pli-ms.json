{	
"ja395:0.1":	"जातक ",
"ja395:0.2":	"छक्कनिपात ",
"ja395:0.3":	"खरपुत्तवग्ग ",
"ja395:0.4":	"१०। पारावतजातक ",
"ja395:1.1":	"“चिरस्सं वत पस्सामि, ",
"ja395:1.2":	"सहायं मणिधारिनं; ",
"ja395:1.3":	"सुकता मस्सुकुत्तिया, ",
"ja395:1.4":	"सोभते वत मे सखा”। ",
"ja395:2.1":	"“परूळ्हकच्छनखलोमो, ",
"ja395:2.2":	"अहं कम्मेसु ब्यावटो; ",
"ja395:2.3":	"चिरस्सं न्हापितं लद्धा, ",
"ja395:2.4":	"लोमं तं अज्ज हारयिं”। ",
"ja395:3.1":	"“यन्नु लोमं अहारेसि, ",
"ja395:3.2":	"दुल्लभं लद्ध कप्पकं; ",
"ja395:3.3":	"अथ किञ्चरहि ते सम्म, ",
"ja395:3.4":	"कण्ठे किणिकिणायति”। ",
"ja395:4.1":	"“मनुस्ससुखुमालानं, ",
"ja395:4.2":	"मणि कण्ठेसु लम्बति; ",
"ja395:4.3":	"तेसाहं अनुसिक्खामि, ",
"ja395:4.4":	"मा त्वं मञ्ञि दवा कतं। ",
"ja395:5.1":	"सचेपिमं पिहयसि, ",
"ja395:5.2":	"मस्सुकुत्तिं सुकारितं; ",
"ja395:5.3":	"कारयिस्सामि ते सम्म, ",
"ja395:5.4":	"मणिञ्चापि ददामि ते”। ",
"ja395:6.1":	"“त्वञ्ञेव मणिना छन्नो, ",
"ja395:6.2":	"सुकताय च मस्सुया; ",
"ja395:6.3":	"आमन्त खो तं गच्छामि, ",
"ja395:6.4":	"पियं मे तवदस्सनन्”ति। ",
"ja395:7.1":	"पारावतजातकं दसमं। ",
"ja395:7.2":	"खरपुत्तवग्गो दुतियो। ",
"ja395:8.1":	"तस्सुद्दानं ",
"ja395:9.1":	"अथ पस्स ससूचि च तुण्डिलको, ",
"ja395:9.2":	"मिग मय्हकपञ्चमपक्खिवरो; ",
"ja395:9.3":	"अथ पञ्जलि वारिज मेज्झ पुन, ",
"ja395:9.4":	"अथ वट्ट कपोतवरेन दसाति। ",
"ja395:10.1":	"अथ वग्गुद्दानं ",
"ja395:11.1":	"अथ वग्गं पकित्तिस्सं, ",
"ja395:11.2":	"छनिपातं वरुत्तमे; ",
"ja395:11.3":	"अवारिया च खरो च, ",
"ja395:11.4":	"द्वे च वुत्ता सुब्यञ्जनाति। ",
"ja395:12.1":	"छक्कनिपातं निट्ठितं। "
}	
