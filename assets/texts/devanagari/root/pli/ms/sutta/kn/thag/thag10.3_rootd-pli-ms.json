{	
"thag10.3:0.1":	"थेरगाथा १०।३ ",
"thag10.3:0.2":	"दसकनिपात ",
"thag10.3:0.3":	"पठमवग्ग ",
"thag10.3:0.4":	"महाकप्पिनत्थेरगाथा ",
"thag10.3:1.1":	"“अनागतं यो पटिकच्च पस्सति, ",
"thag10.3:1.2":	"हितञ्च अत्थं अहितञ्च तं द्वयं; ",
"thag10.3:1.3":	"विद्देसिनो तस्स हितेसिनो वा, ",
"thag10.3:1.4":	"रन्धं न पस्सन्ति समेक्खमाना। ",
"thag10.3:2.1":	"आनापानसती यस्स, ",
"thag10.3:2.2":	"परिपुण्णा सुभाविता; ",
"thag10.3:2.3":	"अनुपुब्बं परिचिता, ",
"thag10.3:2.4":	"यथा बुद्धेन देसिता; ",
"thag10.3:2.5":	"सोमं लोकं पभासेति, ",
"thag10.3:2.6":	"अब्भा मुत्तोव चन्दिमा। ",
"thag10.3:3.1":	"ओदातं वत मे चित्तं, ",
"thag10.3:3.2":	"अप्पमाणं सुभावितं; ",
"thag10.3:3.3":	"निब्बिद्धं पग्गहीतञ्च, ",
"thag10.3:3.4":	"सब्बा ओभासते दिसा। ",
"thag10.3:4.1":	"जीवते वापि सप्पञ्ञो, ",
"thag10.3:4.2":	"अपि वित्तपरिक्खयो; ",
"thag10.3:4.3":	"पञ्ञाय च अलाभेन, ",
"thag10.3:4.4":	"वित्तवापि न जीवति। ",
"thag10.3:5.1":	"पञ्ञा सुतविनिच्छिनी, ",
"thag10.3:5.2":	"पञ्ञा कित्तिसिलोकवद्धनी; ",
"thag10.3:5.3":	"पञ्ञासहितो नरो इध, ",
"thag10.3:5.4":	"अपि दुक्खेसु सुखानि विन्दति। ",
"thag10.3:6.1":	"नायं अज्जतनो धम्मो, ",
"thag10.3:6.2":	"नच्छेरो नपि अब्भुतो; ",
"thag10.3:6.3":	"यत्थ जायेथ मीयेथ, ",
"thag10.3:6.4":	"तत्थ किं विय अब्भुतं। ",
"thag10.3:7.1":	"अनन्तरं हि जातस्स, ",
"thag10.3:7.2":	"जीविता मरणं धुवं; ",
"thag10.3:7.3":	"जाता जाता मरन्तीध, ",
"thag10.3:7.4":	"एवंधम्मा हि पाणिनो। ",
"thag10.3:8.1":	"न हेतदत्थाय मतस्स होति, ",
"thag10.3:8.2":	"यं जीवितत्थं परपोरिसानं; ",
"thag10.3:8.3":	"मतम्हि रुण्णं न यसो न लोक्यं, ",
"thag10.3:8.4":	"न वण्णितं समणब्राह्मणेहि। ",
"thag10.3:9.1":	"चक्खुं सरीरं उपहन्ति तेन, ",
"thag10.3:9.2":	"निहीयति वण्णबलं मती च; ",
"thag10.3:9.3":	"आनन्दिनो तस्स दिसा भवन्ति, ",
"thag10.3:9.4":	"हितेसिनो नास्स सुखी भवन्ति। ",
"thag10.3:10.1":	"तस्मा हि इच्छेय्य कुले वसन्ते, ",
"thag10.3:10.2":	"मेधाविनो चेव बहुस्सुते च; ",
"thag10.3:10.3":	"येसं हि पञ्ञाविभवेन किच्चं, ",
"thag10.3:10.4":	"तरन्ति नावाय नदिंव पुण्णन्”ति। ",
"thag10.3:10.5":	"… महाकप्पिनो थेरो …। "
}	
