{	
"thag6.10:0.1":	"थेरगाथा ६।१० ",
"thag6.10:0.2":	"छक्कनिपात ",
"thag6.10:0.3":	"पठमवग्ग ",
"thag6.10:0.4":	"सुमनत्थेरगाथा ",
"thag6.10:1.1":	"“यदा नवो पब्बजितो, ",
"thag6.10:1.2":	"जातिया सत्तवस्सिको; ",
"thag6.10:1.3":	"इद्धिया अभिभोत्वान, ",
"thag6.10:1.4":	"पन्नगिन्दं महिद्धिकं। ",
"thag6.10:2.1":	"उपज्झायस्स उदकं, ",
"thag6.10:2.2":	"अनोतत्ता महासरा; ",
"thag6.10:2.3":	"आहरामि ततो दिस्वा, ",
"thag6.10:2.4":	"मं सत्था एतदब्रवि”। ",
"thag6.10:3.1":	"“सारिपुत्त इमं पस्स, ",
"thag6.10:3.2":	"आगच्छन्तं कुमारकं; ",
"thag6.10:3.3":	"उदककुम्भमादाय, ",
"thag6.10:3.4":	"अज्झत्तं सुसमाहितं। ",
"thag6.10:4.1":	"पासादिकेन वत्तेन, ",
"thag6.10:4.2":	"कल्याणैरियापथो; ",
"thag6.10:4.3":	"सामणेरोनुरुद्धस्स, ",
"thag6.10:4.4":	"इद्धिया च विसारदो। ",
"thag6.10:5.1":	"आजानीयेन आजञ्ञो, ",
"thag6.10:5.2":	"साधुना साधुकारितो; ",
"thag6.10:5.3":	"विनीतो अनुरुद्धेन, ",
"thag6.10:5.4":	"कतकिच्चेन सिक्खितो। ",
"thag6.10:6.1":	"सो पत्वा परमं सन्तिं, ",
"thag6.10:6.2":	"सच्छिकत्वा अकुप्पतं; ",
"thag6.10:6.3":	"सामणेरो स सुमनो, ",
"thag6.10:6.4":	"मा मं जञ्ञाति इच्छती”ति। ",
"thag6.10:6.5":	"… सुमनो थेरो …। "
}	
