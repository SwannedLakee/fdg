{	
"ja385:0.1":	"जातक ",
"ja385:0.2":	"छक्कनिपात ",
"ja385:0.3":	"अवारियवग्ग ",
"ja385:0.4":	"१०। नन्दियमिगराजजातक ",
"ja385:1.1":	"“सचे ब्राह्मण गच्छेसि, ",
"ja385:1.2":	"साकेते अज्जुनं वनं; ",
"ja385:1.3":	"वज्जासि नन्दियं नाम, ",
"ja385:1.4":	"पुत्तं अस्माकमोरसं; ",
"ja385:1.5":	"माता पिता च ते वुद्धा, ",
"ja385:1.6":	"ते तं इच्छन्ति पस्सितुं”। ",
"ja385:2.1":	"“भुत्ता मया निवापानि, ",
"ja385:2.2":	"राजिनो पानभोजनं; ",
"ja385:2.3":	"तं राजपिण्डं अवभोत्तुं, ",
"ja385:2.4":	"नाहं ब्राह्मण मुस्सहे”। ",
"ja385:3.1":	"“ओदहिस्सामहं पस्सं, ",
"ja385:3.2":	"खुरप्पानिस्स राजिनो; ",
"ja385:3.3":	"तदाहं सुखितो मुत्तो, ",
"ja385:3.4":	"अपि पस्सेय्य मातरं। ",
"ja385:4.1":	"मिगराजा पुरे आसिं, ",
"ja385:4.2":	"कोसलस्स निकेतने; ",
"ja385:4.3":	"नन्दियो नाम नामेन, ",
"ja385:4.4":	"अभिरूपो चतुप्पदो। ",
"ja385:5.1":	"तं मं वधितुमागच्छि, ",
"ja385:5.2":	"दायस्मिं अज्जुने वने; ",
"ja385:5.3":	"धनुं अद्वेज्झं कत्वान, ",
"ja385:5.4":	"उसुं सन्नय्ह कोसलो। ",
"ja385:6.1":	"तस्साहं ओदहिं पस्सं, ",
"ja385:6.2":	"खुरप्पानिस्स राजिनो; ",
"ja385:6.3":	"तदाहं सुखितो मुत्तो, ",
"ja385:6.4":	"मातरं दट्ठुमागतो”ति। ",
"ja385:7.1":	"नन्दियमिगराजजातकं दसमं। ",
"ja385:7.2":	"अवारियवग्गो पठमो। ",
"ja385:8.1":	"तस्सुद्दानं ",
"ja385:9.1":	"अथ कुज्झरथेसभ केतुवरो, ",
"ja385:9.2":	"सदरीमुख नेरु लता च पुन; ",
"ja385:9.3":	"अपनन्द सिरी च सुचित्तवरो, ",
"ja385:9.4":	"अथ धम्मिक नन्दिमिगेन दसाति। "
}	
