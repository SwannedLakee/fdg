{	
"dhp197:0.1":	"खुद्दकनिकाय ",
"dhp197:0.2":	"धम्मपद ",
"dhp197:0.3":	"सुखवग्ग ",
"dhp197:0.4":	"ञातिकलहवूपसमनवत्थु ",
"dhp197:1":	"सुसुखं वत जीवाम, ",
"dhp197:2":	"वेरिनेसु अवेरिनो; ",
"dhp197:3":	"वेरिनेसु मनुस्सेसु, ",
"dhp197:4":	"विहराम अवेरिनो। ",
"dhp198:1":	"सुसुखं वत जीवाम, ",
"dhp198:2":	"आतुरेसु अनातुरा; ",
"dhp198:3":	"आतुरेसु मनुस्सेसु, ",
"dhp198:4":	"विहराम अनातुरा। ",
"dhp199:1":	"सुसुखं वत जीवाम, ",
"dhp199:2":	"उस्सुकेसु अनुस्सुका; ",
"dhp199:3":	"उस्सुकेसु मनुस्सेसु, ",
"dhp199:4":	"विहराम अनुस्सुका। ",
"dhp200:0":	"मारवत्थु ",
"dhp200:1":	"सुसुखं वत जीवाम, ",
"dhp200:2":	"येसं नो नत्थि किञ्चनं; ",
"dhp200:3":	"पीतिभक्खा भविस्साम, ",
"dhp200:4":	"देवा आभस्सरा यथा। ",
"dhp201:0":	"कोसलरञ्ञोपराजयवत्थु ",
"dhp201:1":	"जयं वेरं पसवति, ",
"dhp201:2":	"दुक्खं सेति पराजितो; ",
"dhp201:3":	"उपसन्तो सुखं सेति, ",
"dhp201:4":	"हित्वा जयपराजयं। ",
"dhp202:0":	"अञ्ञतरकुलदारिकावत्थु ",
"dhp202:1":	"नत्थि रागसमो अग्गि, ",
"dhp202:2":	"नत्थि दोससमो कलि; ",
"dhp202:3":	"नत्थि खन्धसमा दुक्खा, ",
"dhp202:4":	"नत्थि सन्तिपरं सुखं। ",
"dhp203:0":	"एकौपासकवत्थु ",
"dhp203:1":	"जिघच्छापरमा रोगा, ",
"dhp203:2":	"सङ्खारपरमा दुखा; ",
"dhp203:3":	"एतं ञत्वा यथाभूतं, ",
"dhp203:4":	"निब्बानं परमं सुखं। ",
"dhp204:0":	"पसेनदिकोसलवत्थु ",
"dhp204:1":	"आरोग्यपरमा लाभा, ",
"dhp204:2":	"सन्तुट्ठिपरमं धनं; ",
"dhp204:3":	"विस्सासपरमा ञाति, ",
"dhp204:4":	"निब्बानं परमं सुखं। ",
"dhp205:0":	"तिस्सत्थेरवत्थु ",
"dhp205:1":	"पविवेकरसं पित्वा, ",
"dhp205:2":	"रसं उपसमस्स च; ",
"dhp205:3":	"निद्दरो होति निप्पापो, ",
"dhp205:4":	"धम्मपीतिरसं पिवं। ",
"dhp206:0":	"सक्कवत्थु ",
"dhp206:1":	"साहु दस्सनमरियानं, ",
"dhp206:2":	"सन्निवासो सदा सुखो; ",
"dhp206:3":	"अदस्सनेन बालानं, ",
"dhp206:4":	"निच्चमेव सुखी सिया। ",
"dhp207:1":	"बालसङ्गतचारी हि, ",
"dhp207:2":	"दीघमद्धान सोचति; ",
"dhp207:3":	"दुक्खो बालेहि संवासो, ",
"dhp207:4":	"अमित्तेनेव सब्बदा; ",
"dhp207:5":	"धीरो च सुखसंवासो, ",
"dhp207:6":	"ञातीनंव समागमो। ",
"dhp208:1":	"तस्मा हि—",
"dhp208:2":	"धीरञ्च पञ्ञञ्च बहुस्सुतञ्च, ",
"dhp208:3":	"धोरय्हसीलं वतवन्तमरियं; ",
"dhp208:4":	"तं तादिसं सप्पुरिसं सुमेधं, ",
"dhp208:5":	"भजेथ नक्खत्तपथंव चन्दिमा। ",
"dhp208:6":	"सुखवग्गो पन्नरसमो। "
}	
