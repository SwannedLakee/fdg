{	
"ud8.1:0.1":	"उदान ८।१ ",
"ud8.1:0.2":	"पठमनिब्बानपटिसंयुत्तसुत्त ",
"ud8.1:1.1":	"एवं मे सुतं—",
"ud8.1:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud8.1:1.3":	"तेन खो पन समयेन भगवा भिक्खू निब्बानपटिसंयुत्ताय धम्मिया कथाय सन्दस्सेति समादपेति समुत्तेजेति सम्पहंसेति। ",
"ud8.1:1.4":	"तेध भिक्खू अट्ठिं कत्वा मनसि कत्वा सब्बं चेतसो समन्नाहरित्वा ओहितसोता धम्मं सुणन्ति। ",
"ud8.1:2.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud8.1:3.1":	"“अत्थि, भिक्खवे, तदायतनं, यत्थ नेव पथवी, न आपो, न तेजो, न वायो, न आकासानञ्चायतनं, न विञ्ञाणञ्चायतनं, न आकिञ्चञ्ञायतनं, न नेवसञ्ञानासञ्ञायतनं, नायं लोको, न परलोको, न उभो चन्दिमसूरिया। ",
"ud8.1:3.2":	"तत्रापाहं, भिक्खवे, नेव आगतिं वदामि, न गतिं, न ठितिं, न चुतिं, न उपपत्तिं; ",
"ud8.1:3.3":	"अप्पतिट्ठं, अप्पवत्तं, अनारम्मणमेवेतं। ",
"ud8.1:3.4":	"एसेवन्तो दुक्खस्सा”ति। ",
"ud8.1:3.5":	"पठमं। "
}	
