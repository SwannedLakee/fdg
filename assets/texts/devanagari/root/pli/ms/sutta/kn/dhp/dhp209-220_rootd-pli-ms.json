{	
"dhp209:0.1":	"खुद्दकनिकाय ",
"dhp209:0.2":	"धम्मपद ",
"dhp209:0.3":	"पियवग्ग ",
"dhp209:0.4":	"तयोजनपब्बजितवत्थु ",
"dhp209:1":	"अयोगे युञ्जमत्तानं, ",
"dhp209:2":	"योगस्मिञ्च अयोजयं; ",
"dhp209:3":	"अत्थं हित्वा पियग्गाही, ",
"dhp209:4":	"पिहेतत्तानुयोगिनं। ",
"dhp210:1":	"मा पियेहि समागञ्छि, ",
"dhp210:2":	"अप्पियेहि कुदाचनं; ",
"dhp210:3":	"पियानं अदस्सनं दुक्खं, ",
"dhp210:4":	"अप्पियानञ्च दस्सनं। ",
"dhp211:1":	"तस्मा पियं न कयिराथ, ",
"dhp211:2":	"पियापायो हि पापको; ",
"dhp211:3":	"गन्था तेसं न विज्जन्ति, ",
"dhp211:4":	"येसं नत्थि पियाप्पियं। ",
"dhp212:0":	"अञ्ञतरकुटुम्बिकवत्थु ",
"dhp212:1":	"पियतो जायती सोको, ",
"dhp212:2":	"पियतो जायती भयं; ",
"dhp212:3":	"पियतो विप्पमुत्तस्स, ",
"dhp212:4":	"नत्थि सोको कुतो भयं। ",
"dhp213:0":	"विसाखावत्थु ",
"dhp213:1":	"पेमतो जायती सोको, ",
"dhp213:2":	"पेमतो जायती भयं; ",
"dhp213:3":	"पेमतो विप्पमुत्तस्स, ",
"dhp213:4":	"नत्थि सोको कुतो भयं। ",
"dhp214:0":	"लिच्छवीवत्थु ",
"dhp214:1":	"रतिया जायती सोको, ",
"dhp214:2":	"रतिया जायती भयं; ",
"dhp214:3":	"रतिया विप्पमुत्तस्स, ",
"dhp214:4":	"नत्थि सोको कुतो भयं। ",
"dhp215:0":	"अनित्थिगन्धकुमारवत्थु ",
"dhp215:1":	"कामतो जायती सोको, ",
"dhp215:2":	"कामतो जायती भयं; ",
"dhp215:3":	"कामतो विप्पमुत्तस्स, ",
"dhp215:4":	"नत्थि सोको कुतो भयं। ",
"dhp216:0":	"अञ्ञतरब्राह्मणवत्थु ",
"dhp216:1":	"तण्हाय जायती सोको, ",
"dhp216:2":	"तण्हाय जायती भयं; ",
"dhp216:3":	"तण्हाय विप्पमुत्तस्स, ",
"dhp216:4":	"नत्थि सोको कुतो भयं। ",
"dhp217:0":	"पञ्चसतदारकवत्थु ",
"dhp217:1":	"सीलदस्सनसम्पन्नं, ",
"dhp217:2":	"धम्मट्ठं सच्चवेदिनं; ",
"dhp217:3":	"अत्तनो कम्म कुब्बानं, ",
"dhp217:4":	"तं जनो कुरुते पियं। ",
"dhp218:0":	"एकअनागामित्थेरवत्थु ",
"dhp218:1":	"छन्दजातो अनक्खाते, ",
"dhp218:2":	"मनसा च फुटो सिया; ",
"dhp218:3":	"कामेसु च अप्पटिबद्धचित्तो, ",
"dhp218:4":	"उद्धंसोतोति वुच्चति। ",
"dhp219:0":	"नन्दियवत्थु ",
"dhp219:1":	"चिरप्पवासिं पुरिसं, ",
"dhp219:2":	"दूरतो सोत्थिमागतं; ",
"dhp219:3":	"ञातिमित्ता सुहज्जा च, ",
"dhp219:4":	"अभिनन्दन्ति आगतं। ",
"dhp220:1":	"तथेव कतपुञ्ञम्पि, ",
"dhp220:2":	"अस्मा लोका परं गतं; ",
"dhp220:3":	"पुञ्ञानि पटिगण्हन्ति, ",
"dhp220:4":	"पियं ञातीव आगतं। ",
"dhp220:5":	"पियवग्गो सोळसमो। "
}	
