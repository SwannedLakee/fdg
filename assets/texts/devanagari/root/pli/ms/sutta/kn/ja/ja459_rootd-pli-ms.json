{	
"ja459:0.1":	"जातक ",
"ja459:0.2":	"एकादसकनिपात ",
"ja459:0.3":	"मातुपोसकवग्ग ",
"ja459:0.4":	"५। पानीयजातक ",
"ja459:1.1":	"“मित्तो मित्तस्स पानीयं, ",
"ja459:1.2":	"अदिन्नं परिभुञ्जिसं; ",
"ja459:1.3":	"तेन पच्छा विजिगुच्छिं, ",
"ja459:1.4":	"तं पापं पकतं मया; ",
"ja459:1.5":	"मा पुन अकरं पापं, ",
"ja459:1.6":	"तस्मा पब्बजितो अहं। ",
"ja459:2.1":	"परदारञ्च दिस्वान, ",
"ja459:2.2":	"छन्दो मे उदपज्जथ; ",
"ja459:2.3":	"तेन पच्छा विजिगुच्छिं, ",
"ja459:2.4":	"तं पापं पकतं मया; ",
"ja459:2.5":	"मा पुन अकरं पापं, ",
"ja459:2.6":	"तस्मा पब्बजितो अहं। ",
"ja459:3.1":	"पितरं मे महाराज, ",
"ja459:3.2":	"चोरा अगण्हु कानने; ",
"ja459:3.3":	"तेसाहं पुच्छितो जानं, ",
"ja459:3.4":	"अञ्ञथा नं वियाकरिं। ",
"ja459:4.1":	"तेन पच्छा विजिगुच्छिं, ",
"ja459:4.2":	"तं पापं पकतं मया; ",
"ja459:4.3":	"मा पुन अकरं पापं, ",
"ja459:4.4":	"तस्मा पब्बजितो अहं। ",
"ja459:5.1":	"पाणातिपातमकरुं, ",
"ja459:5.2":	"सोमयागे उपट्ठिते; ",
"ja459:5.3":	"तेसाहं समनुञ्ञासिं। ",
"ja459:6.1":	"तेन पच्छा विजिगुच्छिं, ",
"ja459:6.2":	"तं पापं पकतं मया; ",
"ja459:6.3":	"मा पुन अकरं पापं, ",
"ja459:6.4":	"तस्मा पब्बजितो अहं। ",
"ja459:7.1":	"सुरामेरयमाधुका, ",
"ja459:7.2":	"ये जना पठमासु नो; ",
"ja459:7.3":	"बहूनं ते अनत्थाय, ",
"ja459:7.4":	"मज्जपानमकप्पयुं; ",
"ja459:7.5":	"तेसाहं समनुञ्ञासिं। ",
"ja459:8.1":	"तेन पच्छा विजिगुच्छिं, ",
"ja459:8.2":	"तं पापं पकतं मया; ",
"ja459:8.3":	"मा पुन अकरं पापं, ",
"ja459:8.4":	"तस्मा पब्बजितो अहं”। ",
"ja459:9.1":	"“धिरत्थु सुबहू कामे, ",
"ja459:9.2":	"दुग्गन्धे बहुकण्टके; ",
"ja459:9.3":	"ये अहं पटिसेवन्तो, ",
"ja459:9.4":	"नालभिं तादिसं सुखं”। ",
"ja459:10.1":	"“महस्सादा सुखा कामा, ",
"ja459:10.2":	"नत्थि कामा परं सुखं; ",
"ja459:10.3":	"ये कामे पटिसेवन्ति, ",
"ja459:10.4":	"सग्गं ते उपपज्जरे”। ",
"ja459:11.1":	"“अप्पस्सादा दुखा कामा, ",
"ja459:11.2":	"नत्थि कामा परं दुखं; ",
"ja459:11.3":	"ये कामे पटिसेवन्ति, ",
"ja459:11.4":	"निरयं ते उपपज्जरे। ",
"ja459:12.1":	"असी यथा सुनिसितो, ",
"ja459:12.2":	"नेत्तिंसोव सुपायिको; ",
"ja459:12.3":	"सत्तीव उरसि खित्ता, ",
"ja459:12.4":	"कामा दुक्खतरा ततो। ",
"ja459:13.1":	"अङ्गारानंव जलितं, ",
"ja459:13.2":	"कासुं साधिकपोरिसं; ",
"ja459:13.3":	"फालंव दिवसन्तत्तं, ",
"ja459:13.4":	"कामा दुक्खतरा ततो। ",
"ja459:14.1":	"विसं यथा हलाहलं, ",
"ja459:14.2":	"तेलं पक्कुथितं यथा; ",
"ja459:14.3":	"तम्बलोह विलीनंव, ",
"ja459:14.4":	"कामा दुक्खतरा ततो”ति। ",
"ja459:15.1":	"पानीयजातकं पञ्चमं। "
}	
