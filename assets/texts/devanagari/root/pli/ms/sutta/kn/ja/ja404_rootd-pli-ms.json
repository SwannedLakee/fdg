{	
"ja404:0.1":	"जातक ",
"ja404:0.2":	"सत्तकनिपात ",
"ja404:0.3":	"कुक्कुवग्ग ",
"ja404:0.4":	"९। कपिजातक ",
"ja404:1.1":	"“यत्थ वेरी निवसति, ",
"ja404:1.2":	"न वसे तत्थ पण्डितो; ",
"ja404:1.3":	"एकरत्तं दिरत्तं वा, ",
"ja404:1.4":	"दुक्खं वसति वेरिसु। ",
"ja404:2.1":	"दिसो वे लहुचित्तस्स, ",
"ja404:2.2":	"पोसस्सानुविधीयतो; ",
"ja404:2.3":	"एकस्स कपिनो हेतु, ",
"ja404:2.4":	"यूथस्स अनयो कतो। ",
"ja404:3.1":	"बालोव पण्डितमानी, ",
"ja404:3.2":	"यूथस्स परिहारको; ",
"ja404:3.3":	"सचित्तस्स वसं गन्त्वा, ",
"ja404:3.4":	"सयेथायं यथा कपि। ",
"ja404:4.1":	"न साधु बलवा बालो, ",
"ja404:4.2":	"यूथस्स परिहारको; ",
"ja404:4.3":	"अहितो भवति ञातीनं, ",
"ja404:4.4":	"सकुणानंव चेतको। ",
"ja404:5.1":	"धीरोव बलवा साधु, ",
"ja404:5.2":	"यूथस्स परिहारको; ",
"ja404:5.3":	"हितो भवति ञातीनं, ",
"ja404:5.4":	"तिदसानंव वासवो। ",
"ja404:6.1":	"यो च सीलञ्च पञ्ञञ्च, ",
"ja404:6.2":	"सुतञ्चत्तनि पस्सति; ",
"ja404:6.3":	"उभिन्नमत्थं चरति, ",
"ja404:6.4":	"अत्तनो च परस्स च। ",
"ja404:7.1":	"तस्मा तुलेय्य मत्तानं, ",
"ja404:7.2":	"सीलपञ्ञासुतामिव; ",
"ja404:7.3":	"गणं वा परिहरे धीरो, ",
"ja404:7.4":	"एको वापि परिब्बजे”ति। ",
"ja404:8.1":	"कपिजातकं नवमं। "
}	
