{	
"iti86:0.1":	"इतिवुत्तक ८६ ",
"iti86:0.2":	"तिकनिपात ",
"iti86:0.3":	"चतुत्थवग्ग ",
"iti86:0.4":	"धम्मानुधम्मपटिपन्नसुत्त ",
"iti86:1.1":	"वुत्तञ्हेतं भगवता वुत्तमरहताति मे सुतं: ",
"iti86:2.1":	"“धम्मानुधम्मपटिपन्नस्स भिक्खुनो अयमनुधम्मो होति वेय्याकरणाय—",
"iti86:2.2":	"धम्मानुधम्मपटिपन्नोयन्ति भासमानो धम्मञ्ञेव भासति नो अधम्मं, वितक्कयमानो वा धम्मवितक्कञ्ञेव वितक्केति नो अधम्मवितक्कं, तदुभयं वा पन अभिनिवेज्जेत्वा उपेक्खको विहरति सतो सम्पजानो”ति। ",
"iti86:2.3":	"एतमत्थं भगवा अवोच। ",
"iti86:2.4":	"तत्थेतं इति वुच्चति: ",
"iti86:3.1":	"“धम्मारामो धम्मरतो, ",
"iti86:3.2":	"धम्मं अनुविचिन्तयं; ",
"iti86:3.3":	"धम्मं अनुस्सरं भिक्खु, ",
"iti86:3.4":	"सद्धम्मा न परिहायति। ",
"iti86:4.1":	"चरं वा यदि वा तिट्ठं, ",
"iti86:4.2":	"निसिन्नो उद वा सयं; ",
"iti86:4.3":	"अज्झत्तं समयं चित्तं, ",
"iti86:4.4":	"सन्तिमेवाधिगच्छती”ति। ",
"iti86:5.1":	"अयम्पि अत्थो वुत्तो भगवता, इति मे सुतन्ति। ",
"iti86:5.2":	"सत्तमं। "
}	
