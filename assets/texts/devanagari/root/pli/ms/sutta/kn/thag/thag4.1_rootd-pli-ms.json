{	
"thag4.1:0.1":	"थेरगाथा ४।१ ",
"thag4.1:0.2":	"चतुक्कनिपात ",
"thag4.1:0.3":	"पठमवग्ग ",
"thag4.1:0.4":	"नागसमालत्थेरगाथा ",
"thag4.1:1.1":	"“अलङ्कता सुवसना, ",
"thag4.1:1.2":	"मालिनी चन्दनुस्सदा; ",
"thag4.1:1.3":	"मज्झे महापथे नारी, ",
"thag4.1:1.4":	"तूरिये नच्चति नट्टकी। ",
"thag4.1:2.1":	"पिण्डिकाय पविट्ठोहं, ",
"thag4.1:2.2":	"गच्छन्तो नं उदिक्खिसं; ",
"thag4.1:2.3":	"अलङ्कतं सुवसनं, ",
"thag4.1:2.4":	"मच्चुपासंव ओड्डितं। ",
"thag4.1:3.1":	"ततो मे मनसीकारो, ",
"thag4.1:3.2":	"योनिसो उदपज्जथ; ",
"thag4.1:3.3":	"आदीनवो पातुरहु, ",
"thag4.1:3.4":	"निब्बिदा समतिट्ठथ। ",
"thag4.1:4.1":	"ततो चित्तं विमुच्चि मे, ",
"thag4.1:4.2":	"पस्स धम्मसुधम्मतं; ",
"thag4.1:4.3":	"तिस्सो विज्जा अनुप्पत्ता, ",
"thag4.1:4.4":	"कतं बुद्धस्स सासनन्”ति। ",
"thag4.1:4.5":	"… नागसमालो थेरो …। "
}	
