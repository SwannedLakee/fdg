{	
"ja403:0.1":	"जातक ",
"ja403:0.2":	"सत्तकनिपात ",
"ja403:0.3":	"कुक्कुवग्ग ",
"ja403:0.4":	"८। अट्ठिसेनकजातक ",
"ja403:1.1":	"“येमे अहं न जानामि, ",
"ja403:1.2":	"अट्ठिसेन वनिब्बके; ",
"ja403:1.3":	"ते मं सङ्गम्म याचन्ति, ",
"ja403:1.4":	"कस्मा मं त्वं न याचसि”। ",
"ja403:2.1":	"“याचको अप्पियो होति, ",
"ja403:2.2":	"याचं अददमप्पियो; ",
"ja403:2.3":	"तस्माहं तं न याचामि, ",
"ja403:2.4":	"मा मे विदेस्सना अहु”। ",
"ja403:3.1":	"“यो वे याचनजीवानो, ",
"ja403:3.2":	"काले याचं न याचति; ",
"ja403:3.3":	"परञ्च पुञ्ञा धंसेति, ",
"ja403:3.4":	"अत्तनापि न जीवति। ",
"ja403:4.1":	"यो च याचनजीवानो, ",
"ja403:4.2":	"काले याचञ्हि याचति; ",
"ja403:4.3":	"परञ्च पुञ्ञं लब्भेति, ",
"ja403:4.4":	"अत्तनापि च जीवति। ",
"ja403:5.1":	"न वे देस्सन्ति सप्पञ्ञा, ",
"ja403:5.2":	"दिस्वा याचकमागते; ",
"ja403:5.3":	"ब्रह्मचारि पियो मेसि, ",
"ja403:5.4":	"वद त्वं भञ्ञमिच्छसि”। ",
"ja403:6.1":	"“न वे याचन्ति सप्पञ्ञा, ",
"ja403:6.2":	"धीरो च वेदितुमरहति; ",
"ja403:6.3":	"उद्दिस्स अरिया तिट्ठन्ति, ",
"ja403:6.4":	"एसा अरियान याचना”। ",
"ja403:7.1":	"“ददामि ते ब्राह्मण रोहिणीनं, ",
"ja403:7.2":	"गवं सहस्सं सह पुङ्गवेन; ",
"ja403:7.3":	"अरियो हि अरियस्स कथं न दज्जा, ",
"ja403:7.4":	"सुत्वान गाथा तव धम्मयुत्ता”ति। ",
"ja403:8.1":	"अट्ठिसेनकजातकं अट्ठमं। "
}	
