{	
"snp5.16:0.1":	"सुत्त निपात ५।१६ ",
"snp5.16:0.2":	"मोघराजमाणवपुच्छा ",
"snp5.16:1.1":	"“द्वाहं सक्कं अपुच्छिस्सं, ",
"snp5.16:1.2":	"(इच्चायस्मा मोघराजा) ",
"snp5.16:1.3":	"न मे ब्याकासि चक्खुमा; ",
"snp5.16:1.4":	"यावततियञ्च देवीसि, ",
"snp5.16:1.5":	"ब्याकरोतीति मे सुतं। ",
"snp5.16:2.1":	"अयं लोको परो लोको, ",
"snp5.16:2.2":	"ब्रह्मलोको सदेवको; ",
"snp5.16:2.3":	"दिट्ठिं ते नाभिजानाति, ",
"snp5.16:2.4":	"गोतमस्स यसस्सिनो। ",
"snp5.16:3.1":	"एवं अभिक्कन्तदस्साविं, ",
"snp5.16:3.2":	"अत्थि पञ्हेन आगमं; ",
"snp5.16:3.3":	"कथं लोकं अवेक्खन्तं, ",
"snp5.16:3.4":	"मच्चुराजा न पस्सति”। ",
"snp5.16:4.1":	"“सुञ्ञतो लोकं अवेक्खस्सु, ",
"snp5.16:4.2":	"मोघराज सदा सतो; ",
"snp5.16:4.3":	"अत्तानुदिट्ठिं ऊहच्च, ",
"snp5.16:4.4":	"एवं मच्चुतरो सिया; ",
"snp5.16:4.5":	"एवं लोकं अवेक्खन्तं, ",
"snp5.16:4.6":	"मच्चुराजा न पस्सती”ति। ",
"snp5.16:4.7":	"मोघराजमाणवपुच्छा पन्नरसमा। "
}	
