{	
"ja376:0.1":	"जातक ",
"ja376:0.2":	"छक्कनिपात ",
"ja376:0.3":	"अवारियवग्ग ",
"ja376:0.4":	"१। अवारियजातक ",
"ja376:1.1":	"“मासु कुज्झ भूमिपति, ",
"ja376:1.2":	"मासु कुज्झ रथेसभ; ",
"ja376:1.3":	"कुद्धं अप्पटिकुज्झन्तो, ",
"ja376:1.4":	"राजा रट्ठस्स पूजितो। ",
"ja376:2.1":	"गामे वा यदि वारञ्ञे, ",
"ja376:2.2":	"निन्ने वा यदि वा थले; ",
"ja376:2.3":	"सब्बत्थ अनुसासामि, ",
"ja376:2.4":	"मासु कुज्झ रथेसभ”। ",
"ja376:3.1":	"“अवारियपिता नाम, ",
"ja376:3.2":	"अहु गङ्गाय नाविको; ",
"ja376:3.3":	"पुब्बे जनं तारेत्वान, ",
"ja376:3.4":	"पच्छा याचति वेतनं; ",
"ja376:3.5":	"तेनस्स भण्डनं होति, ",
"ja376:3.6":	"न च भोगेहि वड्ढति”। ",
"ja376:4.1":	"“अतिण्णंयेव याचस्सु, ",
"ja376:4.2":	"अपारं तात नाविक; ",
"ja376:4.3":	"अञ्ञो हि तिण्णस्स मनो, ",
"ja376:4.4":	"अञ्ञो होति पारेसिनो। ",
"ja376:5.1":	"गामे वा यदि वारञ्ञे, ",
"ja376:5.2":	"निन्ने वा यदि वा थले; ",
"ja376:5.3":	"सब्बत्थ अनुसासामि, ",
"ja376:5.4":	"मासु कुज्झित्थ नाविक”। ",
"ja376:6.1":	"“यायेवानुसासनिया, ",
"ja376:6.2":	"राजा गामवरं अदा; ",
"ja376:6.3":	"तायेवानुसासनिया, ",
"ja376:6.4":	"नाविको पहरी मुखं। ",
"ja376:7.1":	"भत्तं भिन्नं हता भरिया, ",
"ja376:7.2":	"गब्भो च पतितो छमा; ",
"ja376:7.3":	"मिगोव जातरूपेन, ",
"ja376:7.4":	"न तेनत्थं अबन्धि सू”ति। ",
"ja376:8.1":	"अवारियजातकं पठमं। "
}	
