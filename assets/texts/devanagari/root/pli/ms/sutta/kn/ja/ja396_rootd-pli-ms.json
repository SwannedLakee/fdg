{	
"ja396:0.1":	"जातक ",
"ja396:0.2":	"सत्तकनिपात ",
"ja396:0.3":	"कुक्कुवग्ग ",
"ja396:0.4":	"१। कुक्कुजातक ",
"ja396:1.1":	"“दियड्ढकुक्कू उदयेन कण्णिका, ",
"ja396:1.2":	"विदत्थियो अट्ठ परिक्खिपन्ति नं; ",
"ja396:1.3":	"सा सिंसपा सारमया अफेग्गुका, ",
"ja396:1.4":	"कुहिं ठिता उप्परितो न धंसति”। ",
"ja396:2.1":	"“या तिंसति सारमया अनुज्जुका, ",
"ja396:2.2":	"परिकिरिय गोपानसियो समं ठिता; ",
"ja396:2.3":	"ताहि सुसङ्गहिता बलसा पीळिता, ",
"ja396:2.4":	"समं ठिता उप्परितो न धंसति। ",
"ja396:3.1":	"एवम्पि मित्तेहि दळ्हेहि पण्डितो, ",
"ja396:3.2":	"अभेज्जरूपेहि सुचीहि मन्तिभि; ",
"ja396:3.3":	"सुसङ्गहीतो सिरिया न धंसति, ",
"ja396:3.4":	"गोपानसी भारवहाव कण्णिका। ",
"ja396:4.1":	"खरत्तचं बेल्लं यथापि सत्थवा, ",
"ja396:4.2":	"अनामसन्तोपि करोति तित्तकं; ",
"ja396:4.3":	"समाहरं सादुं करोति पत्थिव, ",
"ja396:4.4":	"असादुं कयिरा तनुबन्धमुद्धरं। ",
"ja396:5.1":	"एवम्पि गामनिगमेसु पण्डितो, ",
"ja396:5.2":	"असाहसं राजधनानि सङ्घरं; ",
"ja396:5.3":	"धम्मानुवत्ती पटिपज्जमानो, ",
"ja396:5.4":	"स फाति कयिरा अविहेठयं परं। ",
"ja396:6.1":	"ओदातमूलं सुचिवारिसम्भवं, ",
"ja396:6.2":	"जातं यथा पोक्खरणीसु अम्बुजं; ",
"ja396:6.3":	"पदुमं यथा अग्गिनिकासिफालिमं, ",
"ja396:6.4":	"न कद्दमो न रजो न वारि लिम्पति। ",
"ja396:7.1":	"एवम्पि वोहारसुचिं असाहसं, ",
"ja396:7.2":	"विसुद्धकम्मन्तमपेतपापकं; ",
"ja396:7.3":	"न लिम्पति कम्मकिलेस तादिसो, ",
"ja396:7.4":	"जातं यथा पोक्खरणीसु अम्बुजन्”ति। ",
"ja396:8.1":	"कुक्कुजातकं पठमं। "
}	
