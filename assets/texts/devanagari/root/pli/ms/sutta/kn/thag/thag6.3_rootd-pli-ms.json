{	
"thag6.3:0.1":	"थेरगाथा ६।३ ",
"thag6.3:0.2":	"छक्कनिपात ",
"thag6.3:0.3":	"पठमवग्ग ",
"thag6.3:0.4":	"महानागत्थेरगाथा ",
"thag6.3:1.1":	"“यस्स सब्रह्मचारीसु, ",
"thag6.3:1.2":	"गारवो नूपलब्भति; ",
"thag6.3:1.3":	"परिहायति सद्धम्मा, ",
"thag6.3:1.4":	"मच्छो अप्पोदके यथा। ",
"thag6.3:2.1":	"यस्स सब्रह्मचारीसु, ",
"thag6.3:2.2":	"गारवो नूपलब्भति; ",
"thag6.3:2.3":	"न विरूहति सद्धम्मे, ",
"thag6.3:2.4":	"खेत्ते बीजंव पूतिकं। ",
"thag6.3:3.1":	"यस्स सब्रह्मचारीसु, ",
"thag6.3:3.2":	"गारवो नूपलब्भति; ",
"thag6.3:3.3":	"आरका होति निब्बाना, ",
"thag6.3:3.4":	"धम्मराजस्स सासने। ",
"thag6.3:4.1":	"यस्स सब्रह्मचारीसु, ",
"thag6.3:4.2":	"गारवो उपलब्भति; ",
"thag6.3:4.3":	"न विहायति सद्धम्मा, ",
"thag6.3:4.4":	"मच्छो बव्होदके यथा। ",
"thag6.3:5.1":	"यस्स सब्रह्मचारीसु, ",
"thag6.3:5.2":	"गारवो उपलब्भति; ",
"thag6.3:5.3":	"सो विरूहति सद्धम्मे, ",
"thag6.3:5.4":	"खेत्ते बीजंव भद्दकं। ",
"thag6.3:6.1":	"यस्स सब्रह्मचारीसु, ",
"thag6.3:6.2":	"गारवो उपलब्भति; ",
"thag6.3:6.3":	"सन्तिके होति निब्बानं, ",
"thag6.3:6.4":	"धम्मराजस्स सासने”ति। ",
"thag6.3:6.5":	"… महानागो थेरो …। "
}	
