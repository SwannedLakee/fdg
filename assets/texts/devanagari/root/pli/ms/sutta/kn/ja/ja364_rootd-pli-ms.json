{	
"ja364:0.1":	"जातक ",
"ja364:0.2":	"पञ्चकनिपात ",
"ja364:0.3":	"वण्णारोहवग्ग ",
"ja364:0.4":	"४। खज्जोपनकजातक ",
"ja364:1.1":	"“को नु सन्तम्हि पज्जोते, ",
"ja364:1.2":	"अग्गिपरियेसनं चरं; ",
"ja364:1.3":	"अद्दक्खि रत्ति खज्जोतं, ",
"ja364:1.4":	"जातवेदं अमञ्ञथ। ",
"ja364:2.1":	"स्वस्स गोमयचुण्णानि, ",
"ja364:2.2":	"अभिमत्थं तिणानि च; ",
"ja364:2.3":	"विपरीताय सञ्ञाय, ",
"ja364:2.4":	"नासक्खि पज्जलेतवे। ",
"ja364:3.1":	"एवम्पि अनुपायेन, ",
"ja364:3.2":	"अत्थं न लभते मिगो; ",
"ja364:3.3":	"विसाणतो गवं दोहं, ",
"ja364:3.4":	"यत्थ खीरं न विन्दति। ",
"ja364:4.1":	"विविधेहि उपायेहि, ",
"ja364:4.2":	"अत्थं पप्पोन्ति माणवा; ",
"ja364:4.3":	"निग्गहेन अमित्तानं, ",
"ja364:4.4":	"मित्तानं पग्गहेन च। ",
"ja364:5.1":	"सेनामोक्खपलाभेन, ",
"ja364:5.2":	"वल्लभानं नयेन च; ",
"ja364:5.3":	"जगतिं जगतिपाला, ",
"ja364:5.4":	"आवसन्ति वसुन्धरन्”ति। ",
"ja364:6.1":	"खज्जोपनकजातकं चतुत्थं। "
}	
