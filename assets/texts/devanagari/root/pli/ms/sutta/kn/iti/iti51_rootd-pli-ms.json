{	
"iti51:0.1":	"इतिवुत्तक ५१ ",
"iti51:0.2":	"तिकनिपात ",
"iti51:0.3":	"पठमवग्ग ",
"iti51:0.4":	"धातुसुत्त ",
"iti51:1.1":	"वुत्तञ्हेतं भगवता वुत्तमरहताति मे सुतं: ",
"iti51:2.1":	"“तिस्सो इमा, भिक्खवे, धातुयो। ",
"iti51:2.2":	"कतमा तिस्सो? ",
"iti51:2.3":	"रूपधातु, अरूपधातु, निरोधधातु—",
"iti51:2.4":	"इमा खो, भिक्खवे, तिस्सो धातुयो”ति। ",
"iti51:2.5":	"एतमत्थं भगवा अवोच। ",
"iti51:2.6":	"तत्थेतं इति वुच्चति: ",
"iti51:3.1":	"“रूपधातुं परिञ्ञाय, ",
"iti51:3.2":	"आरुप्पेसु असण्ठिता; ",
"iti51:3.3":	"निरोधे ये विमुच्चन्ति, ",
"iti51:3.4":	"ते जना मच्चुहायिनो। ",
"iti51:4.1":	"कायेन अमतं धातुं, ",
"iti51:4.2":	"फुसयित्वा निरूपधिं; ",
"iti51:4.3":	"उपधिप्पटिनिस्सग्गं, ",
"iti51:4.4":	"सच्छिकत्वा अनासवो; ",
"iti51:4.5":	"देसेति सम्मासम्बुद्धो, ",
"iti51:4.6":	"असोकं विरजं पदन्”ति। ",
"iti51:5.1":	"अयम्पि अत्थो वुत्तो भगवता, इति मे सुतन्ति। ",
"iti51:5.2":	"दुतियं। "
}	
