{	
"ja259:0.1":	"जातक ",
"ja259:0.2":	"तिकनिपात ",
"ja259:0.3":	"सङ्कप्पवग्ग ",
"ja259:0.4":	"९। तिरीटवच्छजातक ",
"ja259:1.1":	"“नयिमस्स विज्जामयमत्थि किञ्चि, ",
"ja259:1.2":	"न बन्धवो नो पन ते सहायो; ",
"ja259:1.3":	"अथ केन वण्णेन तिरीटवच्छो, ",
"ja259:1.4":	"तेदण्डिको भुञ्जति अग्गपिण्डं”। ",
"ja259:2.1":	"“आपासु मे युद्धपराजितस्स, ",
"ja259:2.2":	"एकस्स कत्वा विवनस्मि घोरे; ",
"ja259:2.3":	"पसारयी किच्छगतस्स पाणिं, ",
"ja259:2.4":	"तेनूदतारिं दुखसम्परेतो। ",
"ja259:3.1":	"एतस्स किच्चेन इधानुपत्तो, ",
"ja259:3.2":	"वेसायिनो विसया जीवलोके; ",
"ja259:3.3":	"लाभारहो तात तिरीटवच्छो, ",
"ja259:3.4":	"देथस्स भोगं यजथञ्च यञ्ञन्”ति। ",
"ja259:4.1":	"तिरीटवच्छजातकं नवमं। "
}	
