{	
"thag7.3:0.1":	"थेरगाथा ७।३ ",
"thag7.3:0.2":	"सत्तकनिपात ",
"thag7.3:0.3":	"पठमवग्ग ",
"thag7.3:0.4":	"भद्दत्थेरगाथा ",
"thag7.3:1.1":	"“एकपुत्तो अहं आसिं, ",
"thag7.3:1.2":	"पियो मातु पियो पितु; ",
"thag7.3:1.3":	"बहूहि वतचरियाहि, ",
"thag7.3:1.4":	"लद्धो आयाचनाहि च। ",
"thag7.3:2.1":	"ते च मं अनुकम्पाय, ",
"thag7.3:2.2":	"अत्थकामा हितेसिनो; ",
"thag7.3:2.3":	"उभो पिता च माता च, ",
"thag7.3:2.4":	"बुद्धस्स उपनामयुं। ",
"thag7.3:3.1":	"‘किच्छा लद्धो अयं पुत्तो, ",
"thag7.3:3.2":	"सुखुमालो सुखेधितो; ",
"thag7.3:3.3":	"इमं ददाम ते नाथ, ",
"thag7.3:3.4":	"जिनस्स परिचारकं’। ",
"thag7.3:4.1":	"सत्था च मं पटिग्गय्ह, ",
"thag7.3:4.2":	"आनन्दं एतदब्रवि; ",
"thag7.3:4.3":	"‘पब्बाजेहि इमं खिप्पं, ",
"thag7.3:4.4":	"हेस्सत्याजानियो अयं’। ",
"thag7.3:5.1":	"पब्बाजेत्वान मं सत्था, ",
"thag7.3:5.2":	"विहारं पाविसी जिनो; ",
"thag7.3:5.3":	"अनोग्गतस्मिं सूरियस्मिं, ",
"thag7.3:5.4":	"ततो चित्तं विमुच्चि मे। ",
"thag7.3:6.1":	"ततो सत्था निराकत्वा, ",
"thag7.3:6.2":	"पटिसल्लानवुट्ठितो; ",
"thag7.3:6.3":	"‘एहि भद्दा’ति मं आह, ",
"thag7.3:6.4":	"सा मे आसूपसम्पदा। ",
"thag7.3:7.1":	"जातिया सत्तवस्सेन, ",
"thag7.3:7.2":	"लद्धा मे उपसम्पदा; ",
"thag7.3:7.3":	"तिस्सो विज्जा अनुप्पत्ता, ",
"thag7.3:7.4":	"अहो धम्मसुधम्मता”ति। ",
"thag7.3:7.5":	"… भद्दो थेरो …। "
}	
