{	
"ja363:0.1":	"जातक ",
"ja363:0.2":	"पञ्चकनिपात ",
"ja363:0.3":	"वण्णारोहवग्ग ",
"ja363:0.4":	"३। हिरिजातक ",
"ja363:1.1":	"“हिरिं तरन्तं विजिगुच्छमानं, ",
"ja363:1.2":	"तवाहमस्मी इति भासमानं; ",
"ja363:1.3":	"सेय्यानि कम्मानि अनादियन्तं, ",
"ja363:1.4":	"नेसो ममन्ति इति नं विजञ्ञा। ",
"ja363:2.1":	"यञ्हि कयिरा तञ्हि वदे, ",
"ja363:2.2":	"यं न कयिरा न तं वदे; ",
"ja363:2.3":	"अकरोन्तं भासमानं, ",
"ja363:2.4":	"परिजानन्ति पण्डिता। ",
"ja363:3.1":	"न सो मित्तो यो सदा अप्पमत्तो, ",
"ja363:3.2":	"भेदासङ्की रन्धमेवानुपस्सी; ",
"ja363:3.3":	"यस्मिञ्च सेती उरसीव पुत्तो, ",
"ja363:3.4":	"स वे मित्तो यो अभेज्जो परेहि। ",
"ja363:4.1":	"पामोज्जकरणं ठानं, ",
"ja363:4.2":	"पसंसावहनं सुखं; ",
"ja363:4.3":	"फलानिसंसो भावेति, ",
"ja363:4.4":	"वहन्तो पोरिसं धुरं। ",
"ja363:5.1":	"पविवेकरसं पित्वा, ",
"ja363:5.2":	"रसं उपसमस्स च; ",
"ja363:5.3":	"निद्दरो होति निप्पापो, ",
"ja363:5.4":	"धम्मप्पीतिरसं पिवन्”ति। ",
"ja363:6.1":	"हिरिजातकं ततियं। "
}	
