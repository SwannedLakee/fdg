{	
"iti1:0.1":	"इतिवुत्तक १ ",
"iti1:0.2":	"एककनिपात ",
"iti1:0.3":	"पठमवग्ग ",
"iti1:0.4":	"लोभसुत्त ",
"iti1:1.1":	"वुत्तञ्हेतं भगवता वुत्तमरहताति मे सुतं: ",
"iti1:2.1":	"“एकधम्मं, भिक्खवे, पजहथ; ",
"iti1:2.2":	"अहं वो पाटिभोगो अनागामिताय। ",
"iti1:2.3":	"कतमं एकधम्मं? ",
"iti1:2.4":	"लोभं, भिक्खवे, एकधम्मं पजहथ; ",
"iti1:2.5":	"अहं वो पाटिभोगो अनागामिताया”ति। ",
"iti1:2.6":	"एतमत्थं भगवा अवोच। ",
"iti1:2.7":	"तत्थेतं इति वुच्चति: ",
"iti1:3.1":	"“येन लोभेन लुद्धासे, ",
"iti1:3.2":	"सत्ता गच्छन्ति दुग्गतिं; ",
"iti1:3.3":	"तं लोभं सम्मदञ्ञाय, ",
"iti1:3.4":	"पजहन्ति विपस्सिनो; ",
"iti1:3.5":	"पहाय न पुनायन्ति, ",
"iti1:3.6":	"इमं लोकं कुदाचनन्”ति। ",
"iti1:4.1":	"अयम्पि अत्थो वुत्तो भगवता, इति मे सुतन्ति। ",
"iti1:4.2":	"पठमं। "
}	
