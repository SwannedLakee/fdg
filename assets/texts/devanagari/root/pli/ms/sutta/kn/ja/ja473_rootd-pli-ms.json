{	
"ja473:0.1":	"जातक ",
"ja473:0.2":	"द्वादसकनिपात ",
"ja473:0.3":	"चूळकुणालवग्ग ",
"ja473:0.4":	"१०। मित्तामित्तजातक ",
"ja473:1.1":	"“कानि कम्मानि कुब्बानं, ",
"ja473:1.2":	"कथं विञ्ञू परक्कमे; ",
"ja473:1.3":	"अमित्तं जानेय्य मेधावी, ",
"ja473:1.4":	"दिस्वा सुत्वा च पण्डितो”। ",
"ja473:2.1":	"“न नं उम्हयते दिस्वा, ",
"ja473:2.2":	"न च नं पटिनन्दति; ",
"ja473:2.3":	"चक्खूनि चस्स न ददाति, ",
"ja473:2.4":	"पटिलोमञ्च वत्तति। ",
"ja473:3.1":	"अमित्ते तस्स भजति, ",
"ja473:3.2":	"मित्ते तस्स न सेवति; ",
"ja473:3.3":	"वण्णकामे निवारेति, ",
"ja473:3.4":	"अक्कोसन्ते पसंसति। ",
"ja473:4.1":	"गुय्हञ्च तस्स नक्खाति, ",
"ja473:4.2":	"तस्स गुय्हं न गूहति; ",
"ja473:4.3":	"कम्मं तस्स न वण्णेति, ",
"ja473:4.4":	"पञ्ञस्स नप्पसंसति। ",
"ja473:5.1":	"अभवे नन्दति तस्स, ",
"ja473:5.2":	"भवे तस्स न नन्दति; ",
"ja473:5.3":	"अच्छेरं भोजनं लद्धा, ",
"ja473:5.4":	"तस्स नुप्पज्जते सति; ",
"ja473:5.5":	"ततो नं नानुकम्पति, ",
"ja473:5.6":	"अहो सोपि लभेय्यितो। ",
"ja473:6.1":	"इच्चेते सोळसाकारा, ",
"ja473:6.2":	"अमित्तस्मिं पतिट्ठिता; ",
"ja473:6.3":	"येहि अमित्तं जानेय्य, ",
"ja473:6.4":	"दिस्वा सुत्वा च पण्डितो”। ",
"ja473:7.1":	"“कानि कम्मानि कुब्बानं, ",
"ja473:7.2":	"कथं विञ्ञू परक्कमे; ",
"ja473:7.3":	"मित्तं जानेय्य मेधावी, ",
"ja473:7.4":	"दिस्वा सुत्वा च पण्डितो। ",
"ja473:8.1":	"पवुत्थं तस्स सरति, ",
"ja473:8.2":	"आगतं अभिनन्दति; ",
"ja473:8.3":	"ततो केलायितो होति, ",
"ja473:8.4":	"वाचाय पटिनन्दति। ",
"ja473:9.1":	"मित्ते तस्सेव भजति, ",
"ja473:9.2":	"अमित्ते तस्स न सेवति; ",
"ja473:9.3":	"अक्कोसन्ते निवारेति, ",
"ja473:9.4":	"वण्णकामे पसंसति। ",
"ja473:10.1":	"गुय्हञ्च तस्स अक्खाति, ",
"ja473:10.2":	"तस्स गुय्हञ्च गूहति; ",
"ja473:10.3":	"कम्मञ्च तस्स वण्णेति, ",
"ja473:10.4":	"पञ्ञं तस्स पसंसति। ",
"ja473:11.1":	"भवे च नन्दति तस्स, ",
"ja473:11.2":	"अभवे तस्स न नन्दति; ",
"ja473:11.3":	"अच्छेरं भोजनं लद्धा, ",
"ja473:11.4":	"तस्स उप्पज्जते सति; ",
"ja473:11.5":	"ततो नं अनुकम्पति, ",
"ja473:11.6":	"अहो सोपि लभेय्यितो। ",
"ja473:12.1":	"इच्चेते सोळसाकारा, ",
"ja473:12.2":	"मित्तस्मिं सुप्पतिट्ठिता; ",
"ja473:12.3":	"येहि मित्तञ्च जानेय्य, ",
"ja473:12.4":	"दिस्वा सुत्वा च पण्डितो”ति। ",
"ja473:13.1":	"मित्तामित्तजातकं दसमं। ",
"ja473:14.1":	"द्वादसकनिपातं निट्ठितं। ",
"ja473:15.1":	"तस्सुद्दानं ",
"ja473:16.1":	"लहुचित्त ससाल कसन्ति पुन, ",
"ja473:16.2":	"अथ काम दसखलुट्ठानवरो; ",
"ja473:16.3":	"अथ कण्ह सुकोसिय मेण्डवरो, ",
"ja473:16.4":	"पदुमो पुन मित्तवरेन दसाति। "
}	
