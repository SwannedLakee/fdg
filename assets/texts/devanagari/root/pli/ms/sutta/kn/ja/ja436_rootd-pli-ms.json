{	
"ja436:0.1":	"जातक ",
"ja436:0.2":	"नवकनिपात ",
"ja436:0.3":	"गिज्झवग्ग ",
"ja436:0.4":	"१०। समुग्गजातक ",
"ja436:1.1":	"“कुतो नु आगच्छथ भो तयो जना, ",
"ja436:1.2":	"स्वागता एथ निसीदथासने; ",
"ja436:1.3":	"कच्चित्थ भोन्तो कुसलं अनामयं, ",
"ja436:1.4":	"चिरस्समब्भागमनं हि वो इध”। ",
"ja436:2.1":	"“अहमेव एको इध मज्ज पत्तो, ",
"ja436:2.2":	"न चापि मे दुतियो कोचि विज्जति; ",
"ja436:2.3":	"किमेव सन्धाय ते भासितं इसे, ",
"ja436:2.4":	"‘कुतो नु आगच्छथ भो तयो जना’”। ",
"ja436:3.1":	"“तुवञ्च एको भरिया च ते पिया, ",
"ja436:3.2":	"समुग्गपक्खित्तनिकिण्णमन्तरे; ",
"ja436:3.3":	"सा रक्खिता कुच्छिगताव ते सदा, ",
"ja436:3.4":	"वायुस्स पुत्तेन सहा तहिं रता”। ",
"ja436:4.1":	"“संविग्गरूपो इसिना वियाकतो, ",
"ja436:4.2":	"सो दानवो तत्थ समुग्गमुग्गिलि; ",
"ja436:4.3":	"अद्दक्खि भरियं सुचि मालधारिनिं, ",
"ja436:4.4":	"वायुस्स पुत्तेन सहा तहिं रतं”। ",
"ja436:5.1":	"“सुदिट्ठरूपमुग्गतपानुवत्तिना, ",
"ja436:5.2":	"हीना नरा ये पमदावसं गता; ",
"ja436:5.3":	"यथा हवे पाणरिवेत्थ रक्खिता, ",
"ja436:5.4":	"दुट्ठा मयी अञ्ञमभिप्पमोदयि। ",
"ja436:6.1":	"दिवा च रत्तो च मया उपट्ठिता, ",
"ja436:6.2":	"तपस्सिना जोतिरिवा वने वसं; ",
"ja436:6.3":	"सा धम्ममुक्कम्म अधम्ममाचरि, ",
"ja436:6.4":	"अकिरियरूपो पमदाहि सन्थवो। ",
"ja436:7.1":	"सरीरमज्झम्हि ठितातिमञ्ञहं, ",
"ja436:7.2":	"मय्हं अयन्ति असतिं असञ्ञतं; ",
"ja436:7.3":	"सा धम्ममुक्कम्म अधम्ममाचरि, ",
"ja436:7.4":	"अकिरियरूपो पमदाहि सन्थवो। ",
"ja436:8.1":	"सुरक्खितं मेति कथं नु विस्ससे, ",
"ja436:8.2":	"अनेकचित्तासु न हत्थि रक्खणा; ",
"ja436:8.3":	"एता हि पातालपपातसन्निभा, ",
"ja436:8.4":	"एत्थप्पमत्तो ब्यसनं निगच्छ”ति। ",
"ja436:9.1":	"“तस्मा हि ते सुखिनो वीतसोका, ",
"ja436:9.2":	"ये मातुगामेहि चरन्ति निस्सटा; ",
"ja436:9.3":	"एतं सिवं उत्तममाभिपत्थयं, ",
"ja436:9.4":	"न मातुगामेहि करेय्य सन्थवन्ति”। ",
"ja436:10.1":	"समुग्गजातकं दसमं। "
}	
