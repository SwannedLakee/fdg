{	
"iti15:0.1":	"इतिवुत्तक १५ ",
"iti15:0.2":	"एककनिपात ",
"iti15:0.3":	"दुतियवग्ग ",
"iti15:0.4":	"तण्हासंयोजनसुत्त ",
"iti15:1.1":	"वुत्तञ्हेतं भगवता वुत्तमरहताति मे सुतं: ",
"iti15:2.1":	"“नाहं, भिक्खवे, अञ्ञं एकसंयोजनम्पि समनुपस्सामि येन संयोजनेन संयुत्ता सत्ता दीघरत्तं सन्धावन्ति संसरन्ति यथयिदं, भिक्खवे, तण्हासंयोजनं। ",
"iti15:2.2":	"तण्हासंयोजनेन हि, भिक्खवे, संयुत्ता सत्ता दीघरत्तं सन्धावन्ति संसरन्ती”ति। ",
"iti15:2.3":	"एतमत्थं भगवा अवोच। ",
"iti15:2.4":	"तत्थेतं इति वुच्चति: ",
"iti15:3.1":	"“तण्हादुतियो पुरिसो, ",
"iti15:3.2":	"दीघमद्धान संसरं; ",
"iti15:3.3":	"इत्थभावञ्ञथाभावं, ",
"iti15:3.4":	"संसारं नातिवत्तति। ",
"iti15:4.1":	"एतमादीनवं ञत्वा, ",
"iti15:4.2":	"तण्हं दुक्खस्स सम्भवं; ",
"iti15:4.3":	"वीततण्हो अनादानो, ",
"iti15:4.4":	"सतो भिक्खु परिब्बजे”ति। ",
"iti15:5.1":	"अयम्पि अत्थो वुत्तो भगवता, इति मे सुतन्ति। ",
"iti15:5.2":	"पञ्चमं। "
}	
