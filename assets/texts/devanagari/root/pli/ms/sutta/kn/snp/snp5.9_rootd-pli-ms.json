{	
"snp5.9:0.1":	"सुत्त निपात ५।९ ",
"snp5.9:0.2":	"हेमकमाणवपुच्छा ",
"snp5.9:1.1":	"“ये मे पुब्बे वियाकंसु, ",
"snp5.9:1.2":	"(इच्चायस्मा हेमको) ",
"snp5.9:1.3":	"हुरं गोतमसासना; ",
"snp5.9:1.4":	"इच्चासि इति भविस्सति, ",
"snp5.9:1.5":	"सब्बं तं इतिहीतिहं; ",
"snp5.9:1.6":	"सब्बं तं तक्कवड्ढनं, ",
"snp5.9:1.7":	"नाहं तत्थ अभिरमिं। ",
"snp5.9:2.1":	"त्वञ्च मे धम्ममक्खाहि, ",
"snp5.9:2.2":	"तण्हानिग्घातनं मुनि; ",
"snp5.9:2.3":	"यं विदित्वा सतो चरं, ",
"snp5.9:2.4":	"तरे लोके विसत्तिकं”। ",
"snp5.9:3.1":	"“इध दिट्ठसुतमुतविञ्ञातेसु, ",
"snp5.9:3.2":	"पियरूपेसु हेमक; ",
"snp5.9:3.3":	"छन्दरागविनोदनं, ",
"snp5.9:3.4":	"निब्बानपदमच्चुतं। ",
"snp5.9:4.1":	"एतदञ्ञाय ये सता, ",
"snp5.9:4.2":	"दिट्ठधम्माभिनिब्बुता; ",
"snp5.9:4.3":	"उपसन्ता च ते सदा, ",
"snp5.9:4.4":	"तिण्णा लोके विसत्तिकन्”ति। ",
"snp5.9:4.5":	"हेमकमाणवपुच्छा अट्ठमा। "
}	
