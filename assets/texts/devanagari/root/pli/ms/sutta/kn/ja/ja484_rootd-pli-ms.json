{	
"ja484:0.1":	"जातक ",
"ja484:0.2":	"पकिण्णकनिपात ",
"ja484:0.3":	"सालिकेदारवग्ग ",
"ja484:0.4":	"१। सालिकेदारजातक ",
"ja484:1.1":	"“सम्पन्नं सालिकेदारं, ",
"ja484:1.2":	"सुवा भुञ्जन्ति कोसिय; ",
"ja484:1.3":	"पटिवेदेमि ते ब्रह्मे, ",
"ja484:1.4":	"न ने वारेतुमुस्सहे। ",
"ja484:2.1":	"एको च तत्थ सकुणो, ",
"ja484:2.2":	"यो नेसं सब्बसुन्दरो; ",
"ja484:2.3":	"भुत्वा सालिं यथाकामं, ",
"ja484:2.4":	"तुण्डेनादाय गच्छति”। ",
"ja484:3.1":	"“ओड्डेन्तु वाळपासानि, ",
"ja484:3.2":	"यथा बज्झेथ सो दिजो; ",
"ja484:3.3":	"जीवञ्च नं गहेत्वान, ",
"ja484:3.4":	"आनयेहि ममन्तिके”। ",
"ja484:4.1":	"“एते भुत्वा पिवित्वा च, ",
"ja484:4.2":	"पक्कमन्ति विहङ्गमा; ",
"ja484:4.3":	"एको बद्धोस्मि पासेन, ",
"ja484:4.4":	"किं पापं पकतं मया”। ",
"ja484:5.1":	"“उदरं नून अञ्ञेसं, ",
"ja484:5.2":	"सुव अच्चोदरं तव; ",
"ja484:5.3":	"भुत्वा सालिं यथाकामं, ",
"ja484:5.4":	"तुण्डेनादाय गच्छसि। ",
"ja484:6.1":	"कोट्ठं नु तत्थ पूरेसि, ",
"ja484:6.2":	"सुव वेरं नु ते मया; ",
"ja484:6.3":	"पुट्ठो मे सम्म अक्खाहि, ",
"ja484:6.4":	"कुहिं सालिं निदाहसि”। ",
"ja484:7.1":	"“न मे वेरं तया सद्धिं, ",
"ja484:7.2":	"कोट्ठो मय्हं न विज्जति; ",
"ja484:7.3":	"इणं मुञ्चामिणं दम्मि, ",
"ja484:7.4":	"सम्पत्तो कोटसिम्बलिं; ",
"ja484:7.5":	"निधिम्पि तत्थ निदहामि, ",
"ja484:7.6":	"एवं जानाहि कोसिय”। ",
"ja484:8.1":	"“कीदिसं ते इणदानं, ",
"ja484:8.2":	"इणमोक्खो च कीदिसो; ",
"ja484:8.3":	"निधिनिधानमक्खाहि, ",
"ja484:8.4":	"अथ पासा पमोक्खसि”। ",
"ja484:9.1":	"“अजातपक्खा तरुणा, ",
"ja484:9.2":	"पुत्तका मय्ह कोसिय; ",
"ja484:9.3":	"ते मं भता भरिस्सन्ति, ",
"ja484:9.4":	"तस्मा तेसं इणं ददे। ",
"ja484:10.1":	"माता पिता च मे वुद्धा, ",
"ja484:10.2":	"जिण्णका गतयोब्बना; ",
"ja484:10.3":	"तेसं तुण्डेन हातून, ",
"ja484:10.4":	"मुञ्चे पुब्बकतं इणं। ",
"ja484:11.1":	"अञ्ञेपि तत्थ सकुणा, ",
"ja484:11.2":	"खीणपक्खा सुदुब्बला; ",
"ja484:11.3":	"तेसं पुञ्ञत्थिको दम्मि, ",
"ja484:11.4":	"तं निधिं आहु पण्डिता। ",
"ja484:12.1":	"ईदिसं मे इणदानं, ",
"ja484:12.2":	"इणमोक्खो च ईदिसो; ",
"ja484:12.3":	"निधिनिधानमक्खामि, ",
"ja484:12.4":	"एवं जानाहि कोसिय”। ",
"ja484:13.1":	"“भद्दको वतयं पक्खी, ",
"ja484:13.2":	"दिजो परमधम्मिको; ",
"ja484:13.3":	"एकच्चेसु मनुस्सेसु, ",
"ja484:13.4":	"अयं धम्मो न विज्जति। ",
"ja484:14.1":	"भुञ्ज सालिं यथाकामं, ",
"ja484:14.2":	"सह सब्बेहि ञातिभि; ",
"ja484:14.3":	"पुनापि सुव पस्सेमु, ",
"ja484:14.4":	"पियं मे तव दस्सनं”। ",
"ja484:15.1":	"“भुत्तञ्च पीतञ्च तवस्समम्हि, ",
"ja484:15.2":	"रती च नो कोसिय ते सकासे; ",
"ja484:15.3":	"निक्खित्तदण्डेसु ददाहि दानं, ",
"ja484:15.4":	"जिण्णे च मातापितरो भरस्सु”। ",
"ja484:16.1":	"“लक्खी वत मे उदपादि अज्ज, ",
"ja484:16.2":	"यो अद्दसासिं पवरं दिजानं; ",
"ja484:16.3":	"सुवस्स सुत्वान सुभासितानि, ",
"ja484:16.4":	"काहामि पुञ्ञानि अनप्पकानि”। ",
"ja484:17.1":	"सो कोसियो अत्तमनो उदग्गो, ",
"ja484:17.2":	"अन्नञ्च पानञ्चभिसङ्खरित्वा; ",
"ja484:17.3":	"अन्नेन पानेन पसन्नचित्तो, ",
"ja484:17.4":	"सन्तप्पयि समणब्राह्मणे चाति। ",
"ja484:18.1":	"सालिकेदारजातकं पठमं। "
}	
