{	
"iti31:0.1":	"इतिवुत्तक ३१ ",
"iti31:0.2":	"दुकनिपात ",
"iti31:0.3":	"पठमवग्ग ",
"iti31:0.4":	"अतपनीयसुत्त ",
"iti31:1.1":	"वुत्तञ्हेतं भगवता वुत्तमरहताति मे सुतं: ",
"iti31:2.1":	"“द्वेमे, भिक्खवे, धम्मा अतपनीया। ",
"iti31:2.2":	"कतमे द्वे? ",
"iti31:2.3":	"इध, भिक्खवे, एकच्चो कतकल्याणो होति, कतकुसलो, कतभीरुत्ताणो, अकतपापो, अकतलुद्दो, अकतकिब्बिसो। ",
"iti31:2.4":	"सो ‘कतं मे कल्याणन्’तिपि न तप्पति, ‘अकतं मे पापन्’तिपि न तप्पति। ",
"iti31:2.5":	"इमे खो, भिक्खवे, द्वे धम्मा अतपनीया”ति। ",
"iti31:2.6":	"एतमत्थं भगवा अवोच। ",
"iti31:2.7":	"तत्थेतं इति वुच्चति: ",
"iti31:3.1":	"“कायदुच्चरितं हित्वा, ",
"iti31:3.2":	"वचीदुच्चरितानि च; ",
"iti31:3.3":	"मनोदुच्चरितं हित्वा, ",
"iti31:3.4":	"यञ्चञ्ञं दोससञ्हितं। ",
"iti31:4.1":	"अकत्वाकुसलं कम्मं, ",
"iti31:4.2":	"कत्वान कुसलं बहुं; ",
"iti31:4.3":	"कायस्स भेदा सप्पञ्ञो, ",
"iti31:4.4":	"सग्गं सो उपपज्जती”ति। ",
"iti31:5.1":	"अयम्पि अत्थो वुत्तो भगवता, इति मे सुतन्ति। ",
"iti31:5.2":	"चतुत्थं। "
}	
