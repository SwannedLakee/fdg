{	
"ja450:0.1":	"जातक ",
"ja450:0.2":	"दसकनिपात ",
"ja450:0.3":	"चतुद्वारवग्ग ",
"ja450:0.4":	"१२। बिलारकोसियजातक ",
"ja450:1.1":	"“अपचन्तापि दिच्छन्ति, ",
"ja450:1.2":	"सन्तो लद्धान भोजनं; ",
"ja450:1.3":	"किमेव त्वं पचमानो, ",
"ja450:1.4":	"यं न दज्जा न तं समं। ",
"ja450:2.1":	"मच्छेरा च पमादा च, ",
"ja450:2.2":	"एवं दानं न दिय्यति; ",
"ja450:2.3":	"पुञ्ञं आकङ्खमानेन, ",
"ja450:2.4":	"देय्यं होति विजानता। ",
"ja450:3.1":	"यस्सेव भीतो न ददाति मच्छरी, ",
"ja450:3.2":	"तदेवाददतो भयं; ",
"ja450:3.3":	"जिघच्छा च पिपासा च, ",
"ja450:3.4":	"यस्स भायति मच्छरी; ",
"ja450:3.5":	"तमेव बालं फुसति, ",
"ja450:3.6":	"अस्मिं लोके परम्हि च। ",
"ja450:4.1":	"तस्मा विनेय्य मच्छेरं, ",
"ja450:4.2":	"दज्जा दानं मलाभिभू; ",
"ja450:4.3":	"पुञ्ञानि परलोकस्मिं, ",
"ja450:4.4":	"पतिट्ठा होन्ति पाणिनं”। ",
"ja450:5.1":	"“दुद्ददं ददमानानं, ",
"ja450:5.2":	"दुक्करं कम्म कुब्बतं; ",
"ja450:5.3":	"असन्तो नानुकुब्बन्ति, ",
"ja450:5.4":	"सतं धम्मो दुरन्नयो। ",
"ja450:6.1":	"तस्मा सतञ्च असतं, ",
"ja450:6.2":	"नाना होति इतो गति; ",
"ja450:6.3":	"असन्तो निरयं यन्ति, ",
"ja450:6.4":	"सन्तो सग्गपरायणा”। ",
"ja450:7.1":	"“अप्पस्मेके पवेच्छन्ति, ",
"ja450:7.2":	"बहुनेके न दिच्छरे; ",
"ja450:7.3":	"अप्पस्मा दक्खिणा दिन्ना, ",
"ja450:7.4":	"सहस्सेन समं मिता”। ",
"ja450:8.1":	"“धम्मं चरे योपि समुञ्छकं चरे, ",
"ja450:8.2":	"दारञ्च पोसं ददमप्पकस्मिं; ",
"ja450:8.3":	"सतं सहस्सानं सहस्सयागिनं, ",
"ja450:8.4":	"कलम्पि नाग्घन्ति तथाविधस्स ते”। ",
"ja450:9.1":	"“केनेस यञ्ञो विपुलो महग्घतो, ",
"ja450:9.2":	"समेन दिन्नस्स न अग्घमेति; ",
"ja450:9.3":	"कथं सतं सहस्सानं सहस्सयागिनं, ",
"ja450:9.4":	"कलम्पि नाग्घन्ति तथाविधस्स ते”। ",
"ja450:10.1":	"“ददन्ति हेके विसमे निविट्ठा, ",
"ja450:10.2":	"छेत्वा वधित्वा अथ सोचयित्वा; ",
"ja450:10.3":	"सा दक्खिणा अस्सुमुखा सदण्डा, ",
"ja450:10.4":	"समेन दिन्नस्स न अग्घमेति; ",
"ja450:10.5":	"एवं सतं सहस्सानं सहस्सयागिनं, ",
"ja450:10.6":	"कलम्पि नाग्घन्ति तथाविधस्स ते”ति। ",
"ja450:11.1":	"बिलारकोसियजातकं द्वादसमं। "
}	
