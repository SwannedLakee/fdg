{	
"thag3.13:0.1":	"थेरगाथा ३।१३ ",
"thag3.13:0.2":	"तिकनिपात ",
"thag3.13:0.3":	"पठमवग्ग ",
"thag3.13:0.4":	"अभिभूतत्थेरगाथा ",
"thag3.13:1.1":	"“सुणाथ ञातयो सब्बे, ",
"thag3.13:1.2":	"यावन्तेत्थ समागता; ",
"thag3.13:1.3":	"धम्मं वो देसयिस्सामि, ",
"thag3.13:1.4":	"दुक्खा जाति पुनप्पुनं। ",
"thag3.13:2.1":	"आरम्भथ निक्कमथ, ",
"thag3.13:2.2":	"युञ्जथ बुद्धसासने; ",
"thag3.13:2.3":	"धुनाथ मच्चुनो सेनं, ",
"thag3.13:2.4":	"नळागारंव कुञ्जरो। ",
"thag3.13:3.1":	"यो इमस्मिं धम्मविनये, ",
"thag3.13:3.2":	"अप्पमत्तो विहस्सति; ",
"thag3.13:3.3":	"पहाय जातिसंसारं, ",
"thag3.13:3.4":	"दुक्खस्सन्तं करिस्सती”ति। ",
"thag3.13:3.5":	"… अभिभूतो थेरो …। "
}	
