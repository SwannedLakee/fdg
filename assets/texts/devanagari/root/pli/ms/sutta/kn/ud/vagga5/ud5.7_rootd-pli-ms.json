{	
"ud5.7:0.1":	"उदान ५।७ ",
"ud5.7:0.2":	"कङ्खारेवतसुत्त ",
"ud5.7:1.1":	"एवं मे सुतं—",
"ud5.7:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud5.7:1.3":	"तेन खो पन समयेन आयस्मा कङ्खारेवतो भगवतो अविदूरे निसिन्नो होति पल्लङ्कं आभुजित्वा उजुं कायं पणिधाय अत्तनो कङ्खावितरणविसुद्धिं पच्चवेक्खमानो। ",
"ud5.7:2.1":	"अद्दसा खो भगवा आयस्मन्तं कङ्खारेवतं अविदूरे निसिन्नं पल्लङ्कं आभुजित्वा उजुं कायं पणिधाय अत्तनो कङ्खावितरणविसुद्धिं पच्चवेक्खमानं। ",
"ud5.7:3.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud5.7:4.1":	"“या काचि कङ्खा इध वा हुरं वा, ",
"ud5.7:4.2":	"सकवेदिया वा परवेदिया वा; ",
"ud5.7:4.3":	"ये झायिनो ता पजहन्ति सब्बा, ",
"ud5.7:4.4":	"आतापिनो ब्रह्मचरियं चरन्ता”ति। ",
"ud5.7:4.5":	"सत्तमं। "
}	
