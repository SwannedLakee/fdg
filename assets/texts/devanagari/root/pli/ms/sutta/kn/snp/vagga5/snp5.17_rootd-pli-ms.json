{	
"snp5.17:0.1":	"सुत्त निपात ५।१७ ",
"snp5.17:0.2":	"पिङ्गियमाणवपुच्छा ",
"snp5.17:1.1":	"“जिण्णोहमस्मि अबलो वीतवण्णो, ",
"snp5.17:1.2":	"(इच्चायस्मा पिङ्गियो) ",
"snp5.17:1.3":	"नेत्ता न सुद्धा सवनं न फासु; ",
"snp5.17:1.4":	"माहं नस्सं मोमुहो अन्तराव, ",
"snp5.17:1.5":	"आचिक्ख धम्मं यमहं विजञ्ञं; ",
"snp5.17:1.6":	"जातिजराय इध विप्पहानं”। ",
"snp5.17:2.1":	"“दिस्वान रूपेसु विहञ्ञमाने, ",
"snp5.17:2.2":	"(पिङ्गियाति भगवा) ",
"snp5.17:2.3":	"रुप्पन्ति रूपेसु जना पमत्ता; ",
"snp5.17:2.4":	"तस्मा तुवं पिङ्गिय अप्पमत्तो, ",
"snp5.17:2.5":	"जहस्सु रूपं अपुनब्भवाय”। ",
"snp5.17:3.1":	"“दिसा चतस्सो विदिसा चतस्सो, ",
"snp5.17:3.2":	"उद्धं अधो दस दिसा इमायो; ",
"snp5.17:3.3":	"न तुय्हं अदिट्ठं असुतं अमुतं, ",
"snp5.17:3.4":	"अथो अविञ्ञातं किञ्चनमत्थि लोके; ",
"snp5.17:3.5":	"आचिक्ख धम्मं यमहं विजञ्ञं, ",
"snp5.17:3.6":	"जातिजराय इध विप्पहानं”। ",
"snp5.17:4.1":	"“तण्हाधिपन्ने मनुजे पेक्खमानो, ",
"snp5.17:4.2":	"(पिङ्गियाति भगवा) ",
"snp5.17:4.3":	"सन्तापजाते जरसा परेते; ",
"snp5.17:4.4":	"तस्मा तुवं पिङ्गिय अप्पमत्तो, ",
"snp5.17:4.5":	"जहस्सु तण्हं अपुनब्भवाया”ति। ",
"snp5.17:4.6":	"पिङ्गियमाणवपुच्छा सोळसमा। "
}	
