{	
"iti16:0.1":	"इतिवुत्तक १६ ",
"iti16:0.2":	"एककनिपात ",
"iti16:0.3":	"दुतियवग्ग ",
"iti16:0.4":	"पठमसेखसुत्त ",
"iti16:1.1":	"वुत्तञ्हेतं भगवता वुत्तमरहताति मे सुतं: ",
"iti16:2.1":	"“सेखस्स, भिक्खवे, भिक्खुनो अप्पत्तमानसस्स अनुत्तरं योगक्खेमं पत्थयमानस्स विहरतो अज्झत्तिकं अङ्गन्ति करित्वा नाञ्ञं एकङ्गम्पि समनुपस्सामि यं एवं बहूपकारं यथयिदं, भिक्खवे, योनिसो मनसिकारो। ",
"iti16:2.2":	"योनिसो, भिक्खवे, भिक्खु मनसि करोन्तो अकुसलं पजहति, कुसलं भावेती”ति। ",
"iti16:2.3":	"एतमत्थं भगवा अवोच। ",
"iti16:2.4":	"तत्थेतं इति वुच्चति: ",
"iti16:3.1":	"“योनिसोमनसिकारो, ",
"iti16:3.2":	"धम्मो सेखस्स भिक्खुनो; ",
"iti16:3.3":	"नत्थञ्ञो एवं बहुकारो, ",
"iti16:3.4":	"उत्तमत्थस्स पत्तिया; ",
"iti16:3.5":	"योनिसो पदहं भिक्खु, ",
"iti16:3.6":	"खयं दुक्खस्स पापुणे”ति। ",
"iti16:4.1":	"अयम्पि अत्थो वुत्तो भगवता, इति मे सुतन्ति। ",
"iti16:4.2":	"छट्ठं। "
}	
