{	
"ja418:0.1":	"जातक ",
"ja418:0.2":	"अट्ठकनिपात ",
"ja418:0.3":	"कच्चानिवग्ग ",
"ja418:0.4":	"२। अट्ठसद्दजातक ",
"ja418:1.1":	"“इदं पुरे निन्नमाहु, ",
"ja418:1.2":	"बहुमच्छं महोदकं; ",
"ja418:1.3":	"आवासो बकराजस्स, ",
"ja418:1.4":	"पेत्तिकं भवनं मम; ",
"ja418:1.5":	"त्यज्ज भेकेन यापेम, ",
"ja418:1.6":	"ओकं न विजहामसे”। ",
"ja418:2.1":	"“को दुतियं असीलिस्स, ",
"ja418:2.2":	"बन्धरस्सक्खि भेच्छति; ",
"ja418:2.3":	"को मे पुत्ते कुलावकं, ",
"ja418:2.4":	"मञ्च सोत्थिं करिस्सति”। ",
"ja418:3.1":	"“सब्बा परिक्खया फेग्गु, ",
"ja418:3.2":	"याव तस्सा गती अहु; ",
"ja418:3.3":	"खीणभक्खो महाराज, ",
"ja418:3.4":	"सारे न रमती घुणो”। ",
"ja418:4.1":	"“सा नूनाहं इतो गन्त्वा, ",
"ja418:4.2":	"रञ्ञो मुत्ता निवेसना; ",
"ja418:4.3":	"अत्तानं रमयिस्सामि, ",
"ja418:4.4":	"दुमसाखनिकेतिनी”। ",
"ja418:5.1":	"“सो नूनाहं इतो गन्त्वा, ",
"ja418:5.2":	"रञ्ञो मुत्तो निवेसना; ",
"ja418:5.3":	"अग्गोदकानि पिस्सामि, ",
"ja418:5.4":	"यूथस्स पुरतो वजं”। ",
"ja418:6.1":	"“तं मं कामेहि सम्मत्तं, ",
"ja418:6.2":	"रत्तं कामेसु मुच्छितं; ",
"ja418:6.3":	"आनयी भरतो लुद्दो, ",
"ja418:6.4":	"बाहिको भद्दमत्थु ते”। ",
"ja418:7.1":	"“अन्धकारतिमिसायं, ",
"ja418:7.2":	"तुङ्गे उपरिपब्बते; ",
"ja418:7.3":	"सा मं सण्हेन मुदुना, ",
"ja418:7.4":	"मा पादं खलि यस्मनि”। ",
"ja418:8.1":	"“असंसयं जातिखयन्तदस्सी, ",
"ja418:8.2":	"न गब्भसेय्यं पुनरावजिस्सं; ",
"ja418:8.3":	"अयमन्तिमा पच्छिमा गब्भसेय्या, ",
"ja418:8.4":	"खीणो मे संसारो पुनब्भवाया”ति। ",
"ja418:9.1":	"अट्ठसद्दजातकं दुतियं। "
}	
