{	
"ja492:0.1":	"जातक ",
"ja492:0.2":	"पकिण्णकनिपात ",
"ja492:0.3":	"सालिकेदारवग्ग ",
"ja492:0.4":	"९। तच्छसूकरजातक ",
"ja492:1.1":	"“यदेसमाना विचरिम्ह, ",
"ja492:1.2":	"पब्बतानि वनानि च; ",
"ja492:1.3":	"अन्वेसं विचरिं ञाती, ",
"ja492:1.4":	"तेमे अधिगता मया। ",
"ja492:2.1":	"बहुञ्चिदं मूलफलं, ",
"ja492:2.2":	"भक्खो चायं अनप्पको; ",
"ja492:2.3":	"रम्मा चिमा गिरीनज्जो, ",
"ja492:2.4":	"फासुवासो भविस्सति। ",
"ja492:3.1":	"इधेवाहं वसिस्सामि, ",
"ja492:3.2":	"सह सब्बेहि ञातिभि; ",
"ja492:3.3":	"अप्पोस्सुक्को निरासङ्की, ",
"ja492:3.4":	"असोको अकुतोभयो”। ",
"ja492:4.1":	"“अञ्ञम्पि लेणं परियेस, ",
"ja492:4.2":	"सत्तु नो इध विज्जति; ",
"ja492:4.3":	"सो तच्छ सूकरे हन्ति, ",
"ja492:4.4":	"इधागन्त्वा वरं वरं”। ",
"ja492:5.1":	"“को नुम्हाकं इध सत्तु, ",
"ja492:5.2":	"को ञाती सुसमागते; ",
"ja492:5.3":	"दुप्पधंसे पधंसेति, ",
"ja492:5.4":	"तं मे अक्खाथ पुच्छिता”। ",
"ja492:6.1":	"“उद्धग्गराजी मिगराजा, ",
"ja492:6.2":	"बली दाठावुधो मिगो; ",
"ja492:6.3":	"सो तच्छ सूकरे हन्ति, ",
"ja492:6.4":	"इधागन्त्वा वरं वरं”। ",
"ja492:7.1":	"“न नो दाठा न विज्जन्ति, ",
"ja492:7.2":	"बलं काये समोहितं; ",
"ja492:7.3":	"सब्बे समग्गा हुत्वान, ",
"ja492:7.4":	"वसं काहाम एककं”। ",
"ja492:8.1":	"“हदयङ्गमं कण्णसुखं, ",
"ja492:8.2":	"वाचं भाससि तच्छक; ",
"ja492:8.3":	"योपि युद्धे पलायेय्य, ",
"ja492:8.4":	"तम्पि पच्छा हनामसे”। ",
"ja492:9.1":	"“पाणातिपाता विरतो नु अज्ज, ",
"ja492:9.2":	"अभयं नु ते सब्बभूतेसु दिन्नं; ",
"ja492:9.3":	"दाठा नु ते मिगवधाय न सन्ति, ",
"ja492:9.4":	"यो सङ्घपत्तो कपणोव झायसि”। ",
"ja492:10.1":	"“न मे दाठा न विज्जन्ति, ",
"ja492:10.2":	"बलं काये समोहितं; ",
"ja492:10.3":	"ञाती च दिस्वान सामग्गी एकतो, ",
"ja492:10.4":	"तस्मा च झायामि वनम्हि एकको। ",
"ja492:11.1":	"इमस्सुदं यन्ति दिसोदिसं पुरे, ",
"ja492:11.2":	"भयट्टिता लेणगवेसिनो पुथु; ",
"ja492:11.3":	"ते दानि सङ्गम्म वसन्ति एकतो, ",
"ja492:11.4":	"यत्थट्ठिता दुप्पसहज्ज ते मया। ",
"ja492:12.1":	"परिणायकसम्पन्ना, ",
"ja492:12.2":	"सहिता एकवादिनो; ",
"ja492:12.3":	"ते मं समग्गा हिंसेय्युं, ",
"ja492:12.4":	"तस्मा नेसं न पत्थये”। ",
"ja492:13.1":	"“एकोव इन्दो असुरे जिनाति, ",
"ja492:13.2":	"एकोव सेनो हन्ति दिजे पसय्ह; ",
"ja492:13.3":	"एकोव ब्यग्घो मिगसङ्घपत्तो, ",
"ja492:13.4":	"वरं वरं हन्ति बलञ्हि तादिसं”। ",
"ja492:14.1":	"“न हेव इन्दो न सेनो, ",
"ja492:14.2":	"नपि ब्यग्घो मिगाधिपो; ",
"ja492:14.3":	"समग्गे सहिते ञाती, ",
"ja492:14.4":	"न ब्यग्घे कुरुते वसे”। ",
"ja492:15.1":	"“कुम्भीलका सकुणका, ",
"ja492:15.2":	"सङ्घिनो गणचारिनो; ",
"ja492:15.3":	"सम्मोदमाना एकज्झं, ",
"ja492:15.4":	"उप्पतन्ति डयन्ति च। ",
"ja492:16.1":	"तेसञ्च डयमानानं, ",
"ja492:16.2":	"एकेत्थ अपसक्कति; ",
"ja492:16.3":	"तञ्च सेनो निताळेति, ",
"ja492:16.4":	"वेय्यग्घियेव सा गति”। ",
"ja492:17.1":	"“उस्साहितो जटिलेन, ",
"ja492:17.2":	"लुद्देनामिसचक्खुना; ",
"ja492:17.3":	"दाठी दाठीसु पक्खन्दि, ",
"ja492:17.4":	"मञ्ञमानो यथा पुरे”। ",
"ja492:18.1":	"“साधु सम्बहुला ञाती, ",
"ja492:18.2":	"अपि रुक्खा अरञ्ञजा; ",
"ja492:18.3":	"सूकरेहि समग्गेहि, ",
"ja492:18.4":	"ब्यग्घो एकायने हतो”। ",
"ja492:19.1":	"ब्राह्मणञ्चेव ब्यग्घञ्च, ",
"ja492:19.2":	"उभो हन्त्वान सूकरा। ",
"ja492:19.3":	"आनन्दिनो पमुदिता, ",
"ja492:19.4":	"महानादं पनादिसुं। ",
"ja492:20.1":	"ते सु उदुम्बरमूलस्मिं, ",
"ja492:20.2":	"सूकरा सुसमागता; ",
"ja492:20.3":	"तच्छकं अभिसिञ्चिंसु, ",
"ja492:20.4":	"“त्वं नो राजासि इस्सरो”ति। ",
"ja492:21.1":	"तच्छसूकरजातकं नवमं। "
}	
