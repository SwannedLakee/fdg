{	
"thag15.1:0.1":	"थेरगाथा १५।१ ",
"thag15.1:0.2":	"सोळसकनिपात ",
"thag15.1:0.3":	"पठमवग्ग ",
"thag15.1:0.4":	"अञ्ञासिकोण्डञ्ञत्थेरगाथा ",
"thag15.1:1.1":	"“एस भिय्यो पसीदामि, ",
"thag15.1:1.2":	"सुत्वा धम्मं महारसं; ",
"thag15.1:1.3":	"विरागो देसितो धम्मो, ",
"thag15.1:1.4":	"अनुपादाय सब्बसो”। ",
"thag15.1:2.1":	"“बहूनि लोके चित्रानि, ",
"thag15.1:2.2":	"अस्मिं पथविमण्डले; ",
"thag15.1:2.3":	"मथेन्ति मञ्ञे सङ्कप्पं, ",
"thag15.1:2.4":	"सुभं रागूपसंहितं। ",
"thag15.1:3.1":	"रजमुहतञ्च वातेन, ",
"thag15.1:3.2":	"यथा मेघोपसम्मये; ",
"thag15.1:3.3":	"एवं सम्मन्ति सङ्कप्पा, ",
"thag15.1:3.4":	"यदा पञ्ञाय पस्सति। ",
"thag15.1:4.1":	"सब्बे सङ्खारा अनिच्चाति, ",
"thag15.1:4.2":	"यदा पञ्ञाय पस्सति; ",
"thag15.1:4.3":	"अथ निब्बिन्दति दुक्खे, ",
"thag15.1:4.4":	"एस मग्गो विसुद्धिया। ",
"thag15.1:5.1":	"सब्बे सङ्खारा दुक्खाति, ",
"thag15.1:5.2":	"यदा पञ्ञाय पस्सति; ",
"thag15.1:5.3":	"अथ निब्बिन्दति दुक्खे, ",
"thag15.1:5.4":	"एस मग्गो विसुद्धिया। ",
"thag15.1:6.1":	"सब्बे धम्मा अनत्ताति, ",
"thag15.1:6.2":	"यदा पञ्ञाय पस्सति; ",
"thag15.1:6.3":	"अथ निब्बिन्दति दुक्खे, ",
"thag15.1:6.4":	"एस मग्गो विसुद्धिया। ",
"thag15.1:7.1":	"बुद्धानुबुद्धो यो थेरो, ",
"thag15.1:7.2":	"कोण्डञ्ञो तिब्बनिक्कमो; ",
"thag15.1:7.3":	"पहीनजातिमरणो, ",
"thag15.1:7.4":	"ब्रह्मचरियस्स केवली। ",
"thag15.1:8.1":	"ओघपासो दळ्हखिलो, ",
"thag15.1:8.2":	"पब्बतो दुप्पदालयो; ",
"thag15.1:8.3":	"छेत्वा खिलञ्च पासञ्च, ",
"thag15.1:8.4":	"सेलं भेत्वान दुब्भिदं; ",
"thag15.1:8.5":	"तिण्णो पारङ्गतो झायी, ",
"thag15.1:8.6":	"मुत्तो सो मारबन्धना। ",
"thag15.1:9.1":	"उद्धतो चपलो भिक्खु, ",
"thag15.1:9.2":	"मित्ते आगम्म पापके; ",
"thag15.1:9.3":	"संसीदति महोघस्मिं, ",
"thag15.1:9.4":	"ऊमिया पटिकुज्जितो। ",
"thag15.1:10.1":	"अनुद्धतो अचपलो, ",
"thag15.1:10.2":	"निपको संवुतिन्द्रियो; ",
"thag15.1:10.3":	"कल्याणमित्तो मेधावी, ",
"thag15.1:10.4":	"दुक्खस्सन्तकरो सिया। ",
"thag15.1:11.1":	"कालपब्बङ्गसङ्कासो, ",
"thag15.1:11.2":	"किसो धमनिसन्थतो; ",
"thag15.1:11.3":	"मत्तञ्ञू अन्नपानस्मिं, ",
"thag15.1:11.4":	"अदीनमनसो नरो। ",
"thag15.1:12.1":	"फुट्ठो डंसेहि मकसेहि, ",
"thag15.1:12.2":	"अरञ्ञस्मिं ब्रहावने; ",
"thag15.1:12.3":	"नागो सङ्गामसीसेव, ",
"thag15.1:12.4":	"सतो तत्राधिवासये। ",
"thag15.1:13.1":	"नाभिनन्दामि मरणं, ",
"thag15.1:13.2":	"… पे ",
"thag15.1:13.3":	"… ",
"thag15.1:13.4":	"निब्बिसं भतको यथा। ",
"thag15.1:14.1":	"नाभिनन्दामि मरणं, ",
"thag15.1:14.2":	"… पे ",
"thag15.1:14.3":	"… ",
"thag15.1:14.4":	"सम्पजानो पतिस्सतो। ",
"thag15.1:15.1":	"परिचिण्णो मया सत्था, ",
"thag15.1:15.2":	"… पे ",
"thag15.1:15.3":	"… ",
"thag15.1:15.4":	"भवनेत्ति समूहता। ",
"thag15.1:16.1":	"यस्स चत्थाय पब्बजितो, ",
"thag15.1:16.2":	"अगारस्मानगारियं; ",
"thag15.1:16.3":	"सो मे अत्थो अनुप्पत्तो, ",
"thag15.1:16.4":	"किं मे सद्धिविहारिना”ति। ",
"thag15.1:16.5":	"… अञ्ञासिकोण्डञ्ञो थेरो …। "
}	
