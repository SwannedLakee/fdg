{	
"ja433:0.1":	"जातक ",
"ja433:0.2":	"नवकनिपात ",
"ja433:0.3":	"गिज्झवग्ग ",
"ja433:0.4":	"७। लोमसकस्सपजातक ",
"ja433:1.1":	"“अस्स इन्दसमो राज, ",
"ja433:1.2":	"अच्चन्तं अजरामरो; ",
"ja433:1.3":	"सचे त्वं यञ्ञं याजेय्य, ",
"ja433:1.4":	"इसिं लोमसकस्सपं”। ",
"ja433:2.1":	"“ससमुद्दपरियायं, ",
"ja433:2.2":	"महिं सागरकुण्डलं; ",
"ja433:2.3":	"न इच्छे सह निन्दाय, ",
"ja433:2.4":	"एवं सेय्य विजानहि। ",
"ja433:3.1":	"धिरत्थु तं यसलाभं, ",
"ja433:3.2":	"धनलाभञ्च ब्राह्मण; ",
"ja433:3.3":	"या वुत्ति विनिपातेन, ",
"ja433:3.4":	"अधम्मचरणेन वा। ",
"ja433:4.1":	"अपि चे पत्तमादाय, ",
"ja433:4.2":	"अनगारो परिब्बजे; ",
"ja433:4.3":	"सायेव जीविका सेय्यो, ",
"ja433:4.4":	"या चाधम्मेन एसना। ",
"ja433:5.1":	"अपि चे पत्तमादाय, ",
"ja433:5.2":	"अनगारो परिब्बजे; ",
"ja433:5.3":	"अञ्ञं अहिंसयं लोके, ",
"ja433:5.4":	"अपि रज्जेन तं वरं”। ",
"ja433:6.1":	"“बलं चन्दो बलं सुरियो, ",
"ja433:6.2":	"बलं समणब्राह्मणा; ",
"ja433:6.3":	"बलं वेला समुद्दस्स, ",
"ja433:6.4":	"बलातिबलमित्थियो। ",
"ja433:7.1":	"यथा उग्गतपं सन्तं, ",
"ja433:7.2":	"इसिं लोमसकस्सपं; ",
"ja433:7.3":	"पितु अत्था चन्दवती, ",
"ja433:7.4":	"वाजपेय्यं अयाजयि”। ",
"ja433:8.1":	"“तं लोभपकतं कम्मं, ",
"ja433:8.2":	"कटुकं कामहेतुकं; ",
"ja433:8.3":	"तस्स मूलं गवेसिस्सं, ",
"ja433:8.4":	"छेच्छं रागं सबन्धनं। ",
"ja433:9.1":	"धिरत्थु कामे सुबहूपि लोके, ",
"ja433:9.2":	"तपोव सेय्यो कामगुणेहि राज; ",
"ja433:9.3":	"तपो करिस्सामि पहाय कामे, ",
"ja433:9.4":	"तवेव रट्ठं चन्दवती च होतू”ति। ",
"ja433:10.1":	"लोमसकस्सपजातकं सत्तमं। "
}	
