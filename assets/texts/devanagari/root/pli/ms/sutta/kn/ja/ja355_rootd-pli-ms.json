{	
"ja355:0.1":	"जातक ",
"ja355:0.2":	"पञ्चकनिपात ",
"ja355:0.3":	"मणिकुण्डलवग्ग ",
"ja355:0.4":	"५। घटजातक ",
"ja355:1.1":	"“अञ्ञे सोचन्ति रोदन्ति, ",
"ja355:1.2":	"अञ्ञे अस्सुमुखा जना; ",
"ja355:1.3":	"पसन्नमुखवण्णोसि, ",
"ja355:1.4":	"कस्मा घट न सोचसि”। ",
"ja355:2.1":	"“नाब्भतीतहरो सोको, ",
"ja355:2.2":	"नानागतसुखावहो; ",
"ja355:2.3":	"तस्मा धङ्क न सोचामि, ",
"ja355:2.4":	"नत्थि सोके दुतीयता। ",
"ja355:3.1":	"सोचं पण्डु किसो होति, ",
"ja355:3.2":	"भत्तञ्चस्स न रुच्चति; ",
"ja355:3.3":	"अमित्ता सुमना होन्ति, ",
"ja355:3.4":	"सल्लविद्धस्स रुप्पतो। ",
"ja355:4.1":	"गामे वा यदि वारञ्ञे, ",
"ja355:4.2":	"निन्ने वा यदि वा थले; ",
"ja355:4.3":	"ठितं मं नागमिस्सति, ",
"ja355:4.4":	"एवं दिट्ठपदो अहं। ",
"ja355:5.1":	"यस्सत्ता नालमेकोव, ",
"ja355:5.2":	"सब्बकामरसाहरो; ",
"ja355:5.3":	"सब्बापि पथवी तस्स, ",
"ja355:5.4":	"न सुखं आवहिस्सती”ति। ",
"ja355:6.1":	"घटजातकं पञ्चमं। "
}	
