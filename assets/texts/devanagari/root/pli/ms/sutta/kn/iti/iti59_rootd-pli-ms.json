{	
"iti59:0.1":	"इतिवुत्तक ५९ ",
"iti59:0.2":	"तिकनिपात ",
"iti59:0.3":	"पठमवग्ग ",
"iti59:0.4":	"मारधेय्यसुत्त ",
"iti59:1.1":	"वुत्तञ्हेतं भगवता वुत्तमरहताति मे सुतं: ",
"iti59:2.1":	"“तीहि, भिक्खवे, धम्मेहि समन्नागतो भिक्खु अतिक्कम्म मारधेय्यं आदिच्चोव विरोचति। ",
"iti59:2.2":	"कतमेहि तीहि? ",
"iti59:2.3":	"इध, भिक्खवे, भिक्खु असेखेन सीलक्खन्धेन समन्नागतो होति, असेखेन समाधिक्खन्धेन समन्नागतो होति, असेखेन पञ्ञाक्खन्धेन समन्नागतो होति—",
"iti59:2.4":	"इमेहि खो, भिक्खवे, तीहि धम्मेहि समन्नागतो भिक्खु अतिक्कम्म मारधेय्यं आदिच्चोव विरोचती”ति। ",
"iti59:2.5":	"एतमत्थं भगवा अवोच। ",
"iti59:2.6":	"तत्थेतं इति वुच्चति: ",
"iti59:3.1":	"“सीलं समाधि पञ्ञा च, ",
"iti59:3.2":	"यस्स एते सुभाविता; ",
"iti59:3.3":	"अतिक्कम्म मारधेय्यं, ",
"iti59:3.4":	"आदिच्चोव विरोचती”ति। ",
"iti59:4.1":	"अयम्पि अत्थो वुत्तो भगवता, इति मे सुतन्ति। ",
"iti59:4.2":	"दसमं। ",
"iti59:4.3":	"पठमो वग्गो। ",
"iti59:5.0":	"तस्सुद्दानं ",
"iti59:5.1":	"मूलधातु अथ वेदना दुवे, ",
"iti59:5.2":	"एसना च दुवे आसवा दुवे; ",
"iti59:5.3":	"तण्हातो च अथ मारधेय्यतो, ",
"iti59:5.4":	"वग्गमाहु पठमन्ति मुत्तमन्ति। "
}	
