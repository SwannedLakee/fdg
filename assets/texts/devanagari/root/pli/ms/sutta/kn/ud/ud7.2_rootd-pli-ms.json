{	
"ud7.2:0.1":	"उदान ७।२ ",
"ud7.2:0.2":	"दुतियलकुण्डकभद्दियसुत्त ",
"ud7.2:1.1":	"एवं मे सुतं—",
"ud7.2:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud7.2:1.3":	"तेन खो पन समयेन आयस्मा सारिपुत्तो आयस्मन्तं लकुण्डकभद्दियं सेखं मञ्ञमानो भिय्योसो मत्ताय अनेकपरियायेन धम्मिया कथाय सन्दस्सेति समादपेति समुत्तेजेति सम्पहंसेति। ",
"ud7.2:2.1":	"अद्दसा खो भगवा आयस्मन्तं सारिपुत्तं आयस्मन्तं लकुण्डकभद्दियं सेखं मञ्ञमानं भिय्योसो मत्ताय अनेकपरियायेन धम्मिया कथाय सन्दस्सेन्तं समादपेन्तं समुत्तेजेन्तं सम्पहंसेन्तं। ",
"ud7.2:3.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud7.2:4.1":	"“अच्छेच्छि वट्टं ब्यगा निरासं, ",
"ud7.2:4.2":	"विसुक्खा सरिता न सन्दति; ",
"ud7.2:4.3":	"छिन्नं वट्टं न वत्तति, ",
"ud7.2:4.4":	"एसेवन्तो दुक्खस्सा”ति। ",
"ud7.2:4.5":	"दुतियं। "
}	
