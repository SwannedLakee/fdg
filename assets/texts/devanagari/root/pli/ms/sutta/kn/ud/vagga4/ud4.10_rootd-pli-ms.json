{	
"ud4.10:0.1":	"उदान ४।१० ",
"ud4.10:0.2":	"सारिपुत्तौपसमसुत्त ",
"ud4.10:1.1":	"एवं मे सुतं—",
"ud4.10:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud4.10:1.3":	"तेन खो पन समयेन आयस्मा सारिपुत्तो भगवतो अविदूरे निसिन्नो होति पल्लङ्कं आभुजित्वा उजुं कायं पणिधाय अत्तनो उपसमं पच्चवेक्खमानो। ",
"ud4.10:2.1":	"अद्दसा खो भगवा आयस्मन्तं सारिपुत्तं अविदूरे निसिन्नं पल्लङ्कं आभुजित्वा उजुं कायं पणिधाय अत्तनो उपसमं पच्चवेक्खमानं। ",
"ud4.10:3.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud4.10:4.1":	"“उपसन्तसन्तचित्तस्स, ",
"ud4.10:4.2":	"नेत्तिच्छिन्नस्स भिक्खुनो; ",
"ud4.10:4.3":	"विक्खीणो जातिसंसारो, ",
"ud4.10:4.4":	"मुत्तो सो मारबन्धना”ति। ",
"ud4.10:4.5":	"दसमं। ",
"ud4.10:4.6":	"मेघियवग्गो चतुत्थो। ",
"ud4.10:5.0":	"तस्सुद्दानं ",
"ud4.10:5.1":	"मेघियो उद्धता गोपालो, ",
"ud4.10:5.2":	"यक्खो नागेन पञ्चमं; ",
"ud4.10:5.3":	"पिण्डोलो सारिपुत्तो च, ",
"ud4.10:5.4":	"सुन्दरी भवति अट्ठमं; ",
"ud4.10:5.5":	"उपसेनो वङ्गन्तपुत्तो, ",
"ud4.10:5.6":	"सारिपुत्तो च ते दसाति। "
}	
