{	
"iti62:0.1":	"इतिवुत्तक ६२ ",
"iti62:0.2":	"तिकनिपात ",
"iti62:0.3":	"दुतियवग्ग ",
"iti62:0.4":	"इन्द्रियसुत्त ",
"iti62:1.1":	"वुत्तञ्हेतं भगवता वुत्तमरहताति मे सुतं: ",
"iti62:2.1":	"“तीणिमानि, भिक्खवे, इन्द्रियानि। ",
"iti62:2.2":	"कतमानि तीणि? ",
"iti62:2.3":	"अनञ्ञातञ्ञस्सामीतिन्द्रियं, अञ्ञिन्द्रियं, अञ्ञाताविन्द्रियं—",
"iti62:2.4":	"इमानि खो, भिक्खवे, तीणि इन्द्रियानी”ति। ",
"iti62:2.5":	"एतमत्थं भगवा अवोच। ",
"iti62:2.6":	"तत्थेतं इति वुच्चति: ",
"iti62:3.1":	"“सेखस्स सिक्खमानस्स, ",
"iti62:3.2":	"उजुमग्गानुसारिनो; ",
"iti62:3.3":	"खयस्मिं पठमं ञाणं, ",
"iti62:3.4":	"ततो अञ्ञा अनन्तरा। ",
"iti62:4.1":	"ततो अञ्ञाविमुत्तस्स, ",
"iti62:4.2":	"ञाणं वे होति तादिनो; ",
"iti62:4.3":	"अकुप्पा मे विमुत्तीति, ",
"iti62:4.4":	"भवसंयोजनक्खया। ",
"iti62:5.1":	"स वे इन्द्रियसम्पन्नो, ",
"iti62:5.2":	"सन्तो सन्तिपदे रतो; ",
"iti62:5.3":	"धारेति अन्तिमं देहं, ",
"iti62:5.4":	"जेत्वा मारं सवाहिनिन्”ति। ",
"iti62:6.1":	"अयम्पि अत्थो वुत्तो भगवता, इति मे सुतन्ति। ",
"iti62:6.2":	"ततियं। "
}	
