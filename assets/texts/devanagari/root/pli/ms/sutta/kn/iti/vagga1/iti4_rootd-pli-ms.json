{	
"iti4:0.1":	"इतिवुत्तक ४ ",
"iti4:0.2":	"एककनिपात ",
"iti4:0.3":	"पठमवग्ग ",
"iti4:0.4":	"कोधसुत्त ",
"iti4:1.1":	"वुत्तञ्हेतं भगवता वुत्तमरहताति मे सुतं: ",
"iti4:2.1":	"“एकधम्मं, भिक्खवे, पजहथ; ",
"iti4:2.2":	"अहं वो पाटिभोगो अनागामिताय। ",
"iti4:2.3":	"कतमं एकधम्मं? ",
"iti4:2.4":	"कोधं, भिक्खवे, एकधम्मं पजहथ; ",
"iti4:2.5":	"अहं वो पाटिभोगो अनागामिताया”ति। ",
"iti4:2.6":	"एतमत्थं भगवा अवोच। ",
"iti4:2.7":	"तत्थेतं इति वुच्चति: ",
"iti4:3.1":	"“येन कोधेन कुद्धासे, ",
"iti4:3.2":	"सत्ता गच्छन्ति दुग्गतिं; ",
"iti4:3.3":	"तं कोधं सम्मदञ्ञाय, ",
"iti4:3.4":	"पजहन्ति विपस्सिनो; ",
"iti4:3.5":	"पहाय न पुनायन्ति, ",
"iti4:3.6":	"इमं लोकं कुदाचनन्”ति। ",
"iti4:4.1":	"अयम्पि अत्थो वुत्तो भगवता, इति मे सुतन्ति। ",
"iti4:4.2":	"चतुत्थं। "
}	
