{	
"ja338:0.1":	"जातक ",
"ja338:0.2":	"चतुक्कनिपात ",
"ja338:0.3":	"कोकिलवग्ग ",
"ja338:0.4":	"८। थुसजातक ",
"ja338:1.1":	"“विदितं थुसं उन्दुरानं, ",
"ja338:1.2":	"विदितं पन तण्डुलं; ",
"ja338:1.3":	"थुसं थुसं विवज्जेत्वा, ",
"ja338:1.4":	"तण्डुलं पन खादरे। ",
"ja338:2.1":	"या मन्तना अरञ्ञस्मिं, ",
"ja338:2.2":	"या च गामे निकण्णिका; ",
"ja338:2.3":	"यञ्चेतं इति चीति च, ",
"ja338:2.4":	"एतम्पि विदितं मया। ",
"ja338:3.1":	"धम्मेन किर जातस्स, ",
"ja338:3.2":	"पिता पुत्तस्स मक्कटो; ",
"ja338:3.3":	"दहरस्सेव सन्तस्स, ",
"ja338:3.4":	"दन्तेहि फलमच्छिदा। ",
"ja338:4.1":	"यमेतं परिसप्पसि, ",
"ja338:4.2":	"अजकाणोव सासपे; ",
"ja338:4.3":	"योपायं हेट्ठतो सेति, ",
"ja338:4.4":	"एतम्पि विदितं मया”ति। ",
"ja338:5.1":	"थुसजातकं अट्ठमं। "
}	
