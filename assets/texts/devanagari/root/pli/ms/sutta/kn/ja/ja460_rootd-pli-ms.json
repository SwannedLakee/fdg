{	
"ja460:0.1":	"जातक ",
"ja460:0.2":	"एकादसकनिपात ",
"ja460:0.3":	"मातुपोसकवग्ग ",
"ja460:0.4":	"६। युधञ्चयजातक ",
"ja460:1.1":	"“मित्तामच्चपरिब्यूळ्हं, ",
"ja460:1.2":	"अहं वन्दे रथेसभं; ",
"ja460:1.3":	"पब्बजिस्सामहं राज, ",
"ja460:1.4":	"तं देवो अनुमञ्ञतु”। ",
"ja460:2.1":	"“सचे ते ऊनं कामेहि, ",
"ja460:2.2":	"अहं परिपूरयामि ते; ",
"ja460:2.3":	"यो तं हिंसति वारेमि, ",
"ja460:2.4":	"मा पब्बज युधञ्चय”। ",
"ja460:3.1":	"“न मत्थि ऊनं कामेहि, ",
"ja460:3.2":	"हिंसिता मे न विज्जति; ",
"ja460:3.3":	"दीपञ्च कातुमिच्छामि, ",
"ja460:3.4":	"यं जरा नाभिकीरति”। ",
"ja460:4.1":	"“पुत्तो वा पितरं याचे, ",
"ja460:4.2":	"पिता वा पुत्तमोरसं; ",
"ja460:4.3":	"नेगमो तं याचे तात, ",
"ja460:4.4":	"मा पब्बज युधञ्चय”। ",
"ja460:5.1":	"“मा मं देव निवारेहि, ",
"ja460:5.2":	"पब्बजन्तं रथेसभ; ",
"ja460:5.3":	"माहं कामेहि सम्मत्तो, ",
"ja460:5.4":	"जराय वसमन्वगू”। ",
"ja460:6.1":	"“अहं तं तात याचामि, ",
"ja460:6.2":	"अहं पुत्त निवारये; ",
"ja460:6.3":	"चिरं तं दट्ठुमिच्छामि, ",
"ja460:6.4":	"मा पब्बज युधञ्चय”। ",
"ja460:7.1":	"“उस्सावोव तिणग्गम्हि, ",
"ja460:7.2":	"सूरियुग्गमनं पति; ",
"ja460:7.3":	"एवमायु मनुस्सानं, ",
"ja460:7.4":	"मा मं अम्म निवारय”। ",
"ja460:8.1":	"“तरमानो इमं यानं, ",
"ja460:8.2":	"आरोपेतु रथेसभ; ",
"ja460:8.3":	"मा मे माता तरन्तस्स, ",
"ja460:8.4":	"अन्तरायकरा अहु”। ",
"ja460:9.1":	"“अभिधावथ भद्दन्ते, ",
"ja460:9.2":	"सुञ्ञं हेस्सति रम्मकं; ",
"ja460:9.3":	"युधञ्चयो अनुञ्ञातो, ",
"ja460:9.4":	"सब्बदत्तेन राजिना। ",
"ja460:10.1":	"योहु सेट्ठो सहस्सस्स, ",
"ja460:10.2":	"युवा कञ्चनसन्निभो; ",
"ja460:10.3":	"सोयं कुमारो पब्बजितो, ",
"ja460:10.4":	"कासायवसनो बली”। ",
"ja460:11.1":	"“उभो कुमारा पब्बजिता, ",
"ja460:11.2":	"युधञ्चयो युधिट्ठिलो; ",
"ja460:11.3":	"पहाय मातापितरो, ",
"ja460:11.4":	"सङ्गं छेत्वान मच्चुनो”ति। ",
"ja460:12.1":	"युधञ्चयजातकं छट्ठं। "
}	
