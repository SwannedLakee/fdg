{	
"ja372:0.1":	"जातक ",
"ja372:0.2":	"पञ्चकनिपात ",
"ja372:0.3":	"अड्ढवग्ग ",
"ja372:0.4":	"२। मिगपोतकजातक ",
"ja372:1.1":	"“अगारा पच्चुपेतस्स, ",
"ja372:1.2":	"अनगारस्स ते सतो; ",
"ja372:1.3":	"समणस्स न तं साधु, ",
"ja372:1.4":	"यं पेतमनुसोचसि”। ",
"ja372:2.1":	"“संवासेन हवे सक्क, ",
"ja372:2.2":	"मनुस्सस्स मिगस्स वा; ",
"ja372:2.3":	"हदये जायते पेमं, ",
"ja372:2.4":	"न तं सक्का असोचितुं”। ",
"ja372:3.1":	"“मतं मरिस्सं रोदन्ति, ",
"ja372:3.2":	"ये रुदन्ति लपन्ति च; ",
"ja372:3.3":	"तस्मा त्वं इसि मा रोदि, ",
"ja372:3.4":	"रोदितं मोघमाहु सन्तो। ",
"ja372:4.1":	"रोदितेन हवे ब्रह्मे, ",
"ja372:4.2":	"मतो पेतो समुट्ठहे; ",
"ja372:4.3":	"सब्बे सङ्गम्म रोदाम, ",
"ja372:4.4":	"अञ्ञमञ्ञस्स ञातके”। ",
"ja372:5.1":	"“आदित्तं वत मं सन्तं, ",
"ja372:5.2":	"घतसित्तंव पावकं; ",
"ja372:5.3":	"वारिना विय ओसिञ्चं, ",
"ja372:5.4":	"सब्बं निब्बापये दरं। ",
"ja372:6.1":	"अब्बहि वत मे सल्लं, ",
"ja372:6.2":	"यमासि हदयस्सितं; ",
"ja372:6.3":	"यो मे सोकपरेतस्स, ",
"ja372:6.4":	"पुत्तसोकं अपानुदि। ",
"ja372:7.1":	"सोहं अब्बूळ्हसल्लोस्मि, ",
"ja372:7.2":	"वीतसोको अनाविलो; ",
"ja372:7.3":	"न सोचामि न रोदामि, ",
"ja372:7.4":	"तव सुत्वान वासवा”ति। ",
"ja372:8.1":	"मिगपोतकजातकं दुतियं। "
}	
