{	
"iti34:0.1":	"इतिवुत्तक ३४ ",
"iti34:0.2":	"दुकनिपात ",
"iti34:0.3":	"पठमवग्ग ",
"iti34:0.4":	"आतापीसुत्त ",
"iti34:1.1":	"वुत्तञ्हेतं भगवता वुत्तमरहताति मे सुतं: ",
"iti34:2.1":	"“अनातापी, भिक्खवे, भिक्खु अनोत्तापी अभब्बो सम्बोधाय, अभब्बो निब्बानाय, अभब्बो अनुत्तरस्स योगक्खेमस्स अधिगमाय। ",
"iti34:2.2":	"आतापी च खो, भिक्खवे, भिक्खु ओत्तापी भब्बो सम्बोधाय, भब्बो निब्बानाय, भब्बो अनुत्तरस्स योगक्खेमस्स अधिगमाया”ति। ",
"iti34:2.3":	"एतमत्थं भगवा अवोच। ",
"iti34:2.4":	"तत्थेतं इति वुच्चति: ",
"iti34:3.1":	"“अनातापी अनोत्तापी, ",
"iti34:3.2":	"कुसीतो हीनवीरियो; ",
"iti34:3.3":	"यो थिनमिद्धबहुलो, ",
"iti34:3.4":	"अहिरीको अनादरो; ",
"iti34:3.5":	"अभब्बो तादिसो भिक्खु, ",
"iti34:3.6":	"फुट्ठुं सम्बोधिमुत्तमं। ",
"iti34:4.1":	"यो च सतिमा निपको झायी, ",
"iti34:4.2":	"आतापी ओत्तापी च अप्पमत्तो; ",
"iti34:4.3":	"संयोजनं जातिजराय छेत्वा, ",
"iti34:4.4":	"इधेव सम्बोधिमनुत्तरं फुसे”ति। ",
"iti34:5.1":	"अयम्पि अत्थो वुत्तो भगवता, इति मे सुतन्ति। ",
"iti34:5.2":	"सत्तमं। "
}	
