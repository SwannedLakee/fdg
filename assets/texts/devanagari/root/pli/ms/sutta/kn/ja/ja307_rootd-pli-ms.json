{	
"ja307:0.1":	"जातक ",
"ja307:0.2":	"चतुक्कनिपात ",
"ja307:0.3":	"कालिङ्गवग्ग ",
"ja307:0.4":	"७। पलासजातक ",
"ja307:1.1":	"“अचेतनं ब्राह्मण अस्सुणन्तं, ",
"ja307:1.2":	"जानो अजानन्तमिमं पलासं; ",
"ja307:1.3":	"आरद्धविरियो धुवं अप्पमत्तो, ",
"ja307:1.4":	"सुखसेय्यं पुच्छसि किस्स हेतु”। ",
"ja307:2.1":	"“दूरे सुतो चेव ब्रहा च रुक्खो, ",
"ja307:2.2":	"देसे ठितो भूतनिवासरूपो; ",
"ja307:2.3":	"तस्मा नमस्सामि इमं पलासं, ",
"ja307:2.4":	"ये चेत्थ भूता ते धनस्स हेतु”। ",
"ja307:3.1":	"“सो ते करिस्सामि यथानुभावं, ",
"ja307:3.2":	"कतञ्ञुतं ब्राह्मण पेक्खमानो; ",
"ja307:3.3":	"कथञ्हि आगम्म सतं सकासे, ",
"ja307:3.4":	"मोघानि ते अस्सु परिफन्दितानि। ",
"ja307:4.1":	"यो तिन्दुकरुक्खस्स परो पिलक्खो, ",
"ja307:4.2":	"परिवारितो पुब्बयञ्ञो उळारो; ",
"ja307:4.3":	"तस्सेस मूलस्मिं निधि निखातो, ",
"ja307:4.4":	"अदायादो गच्छ तं उद्धराही”ति। ",
"ja307:5.1":	"पलासजातकं सत्तमं। "
}	
