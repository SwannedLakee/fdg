{	
"dhp76:0.1":	"खुद्दकनिकाय ",
"dhp76:0.2":	"धम्मपद ",
"dhp76:0.3":	"पण्डितवग्ग ",
"dhp76:0.4":	"राधत्थेरवत्थु ",
"dhp76:1":	"निधीनंव पवत्तारं, ",
"dhp76:2":	"यं पस्से वज्जदस्सिनं; ",
"dhp76:3":	"निग्गय्हवादिं मेधाविं, ",
"dhp76:4":	"तादिसं पण्डितं भजे; ",
"dhp76:5":	"तादिसं भजमानस्स, ",
"dhp76:6":	"सेय्यो होति न पापियो। ",
"dhp77:0":	"अस्सजिपुनब्बसुकवत्थु ",
"dhp77:1":	"ओवदेय्यानुसासेय्य, ",
"dhp77:2":	"असब्भा च निवारये; ",
"dhp77:3":	"सतञ्हि सो पियो होति, ",
"dhp77:4":	"असतं होति अप्पियो। ",
"dhp78:0":	"छन्नत्थेरवत्थु ",
"dhp78:1":	"न भजे पापके मित्ते, ",
"dhp78:2":	"न भजे पुरिसाधमे; ",
"dhp78:3":	"भजेथ मित्ते कल्याणे, ",
"dhp78:4":	"भजेथ पुरिसुत्तमे। ",
"dhp79:0":	"महाकप्पिनत्थेरवत्थु ",
"dhp79:1":	"धम्मपीति सुखं सेति, ",
"dhp79:2":	"विप्पसन्नेन चेतसा; ",
"dhp79:3":	"अरियप्पवेदिते धम्मे, ",
"dhp79:4":	"सदा रमति पण्डितो। ",
"dhp80:0":	"पण्डितसामणेरवत्थु ",
"dhp80:1":	"उदकञ्हि नयन्ति नेत्तिका, ",
"dhp80:2":	"उसुकारा नमयन्ति तेजनं; ",
"dhp80:3":	"दारुं नमयन्ति तच्छका, ",
"dhp80:4":	"अत्तानं दमयन्ति पण्डिता। ",
"dhp81:0":	"लकुण्डकभद्दियत्थेरवत्थु ",
"dhp81:1":	"सेलो यथा एकघनो, ",
"dhp81:2":	"वातेन न समीरति; ",
"dhp81:3":	"एवं निन्दापसंसासु, ",
"dhp81:4":	"न समिञ्जन्ति पण्डिता। ",
"dhp82:0":	"काणमातावत्थु ",
"dhp82:1":	"यथापि रहदो गम्भीरो, ",
"dhp82:2":	"विप्पसन्नो अनाविलो; ",
"dhp82:3":	"एवं धम्मानि सुत्वान, ",
"dhp82:4":	"विप्पसीदन्ति पण्डिता। ",
"dhp83:0":	"पञ्चसतभिक्खुवत्थु ",
"dhp83:1":	"सब्बत्थ वे सप्पुरिसा चजन्ति, ",
"dhp83:2":	"न कामकामा लपयन्ति सन्तो; ",
"dhp83:3":	"सुखेन फुट्ठा अथ वा दुखेन, ",
"dhp83:4":	"न उच्चावचं पण्डिता दस्सयन्ति। ",
"dhp84:0":	"धम्मिकत्थेरवत्थु ",
"dhp84:1":	"न अत्तहेतु न परस्स हेतु, ",
"dhp84:2":	"न पुत्तमिच्छे न धनं न रट्ठं; ",
"dhp84:3":	"न इच्छेय्य अधम्मेन समिद्धिमत्तनो, ",
"dhp84:4":	"स सीलवा पञ्ञवा धम्मिको सिया। ",
"dhp85:0":	"धम्मस्सवनत्थेरवत्थु ",
"dhp85:1":	"अप्पका ते मनुस्सेसु, ",
"dhp85:2":	"ये जना पारगामिनो; ",
"dhp85:3":	"अथायं इतरा पजा, ",
"dhp85:4":	"तीरमेवानुधावति। ",
"dhp86:1":	"ये च खो सम्मदक्खाते, ",
"dhp86:2":	"धम्मे धम्मानुवत्तिनो; ",
"dhp86:3":	"ते जना पारमेस्सन्ति, ",
"dhp86:4":	"मच्चुधेय्यं सुदुत्तरं। ",
"dhp87:0":	"पञ्चसतआगन्तुकभिक्खुवत्थु ",
"dhp87:1":	"कण्हं धम्मं विप्पहाय, ",
"dhp87:2":	"सुक्कं भावेथ पण्डितो; ",
"dhp87:3":	"ओका अनोकमागम्म, ",
"dhp87:4":	"विवेके यत्थ दूरमं। ",
"dhp88:1":	"तत्राभिरतिमिच्छेय्य, ",
"dhp88:2":	"हित्वा कामे अकिञ्चनो; ",
"dhp88:3":	"परियोदपेय्य अत्तानं, ",
"dhp88:4":	"चित्तक्लेसेहि पण्डितो। ",
"dhp89:1":	"येसं सम्बोधियङ्गेसु, ",
"dhp89:2":	"सम्मा चित्तं सुभावितं; ",
"dhp89:3":	"आदानपटिनिस्सग्गे, ",
"dhp89:4":	"अनुपादाय ये रता; ",
"dhp89:5":	"खीणासवा जुतिमन्तो, ",
"dhp89:6":	"ते लोके परिनिब्बुता। ",
"dhp89:7":	"पण्डितवग्गो छट्ठो। "
}	
