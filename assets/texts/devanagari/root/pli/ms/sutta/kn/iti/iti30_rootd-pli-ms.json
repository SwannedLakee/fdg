{	
"iti30:0.1":	"इतिवुत्तक ३० ",
"iti30:0.2":	"दुकनिपात ",
"iti30:0.3":	"पठमवग्ग ",
"iti30:0.4":	"तपनीयसुत्त ",
"iti30:1.1":	"वुत्तञ्हेतं भगवता वुत्तमरहताति मे सुतं: ",
"iti30:2.1":	"“द्वेमे, भिक्खवे, धम्मा तपनीया। ",
"iti30:2.2":	"कतमे द्वे? ",
"iti30:2.3":	"इध, भिक्खवे, एकच्चो अकतकल्याणो होति, अकतकुसलो, अकतभीरुत्ताणो, कतपापो, कतलुद्दो, कतकिब्बिसो। ",
"iti30:2.4":	"सो ‘अकतं मे कल्याणन्’तिपि तप्पति, ‘कतं मे पापन्’तिपि तप्पति। ",
"iti30:2.5":	"इमे खो, भिक्खवे, द्वे धम्मा तपनीया”ति। ",
"iti30:2.6":	"एतमत्थं भगवा अवोच। ",
"iti30:2.7":	"तत्थेतं इति वुच्चति: ",
"iti30:3.1":	"“कायदुच्चरितं कत्वा, ",
"iti30:3.2":	"वचीदुच्चरितानि च; ",
"iti30:3.3":	"मनोदुच्चरितं कत्वा, ",
"iti30:3.4":	"यञ्चञ्ञं दोससञ्हितं। ",
"iti30:4.1":	"अकत्वा कुसलं कम्मं, ",
"iti30:4.2":	"कत्वानाकुसलं बहुं; ",
"iti30:4.3":	"कायस्स भेदा दुप्पञ्ञो, ",
"iti30:4.4":	"निरयं सोपपज्जती”ति। ",
"iti30:5.1":	"अयम्पि अत्थो वुत्तो भगवता, इति मे सुतन्ति। ",
"iti30:5.2":	"ततियं। "
}	
