{	
"thig6.1:0.1":	"थेरीगाथा ६।१ ",
"thig6.1:0.2":	"छक्कनिपात ",
"thig6.1:0.3":	"पञ्चसतमत्ताथेरीगाथा ",
"thig6.1:1.1":	"“यस्स मग्गं न जानासि, ",
"thig6.1:1.2":	"आगतस्स गतस्स वा; ",
"thig6.1:1.3":	"तं कुतो चागतं सत्तं, ",
"thig6.1:1.4":	"‘मम पुत्तो’ति रोदसि। ",
"thig6.1:2.1":	"मग्गञ्च खोस्स जानासि, ",
"thig6.1:2.2":	"आगतस्स गतस्स वा; ",
"thig6.1:2.3":	"न नं समनुसोचेसि, ",
"thig6.1:2.4":	"एवंधम्मा हि पाणिनो। ",
"thig6.1:3.1":	"अयाचितो ततागच्छि, ",
"thig6.1:3.2":	"नानुञ्ञातो इतो गतो; ",
"thig6.1:3.3":	"कुतोचि नून आगन्त्वा, ",
"thig6.1:3.4":	"वसित्वा कतिपाहकं; ",
"thig6.1:3.5":	"इतोपि अञ्ञेन गतो, ",
"thig6.1:3.6":	"ततोपञ्ञेन गच्छति। ",
"thig6.1:4.1":	"पेतो मनुस्सरूपेन, ",
"thig6.1:4.2":	"संसरन्तो गमिस्सति; ",
"thig6.1:4.3":	"यथागतो तथा गतो, ",
"thig6.1:4.4":	"का तत्थ परिदेवना”। ",
"thig6.1:5.1":	"“अब्बही वत मे सल्लं, ",
"thig6.1:5.2":	"दुद्दसं हदयस्सितं; ",
"thig6.1:5.3":	"या मे सोकपरेताय, ",
"thig6.1:5.4":	"पुत्तसोकं ब्यपानुदि। ",
"thig6.1:6.1":	"साज्ज अब्बूळ्हसल्लाहं, ",
"thig6.1:6.2":	"निच्छाता परिनिब्बुता; ",
"thig6.1:6.3":	"बुद्धं धम्मञ्च सङ्घञ्च, ",
"thig6.1:6.4":	"उपेमि सरणं मुनिं”। ",
"thig6.1:7.1":	"इत्थं सुदं पञ्चसतमत्ता थेरी भिक्खुनियो … पे…। "
}	
