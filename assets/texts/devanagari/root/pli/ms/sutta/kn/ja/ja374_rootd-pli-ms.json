{	
"ja374:0.1":	"जातक ",
"ja374:0.2":	"पञ्चकनिपात ",
"ja374:0.3":	"अड्ढवग्ग ",
"ja374:0.4":	"४। चूळधनुग्गहजातक ",
"ja374:1.1":	"“सब्बं भण्डं समादाय, ",
"ja374:1.2":	"पारं तिण्णोसि ब्राह्मण; ",
"ja374:1.3":	"पच्चागच्छ लहुं खिप्पं, ",
"ja374:1.4":	"मम्पि तारेहि दानितो”। ",
"ja374:2.1":	"“असन्थुतं मं चिरसन्थुतेन, ",
"ja374:2.2":	"निमीनि भोती अद्धुवं धुवेन; ",
"ja374:2.3":	"मयापि भोती निमिनेय्य अञ्ञं, ",
"ja374:2.4":	"इतो अहं दूरतरं गमिस्सं”। ",
"ja374:3.1":	"“कायं एळगलागुम्बे, ",
"ja374:3.2":	"करोति अहुहासियं; ",
"ja374:3.3":	"नयीध नच्चगीतं वा, ",
"ja374:3.4":	"ताळं वा सुसमाहितं; ",
"ja374:3.5":	"अनम्हिकाले सुसोणि, ",
"ja374:3.6":	"किं नु जग्घसि सोभने”। ",
"ja374:4.1":	"“सिङ्गाल बाल दुम्मेध, ",
"ja374:4.2":	"अप्पपञ्ञोसि जम्बुक; ",
"ja374:4.3":	"जीनो मच्छञ्च पेसिञ्च, ",
"ja374:4.4":	"कपणो विय झायसि”। ",
"ja374:5.1":	"“सुदस्सं वज्जमञ्ञेसं, ",
"ja374:5.2":	"अत्तनो पन दुद्दसं; ",
"ja374:5.3":	"जीना पतिञ्च जारञ्च, ",
"ja374:5.4":	"मञ्ञे त्वञ्ञेव झायसि”। ",
"ja374:6.1":	"“एवमेतं मिगराज, ",
"ja374:6.2":	"यथा भाससि जम्बुक; ",
"ja374:6.3":	"सा नूनाहं इतो गन्त्वा, ",
"ja374:6.4":	"भत्तु हेस्सं वसानुगा”। ",
"ja374:7.1":	"“यो हरे मत्तिकं थालं, ",
"ja374:7.2":	"कंसथालम्पि सो हरे; ",
"ja374:7.3":	"कतञ्चेव तया पापं, ",
"ja374:7.4":	"पुनपेवं करिस्ससी”ति। ",
"ja374:8.1":	"चूळधनुग्गहजातकं चतुत्थं। "
}	
