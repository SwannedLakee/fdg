{	
"iti65:0.1":	"इतिवुत्तक ६५ ",
"iti65:0.2":	"तिकनिपात ",
"iti65:0.3":	"दुतियवग्ग ",
"iti65:0.4":	"सुचरितसुत्त ",
"iti65:1.1":	"वुत्तञ्हेतं भगवता वुत्तमरहताति मे सुतं: ",
"iti65:2.1":	"“तीणिमानि, भिक्खवे, सुचरितानि। ",
"iti65:2.2":	"कतमानि तीणि? ",
"iti65:2.3":	"कायसुचरितं, वचीसुचरितं, मनोसुचरितं—",
"iti65:2.4":	"इमानि खो, भिक्खवे, तीणि सुचरितानी”ति। ",
"iti65:2.5":	"एतमत्थं भगवा अवोच। ",
"iti65:2.6":	"तत्थेतं इति वुच्चति: ",
"iti65:3.1":	"“कायदुच्चरितं हित्वा, ",
"iti65:3.2":	"वचीदुच्चरितानि च; ",
"iti65:3.3":	"मनोदुच्चरितं हित्वा, ",
"iti65:3.4":	"यञ्चञ्ञं दोससंहितं। ",
"iti65:4.1":	"अकत्वाकुसलं कम्मं, ",
"iti65:4.2":	"कत्वान कुसलं बहुं; ",
"iti65:4.3":	"कायस्स भेदा सप्पञ्ञो, ",
"iti65:4.4":	"सग्गं सो उपपज्जती”ति। ",
"iti65:5.1":	"अयम्पि अत्थो वुत्तो भगवता, इति मे सुतन्ति। ",
"iti65:5.2":	"छट्ठं। "
}	
