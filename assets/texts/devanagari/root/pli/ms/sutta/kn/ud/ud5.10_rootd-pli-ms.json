{	
"ud5.10:0.1":	"उदान ५।१० ",
"ud5.10:0.2":	"चूळपन्थकसुत्त ",
"ud5.10:1.1":	"एवं मे सुतं—",
"ud5.10:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud5.10:1.3":	"तेन खो पन समयेन आयस्मा चूळपन्थको भगवतो अविदूरे निसिन्नो होति पल्लङ्कं आभुजित्वा उजुं कायं पणिधाय परिमुखं सतिं उपट्ठपेत्वा। ",
"ud5.10:2.1":	"अद्दसा खो भगवा आयस्मन्तं चूळपन्थकं अविदूरे निसिन्नं पल्लङ्कं आभुजित्वा उजुं कायं पणिधाय परिमुखं सतिं उपट्ठपेत्वा। ",
"ud5.10:3.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud5.10:4.1":	"“ठितेन कायेन ठितेन चेतसा, ",
"ud5.10:4.2":	"तिट्ठं निसिन्नो उद वा सयानो; ",
"ud5.10:4.3":	"एतं सतिं भिक्खु अधिट्ठहानो, ",
"ud5.10:4.4":	"लभेथ पुब्बापरियं विसेसं; ",
"ud5.10:4.5":	"लद्धान पुब्बापरियं विसेसं, ",
"ud5.10:4.6":	"अदस्सनं मच्चुराजस्स गच्छे”ति। ",
"ud5.10:4.7":	"दसमं। ",
"ud5.10:4.8":	"सोणवग्गो पञ्चमो। ",
"ud5.10:5.0":	"तस्सुद्दानं ",
"ud5.10:5.1":	"पियो अप्पायुका कुट्ठी, ",
"ud5.10:5.2":	"कुमारका उपोसथो; ",
"ud5.10:5.3":	"सोणो च रेवतो भेदो, ",
"ud5.10:5.4":	"सधाय पन्थकेन चाति। "
}	
