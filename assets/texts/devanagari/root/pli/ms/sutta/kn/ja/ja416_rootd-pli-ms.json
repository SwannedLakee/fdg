{	
"ja416:0.1":	"जातक ",
"ja416:0.2":	"सत्तकनिपात ",
"ja416:0.3":	"गन्धारवग्ग ",
"ja416:0.4":	"११। परन्तपजातक ",
"ja416:1.1":	"“आगमिस्सति मे पापं, ",
"ja416:1.2":	"आगमिस्सति मे भयं; ",
"ja416:1.3":	"तदा हि चलिता साखा, ",
"ja416:1.4":	"मनुस्सेन मिगेन वा”। ",
"ja416:2.1":	"“भीरुया नून मे कामो, ",
"ja416:2.2":	"अविदूरे वसन्तिया; ",
"ja416:2.3":	"करिस्सति किसं पण्डुं, ",
"ja416:2.4":	"साव साखा परन्तपं। ",
"ja416:3.1":	"सोचयिस्सति मं कन्ता, ",
"ja416:3.2":	"गामे वसमनिन्दिता; ",
"ja416:3.3":	"करिस्सति किसं पण्डुं, ",
"ja416:3.4":	"साव साखा परन्तपं। ",
"ja416:4.1":	"तया मं असितापङ्गि, ",
"ja416:4.2":	"सितानि भणितानि च; ",
"ja416:4.3":	"किसं पण्डुं करिस्सन्ति, ",
"ja416:4.4":	"साव साखा परन्तपं”। ",
"ja416:5.1":	"“अगमा नून सो सद्दो, ",
"ja416:5.2":	"असंसि नून सो तव; ",
"ja416:5.3":	"अक्खातं नून तं तेन, ",
"ja416:5.4":	"यो तं साखमकम्पयि। ",
"ja416:6.1":	"इदं खो तं समागम्म, ",
"ja416:6.2":	"मम बालस्स चिन्तितं; ",
"ja416:6.3":	"तदा हि चलिता साखा, ",
"ja416:6.4":	"मनुस्सेन मिगेन वा”। ",
"ja416:7.1":	"“तथेव त्वं अवेदेसि, ",
"ja416:7.2":	"अवञ्चि पितरं मम; ",
"ja416:7.3":	"हन्त्वा साखाहि छादेन्तो, ",
"ja416:7.4":	"आगमिस्सति मे भयन्”ति। ",
"ja416:8.1":	"परन्तपजातकं एकादसमं। ",
"ja416:8.2":	"गन्धारवग्गो दुतियो। ",
"ja416:9.1":	"तस्सुद्दानं ",
"ja416:10.1":	"वरगाम महाकपि भग्गव च, ",
"ja416:10.2":	"दळ्हधम्म सकुञ्जर केसवरो; ",
"ja416:10.3":	"उरगो विधुरो पुन जागरतं, ",
"ja416:10.4":	"अथ कोसलाधिप परन्तप चाति। ",
"ja416:11.1":	"अथ वग्गुद्दानं ",
"ja416:12.1":	"अथ सत्तनिपातम्हि, ",
"ja416:12.2":	"वग्गं मे भणतो सुण; ",
"ja416:12.3":	"कुक्कु च पुन गन्धारो, ",
"ja416:12.4":	"द्वेव वुत्ता महेसिनाति। ",
"ja416:13.1":	"सत्तकनिपातं निट्ठितं। "
}	
