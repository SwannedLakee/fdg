{	
"ja356:0.1":	"जातक ",
"ja356:0.2":	"पञ्चकनिपात ",
"ja356:0.3":	"मणिकुण्डलवग्ग ",
"ja356:0.4":	"६। कोरण्डियजातक ",
"ja356:1.1":	"“एको अरञ्ञे गिरिकन्दरायं, ",
"ja356:1.2":	"पग्गय्ह पग्गय्ह सिलं पवेच्छसि; ",
"ja356:1.3":	"पुनप्पुनं सन्तरमानरूपो, ",
"ja356:1.4":	"कोरण्डिय को नु तव यिधत्थो”। ",
"ja356:2.1":	"“अहञ्हिमं सागर सेवितन्तं, ",
"ja356:2.2":	"समं करिस्सामि यथापि पाणि; ",
"ja356:2.3":	"विकिरिय सानूनि च पब्बतानि च, ",
"ja356:2.4":	"तस्मा सिलं दरिया पक्खिपामि”। ",
"ja356:3.1":	"“नयिमं महिं अरहति पाणिकप्पं, ",
"ja356:3.2":	"समं मनुस्सो करणाय मेको; ",
"ja356:3.3":	"मञ्ञामिमञ्ञेव दरिं जिगीसं, ",
"ja356:3.4":	"कोरण्डिय हाहसि जीवलोकं”। ",
"ja356:4.1":	"“सचे अहं भूतधरं न सक्का, ",
"ja356:4.2":	"समं मनुस्सो करणाय मेको; ",
"ja356:4.3":	"एवमेव त्वं ब्रह्मे इमे मनुस्से, ",
"ja356:4.4":	"नानादिट्ठिके नानयिस्ससि ते”। ",
"ja356:5.1":	"“सङ्खित्तरूपेन भवं ममत्थं, ",
"ja356:5.2":	"अक्खासि कोरण्डिय एवमेतं; ",
"ja356:5.3":	"यथा न सक्का पथवी समायं, ",
"ja356:5.4":	"कत्तुं मनुस्सेन तथा मनुस्सा”ति। ",
"ja356:6.1":	"कोरण्डियजातकं छट्ठं। "
}	
