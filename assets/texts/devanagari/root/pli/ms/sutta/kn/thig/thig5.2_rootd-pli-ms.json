{	
"thig5.2:0.1":	"थेरीगाथा ५।२ ",
"thig5.2:0.2":	"पञ्चकनिपात ",
"thig5.2:0.3":	"विमलाथेरीगाथा ",
"thig5.2:1.1":	"“मत्ता वण्णेन रूपेन, ",
"thig5.2:1.2":	"सोभग्गेन यसेन च; ",
"thig5.2:1.3":	"योब्बनेन चुपत्थद्धा, ",
"thig5.2:1.4":	"अञ्ञासमतिमञ्ञिहं। ",
"thig5.2:2.1":	"विभूसेत्वा इमं कायं, ",
"thig5.2:2.2":	"सुचित्तं बाललापनं; ",
"thig5.2:2.3":	"अट्ठासिं वेसिद्वारम्हि, ",
"thig5.2:2.4":	"लुद्दो पासमिवोड्डिय। ",
"thig5.2:3.1":	"पिळन्धनं विदंसेन्ती, ",
"thig5.2:3.2":	"गुय्हं पकासिकं बहुं; ",
"thig5.2:3.3":	"अकासिं विविधं मायं, ",
"thig5.2:3.4":	"उज्जग्घन्ती बहुं जनं। ",
"thig5.2:4.1":	"साज्ज पिण्डं चरित्वान, ",
"thig5.2:4.2":	"मुण्डा सङ्घाटिपारुता; ",
"thig5.2:4.3":	"निसिन्ना रुक्खमूलम्हि, ",
"thig5.2:4.4":	"अवितक्कस्स लाभिनी। ",
"thig5.2:5.1":	"सब्बे योगा समुच्छिन्ना, ",
"thig5.2:5.2":	"ये दिब्बा ये च मानुसा; ",
"thig5.2:5.3":	"खेपेत्वा आसवे सब्बे, ",
"thig5.2:5.4":	"सीतिभूताम्हि निब्बुता”ति। ",
"thig5.2:6.1":	"… विमला पुराणगणिका थेरी …। "
}	
