{	
"ud6.7:0.1":	"उदान ६।७ ",
"ud6.7:0.2":	"सुभूतिसुत्त ",
"ud6.7:1.1":	"एवं मे सुतं—",
"ud6.7:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud6.7:1.3":	"तेन खो पन समयेन आयस्मा सुभूति भगवतो अविदूरे निसिन्नो होति पल्लङ्कं आभुजित्वा उजुं कायं पणिधाय अवितक्कं समाधिं समापज्जित्वा। ",
"ud6.7:2.1":	"अद्दसा खो भगवा आयस्मन्तं सुभूतिं अविदूरे निसिन्नं पल्लङ्कं आभुजित्वा उजुं कायं पणिधाय अवितक्कं समाधिं समापन्नं। ",
"ud6.7:3.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud6.7:4.1":	"“यस्स वितक्का विधूपिता, ",
"ud6.7:4.2":	"अज्झत्तं सुविकप्पिता असेसा; ",
"ud6.7:4.3":	"तं सङ्गमतिच्च अरूपसञ्ञी, ",
"ud6.7:4.4":	"चतुयोगातिगतो न जातु मेती”ति। ",
"ud6.7:4.5":	"सत्तमं। "
}	
