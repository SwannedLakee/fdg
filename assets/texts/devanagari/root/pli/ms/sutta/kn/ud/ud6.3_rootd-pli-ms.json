{	
"ud6.3:0.1":	"उदान ६।३ ",
"ud6.3:0.2":	"पच्चवेक्खणसुत्त ",
"ud6.3:1.1":	"एवं मे सुतं—",
"ud6.3:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud6.3:1.3":	"तेन खो पन समयेन भगवा अत्तनो अनेके पापके अकुसले धम्मे पहीने पच्चवेक्खमानो निसिन्नो होति, अनेके च कुसले धम्मे भावनापारिपूरिं गते। ",
"ud6.3:2.1":	"अथ खो भगवा अत्तनो अनेके पापके अकुसले धम्मे पहीने विदित्वा अनेके च कुसले धम्मे भावनापारिपूरिं गते तायं वेलायं इमं उदानं उदानेसि: ",
"ud6.3:3.1":	"“अहु पुब्बे तदा नाहु, ",
"ud6.3:3.2":	"नाहु पुब्बे तदा अहु; ",
"ud6.3:3.3":	"न चाहु न च भविस्सति, ",
"ud6.3:3.4":	"न चेतरहि विज्जती”ति। ",
"ud6.3:3.5":	"ततियं। "
}	
