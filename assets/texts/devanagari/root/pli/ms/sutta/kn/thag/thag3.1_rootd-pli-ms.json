{	
"thag3.1:0.1":	"थेरगाथा ३।१ ",
"thag3.1:0.2":	"तिकनिपात ",
"thag3.1:0.3":	"पठमवग्ग ",
"thag3.1:0.4":	"अङ्गणिकभारद्वाजत्थेरगाथा ",
"thag3.1:1.1":	"“अयोनि सुद्धिमन्वेसं, ",
"thag3.1:1.2":	"अग्गिं परिचरिं वने; ",
"thag3.1:1.3":	"सुद्धिमग्गं अजानन्तो, ",
"thag3.1:1.4":	"अकासिं अमरं तपं। ",
"thag3.1:2.1":	"तं सुखेन सुखं लद्धं, ",
"thag3.1:2.2":	"पस्स धम्मसुधम्मतं; ",
"thag3.1:2.3":	"तिस्सो विज्जा अनुप्पत्ता, ",
"thag3.1:2.4":	"कतं बुद्धस्स सासनं। ",
"thag3.1:3.1":	"ब्रह्मबन्धु पुरे आसिं, ",
"thag3.1:3.2":	"इदानि खोम्हि ब्राह्मणो; ",
"thag3.1:3.3":	"तेविज्जो न्हातको चम्हि, ",
"thag3.1:3.4":	"सोत्तियो चम्हि वेदगू”ति। ",
"thag3.1:3.5":	"… अङ्गणिकभारद्वाजो थेरो …। "
}	
