{	
"ja367:0.1":	"जातक ",
"ja367:0.2":	"पञ्चकनिपात ",
"ja367:0.3":	"वण्णारोहवग्ग ",
"ja367:0.4":	"७। साळियजातक ",
"ja367:1.1":	"“य्वायं साळियछापोति, ",
"ja367:1.2":	"कण्हसप्पं अगाहयि; ",
"ja367:1.3":	"तेन सप्पेनयं दट्ठो, ",
"ja367:1.4":	"हतो पापानुसासको। ",
"ja367:2.1":	"अहन्तार महन्तारं, ",
"ja367:2.2":	"यो नरो हन्तुमिच्छति; ",
"ja367:2.3":	"एवं सो निहतो सेति, ",
"ja367:2.4":	"यथायं पुरिसो हतो। ",
"ja367:3.1":	"अहन्तार मघातेन्तं, ",
"ja367:3.2":	"यो नरो हन्तुमिच्छति; ",
"ja367:3.3":	"एवं सो निहतो सेति, ",
"ja367:3.4":	"यथायं पुरिसो हतो। ",
"ja367:4.1":	"यथा पंसुमुट्ठिं पुरिसो, ",
"ja367:4.2":	"पटिवातं पटिक्खिपे; ",
"ja367:4.3":	"तमेव सो रजो हन्ति, ",
"ja367:4.4":	"तथायं पुरिसो हतो। ",
"ja367:5.1":	"यो अप्पदुट्ठस्स नरस्स दुस्सति, ",
"ja367:5.2":	"सुद्धस्स पोसस्स अनङ्गणस्स; ",
"ja367:5.3":	"तमेव बालं पच्चेति पापं, ",
"ja367:5.4":	"सुखुमो रजो पटिवातंव खित्तो”ति। ",
"ja367:6.1":	"साळियजातकं सत्तमं। "
}	
