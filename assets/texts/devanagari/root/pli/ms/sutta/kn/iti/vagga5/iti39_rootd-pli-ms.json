{	
"iti39:0.1":	"इतिवुत्तक ३९ ",
"iti39:0.2":	"दुकनिपात ",
"iti39:0.3":	"दुतियवग्ग ",
"iti39:0.4":	"देसनासुत्त ",
"iti39:1.1":	"वुत्तञ्हेतं भगवता वुत्तमरहताति मे सुतं: ",
"iti39:2.1":	"“तथागतस्स, भिक्खवे, अरहतो सम्मासम्बुद्धस्स द्वे धम्मदेसना परियायेन भवन्ति। ",
"iti39:2.2":	"कतमा द्वे? ",
"iti39:2.3":	"‘पापं पापकतो पस्सथा’ति—",
"iti39:2.4":	"अयं पठमा धम्मदेसना; ",
"iti39:2.5":	"‘पापं पापकतो दिस्वा तत्थ निब्बिन्दथ विरज्जथ विमुच्चथा’ति—",
"iti39:2.6":	"अयं दुतिया धम्मदेसना। ",
"iti39:2.7":	"तथागतस्स, भिक्खवे, अरहतो सम्मासम्बुद्धस्स इमा द्वे धम्मदेसना परियायेन भवन्ती”ति। ",
"iti39:2.8":	"एतमत्थं भगवा अवोच। ",
"iti39:2.9":	"तत्थेतं इति वुच्चति: ",
"iti39:3.1":	"“तथागतस्स बुद्धस्स, ",
"iti39:3.2":	"सब्बभूतानुकम्पिनो; ",
"iti39:3.3":	"परियायवचनं पस्स, ",
"iti39:3.4":	"द्वे च धम्मा पकासिता। ",
"iti39:4.1":	"पापकं पस्सथ चेतं, ",
"iti39:4.2":	"तत्थ चापि विरज्जथ; ",
"iti39:4.3":	"ततो विरत्तचित्तासे, ",
"iti39:4.4":	"दुक्खस्सन्तं करिस्सथा”ति। ",
"iti39:5.1":	"अयम्पि अत्थो वुत्तो भगवता, इति मे सुतन्ति। ",
"iti39:5.2":	"दुतियं। "
}	
