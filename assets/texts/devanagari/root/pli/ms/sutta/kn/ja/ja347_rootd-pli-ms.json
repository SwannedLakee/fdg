{	
"ja347:0.1":	"जातक ",
"ja347:0.2":	"चतुक्कनिपात ",
"ja347:0.3":	"चूळकुणालवग्ग ",
"ja347:0.4":	"७। अयकूटजातक ",
"ja347:1.1":	"“सब्बायसं कूटमतिप्पमाणं, ",
"ja347:1.2":	"पग्गय्ह यो तिट्ठसि अन्तलिक्खे; ",
"ja347:1.3":	"रक्खाय मे त्वं विहितो नुसज्ज, ",
"ja347:1.4":	"उदाहु मे चेतयसे वधाय”। ",
"ja347:2.1":	"“दूतो अहं राजिध रक्खसानं, ",
"ja347:2.2":	"वधाय तुय्हं पहितोहमस्मि; ",
"ja347:2.3":	"इन्दो च तं रक्खति देवराजा, ",
"ja347:2.4":	"तेनुत्तमङ्गं न ते फालयामि”। ",
"ja347:3.1":	"“सचे च मं रक्खति देवराजा, ",
"ja347:3.2":	"देवानमिन्दो मघवा सुजम्पति; ",
"ja347:3.3":	"कामं पिसाचा विनदन्तु सब्बे, ",
"ja347:3.4":	"न सन्तसे रक्खसिया पजाय। ",
"ja347:4.1":	"कामं कन्दन्तु कुम्भण्डा, ",
"ja347:4.2":	"सब्बे पंसुपिसाचका; ",
"ja347:4.3":	"नालं पिसाचा युद्धाय, ",
"ja347:4.4":	"महती सा विभिंसिका”ति। ",
"ja347:5.1":	"अयकूटजातकं सत्तमं। "
}	
