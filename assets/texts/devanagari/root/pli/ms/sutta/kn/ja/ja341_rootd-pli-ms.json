{	
"ja341:0.1":	"जातक ",
"ja341:0.2":	"चतुक्कनिपात ",
"ja341:0.3":	"चूळकुणालवग्ग ",
"ja341:0.4":	"१। कण्डरीजातक ",
"ja341:1.1":	"नरानमारामकरासु नारिसु, ",
"ja341:1.2":	"अनेकचित्तासु अनिग्गहासु च; ",
"ja341:1.3":	"सब्बत्थ नापीतिकरापि चे सिया, ",
"ja341:1.4":	"न विस्ससे तित्थसमा हि नारियो। ",
"ja341:2.1":	"“यं वे दिस्वा कण्डरीकिन्नरानं, ",
"ja341:2.2":	"सब्बित्थियो न रमन्ति अगारे; ",
"ja341:2.3":	"तं तादिसं मच्चं चजित्वा भरिया, ",
"ja341:2.4":	"अञ्ञं दिस्वा पुरिसं पीठसप्पिं”। ",
"ja341:3.1":	"“बकस्स च बावरिकस्स रञ्ञो, ",
"ja341:3.2":	"अच्चन्तकामानुगतस्स भरिया; ",
"ja341:3.3":	"अवाचरी पट्ठवसानुगस्स, ",
"ja341:3.4":	"कं वापि इत्थी नातिचरे तदञ्ञं”। ",
"ja341:4.1":	"“पिङ्गियानी सब्बलोकिस्सरस्स, ",
"ja341:4.2":	"रञ्ञो पिया ब्रह्मदत्तस्स भरिया; ",
"ja341:4.3":	"अवाचरी पट्ठवसानुगस्स, ",
"ja341:4.4":	"तं वापि सा नाज्झगा कामकामिनी”ति। ",
"ja341:5.1":	"कण्डरीजातकं पठमं। "
}	
