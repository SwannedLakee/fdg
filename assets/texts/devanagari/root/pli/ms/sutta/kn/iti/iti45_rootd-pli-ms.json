{	
"iti45:0.1":	"इतिवुत्तक ४५ ",
"iti45:0.2":	"दुकनिपात ",
"iti45:0.3":	"दुतियवग्ग ",
"iti45:0.4":	"पटिसल्लानसुत्त ",
"iti45:1.1":	"वुत्तञ्हेतं भगवता वुत्तमरहताति मे सुतं: ",
"iti45:2.1":	"“पटिसल्लानारामा, भिक्खवे, विहरथ पटिसल्लानरता, अज्झत्तं चेतोसमथमनुयुत्ता, अनिराकतज्झाना, विपस्सनाय समन्नागता, ब्रूहेतारो सुञ्ञागारानं। ",
"iti45:2.2":	"पटिसल्लानारामानं, भिक्खवे, विहरतं पटिसल्लानरतानं अज्झत्तं चेतोसमथमनुयुत्तानं अनिराकतज्झानानं विपस्सनाय समन्नागतानं ब्रूहेतानं सुञ्ञागारानं द्विन्नं फलानं अञ्ञतरं फलं पाटिकङ्खं—",
"iti45:2.3":	"दिट्ठेव धम्मे अञ्ञा, सति वा उपादिसेसे अनागामिता”ति। ",
"iti45:2.4":	"एतमत्थं भगवा अवोच। ",
"iti45:2.5":	"तत्थेतं इति वुच्चति: ",
"iti45:3.1":	"“ये सन्तचित्ता निपका, ",
"iti45:3.2":	"सतिमन्तो च झायिनो; ",
"iti45:3.3":	"सम्मा धम्मं विपस्सन्ति, ",
"iti45:3.4":	"कामेसु अनपेक्खिनो। ",
"iti45:4.1":	"अप्पमादरता सन्ता, ",
"iti45:4.2":	"पमादे भयदस्सिनो; ",
"iti45:4.3":	"अभब्बा परिहानाय, ",
"iti45:4.4":	"निब्बानस्सेव सन्तिके”ति। ",
"iti45:5.1":	"अयम्पि अत्थो वुत्तो भगवता, इति मे सुतन्ति। ",
"iti45:5.2":	"अट्ठमं। "
}	
