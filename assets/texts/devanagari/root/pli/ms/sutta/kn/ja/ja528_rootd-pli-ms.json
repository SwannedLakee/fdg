{	
"ja528:0.1":	"जातक ",
"ja528:0.2":	"पण्णासनिपात ",
"ja528:0.3":	"निळिनिकावग्ग ",
"ja528:0.4":	"३। महाबोधिजातक ",
"ja528:1.1":	"“किं नु दण्डं किमजिनं, ",
"ja528:1.2":	"किं छत्तं किमुपाहनं; ",
"ja528:1.3":	"किमङ्कुसञ्च पत्तञ्च, ",
"ja528:1.4":	"सङ्घाटिञ्चापि ब्राह्मण; ",
"ja528:1.5":	"तरमानरूपोहासि, ",
"ja528:1.6":	"किं नु पत्थयसे दिसं”। ",
"ja528:2.1":	"“द्वादसेतानि वस्सानि, ",
"ja528:2.2":	"वुसितानि तवन्तिके; ",
"ja528:2.3":	"नाभिजानामि सोणेन, ",
"ja528:2.4":	"पिङ्गलेनाभिकूजितं। ",
"ja528:3.1":	"स्वायं दित्तोव नदति, ",
"ja528:3.2":	"सुक्कदाठं विदंसयं; ",
"ja528:3.3":	"तव सुत्वा सभरियस्स, ",
"ja528:3.4":	"वीतसद्धस्स मं पति”। ",
"ja528:4.1":	"“अहु एस कतो दोसो, ",
"ja528:4.2":	"यथा भाससि ब्राह्मण; ",
"ja528:4.3":	"एस भिय्यो पसीदामि, ",
"ja528:4.4":	"वस ब्राह्मण मागमा”। ",
"ja528:5.1":	"“सब्बसेतो पुरे आसि, ",
"ja528:5.2":	"ततोपि सबलो अहु; ",
"ja528:5.3":	"सब्बलोहितको दानि, ",
"ja528:5.4":	"कालो पक्कमितुं मम। ",
"ja528:6.1":	"अब्भन्तरं पुरे आसि, ",
"ja528:6.2":	"ततो मज्झे ततो बहि; ",
"ja528:6.3":	"पुरा निद्धमना होति, ",
"ja528:6.4":	"सयमेव वजामहं। ",
"ja528:7.1":	"वीतसद्धं न सेवेय्य, ",
"ja528:7.2":	"उदपानंवनोदकं; ",
"ja528:7.3":	"सचेपि नं अनुखणे, ",
"ja528:7.4":	"वारि कद्दमगन्धिकं। ",
"ja528:8.1":	"पसन्नमेव सेवेय्य, ",
"ja528:8.2":	"अप्पसन्नं विवज्जये; ",
"ja528:8.3":	"पसन्नं पयिरुपासेय्य, ",
"ja528:8.4":	"रहदं वुदकत्थिको। ",
"ja528:9.1":	"भजे भजन्तं पुरिसं, ",
"ja528:9.2":	"अभजन्तं न भज्जये; ",
"ja528:9.3":	"असप्पुरिसधम्मो सो, ",
"ja528:9.4":	"यो भजन्तं न भज्जति। ",
"ja528:10.1":	"यो भजन्तं न भजति, ",
"ja528:10.2":	"सेवमानं न सेवति; ",
"ja528:10.3":	"स वे मनुस्सपापिट्ठो, ",
"ja528:10.4":	"मिगो साखस्सितो यथा। ",
"ja528:11.1":	"अच्चाभिक्खणसंसग्गा, ",
"ja528:11.2":	"असमोसरणेन च; ",
"ja528:11.3":	"एतेन मित्ता जीरन्ति, ",
"ja528:11.4":	"अकाले याचनाय च। ",
"ja528:12.1":	"तस्मा नाभिक्खणं गच्छे, ",
"ja528:12.2":	"न च गच्छे चिराचिरं; ",
"ja528:12.3":	"कालेन याचं याचेय्य, ",
"ja528:12.4":	"एवं मित्ता न जीयरे। ",
"ja528:13.1":	"अतिचिरं निवासेन, ",
"ja528:13.2":	"पियो भवति अप्पियो; ",
"ja528:13.3":	"आमन्त खो तं गच्छाम, ",
"ja528:13.4":	"पुरा ते होम अप्पिया”। ",
"ja528:14.1":	"“एवञ्चे याचमानानं, ",
"ja528:14.2":	"अञ्जलिं नावबुज्झसि; ",
"ja528:14.3":	"परिचारकानं सतं, ",
"ja528:14.4":	"वचनं न करोसि नो; ",
"ja528:14.5":	"एवं तं अभियाचाम, ",
"ja528:14.6":	"पुन कयिरासि परियायं”। ",
"ja528:15.1":	"“एवञ्चे नो विहरतं, ",
"ja528:15.2":	"अन्तरायो न हेस्सति; ",
"ja528:15.3":	"तुय्हं वापि महाराज, ",
"ja528:15.4":	"मय्हं वा रट्ठवद्धन; ",
"ja528:15.5":	"अप्पेव नाम पस्सेम, ",
"ja528:15.6":	"अहोरत्तानमच्चये। ",
"ja528:16.1":	"उदीरणा चे सङ्गत्या, ",
"ja528:16.2":	"भावाय मनुवत्तति; ",
"ja528:16.3":	"अकामा अकरणीयं वा, ",
"ja528:16.4":	"करणीयं वापि कुब्बति; ",
"ja528:16.5":	"अकामाकरणीयम्हि, ",
"ja528:16.6":	"क्विध पापेन लिप्पति। ",
"ja528:17.1":	"सो चे अत्थो च धम्मो च, ",
"ja528:17.2":	"कल्याणो न च पापको; ",
"ja528:17.3":	"भोतो चे वचनं सच्चं, ",
"ja528:17.4":	"सुहतो वानरो मया। ",
"ja528:18.1":	"अत्तनो चे हि वादस्स, ",
"ja528:18.2":	"अपराधं विजानिया; ",
"ja528:18.3":	"न मं त्वं गरहेय्यासि, ",
"ja528:18.4":	"भोतो वादो हि तादिसो। ",
"ja528:19.1":	"इस्सरो सब्बलोकस्स, ",
"ja528:19.2":	"सचे कप्पेति जीवितं; ",
"ja528:19.3":	"इद्धिं ब्यसनभावञ्च, ",
"ja528:19.4":	"कम्मं कल्याणपापकं; ",
"ja528:19.5":	"निद्देसकारी पुरिसो, ",
"ja528:19.6":	"इस्सरो तेन लिप्पति। ",
"ja528:20.1":	"सो चे अत्थो च धम्मो च, ",
"ja528:20.2":	"कल्याणो न च पापको; ",
"ja528:20.3":	"भोतो चे वचनं सच्चं, ",
"ja528:20.4":	"सुहतो वानरो मया। ",
"ja528:21.1":	"अत्तनो चे हि वादस्स, ",
"ja528:21.2":	"अपराधं विजानिया; ",
"ja528:21.3":	"न मं त्वं गरहेय्यासि, ",
"ja528:21.4":	"भोतो वादो हि तादिसो। ",
"ja528:22.1":	"सचे पुब्बेकतहेतु, ",
"ja528:22.2":	"सुखदुक्खं निगच्छति; ",
"ja528:22.3":	"पोराणकं कतं पापं, ",
"ja528:22.4":	"तमेसो मुच्चते इणं; ",
"ja528:22.5":	"पोराणकैणमोक्खो, ",
"ja528:22.6":	"क्विध पापेन लिप्पति। ",
"ja528:23.1":	"सो चे अत्थो च धम्मो च, ",
"ja528:23.2":	"कल्याणो न च पापको; ",
"ja528:23.3":	"भोतो चे वचनं सच्चं, ",
"ja528:23.4":	"सुहतो वानरो मया। ",
"ja528:24.1":	"अत्तनो चे हि वादस्स, ",
"ja528:24.2":	"अपराधं विजानिया; ",
"ja528:24.3":	"न मं त्वं गरहेय्यासि, ",
"ja528:24.4":	"भोतो वादो हि तादिसो। ",
"ja528:25.1":	"चतुन्नंयेवुपादाय, ",
"ja528:25.2":	"रूपं सम्भोति पाणिनं; ",
"ja528:25.3":	"यतो च रूपं सम्भोति, ",
"ja528:25.4":	"तत्थेवानुपगच्छति; ",
"ja528:25.5":	"इधेव जीवति जीवो, ",
"ja528:25.6":	"पेच्च पेच्च विनस्सति। ",
"ja528:26.1":	"उच्छिज्जति अयं लोको, ",
"ja528:26.2":	"ये बाला ये च पण्डिता; ",
"ja528:26.3":	"उच्छिज्जमाने लोकस्मिं, ",
"ja528:26.4":	"क्विध पापेन लिप्पति। ",
"ja528:27.1":	"सो चे अत्थो च धम्मो च, ",
"ja528:27.2":	"कल्याणो न च पापको; ",
"ja528:27.3":	"भोतो चे वचनं सच्चं, ",
"ja528:27.4":	"सुहतो वानरो मया। ",
"ja528:28.1":	"अत्तनो चे हि वादस्स, ",
"ja528:28.2":	"अपराधं विजानिया; ",
"ja528:28.3":	"न मं त्वं गरहेय्यासि, ",
"ja528:28.4":	"भोतो वादो हि तादिसो। ",
"ja528:29.1":	"आहु खत्तविदा लोके, ",
"ja528:29.2":	"बाला पण्डितमानिनो; ",
"ja528:29.3":	"‘मातरं पितरं हञ्ञे, ",
"ja528:29.4":	"अथो जेट्ठम्पि भातरं; ",
"ja528:29.5":	"हनेय्य पुत्तदारे च, ",
"ja528:29.6":	"अत्थो चे तादिसो सिया’। ",
"ja528:30.1":	"यस्स रुक्खस्स छायाय, ",
"ja528:30.2":	"निसीदेय्य सयेय्य वा; ",
"ja528:30.3":	"न तस्स साखं भञ्जेय्य, ",
"ja528:30.4":	"मित्तदुब्भो हि पापको। ",
"ja528:31.1":	"अथ अत्थे समुप्पन्ने, ",
"ja528:31.2":	"समूलमपि अब्बहे; ",
"ja528:31.3":	"अत्थो मे सम्बलेनापि, ",
"ja528:31.4":	"सुहतो वानरो मया। ",
"ja528:32.1":	"सो चे अत्थो च धम्मो च, ",
"ja528:32.2":	"कल्याणो न च पापको; ",
"ja528:32.3":	"भोतो चे वचनं सच्चं, ",
"ja528:32.4":	"सुहतो वानरो मया। ",
"ja528:33.1":	"अत्तनो चे हि वादस्स, ",
"ja528:33.2":	"अपराधं विजानिया; ",
"ja528:33.3":	"न मं त्वं गरहेय्यासि, ",
"ja528:33.4":	"भोतो वादो हि तादिसो। ",
"ja528:34.1":	"अहेतुवादो पुरिसो, ",
"ja528:34.2":	"यो च इस्सरकुत्तिको; ",
"ja528:34.3":	"पुब्बेकती च उच्छेदी, ",
"ja528:34.4":	"यो च खत्तविदो नरो। ",
"ja528:35.1":	"एते असप्पुरिसा लोके, ",
"ja528:35.2":	"बाला पण्डितमानिनो; ",
"ja528:35.3":	"करेय्य तादिसो पापं, ",
"ja528:35.4":	"अथो अञ्ञम्पि कारये; ",
"ja528:35.5":	"असप्पुरिससंसग्गो, ",
"ja528:35.6":	"दुक्खन्तो कटुकुद्रयो। ",
"ja528:36.1":	"उरब्भरूपेन वकस्सु पुब्बे, ",
"ja528:36.2":	"असङ्कितो अजयूथं उपेति; ",
"ja528:36.3":	"हन्त्वा उरणिं अजिकं अजञ्च, ",
"ja528:36.4":	"उत्रासयित्वा येन कामं पलेति। ",
"ja528:37.1":	"तथाविधेके समणब्राह्मणासे, ",
"ja528:37.2":	"छदनं कत्वा वञ्चयन्ति मनुस्से; ",
"ja528:37.3":	"अनासका थण्डिलसेय्यका च, ",
"ja528:37.4":	"रजोजल्लं उक्कुटिकप्पधानं; ",
"ja528:37.5":	"परियायभत्तञ्च अपानकत्ता, ",
"ja528:37.6":	"पापाचारा अरहन्तो वदाना। ",
"ja528:38.1":	"एते असप्पुरिसा लोके, ",
"ja528:38.2":	"बाला पण्डितमानिनो; ",
"ja528:38.3":	"करेय्य तादिसो पापं, ",
"ja528:38.4":	"अथो अञ्ञम्पि कारये; ",
"ja528:38.5":	"असप्पुरिससंसग्गो, ",
"ja528:38.6":	"दुक्खन्तो कटुकुद्रयो। ",
"ja528:39.1":	"यमाहु नत्थि वीरियन्ति, ",
"ja528:39.2":	"अहेतुञ्च पवदन्ति ये; ",
"ja528:39.3":	"परकारं अत्तकारञ्च, ",
"ja528:39.4":	"ये तुच्छं समवण्णयुं। ",
"ja528:40.1":	"एते असप्पुरिसा लोके, ",
"ja528:40.2":	"बाला पण्डितमानिनो; ",
"ja528:40.3":	"करेय्य तादिसो पापं, ",
"ja528:40.4":	"अथो अञ्ञम्पि कारये; ",
"ja528:40.5":	"असप्पुरिससंसग्गो, ",
"ja528:40.6":	"दुक्खन्तो कटुकुद्रयो। ",
"ja528:41.1":	"सचे हि वीरियं नास्स, ",
"ja528:41.2":	"कम्मं कल्याणपापकं; ",
"ja528:41.3":	"न भरे वड्ढकिं राजा, ",
"ja528:41.4":	"नपि यन्तानि कारये। ",
"ja528:42.1":	"यस्मा च वीरियं अत्थि, ",
"ja528:42.2":	"कम्मं कल्याणपापकं; ",
"ja528:42.3":	"तस्मा यन्तानि कारेति, ",
"ja528:42.4":	"राजा भरति वड्ढकिं। ",
"ja528:43.1":	"यदि वस्ससतं देवो, ",
"ja528:43.2":	"न वस्से न हिमं पते; ",
"ja528:43.3":	"उच्छिज्जेय्य अयं लोको, ",
"ja528:43.4":	"विनस्सेय्य अयं पजा। ",
"ja528:44.1":	"यस्मा च वस्सती देवो, ",
"ja528:44.2":	"हिमञ्चानुफुसायति; ",
"ja528:44.3":	"तस्मा सस्सानि पच्चन्ति, ",
"ja528:44.4":	"रट्ठञ्च पालिते चिरं। ",
"ja528:45.1":	"गवञ्चे तरमानानं, ",
"ja528:45.2":	"जिम्हं गच्छति पुङ्गवो; ",
"ja528:45.3":	"सब्बा ता जिम्हं गच्छन्ति, ",
"ja528:45.4":	"नेत्ते जिम्हं गते सति। ",
"ja528:46.1":	"एवमेव मनुस्सेसु, ",
"ja528:46.2":	"यो होति सेट्ठसम्मतो; ",
"ja528:46.3":	"सो चे अधम्मं चरति, ",
"ja528:46.4":	"पगेव इतरा पजा; ",
"ja528:46.5":	"सब्बं रट्ठं दुखं सेति, ",
"ja528:46.6":	"राजा चे होति अधम्मिको। ",
"ja528:47.1":	"गवञ्चे तरमानानं, ",
"ja528:47.2":	"उजुं गच्छति पुङ्गवो; ",
"ja528:47.3":	"सब्बा गावी उजुं यन्ति, ",
"ja528:47.4":	"नेत्ते उजुं गते सति। ",
"ja528:48.1":	"एवमेव मनुस्सेसु, ",
"ja528:48.2":	"यो होति सेट्ठसम्मतो; ",
"ja528:48.3":	"सो सचे धम्मं चरति, ",
"ja528:48.4":	"पगेव इतरा पजा; ",
"ja528:48.5":	"सब्बं रट्ठं सुखं सेति, ",
"ja528:48.6":	"राजा चे होति धम्मिको। ",
"ja528:49.1":	"महारुक्खस्स फलिनो, ",
"ja528:49.2":	"आमं छिन्दति यो फलं; ",
"ja528:49.3":	"रसञ्चस्स न जानाति, ",
"ja528:49.4":	"बीजञ्चस्स विनस्सति। ",
"ja528:50.1":	"महारुक्खूपमं रट्ठं, ",
"ja528:50.2":	"अधम्मेन पसासति; ",
"ja528:50.3":	"रसञ्चस्स न जानाति, ",
"ja528:50.4":	"रट्ठञ्चस्स विनस्सति। ",
"ja528:51.1":	"महारुक्खस्स फलिनो, ",
"ja528:51.2":	"पक्कं छिन्दति यो फलं; ",
"ja528:51.3":	"रसञ्चस्स विजानाति, ",
"ja528:51.4":	"बीजञ्चस्स न नस्सति। ",
"ja528:52.1":	"महारुक्खूपमं रट्ठं, ",
"ja528:52.2":	"धम्मेन यो पसासति; ",
"ja528:52.3":	"रसञ्चस्स विजानाति, ",
"ja528:52.4":	"रट्ठञ्चस्स न नस्सति। ",
"ja528:53.1":	"यो च राजा जनपदं, ",
"ja528:53.2":	"अधम्मेन पसासति; ",
"ja528:53.3":	"सब्बोसधीहि सो राजा, ",
"ja528:53.4":	"विरुद्धो होति खत्तियो। ",
"ja528:54.1":	"तथेव नेगमे हिंसं, ",
"ja528:54.2":	"ये युत्ता कयविक्कये; ",
"ja528:54.3":	"ओजदानबलीकारे, ",
"ja528:54.4":	"स कोसेन विरुज्झति। ",
"ja528:55.1":	"पहारवरखेत्तञ्ञू, ",
"ja528:55.2":	"सङ्गामे कतनिस्समे; ",
"ja528:55.3":	"उस्सिते हिंसयं राजा, ",
"ja528:55.4":	"स बलेन विरुज्झति। ",
"ja528:56.1":	"तथेव इसयो हिंसं, ",
"ja528:56.2":	"सञ्ञते ब्रह्मचारिनो; ",
"ja528:56.3":	"अधम्मचारी खत्तियो, ",
"ja528:56.4":	"सो सग्गेन विरुज्झति। ",
"ja528:57.1":	"यो च राजा अधम्मट्ठो, ",
"ja528:57.2":	"भरियं हन्ति अदूसिकं; ",
"ja528:57.3":	"लुद्दं पसवते ठानं, ",
"ja528:57.4":	"पुत्तेहि च विरुज्झति। ",
"ja528:58.1":	"धम्मं चरे जानपदे, ",
"ja528:58.2":	"नेगमेसु बलेसु च; ",
"ja528:58.3":	"इसयो च न हिंसेय्य, ",
"ja528:58.4":	"पुत्तदारे समं चरे। ",
"ja528:59.1":	"स तादिसो भूमिपति, ",
"ja528:59.2":	"रट्ठपालो अकोधनो; ",
"ja528:59.3":	"सपत्ते सम्पकम्पेति, ",
"ja528:59.4":	"इन्दोव असुराधिपो”ति। ",
"ja528:60.1":	"महाबोधिजातकं ततियं। ",
"ja528:61.1":	"पण्णासनिपातं निट्ठितं। ",
"ja528:62.1":	"तस्सुद्दानं ",
"ja528:63.1":	"सनिळीनिकमव्हयनो पठमो, ",
"ja528:63.2":	"दुतियो पन सौम्मदन्तिवरो; ",
"ja528:63.3":	"ततियो पन बोधिसिरीव्हयनो, ",
"ja528:63.4":	"कथिता पन तीणि जिनेन सुभाति। "
}	
