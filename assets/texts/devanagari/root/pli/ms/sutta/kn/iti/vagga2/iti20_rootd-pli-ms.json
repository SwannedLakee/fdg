{	
"iti20:0.1":	"इतिवुत्तक २० ",
"iti20:0.2":	"एककनिपात ",
"iti20:0.3":	"दुतियवग्ग ",
"iti20:0.4":	"पदुट्ठचित्तसुत्त ",
"iti20:1.1":	"वुत्तञ्हेतं भगवता वुत्तमरहताति मे सुतं: ",
"iti20:2.1":	"“इधाहं, भिक्खवे, एकच्चं पुग्गलं पदुट्ठचित्तं एवं चेतसा चेतो परिच्च पजानामि: ",
"iti20:2.2":	"‘इमम्हि चायं समये पुग्गलो कालं करेय्य यथाभतं निक्खित्तो एवं निरये’। ",
"iti20:2.3":	"तं किस्स हेतु? ",
"iti20:2.4":	"चित्तं हिस्स, भिक्खवे, पदुट्ठं। ",
"iti20:2.5":	"चेतोपदोसहेतु खो पन, भिक्खवे, एवम्’इधेकच्चे सत्ता कायस्स भेदा परं मरणा अपायं दुग्गतिं विनिपातं निरयं उपपज्जन्ती”ति। ",
"iti20:2.6":	"एतमत्थं भगवा अवोच। ",
"iti20:2.7":	"तत्थेतं इति वुच्चति: ",
"iti20:3.1":	"“पदुट्ठचित्तं ञत्वान, ",
"iti20:3.2":	"एकच्चं इध पुग्गलं; ",
"iti20:3.3":	"एतमत्थञ्च ब्याकासि, ",
"iti20:3.4":	"बुद्धो भिक्खून सन्तिके। ",
"iti20:4.1":	"इमम्हि चायं समये, ",
"iti20:4.2":	"कालं कयिराथ पुग्गलो; ",
"iti20:4.3":	"निरयं उपपज्जेय्य, ",
"iti20:4.4":	"चित्तं हिस्स पदूसितं। ",
"iti20:5.1":	"यथा हरित्वा निक्खिपेय्य, ",
"iti20:5.2":	"एवमेवं तथाविधो; ",
"iti20:5.3":	"चेतोपदोसहेतु हि, ",
"iti20:5.4":	"सत्ता गच्छन्ति दुग्गतिन्”ति। ",
"iti20:6.1":	"अयम्पि अत्थो वुत्तो भगवता, इति मे सुतन्ति। ",
"iti20:6.2":	"दसमं। ",
"iti20:6.3":	"दुतियो वग्गो। ",
"iti20:7.0":	"तस्सुद्दानं ",
"iti20:7.1":	"मोहो कोधो अथ मक्खो, ",
"iti20:7.2":	"विज्जा तण्हा सेखदुवे च; ",
"iti20:7.3":	"भेदो सामग्गिपुग्गलो, ",
"iti20:7.4":	"वग्गमाहु दुतियन्ति वुच्चतीति। "
}	
