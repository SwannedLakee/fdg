{	
"iti43:0.1":	"इतिवुत्तक ४३ ",
"iti43:0.2":	"दुकनिपात ",
"iti43:0.3":	"दुतियवग्ग ",
"iti43:0.4":	"अजातसुत्त ",
"iti43:1.1":	"वुत्तञ्हेतं भगवता वुत्तमरहताति मे सुतं: ",
"iti43:2.1":	"“अत्थि, भिक्खवे, अजातं अभूतं अकतं असङ्खतं। ",
"iti43:2.2":	"नो चेतं, भिक्खवे, अभविस्स अजातं अभूतं अकतं असङ्खतं, नयिध जातस्स भूतस्स कतस्स सङ्खतस्स निस्सरणं पञ्ञायेथ। ",
"iti43:2.3":	"यस्मा च खो, भिक्खवे, अत्थि अजातं अभूतं अकतं असङ्खतं, तस्मा जातस्स भूतस्स कतस्स सङ्खतस्स निस्सरणं पञ्ञायती”ति। ",
"iti43:2.4":	"एतमत्थं भगवा अवोच। ",
"iti43:2.5":	"तत्थेतं इति वुच्चति: ",
"iti43:3.1":	"“जातं भूतं समुप्पन्नं, ",
"iti43:3.2":	"कतं सङ्खतमद्धुवं; ",
"iti43:3.3":	"जरामरणसङ्घाटं, ",
"iti43:3.4":	"रोगनीळं पभङ्गुरं। ",
"iti43:4.1":	"आहारनेत्तिप्पभवं, ",
"iti43:4.2":	"नालं तदभिनन्दितुं; ",
"iti43:4.3":	"तस्स निस्सरणं सन्तं, ",
"iti43:4.4":	"अतक्कावचरं धुवं। ",
"iti43:5.1":	"अजातं असमुप्पन्नं, ",
"iti43:5.2":	"असोकं विरजं पदं; ",
"iti43:5.3":	"निरोधो दुक्खधम्मानं, ",
"iti43:5.4":	"सङ्खारूपसमो सुखो”ति। ",
"iti43:6.1":	"अयम्पि अत्थो वुत्तो भगवता, इति मे सुतन्ति। ",
"iti43:6.2":	"छट्ठं। "
}	
