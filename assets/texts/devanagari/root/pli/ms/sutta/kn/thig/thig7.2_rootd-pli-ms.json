{	
"thig7.2:0.1":	"थेरीगाथा ७।२ ",
"thig7.2:0.2":	"सत्तकनिपात ",
"thig7.2:0.3":	"चालाथेरीगाथा ",
"thig7.2:1.1":	"“सतिं उपट्ठपेत्वान, ",
"thig7.2:1.2":	"भिक्खुनी भावितिन्द्रिया; ",
"thig7.2:1.3":	"पटिविज्झि पदं सन्तं, ",
"thig7.2:1.4":	"सङ्खारूपसमं सुखं”। ",
"thig7.2:2.1":	"“कं नु उद्दिस्स मुण्डासि, ",
"thig7.2:2.2":	"समणी विय दिस्ससि; ",
"thig7.2:2.3":	"न च रोचेसि पासण्डे, ",
"thig7.2:2.4":	"किमिदं चरसि मोमुहा”। ",
"thig7.2:3.1":	"“इतो बहिद्धा पासण्डा, ",
"thig7.2:3.2":	"दिट्ठियो उपनिस्सिता; ",
"thig7.2:3.3":	"न ते धम्मं विजानन्ति, ",
"thig7.2:3.4":	"न ते धम्मस्स कोविदा। ",
"thig7.2:4.1":	"अत्थि सक्यकुले जातो, ",
"thig7.2:4.2":	"बुद्धो अप्पटिपुग्गलो; ",
"thig7.2:4.3":	"सो मे धम्ममदेसेसि, ",
"thig7.2:4.4":	"दिट्ठीनं समतिक्कमं। ",
"thig7.2:5.1":	"दुक्खं दुक्खसमुप्पादं, ",
"thig7.2:5.2":	"दुक्खस्स च अतिक्कमं; ",
"thig7.2:5.3":	"अरियं चट्ठङ्गिकं मग्गं, ",
"thig7.2:5.4":	"दुक्खूपसमगामिनं। ",
"thig7.2:6.1":	"तस्साहं वचनं सुत्वा, ",
"thig7.2:6.2":	"विहरिं सासने रता; ",
"thig7.2:6.3":	"तिस्सो विज्जा अनुप्पत्ता, ",
"thig7.2:6.4":	"कतं बुद्धस्स सासनं। ",
"thig7.2:7.1":	"सब्बत्थ विहता नन्दी, ",
"thig7.2:7.2":	"तमोखन्धो पदालितो; ",
"thig7.2:7.3":	"एवं जानाहि पापिम, ",
"thig7.2:7.4":	"निहतो त्वमसि अन्तक”। ",
"thig7.2:8.1":	"… चाला थेरी …। "
}	
