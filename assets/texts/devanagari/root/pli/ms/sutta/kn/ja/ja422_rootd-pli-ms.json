{	
"ja422:0.1":	"जातक ",
"ja422:0.2":	"अट्ठकनिपात ",
"ja422:0.3":	"कच्चानिवग्ग ",
"ja422:0.4":	"६। चेतियजातक ",
"ja422:1.1":	"“धम्मो हवे हतो हन्ति, ",
"ja422:1.2":	"नाहतो हन्ति किञ्चनं; ",
"ja422:1.3":	"तस्मा हि धम्मं न हने, ",
"ja422:1.4":	"मा त्वं धम्मो हतो हनि। ",
"ja422:2.1":	"अलिकं भासमानस्स, ",
"ja422:2.2":	"अपक्कमन्ति देवता; ",
"ja422:2.3":	"पूतिकञ्च मुखं वाति, ",
"ja422:2.4":	"सकट्ठाना च धंसति; ",
"ja422:2.5":	"यो जानं पुच्छितो पञ्हं, ",
"ja422:2.6":	"अञ्ञथा नं वियाकरे। ",
"ja422:3.1":	"सचे हि सच्चं भणसि, ",
"ja422:3.2":	"होहि राज यथा पुरे; ",
"ja422:3.3":	"मुसा चे भाससे राज, ",
"ja422:3.4":	"भूमियं तिट्ठ चेतिय। ",
"ja422:4.1":	"अकाले वस्सती तस्स, ",
"ja422:4.2":	"काले तस्स न वस्सति; ",
"ja422:4.3":	"यो जानं पुच्छितो पञ्हं, ",
"ja422:4.4":	"अञ्ञथा नं वियाकरे। ",
"ja422:5.1":	"सचे हि सच्चं भणसि, ",
"ja422:5.2":	"होहि राज यथा पुरे; ",
"ja422:5.3":	"मुसा चे भाससे राज, ",
"ja422:5.4":	"भूमिं पविस चेतिय। ",
"ja422:6.1":	"जिव्हा तस्स द्विधा होति, ",
"ja422:6.2":	"उरगस्सेव दिसम्पति; ",
"ja422:6.3":	"यो जानं पुच्छितो पञ्हं, ",
"ja422:6.4":	"अञ्ञथा नं वियाकरे। ",
"ja422:7.1":	"सचे हि सच्चं भणसि, ",
"ja422:7.2":	"होहि राज यथा पुरे; ",
"ja422:7.3":	"मुसा चे भाससे राज, ",
"ja422:7.4":	"भिय्यो पविस चेतिय। ",
"ja422:8.1":	"जिव्हा तस्स न भवति, ",
"ja422:8.2":	"मच्छस्सेव दिसम्पति; ",
"ja422:8.3":	"यो जानं पुच्छितो पञ्हं, ",
"ja422:8.4":	"अञ्ञथा नं वियाकरे। ",
"ja422:9.1":	"सचे हि सच्चं भणसि, ",
"ja422:9.2":	"होहि राज यथा पुरे; ",
"ja422:9.3":	"मुसा चे भाससे राज, ",
"ja422:9.4":	"भिय्यो पविस चेतिय। ",
"ja422:10.1":	"थियोव तस्स जायन्ति, ",
"ja422:10.2":	"न पुमा जायरे कुले; ",
"ja422:10.3":	"यो जानं पुच्छितो पञ्हं, ",
"ja422:10.4":	"अञ्ञथा नं वियाकरे। ",
"ja422:11.1":	"सचे हि सच्चं भणसि, ",
"ja422:11.2":	"होहि राज यथा पुरे; ",
"ja422:11.3":	"मुसा चे भाससे राज, ",
"ja422:11.4":	"भिय्यो पविस चेतिय। ",
"ja422:12.1":	"पुत्ता तस्स न भवन्ति, ",
"ja422:12.2":	"पक्कमन्ति दिसोदिसं; ",
"ja422:12.3":	"यो जानं पुच्छितो पञ्हं, ",
"ja422:12.4":	"अञ्ञथा नं वियाकरे। ",
"ja422:13.1":	"सचे हि सच्चं भणसि, ",
"ja422:13.2":	"होहि राज यथा पुरे; ",
"ja422:13.3":	"मुसा चे भाससे राज, ",
"ja422:13.4":	"भिय्यो पविस चेतिय”। ",
"ja422:14.1":	"“स राजा इसिना सत्तो, ",
"ja422:14.2":	"अन्तलिक्खचरो पुरे; ",
"ja422:14.3":	"पावेक्खि पथविं चेच्चो, ",
"ja422:14.4":	"हीनत्तो पत्व परियायं। ",
"ja422:15.1":	"तस्मा हि छन्दागमनं, ",
"ja422:15.2":	"नप्पसंसन्ति पण्डिता; ",
"ja422:15.3":	"अदुट्ठचित्तो भासेय्य, ",
"ja422:15.4":	"गिरं सच्चूपसंहितन्ति”। ",
"ja422:16.1":	"चेतियजातकं छट्ठं। "
}	
