{	
"thag4.3:0.1":	"थेरगाथा ४।३ ",
"thag4.3:0.2":	"चतुक्कनिपात ",
"thag4.3:0.3":	"पठमवग्ग ",
"thag4.3:0.4":	"सभियत्थेरगाथा ",
"thag4.3:1.1":	"“परे च न विजानन्ति, ",
"thag4.3:1.2":	"मयमेत्थ यमामसे; ",
"thag4.3:1.3":	"ये च तत्थ विजानन्ति, ",
"thag4.3:1.4":	"ततो सम्मन्ति मेधगा। ",
"thag4.3:2.1":	"यदा च अविजानन्ता, ",
"thag4.3:2.2":	"इरियन्त्यमरा विय; ",
"thag4.3:2.3":	"विजानन्ति च ये धम्मं, ",
"thag4.3:2.4":	"आतुरेसु अनातुरा। ",
"thag4.3:3.1":	"यं किञ्चि सिथिलं कम्मं, ",
"thag4.3:3.2":	"सङ्किलिट्ठञ्च यं वतं; ",
"thag4.3:3.3":	"सङ्कस्सरं ब्रह्मचरियं, ",
"thag4.3:3.4":	"न तं होति महप्फलं। ",
"thag4.3:4.1":	"यस्स सब्रह्मचारीसु, ",
"thag4.3:4.2":	"गारवो नूपलब्भति; ",
"thag4.3:4.3":	"आरका होति सद्धम्मा, ",
"thag4.3:4.4":	"नभं पुथविया यथा”ति। ",
"thag4.3:4.5":	"… सभियो थेरो …। "
}	
