{	
"ja412:0.1":	"जातक ",
"ja412:0.2":	"सत्तकनिपात ",
"ja412:0.3":	"गन्धारवग्ग ",
"ja412:0.4":	"७। कोटसिम्बलिजातक ",
"ja412:1.1":	"“अहं दससतंब्यामं, ",
"ja412:1.2":	"उरगमादाय आगतो; ",
"ja412:1.3":	"तञ्च मञ्च महाकायं, ",
"ja412:1.4":	"धारयं नप्पवेधसि। ",
"ja412:2.1":	"अथिमं खुद्दकं पक्खिं, ",
"ja412:2.2":	"अप्पमंसतरं मया; ",
"ja412:2.3":	"धारयं ब्यथसि भीता, ",
"ja412:2.4":	"कमत्थं कोटसिम्बलि”। ",
"ja412:3.1":	"“मंसभक्खो तुवं राज, ",
"ja412:3.2":	"फलभक्खो अयं दिजो; ",
"ja412:3.3":	"अयं निग्रोधबीजानि, ",
"ja412:3.4":	"पिलक्खुदुम्बरानि च; ",
"ja412:3.5":	"अस्सत्थानि च भक्खित्वा, ",
"ja412:3.6":	"खन्धे मे ओहदिस्सति। ",
"ja412:4.1":	"ते रुक्खा संविरूहन्ति, ",
"ja412:4.2":	"मम पस्से निवातजा; ",
"ja412:4.3":	"ते मं परियोनन्धिस्सन्ति, ",
"ja412:4.4":	"अरुक्खं मं करिस्सरे। ",
"ja412:5.1":	"सन्ति अञ्ञेपि रुक्खा से, ",
"ja412:5.2":	"मूलिनो खन्धिनो दुमा; ",
"ja412:5.3":	"इमिना सकुणजातेन, ",
"ja412:5.4":	"बीजमाहरिता हता। ",
"ja412:6.1":	"अज्झारूहाभिवड्ढन्ति, ",
"ja412:6.2":	"ब्रहन्तम्पि वनप्पतिं; ",
"ja412:6.3":	"तस्मा राज पवेधामि, ",
"ja412:6.4":	"सम्पस्संनागतं भयं”। ",
"ja412:7.1":	"“सङ्केय्य सङ्कितब्बानि, ",
"ja412:7.2":	"रक्खेय्यानागतं भयं; ",
"ja412:7.3":	"अनागतभया धीरो, ",
"ja412:7.4":	"उभो लोके अवेक्खती”ति। ",
"ja412:8.1":	"कोटसिम्बलिजातकं सत्तमं। "
}	
