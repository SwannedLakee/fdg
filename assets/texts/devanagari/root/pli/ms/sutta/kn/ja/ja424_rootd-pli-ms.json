{	
"ja424:0.1":	"जातक ",
"ja424:0.2":	"अट्ठकनिपात ",
"ja424:0.3":	"कच्चानिवग्ग ",
"ja424:0.4":	"८। आदित्तजातक ",
"ja424:1.1":	"“आदित्तस्मिं अगारस्मिं, ",
"ja424:1.2":	"यं नीहरति भाजनं; ",
"ja424:1.3":	"तं तस्स होति अत्थाय, ",
"ja424:1.4":	"नो च यं तत्थ डय्हति। ",
"ja424:2.1":	"एवमादीपितो लोको, ",
"ja424:2.2":	"जराय मरणेन च; ",
"ja424:2.3":	"नीहरेथेव दानेन, ",
"ja424:2.4":	"दिन्नं होति सुनीहतं”। ",
"ja424:3.1":	"“यो धम्मलद्धस्स ददाति दानं, ",
"ja424:3.2":	"उट्ठानविरियाधिगतस्स जन्तु; ",
"ja424:3.3":	"अतिक्कम्म सो वेतरणिं यमस्स, ",
"ja424:3.4":	"दिब्बानि ठानानि उपेति मच्चो। ",
"ja424:4.1":	"दानञ्च युद्धञ्च समानमाहु, ",
"ja424:4.2":	"अप्पापि सन्ता बहुके जिनन्ति; ",
"ja424:4.3":	"अप्पम्पि चे सद्दहानो ददाति, ",
"ja424:4.4":	"तेनेव सो होति सुखी परत्थ। ",
"ja424:5.1":	"विचेय्य दानं सुगतप्पसत्थं, ",
"ja424:5.2":	"ये दक्खिणेय्या इध जीवलोके; ",
"ja424:5.3":	"एतेसु दिन्नानि महप्फलानि, ",
"ja424:5.4":	"बीजानि वुत्तानि यथा सुखेत्ते। ",
"ja424:6.1":	"यो पाणभूतानि अहेठयं चरं, ",
"ja424:6.2":	"परूपवादा न करोति पापं; ",
"ja424:6.3":	"भीरुं पसंसन्ति न तत्थ सूरं, ",
"ja424:6.4":	"भया हि सन्तो न करोन्ति पापं। ",
"ja424:7.1":	"हीनेन ब्रह्मचरियेन, ",
"ja424:7.2":	"खत्तिये उपपज्जति; ",
"ja424:7.3":	"मज्झिमेन च देवत्तं, ",
"ja424:7.4":	"उत्तमेन विसुज्झति। ",
"ja424:8.1":	"अद्धा हि दानं बहुधा पसत्थं, ",
"ja424:8.2":	"दाना च खो धम्मपदंव सेय्यो; ",
"ja424:8.3":	"पुब्बेव हि पुब्बतरेव सन्तो, ",
"ja424:8.4":	"निब्बानमेवज्झगमुं सपञ्ञा”ति। ",
"ja424:9.1":	"आदित्तजातकं अट्ठमं। "
}	
