{	
"thag7.1:0.1":	"थेरगाथा ७।१ ",
"thag7.1:0.2":	"सत्तकनिपात ",
"thag7.1:0.3":	"पठमवग्ग ",
"thag7.1:0.4":	"सुन्दरसमुद्दत्थेरगाथा ",
"thag7.1:1.1":	"“अलङ्कता सुवसना, ",
"thag7.1:1.2":	"मालधारी विभूसिता; ",
"thag7.1:1.3":	"अलत्तककतापादा, ",
"thag7.1:1.4":	"पादुकारुय्ह वेसिका। ",
"thag7.1:2.1":	"पादुका ओरुहित्वान, ",
"thag7.1:2.2":	"पुरतो पञ्जलीकता; ",
"thag7.1:2.3":	"सा मं सण्हेन मुदुना, ",
"thag7.1:2.4":	"म्हितपुब्बं अभासथ। ",
"thag7.1:3.1":	"युवासि त्वं पब्बजितो, ",
"thag7.1:3.2":	"तिट्ठाहि मम सासने; ",
"thag7.1:3.3":	"भुञ्ज मानुसके कामे, ",
"thag7.1:3.4":	"अहं वित्तं ददामि ते; ",
"thag7.1:3.5":	"सच्चं ते पटिजानामि, ",
"thag7.1:3.6":	"अग्गिं वा ते हरामहं। ",
"thag7.1:4.1":	"यदा जिण्णा भविस्साम, ",
"thag7.1:4.2":	"उभो दण्डपरायना; ",
"thag7.1:4.3":	"उभोपि पब्बजिस्साम, ",
"thag7.1:4.4":	"उभयत्थ कटग्गहो। ",
"thag7.1:5.1":	"तञ्च दिस्वान याचन्तिं, ",
"thag7.1:5.2":	"वेसिकं पञ्जलीकतं; ",
"thag7.1:5.3":	"अलङ्कतं सुवसनं, ",
"thag7.1:5.4":	"मच्चुपासंव ओड्डितं। ",
"thag7.1:6.1":	"ततो मे मनसीकारो, ",
"thag7.1:6.2":	"… पे ",
"thag7.1:6.3":	"… ",
"thag7.1:6.4":	"निब्बिदा समतिट्ठथ। ",
"thag7.1:7.1":	"ततो चित्तं विमुच्चि मे, ",
"thag7.1:7.2":	"… पे ",
"thag7.1:7.3":	"… ",
"thag7.1:7.4":	"कतं बुद्धस्स सासनन्”ति। ",
"thag7.1:7.5":	"… सुन्दरसमुद्दो थेरो …। "
}	
