{	
"ud8.4:0.1":	"उदान ८।४ ",
"ud8.4:0.2":	"चतुत्थनिब्बानपटिसंयुत्तसुत्त ",
"ud8.4:1.1":	"एवं मे सुतं—",
"ud8.4:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud8.4:1.3":	"तेन खो पन समयेन भगवा भिक्खू निब्बानपटिसंयुत्ताय धम्मिया कथाय सन्दस्सेति समादपेति समुत्तेजेति सम्पहंसेति। ",
"ud8.4:1.4":	"तेध भिक्खू अट्ठिं कत्वा मनसि कत्वा सब्बं चेतसो समन्नाहरित्वा ओहितसोता धम्मं सुणन्ति। ",
"ud8.4:2.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud8.4:3.1":	"“निस्सितस्स चलितं, अनिस्सितस्स चलितं नत्थि। ",
"ud8.4:3.2":	"चलिते असति पस्सद्धि, ",
"ud8.4:3.3":	"पस्सद्धिया सति नति न होति। ",
"ud8.4:3.4":	"नतिया असति आगतिगति न होति। ",
"ud8.4:3.5":	"आगतिगतिया असति चुतूपपातो न होति। ",
"ud8.4:3.6":	"चुतूपपाते असति नेविध न हुरं न उभयमन्तरेन। ",
"ud8.4:3.7":	"एसेवन्तो दुक्खस्सा”ति। ",
"ud8.4:3.8":	"चतुत्थं। "
}	
