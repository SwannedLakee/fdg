{	
"ja370:0.1":	"जातक ",
"ja370:0.2":	"पञ्चकनिपात ",
"ja370:0.3":	"वण्णारोहवग्ग ",
"ja370:0.4":	"१०। पलासजातक ",
"ja370:1.1":	"“हंसो पलासमवच, ",
"ja370:1.2":	"निग्रोधो सम्म जायति; ",
"ja370:1.3":	"अङ्कस्मिं ते निसिन्नोव, ",
"ja370:1.4":	"सो ते मम्मानि छेच्छति”। ",
"ja370:2.1":	"“वड्ढतामेव निग्रोधो, ",
"ja370:2.2":	"पतिट्ठस्स भवामहं; ",
"ja370:2.3":	"यथा पिता च माता च, ",
"ja370:2.4":	"एवं मे सो भविस्सति”। ",
"ja370:3.1":	"“यं त्वं अङ्कस्मिं वड्ढेसि, ",
"ja370:3.2":	"खीररुक्खं भयानकं; ",
"ja370:3.3":	"आमन्त खो तं गच्छाम, ",
"ja370:3.4":	"वुड्ढि मस्स न रुच्चति”। ",
"ja370:4.1":	"“इदानि खो मं भायेति, ",
"ja370:4.2":	"महानेरुनिदस्सनं; ",
"ja370:4.3":	"हंसस्स अनभिञ्ञाय, ",
"ja370:4.4":	"महा मे भयमागतं”। ",
"ja370:5.1":	"“न तस्स वुड्ढि कुसलप्पसत्था, ",
"ja370:5.2":	"यो वड्ढमानो घसते पतिट्ठं; ",
"ja370:5.3":	"तस्सूपरोधं परिसङ्कमानो, ",
"ja370:5.4":	"पतारयी मूलवधाय धीरो”ति। ",
"ja370:6.1":	"पलासजातकं दसमं। ",
"ja370:6.2":	"वण्णारोहवग्गो दुतियो। "
}	
