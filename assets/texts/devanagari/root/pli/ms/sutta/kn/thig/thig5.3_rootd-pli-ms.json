{	
"thig5.3:0.1":	"थेरीगाथा ५।३ ",
"thig5.3:0.2":	"पञ्चकनिपात ",
"thig5.3:0.3":	"सीहाथेरीगाथा ",
"thig5.3:1.1":	"“अयोनिसो मनसिकारा, ",
"thig5.3:1.2":	"कामरागेन अट्टिता; ",
"thig5.3:1.3":	"अहोसिं उद्धता पुब्बे, ",
"thig5.3:1.4":	"चित्ते अवसवत्तिनी। ",
"thig5.3:2.1":	"परियुट्ठिता क्लेसेहि, ",
"thig5.3:2.2":	"सुभसञ्ञानुवत्तिनी; ",
"thig5.3:2.3":	"समं चित्तस्स न लभिं, ",
"thig5.3:2.4":	"रागचित्तवसानुगा। ",
"thig5.3:3.1":	"किसा पण्डु विवण्णा च, ",
"thig5.3:3.2":	"सत्त वस्सानि चारिहं; ",
"thig5.3:3.3":	"नाहं दिवा वा रत्तिं वा, ",
"thig5.3:3.4":	"सुखं विन्दिं सुदुक्खिता। ",
"thig5.3:4.1":	"ततो रज्जुं गहेत्वान, ",
"thig5.3:4.2":	"पाविसिं वनमन्तरं; ",
"thig5.3:4.3":	"वरं मे इध उब्बन्धं, ",
"thig5.3:4.4":	"यञ्च हीनं पुनाचरे। ",
"thig5.3:5.1":	"दळ्हपासं करित्वान, ",
"thig5.3:5.2":	"रुक्खसाखाय बन्धिय; ",
"thig5.3:5.3":	"पक्खिपिं पासं गीवायं, ",
"thig5.3:5.4":	"अथ चित्तं विमुच्चि मे”ति। ",
"thig5.3:6.1":	"… सीहा थेरी …। "
}	
