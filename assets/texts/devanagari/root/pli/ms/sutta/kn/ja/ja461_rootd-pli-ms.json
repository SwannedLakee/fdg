{	
"ja461:0.1":	"जातक ",
"ja461:0.2":	"एकादसकनिपात ",
"ja461:0.3":	"मातुपोसकवग्ग ",
"ja461:0.4":	"७। दसरथजातक ",
"ja461:1.1":	"“एथ लक्खण सीता च, ",
"ja461:1.2":	"उभो ओतरथोदकं; ",
"ja461:1.3":	"एवायं भरतो आह, ",
"ja461:1.4":	"‘राजा दसरथो मतो’”। ",
"ja461:2.1":	"“केन रामप्पभावेन, ",
"ja461:2.2":	"सोचितब्बं न सोचसि; ",
"ja461:2.3":	"पितरं कालकतं सुत्वा, ",
"ja461:2.4":	"न तं पसहते दुखं”। ",
"ja461:3.1":	"“यं न सक्का निपालेतुं, ",
"ja461:3.2":	"पोसेन लपतं बहुं; ",
"ja461:3.3":	"स किस्स विञ्ञू मेधावी, ",
"ja461:3.4":	"अत्तानमुपतापये। ",
"ja461:4.1":	"दहरा च हि वुद्धा च, ",
"ja461:4.2":	"ये बाला ये च पण्डिता; ",
"ja461:4.3":	"अड्ढा चेव दलिद्दा च, ",
"ja461:4.4":	"सब्बे मच्चुपरायणा। ",
"ja461:5.1":	"फलानमिव पक्कानं, ",
"ja461:5.2":	"निच्चं पतनतो भयं; ",
"ja461:5.3":	"एवं जातान मच्चानं, ",
"ja461:5.4":	"निच्च मरणतो भयं। ",
"ja461:6.1":	"सायमेके न दिस्सन्ति, ",
"ja461:6.2":	"पातो दिट्ठा बहुज्जना; ",
"ja461:6.3":	"पातो एके न दिस्सन्ति, ",
"ja461:6.4":	"सायं दिट्ठा बहुज्जना। ",
"ja461:7.1":	"परिदेवयमानो चे, ",
"ja461:7.2":	"किञ्चिदत्थं उदब्बहे; ",
"ja461:7.3":	"सम्मूळ्हो हिंसमत्तानं, ",
"ja461:7.4":	"कयिरा तं विचक्खणो। ",
"ja461:8.1":	"किसो विवण्णो भवति, ",
"ja461:8.2":	"हिंसमत्तानमत्तनो; ",
"ja461:8.3":	"न तेन पेता पालेन्ति, ",
"ja461:8.4":	"निरत्था परिदेवना। ",
"ja461:9.1":	"यथा सरणमादित्तं, ",
"ja461:9.2":	"वारिना परिनिब्बये; ",
"ja461:9.3":	"एवम्पि धीरो सुतवा, ",
"ja461:9.4":	"मेधावी पण्डितो नरो; ",
"ja461:9.5":	"खिप्पमुप्पतितं सोकं, ",
"ja461:9.6":	"वातो तूलंव धंसये। ",
"ja461:10.1":	"मच्चो एकोव अच्चेति, ",
"ja461:10.2":	"एकोव जायते कुले; ",
"ja461:10.3":	"संयोगपरमा त्वेव, ",
"ja461:10.4":	"सम्भोगा सब्बपाणिनं। ",
"ja461:11.1":	"तस्मा हि धीरस्स बहुस्सुतस्स, ",
"ja461:11.2":	"सम्पस्सतो लोकमिमं परञ्च; ",
"ja461:11.3":	"अञ्ञाय धम्मं हदयं मनञ्च, ",
"ja461:11.4":	"सोका महन्तापि न तापयन्ति। ",
"ja461:12.1":	"सोहं दस्सञ्च भोक्खञ्च, ",
"ja461:12.2":	"भरिस्सामि च ञातके; ",
"ja461:12.3":	"सेसञ्च पालयिस्सामि, ",
"ja461:12.4":	"किच्चमेतं विजानतो। ",
"ja461:13.1":	"दस वस्ससहस्सानि, ",
"ja461:13.2":	"सट्ठि वस्ससतानि च; ",
"ja461:13.3":	"कम्बुगीवो महाबाहु, ",
"ja461:13.4":	"रामो रज्जमकारयी”ति। ",
"ja461:14.1":	"दसरथजातकं सत्तमं। "
}	
