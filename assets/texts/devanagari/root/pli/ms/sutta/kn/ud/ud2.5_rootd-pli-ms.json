{	
"ud2.5:0.1":	"उदान २।५ ",
"ud2.5:0.2":	"उपासकसुत्त ",
"ud2.5:1.1":	"एवं मे सुतं—",
"ud2.5:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud2.5:1.3":	"तेन खो पन समयेन अञ्ञतरो इच्छानङ्गलको उपासको सावत्थिं अनुप्पत्तो होति केनचिदेव करणीयेन। ",
"ud2.5:1.4":	"अथ खो सो उपासको सावत्थियं तं करणीयं तीरेत्वा येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। ",
"ud2.5:1.5":	"एकमन्तं निसिन्नं खो तं उपासकं भगवा एतदवोच: ",
"ud2.5:1.6":	"“चिरस्सं खो त्वं, उपासक, इमं परियायमकासि यदिदं इधागमनाया”ति। ",
"ud2.5:2.1":	"“चिरपटिकाहं, भन्ते, भगवन्तं दस्सनाय उपसङ्कमितुकामो, अपि चाहं केहिचि केहिचि किच्चकरणीयेहि ब्यावटो। एवाहं नासक्खिं भगवन्तं दस्सनाय उपसङ्कमितुन्”ति। ",
"ud2.5:3.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud2.5:4.1":	"“सुखं वत तस्स न होति किञ्चि, ",
"ud2.5:4.2":	"सङ्खातधम्मस्स बहुस्सुतस्स; ",
"ud2.5:4.3":	"सकिञ्चनं पस्स विहञ्ञमानं, ",
"ud2.5:4.4":	"जनो जनस्मिं पटिबन्धरूपो”ति। ",
"ud2.5:4.5":	"पञ्चमं। "
}	
