{	
"iti14:0.1":	"इतिवुत्तक १४ ",
"iti14:0.2":	"एककनिपात ",
"iti14:0.3":	"दुतियवग्ग ",
"iti14:0.4":	"अविज्जानीवरणसुत्त ",
"iti14:1.1":	"वुत्तञ्हेतं भगवता वुत्तमरहताति मे सुतं: ",
"iti14:2.1":	"“नाहं, भिक्खवे, अञ्ञं एकनीवरणम्पि समनुपस्सामि येन नीवरणेन निवुता पजा दीघरत्तं सन्धावन्ति संसरन्ति यथयिदं, भिक्खवे, अविज्जानीवरणं। ",
"iti14:2.2":	"अविज्जानीवरणेन हि, भिक्खवे, निवुता पजा दीघरत्तं सन्धावन्ति संसरन्ती”ति। ",
"iti14:2.3":	"एतमत्थं भगवा अवोच। ",
"iti14:2.4":	"तत्थेतं इति वुच्चति: ",
"iti14:3.1":	"“नत्थञ्ञो एकधम्मोपि, ",
"iti14:3.2":	"येनेवं निवुता पजा; ",
"iti14:3.3":	"संसरन्ति अहोरत्तं, ",
"iti14:3.4":	"यथा मोहेन आवुता। ",
"iti14:4.1":	"ये च मोहं पहन्त्वान, ",
"iti14:4.2":	"तमोखन्धं पदालयुं; ",
"iti14:4.3":	"न ते पुन संसरन्ति, ",
"iti14:4.4":	"हेतु तेसं न विज्जती”ति। ",
"iti14:5.1":	"अयम्पि अत्थो वुत्तो भगवता, इति मे सुतन्ति। ",
"iti14:5.2":	"चतुत्थं। "
}	
