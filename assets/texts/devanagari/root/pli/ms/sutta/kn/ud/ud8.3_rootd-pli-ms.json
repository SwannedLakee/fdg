{	
"ud8.3:0.1":	"उदान ८।३ ",
"ud8.3:0.2":	"ततियनिब्बानपटिसंयुत्तसुत्त ",
"ud8.3:1.1":	"एवं मे सुतं—",
"ud8.3:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud8.3:1.3":	"तेन खो पन समयेन भगवा भिक्खू निब्बानपटिसंयुत्ताय धम्मिया कथाय सन्दस्सेति समादपेति समुत्तेजेति सम्पहंसेति। ",
"ud8.3:1.4":	"तेध भिक्खू अट्ठिं कत्वा, मनसि कत्वा, सब्बं चेतसो समन्नाहरित्वा, ओहितसोता धम्मं सुणन्ति। ",
"ud8.3:2.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud8.3:3.1":	"“अत्थि, भिक्खवे, अजातं अभूतं अकतं असङ्खतं। ",
"ud8.3:3.2":	"नो चेतं, भिक्खवे, अभविस्स अजातं अभूतं अकतं असङ्खतं, नयिध जातस्स भूतस्स कतस्स सङ्खतस्स निस्सरणं पञ्ञायेथ। ",
"ud8.3:3.3":	"यस्मा च खो, भिक्खवे, अत्थि अजातं अभूतं अकतं असङ्खतं, तस्मा जातस्स भूतस्स कतस्स सङ्खतस्स निस्सरणं पञ्ञायती”ति। ",
"ud8.3:3.4":	"ततियं। "
}	
