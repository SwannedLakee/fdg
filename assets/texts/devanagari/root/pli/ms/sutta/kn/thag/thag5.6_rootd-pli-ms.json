{	
"thag5.6:0.1":	"थेरगाथा ५।६ ",
"thag5.6:0.2":	"पञ्चकनिपात ",
"thag5.6:0.3":	"पठमवग्ग ",
"thag5.6:0.4":	"नदीकस्सपत्थेरगाथा ",
"thag5.6:1.1":	"“अत्थाय वत मे बुद्धो, ",
"thag5.6:1.2":	"नदिं नेरञ्जरं अगा; ",
"thag5.6:1.3":	"यस्साहं धम्मं सुत्वान, ",
"thag5.6:1.4":	"मिच्छादिट्ठिं विवज्जयिं। ",
"thag5.6:2.1":	"यजिं उच्चावचे यञ्ञे, ",
"thag5.6:2.2":	"अग्गिहुत्तं जुहिं अहं; ",
"thag5.6:2.3":	"‘एसा सुद्धी’ति मञ्ञन्तो, ",
"thag5.6:2.4":	"अन्धभूतो पुथुज्जनो। ",
"thag5.6:3.1":	"दिट्ठिगहनपक्खन्दो, ",
"thag5.6:3.2":	"परामासेन मोहितो; ",
"thag5.6:3.3":	"असुद्धिं मञ्ञिसं सुद्धिं, ",
"thag5.6:3.4":	"अन्धभूतो अविद्दसु। ",
"thag5.6:4.1":	"मिच्छादिट्ठि पहीना मे, ",
"thag5.6:4.2":	"भवा सब्बे पदालिता; ",
"thag5.6:4.3":	"जुहामि दक्खिणेय्यग्गिं, ",
"thag5.6:4.4":	"नमस्सामि तथागतं। ",
"thag5.6:5.1":	"मोहा सब्बे पहीना मे, ",
"thag5.6:5.2":	"भवतण्हा पदालिता; ",
"thag5.6:5.3":	"विक्खीणो जातिसंसारो, ",
"thag5.6:5.4":	"नत्थि दानि पुनब्भवो”ति। ",
"thag5.6:5.5":	"… नदीकस्सपो थेरो …। "
}	
