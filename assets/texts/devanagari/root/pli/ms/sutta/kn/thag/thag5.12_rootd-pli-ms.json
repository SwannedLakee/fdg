{	
"thag5.12:0.1":	"थेरगाथा ५।१२ ",
"thag5.12:0.2":	"पञ्चकनिपात ",
"thag5.12:0.3":	"पठमवग्ग ",
"thag5.12:0.4":	"कोसियत्थेरगाथा ",
"thag5.12:1.1":	"“यो वे गरूनं वचनञ्ञु धीरो, ",
"thag5.12:1.2":	"वसे च तम्हि जनयेथ पेमं; ",
"thag5.12:1.3":	"सो भत्तिमा नाम च होति पण्डितो, ",
"thag5.12:1.4":	"ञत्वा च धम्मेसु विसेसि अस्स। ",
"thag5.12:2.1":	"यं आपदा उप्पतिता उळारा, ",
"thag5.12:2.2":	"नक्खम्भयन्ते पटिसङ्खयन्तं; ",
"thag5.12:2.3":	"सो थामवा नाम च होति पण्डितो, ",
"thag5.12:2.4":	"ञत्वा च धम्मेसु विसेसि अस्स। ",
"thag5.12:3.1":	"यो वे समुद्दोव ठितो अनेजो, ",
"thag5.12:3.2":	"गम्भीरपञ्ञो निपुणत्थदस्सी; ",
"thag5.12:3.3":	"असंहारियो नाम च होति पण्डितो, ",
"thag5.12:3.4":	"ञत्वा च धम्मेसु विसेसि अस्स। ",
"thag5.12:4.1":	"बहुस्सुतो धम्मधरो च होति, ",
"thag5.12:4.2":	"धम्मस्स होति अनुधम्मचारी; ",
"thag5.12:4.3":	"सो तादिसो नाम च होति पण्डितो, ",
"thag5.12:4.4":	"ञत्वा च धम्मेसु विसेसि अस्स। ",
"thag5.12:5.1":	"अत्थञ्च यो जानाति भासितस्स, ",
"thag5.12:5.2":	"अत्थञ्च ञत्वान तथा करोति; ",
"thag5.12:5.3":	"अत्थन्तरो नाम स होति पण्डितो, ",
"thag5.12:5.4":	"ञत्वा च धम्मेसु विसेसि अस्सा”ति। ",
"thag5.12:5.5":	"… कोसियो थेरो …। ",
"thag5.12:5.6":	"पञ्चकनिपातो निट्ठितो। ",
"thag5.12:6.0":	"तत्रुद्दानं ",
"thag5.12:6.1":	"राजदत्तो सुभूतो च, ",
"thag5.12:6.2":	"गिरिमानन्दसुमना; ",
"thag5.12:6.3":	"वड्ढो च कस्सपो थेरो, ",
"thag5.12:6.4":	"गयाकस्सपवक्कली। ",
"thag5.12:7.1":	"विजितो यसदत्तो च, ",
"thag5.12:7.2":	"सोणो कोसियसव्हयो; ",
"thag5.12:7.3":	"सट्ठि च पञ्च गाथायो, ",
"thag5.12:7.4":	"थेरा च एत्थ द्वादसाति। "
}	
