{	
"ja401:0.1":	"जातक ",
"ja401:0.2":	"सत्तकनिपात ",
"ja401:0.3":	"कुक्कुवग्ग ",
"ja401:0.4":	"६। पण्णकजातक ",
"ja401:1.1":	"“पण्णकं तिखिणधारं, ",
"ja401:1.2":	"असिं सम्पन्नपायिनं; ",
"ja401:1.3":	"परिसायं पुरिसो गिलति, ",
"ja401:1.4":	"किं दुक्करतरं ततो; ",
"ja401:1.5":	"यदञ्ञं दुक्करं ठानं, ",
"ja401:1.6":	"तं मे अक्खाहि पुच्छितो”। ",
"ja401:2.1":	"“गिलेय्य पुरिसो लोभा, ",
"ja401:2.2":	"असिं सम्पन्नपायिनं; ",
"ja401:2.3":	"यो च वज्जा ददामीति, ",
"ja401:2.4":	"तं दुक्करतरं ततो; ",
"ja401:2.5":	"सब्बञ्ञं सुकरं ठानं, ",
"ja401:2.6":	"एवं जानाहि मद्दव”। ",
"ja401:3.1":	"“ब्याकासि आयुरो पञ्हं, ",
"ja401:3.2":	"अत्थं धम्मस्स कोविदो; ",
"ja401:3.3":	"पुक्कुसं दानि पुच्छामि, ",
"ja401:3.4":	"किं दुक्करतरं ततो; ",
"ja401:3.5":	"यदञ्ञं दुक्करं ठानं, ",
"ja401:3.6":	"तं मे अक्खाहि पुच्छितो”। ",
"ja401:4.1":	"“न वाचमुपजीवन्ति, ",
"ja401:4.2":	"अफलं गिरमुदीरितं; ",
"ja401:4.3":	"यो च दत्वा अवाकयिरा, ",
"ja401:4.4":	"तं दुक्करतरं ततो; ",
"ja401:4.5":	"सब्बञ्ञं सुकरं ठानं, ",
"ja401:4.6":	"एवं जानाहि मद्दव”। ",
"ja401:5.1":	"“ब्याकासि पुक्कुसो पञ्हं, ",
"ja401:5.2":	"अत्थं धम्मस्स कोविदो; ",
"ja401:5.3":	"सेनकं दानि पुच्छामि, ",
"ja401:5.4":	"किं दुक्करतरं ततो; ",
"ja401:5.5":	"यदञ्ञं दुक्करं ठानं, ",
"ja401:5.6":	"तं मे अक्खाहि पुच्छितो”। ",
"ja401:6.1":	"“ददेय्य पुरिसो दानं, ",
"ja401:6.2":	"अप्पं वा यदि वा बहुं; ",
"ja401:6.3":	"यो च दत्वा नानुतप्पे, ",
"ja401:6.4":	"तं दुक्करतरं ततो; ",
"ja401:6.5":	"सब्बञ्ञं सुकरं ठानं, ",
"ja401:6.6":	"एवं जानाहि मद्दव”। ",
"ja401:7.1":	"“ब्याकासि आयुरो पञ्हं, ",
"ja401:7.2":	"अथो पुक्कुसपोरिसो; ",
"ja401:7.3":	"सब्बे पञ्हे अतिभोति, ",
"ja401:7.4":	"यथा भासति सेनको”ति। ",
"ja401:8.1":	"पण्णकजातकं छट्ठं। "
}	
