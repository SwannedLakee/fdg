{	
"ud3.5:0.1":	"उदान ३।५ ",
"ud3.5:0.2":	"महामोग्गल्लानसुत्त ",
"ud3.5:1.1":	"एवं मे सुतं—",
"ud3.5:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud3.5:1.3":	"तेन खो पन समयेन आयस्मा महामोग्गल्लानो भगवतो अविदूरे निसिन्नो होति पल्लङ्कं आभुजित्वा उजुं कायं पणिधाय कायगताय सतिया अज्झत्तं सूपट्ठिताय। ",
"ud3.5:1.4":	"अद्दसा खो भगवा आयस्मन्तं महामोग्गल्लानं अविदूरे निसिन्नं पल्लङ्कं आभुजित्वा उजुं कायं पणिधाय कायगताय सतिया अज्झत्तं सूपट्ठिताय। ",
"ud3.5:2.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud3.5:3.1":	"“सति कायगता उपट्ठिता, ",
"ud3.5:3.2":	"छसु फस्सायतनेसु संवुतो; ",
"ud3.5:3.3":	"सततं भिक्खु समाहितो, ",
"ud3.5:3.4":	"जञ्ञा निब्बानमत्तनो”ति। ",
"ud3.5:3.5":	"पञ्चमं। "
}	
