{	
"ja301:0.1":	"जातक ",
"ja301:0.2":	"चतुक्कनिपात ",
"ja301:0.3":	"कालिङ्गवग्ग ",
"ja301:0.4":	"१। चूळकालिङ्गजातक ",
"ja301:1.1":	"“विवरथिमासं द्वारं, ",
"ja301:1.2":	"नगरं पविसन्तु अरुणराजस्स; ",
"ja301:1.3":	"सीहेन सुसिट्ठेन, ",
"ja301:1.4":	"सुरक्खितं नन्दिसेनेन”। ",
"ja301:2.1":	"“जयो कलिङ्गानमसय्हसाहिनं, ",
"ja301:2.2":	"पराजयो अनयो अस्सकानं; ",
"ja301:2.3":	"इच्चेव ते भासितं ब्रह्मचारि, ",
"ja301:2.4":	"न उज्जुभूता वितथं भणन्ति”। ",
"ja301:3.1":	"“देवा मुसावादमुपातिवत्ता, ",
"ja301:3.2":	"सच्चं धनं परमं तेसु सक्क; ",
"ja301:3.3":	"तं ते मुसा भासितं देवराज, ",
"ja301:3.4":	"किं वा पटिच्च मघवा महिन्द”। ",
"ja301:4.1":	"“ननु ते सुतं ब्राह्मण भञ्ञमाने, ",
"ja301:4.2":	"देवा न इस्सन्ति पुरिसपरक्कमस्स; ",
"ja301:4.3":	"दमो समाधि मनसो अभेज्जो, ",
"ja301:4.4":	"अब्यग्गता निक्कमनञ्च काले; ",
"ja301:4.5":	"दळ्हञ्च विरियं पुरिसपरक्कमो च, ",
"ja301:4.6":	"तेनेव आसि विजयो अस्सकानन्”ति। ",
"ja301:5.1":	"चूळकालिङ्गजातकं पठमं। "
}	
