{	
"ja362:0.1":	"जातक ",
"ja362:0.2":	"पञ्चकनिपात ",
"ja362:0.3":	"वण्णारोहवग्ग ",
"ja362:0.4":	"२। सीलवीमंसजातक ",
"ja362:1.1":	"“सीलं सेय्यो सुतं सेय्यो, ",
"ja362:1.2":	"इति मे संसयो अहु; ",
"ja362:1.3":	"सीलमेव सुता सेय्यो, ",
"ja362:1.4":	"इति मे नत्थि संसयो। ",
"ja362:2.1":	"मोघा जाति च वण्णो च, ",
"ja362:2.2":	"सीलमेव किरुत्तमं; ",
"ja362:2.3":	"सीलेन अनुपेतस्स, ",
"ja362:2.4":	"सुतेनत्थो न विज्जति। ",
"ja362:3.1":	"खत्तियो च अधम्मट्ठो, ",
"ja362:3.2":	"वेस्सो चाधम्मनिस्सितो; ",
"ja362:3.3":	"ते परिच्चज्जुभो लोके, ",
"ja362:3.4":	"उपपज्जन्ति दुग्गतिं। ",
"ja362:4.1":	"खत्तिया ब्राह्मणा वेस्सा, ",
"ja362:4.2":	"सुद्दा चण्डालपुक्कुसा; ",
"ja362:4.3":	"इध धम्मं चरित्वान, ",
"ja362:4.4":	"भवन्ति तिदिवे समा। ",
"ja362:5.1":	"न वेदा सम्परायाय, ",
"ja362:5.2":	"न जाति नापि बन्धवा; ",
"ja362:5.3":	"सकञ्च सीलं संसुद्धं, ",
"ja362:5.4":	"सम्परायाय सुखाय चा”ति। ",
"ja362:6.1":	"सीलवीमंसजातकं दुतियं। "
}	
