{	
"thig5.7:0.1":	"थेरीगाथा ५।७ ",
"thig5.7:0.2":	"पञ्चकनिपात ",
"thig5.7:0.3":	"सकुलाथेरीगाथा ",
"thig5.7:1.1":	"“अगारस्मिं वसन्तीहं, ",
"thig5.7:1.2":	"धम्मं सुत्वान भिक्खुनो; ",
"thig5.7:1.3":	"अद्दसं विरजं धम्मं, ",
"thig5.7:1.4":	"निब्बानं पदमच्चुतं। ",
"thig5.7:2.1":	"साहं पुत्तं धीतरञ्च, ",
"thig5.7:2.2":	"धनधञ्ञञ्च छड्डिय; ",
"thig5.7:2.3":	"केसे छेदापयित्वान, ",
"thig5.7:2.4":	"पब्बजिं अनगारियं। ",
"thig5.7:3.1":	"सिक्खमाना अहं सन्ती, ",
"thig5.7:3.2":	"भावेन्ती मग्गमञ्जसं; ",
"thig5.7:3.3":	"पहासिं रागदोसञ्च, ",
"thig5.7:3.4":	"तदेकट्ठे च आसवे। ",
"thig5.7:4.1":	"भिक्खुनी उपसम्पज्ज, ",
"thig5.7:4.2":	"पुब्बजातिमनुस्सरिं; ",
"thig5.7:4.3":	"दिब्बचक्खु विसोधितं, ",
"thig5.7:4.4":	"विमलं साधुभावितं। ",
"thig5.7:5.1":	"सङ्खारे परतो दिस्वा, ",
"thig5.7:5.2":	"हेतुजाते पलोकिते; ",
"thig5.7:5.3":	"पहासिं आसवे सब्बे, ",
"thig5.7:5.4":	"सीतिभूताम्हि निब्बुता”ति। ",
"thig5.7:6.1":	"… सकुला थेरी …। "
}	
