{	
"iti105:0.1":	"इतिवुत्तक १०५ ",
"iti105:0.2":	"चतुक्कनिपात ",
"iti105:0.3":	"ब्राह्मणधम्मयागवग्ग ",
"iti105:0.4":	"तण्हुप्पादसुत्त ",
"iti105:1.1":	"वुत्तञ्हेतं भगवता वुत्तमरहताति मे सुतं: ",
"iti105:2.1":	"“चत्तारोमे, भिक्खवे, तण्हुप्पादा, यत्थ भिक्खुनो तण्हा उप्पज्जमाना उप्पज्जति। ",
"iti105:2.2":	"कतमे चत्तारो? ",
"iti105:2.3":	"चीवरहेतु वा, भिक्खवे, भिक्खुनो तण्हा उप्पज्जमाना उप्पज्जति; ",
"iti105:2.4":	"पिण्डपातहेतु वा, भिक्खवे, भिक्खुनो तण्हा उप्पज्जमाना उप्पज्जति; ",
"iti105:2.5":	"सेनासनहेतु वा, भिक्खवे, भिक्खुनो तण्हा उप्पज्जमाना उप्पज्जति; ",
"iti105:2.6":	"इतिभवाभवहेतु वा, भिक्खवे, भिक्खुनो तण्हा उप्पज्जमाना उप्पज्जति। ",
"iti105:2.7":	"इमे खो, भिक्खवे, चत्तारो तण्हुप्पादा यत्थ भिक्खुनो तण्हा उप्पज्जमाना उप्पज्जती”ति। ",
"iti105:2.8":	"एतमत्थं भगवा अवोच। ",
"iti105:2.9":	"तत्थेतं इति वुच्चति: ",
"iti105:3.1":	"“तण्हादुतियो पुरिसो, ",
"iti105:3.2":	"दीघमद्धान संसरं; ",
"iti105:3.3":	"इत्थभावञ्ञथाभावं, ",
"iti105:3.4":	"संसरं नातिवत्तति। ",
"iti105:4.1":	"एतमादीनवं ञत्वा, ",
"iti105:4.2":	"तण्हं दुक्खस्स सम्भवं; ",
"iti105:4.3":	"वीततण्हो अनादानो, ",
"iti105:4.4":	"सतो भिक्खु परिब्बजे”ति। ",
"iti105:5.1":	"अयम्पि अत्थो वुत्तो भगवता, इति मे सुतन्ति। ",
"iti105:5.2":	"छट्ठं। "
}	
