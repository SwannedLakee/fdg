{	
"ja384:0.1":	"जातक ",
"ja384:0.2":	"छक्कनिपात ",
"ja384:0.3":	"अवारियवग्ग ",
"ja384:0.4":	"९। धम्मधजजातक ",
"ja384:1.1":	"“धम्मं चरथ ञातयो, ",
"ja384:1.2":	"धम्मं चरथ भद्दं वो; ",
"ja384:1.3":	"धम्मचारी सुखं सेति, ",
"ja384:1.4":	"अस्मिं लोके परम्हि च”। ",
"ja384:2.1":	"“भद्दको वतयं पक्खी, ",
"ja384:2.2":	"दिजो परमधम्मिको; ",
"ja384:2.3":	"एकपादेन तिट्ठन्तो, ",
"ja384:2.4":	"धम्ममेवानुसासति”। ",
"ja384:3.1":	"“नास्स सीलं विजानाथ, ",
"ja384:3.2":	"अनञ्ञाय पसंसथ; ",
"ja384:3.3":	"भुत्वा अण्डञ्च पोतञ्च, ",
"ja384:3.4":	"धम्मो धम्मोति भासति। ",
"ja384:4.1":	"अञ्ञं भणति वाचाय, ",
"ja384:4.2":	"अञ्ञं कायेन कुब्बति; ",
"ja384:4.3":	"वाचाय नो च कायेन, ",
"ja384:4.4":	"न तं धम्मं अधिट्ठितो। ",
"ja384:5.1":	"वाचाय सखिलो मनोविदुग्गो, ",
"ja384:5.2":	"छन्नो कूपसयोव कण्हसप्पो; ",
"ja384:5.3":	"धम्मधजो गामनिगमासु साधु, ",
"ja384:5.4":	"दुज्जानो पुरिसेन बालिसेन। ",
"ja384:6.1":	"इमं तुण्डेहि पक्खेहि, ",
"ja384:6.2":	"पादा चिमं विहेठथ; ",
"ja384:6.3":	"छवञ्हिमं विनासेथ, ",
"ja384:6.4":	"नायं संवासनारहो”ति। ",
"ja384:7.1":	"धम्मधजजातकं नवमं। "
}	
