{	
"thag5.1:0.1":	"थेरगाथा ५।१ ",
"thag5.1:0.2":	"पञ्चकनिपात ",
"thag5.1:0.3":	"पठमवग्ग ",
"thag5.1:0.4":	"राजदत्तत्थेरगाथा ",
"thag5.1:1.1":	"“भिक्खु सिवथिकं गन्त्वा, ",
"thag5.1:1.2":	"अद्दस इत्थिमुज्झितं; ",
"thag5.1:1.3":	"अपविद्धं सुसानस्मिं, ",
"thag5.1:1.4":	"खज्जन्तिं किमिही फुटं। ",
"thag5.1:2.1":	"यञ्हि एके जिगुच्छन्ति, ",
"thag5.1:2.2":	"मतं दिस्वान पापकं; ",
"thag5.1:2.3":	"कामरागो पातुरहु, ",
"thag5.1:2.4":	"अन्धोव सवती अहुं। ",
"thag5.1:3.1":	"ओरं ओदनपाकम्हा, ",
"thag5.1:3.2":	"तम्हा ठाना अपक्कमिं; ",
"thag5.1:3.3":	"सतिमा सम्पजानोहं, ",
"thag5.1:3.4":	"एकमन्तं उपाविसिं। ",
"thag5.1:4.1":	"ततो मे मनसीकारो, ",
"thag5.1:4.2":	"योनिसो उदपज्जथ; ",
"thag5.1:4.3":	"आदीनवो पातुरहु, ",
"thag5.1:4.4":	"निब्बिदा समतिट्ठथ। ",
"thag5.1:5.1":	"ततो चित्तं विमुच्चि मे, ",
"thag5.1:5.2":	"पस्स धम्मसुधम्मतं; ",
"thag5.1:5.3":	"तिस्सो विज्जा अनुप्पत्ता, ",
"thag5.1:5.4":	"कतं बुद्धस्स सासनन्”ति। ",
"thag5.1:5.5":	"… राजदत्तो थेरो …। "
}	
