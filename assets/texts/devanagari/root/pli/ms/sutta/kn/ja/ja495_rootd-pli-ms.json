{	
"ja495:0.1":	"जातक ",
"ja495:0.2":	"पकिण्णकनिपात ",
"ja495:0.3":	"सालिकेदारवग्ग ",
"ja495:0.4":	"१२। दसब्राह्मणजातक ",
"ja495:1.1":	"राजा अवोच विधुरं, ",
"ja495:1.2":	"धम्मकामो युधिट्ठिलो; ",
"ja495:1.3":	"“ब्राह्मणे विधुर परियेस, ",
"ja495:1.4":	"सीलवन्ते बहुस्सुते। ",
"ja495:2.1":	"विरते मेथुना धम्मा, ",
"ja495:2.2":	"ये मे भुञ्जेय्यु भोजनं; ",
"ja495:2.3":	"दक्खिणं सम्म दस्साम, ",
"ja495:2.4":	"यत्थ दिन्नं महप्फलं”। ",
"ja495:3.1":	"“दुल्लभा ब्राह्मणा देव, ",
"ja495:3.2":	"सीलवन्तो बहुस्सुता; ",
"ja495:3.3":	"विरता मेथुना धम्मा, ",
"ja495:3.4":	"ये ते भुञ्जेय्यु भोजनं। ",
"ja495:4.1":	"दस खलु महाराज, ",
"ja495:4.2":	"या ता ब्राह्मणजातियो; ",
"ja495:4.3":	"तेसं विभङ्गं विचयं, ",
"ja495:4.4":	"वित्थारेन सुणोहि मे। ",
"ja495:5.1":	"पसिब्बके गहेत्वान, ",
"ja495:5.2":	"पुण्णे मूलस्स संवुते; ",
"ja495:5.3":	"ओसधिकायो गन्थेन्ति, ",
"ja495:5.4":	"न्हापयन्ति जपन्ति च। ",
"ja495:6.1":	"तिकिच्छकसमा राज, ",
"ja495:6.2":	"तेपि वुच्चन्ति ब्राह्मणा; ",
"ja495:6.3":	"अक्खाता ते महाराज, ",
"ja495:6.4":	"तादिसे निपतामसे”। ",
"ja495:7.1":	"“अपेता ते च ब्रह्मञ्ञा, ",
"ja495:7.2":	"(इति राजा कोरब्यो) ",
"ja495:7.3":	"न ते वुच्चन्ति ब्राह्मणा; ",
"ja495:7.4":	"अञ्ञे विधुर परियेस, ",
"ja495:7.5":	"सीलवन्ते बहुस्सुते। ",
"ja495:8.1":	"विरते मेथुना धम्मा, ",
"ja495:8.2":	"ये मे भुञ्जेय्यु भोजनं; ",
"ja495:8.3":	"दक्खिणं सम्म दस्साम, ",
"ja495:8.4":	"यत्थ दिन्नं महप्फलं”। ",
"ja495:9.1":	"“किङ्किणिकायो गहेत्वा, ",
"ja495:9.2":	"घोसेन्ति पुरतोपि ते; ",
"ja495:9.3":	"पेसनानिपि गच्छन्ति, ",
"ja495:9.4":	"रथचरियासु सिक्खरे। ",
"ja495:10.1":	"परिचारकसमा राज, ",
"ja495:10.2":	"तेपि वुच्चन्ति ब्राह्मणा; ",
"ja495:10.3":	"अक्खाता ते महाराज, ",
"ja495:10.4":	"तादिसे निपतामसे”। ",
"ja495:11.1":	"“अपेता ते च ब्रह्मञ्ञा, ",
"ja495:11.2":	"(इति राजा कोरब्यो) ",
"ja495:11.3":	"न ते वुच्चन्ति ब्राह्मणा; ",
"ja495:11.4":	"अञ्ञे विधुर परियेस, ",
"ja495:11.5":	"सीलवन्ते बहुस्सुते। ",
"ja495:12.1":	"विरते मेथुना धम्मा, ",
"ja495:12.2":	"ये मे भुञ्जेय्यु भोजनं; ",
"ja495:12.3":	"दक्खिणं सम्म दस्साम, ",
"ja495:12.4":	"यत्थ दिन्नं महप्फलं”। ",
"ja495:13.1":	"“कमण्डलुं गहेत्वान, ",
"ja495:13.2":	"वङ्कदण्डञ्च ब्राह्मणा; ",
"ja495:13.3":	"पच्चुपेस्सन्ति राजानो, ",
"ja495:13.4":	"गामेसु निगमेसु च; ",
"ja495:13.5":	"नादिन्ने वुट्ठहिस्साम, ",
"ja495:13.6":	"गामम्हि वा वनम्हि वा। ",
"ja495:14.1":	"निग्गाहकसमा राज, ",
"ja495:14.2":	"तेपि वुच्चन्ति ब्राह्मणा; ",
"ja495:14.3":	"अक्खाता ते महाराज, ",
"ja495:14.4":	"तादिसे निपतामसे”। ",
"ja495:15.1":	"“अपेता ते च ब्रह्मञ्ञा, ",
"ja495:15.2":	"(इति राजा कोरब्यो) ",
"ja495:15.3":	"न ते वुच्चन्ति ब्राह्मणा; ",
"ja495:15.4":	"अञ्ञे विधुर परियेस, ",
"ja495:15.5":	"सीलवन्ते बहुस्सुते। ",
"ja495:16.1":	"विरते मेथुना धम्मा, ",
"ja495:16.2":	"ये मे भुञ्जेय्यु भोजनं; ",
"ja495:16.3":	"दक्खिणं सम्म दस्साम, ",
"ja495:16.4":	"यत्थ दिन्नं महप्फलं”। ",
"ja495:17.1":	"“परूळ्हकच्छनखलोमा, ",
"ja495:17.2":	"पङ्कदन्ता रजस्सिरा; ",
"ja495:17.3":	"ओकिण्णा रजरेणूहि, ",
"ja495:17.4":	"याचका विचरन्ति ते। ",
"ja495:18.1":	"खाणुघातसमा राज, ",
"ja495:18.2":	"तेपि वुच्चन्ति ब्राह्मणा; ",
"ja495:18.3":	"अक्खाता ते महाराज, ",
"ja495:18.4":	"तादिसे निपतामसे”। ",
"ja495:19.1":	"“अपेता ते च ब्रह्मञ्ञा, ",
"ja495:19.2":	"(इति राजा कोरब्यो) ",
"ja495:19.3":	"न ते वुच्चन्ति ब्राह्मणा; ",
"ja495:19.4":	"अञ्ञे विधुर परियेस, ",
"ja495:19.5":	"सीलवन्ते बहुस्सुते। ",
"ja495:20.1":	"विरते मेथुना धम्मा, ",
"ja495:20.2":	"ये मे भुञ्जेय्यु भोजनं; ",
"ja495:20.3":	"दक्खिणं सम्म दस्साम, ",
"ja495:20.4":	"यत्थ दिन्नं महप्फलं”। ",
"ja495:21.1":	"“हरीतकं आमलकं, ",
"ja495:21.2":	"अम्बं जम्बुं विभीतकं; ",
"ja495:21.3":	"लबुजं दन्तपोणानि, ",
"ja495:21.4":	"बेलुवा बदरानि च। ",
"ja495:22.1":	"राजायतनं उच्छुपुटं, ",
"ja495:22.2":	"धूमनेत्तं मधुअञ्जनं; ",
"ja495:22.3":	"उच्चावचानि पणियानि, ",
"ja495:22.4":	"विपणेन्ति जनाधिप। ",
"ja495:23.1":	"वाणिजकसमा राज, ",
"ja495:23.2":	"तेपि वुच्चन्ति ब्राह्मणा; ",
"ja495:23.3":	"अक्खाता ते महाराज, ",
"ja495:23.4":	"तादिसे निपतामसे”। ",
"ja495:24.1":	"“अपेता ते च ब्रह्मञ्ञा, ",
"ja495:24.2":	"(इति राजा कोरब्यो) ",
"ja495:24.3":	"न ते वुच्चन्ति ब्राह्मणा; ",
"ja495:24.4":	"अञ्ञे विधुर परियेस, ",
"ja495:24.5":	"सीलवन्ते बहुस्सुते। ",
"ja495:25.1":	"विरते मेथुना धम्मा, ",
"ja495:25.2":	"ये मे भुञ्जेय्यु भोजनं; ",
"ja495:25.3":	"दक्खिणं सम्म दस्साम, ",
"ja495:25.4":	"यत्थ दिन्नं महप्फलं”। ",
"ja495:26.1":	"“कसिवाणिज्जं कारेन्ति, ",
"ja495:26.2":	"पोसयन्ति अजेळके; ",
"ja495:26.3":	"कुमारियो पवेच्छन्ति, ",
"ja495:26.4":	"विवाहन्तावहन्ति च। ",
"ja495:27.1":	"समा अम्बट्ठवेस्सेहि, ",
"ja495:27.2":	"तेपि वुच्चन्ति ब्राह्मणा; ",
"ja495:27.3":	"अक्खाता ते महाराज, ",
"ja495:27.4":	"तादिसे निपतामसे”। ",
"ja495:28.1":	"“अपेता ते च ब्रह्मञ्ञा, ",
"ja495:28.2":	"(इति राजा कोरब्यो) ",
"ja495:28.3":	"न ते वुच्चन्ति ब्राह्मणा; ",
"ja495:28.4":	"अञ्ञे विधुर परियेस, ",
"ja495:28.5":	"सीलवन्ते बहुस्सुते। ",
"ja495:29.1":	"विरते मेथुना धम्मा, ",
"ja495:29.2":	"ये मे भुञ्जेय्यु भोजनं; ",
"ja495:29.3":	"दक्खिणं सम्म दस्साम, ",
"ja495:29.4":	"यत्थ दिन्नं महप्फलं”। ",
"ja495:30.1":	"“निक्खित्तभिक्खं भुञ्जन्ति, ",
"ja495:30.2":	"गामेस्वेके पुरोहिता; ",
"ja495:30.3":	"बहू ते परिपुच्छन्ति, ",
"ja495:30.4":	"अण्डच्छेदा निलञ्छका। ",
"ja495:31.1":	"पसूपि तत्थ हञ्ञन्ति, ",
"ja495:31.2":	"महिंसा सूकरा अजा; ",
"ja495:31.3":	"गोघातकसमा राज, ",
"ja495:31.4":	"तेपि वुच्चन्ति ब्राह्मणा; ",
"ja495:31.5":	"अक्खाता ते महाराज, ",
"ja495:31.6":	"तादिसे निपतामसे”। ",
"ja495:32.1":	"“अपेता ते च ब्रह्मञ्ञा, ",
"ja495:32.2":	"(इति राजा कोरब्यो) ",
"ja495:32.3":	"न ते वुच्चन्ति ब्राह्मणा; ",
"ja495:32.4":	"अञ्ञे विधुर परियेस, ",
"ja495:32.5":	"सीलवन्ते बहुस्सुते। ",
"ja495:33.1":	"विरते मेथुना धम्मा, ",
"ja495:33.2":	"ये मे भुञ्जेय्यु भोजनं; ",
"ja495:33.3":	"दक्खिणं सम्म दस्साम, ",
"ja495:33.4":	"यत्थ दिन्नं महप्फलं”। ",
"ja495:34.1":	"“असिचम्मं गहेत्वान, ",
"ja495:34.2":	"खग्गं पग्गय्ह ब्राह्मणा; ",
"ja495:34.3":	"वेस्सपथेसु तिट्ठन्ति, ",
"ja495:34.4":	"सत्थं अब्बाहयन्तिपि। ",
"ja495:35.1":	"समा गोपनिसादेहि, ",
"ja495:35.2":	"तेपि वुच्चन्ति ब्राह्मणा; ",
"ja495:35.3":	"अक्खाता ते महाराज, ",
"ja495:35.4":	"तादिसे निपतामसे”। ",
"ja495:36.1":	"“अपेता ते च ब्रह्मञ्ञा, ",
"ja495:36.2":	"(इति राजा कोरब्यो) ",
"ja495:36.3":	"न ते वुच्चन्ति ब्राह्मणा; ",
"ja495:36.4":	"अञ्ञे विधुर परियेस, ",
"ja495:36.5":	"सीलवन्ते बहुस्सुते। ",
"ja495:37.1":	"विरते मेथुना धम्मा, ",
"ja495:37.2":	"ये मे भुञ्जेय्यु भोजनं; ",
"ja495:37.3":	"दक्खिणं सम्म दस्साम, ",
"ja495:37.4":	"यत्थ दिन्नं महप्फलं”। ",
"ja495:38.1":	"“अरञ्ञे कुटिकं कत्वा, ",
"ja495:38.2":	"कूटानि कारयन्ति ते; ",
"ja495:38.3":	"ससबिळारे बाधेन्ति, ",
"ja495:38.4":	"आगोधा मच्छकच्छपं। ",
"ja495:39.1":	"ते लुद्दकसमा राज, ",
"ja495:39.2":	"तेपि वुच्चन्ति ब्राह्मणा; ",
"ja495:39.3":	"अक्खाता ते महाराज, ",
"ja495:39.4":	"तादिसे निपतामसे”। ",
"ja495:40.1":	"“अपेता ते च ब्रह्मञ्ञा, ",
"ja495:40.2":	"(इति राजा कोरब्यो) ",
"ja495:40.3":	"न ते वुच्चन्ति ब्राह्मणा; ",
"ja495:40.4":	"अञ्ञे विधुर परियेस, ",
"ja495:40.5":	"सीलवन्ते बहुस्सुते। ",
"ja495:41.1":	"विरते मेथुना धम्मा, ",
"ja495:41.2":	"ये मे भुञ्जेय्यु भोजनं; ",
"ja495:41.3":	"दक्खिणं सम्म दस्साम, ",
"ja495:41.4":	"यत्थ दिन्नं महप्फलं”। ",
"ja495:42.1":	"“अञ्ञे धनस्स कामा हि, ",
"ja495:42.2":	"हेट्ठामञ्चे पसक्किता; ",
"ja495:42.3":	"राजानो उपरि न्हायन्ति, ",
"ja495:42.4":	"सोमयागे उपट्ठिते। ",
"ja495:43.1":	"मलमज्जकसमा राज, ",
"ja495:43.2":	"तेपि वुच्चन्ति ब्राह्मणा; ",
"ja495:43.3":	"अक्खाता ते महाराज, ",
"ja495:43.4":	"तादिसे निपतामसे”। ",
"ja495:44.1":	"“अपेता ते च ब्रह्मञ्ञा, ",
"ja495:44.2":	"(इति राजा कोरब्यो) ",
"ja495:44.3":	"न ते वुच्चन्ति ब्राह्मणा; ",
"ja495:44.4":	"अञ्ञे विधुर परियेस, ",
"ja495:44.5":	"सीलवन्ते बहुस्सुते। ",
"ja495:45.1":	"विरते मेथुना धम्मा, ",
"ja495:45.2":	"ये मे भुञ्जेय्यु भोजनं; ",
"ja495:45.3":	"दक्खिणं सम्म दस्साम, ",
"ja495:45.4":	"यत्थ दिन्नं महप्फलं”। ",
"ja495:46.1":	"“अत्थि खो ब्राह्मणा देव, ",
"ja495:46.2":	"सीलवन्तो बहुस्सुता; ",
"ja495:46.3":	"विरता मेथुना धम्मा, ",
"ja495:46.4":	"ये ते भुञ्जेय्यु भोजनं। ",
"ja495:47.1":	"एकञ्च भत्तं भुञ्जन्ति, ",
"ja495:47.2":	"न च मज्जं पिवन्ति ते; ",
"ja495:47.3":	"अक्खाता ते महाराज, ",
"ja495:47.4":	"तादिसे निपतामसे”। ",
"ja495:48.1":	"“एते खो ब्राह्मणा विधुर, ",
"ja495:48.2":	"सीलवन्तो बहुस्सुता; ",
"ja495:48.3":	"एते विधुर परियेस, ",
"ja495:48.4":	"खिप्पञ्च ने निमन्तया”ति। ",
"ja495:49.1":	"दसब्राह्मणजातकं द्वादसमं। "
}	
