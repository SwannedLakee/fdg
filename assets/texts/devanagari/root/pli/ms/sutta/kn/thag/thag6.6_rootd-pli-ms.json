{	
"thag6.6:0.1":	"थेरगाथा ६।६ ",
"thag6.6:0.2":	"छक्कनिपात ",
"thag6.6:0.3":	"पठमवग्ग ",
"thag6.6:0.4":	"सप्पदासत्थेरगाथा ",
"thag6.6:1.1":	"“पण्णवीसतिवस्सानि, ",
"thag6.6:1.2":	"यतो पब्बजितो अहं; ",
"thag6.6:1.3":	"अच्छरासङ्घातमत्तम्पि, ",
"thag6.6:1.4":	"चेतोसन्तिमनज्झगं। ",
"thag6.6:2.1":	"अलद्धा चित्तस्सेकग्गं, ",
"thag6.6:2.2":	"कामरागेन अट्टितो; ",
"thag6.6:2.3":	"बाहा पग्गय्ह कन्दन्तो, ",
"thag6.6:2.4":	"विहारा उपनिक्खमिं। ",
"thag6.6:3.1":	"सत्थं वा आहरिस्सामि, ",
"thag6.6:3.2":	"को अत्थो जीवितेन मे; ",
"thag6.6:3.3":	"कथं हि सिक्खं पच्चक्खं, ",
"thag6.6:3.4":	"कालं कुब्बेथ मादिसो। ",
"thag6.6:4.1":	"तदाहं खुरमादाय, ",
"thag6.6:4.2":	"मञ्चकम्हि उपाविसिं; ",
"thag6.6:4.3":	"परिनीतो खुरो आसि, ",
"thag6.6:4.4":	"धमनिं छेत्तुमत्तनो। ",
"thag6.6:5.1":	"ततो मे मनसीकारो, ",
"thag6.6:5.2":	"योनिसो उदपज्जथ; ",
"thag6.6:5.3":	"आदीनवो पातुरहु, ",
"thag6.6:5.4":	"निब्बिदा समतिट्ठथ। ",
"thag6.6:6.1":	"ततो चित्तं विमुच्चि मे, ",
"thag6.6:6.2":	"पस्स धम्मसुधम्मतं; ",
"thag6.6:6.3":	"तिस्सो विज्जा अनुप्पत्ता, ",
"thag6.6:6.4":	"कतं बुद्धस्स सासनन्”ति। ",
"thag6.6:6.5":	"… सप्पदासो थेरो …। "
}	
