{	
"ja435:0.1":	"जातक ",
"ja435:0.2":	"नवकनिपात ",
"ja435:0.3":	"गिज्झवग्ग ",
"ja435:0.4":	"९। हलिद्दिरागजातक ",
"ja435:1.1":	"“सुतितिक्खं अरञ्ञम्हि, ",
"ja435:1.2":	"पन्तम्हि सयनासने; ",
"ja435:1.3":	"ये च गामे तितिक्खन्ति, ",
"ja435:1.4":	"ते उळारतरा तया”। ",
"ja435:2.1":	"“अरञ्ञा गाममागम्म, ",
"ja435:2.2":	"किंसीलं किंवतं अहं; ",
"ja435:2.3":	"पुरिसं तात सेवेय्यं, ",
"ja435:2.4":	"तं मे अक्खाहि पुच्छितो”। ",
"ja435:3.1":	"“यो ते विस्सासये तात, ",
"ja435:3.2":	"विस्सासञ्च खमेय्य ते; ",
"ja435:3.3":	"सुस्सूसी च तितिक्खी च, ",
"ja435:3.4":	"तं भजेहि इतो गतो। ",
"ja435:4.1":	"यस्स कायेन वाचाय, ",
"ja435:4.2":	"मनसा नत्थि दुक्कटं; ",
"ja435:4.3":	"उरसीव पतिट्ठाय, ",
"ja435:4.4":	"तं भजेहि इतो गतो। ",
"ja435:5.1":	"यो च धम्मेन चरति, ",
"ja435:5.2":	"चरन्तोपि न मञ्ञति; ",
"ja435:5.3":	"विसुद्धकारिं सप्पञ्ञं, ",
"ja435:5.4":	"तं भजेहि इतो गतो। ",
"ja435:6.1":	"हलिद्दिरागं कपिचित्तं, ",
"ja435:6.2":	"पुरिसं रागविरागिनं; ",
"ja435:6.3":	"तादिसं तात मा सेवि, ",
"ja435:6.4":	"निम्मनुस्सम्पि चे सिया। ",
"ja435:7.1":	"आसीविसंव कुपितं, ",
"ja435:7.2":	"मीळ्हलित्तं महापथं; ",
"ja435:7.3":	"आरका परिवज्जेहि, ",
"ja435:7.4":	"यानीव विसमं पथं। ",
"ja435:8.1":	"अनत्था तात वड्ढन्ति, ",
"ja435:8.2":	"बालं अच्चुपसेवतो; ",
"ja435:8.3":	"मास्सु बालेन सङ्गच्छि, ",
"ja435:8.4":	"अमित्तेनेव सब्बदा। ",
"ja435:9.1":	"तं ताहं तात याचामि, ",
"ja435:9.2":	"करस्सु वचनं मम; ",
"ja435:9.3":	"मास्सु बालेन सङ्गच्छि, ",
"ja435:9.4":	"दुक्खो बालेहि सङ्गमो”ति। ",
"ja435:10.1":	"हलिद्दिरागजातकं नवमं। "
}	
