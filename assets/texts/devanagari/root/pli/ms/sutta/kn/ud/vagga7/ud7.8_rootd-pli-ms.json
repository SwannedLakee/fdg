{	
"ud7.8:0.1":	"उदान ७।८ ",
"ud7.8:0.2":	"कच्चानसुत्त ",
"ud7.8:1.1":	"एवं मे सुतं—",
"ud7.8:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud7.8:1.3":	"तेन खो पन समयेन आयस्मा महाकच्चानो भगवतो अविदूरे निसिन्नो होति पल्लङ्कं आभुजित्वा उजुं कायं पणिधाय कायगताय सतिया अज्झत्तं परिमुखं सूपट्ठिताय। ",
"ud7.8:2.1":	"अद्दसा खो भगवा आयस्मन्तं महाकच्चानं अविदूरे निसिन्नं पल्लङ्कं आभुजित्वा उजुं कायं पणिधाय कायगताय सतिया अज्झत्तं परिमुखं सूपट्ठिताय। ",
"ud7.8:3.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud7.8:4.1":	"“यस्स सिया सब्बदा सति, ",
"ud7.8:4.2":	"सततं कायगता उपट्ठिता; ",
"ud7.8:4.3":	"नो चस्स नो च मे सिया, ",
"ud7.8:4.4":	"न भविस्सति न च मे भविस्सति; ",
"ud7.8:4.5":	"अनुपुब्बविहारि तत्थ सो, ",
"ud7.8:4.6":	"कालेनेव तरे विसत्तिकन्”ति। ",
"ud7.8:4.7":	"अट्ठमं। "
}	
