{	
"thig7.3:0.1":	"थेरीगाथा ७।३ ",
"thig7.3:0.2":	"सत्तकनिपात ",
"thig7.3:0.3":	"उपचालाथेरीगाथा ",
"thig7.3:1.1":	"“सतिमती चक्खुमती, ",
"thig7.3:1.2":	"भिक्खुनी भावितिन्द्रिया; ",
"thig7.3:1.3":	"पटिविज्झि पदं सन्तं, ",
"thig7.3:1.4":	"अकापुरिससेवितं”। ",
"thig7.3:2.1":	"“किं नु जातिं न रोचेसि, ",
"thig7.3:2.2":	"जातो कामानि भुञ्जति; ",
"thig7.3:2.3":	"भुञ्जाहि कामरतियो, ",
"thig7.3:2.4":	"माहु पच्छानुतापिनी”। ",
"thig7.3:3.1":	"“जातस्स मरणं होति, ",
"thig7.3:3.2":	"हत्थपादान छेदनं; ",
"thig7.3:3.3":	"वधबन्धपरिक्लेसं, ",
"thig7.3:3.4":	"जातो दुक्खं निगच्छति। ",
"thig7.3:4.1":	"अत्थि सक्यकुले जातो, ",
"thig7.3:4.2":	"सम्बुद्धो अपराजितो; ",
"thig7.3:4.3":	"सो मे धम्ममदेसेसि, ",
"thig7.3:4.4":	"जातिया समतिक्कमं। ",
"thig7.3:5.1":	"दुक्खं दुक्खसमुप्पादं, ",
"thig7.3:5.2":	"दुक्खस्स च अतिक्कमं; ",
"thig7.3:5.3":	"अरियं चट्ठङ्गिकं मग्गं, ",
"thig7.3:5.4":	"दुक्खूपसमगामिनं। ",
"thig7.3:6.1":	"तस्साहं वचनं सुत्वा, ",
"thig7.3:6.2":	"विहरिं सासने रता; ",
"thig7.3:6.3":	"तिस्सो विज्जा अनुप्पत्ता, ",
"thig7.3:6.4":	"कतं बुद्धस्स सासनं। ",
"thig7.3:7.1":	"सब्बत्थ विहता नन्दी, ",
"thig7.3:7.2":	"तमोखन्धो पदालितो; ",
"thig7.3:7.3":	"एवं जानाहि पापिम, ",
"thig7.3:7.4":	"निहतो त्वमसि अन्तक”। ",
"thig7.3:8.1":	"… उपचाला थेरी …। ",
"thig7.3:9.1":	"सत्तकनिपातो निट्ठितो। "
}	
