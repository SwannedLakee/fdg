{	
"iti8:0.1":	"इतिवुत्तक ८ ",
"iti8:0.2":	"एककनिपात ",
"iti8:0.3":	"पठमवग्ग ",
"iti8:0.4":	"मानपरिञ्ञासुत्त ",
"iti8:1.1":	"वुत्तञ्हेतं भगवता वुत्तमरहताति मे सुतं: ",
"iti8:2.1":	"“मानं, भिक्खवे, अनभिजानं अपरिजानं तत्थ चित्तं अविराजयं अप्पजहं अभब्बो दुक्खक्खयाय। ",
"iti8:2.2":	"मानञ्च खो, भिक्खवे, अभिजानं परिजानं तत्थ चित्तं विराजयं पजहं भब्बो दुक्खक्खयाया”ति। ",
"iti8:2.3":	"एतमत्थं भगवा अवोच। ",
"iti8:2.4":	"तत्थेतं इति वुच्चति: ",
"iti8:3.1":	"“मानुपेता अयं पजा, ",
"iti8:3.2":	"मानगन्था भवे रता; ",
"iti8:3.3":	"मानं अपरिजानन्ता, ",
"iti8:3.4":	"आगन्तारो पुनब्भवं। ",
"iti8:4.1":	"ये च मानं पहन्त्वान, ",
"iti8:4.2":	"विमुत्ता मानसङ्खये; ",
"iti8:4.3":	"ते मानगन्थाभिभुनो, ",
"iti8:4.4":	"सब्बदुक्खमुपच्चगुन्”ति। ",
"iti8:5.1":	"अयम्पि अत्थो वुत्तो भगवता, इति मे सुतन्ति। ",
"iti8:5.2":	"अट्ठमं। "
}	
