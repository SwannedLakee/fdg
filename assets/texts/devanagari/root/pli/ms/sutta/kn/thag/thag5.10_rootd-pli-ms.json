{	
"thag5.10:0.1":	"थेरगाथा ५।१० ",
"thag5.10:0.2":	"पञ्चकनिपात ",
"thag5.10:0.3":	"पठमवग्ग ",
"thag5.10:0.4":	"यसदत्तत्थेरगाथा ",
"thag5.10:1.1":	"“उपारम्भचित्तो दुम्मेधो, ",
"thag5.10:1.2":	"सुणाति जिनसासनं; ",
"thag5.10:1.3":	"आरका होति सद्धम्मा, ",
"thag5.10:1.4":	"नभसो पथवी यथा। ",
"thag5.10:2.1":	"उपारम्भचित्तो दुम्मेधो, ",
"thag5.10:2.2":	"सुणाति जिनसासनं; ",
"thag5.10:2.3":	"परिहायति सद्धम्मा, ",
"thag5.10:2.4":	"काळपक्खेव चन्दिमा। ",
"thag5.10:3.1":	"उपारम्भचित्तो दुम्मेधो, ",
"thag5.10:3.2":	"सुणाति जिनसासनं; ",
"thag5.10:3.3":	"परिसुस्सति सद्धम्मे, ",
"thag5.10:3.4":	"मच्छो अप्पोदके यथा। ",
"thag5.10:4.1":	"उपारम्भचित्तो दुम्मेधो, ",
"thag5.10:4.2":	"सुणाति जिनसासनं; ",
"thag5.10:4.3":	"न विरूहति सद्धम्मे, ",
"thag5.10:4.4":	"खेत्ते बीजंव पूतिकं। ",
"thag5.10:5.1":	"यो च तुट्ठेन चित्तेन, ",
"thag5.10:5.2":	"सुणाति जिनसासनं; ",
"thag5.10:5.3":	"खेपेत्वा आसवे सब्बे, ",
"thag5.10:5.4":	"सच्छिकत्वा अकुप्पतं; ",
"thag5.10:5.5":	"पप्पुय्य परमं सन्तिं, ",
"thag5.10:5.6":	"परिनिब्बातिनासवो”ति। ",
"thag5.10:5.7":	"… यसदत्तो थेरो …। "
}	
