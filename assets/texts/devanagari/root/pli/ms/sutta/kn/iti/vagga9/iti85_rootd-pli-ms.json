{	
"iti85:0.1":	"इतिवुत्तक ८५ ",
"iti85:0.2":	"तिकनिपात ",
"iti85:0.3":	"चतुत्थवग्ग ",
"iti85:0.4":	"असुभानुपस्सीसुत्त ",
"iti85:1.1":	"वुत्तञ्हेतं भगवता वुत्तमरहताति मे सुतं: ",
"iti85:2.1":	"“असुभानुपस्सी, भिक्खवे, कायस्मिं विहरथ; ",
"iti85:2.2":	"आनापानस्सति च वो अज्झत्तं परिमुखं सूपट्ठिता होतु; ",
"iti85:2.3":	"सब्बसङ्खारेसु अनिच्चानुपस्सिनो विहरथ। ",
"iti85:2.4":	"असुभानुपस्सीनं, भिक्खवे, कायस्मिं विहरतं यो सुभाय धातुया रागानुसयो सो पहीयति। ",
"iti85:2.5":	"आनापानस्सतिया अज्झत्तं परिमुखं सूपट्ठितिताय ये बाहिरा वितक्कासया विघातपक्खिका, ते न होन्ति। ",
"iti85:2.6":	"सब्बसङ्खारेसु अनिच्चानुपस्सीनं विहरतं या अविज्जा सा पहीयति, या विज्जा सा उप्पज्जती”ति। ",
"iti85:2.7":	"एतमत्थं भगवा अवोच। ",
"iti85:2.8":	"तत्थेतं इति वुच्चति: ",
"iti85:3.1":	"“असुभानुपस्सी कायस्मिं, ",
"iti85:3.2":	"आनापाने पटिस्सतो; ",
"iti85:3.3":	"सब्बसङ्खारसमथं, ",
"iti85:3.4":	"पस्सं आतापि सब्बदा। ",
"iti85:4.1":	"स वे सम्मद्दसो भिक्खु, ",
"iti85:4.2":	"यतो तत्थ विमुच्चति; ",
"iti85:4.3":	"अभिञ्ञावोसितो सन्तो, ",
"iti85:4.4":	"स वे योगातिगो मुनी”ति। ",
"iti85:5.1":	"अयम्पि अत्थो वुत्तो भगवता, इति मे सुतन्ति। ",
"iti85:5.2":	"छट्ठं। "
}	
