{	
"ja423:0.1":	"जातक ",
"ja423:0.2":	"अट्ठकनिपात ",
"ja423:0.3":	"कच्चानिवग्ग ",
"ja423:0.4":	"७। इन्द्रियजातक ",
"ja423:1.1":	"“यो इन्द्रियानं कामेन, ",
"ja423:1.2":	"वसं नारद गच्छति; ",
"ja423:1.3":	"सो परिच्चज्जुभो लोके, ",
"ja423:1.4":	"जीवन्तोव विसुस्सति। ",
"ja423:2.1":	"सुखस्सानन्तरं दुक्खं, ",
"ja423:2.2":	"दुक्खस्सानन्तरं सुखं; ",
"ja423:2.3":	"सोसि पत्तो सुखा दुक्खं, ",
"ja423:2.4":	"पाटिकङ्ख वरं सुखं। ",
"ja423:3.1":	"किच्छकाले किच्छसहो, ",
"ja423:3.2":	"यो किच्छं नातिवत्तति; ",
"ja423:3.3":	"स किच्छन्तं सुखं धीरो, ",
"ja423:3.4":	"योगं समधिगच्छति। ",
"ja423:4.1":	"न हेव कामान कामा, ",
"ja423:4.2":	"नानत्था नात्थकारणा; ",
"ja423:4.3":	"न कतञ्च निरङ्कत्वा, ",
"ja423:4.4":	"धम्मा चवितुमरहसि”। ",
"ja423:5.1":	"“दक्खं गहपती साधु, ",
"ja423:5.2":	"संविभज्जञ्च भोजनं; ",
"ja423:5.3":	"अहासो अत्थलाभेसु, ",
"ja423:5.4":	"अत्थब्यापत्ति अब्यथो”। ",
"ja423:6.1":	"“एत्तावतेतं पण्डिच्चं, ",
"ja423:6.2":	"अपि सो देविलो ब्रवि; ",
"ja423:6.3":	"न यितो किञ्चि पापियो, ",
"ja423:6.4":	"यो इन्द्रियानं वसं वजे”। ",
"ja423:7.1":	"“अमित्तानंव हत्थत्थं, ",
"ja423:7.2":	"सिवि पप्पोति मामिव; ",
"ja423:7.3":	"कम्मं विज्जञ्च दक्खेय्यं, ",
"ja423:7.4":	"विवाहं सीलमद्दवं; ",
"ja423:7.5":	"एते च यसे हापेत्वा, ",
"ja423:7.6":	"निब्बत्तो सेहि कम्मेहि। ",
"ja423:8.1":	"सोहं सहस्सजीनोव, ",
"ja423:8.2":	"अबन्धु अपरायणो; ",
"ja423:8.3":	"अरियधम्मा अपक्कन्तो, ",
"ja423:8.4":	"यथा पेतो तथेवहं। ",
"ja423:9.1":	"सुखकामे दुक्खापेत्वा, ",
"ja423:9.2":	"आपन्नोस्मि पदं इमं; ",
"ja423:9.3":	"सो सुखं नाधिगच्छामि, ",
"ja423:9.4":	"ठितो भाणुमतामिवा”ति। ",
"ja423:10.1":	"इन्द्रियजातकं सत्तमं। "
}	
