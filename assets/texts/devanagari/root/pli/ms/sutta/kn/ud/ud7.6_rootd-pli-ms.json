{	
"ud7.6:0.1":	"उदान ७।६ ",
"ud7.6:0.2":	"तण्हासङ्खयसुत्त ",
"ud7.6:1.1":	"एवं मे सुतं—",
"ud7.6:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud7.6:1.3":	"तेन खो पन समयेन आयस्मा अञ्ञासिकोण्डञ्ञो भगवतो अविदूरे निसिन्नो होति पल्लङ्कं आभुजित्वा उजुं कायं पणिधाय तण्हासङ्खयविमुत्तिं पच्चवेक्खमानो। ",
"ud7.6:2.1":	"अद्दसा खो भगवा आयस्मन्तं अञ्ञासिकोण्डञ्ञं अविदूरे निसिन्नं पल्लङ्कं आभुजित्वा उजुं कायं पणिधाय तण्हासङ्खयविमुत्तिं पच्चवेक्खमानं। ",
"ud7.6:3.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud7.6:4.1":	"“यस्स मूलं छमा नत्थि, ",
"ud7.6:4.2":	"पण्णा नत्थि कुतो लता; ",
"ud7.6:4.3":	"तं धीरं बन्धना मुत्तं, ",
"ud7.6:4.4":	"को तं निन्दितुमरहति; ",
"ud7.6:4.5":	"देवापि नं पसंसन्ति, ",
"ud7.6:4.6":	"ब्रह्मुनापि पसंसितो”ति। ",
"ud7.6:4.7":	"छट्ठं। "
}	
