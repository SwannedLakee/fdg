{	
"thag5.7:0.1":	"थेरगाथा ५।७ ",
"thag5.7:0.2":	"पञ्चकनिपात ",
"thag5.7:0.3":	"पठमवग्ग ",
"thag5.7:0.4":	"गयाकस्सपत्थेरगाथा ",
"thag5.7:1.1":	"“पातो मज्झन्हिकं सायं, ",
"thag5.7:1.2":	"तिक्खत्तुं दिवसस्सहं; ",
"thag5.7:1.3":	"ओतरिं उदकं सोहं, ",
"thag5.7:1.4":	"गयाय गयफग्गुया। ",
"thag5.7:2.1":	"‘यं मया पकतं पापं, ",
"thag5.7:2.2":	"पुब्बे अञ्ञासु जातिसु; ",
"thag5.7:2.3":	"तं दानीध पवाहेमि’, ",
"thag5.7:2.4":	"एवंदिट्ठि पुरे अहुं। ",
"thag5.7:3.1":	"सुत्वा सुभासितं वाचं, ",
"thag5.7:3.2":	"धम्मत्थसहितं पदं; ",
"thag5.7:3.3":	"तथं याथावकं अत्थं, ",
"thag5.7:3.4":	"योनिसो पच्चवेक्खिसं। ",
"thag5.7:4.1":	"निन्हातसब्बपापोम्हि, ",
"thag5.7:4.2":	"निम्मलो पयतो सुचि; ",
"thag5.7:4.3":	"सुद्धो सुद्धस्स दायादो, ",
"thag5.7:4.4":	"पुत्तो बुद्धस्स ओरसो। ",
"thag5.7:5.1":	"ओगय्हट्ठङ्गिकं सोतं, ",
"thag5.7:5.2":	"सब्बपापं पवाहयिं; ",
"thag5.7:5.3":	"तिस्सो विज्जा अज्झगमिं, ",
"thag5.7:5.4":	"कतं बुद्धस्स सासनन्”ति। ",
"thag5.7:5.5":	"… गयाकस्सपो थेरो …। "
}	
