{	
"ja504:0.1":	"जातक ",
"ja504:0.2":	"वीसतिनिपात ",
"ja504:0.3":	"मातङ्गवग्ग ",
"ja504:0.4":	"८। भल्लातियजातक ",
"ja504:1.1":	"भल्लातियो नाम अहोसि राजा, ",
"ja504:1.2":	"रट्ठं पहाय मिगवं अचारि सो; ",
"ja504:1.3":	"अगमा गिरिवरं गन्धमादनं, ",
"ja504:1.4":	"सुपुप्फितं किम्पुरिसानुचिण्णं। ",
"ja504:2.1":	"साळूरसङ्घञ्च निसेधयित्वा, ",
"ja504:2.2":	"धनुं कलापञ्च सो निक्खिपित्वा; ",
"ja504:2.3":	"उपागमि वचनं वत्तुकामो, ",
"ja504:2.4":	"यत्थट्ठिता किम्पुरिसा अहेसुं। ",
"ja504:3.1":	"“हिमच्चये हेमवताय तीरे, ",
"ja504:3.2":	"किमिधट्ठिता मन्तयव्हो अभिण्हं; ",
"ja504:3.3":	"पुच्छामि वो मानुसदेहवण्णे, ",
"ja504:3.4":	"कथं वो जानन्ति मनुस्सलोके”। ",
"ja504:4.1":	"“मल्लं गिरिं पण्डरकं तिकूटं, ",
"ja504:4.2":	"सीतोदका अनुविचराम नज्जो; ",
"ja504:4.3":	"मिगा मनुस्साव निभासवण्णा, ",
"ja504:4.4":	"जानन्ति नो किम्पुरिसाति लुद्द”। ",
"ja504:5.1":	"“सुकिच्छरूपं परिदेवयव्हो, ",
"ja504:5.2":	"आलिङ्गितो चासि पियो पियाय; ",
"ja504:5.3":	"पुच्छामि वो मानुसदेहवण्णे, ",
"ja504:5.4":	"किमिध वने रोदथ अप्पतीता। ",
"ja504:6.1":	"सुकिच्छरूपं परिदेवयव्हो, ",
"ja504:6.2":	"आलिङ्गितो चासि पियो पियाय; ",
"ja504:6.3":	"पुच्छामि वो मानुसदेहवण्णे, ",
"ja504:6.4":	"किमिध वने विलपथ अप्पतीता। ",
"ja504:7.1":	"सुकिच्छरूपं परिदेवयव्हो, ",
"ja504:7.2":	"आलिङ्गितो चासि पियो पियाय; ",
"ja504:7.3":	"पुच्छामि वो मानुसदेहवण्णे, ",
"ja504:7.4":	"किमिध वने सोचथ अप्पतीता”। ",
"ja504:8.1":	"“मयेकरत्तं विप्पवसिम्ह लुद्द, ",
"ja504:8.2":	"अकामका अञ्ञमञ्ञं सरन्ता; ",
"ja504:8.3":	"तमेकरत्तं अनुतप्पमाना, ",
"ja504:8.4":	"सोचाम ‘सा रत्ति पुनं न हेस्सति’”। ",
"ja504:9.1":	"“यमेकरत्तं अनुतप्पथेतं, ",
"ja504:9.2":	"धनं व नट्ठं पितरं व पेतं; ",
"ja504:9.3":	"पुच्छामि वो मानुसदेहवण्णे, ",
"ja504:9.4":	"कथं विना वासमकप्पयित्थ”। ",
"ja504:10.1":	"“यमिमं नदिं पस्ससि सीघसोतं, ",
"ja504:10.2":	"नानादुमच्छादनं सेलकूलं; ",
"ja504:10.3":	"तं मे पियो उत्तरि वस्सकाले, ",
"ja504:10.4":	"ममञ्च मञ्ञं अनुबन्धतीति। ",
"ja504:11.1":	"अहञ्च अङ्कोलकमोचिनामि, ",
"ja504:11.2":	"अतिमुत्तकं सत्तलियोथिकञ्च; ",
"ja504:11.3":	"‘पियो च मे हेहिति मालभारी, ",
"ja504:11.4":	"अहञ्च नं मालिनी अज्झुपेस्सं’। ",
"ja504:12.1":	"अहञ्चिदं कुरवकमोचिनामि, ",
"ja504:12.2":	"उद्दालका पाटलिसिन्धुवारका; ",
"ja504:12.3":	"‘पियो च मे हेहिति मालभारी, ",
"ja504:12.4":	"अहञ्च नं मालिनी अज्झुपेस्सं’। ",
"ja504:13.1":	"अहञ्च सालस्स सुपुप्फितस्स, ",
"ja504:13.2":	"ओचेय्य पुप्फानि करोमि मालं; ",
"ja504:13.3":	"‘पियो च मे हेहिति मालभारी, ",
"ja504:13.4":	"अहञ्च नं मालिनी अज्झुपेस्सं’। ",
"ja504:14.1":	"अहञ्च सालस्स सुपुप्फितस्स, ",
"ja504:14.2":	"ओचेय्य पुप्फानि करोमि भारं; ",
"ja504:14.3":	"इदञ्च नो हेहिति सन्थरत्थं, ",
"ja504:14.4":	"यत्थज्जिमं विहरिस्साम रत्तिं। ",
"ja504:15.1":	"अहञ्च खो अगळुं चन्दनञ्च, ",
"ja504:15.2":	"सिलाय पिंसामि पमत्तरूपा; ",
"ja504:15.3":	"‘पियो च मे हेहिति रोसितङ्गो, ",
"ja504:15.4":	"अहञ्च नं रोसिता अज्झुपेस्सं’। ",
"ja504:16.1":	"अथागमा सलिलं सीघसोतं, ",
"ja504:16.2":	"नुदं साले सलळे कण्णिकारे; ",
"ja504:16.3":	"आपूरथ तेन मुहुत्तकेन, ",
"ja504:16.4":	"सायं नदी आसि मया सुदुत्तरा। ",
"ja504:17.1":	"उभोसु तीरेसु मयं तदा ठिता, ",
"ja504:17.2":	"सम्पस्सन्ता उभयो अञ्ञमञ्ञं; ",
"ja504:17.3":	"सकिम्पि रोदाम सकिं हसाम, ",
"ja504:17.4":	"किच्छेन नो आगमा संवरी सा। ",
"ja504:18.1":	"पातोव खो उग्गते सूरियम्हि, ",
"ja504:18.2":	"चतुक्कं नदिं उत्तरियान लुद्द; ",
"ja504:18.3":	"आलिङ्गिया अञ्ञमञ्ञं मयं उभो, ",
"ja504:18.4":	"सकिम्पि रोदाम सकिं हसाम। ",
"ja504:19.1":	"तीहूनकं सत्तसतानि लुद्द, ",
"ja504:19.2":	"यमिध मयं विप्पवसिम्ह पुब्बे; ",
"ja504:19.3":	"वस्सेकिमं जीवितं भूमिपाल, ",
"ja504:19.4":	"को नीध कन्ताय विना वसेय्य”। ",
"ja504:20.1":	"“आयुञ्च वो कीवतको नु सम्म, ",
"ja504:20.2":	"सचेपि जानाथ वदेथ आयुं; ",
"ja504:20.3":	"अनुस्सवा वुड्ढतो आगमा वा, ",
"ja504:20.4":	"अक्खाथ मे तं अविकम्पमाना”। ",
"ja504:21.1":	"“आयुञ्च नो वस्ससहस्सं लुद्द, ",
"ja504:21.2":	"न चन्तरा पापको अत्थि रोगो; ",
"ja504:21.3":	"अप्पञ्च दुक्खं सुखमेव भिय्यो, ",
"ja504:21.4":	"अवीतरागा विजहाम जीवितं”। ",
"ja504:22.1":	"“इदञ्च सुत्वान अमानुसानं, ",
"ja504:22.2":	"भल्लातियो इत्तर जीवितन्ति; ",
"ja504:22.3":	"निवत्तथ न मिगवं अचरि, ",
"ja504:22.4":	"अदासि दानानि अभुञ्जि भोगे। ",
"ja504:23.1":	"इदञ्च सुत्वान अमानुसानं, ",
"ja504:23.2":	"सम्मोदथ मा कलहं अकत्थ; ",
"ja504:23.3":	"मा वो तपी अत्तकम्मापराधो, ",
"ja504:23.4":	"यथापि ते किम्पुरिसेकरत्तं। ",
"ja504:24.1":	"इदञ्च सुत्वान अमानुसानं, ",
"ja504:24.2":	"सम्मोदथ मा विवादं अकत्थ; ",
"ja504:24.3":	"मा वो तपी अत्तकम्मापराधो, ",
"ja504:24.4":	"यथापि ते किम्पुरिसेकरत्तं”। ",
"ja504:25.1":	"“विविधं अधिमना सुणोमहं, ",
"ja504:25.2":	"वचनपथं तव अत्थसंहितं; ",
"ja504:25.3":	"मुञ्चं गिरं नुदसेव मे दरं, ",
"ja504:25.4":	"समण सुखावह जीव मे चिरन्”ति। ",
"ja504:26.1":	"भल्लातियजातकं अट्ठमं। "
}	
