{	
"ja393:0.1":	"जातक ",
"ja393:0.2":	"छक्कनिपात ",
"ja393:0.3":	"खरपुत्तवग्ग ",
"ja393:0.4":	"८। विघासादजातक ",
"ja393:1.1":	"“सुसुखं वत जीवन्ति, ",
"ja393:1.2":	"ये जना विघासादिनो; ",
"ja393:1.3":	"दिट्ठेव धम्मे पासंसा, ",
"ja393:1.4":	"सम्पराये च सुग्गती”। ",
"ja393:2.1":	"“सुकस्स भासमानस्स, ",
"ja393:2.2":	"न निसामेथ पण्डिता; ",
"ja393:2.3":	"इदं सुणाथ सोदरिया, ",
"ja393:2.4":	"अम्हेवायं पसंसति”। ",
"ja393:3.1":	"“नाहं तुम्हे पसंसामि, ",
"ja393:3.2":	"कुणपादा सुणाथ मे; ",
"ja393:3.3":	"उच्छिट्ठभोजिनो तुम्हे, ",
"ja393:3.4":	"न तुम्हे विघासादिनो”। ",
"ja393:4.1":	"“सत्तवस्सा पब्बजिता, ",
"ja393:4.2":	"मेज्झारञ्ञे सिखण्डिनो; ",
"ja393:4.3":	"विघासेनेव यापेन्ता, ",
"ja393:4.4":	"मयञ्चे भोतो गारय्हा; ",
"ja393:4.5":	"के नु भोतो पसंसिया”। ",
"ja393:5.1":	"“तुम्हे सीहानं ब्यग्घानं, ",
"ja393:5.2":	"वाळानञ्चावसिट्ठकं; ",
"ja393:5.3":	"उच्छिट्ठेनेव यापेन्ता, ",
"ja393:5.4":	"मञ्ञिव्हो विघासादिनो। ",
"ja393:6.1":	"ये ब्राह्मणस्स समणस्स, ",
"ja393:6.2":	"अञ्ञस्स वा वनिब्बिनो; ",
"ja393:6.3":	"दत्वाव सेसं भुञ्जन्ति, ",
"ja393:6.4":	"ते जना विघासादिनो”ति। ",
"ja393:7.1":	"विघासादजातकं अट्ठमं। "
}	
