{	
"ja428:0.1":	"जातक ",
"ja428:0.2":	"नवकनिपात ",
"ja428:0.3":	"गिज्झवग्ग ",
"ja428:0.4":	"२। कोसम्बियजातक ",
"ja428:1.1":	"“पुथुसद्दो समजनो, ",
"ja428:1.2":	"न बालो कोचि मञ्ञथ; ",
"ja428:1.3":	"सङ्घस्मिं भिज्जमानस्मिं, ",
"ja428:1.4":	"नाञ्ञं भिय्यो अमञ्ञरुं। ",
"ja428:2.1":	"परिमुट्ठा पण्डिताभासा, ",
"ja428:2.2":	"वाचागोचरभाणिनो; ",
"ja428:2.3":	"याविच्छन्ति मुखायामं, ",
"ja428:2.4":	"येन नीता न तं विदू। ",
"ja428:3.1":	"अक्कोच्छि मं अवधि मं, ",
"ja428:3.2":	"अजिनि मं अहासि मे; ",
"ja428:3.3":	"ये च तं उपनय्हन्ति, ",
"ja428:3.4":	"वेरं तेसं न सम्मति। ",
"ja428:4.1":	"अक्कोच्छि मं अवधि मं, ",
"ja428:4.2":	"अजिनि मं अहासि मे; ",
"ja428:4.3":	"ये च तं नुपनय्हन्ति, ",
"ja428:4.4":	"वेरं तेसूपसम्मति। ",
"ja428:5.1":	"न हि वेरेन वेरानि, ",
"ja428:5.2":	"सम्मन्तीध कुदाचनं; ",
"ja428:5.3":	"अवेरेन च सम्मन्ति, ",
"ja428:5.4":	"एस धम्मो सनन्तनो। ",
"ja428:6.1":	"परे च न विजानन्ति, ",
"ja428:6.2":	"मयमेत्थ यमामसे; ",
"ja428:6.3":	"ये च तत्थ विजानन्ति, ",
"ja428:6.4":	"ततो सम्मन्ति मेधगा। ",
"ja428:7.1":	"अट्ठिच्छिन्ना पाणहरा, ",
"ja428:7.2":	"गवास्स धनहारिनो; ",
"ja428:7.3":	"रट्ठं विलुम्पमानानं, ",
"ja428:7.4":	"तेसम्पि होति सङ्गति; ",
"ja428:7.5":	"कस्मा तुम्हाक नो सिया। ",
"ja428:8.1":	"सचे लभेथ निपकं सहायं, ",
"ja428:8.2":	"सद्धिं चरं साधुविहारिधीरं; ",
"ja428:8.3":	"अभिभुय्य सब्बानि परिस्सयानि, ",
"ja428:8.4":	"चरेय्य तेनत्तमनो सतीमा। ",
"ja428:9.1":	"नो चे लभेथ निपकं सहायं, ",
"ja428:9.2":	"सद्धिं चरं साधुविहारिधीरं; ",
"ja428:9.3":	"राजाव रट्ठं विजितं पहाय, ",
"ja428:9.4":	"एको चरे मातङ्गरञ्ञेव नागो। ",
"ja428:10.1":	"एकस्स चरितं सेय्यो, ",
"ja428:10.2":	"नत्थि बाले सहायता; ",
"ja428:10.3":	"एको चरे न पापानि कयिरा, ",
"ja428:10.4":	"अप्पोस्सुक्को मातङ्गरञ्ञेव नागो”ति। ",
"ja428:11.1":	"कोसम्बियजातकं दुतियं। "
}	
