{	
"ja488:0.1":	"जातक ",
"ja488:0.2":	"पकिण्णकनिपात ",
"ja488:0.3":	"सालिकेदारवग्ग ",
"ja488:0.4":	"५। भिसजातक ",
"ja488:1.1":	"“अस्सं गवं रजतं जातरूपं, ",
"ja488:1.2":	"भरियञ्च सो इध लभतं मनापं; ",
"ja488:1.3":	"पुत्तेहि दारेहि समङ्गि होतु, ",
"ja488:1.4":	"भिसानि ते ब्राह्मण यो अहासि”। ",
"ja488:2.1":	"“मालञ्च सो कासिकचन्दनञ्च, ",
"ja488:2.2":	"धारेतु पुत्तस्स बहू भवन्तु; ",
"ja488:2.3":	"कामेसु तिब्बं कुरुतं अपेक्खं, ",
"ja488:2.4":	"भिसानि ते ब्राह्मण यो अहासि”। ",
"ja488:3.1":	"“पहूतधञ्ञो कसिमा यसस्सी, ",
"ja488:3.2":	"पुत्ते गिही धनिमा सब्बकामे; ",
"ja488:3.3":	"वयं अपस्सं घरमावसातु, ",
"ja488:3.4":	"भिसानि ते ब्राह्मण यो अहासि। ",
"ja488:4.1":	"सो खत्तियो होतु पसय्हकारी, ",
"ja488:4.2":	"राजाभिराजा बलवा यसस्सी; ",
"ja488:4.3":	"स चातुरन्तं महिमावसातु, ",
"ja488:4.4":	"भिसानि ते ब्राह्मण यो अहासि। ",
"ja488:5.1":	"सो ब्राह्मणो होतु अवीतरागो, ",
"ja488:5.2":	"मुहुत्तनक्खत्तपथेसु युत्तो; ",
"ja488:5.3":	"पूजेतु नं रट्ठपती यसस्सी, ",
"ja488:5.4":	"भिसानि ते ब्राह्मण यो अहासि। ",
"ja488:6.1":	"अज्झायकं सब्बसमन्तवेदं, ",
"ja488:6.2":	"तपस्सीनं मञ्ञतु सब्बलोको; ",
"ja488:6.3":	"पूजेन्तु नं जानपदा समेच्च, ",
"ja488:6.4":	"भिसानि ते ब्राह्मण यो अहासि। ",
"ja488:7.1":	"चतुस्सदं गामवरं समिद्धं, ",
"ja488:7.2":	"दिन्नञ्हि सो भुञ्जतु वासवेन; ",
"ja488:7.3":	"अवीतरागो मरणं उपेतु, ",
"ja488:7.4":	"भिसानि ते ब्राह्मण यो अहासि। ",
"ja488:8.1":	"सो गामणी होतु सहायमज्झे, ",
"ja488:8.2":	"नच्चेहि गीतेहि पमोदमानो; ",
"ja488:8.3":	"सो राजतो ब्यसन मालत्थ किञ्चि, ",
"ja488:8.4":	"भिसानि ते ब्राह्मण यो अहासि। ",
"ja488:9.1":	"यं एकराजा पथविं विजेत्वा, ",
"ja488:9.2":	"इत्थीसहस्सान ठपेतु अग्गं; ",
"ja488:9.3":	"सीमन्तिनीनं पवरा भवातु, ",
"ja488:9.4":	"भिसानि ते ब्राह्मण या अहासि। ",
"ja488:10.1":	"इसीनञ्हि सा सब्बसमागतानं, ",
"ja488:10.2":	"भुञ्जेय्य सादुं अविकम्पमाना; ",
"ja488:10.3":	"चरातु लाभेन विकत्थमाना, ",
"ja488:10.4":	"भिसानि ते ब्राह्मण या अहासि। ",
"ja488:11.1":	"आवासिको होतु महाविहारे, ",
"ja488:11.2":	"नवकम्मिको होतु गजङ्गलायं; ",
"ja488:11.3":	"आलोकसन्धिं दिवसं करोतु, ",
"ja488:11.4":	"भिसानि ते ब्राह्मण यो अहासि। ",
"ja488:12.1":	"सो बज्झतू पाससतेहि छब्भि, ",
"ja488:12.2":	"रम्मा वना निय्यतु राजधानिं; ",
"ja488:12.3":	"तुत्तेहि सो हञ्ञतु पाचनेहि, ",
"ja488:12.4":	"भिसानि ते ब्राह्मण यो अहासि। ",
"ja488:13.1":	"अलक्कमाली तिपुकण्णविद्धो, ",
"ja488:13.2":	"लट्ठीहतो सप्पमुखं उपेतु; ",
"ja488:13.3":	"सकच्छबन्धो विसिखं चरातु, ",
"ja488:13.4":	"भिसानि ते ब्राह्मण यो अहासि”। ",
"ja488:14.1":	"“यो वे अनट्ठंव नट्ठन्ति चाह, ",
"ja488:14.2":	"कामेव सो लभतं भुञ्जतञ्च; ",
"ja488:14.3":	"अगारमज्झे मरणं उपेतु, ",
"ja488:14.4":	"यो वा भोन्तो सङ्कति कञ्चिदेव”। ",
"ja488:15.1":	"“यदेसमाना विचरन्ति लोके, ",
"ja488:15.2":	"इट्ठञ्च कन्तञ्च बहूनमेतं; ",
"ja488:15.3":	"पियं मनुञ्ञं चिध जीवलोके, ",
"ja488:15.4":	"कस्मा इसयो नप्पसंसन्ति कामे”। ",
"ja488:16.1":	"“कामेसु वे हञ्ञरे बज्झरे च, ",
"ja488:16.2":	"कामेसु दुक्खञ्च भयञ्च जातं; ",
"ja488:16.3":	"कामेसु भूताधिपती पमत्ता, ",
"ja488:16.4":	"पापानि कम्मानि करोन्ति मोहा। ",
"ja488:17.1":	"ते पापधम्मा पसवेत्व पापं, ",
"ja488:17.2":	"कायस्स भेदा निरयं वजन्ति; ",
"ja488:17.3":	"आदीनवं कामगुणेसु दिस्वा, ",
"ja488:17.4":	"तस्मा इसयो नप्पसंसन्ति कामे”। ",
"ja488:18.1":	"“वीमंसमानो इसिनो भिसानि, ",
"ja488:18.2":	"तीरे गहेत्वान थले निधेसिं; ",
"ja488:18.3":	"सुद्धा अपापा इसयो वसन्ति, ",
"ja488:18.4":	"एतानि ते ब्रह्मचारी भिसानि”। ",
"ja488:19.1":	"“न ते नटा नो पन कीळनेय्या, ",
"ja488:19.2":	"न बन्धवा नो पन ते सहाया; ",
"ja488:19.3":	"किस्मिं वुपत्थम्भ सहस्सनेत्त, ",
"ja488:19.4":	"इसीहि त्वं कीळसि देवराज”। ",
"ja488:20.1":	"“आचरियो मेसि पिता च मय्हं, ",
"ja488:20.2":	"एसा पतिट्ठा खलितस्स ब्रह्मे; ",
"ja488:20.3":	"एकापराधं खम भूरिपञ्ञ, ",
"ja488:20.4":	"न पण्डिता कोधबला भवन्ति”। ",
"ja488:21.1":	"“सुवासितं इसिनं एकरत्तं, ",
"ja488:21.2":	"यं वासवं भूतपतिद्दसाम; ",
"ja488:21.3":	"सब्बेव भोन्तो सुमना भवन्तु, ",
"ja488:21.4":	"यं ब्राह्मणो पच्चुपादी भिसानि”। ",
"ja488:22.1":	"“अहञ्च सारिपुत्तो च, ",
"ja488:22.2":	"मोग्गल्लानो च कस्सपो; ",
"ja488:22.3":	"अनुरुद्धो पुण्णो आनन्दो, ",
"ja488:22.4":	"तदासुं सत्त भातरो। ",
"ja488:23.1":	"भगिनी उप्पलवण्णा च, ",
"ja488:23.2":	"दासी खुज्जुत्तरा तदा; ",
"ja488:23.3":	"चित्तो गहपति दासो, ",
"ja488:23.4":	"यक्खो सातागिरो तदा। ",
"ja488:24.1":	"पालिलेय्यो तदा नागो, ",
"ja488:24.2":	"मधुदो सेट्ठवानरो; ",
"ja488:24.3":	"काळुदायी तदा सक्को, ",
"ja488:24.4":	"एवं धारेथ जातकन्ति”। ",
"ja488:25.1":	"भिसजातकं पञ्चमं। "
}	
