{	
"ud8.2:0.1":	"उदान ८।२ ",
"ud8.2:0.2":	"दुतियनिब्बानपटिसंयुत्तसुत्त ",
"ud8.2:1.1":	"एवं मे सुतं—",
"ud8.2:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud8.2:1.3":	"तेन खो पन समयेन भगवा भिक्खू निब्बानपटिसंयुत्ताय धम्मिया कथाय सन्दस्सेति समादपेति समुत्तेजेति सम्पहंसेति। ",
"ud8.2:1.4":	"तेध भिक्खू अट्ठिं कत्वा मनसि कत्वा सब्बं चेतसो समन्नाहरित्वा ओहितसोता धम्मं सुणन्ति। ",
"ud8.2:2.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud8.2:3.1":	"“दुद्दसं अनतं नाम, ",
"ud8.2:3.2":	"न हि सच्चं सुदस्सनं; ",
"ud8.2:3.3":	"पटिविद्धा तण्हा जानतो, ",
"ud8.2:3.4":	"पस्सतो नत्थि किञ्चनन्”ति। ",
"ud8.2:3.5":	"दुतियं। "
}	
