{	
"ja445:0.1":	"जातक ",
"ja445:0.2":	"दसकनिपात ",
"ja445:0.3":	"चतुद्वारवग्ग ",
"ja445:0.4":	"७। निग्रोधजातक ",
"ja445:1.1":	"“न वाहमेतं जानामि, ",
"ja445:1.2":	"को वायं कस्स वाति वा; ",
"ja445:1.3":	"यथा साखो चरि एवं, ",
"ja445:1.4":	"निग्रोध किन्ति मञ्ञसि। ",
"ja445:2.1":	"ततो गलविनीतेन, ",
"ja445:2.2":	"पुरिसा नीहरिंसु मं; ",
"ja445:2.3":	"दत्वा मुखपहारानि, ",
"ja445:2.4":	"साखस्स वचनङ्करा। ",
"ja445:3.1":	"एतादिसं दुम्मतिना, ",
"ja445:3.2":	"अकतञ्ञुन दुब्भिना; ",
"ja445:3.3":	"कतं अनरियं साखेन, ",
"ja445:3.4":	"सखिना ते जनाधिप”। ",
"ja445:4.1":	"“न वाहमेतं जानामि, ",
"ja445:4.2":	"नपि मे कोचि संसति; ",
"ja445:4.3":	"यं मे त्वं सम्म अक्खासि, ",
"ja445:4.4":	"साखेन कारणं कतं। ",
"ja445:5.1":	"सखीनं साजीवकरो, ",
"ja445:5.2":	"मम साखस्स चूभयं; ",
"ja445:5.3":	"त्वं नोसिस्सरियं दाता, ",
"ja445:5.4":	"मनुस्सेसु महन्ततं; ",
"ja445:5.5":	"तयामा लब्भिता इद्धी, ",
"ja445:5.6":	"एत्थ मे नत्थि संसयो। ",
"ja445:6.1":	"यथापि बीजमग्गिम्हि, ",
"ja445:6.2":	"डय्हति न विरूहति; ",
"ja445:6.3":	"एवं कतं असप्पुरिसे, ",
"ja445:6.4":	"नस्सति न विरूहति। ",
"ja445:7.1":	"कतञ्ञुम्हि च पोसम्हि, ",
"ja445:7.2":	"सीलवन्ते अरियवुत्तिने; ",
"ja445:7.3":	"सुखेत्ते विय बीजानि, ",
"ja445:7.4":	"कतं तम्हि न नस्सति”। ",
"ja445:8.1":	"“इमं जम्मं नेकतिकं, ",
"ja445:8.2":	"असप्पुरिसचिन्तकं; ",
"ja445:8.3":	"हनन्तु साखं सत्तीहि, ",
"ja445:8.4":	"नास्स इच्छामि जीवितं”। ",
"ja445:9.1":	"“खमतस्स महाराज, ",
"ja445:9.2":	"पाणा न पटिआनया; ",
"ja445:9.3":	"खम देव असप्पुरिसस्स, ",
"ja445:9.4":	"नास्स इच्छामहं वधं”। ",
"ja445:10.1":	"“निग्रोधमेव सेवेय्य, ",
"ja445:10.2":	"न साखमुपसंवसे; ",
"ja445:10.3":	"निग्रोधस्मिं मतं सेय्यो, ",
"ja445:10.4":	"यञ्चे साखस्मि जीवितन्”ति। ",
"ja445:11.1":	"निग्रोधजातकं सत्तमं। "
}	
