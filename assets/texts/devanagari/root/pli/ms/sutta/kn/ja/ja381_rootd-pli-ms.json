{	
"ja381:0.1":	"जातक ",
"ja381:0.2":	"छक्कनिपात ",
"ja381:0.3":	"अवारियवग्ग ",
"ja381:0.4":	"६। मिगालोपजातक ",
"ja381:1.1":	"“न मे रुच्चि मिगालोप, ",
"ja381:1.2":	"यस्स ते तादिसी गती; ",
"ja381:1.3":	"अतुच्चं तात पतसि, ",
"ja381:1.4":	"अभूमिं तात सेवसि। ",
"ja381:2.1":	"चतुक्कण्णंव केदारं, ",
"ja381:2.2":	"यदा ते पथवी सिया; ",
"ja381:2.3":	"ततो तात निवत्तस्सु, ",
"ja381:2.4":	"मास्सु एत्तो परं गमि”। ",
"ja381:3.1":	"“सन्ति अञ्ञेपि सकुणा, ",
"ja381:3.2":	"पत्तयाना विहङ्गमा; ",
"ja381:3.3":	"अक्खित्ता वातवेगेन, ",
"ja381:3.4":	"नट्ठा ते सस्सतीसमा। ",
"ja381:4.1":	"अकत्वा अपनन्दस्स, ",
"ja381:4.2":	"पितु वुद्धस्स सासनं; ",
"ja381:4.3":	"कालवाते अतिक्कम्म, ",
"ja381:4.4":	"वेरम्भानं वसं अगा। ",
"ja381:5.1":	"तस्स पुत्ता च दारा च, ",
"ja381:5.2":	"ये चञ्ञे अनुजीविनो; ",
"ja381:5.3":	"सब्बे ब्यसनमापादुं, ",
"ja381:5.4":	"अनोवादकरे दिजे। ",
"ja381:6.1":	"एवम्पि इध वुद्धानं, ",
"ja381:6.2":	"यो वाक्यं नावबुज्झति; ",
"ja381:6.3":	"अतिसीमचरो दित्तो, ",
"ja381:6.4":	"गिज्झोवातीतसासनो; ",
"ja381:6.5":	"सब्बे ब्यसनं पप्पोन्ति, ",
"ja381:6.6":	"अकत्वा वुद्धसासनन्”ति। ",
"ja381:7.1":	"मिगालोपजातकं छट्ठं। "
}	
