{	
"iti61:0.1":	"इतिवुत्तक ६१ ",
"iti61:0.2":	"तिकनिपात ",
"iti61:0.3":	"दुतियवग्ग ",
"iti61:0.4":	"चक्खुसुत्त ",
"iti61:1.1":	"वुत्तञ्हेतं भगवता वुत्तमरहताति मे सुतं: ",
"iti61:2.1":	"“तीणिमानि, भिक्खवे, चक्खूनि। ",
"iti61:2.2":	"कतमानि तीणि? ",
"iti61:2.3":	"मंसचक्खु, दिब्बचक्खु, पञ्ञाचक्खु—",
"iti61:2.4":	"इमानि खो, भिक्खवे, तीणि चक्खूनी”ति। ",
"iti61:2.5":	"एतमत्थं भगवा अवोच। ",
"iti61:2.6":	"तत्थेतं इति वुच्चति: ",
"iti61:3.1":	"“मंसचक्खु दिब्बचक्खु, ",
"iti61:3.2":	"पञ्ञाचक्खु अनुत्तरं; ",
"iti61:3.3":	"एतानि तीणि चक्खूनि, ",
"iti61:3.4":	"अक्खासि पुरिसुत्तमो। ",
"iti61:4.1":	"मंसचक्खुस्स उप्पादो, ",
"iti61:4.2":	"मग्गो दिब्बस्स चक्खुनो; ",
"iti61:4.3":	"यतो ञाणं उदपादि, ",
"iti61:4.4":	"पञ्ञाचक्खु अनुत्तरं; ",
"iti61:4.5":	"यस्स चक्खुस्स पटिलाभा, ",
"iti61:4.6":	"सब्बदुक्खा पमुच्चती”ति। ",
"iti61:5.1":	"अयम्पि अत्थो वुत्तो भगवता, इति मे सुतन्ति। ",
"iti61:5.2":	"दुतियं। "
}	
