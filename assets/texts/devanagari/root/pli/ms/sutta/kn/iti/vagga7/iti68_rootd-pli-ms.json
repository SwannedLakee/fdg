{	
"iti68:0.1":	"इतिवुत्तक ६८ ",
"iti68:0.2":	"तिकनिपात ",
"iti68:0.3":	"दुतियवग्ग ",
"iti68:0.4":	"पठमरागसुत्त ",
"iti68:1.1":	"वुत्तञ्हेतं भगवता वुत्तमरहताति मे सुतं: ",
"iti68:2.1":	"“यस्स कस्सचि, भिक्खवे, रागो अप्पहीनो, दोसो अप्पहीनो, मोहो अप्पहीनो—",
"iti68:2.2":	"अयं वुच्चति, भिक्खवे, ‘बद्धो मारस्स पटिमुक्कस्स मारपासो यथाकामकरणीयो पापिमतो’। ",
"iti68:2.3":	"यस्स कस्सचि, भिक्खवे, रागो पहीनो, दोसो पहीनो, मोहो पहीनो—",
"iti68:2.4":	"अयं वुच्चति, भिक्खवे, ‘अबद्धो मारस्स ओमुक्कस्स मारपासो न यथाकामकरणीयो पापिमतो’”ति। ",
"iti68:2.5":	"एतमत्थं भगवा अवोच। ",
"iti68:2.6":	"तत्थेतं इति वुच्चति: ",
"iti68:3.1":	"“यस्स रागो च दोसो च, ",
"iti68:3.2":	"अविज्जा च विराजिता; ",
"iti68:3.3":	"तं भावितत्तञ्ञतरं, ",
"iti68:3.4":	"ब्रह्मभूतं तथागतं; ",
"iti68:3.5":	"बुद्धं वेरभयातीतं, ",
"iti68:3.6":	"आहु सब्बप्पहायिनन्”ति। ",
"iti68:4.1":	"अयम्पि अत्थो वुत्तो भगवता, इति मे सुतन्ति। ",
"iti68:4.2":	"नवमं। "
}	
