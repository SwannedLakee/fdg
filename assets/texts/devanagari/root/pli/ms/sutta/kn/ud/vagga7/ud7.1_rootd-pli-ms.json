{	
"ud7.1:0.1":	"उदान ७।१ ",
"ud7.1:0.2":	"पठमलकुण्डकभद्दियसुत्त ",
"ud7.1:1.1":	"एवं मे सुतं—",
"ud7.1:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud7.1:1.3":	"तेन खो पन समयेन आयस्मा सारिपुत्तो आयस्मन्तं लकुण्डकभद्दियं अनेकपरियायेन धम्मिया कथाय सन्दस्सेति समादपेति समुत्तेजेति सम्पहंसेति। ",
"ud7.1:2.1":	"अथ खो आयस्मतो लकुण्डकभद्दियस्स आयस्मता सारिपुत्तेन अनेकपरियायेन धम्मिया कथाय सन्दस्सियमानस्स समादपियमानस्स समुत्तेजियमानस्स सम्पहंसियमानस्स अनुपादाय आसवेहि चित्तं विमुच्चि। ",
"ud7.1:3.1":	"अद्दसा खो भगवा आयस्मन्तं लकुण्डकभद्दियं आयस्मता सारिपुत्तेन अनेकपरियायेन धम्मिया कथाय सन्दस्सियमानं समादपियमानं समुत्तेजियमानं सम्पहंसियमानं अनुपादाय आसवेहि चित्तं विमुत्तं। ",
"ud7.1:4.1":	"अथ खो भगवा एतमत्थं विदित्वा तायं वेलायं इमं उदानं उदानेसि: ",
"ud7.1:5.1":	"“उद्धं अधो सब्बधि विप्पमुत्तो, ",
"ud7.1:5.2":	"अयंहमस्मीति अनानुपस्सी; ",
"ud7.1:5.3":	"एवं विमुत्तो उदतारि ओघं, ",
"ud7.1:5.4":	"अतिण्णपुब्बं अपुनब्भवाया”ति। ",
"ud7.1:5.5":	"पठमं। "
}	
