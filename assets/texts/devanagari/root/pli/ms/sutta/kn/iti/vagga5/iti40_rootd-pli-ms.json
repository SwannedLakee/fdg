{	
"iti40:0.1":	"इतिवुत्तक ४० ",
"iti40:0.2":	"दुकनिपात ",
"iti40:0.3":	"दुतियवग्ग ",
"iti40:0.4":	"विज्जासुत्त ",
"iti40:1.1":	"वुत्तञ्हेतं भगवता वुत्तमरहताति मे सुतं: ",
"iti40:2.1":	"“अविज्जा, भिक्खवे, पुब्बङ्गमा अकुसलानं धम्मानं समापत्तिया अन्वदेव अहिरिकं अनोत्तप्पं; ",
"iti40:2.2":	"विज्जा च खो, भिक्खवे, पुब्बङ्गमा कुसलानं धम्मानं समापत्तिया अन्वदेव हिरोत्तप्पन्”ति। ",
"iti40:2.3":	"एतमत्थं भगवा अवोच। ",
"iti40:2.4":	"तत्थेतं इति वुच्चति: ",
"iti40:3.1":	"“या काचिमा दुग्गतियो, ",
"iti40:3.2":	"अस्मिं लोके परम्हि च; ",
"iti40:3.3":	"अविज्जामूलिका सब्बा, ",
"iti40:3.4":	"इच्छालोभसमुस्सया। ",
"iti40:4.1":	"यतो च होति पापिच्छो, ",
"iti40:4.2":	"अहिरीको अनादरो; ",
"iti40:4.3":	"ततो पापं पसवति, ",
"iti40:4.4":	"अपायं तेन गच्छति। ",
"iti40:5.1":	"तस्मा छन्दञ्च लोभञ्च, ",
"iti40:5.2":	"अविज्जञ्च विराजयं; ",
"iti40:5.3":	"विज्जं उप्पादयं भिक्खु, ",
"iti40:5.4":	"सब्बा दुग्गतियो जहे”ति। ",
"iti40:6.1":	"अयम्पि अत्थो वुत्तो भगवता, इति मे सुतन्ति। ",
"iti40:6.2":	"ततियं। ",
"iti40:6.3":	"पठमभाणवारो। "
}	
