{	
"thag4.5:0.1":	"थेरगाथा ४।५ ",
"thag4.5:0.2":	"चतुक्कनिपात ",
"thag4.5:0.3":	"पठमवग्ग ",
"thag4.5:0.4":	"जम्बुकत्थेरगाथा ",
"thag4.5:1.1":	"“पञ्चपञ्ञासवस्सानि, ",
"thag4.5:1.2":	"रजोजल्लमधारयिं; ",
"thag4.5:1.3":	"भुञ्जन्तो मासिकं भत्तं, ",
"thag4.5:1.4":	"केसमस्सुं अलोचयिं। ",
"thag4.5:2.1":	"एकपादेन अट्ठासिं, ",
"thag4.5:2.2":	"आसनं परिवज्जयिं; ",
"thag4.5:2.3":	"सुक्खगूथानि च खादिं, ",
"thag4.5:2.4":	"उद्देसञ्च न सादियिं। ",
"thag4.5:3.1":	"एतादिसं करित्वान, ",
"thag4.5:3.2":	"बहुं दुग्गतिगामिनं; ",
"thag4.5:3.3":	"वुय्हमानो महोघेन, ",
"thag4.5:3.4":	"बुद्धं सरणमागमं। ",
"thag4.5:4.1":	"सरणगमनं पस्स, ",
"thag4.5:4.2":	"पस्स धम्मसुधम्मतं; ",
"thag4.5:4.3":	"तिस्सो विज्जा अनुप्पत्ता, ",
"thag4.5:4.4":	"कतं बुद्धस्स सासनन्”ति। ",
"thag4.5:4.5":	"… जम्बुको थेरो …। "
}	
