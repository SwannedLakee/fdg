{	
"ja386:0.1":	"जातक ",
"ja386:0.2":	"छक्कनिपात ",
"ja386:0.3":	"खरपुत्तवग्ग ",
"ja386:0.4":	"१। खरपुत्तजातक ",
"ja386:1.1":	"“सच्चं किरेवमाहंसु, ",
"ja386:1.2":	"वस्तं बालोति पण्डिता; ",
"ja386:1.3":	"पस्स बालो रहोकम्मं, ",
"ja386:1.4":	"आविकुब्बं न बुज्झति”। ",
"ja386:2.1":	"“त्वं खोपि सम्म बालोसि, ",
"ja386:2.2":	"खरपुत्त विजानहि; ",
"ja386:2.3":	"रज्जुया हि परिक्खित्तो, ",
"ja386:2.4":	"वङ्कोट्ठो ओहितोमुखो। ",
"ja386:3.1":	"अपरम्पि सम्म ते बाल्यं, ",
"ja386:3.2":	"यो मुत्तो न पलायसि; ",
"ja386:3.3":	"सो च बालतरो सम्म, ",
"ja386:3.4":	"यं त्वं वहसि सेनकं”। ",
"ja386:4.1":	"“यन्नु सम्म अहं बालो, ",
"ja386:4.2":	"अजराज विजानहि; ",
"ja386:4.3":	"अथ केन सेनको बालो, ",
"ja386:4.4":	"तं मे अक्खाहि पुच्छितो”। ",
"ja386:5.1":	"“उत्तमत्थं लभित्वान, ",
"ja386:5.2":	"भरियाय यो पदस्सति; ",
"ja386:5.3":	"तेन जहिस्सतत्तानं, ",
"ja386:5.4":	"सा चेवस्स न हेस्सति”। ",
"ja386:6.1":	"“न वे पियम्मेति जनिन्द तादिसो, ",
"ja386:6.2":	"अत्तं निरङ्कत्वा पियानि सेवति; ",
"ja386:6.3":	"अत्ताव सेय्यो परमा च सेय्यो, ",
"ja386:6.4":	"लब्भा पिया ओचितत्थेन पच्छा”ति। ",
"ja386:7.1":	"खरपुत्तजातकं पठमं। "
}	
