{	
"ja510:0.1":	"जातक ",
"ja510:0.2":	"वीसतिनिपात ",
"ja510:0.3":	"मातङ्गवग्ग ",
"ja510:0.4":	"१४। अयोघरजातक ",
"ja510:1.1":	"“यमेकरत्तिं पठमं, ",
"ja510:1.2":	"गब्भे वसति माणवो; ",
"ja510:1.3":	"अब्भुट्ठितोव सो याति, ",
"ja510:1.4":	"सगच्छं न निवत्तति। ",
"ja510:2.1":	"न युज्झमाना न बलेनवस्सिता, ",
"ja510:2.2":	"नरा न जीरन्ति न चापि मिय्यरे; ",
"ja510:2.3":	"सब्बं हिदं जातिजरायुपद्दुतं, ",
"ja510:2.4":	"तं मे मती होति चरामि धम्मं। ",
"ja510:3.1":	"चतुरङ्गिनिं सेनं सुभिंसरूपं, ",
"ja510:3.2":	"जयन्ति रट्ठाधिपती पसय्ह; ",
"ja510:3.3":	"न मच्चुनो जयितुमुस्सहन्ति, ",
"ja510:3.4":	"तं मे मती होति चरामि धम्मं। ",
"ja510:4.1":	"हत्थीहि अस्सेहि रथेहि पत्तिभि, ",
"ja510:4.2":	"परिवारिता मुच्चरे एकच्चेय्या; ",
"ja510:4.3":	"न मच्चुनो मुच्चितुमुस्सहन्ति, ",
"ja510:4.4":	"तं मे मती होति चरामि धम्मं। ",
"ja510:5.1":	"हत्थीहि अस्सेहि रथेहि पत्तिभि, ",
"ja510:5.2":	"सूरा पभञ्जन्ति पधंसयन्ति; ",
"ja510:5.3":	"न मच्चुनो भञ्जितुमुस्सहन्ति, ",
"ja510:5.4":	"तं मे मती होति चरामि धम्मं। ",
"ja510:6.1":	"मत्ता गजा भिन्नगळा पभिन्ना, ",
"ja510:6.2":	"नगरानि मद्दन्ति जनं हनन्ति; ",
"ja510:6.3":	"न मच्चुनो मद्दितुमुस्सहन्ति, ",
"ja510:6.4":	"तं मे मती होति चरामि धम्मं। ",
"ja510:7.1":	"इस्सासिनो कतहत्थापि वीरा, ",
"ja510:7.2":	"दूरेपाती अक्खणवेधिनोपि; ",
"ja510:7.3":	"न मच्चुनो विज्झितुमुस्सहन्ति, ",
"ja510:7.4":	"तं मे मती होति चरामि धम्मं। ",
"ja510:8.1":	"सरानि खीयन्ति ससेलकानना, ",
"ja510:8.2":	"सब्बं हिदं खीयति दीघमन्तरं; ",
"ja510:8.3":	"सब्बं हिदं भञ्जरे कालपरियायं, ",
"ja510:8.4":	"तं मे मती होति चरामि धम्मं। ",
"ja510:9.1":	"सब्बेस मेवं हि नरान नारिनं, ",
"ja510:9.2":	"चलाचलं पाणभुनोध जीवितं; ",
"ja510:9.3":	"पटोव धुत्तस्स दुमोव कूलजो, ",
"ja510:9.4":	"तं मे मती होति चरामि धम्मं। ",
"ja510:10.1":	"दुमप्फलानेव पतन्ति माणवा, ",
"ja510:10.2":	"दहरा च वुद्धा च सरीरभेदा; ",
"ja510:10.3":	"नारियो नरा मज्झिमपोरिसा च, ",
"ja510:10.4":	"तं मे मती होति चरामि धम्मं। ",
"ja510:11.1":	"नायं वयो तारकराजसन्निभो, ",
"ja510:11.2":	"यदब्भतीतं गतमेव दानि तं; ",
"ja510:11.3":	"जिण्णस्स ही नत्थि रती कुतो सुखं, ",
"ja510:11.4":	"तं मे मती होति चरामि धम्मं। ",
"ja510:12.1":	"यक्खा पिसाचा अथवापि पेता, ",
"ja510:12.2":	"कुपिता ते अस्ससन्ति मनुस्से; ",
"ja510:12.3":	"न मच्चुनो अस्ससितुस्सहन्ति, ",
"ja510:12.4":	"तं मे मती होति चरामि धम्मं। ",
"ja510:13.1":	"यक्खे पिसाचे अथवापि पेते, ",
"ja510:13.2":	"कुपितेपि ते निज्झपनं करोन्ति; ",
"ja510:13.3":	"न मच्चुनो निज्झपनं करोन्ति, ",
"ja510:13.4":	"तं मे मती होति चरामि धम्मं। ",
"ja510:14.1":	"अपराधके दूसके हेठके च, ",
"ja510:14.2":	"राजानो दण्डेन्ति विदित्वान दोसं; ",
"ja510:14.3":	"न मच्चुनो दण्डयितुस्सहन्ति, ",
"ja510:14.4":	"तं मे मती होति चरामि धम्मं। ",
"ja510:15.1":	"अपराधका दूसका हेठका च, ",
"ja510:15.2":	"लभन्ति ते राजिनो निज्झपेतुं; ",
"ja510:15.3":	"न मच्चुनो निज्झपनं करोन्ति, ",
"ja510:15.4":	"तं मे मती होति चरामि धम्मं। ",
"ja510:16.1":	"न खत्तियोति न च ब्राह्मणोति, ",
"ja510:16.2":	"न अड्ढका बलवा तेजवापि; ",
"ja510:16.3":	"न मच्चुराजस्स अपेक्खमत्थि, ",
"ja510:16.4":	"तं मे मती होति चरामि धम्मं। ",
"ja510:17.1":	"सीहा च ब्यग्घा च अथोपि दीपियो, ",
"ja510:17.2":	"पसय्ह खादन्ति विप्फन्दमानं; ",
"ja510:17.3":	"न मच्चुनो खादितुमुस्सहन्ति, ",
"ja510:17.4":	"तं मे मती होति चरामि धम्मं। ",
"ja510:18.1":	"मायाकारा रङ्गमज्झे करोन्ता, ",
"ja510:18.2":	"मोहेन्ति चक्खूनि जनस्स तावदे; ",
"ja510:18.3":	"न मच्चुनो मोहयितुस्सहन्ति, ",
"ja510:18.4":	"तं मे मती होति चरामि धम्मं। ",
"ja510:19.1":	"आसीविसा कुपिता उग्गतेजा, ",
"ja510:19.2":	"डंसन्ति मारेन्तिपि ते मनुस्से; ",
"ja510:19.3":	"न मच्चुनो डंसितुमुस्सहन्ति, ",
"ja510:19.4":	"तं मे मती होति चरामि धम्मं। ",
"ja510:20.1":	"आसीविसा कुपिता यं डंसन्ति, ",
"ja510:20.2":	"तिकिच्छका तेस विसं हनन्ति; ",
"ja510:20.3":	"न मच्चुनो दट्ठविसं हनन्ति, ",
"ja510:20.4":	"तं मे मती होति चरामि धम्मं। ",
"ja510:21.1":	"धम्मन्तरी वेत्तरणी च भोजो, ",
"ja510:21.2":	"विसानि हन्त्वान भुजङ्गमानं; ",
"ja510:21.3":	"सुय्यन्ति ते कालकता तथेव, ",
"ja510:21.4":	"तं मे मती होति चरामि धम्मं। ",
"ja510:22.1":	"विज्जाधरा घोरमधीयमाना, ",
"ja510:22.2":	"अदस्सनं ओसधेहि वजन्ति; ",
"ja510:22.3":	"न मच्चुराजस्स वजन्तदस्सनं, ",
"ja510:22.4":	"तं मे मती होति चरामि धम्मं। ",
"ja510:23.1":	"धम्मो हवे रक्खति धम्मचारिं, ",
"ja510:23.2":	"धम्मो सुचिण्णो सुखमावहाति; ",
"ja510:23.3":	"एसानिसंसो धम्मे सुचिण्णे, ",
"ja510:23.4":	"न दुग्गतिं गच्छति धम्मचारी। ",
"ja510:24.1":	"न हि धम्मो अधम्मो च, ",
"ja510:24.2":	"उभो समविपाकिनो; ",
"ja510:24.3":	"अधम्मो निरयं नेति, ",
"ja510:24.4":	"धम्मो पापेति सुग्गतिन्”ति। ",
"ja510:25.1":	"अयोघरजातकं चुद्दसमं। ",
"ja510:26.1":	"वीसतिनिपातं निट्ठितं। ",
"ja510:27.1":	"तस्सुद्दानं ",
"ja510:28.1":	"मातङ्ग सम्भूत सिवि सिरिमन्तो, ",
"ja510:28.2":	"रोहण हंस सत्तिगुम्बो भल्लातिय; ",
"ja510:28.3":	"सोमनस्स चम्पेय्य ब्रह्म पञ्च- ",
"ja510:28.4":	"पण्डित चिरस्संवत अयोघराति। "
}	
