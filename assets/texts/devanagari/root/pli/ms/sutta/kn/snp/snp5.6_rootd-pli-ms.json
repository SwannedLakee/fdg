{	
"snp5.6:0.1":	"सुत्त निपात ५।६ ",
"snp5.6:0.2":	"धोतकमाणवपुच्छा ",
"snp5.6:1.1":	"“पुच्छामि तं भगवा ब्रूहि मेतं, ",
"snp5.6:1.2":	"(इच्चायस्मा धोतको) ",
"snp5.6:1.3":	"वाचाभिकङ्खामि महेसि तुय्हं; ",
"snp5.6:1.4":	"तव सुत्वान निग्घोसं, ",
"snp5.6:1.5":	"सिक्खे निब्बानमत्तनो”। ",
"snp5.6:2.1":	"“तेनहातप्पं करोहि, ",
"snp5.6:2.2":	"(धोतकाति भगवा) ",
"snp5.6:2.3":	"इधेव निपको सतो; ",
"snp5.6:2.4":	"इतो सुत्वान निग्घोसं, ",
"snp5.6:2.5":	"सिक्खे निब्बानमत्तनो”। ",
"snp5.6:3.1":	"“पस्सामहं देवमनुस्सलोके, ",
"snp5.6:3.2":	"अकिञ्चनं ब्राह्मणमिरियमानं; ",
"snp5.6:3.3":	"तं तं नमस्सामि समन्तचक्खु, ",
"snp5.6:3.4":	"पमुञ्च मं सक्क कथङ्कथाहि”। ",
"snp5.6:4.1":	"“नाहं सहिस्सामि पमोचनाय, ",
"snp5.6:4.2":	"कथङ्कथिं धोतक कञ्चि लोके; ",
"snp5.6:4.3":	"धम्मञ्च सेट्ठं अभिजानमानो, ",
"snp5.6:4.4":	"एवं तुवं ओघमिमं तरेसि”। ",
"snp5.6:5.1":	"“अनुसास ब्रह्मे करुणायमानो, ",
"snp5.6:5.2":	"विवेकधम्मं यमहं विजञ्ञं; ",
"snp5.6:5.3":	"यथाहं आकासोव अब्यापज्जमानो, ",
"snp5.6:5.4":	"इधेव सन्तो असितो चरेय्यं”। ",
"snp5.6:6.1":	"“कित्तयिस्सामि ते सन्तिं, ",
"snp5.6:6.2":	"(धोतकाति भगवा) ",
"snp5.6:6.3":	"दिट्ठे धम्मे अनीतिहं; ",
"snp5.6:6.4":	"यं विदित्वा सतो चरं, ",
"snp5.6:6.5":	"तरे लोके विसत्तिकं”। ",
"snp5.6:7.1":	"“तञ्चाहं अभिनन्दामि, ",
"snp5.6:7.2":	"महेसि सन्तिमुत्तमं; ",
"snp5.6:7.3":	"यं विदित्वा सतो चरं, ",
"snp5.6:7.4":	"तरे लोके विसत्तिकं”। ",
"snp5.6:8.1":	"“यं किञ्चि सम्पजानासि, ",
"snp5.6:8.2":	"(धोतकाति भगवा) ",
"snp5.6:8.3":	"उद्धं अधो तिरियञ्चापि मज्झे; ",
"snp5.6:8.4":	"एतं विदित्वा सङ्गोति लोके, ",
"snp5.6:8.5":	"भवाभवाय माकासि तण्हन्”ति। ",
"snp5.6:8.6":	"धोतकमाणवपुच्छा पञ्चमी। "
}	
