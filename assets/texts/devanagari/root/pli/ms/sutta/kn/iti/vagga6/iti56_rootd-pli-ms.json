{	
"iti56:0.1":	"इतिवुत्तक ५६ ",
"iti56:0.2":	"तिकनिपात ",
"iti56:0.3":	"पठमवग्ग ",
"iti56:0.4":	"पठमआसवसुत्त ",
"iti56:1.1":	"वुत्तञ्हेतं भगवता वुत्तमरहताति मे सुतं: ",
"iti56:2.1":	"“तयोमे, भिक्खवे, आसवा। ",
"iti56:2.2":	"कतमे तयो? ",
"iti56:2.3":	"कामासवो, भवासवो, अविज्जासवो—",
"iti56:2.4":	"इमे खो, भिक्खवे, तयो आसवा”ति। ",
"iti56:2.5":	"एतमत्थं भगवा अवोच। ",
"iti56:2.6":	"तत्थेतं इति वुच्चति: ",
"iti56:3.1":	"“समाहितो सम्पजानो, ",
"iti56:3.2":	"सतो बुद्धस्स सावको; ",
"iti56:3.3":	"आसवे च पजानाति, ",
"iti56:3.4":	"आसवानञ्च सम्भवं। ",
"iti56:4.1":	"यत्थ चेता निरुज्झन्ति, ",
"iti56:4.2":	"मग्गञ्च खयगामिनं; ",
"iti56:4.3":	"आसवानं खया भिक्खु, ",
"iti56:4.4":	"निच्छातो परिनिब्बुतो”ति। ",
"iti56:5.1":	"अयम्पि अत्थो वुत्तो भगवता, इति मे सुतन्ति। ",
"iti56:5.2":	"सत्तमं। "
}	
