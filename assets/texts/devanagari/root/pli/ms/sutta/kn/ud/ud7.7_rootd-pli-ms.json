{	
"ud7.7:0.1":	"उदान ७।७ ",
"ud7.7:0.2":	"पपञ्चखयसुत्त ",
"ud7.7:1.1":	"एवं मे सुतं—",
"ud7.7:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"ud7.7:1.3":	"तेन खो पन समयेन भगवा अत्तनो पपञ्चसञ्ञासङ्खापहानं पच्चवेक्खमानो निसिन्नो होति। ",
"ud7.7:2.1":	"अथ खो भगवा अत्तनो पपञ्चसञ्ञासङ्खापहानं विदित्वा तायं वेलायं इमं उदानं उदानेसि: ",
"ud7.7:3.1":	"“यस्स पपञ्चा ठिति च नत्थि, ",
"ud7.7:3.2":	"सन्दानं पलिघञ्च वीतिवत्तो; ",
"ud7.7:3.3":	"तं नित्तण्हं मुनिं चरन्तं, ",
"ud7.7:3.4":	"नावजानाति सदेवकोपि लोको”ति। ",
"ud7.7:3.5":	"सत्तमं। "
}	
