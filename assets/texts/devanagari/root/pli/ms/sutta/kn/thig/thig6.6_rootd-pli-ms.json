{	
"thig6.6:0.1":	"थेरीगाथा ६।६ ",
"thig6.6:0.2":	"छक्कनिपात ",
"thig6.6:0.3":	"महापजापतिगोतमीथेरीगाथा ",
"thig6.6:1.1":	"“बुद्ध वीर नमो त्यत्थु, ",
"thig6.6:1.2":	"सब्बसत्तानमुत्तम; ",
"thig6.6:1.3":	"यो मं दुक्खा पमोचेसि, ",
"thig6.6:1.4":	"अञ्ञञ्च बहुकं जनं। ",
"thig6.6:2.1":	"सब्बदुक्खं परिञ्ञातं, ",
"thig6.6:2.2":	"हेतुतण्हा विसोसिता; ",
"thig6.6:2.3":	"भावितो अट्ठङ्गिको मग्गो, ",
"thig6.6:2.4":	"निरोधो फुसितो मया। ",
"thig6.6:3.1":	"माता पुत्तो पिता भाता, ",
"thig6.6:3.2":	"अय्यका च पुरे अहुं; ",
"thig6.6:3.3":	"यथाभुच्चमजानन्ती, ",
"thig6.6:3.4":	"संसरिंहं अनिब्बिसं। ",
"thig6.6:4.1":	"दिट्ठो हि मे सो भगवा, ",
"thig6.6:4.2":	"अन्तिमोयं समुस्सयो; ",
"thig6.6:4.3":	"विक्खीणो जातिसंसारो, ",
"thig6.6:4.4":	"नत्थि दानि पुनब्भवो। ",
"thig6.6:5.1":	"आरद्धवीरिये पहितत्ते, ",
"thig6.6:5.2":	"निच्चं दळ्हपरक्कमे; ",
"thig6.6:5.3":	"समग्गे सावके पस्से, ",
"thig6.6:5.4":	"एसा बुद्धान वन्दना। ",
"thig6.6:6.1":	"बहूनं वत अत्थाय, ",
"thig6.6:6.2":	"माया जनयि गोतमं; ",
"thig6.6:6.3":	"ब्याधिमरणतुन्नानं, ",
"thig6.6:6.4":	"दुक्खक्खन्धं ब्यपानुदी”ति। ",
"thig6.6:7.1":	"… महापजापतिगोतमी थेरी …। "
}	
