{	
"iti54:0.1":	"इतिवुत्तक ५४ ",
"iti54:0.2":	"तिकनिपात ",
"iti54:0.3":	"पठमवग्ग ",
"iti54:0.4":	"पठमएसनासुत्त ",
"iti54:1.1":	"वुत्तञ्हेतं भगवता वुत्तमरहताति मे सुतं: ",
"iti54:2.1":	"“तिस्सो इमा, भिक्खवे, एसना। ",
"iti54:2.2":	"कतमा तिस्सो? ",
"iti54:2.3":	"कामेसना, भवेसना, ब्रह्मचरियेसना—",
"iti54:2.4":	"इमा खो, भिक्खवे, तिस्सो एसना”ति। ",
"iti54:2.5":	"एतमत्थं भगवा अवोच। ",
"iti54:2.6":	"तत्थेतं इति वुच्चति: ",
"iti54:3.1":	"“समाहितो सम्पजानो, ",
"iti54:3.2":	"सतो बुद्धस्स सावको; ",
"iti54:3.3":	"एसना च पजानाति, ",
"iti54:3.4":	"एसनानञ्च सम्भवं। ",
"iti54:4.1":	"यत्थ चेता निरुज्झन्ति, ",
"iti54:4.2":	"मग्गञ्च खयगामिनं; ",
"iti54:4.3":	"एसनानं खया भिक्खु, ",
"iti54:4.4":	"निच्छातो परिनिब्बुतो”ति। ",
"iti54:5.1":	"अयम्पि अत्थो वुत्तो भगवता, इति मे सुतन्ति। ",
"iti54:5.2":	"पञ्चमं। "
}	
