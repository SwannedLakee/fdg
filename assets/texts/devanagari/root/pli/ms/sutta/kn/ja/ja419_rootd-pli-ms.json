{	
"ja419:0.1":	"जातक ",
"ja419:0.2":	"अट्ठकनिपात ",
"ja419:0.3":	"कच्चानिवग्ग ",
"ja419:0.4":	"३। सुलसाजातक ",
"ja419:1.1":	"“इदं सुवण्णकायूरं, ",
"ja419:1.2":	"मुत्ता वेळुरिया बहू; ",
"ja419:1.3":	"सब्बं हरस्सु भद्दन्ते, ",
"ja419:1.4":	"मञ्च दासीति सावय”। ",
"ja419:2.1":	"“ओरोपयस्सु कल्याणि, ",
"ja419:2.2":	"मा बाळ्हं परिदेवसि; ",
"ja419:2.3":	"न चाहं अभिजानामि, ",
"ja419:2.4":	"अहन्त्वा धनमाभतं”। ",
"ja419:3.1":	"“यतो सरामि अत्तानं, ",
"ja419:3.2":	"यतो पत्तास्मि विञ्ञुतं; ",
"ja419:3.3":	"न चाहं अभिजानामि, ",
"ja419:3.4":	"अञ्ञं पियतरं तया। ",
"ja419:4.1":	"एहि तं उपगूहिस्सं, ",
"ja419:4.2":	"करिस्सञ्च पदक्खिणं; ",
"ja419:4.3":	"न हि दानि पुन अत्थि, ",
"ja419:4.4":	"मम तुय्हञ्च सङ्गमो”। ",
"ja419:5.1":	"“न हि सब्बेसु ठानेसु, ",
"ja419:5.2":	"पुरिसो होति पण्डितो; ",
"ja419:5.3":	"इत्थीपि पण्डिता होति, ",
"ja419:5.4":	"तत्थ तत्थ विचक्खणा। ",
"ja419:6.1":	"न हि सब्बेसु ठानेसु, ",
"ja419:6.2":	"पुरिसो होति पण्डितो; ",
"ja419:6.3":	"इत्थीपि पण्डिता होति, ",
"ja419:6.4":	"लहुं अत्थं विचिन्तिका। ",
"ja419:7.1":	"लहुञ्च वत खिप्पञ्च, ",
"ja419:7.2":	"निकट्ठे समचेतयि; ",
"ja419:7.3":	"मिगं पुण्णायतेनेव, ",
"ja419:7.4":	"सुलसा सत्तुकं वधि। ",
"ja419:8.1":	"योध उप्पतितं अत्थं, ",
"ja419:8.2":	"न खिप्पमनुबुज्झति; ",
"ja419:8.3":	"सो हञ्ञति मन्दमति, ",
"ja419:8.4":	"चोरोव गिरिगब्भरे। ",
"ja419:9.1":	"यो च उप्पतितं अत्थं, ",
"ja419:9.2":	"खिप्पमेव निबोधति; ",
"ja419:9.3":	"मुच्चते सत्तुसम्बाधा, ",
"ja419:9.4":	"सुलसा सत्तुकामिवा”ति। ",
"ja419:10.1":	"सुलसाजातकं ततियं। "
}	
