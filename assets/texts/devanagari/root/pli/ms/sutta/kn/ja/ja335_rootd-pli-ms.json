{	
"ja335:0.1":	"जातक ",
"ja335:0.2":	"चतुक्कनिपात ",
"ja335:0.3":	"कोकिलवग्ग ",
"ja335:0.4":	"५। जम्बुकजातक ",
"ja335:1.1":	"“ब्रहा पवड्ढकायो सो, ",
"ja335:1.2":	"दीघदाठो च जम्बुक; ",
"ja335:1.3":	"न त्वं तत्थ कुले जातो, ",
"ja335:1.4":	"यत्थ गण्हन्ति कुञ्जरं”। ",
"ja335:2.1":	"“असीहो सीहमानेन, ",
"ja335:2.2":	"यो अत्तानं विकुब्बति; ",
"ja335:2.3":	"कोत्थूव गजमासज्ज, ",
"ja335:2.4":	"सेति भूम्या अनुत्थुनं। ",
"ja335:3.1":	"यसस्सिनो उत्तमपुग्गलस्स, ",
"ja335:3.2":	"सञ्जातखन्धस्स महब्बलस्स; ",
"ja335:3.3":	"असमेक्खिय थामबलूपपत्तिं, ",
"ja335:3.4":	"स सेति नागेन हतोयं जम्बुको। ",
"ja335:4.1":	"यो चीध कम्मं कुरुते पमाय, ",
"ja335:4.2":	"थामब्बलं अत्तनि संविदित्वा; ",
"ja335:4.3":	"जप्पेन मन्तेन सुभासितेन, ",
"ja335:4.4":	"परिक्खवा सो विपुलं जिनाती”ति। ",
"ja335:5.1":	"जम्बुकजातकं पञ्चमं। "
}	
