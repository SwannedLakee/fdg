{	
"ja449:0.1":	"जातक ",
"ja449:0.2":	"दसकनिपात ",
"ja449:0.3":	"चतुद्वारवग्ग ",
"ja449:0.4":	"११। मट्ठकुण्डलीजातक ",
"ja449:1.1":	"“अलङ्कतो मट्ठकुण्डली, ",
"ja449:1.2":	"मालधारी हरिचन्दनुस्सदो; ",
"ja449:1.3":	"बाहा पग्गय्ह कन्दसि, ",
"ja449:1.4":	"वनमज्झे किं दुक्खितो तुवं”। ",
"ja449:2.1":	"“सोवण्णमयो पभस्सरो, ",
"ja449:2.2":	"उप्पन्नो रथपञ्जरो मम; ",
"ja449:2.3":	"तस्स चक्कयुगं न विन्दामि, ",
"ja449:2.4":	"तेन दुक्खेन जहामि जीवितं”। ",
"ja449:3.1":	"“सोवण्णमयं मणीमयं, ",
"ja449:3.2":	"लोहमयं अथ रूपियामयं; ",
"ja449:3.3":	"पावद रथं करिस्सामि ते, ",
"ja449:3.4":	"चक्कयुगं पटिपादयामि तं”। ",
"ja449:4.1":	"“सो माणवो तस्स पावदि, ",
"ja449:4.2":	"चन्दसूरिया उभयेत्थ भातरो; ",
"ja449:4.3":	"सोवण्णमयो रथो मम, ",
"ja449:4.4":	"तेन चक्कयुगेन सोभति”। ",
"ja449:5.1":	"“बालो खो त्वंसि माणव, ",
"ja449:5.2":	"यो त्वं पत्थयसे अपत्थियं; ",
"ja449:5.3":	"मञ्ञामि तुवं मरिस्ससि, ",
"ja449:5.4":	"न हि त्वं लच्छसि चन्दसूरिये”। ",
"ja449:6.1":	"“गमनागमनम्पि दिस्सति, ",
"ja449:6.2":	"वण्णधातु उभयेत्थ वीथियो; ",
"ja449:6.3":	"पेतो पन नेव दिस्सति, ",
"ja449:6.4":	"को नु खो कन्दतं बाल्यतरो”। ",
"ja449:7.1":	"“सच्चं खो वदेसि माणव, ",
"ja449:7.2":	"अहमेव कन्दतं बाल्यतरो; ",
"ja449:7.3":	"चन्दं विय दारको रुदं, ",
"ja449:7.4":	"पेतं कालकताभिपत्थये। ",
"ja449:8.1":	"आदित्तं वत मं सन्तं, ",
"ja449:8.2":	"घतसित्तंव पावकं; ",
"ja449:8.3":	"वारिना विय ओसिञ्चं, ",
"ja449:8.4":	"सब्बं निब्बापये दरं। ",
"ja449:9.1":	"अब्बही वत मे सल्लं, ",
"ja449:9.2":	"यमासि हदयस्सितं; ",
"ja449:9.3":	"यो मे सोकपरेतस्स, ",
"ja449:9.4":	"पुत्तसोकं अपानुदि। ",
"ja449:10.1":	"सोहं अब्बूळ्हसल्लोस्मि, ",
"ja449:10.2":	"वीतसोको अनाविलो; ",
"ja449:10.3":	"न सोचामि न रोदामि, ",
"ja449:10.4":	"तव सुत्वान माणवा”ति। ",
"ja449:11.1":	"मट्ठकुण्डलीजातकं एकादसमं। "
}	
