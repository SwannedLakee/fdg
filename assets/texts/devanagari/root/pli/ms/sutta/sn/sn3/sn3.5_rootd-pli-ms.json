{	
"sn3.5:0.1":	"संयुत्त निकाय ३।५ ",
"sn3.5:0.2":	"१। पठमवग्ग ",
"sn3.5:0.3":	"अत्तरक्खितसुत्त ",
"sn3.5:1.1":	"सावत्थिनिदानं। ",
"sn3.5:1.2":	"एकमन्तं निसिन्नो खो राजा पसेनदि कोसलो भगवन्तं एतदवोच: ",
"sn3.5:1.3":	"“इध मय्हं, भन्ते, रहोगतस्स पटिसल्लीनस्स एवं चेतसो परिवितक्को उदपादि: ",
"sn3.5:1.4":	"‘केसं नु खो रक्खितो अत्ता, केसं अरक्खितो अत्ता’ति? ",
"sn3.5:1.5":	"तस्स मय्हं, भन्ते, एतदहोसि: ",
"sn3.5:1.6":	"‘ये खो केचि कायेन दुच्चरितं चरन्ति, वाचाय दुच्चरितं चरन्ति, मनसा दुच्चरितं चरन्ति; ",
"sn3.5:1.7":	"तेसं अरक्खितो अत्ता। ",
"sn3.5:1.8":	"किञ्चापि ते हत्थिकायो वा रक्खेय्य, अस्सकायो वा रक्खेय्य, रथकायो वा रक्खेय्य, पत्तिकायो वा रक्खेय्य; ",
"sn3.5:1.9":	"अथ खो तेसं अरक्खितो अत्ता। ",
"sn3.5:1.10":	"तं किस्स हेतु? ",
"sn3.5:1.11":	"बाहिरा हेसा रक्खा, नेसा रक्खा अज्झत्तिका; ",
"sn3.5:1.12":	"तस्मा तेसं अरक्खितो अत्ता। ",
"sn3.5:1.13":	"ये च खो केचि कायेन सुचरितं चरन्ति, वाचाय सुचरितं चरन्ति, मनसा सुचरितं चरन्ति; ",
"sn3.5:1.14":	"तेसं रक्खितो अत्ता। ",
"sn3.5:1.15":	"किञ्चापि ते नेव हत्थिकायो रक्खेय्य, न अस्सकायो रक्खेय्य, न रथकायो रक्खेय्य, न पत्तिकायो रक्खेय्य; ",
"sn3.5:1.16":	"अथ खो तेसं रक्खितो अत्ता। ",
"sn3.5:1.17":	"तं किस्स हेतु? ",
"sn3.5:1.18":	"अज्झत्तिका हेसा रक्खा, नेसा रक्खा बाहिरा; ",
"sn3.5:1.19":	"तस्मा तेसं रक्खितो अत्ता’”ति। ",
"sn3.5:2.1":	"“एवमेतं, महाराज, एवमेतं, महाराज। ",
"sn3.5:2.2":	"ये हि केचि, महाराज, कायेन दुच्चरितं चरन्ति …पे… ",
"sn3.5:2.3":	"तेसं अरक्खितो अत्ता। ",
"sn3.5:2.4":	"तं किस्स हेतु? ",
"sn3.5:2.5":	"बाहिरा हेसा, महाराज, रक्खा, नेसा रक्खा अज्झत्तिका; ",
"sn3.5:2.6":	"तस्मा तेसं अरक्खितो अत्ता। ",
"sn3.5:2.7":	"ये हि केचि, महाराज, कायेन सुचरितं चरन्ति, वाचाय सुचरितं चरन्ति, मनसा सुचरितं चरन्ति; ",
"sn3.5:2.8":	"तेसं रक्खितो अत्ता। ",
"sn3.5:2.9":	"किञ्चापि ते नेव हत्थिकायो रक्खेय्य, न अस्सकायो रक्खेय्य, न रथकायो रक्खेय्य, न पत्तिकायो रक्खेय्य; ",
"sn3.5:2.10":	"अथ खो तेसं रक्खितो अत्ता। ",
"sn3.5:2.11":	"तं किस्स हेतु? ",
"sn3.5:2.12":	"अज्झत्तिका हेसा, महाराज, रक्खा, नेसा रक्खा बाहिरा; ",
"sn3.5:2.13":	"तस्मा तेसं रक्खितो अत्ता”ति। ",
"sn3.5:2.14":	"इदमवोच …पे… ",
"sn3.5:3.1":	"“कायेन संवरो साधु, ",
"sn3.5:3.2":	"साधु वाचाय संवरो; ",
"sn3.5:3.3":	"मनसा संवरो साधु, ",
"sn3.5:3.4":	"साधु सब्बत्थ संवरो; ",
"sn3.5:3.5":	"सब्बत्थ संवुतो लज्जी, ",
"sn3.5:3.6":	"रक्खितोति पवुच्चती”ति। "
}	
