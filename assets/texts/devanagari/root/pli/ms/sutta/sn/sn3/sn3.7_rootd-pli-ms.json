{	
"sn3.7:0.1":	"संयुत्त निकाय ३।७ ",
"sn3.7:0.2":	"१। पठमवग्ग ",
"sn3.7:0.3":	"अड्डकरणसुत्त ",
"sn3.7:1.1":	"सावत्थिनिदानं। ",
"sn3.7:1.2":	"एकमन्तं निसिन्नो खो राजा पसेनदि कोसलो भगवन्तं एतदवोच: ",
"sn3.7:1.3":	"“इधाहं, भन्ते, अड्डकरणे निसिन्नो पस्सामि खत्तियमहासालेपि ब्राह्मणमहासालेपि गहपतिमहासालेपि अड्ढे महद्धने महाभोगे पहूतजातरूपरजते पहूतवित्तूपकरणे पहूतधनधञ्ञे कामहेतु कामनिदानं कामाधिकरणं सम्पजानमुसा भासन्ते। ",
"sn3.7:1.4":	"तस्स मय्हं, भन्ते, एतदहोसि: ",
"sn3.7:1.5":	"‘अलं दानि मे अड्डकरणेन, भद्रमुखो दानि अड्डकरणेन पञ्ञायिस्सती’”ति। ",
"sn3.7:2.1":	"“एवमेतं, महाराज, एवमेतं, महाराज। ",
"sn3.7:2.2":	"येपि ते, महाराज, खत्तियमहासाला ब्राह्मणमहासाला गहपतिमहासाला अड्ढा महद्धना महाभोगा पहूतजातरूपरजता पहूतवित्तूपकरणा पहूतधनधञ्ञा कामहेतु कामनिदानं कामाधिकरणं सम्पजानमुसा भासन्ति; ",
"sn3.7:2.3":	"तेसं तं भविस्सति दीघरत्तं अहिताय दुक्खाया”ति। ",
"sn3.7:2.4":	"इदमवोच …पे… ",
"sn3.7:3.1":	"“सारत्ता कामभोगेसु, ",
"sn3.7:3.2":	"गिद्धा कामेसु मुच्छिता; ",
"sn3.7:3.3":	"अतिसारं न बुज्झन्ति, ",
"sn3.7:3.4":	"मच्छा खिप्पंव ओड्डितं; ",
"sn3.7:3.5":	"पच्छासं कटुकं होति, ",
"sn3.7:3.6":	"विपाको हिस्स पापको”ति। "
}	
