{	
"sn4.2:0.1":	"संयुत्त निकाय ४।२ ",
"sn4.2:0.2":	"१। पठमवग्ग ",
"sn4.2:0.3":	"हत्थिराजवण्णसुत्त ",
"sn4.2:1.1":	"एवं मे सुतं—",
"sn4.2:1.2":	"एकं समयं भगवा उरुवेलायं विहरति नज्जा नेरञ्जराय तीरे अजपालनिग्रोधमूले पठमाभिसम्बुद्धो। ",
"sn4.2:1.3":	"तेन खो पन समयेन भगवा रत्तन्धकारतिमिसायं अब्भोकासे निसिन्नो होति, देवो च एकमेकं फुसायति। ",
"sn4.2:1.4":	"अथ खो मारो पापिमा भगवतो भयं छम्भितत्तं लोमहंसं उप्पादेतुकामो महन्तं हत्थिराजवण्णं अभिनिम्मिनित्वा येन भगवा तेनुपसङ्कमि। ",
"sn4.2:1.5":	"सेय्यथापि नाम महाअरिट्ठको मणि; ",
"sn4.2:1.6":	"एवमस्स सीसं होति। ",
"sn4.2:1.7":	"सेय्यथापि नाम सुद्धं रूपियं; ",
"sn4.2:1.8":	"एवमस्स दन्ता होन्ति। ",
"sn4.2:1.9":	"सेय्यथापि नाम महती नङ्गलीसा; ",
"sn4.2:1.10":	"एवमस्स सोण्डो होति। ",
"sn4.2:1.11":	"अथ खो भगवा “मारो अयं पापिमा” इति विदित्वा मारं पापिमन्तं गाथाय अज्झभासि: ",
"sn4.2:2.1":	"“संसरं दीघमद्धानं, ",
"sn4.2:2.2":	"वण्णं कत्वा सुभासुभं; ",
"sn4.2:2.3":	"अलं ते तेन पापिम, ",
"sn4.2:2.4":	"निहतो त्वमसि अन्तका”ति। ",
"sn4.2:3.1":	"अथ खो मारो पापिमा “जानाति मं भगवा, जानाति मं सुगतो”ति दुक्खी दुम्मनो तत्थेवन्तरधायीति। "
}	
