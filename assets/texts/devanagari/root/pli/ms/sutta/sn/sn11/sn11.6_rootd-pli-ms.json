{	
"sn11.6:0.1":	"संयुत्त निकाय ११।६ ",
"sn11.6:0.2":	"१। पठमवग्ग ",
"sn11.6:0.3":	"कुलावकसुत्त ",
"sn11.6:1.1":	"सावत्थियं। ",
"sn11.6:1.2":	"“भूतपुब्बं, भिक्खवे, देवासुरसङ्गामो समुपब्यूळ्हो अहोसि। ",
"sn11.6:1.3":	"तस्मिं खो पन, भिक्खवे, सङ्गामे असुरा जिनिंसु, देवा पराजिनिंसु। ",
"sn11.6:1.4":	"पराजिता च खो, भिक्खवे, देवा अपायंस्वेव उत्तरेनमुखा, अभियंस्वेव ने असुरा। ",
"sn11.6:1.5":	"अथ खो, भिक्खवे, सक्को देवानमिन्दो मातलि सङ्गाहकं गाथाय अज्झभासि: ",
"sn11.6:2.1":	"‘कुलावका मातलि सिम्बलिस्मिं, ",
"sn11.6:2.2":	"ईसामुखेन परिवज्जयस्सु; ",
"sn11.6:2.3":	"कामं चजाम असुरेसु पाणं, ",
"sn11.6:2.4":	"मायिमे दिजा विकुलावका अहेसुन्’ति। ",
"sn11.6:3.1":	"‘एवं, भद्दन्तवा’ति खो, भिक्खवे, मातलि सङ्गाहको सक्कस्स देवानमिन्दस्स पटिस्सुत्वा सहस्सयुत्तं आजञ्ञरथं पच्चुदावत्तेसि। ",
"sn11.6:3.2":	"अथ खो, भिक्खवे, असुरानं एतदहोसि: ",
"sn11.6:3.3":	"‘पच्चुदावत्तो खो दानि सक्कस्स देवानमिन्दस्स सहस्सयुत्तो आजञ्ञरथो। ",
"sn11.6:3.4":	"दुतियम्पि खो देवा असुरेहि सङ्गामेस्सन्ती’ति भीता असुरपुरमेव पाविसिंसु। ",
"sn11.6:3.5":	"इति खो, भिक्खवे, सक्कस्स देवानमिन्दस्स धम्मेन जयो अहोसी”ति। "
}	
