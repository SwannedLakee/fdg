{	
"sn56.61:0.1":	"संयुत्त निकाय ५६।६१ ",
"sn56.61:0.2":	"७। पठमआमकधञ्ञपेय्यालवग्ग ",
"sn56.61:0.3":	"अञ्ञत्रसुत्त ",
"sn56.61:1.1":	"अथ खो भगवा परित्तं नखसिखायं पंसुं आरोपेत्वा भिक्खू आमन्तेसि: ",
"sn56.61:1.2":	"“तं किं मञ्ञथ, भिक्खवे, ",
"sn56.61:1.3":	"कतमं नु खो बहुतरं—यो वायं मया परित्तो नखसिखायं पंसु आरोपितो, अयं वा महापथवी”ति? ",
"sn56.61:1.4":	"“एतदेव, भन्ते, बहुतरं, यदिदं—महापथवी; अप्पमत्तकायं भगवता परित्तो नखसिखायं पंसु आरोपितो। ",
"sn56.61:1.5":	"सङ्खम्पि न उपेति, उपनिधम्पि न उपेति, कलभागम्पि न उपेति महापथविं उपनिधाय भगवता परित्तो नखसिखायं पंसु आरोपितो”ति। ",
"sn56.61:2.1":	"“एवमेव खो, भिक्खवे, अप्पमत्तका ते सत्ता ये मनुस्सेसु पच्चाजायन्ति; अथ खो एतेव बहुतरा सत्ता ये अञ्ञत्र मनुस्सेहि पच्चाजायन्ति। ",
"sn56.61:2.2":	"तं किस्स हेतु? ",
"sn56.61:2.3":	"अदिट्ठत्ता, भिक्खवे, चतुन्नं अरियसच्चानं। ",
"sn56.61:2.4":	"कतमेसं चतुन्नं? ",
"sn56.61:2.5":	"दुक्खस्स अरियसच्चस्स …पे… दुक्खनिरोधगामिनिया पटिपदाय अरियसच्चस्स। ",
"sn56.61:3.1":	"तस्मातिह, भिक्खवे, ‘इदं दुक्खन्’ति योगो करणीयो …पे… ‘अयं दुक्खनिरोधगामिनी पटिपदा’ति योगो करणीयो”ति। ",
"sn56.61:3.2":	"पठमं। "
}	
