{	
"sn22.117:0.1":	"संयुत्त निकाय २२।११७ ",
"sn22.117:0.2":	"१२। धम्मकथिकवग्ग ",
"sn22.117:0.3":	"बन्धनसुत्त ",
"sn22.117:1.1":	"सावत्थिनिदानं। ",
"sn22.117:1.2":	"“इध, भिक्खवे, अस्सुतवा पुथुज्जनो अरियानं अदस्सावी …पे… सप्पुरिसधम्मे अविनीतो ",
"sn22.117:1.3":	"रूपं अत्ततो समनुपस्सति, रूपवन्तं वा अत्तानं; अत्तनि वा रूपं, रूपस्मिं वा अत्तानं। ",
"sn22.117:1.4":	"अयं वुच्चति, भिक्खवे, अस्सुतवा पुथुज्जनो रूपबन्धनबद्धो सन्तरबाहिरबन्धनबद्धो अतीरदस्सी अपारदस्सी, बद्धो जीयति बद्धो मीयति बद्धो अस्मा लोका परं लोकं गच्छति। ",
"sn22.117:1.5":	"वेदनं अत्ततो समनुपस्सति …पे… वेदनाय वा अत्तानं। ",
"sn22.117:1.6":	"अयं वुच्चति, भिक्खवे, अस्सुतवा पुथुज्जनो वेदनाबन्धनबद्धो सन्तरबाहिरबन्धनबद्धो अतीरदस्सी अपारदस्सी, बद्धो जीयति बद्धो मीयति बद्धो अस्मा लोका परं लोकं गच्छति। ",
"sn22.117:1.7":	"सञ्ञं … ",
"sn22.117:1.8":	"सङ्खारे … ",
"sn22.117:1.9":	"विञ्ञाणं अत्ततो समनुपस्सति …पे… ",
"sn22.117:1.10":	"अयं वुच्चति, भिक्खवे, अस्सुतवा पुथुज्जनो विञ्ञाणबन्धनबद्धो सन्तरबाहिरबन्धनबद्धो अतीरदस्सी अपारदस्सी, बद्धो जीयति बद्धो मीयति बद्धो अस्मा लोका परं लोकं गच्छति। ",
"sn22.117:2.1":	"सुतवा च खो, भिक्खवे, अरियसावको अरियानं दस्सावी …पे… सप्पुरिसधम्मे सुविनीतो ",
"sn22.117:2.2":	"न रूपं अत्ततो समनुपस्सति, न रूपवन्तं वा अत्तानं; न अत्तनि वा रूपं, न रूपस्मिं वा अत्तानं। ",
"sn22.117:2.3":	"अयं वुच्चति, भिक्खवे, सुतवा अरियसावको न रूपबन्धनबद्धो, न सन्तरबाहिरबन्धनबद्धो, तीरदस्सी, पारदस्सी; ‘परिमुत्तो सो दुक्खस्मा’ति वदामि। ",
"sn22.117:2.4":	"न वेदनं अत्ततो …पे… ",
"sn22.117:2.5":	"न सञ्ञं अत्ततो …पे… ",
"sn22.117:2.6":	"न सङ्खारे अत्ततो …पे… ",
"sn22.117:2.7":	"न विञ्ञाणं अत्ततो समनुपस्सति …पे… ",
"sn22.117:2.8":	"अयं वुच्चति, भिक्खवे, सुतवा अरियसावको न विञ्ञाणबन्धनबद्धो, न सन्तरबाहिरबन्धनबद्धो, तीरदस्सी, पारदस्सी, ‘परिमुत्तो सो दुक्खस्मा’ति वदामी”ति। ",
"sn22.117:2.9":	"पञ्चमं। "
}	
