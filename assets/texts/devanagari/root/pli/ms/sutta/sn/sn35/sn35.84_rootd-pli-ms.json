{	
"sn35.84:0.1":	"संयुत्त निकाय ३५।८४ ",
"sn35.84:0.2":	"९। छन्नवग्ग ",
"sn35.84:0.3":	"पलोकधम्मसुत्त ",
"sn35.84:1.1":	"सावत्थिनिदानं। ",
"sn35.84:1.2":	"अथ खो आयस्मा आनन्दो येन भगवा तेनुपसङ्कमि …पे… एकमन्तं निसिन्नो खो आयस्मा आनन्दो भगवन्तं एतदवोच: ",
"sn35.84:2.1":	"“‘लोको, लोको’ति, भन्ते, वुच्चति। ",
"sn35.84:2.2":	"कित्तावता नु खो, भन्ते, लोकोति वुच्चती”ति? ",
"sn35.84:2.3":	"“यं खो, आनन्द, पलोकधम्मं, अयं वुच्चति अरियस्स विनये लोको। ",
"sn35.84:2.4":	"किञ्च, आनन्द, पलोकधम्मं? ",
"sn35.84:2.5":	"चक्खु खो, आनन्द, पलोकधम्मं, रूपा पलोकधम्मा, चक्खुविञ्ञाणं पलोकधम्मं, चक्खुसम्फस्सो पलोकधम्मो, यम्पिदं चक्खुसम्फस्सपच्चया …पे… तम्पि पलोकधम्मं …पे… ",
"sn35.84:2.6":	"जिव्हा पलोकधम्मा, रसा पलोकधम्मा, जिव्हाविञ्ञाणं पलोकधम्मं, जिव्हासम्फस्सो पलोकधम्मो, यम्पिदं जिव्हासम्फस्सपच्चया …पे… तम्पि पलोकधम्मं …पे… ",
"sn35.84:2.7":	"मनो पलोकधम्मो, धम्मा पलोकधम्मा, मनोविञ्ञाणं पलोकधम्मं, मनोसम्फस्सो पलोकधम्मो, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि पलोकधम्मं। ",
"sn35.84:2.8":	"यं खो, आनन्द, पलोकधम्मं, अयं वुच्चति अरियस्स विनये लोको”ति। ",
"sn35.84:2.9":	"पठमं। "
}	
