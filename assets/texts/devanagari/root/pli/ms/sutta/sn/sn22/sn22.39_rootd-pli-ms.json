{	
"sn22.39:0.1":	"संयुत्त निकाय २२।३९ ",
"sn22.39:0.2":	"४। नतुम्हाकवग्ग ",
"sn22.39:0.3":	"अनुधम्मसुत्त ",
"sn22.39:1.1":	"सावत्थिनिदानं। ",
"sn22.39:1.2":	"“धम्मानुधम्मप्पटिपन्नस्स, भिक्खवे, भिक्खुनो अयमनुधम्मो होति ",
"sn22.39:1.3":	"यं रूपे निब्बिदाबहुलो विहरेय्य, वेदनाय निब्बिदाबहुलो विहरेय्य, सञ्ञाय निब्बिदाबहुलो विहरेय्य, सङ्खारेसु निब्बिदाबहुलो विहरेय्य, विञ्ञाणे निब्बिदाबहुलो विहरेय्य। ",
"sn22.39:1.4":	"यो रूपे निब्बिदाबहुलो विहरन्तो, वेदनाय … सञ्ञाय … सङ्खारेसु निब्बिदाबहुलो विहरन्तो, विञ्ञाणे निब्बिदाबहुलो विहरन्तो रूपं परिजानाति, वेदनं … सञ्ञं … सङ्खारे … विञ्ञाणं परिजानाति, ",
"sn22.39:1.5":	"सो रूपं परिजानं, वेदनं … सञ्ञं … सङ्खारे … विञ्ञाणं परिजानं परिमुच्चति रूपम्हा, परिमुच्चति वेदनाय, परिमुच्चति सञ्ञाय, परिमुच्चति सङ्खारेहि, परिमुच्चति विञ्ञाणम्हा, ",
"sn22.39:1.6":	"परिमुच्चति जातिया जरामरणेन सोकेहि परिदेवेहि दुक्खेहि दोमनस्सेहि उपायासेहि, परिमुच्चति दुक्खस्माति वदामी”ति। ",
"sn22.39:1.7":	"सत्तमं। "
}	
