{	
"sn48.54:0.1":	"संयुत्त निकाय ४८।५४ ",
"sn48.54:0.2":	"६। सूकरखतवग्ग ",
"sn48.54:0.3":	"पदसुत्त ",
"sn48.54:1.1":	"“सेय्यथापि, भिक्खवे, यानि कानिचि जङ्गलानं पाणानं पदजातानि सब्बानि तानि हत्थिपदे समोधानं गच्छन्ति, हत्थिपदं तेसं अग्गमक्खायति, यदिदं—महन्तत्तेन; ",
"sn48.54:1.2":	"एवमेव खो, भिक्खवे, यानि कानिचि पदानि बोधाय संवत्तन्ति, पञ्ञिन्द्रियं पदं तेसं अग्गमक्खायति, यदिदं—बोधाय। ",
"sn48.54:1.3":	"कतमानि च, भिक्खवे, पदानि बोधाय संवत्तन्ति? ",
"sn48.54:1.4":	"सद्धिन्द्रियं, भिक्खवे, पदं, तं बोधाय संवत्तति; ",
"sn48.54:1.5":	"वीरियिन्द्रियं पदं, तं बोधाय संवत्तति; ",
"sn48.54:1.6":	"सतिन्द्रियं पदं, तं बोधाय संवत्तति; ",
"sn48.54:1.7":	"समाधिन्द्रियं पदं, तं बोधाय संवत्तति; ",
"sn48.54:1.8":	"पञ्ञिन्द्रियं पदं, तं बोधाय संवत्तति। ",
"sn48.54:1.9":	"सेय्यथापि, भिक्खवे, यानि कानिचि जङ्गलानं पाणानं पदजातानि सब्बानि तानि हत्थिपदे समोधानं गच्छन्ति, हत्थिपदं तेसं अग्गमक्खायति, यदिदं—महन्तत्तेन; ",
"sn48.54:1.10":	"एवमेव खो, भिक्खवे, यानि कानिचि पदानि बोधाय संवत्तन्ति, पञ्ञिन्द्रियं पदं तेसं अग्गमक्खायति, यदिदं—बोधाया”ति। ",
"sn48.54:1.11":	"चतुत्थं। "
}	
