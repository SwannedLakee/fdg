{	
"sn24.5:0.1":	"संयुत्त निकाय २४।५ ",
"sn24.5:0.2":	"१। सोतापत्तिवग्ग ",
"sn24.5:0.3":	"नत्थिदिन्नसुत्त ",
"sn24.5:1.1":	"सावत्थिनिदानं। ",
"sn24.5:1.2":	"“किस्मिं नु खो, भिक्खवे, सति किं उपादाय, किं अभिनिविस्स एवं दिट्ठि उप्पज्जति: ",
"sn24.5:1.3":	"‘नत्थि दिन्नं, नत्थि यिट्ठं, नत्थि हुतं, नत्थि सुकतदुक्कटानं कम्मानं फलं विपाको; नत्थि अयं लोको, नत्थि परो लोको, नत्थि माता, नत्थि पिता, नत्थि सत्ता ओपपातिका; नत्थि लोके समणब्राह्मणा सम्मग्गता सम्मापटिपन्ना ये इमञ्च लोकं परञ्च लोकं सयं अभिञ्ञा सच्छिकत्वा पवेदेन्ति। ",
"sn24.5:1.4":	"चातुमहाभूतिको अयं पुरिसो यदा कालं करोति पथवी पथवीकायं अनुपेति अनुपगच्छति, आपो आपोकायं अनुपेति अनुपगच्छति, तेजो तेजोकायं अनुपेति अनुपगच्छति, वायो वायोकायं अनुपेति अनुपगच्छति। ",
"sn24.5:1.5":	"आकासं इन्द्रियानि सङ्कमन्ति। ",
"sn24.5:1.6":	"आसन्दिपञ्चमा पुरिसा मतं आदाय गच्छन्ति। ",
"sn24.5:1.7":	"याव आळाहना पदानि पञ्ञायन्ति। ",
"sn24.5:1.8":	"कापोतकानि अट्ठीनि भवन्ति। ",
"sn24.5:1.9":	"भस्सन्ता आहुतियो। ",
"sn24.5:1.10":	"दत्तुपञ्ञत्तं यदिदं दानं। ",
"sn24.5:1.11":	"तेसं तुच्छं मुसा विलापो ये केचि अत्थिकवादं वदन्ति। ",
"sn24.5:1.12":	"बाले च पण्डिते च कायस्स भेदा उच्छिज्जन्ति विनस्सन्ति न होन्ति परं मरणा’”ति? ",
"sn24.5:1.13":	"“भगवंमूलका नो, भन्ते, धम्मा …पे… ",
"sn24.5:2.1":	"“रूपे खो, भिक्खवे, सति, रूपं उपादाय, रूपं अभिनिविस्स एवं दिट्ठि उप्पज्जति: ",
"sn24.5:2.2":	"‘नत्थि दिन्नं, नत्थि यिट्ठं …पे… ",
"sn24.5:2.3":	"कायस्स भेदा उच्छिज्जन्ति विनस्सन्ति न होन्ति परं मरणा’ति। ",
"sn24.5:2.4":	"वेदनाय सति …पे… ",
"sn24.5:2.5":	"सञ्ञाय सति … ",
"sn24.5:2.6":	"सङ्खारेसु सति … ",
"sn24.5:2.7":	"विञ्ञाणे सति, विञ्ञाणं उपादाय, विञ्ञाणं अभिनिविस्स एवं दिट्ठि उप्पज्जति: ",
"sn24.5:2.8":	"‘नत्थि दिन्नं, नत्थि यिट्ठं …पे… ",
"sn24.5:2.9":	"कायस्स भेदा उच्छिज्जन्ति विनस्सन्ति न होन्ति परं मरणा’ति। ",
"sn24.5:3.1":	"तं किं मञ्ञथ, भिक्खवे, ",
"sn24.5:3.2":	"रूपं निच्चं वा अनिच्चं वा”ति? ",
"sn24.5:3.3":	"“अनिच्चं, भन्ते …पे… ",
"sn24.5:3.4":	"अपि नु तं अनुपादाय एवं दिट्ठि उप्पज्जेय्य: ",
"sn24.5:3.5":	"‘नत्थि दिन्नं, नत्थि यिट्ठं …पे… ",
"sn24.5:3.6":	"कायस्स भेदा उच्छिज्जन्ति विनस्सन्ति न होन्ति परं मरणा’”ति? ",
"sn24.5:3.7":	"“नो हेतं, भन्ते”। ",
"sn24.5:3.8":	"“वेदना … ",
"sn24.5:3.9":	"सञ्ञा … ",
"sn24.5:3.10":	"सङ्खारा … ",
"sn24.5:3.11":	"विञ्ञाणं निच्चं वा अनिच्चं वा”ति? ",
"sn24.5:3.12":	"“अनिच्चं, भन्ते …पे… ",
"sn24.5:3.13":	"अपि नु तं अनुपादाय एवं दिट्ठि उप्पज्जेय्य: ",
"sn24.5:3.14":	"‘नत्थि दिन्नं, नत्थि यिट्ठं …पे… ",
"sn24.5:3.15":	"कायस्स भेदा उच्छिज्जन्ति विनस्सन्ति न होन्ति परं मरणा’”ति? ",
"sn24.5:3.16":	"“नो हेतं, भन्ते”। ",
"sn24.5:3.17":	"“यम्पिदं दिट्ठं सुतं मुतं विञ्ञातं पत्तं परियेसितं अनुविचरितं मनसा तम्पि निच्चं वा अनिच्चं वा”ति? ",
"sn24.5:3.18":	"“अनिच्चं, भन्ते …पे… ",
"sn24.5:3.19":	"अपि नु तं अनुपादाय एवं दिट्ठि उप्पज्जेय्य: ",
"sn24.5:3.20":	"‘नत्थि दिन्नं, नत्थि यिट्ठं …पे… ",
"sn24.5:3.21":	"ये केचि अत्थिकवादं वदन्ति; ",
"sn24.5:3.22":	"बाले च पण्डिते च कायस्स भेदा उच्छिज्जन्ति विनस्सन्ति न होन्ति परं मरणा’”ति? ",
"sn24.5:3.23":	"“नो हेतं, भन्ते”। ",
"sn24.5:4.1":	"“यतो खो, भिक्खवे, अरियसावकस्स इमेसु च ठानेसु कङ्खा पहीना होति, दुक्खेपिस्स कङ्खा पहीना होति …पे… दुक्खनिरोधगामिनिया पटिपदायपिस्स कङ्खा पहीना होति—",
"sn24.5:4.2":	"अयं वुच्चति, भिक्खवे, अरियसावको सोतापन्नो अविनिपातधम्मो नियतो सम्बोधिपरायनो”ति। ",
"sn24.5:4.3":	"पञ्चमं। "
}	
