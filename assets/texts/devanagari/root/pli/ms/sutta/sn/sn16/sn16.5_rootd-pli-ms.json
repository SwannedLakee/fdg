{	
"sn16.5:0.1":	"संयुत्त निकाय १६।५ ",
"sn16.5:0.2":	"१। कस्सपवग्ग ",
"sn16.5:0.3":	"जिण्णसुत्त ",
"sn16.5:1.1":	"एवं मे सुतं … ",
"sn16.5:1.2":	"राजगहे वेळुवने। ",
"sn16.5:1.3":	"अथ खो आयस्मा महाकस्सपो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नं खो आयस्मन्तं महाकस्सपं भगवा एतदवोच: ",
"sn16.5:1.4":	"“जिण्णोसि दानि त्वं, कस्सप, गरुकानि च ते इमानि साणानि पंसुकूलानि निब्बसनानि। ",
"sn16.5:1.5":	"तस्मातिह त्वं, कस्सप, गहपतानि चेव चीवरानि धारेहि, निमन्तनानि च भुञ्जाहि, मम च सन्तिके विहराही”ति। ",
"sn16.5:2.1":	"“अहं खो, भन्ते, दीघरत्तं आरञ्ञिको चेव आरञ्ञिकत्तस्स च वण्णवादी, पिण्डपातिको चेव पिण्डपातिकत्तस्स च वण्णवादी, पंसुकूलिको चेव पंसुकूलिकत्तस्स च वण्णवादी, तेचीवरिको चेव तेचीवरिकत्तस्स च वण्णवादी, अप्पिच्छो चेव अप्पिच्छताय च वण्णवादी, सन्तुट्ठो चेव सन्तुट्ठिया च वण्णवादी, पविवित्तो चेव पविवेकस्स च वण्णवादी, असंसट्ठो चेव असंसग्गस्स च वण्णवादी, आरद्धवीरियो चेव वीरियारम्भस्स च वण्णवादी”ति। ",
"sn16.5:3.1":	"“किं पन त्वं, कस्सप, अत्थवसं सम्पस्समानो दीघरत्तं आरञ्ञिको चेव आरञ्ञिकत्तस्स च वण्णवादी, पिण्डपातिको चेव …पे… ",
"sn16.5:3.2":	"पंसुकूलिको चेव … ",
"sn16.5:3.3":	"तेचीवरिको चेव … ",
"sn16.5:3.4":	"अप्पिच्छो चेव … ",
"sn16.5:3.5":	"सन्तुट्ठो चेव … ",
"sn16.5:3.6":	"पविवित्तो चेव … ",
"sn16.5:3.7":	"असंसट्ठो चेव … ",
"sn16.5:3.8":	"आरद्धवीरियो चेव वीरियारम्भस्स च वण्णवादी”ति? ",
"sn16.5:4.1":	"“द्वे ख्वाहं, भन्ते, अत्थवसे सम्पस्समानो दीघरत्तं आरञ्ञिको चेव आरञ्ञिकत्तस्स च वण्णवादी, पिण्डपातिको चेव …पे… ",
"sn16.5:4.2":	"पंसुकूलिको चेव … ",
"sn16.5:4.3":	"तेचीवरिको चेव … ",
"sn16.5:4.4":	"अप्पिच्छो चेव … ",
"sn16.5:4.5":	"सन्तुट्ठो चेव … ",
"sn16.5:4.6":	"पविवित्तो चेव … ",
"sn16.5:4.7":	"असंसट्ठो चेव … ",
"sn16.5:4.8":	"आरद्धवीरियो चेव वीरियारम्भस्स च वण्णवादी। ",
"sn16.5:5.1":	"अत्तनो च दिट्ठधम्मसुखविहारं सम्पस्समानो, पच्छिमञ्च जनतं अनुकम्पमानो: ",
"sn16.5:5.2":	"‘अप्पेव नाम पच्छिमा जनता दिट्ठानुगतिं आपज्जेय्युं। ",
"sn16.5:5.3":	"ये किर ते अहेसुं बुद्धानुबुद्धसावका ते दीघरत्तं आरञ्ञिका चेव अहेसुं आरञ्ञिकत्तस्स च वण्णवादिनो …पे… ",
"sn16.5:5.4":	"पिण्डपातिका चेव अहेसुं …पे… ",
"sn16.5:5.5":	"पंसुकूलिका चेव अहेसुं … ",
"sn16.5:5.6":	"तेचीवरिका चेव अहेसुं … ",
"sn16.5:5.7":	"अप्पिच्छा चेव अहेसुं … ",
"sn16.5:5.8":	"सन्तुट्ठा चेव अहेसुं … ",
"sn16.5:5.9":	"पविवित्ता चेव अहेसुं … ",
"sn16.5:5.10":	"असंसट्ठा चेव अहेसुं … ",
"sn16.5:5.11":	"आरद्धवीरिया चेव अहेसुं वीरियारम्भस्स च वण्णवादिनो’ति। ",
"sn16.5:5.12":	"ते तथत्ताय पटिपज्जिस्सन्ति, तेसं तं भविस्सति दीघरत्तं हिताय सुखाय। ",
"sn16.5:6.1":	"इमे ख्वाहं, भन्ते, द्वे अत्थवसे सम्पस्समानो दीघरत्तं आरञ्ञिको चेव आरञ्ञिकत्तस्स च वण्णवादी, पिण्डपातिको चेव …पे… ",
"sn16.5:6.2":	"पंसुकूलिको चेव … ",
"sn16.5:6.3":	"तेचीवरिको चेव … ",
"sn16.5:6.4":	"अप्पिच्छो चेव … ",
"sn16.5:6.5":	"सन्तुट्ठो चेव … ",
"sn16.5:6.6":	"पविवित्तो चेव … ",
"sn16.5:6.7":	"असंसट्ठो चेव … ",
"sn16.5:6.8":	"आरद्धवीरियो चेव वीरियारम्भस्स च वण्णवादी”ति। ",
"sn16.5:7.1":	"“साधु साधु, कस्सप। ",
"sn16.5:7.2":	"बहुजनहिताय किर त्वं, कस्सप, पटिपन्नो बहुजनसुखाय लोकानुकम्पाय अत्थाय हिताय सुखाय देवमनुस्सानं। ",
"sn16.5:7.3":	"तस्मातिह त्वं, कस्सप, साणानि चेव पंसुकूलानि धारेहि निब्बसनानि, पिण्डाय च चराहि, अरञ्ञे च विहराही”ति। ",
"sn16.5:7.4":	"पञ्चमं। "
}	
