{	
"sn16.6:0.1":	"संयुत्त निकाय १६।६ ",
"sn16.6:0.2":	"१। कस्सपवग्ग ",
"sn16.6:0.3":	"ओवादसुत्त ",
"sn16.6:1.1":	"राजगहे वेळुवने। ",
"sn16.6:1.2":	"अथ खो आयस्मा महाकस्सपो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नं खो आयस्मन्तं महाकस्सपं भगवा एतदवोच: ",
"sn16.6:1.3":	"“ओवद, कस्सप, भिक्खू; ",
"sn16.6:1.4":	"करोहि, कस्सप, भिक्खूनं धम्मिं कथं। ",
"sn16.6:1.5":	"अहं वा, कस्सप, भिक्खू ओवदेय्यं त्वं वा; ",
"sn16.6:1.6":	"अहं वा भिक्खूनं धम्मिं कथं करेय्यं त्वं वा”ति। ",
"sn16.6:2.1":	"“दुब्बचा खो, भन्ते, एतरहि भिक्खू, दोवचस्सकरणेहि धम्मेहि समन्नागता, अक्खमा, अप्पदक्खिणग्गाहिनो अनुसासनिं। ",
"sn16.6:2.2":	"इधाहं, भन्ते, अद्दसं भण्डञ्च नाम भिक्खुं आनन्दस्स सद्धिविहारिं अभिजिकञ्च नाम भिक्खुं अनुरुद्धस्स सद्धिविहारिं अञ्ञमञ्ञं सुतेन अच्चावदन्ते: ",
"sn16.6:2.3":	"‘एहि, भिक्खु, को बहुतरं भासिस्सति, को सुन्दरतरं भासिस्सति, को चिरतरं भासिस्सती’”ति। ",
"sn16.6:3.1":	"अथ खो भगवा अञ्ञतरं भिक्खुं आमन्तेसि: ",
"sn16.6:3.2":	"“एहि त्वं, भिक्खु, मम वचनेन भण्डञ्च भिक्खुं आनन्दस्स सद्धिविहारिं अभिजिकञ्च भिक्खुं अनुरुद्धस्स सद्धिविहारिं आमन्तेहि: ",
"sn16.6:3.3":	"‘सत्था आयस्मन्ते आमन्तेती’”ति। ",
"sn16.6:3.4":	"“एवं, भन्ते”ति खो सो भिक्खु भगवतो पटिस्सुत्वा येन ते भिक्खू तेनुपसङ्कमि; उपसङ्कमित्वा ते भिक्खू एतदवोच: ",
"sn16.6:3.5":	"“सत्था आयस्मन्ते आमन्तेती”ति। ",
"sn16.6:4.1":	"“एवमावुसो”ति खो ते भिक्खू तस्स भिक्खुनो पटिस्सुत्वा येन भगवा तेनुपसङ्कमिंसु; उपसङ्कमित्वा भगवन्तं अभिवादेत्वा एकमन्तं निसीदिंसु। एकमन्तं निसिन्ने खो ते भिक्खू भगवा एतदवोच: ",
"sn16.6:4.2":	"“सच्चं किर तुम्हे, भिक्खवे, अञ्ञमञ्ञं सुतेन अच्चावदथ: ",
"sn16.6:4.3":	"‘एहि, भिक्खु, को बहुतरं भासिस्सति, को सुन्दरतरं भासिस्सति, को चिरतरं भासिस्सती’”ति? ",
"sn16.6:4.4":	"“एवं, भन्ते”। ",
"sn16.6:4.5":	"“किं नु खो मे तुम्हे, भिक्खवे, एवं धम्मं देसितं आजानाथ: ",
"sn16.6:4.6":	"‘एथ तुम्हे, भिक्खवे, अञ्ञमञ्ञं सुतेन अच्चावदथ—",
"sn16.6:4.7":	"एहि, भिक्खु, को बहुतरं भासिस्सति, को सुन्दरतरं भासिस्सति, को चिरतरं भासिस्सती’”ति? ",
"sn16.6:4.8":	"“नो हेतं, भन्ते”। ",
"sn16.6:4.9":	"“नो चे किर मे तुम्हे, भिक्खवे, एवं धम्मं देसितं आजानाथ, अथ किञ्चरहि तुम्हे, मोघपुरिसा, किं जानन्ता किं पस्सन्ता एवं स्वाक्खाते धम्मविनये पब्बजिता समाना अञ्ञमञ्ञं सुतेन अच्चावदथ: ",
"sn16.6:4.10":	"‘एहि, भिक्खु, को बहुतरं भासिस्सति, को सुन्दरतरं भासिस्सति, को चिरतरं भासिस्सती’”ति। ",
"sn16.6:5.1":	"अथ खो ते भिक्खू भगवतो पादेसु सिरसा निपतित्वा भगवन्तं एतदवोचुं: ",
"sn16.6:5.2":	"“अच्चयो नो, भन्ते, अच्चगमा, यथाबाले यथामूळ्हे यथाअकुसले, ये मयं एवं स्वाक्खाते धम्मविनये पब्बजिता समाना अञ्ञमञ्ञं सुतेन अच्चावदिम्ह: ",
"sn16.6:5.3":	"‘एहि, भिक्खु, को बहुतरं भासिस्सति, को सुन्दरतरं भासिस्सति, को चिरतरं भासिस्सती’ति। ",
"sn16.6:5.4":	"तेसं नो, भन्ते, भगवा अच्चयं अच्चयतो पटिग्गण्हातु आयतिं संवराया”ति। ",
"sn16.6:6.1":	"“तग्घ तुम्हे, भिक्खवे, अच्चयो अच्चगमा यथाबाले यथामूळ्हे यथाअकुसले, ये तुम्हे एवं स्वाक्खाते धम्मविनये पब्बजिता समाना अञ्ञमञ्ञं सुतेन अच्चावदित्थ: ",
"sn16.6:6.2":	"‘एहि, भिक्खु, को बहुतरं भासिस्सति, को सुन्दरतरं भासिस्सति, को चिरतरं भासिस्सती’ति। ",
"sn16.6:6.3":	"यतो च खो तुम्हे, भिक्खवे, अच्चयं अच्चयतो दिस्वा यथाधम्मं पटिकरोथ, तं वो मयं पटिग्गण्हाम। ",
"sn16.6:6.4":	"वुद्धि हेसा, भिक्खवे, अरियस्स विनये यो अच्चयं अच्चयतो दिस्वा यथाधम्मं पटिकरोति आयतिञ्च संवरं आपज्जती”ति। ",
"sn16.6:6.5":	"छट्ठं। "
}	
