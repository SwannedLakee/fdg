{	
"sn35.230:0.1":	"संयुत्त निकाय ३५।२३० ",
"sn35.230:0.2":	"१८। समुद्दवग्ग ",
"sn35.230:0.3":	"बाळिसिकोपमसुत्त ",
"sn35.230:1.1":	"“सेय्यथापि, भिक्खवे, बाळिसिको आमिसगतबळिसं गम्भीरे उदकरहदे पक्खिपेय्य। ",
"sn35.230:1.2":	"तमेनं अञ्ञतरो आमिसचक्खु मच्छो गिलेय्य। ",
"sn35.230:1.3":	"एवञ्हि सो, भिक्खवे, मच्छो गिलितबळिसो बाळिसिकस्स अनयं आपन्नो ब्यसनं आपन्नो यथाकामकरणीयो बाळिसिकस्स। ",
"sn35.230:2.1":	"एवमेव खो, भिक्खवे, छयिमे बळिसा लोकस्मिं अनयाय सत्तानं वधाय पाणिनं। ",
"sn35.230:2.2":	"कतमे छ? ",
"sn35.230:2.3":	"सन्ति, भिक्खवे, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता रजनीया। ",
"sn35.230:2.4":	"तञ्चे, भिक्खु, अभिनन्दति अभिवदति अज्झोसाय तिट्ठति। ",
"sn35.230:2.5":	"अयं वुच्चति, भिक्खवे, भिक्खु गिलितबळिसो, मारस्स अनयं आपन्नो ब्यसनं आपन्नो यथाकामकरणीयो पापिमतो …पे… ",
"sn35.230:2.6":	"सन्ति, भिक्खवे, जिव्हाविञ्ञेय्या रसा …पे…। ",
"sn35.230:3.1":	"सन्ति, भिक्खवे, मनोविञ्ञेय्या धम्मा इट्ठा कन्ता मनापा पियरूपा कामूपसंहिता रजनीया। ",
"sn35.230:3.2":	"तञ्चे, भिक्खु, अभिनन्दति अभिवदति अज्झोसाय तिट्ठति। ",
"sn35.230:3.3":	"अयं वुच्चति, भिक्खवे, भिक्खु गिलितबळिसो मारस्स अनयं आपन्नो ब्यसनं आपन्नो यथाकामकरणीयो पापिमतो। ",
"sn35.230:4.1":	"सन्ति च, भिक्खवे, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता रजनीया। ",
"sn35.230:4.2":	"तञ्चे, भिक्खु, नाभिनन्दति नाभिवदति नाज्झोसाय तिट्ठति। अयं वुच्चति, भिक्खवे, भिक्खु न गिलितबळिसो मारस्स अभेदि बळिसं परिभेदि बळिसं न अनयं आपन्नो न ब्यसनं आपन्नो न यथाकामकरणीयो पापिमतो …पे…। ",
"sn35.230:5.1":	"सन्ति, भिक्खवे, जिव्हाविञ्ञेय्या रसा …पे…। ",
"sn35.230:5.2":	"सन्ति, भिक्खवे, मनोविञ्ञेय्या धम्मा इट्ठा कन्ता मनापा पियरूपा कामूपसंहिता रजनीया। ",
"sn35.230:5.3":	"तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति, भिक्खवे, भिक्खु न गिलितबळिसो मारस्स अभेदि बळिसं परिभेदि बळिसं न अनयं आपन्नो न ब्यसनं आपन्नो न यथाकामकरणीयो पापिमतो”ति। ",
"sn35.230:5.4":	"ततियं। "
}	
