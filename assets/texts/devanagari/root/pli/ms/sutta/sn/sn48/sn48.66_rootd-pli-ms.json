{	
"sn48.66:0.1":	"संयुत्त निकाय ४८।६६ ",
"sn48.66:0.2":	"७। बोधिपक्खियवग्ग ",
"sn48.66:0.3":	"दुतियफलसुत्त ",
"sn48.66:1.1":	"“पञ्चिमानि, भिक्खवे, इन्द्रियानि। ",
"sn48.66:1.2":	"कतमानि पञ्च? ",
"sn48.66:1.3":	"सद्धिन्द्रियं …पे… पञ्ञिन्द्रियं—",
"sn48.66:1.4":	"इमानि खो, भिक्खवे, पञ्चिन्द्रियानि। ",
"sn48.66:1.5":	"इमेसं खो, भिक्खवे, पञ्चन्नं इन्द्रियानं भावितत्ता बहुलीकतत्ता सत्त फला सत्तानिसंसा पाटिकङ्खा। ",
"sn48.66:1.6":	"कतमे सत्त फला सत्तानिसंसा? ",
"sn48.66:1.7":	"दिट्ठेव धम्मे पटिकच्च अञ्ञं आराधेति, ",
"sn48.66:1.8":	"नो चे दिट्ठेव धम्मे पटिकच्च अञ्ञं आराधेति, अथ मरणकाले अञ्ञं आराधेति। ",
"sn48.66:1.9":	"नो चे दिट्ठेव धम्मे अञ्ञं आराधेति, नो चे मरणकाले अञ्ञं आराधेति, अथ पञ्चन्नं ओरम्भागियानं संयोजनानं परिक्खया अन्तरापरिनिब्बायी होति, ",
"sn48.66:1.10":	"उपहच्चपरिनिब्बायी होति, ",
"sn48.66:1.11":	"असङ्खारपरिनिब्बायी होति, ",
"sn48.66:1.12":	"ससङ्खारपरिनिब्बायी होति, ",
"sn48.66:1.13":	"उद्धंसोतो होति अकनिट्ठगामी। ",
"sn48.66:1.14":	"इमेसं खो, भिक्खवे, पञ्चन्नं इन्द्रियानं भावितत्ता बहुलीकतत्ता इमे सत्त फला सत्तानिसंसा पाटिकङ्खा”ति। ",
"sn48.66:1.15":	"छट्ठं। "
}	
