{	
"sn48.14:0.1":	"संयुत्त निकाय ४८।१४ ",
"sn48.14:0.2":	"२। मुदुतरवग्ग ",
"sn48.14:0.3":	"ततियसङ्खित्तसुत्त ",
"sn48.14:1.1":	"“पञ्चिमानि, भिक्खवे, इन्द्रियानि। ",
"sn48.14:1.2":	"कतमानि पञ्च? ",
"sn48.14:1.3":	"सद्धिन्द्रियं …पे… पञ्ञिन्द्रियं—",
"sn48.14:1.4":	"इमानि खो, भिक्खवे, पञ्चिन्द्रियानि। ",
"sn48.14:1.5":	"इमेसं खो, भिक्खवे, पञ्चन्नं इन्द्रियानं समत्ता परिपूरत्ता अरहं होति, ततो मुदुतरेहि अनागामी होति, ततो मुदुतरेहि सकदागामी होति, ततो मुदुतरेहि सोतापन्नो होति, ततो मुदुतरेहि धम्मानुसारी होति, ततो मुदुतरेहि सद्धानुसारी होति। ",
"sn48.14:1.6":	"इति खो, भिक्खवे, परिपूरं परिपूरकारी आराधेति, पदेसं पदेसकारी आराधेति। ",
"sn48.14:1.7":	"‘अवञ्झानि त्वेवाहं, भिक्खवे, पञ्चिन्द्रियानी’ति वदामी”ति। ",
"sn48.14:1.8":	"चतुत्थं। "
}	
