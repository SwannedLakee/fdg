{	
"sn22.61:0.1":	"संयुत्त निकाय २२।६१ ",
"sn22.61:0.2":	"६। उपयवग्ग ",
"sn22.61:0.3":	"आदित्तसुत्त ",
"sn22.61:1.1":	"सावत्थिनिदानं। ",
"sn22.61:1.2":	"“रूपं, भिक्खवे, आदित्तं, वेदना आदित्ता, सञ्ञा आदित्ता, सङ्खारा आदित्ता, विञ्ञाणं आदित्तं। ",
"sn22.61:1.3":	"एवं पस्सं, भिक्खवे, सुतवा अरियसावको रूपस्मिम्पि निब्बिन्दति, वेदनायपि … सञ्ञायपि … सङ्खारेसुपि … विञ्ञाणस्मिम्पि निब्बिन्दति। ",
"sn22.61:1.4":	"निब्बिन्दं विरज्जति; विरागा विमुच्चति। विमुत्तस्मिं विमुत्तमिति ञाणं होति। ",
"sn22.61:1.5":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाती”ति। ",
"sn22.61:1.6":	"नवमं। "
}	
