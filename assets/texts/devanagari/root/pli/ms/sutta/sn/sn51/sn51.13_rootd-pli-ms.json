{	
"sn51.13:0.1":	"संयुत्त निकाय ५१।१३ ",
"sn51.13:0.2":	"२। पासादकम्पनवग्ग ",
"sn51.13:0.3":	"छन्दसमाधिसुत्त ",
"sn51.13:1.1":	"“छन्दञ्चे, भिक्खवे, भिक्खु निस्साय लभति समाधिं, लभति चित्तस्स एकग्गतं—",
"sn51.13:1.2":	"अयं वुच्चति छन्दसमाधि। ",
"sn51.13:1.3":	"सो अनुप्पन्नानं पापकानं अकुसलानं धम्मानं अनुप्पादाय छन्दं जनेति वायमति वीरियं आरभति चित्तं पग्गण्हाति पदहति। ",
"sn51.13:1.4":	"उप्पन्नानं पापकानं अकुसलानं धम्मानं पहानाय छन्दं जनेति वायमति वीरियं आरभति चित्तं पग्गण्हाति पदहति। ",
"sn51.13:1.5":	"अनुप्पन्नानं कुसलानं धम्मानं उप्पादाय छन्दं जनेति वायमति वीरियं आरभति चित्तं पग्गण्हाति पदहति। ",
"sn51.13:1.6":	"उप्पन्नानं कुसलानं धम्मानं ठितिया असम्मोसाय भिय्योभावाय वेपुल्लाय भावनाय पारिपूरिया छन्दं जनेति वायमति वीरियं आरभति चित्तं पग्गण्हाति पदहति। ",
"sn51.13:1.7":	"इमे वुच्चन्ति ‘पधानसङ्खारा’ति। ",
"sn51.13:1.8":	"इति अयञ्च छन्दो, अयञ्च छन्दसमाधि, इमे च पधानसङ्खारा—",
"sn51.13:1.9":	"अयं वुच्चति, भिक्खवे, छन्दसमाधिप्पधानसङ्खारसमन्नागतो इद्धिपादो। ",
"sn51.13:2.1":	"वीरियञ्चे, भिक्खवे, भिक्खु निस्साय लभति समाधिं, लभति चित्तस्स एकग्गतं—",
"sn51.13:2.2":	"अयं वुच्चति ‘वीरियसमाधि’। ",
"sn51.13:2.3":	"सो अनुप्पन्नानं …पे… ",
"sn51.13:2.4":	"उप्पन्नानं कुसलानं धम्मानं ठितिया असम्मोसाय भिय्योभावाय वेपुल्लाय भावनाय पारिपूरिया छन्दं जनेति वायमति वीरियं आरभति चित्तं पग्गण्हाति पदहति। ",
"sn51.13:2.5":	"इमे वुच्चन्ति ‘पधानसङ्खारा’ति। ",
"sn51.13:2.6":	"इति इदञ्च वीरियं, अयञ्च वीरियसमाधि, इमे च पधानसङ्खारा—",
"sn51.13:2.7":	"अयं वुच्चति, भिक्खवे, वीरियसमाधिप्पधानसङ्खारसमन्नागतो इद्धिपादो। ",
"sn51.13:3.1":	"चित्तञ्चे, भिक्खवे, भिक्खु निस्साय लभति समाधिं, लभति चित्तस्स एकग्गतं—",
"sn51.13:3.2":	"अयं वुच्चति ‘चित्तसमाधि’। ",
"sn51.13:3.3":	"सो अनुप्पन्नानं पापकानं …पे… ",
"sn51.13:3.4":	"उप्पन्नानं कुसलानं धम्मानं ठितिया असम्मोसाय भिय्योभावाय वेपुल्लाय भावनाय पारिपूरिया छन्दं जनेति वायमति वीरियं आरभति चित्तं पग्गण्हाति पदहति। ",
"sn51.13:3.5":	"इमे वुच्चन्ति ‘पधानसङ्खारा’ति। ",
"sn51.13:3.6":	"इति इदञ्च चित्तं, अयञ्च चित्तसमाधि, इमे च पधानसङ्खारा—",
"sn51.13:3.7":	"अयं वुच्चति, भिक्खवे, चित्तसमाधिप्पधानसङ्खारसमन्नागतो इद्धिपादो। ",
"sn51.13:4.1":	"वीमंसञ्चे, भिक्खवे, भिक्खु निस्साय लभति समाधिं, लभति चित्तस्स एकग्गतं—",
"sn51.13:4.2":	"अयं वुच्चति ‘वीमंसासमाधि’। ",
"sn51.13:4.3":	"सो अनुप्पन्नानं पापकानं अकुसलानं धम्मानं अनुप्पादाय छन्दं जनेति वायमति वीरियं आरभति चित्तं पग्गण्हाति पदहति …पे… ",
"sn51.13:4.4":	"उप्पन्नानं कुसलानं धम्मानं ठितिया असम्मोसाय भिय्योभावाय वेपुल्लाय भावनाय पारिपूरिया छन्दं जनेति वायमति वीरियं आरभति चित्तं पग्गण्हाति पदहति। ",
"sn51.13:4.5":	"इमे वुच्चन्ति ‘पधानसङ्खारा’ति। ",
"sn51.13:4.6":	"इति अयञ्च वीमंसा, अयञ्च वीमंसासमाधि, इमे च पधानसङ्खारा—",
"sn51.13:4.7":	"अयं वुच्चति, भिक्खवे, वीमंसासमाधिप्पधानसङ्खारसमन्नागतो इद्धिपादो”ति। ",
"sn51.13:4.8":	"ततियं। "
}	
