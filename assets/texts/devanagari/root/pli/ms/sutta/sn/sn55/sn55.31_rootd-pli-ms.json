{	
"sn55.31:0.1":	"संयुत्त निकाय ५५।३१ ",
"sn55.31:0.2":	"४। पुञ्ञाभिसन्दवग्ग ",
"sn55.31:0.3":	"पठमपुञ्ञाभिसन्दसुत्त ",
"sn55.31:1.1":	"सावत्थिनिदानं। ",
"sn55.31:1.2":	"“चत्तारोमे, भिक्खवे, पुञ्ञाभिसन्दा कुसलाभिसन्दा सुखस्साहारा। ",
"sn55.31:1.3":	"कतमे चत्तारो? ",
"sn55.31:1.4":	"इध, भिक्खवे, अरियसावको बुद्धे अवेच्चप्पसादेन समन्नागतो होति—",
"sn55.31:1.5":	"इतिपि सो भगवा …पे… सत्था देवमनुस्सानं बुद्धो भगवाति। ",
"sn55.31:1.6":	"अयं पठमो पुञ्ञाभिसन्दो कुसलाभिसन्दो सुखस्साहारो। ",
"sn55.31:2.1":	"पुन चपरं, भिक्खवे, अरियसावको धम्मे अवेच्चप्पसादेन समन्नागतो होति—",
"sn55.31:2.2":	"स्वाक्खातो भगवता धम्मो …पे… पच्चत्तं वेदितब्बो विञ्ञूहीति। ",
"sn55.31:2.3":	"अयं दुतियो पुञ्ञाभिसन्दो कुसलाभिसन्दो सुखस्साहारो। ",
"sn55.31:3.1":	"पुन चपरं, भिक्खवे, अरियसावको सङ्घे अवेच्चप्पसादेन समन्नागतो होति—",
"sn55.31:3.2":	"सुप्पटिपन्नो भगवतो सावकसङ्घो …पे… अनुत्तरं पुञ्ञक्खेत्तं लोकस्साति। ",
"sn55.31:3.3":	"अयं ततियो पुञ्ञाभिसन्दो कुसलाभिसन्दो सुखस्साहारो। ",
"sn55.31:4.1":	"पुन चपरं, भिक्खवे, अरियसावको अरियकन्तेहि सीलेहि समन्नागतो होति अखण्डेहि …पे… समाधिसंवत्तनिकेहि। ",
"sn55.31:4.2":	"अयं चतुत्थो पुञ्ञाभिसन्दो कुसलाभिसन्दो सुखस्साहारो। ",
"sn55.31:4.3":	"इमे खो, भिक्खवे, चत्तारो पुञ्ञाभिसन्दा कुसलाभिसन्दा सुखस्साहारा”ति। ",
"sn55.31:4.4":	"पठमं। "
}	
