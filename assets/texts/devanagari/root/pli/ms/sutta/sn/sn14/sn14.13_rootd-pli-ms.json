{	
"sn14.13:0.1":	"संयुत्त निकाय १४।१३ ",
"sn14.13:0.2":	"२। दुतियवग्ग ",
"sn14.13:0.3":	"गिञ्जकावसथसुत्त ",
"sn14.13:1.1":	"एकं समयं भगवा ञातिके विहरति गिञ्जकावसथे। ",
"sn14.13:1.2":	"तत्र खो भगवा भिक्खू आमन्तेसि: ",
"sn14.13:1.3":	"“भिक्खवो”ति। ",
"sn14.13:1.4":	"“भदन्ते”ति ते भिक्खू भगवतो पच्चस्सोसुं। ",
"sn14.13:1.5":	"भगवा एतदवोच: ",
"sn14.13:2.1":	"“धातुं, भिक्खवे, पटिच्च उप्पज्जति सञ्ञा, उप्पज्जति दिट्ठि, उप्पज्जति वितक्को”ति। ",
"sn14.13:2.2":	"एवं वुत्ते, आयस्मा कच्चानो भगवन्तं एतदवोच: ",
"sn14.13:2.3":	"“यायं, भन्ते, दिट्ठि: ",
"sn14.13:2.4":	"‘असम्मासम्बुद्धेसु सम्मासम्बुद्धा’ति, अयं नु खो, भन्ते, दिट्ठि किं पटिच्च पञ्ञायती”ति? ",
"sn14.13:3.1":	"“महति खो एसा, कच्चान, धातु यदिदं अविज्जाधातु। ",
"sn14.13:3.2":	"हीनं, कच्चान, धातुं पटिच्च उप्पज्जति हीना सञ्ञा, हीना दिट्ठि, हीनो वितक्को, हीना चेतना, हीना पत्थना, हीनो पणिधि, हीनो पुग्गलो, हीना वाचा; ",
"sn14.13:3.3":	"हीनं आचिक्खति देसेति पञ्ञपेति पट्ठपेति विवरति विभजति उत्तानीकरोति; ",
"sn14.13:3.4":	"हीना तस्स उपपत्तीति वदामि। ",
"sn14.13:4.1":	"मज्झिमं, कच्चान, धातुं पटिच्च उप्पज्जति मज्झिमा सञ्ञा, मज्झिमा दिट्ठि, मज्झिमो वितक्को, मज्झिमा चेतना, मज्झिमा पत्थना, मज्झिमो पणिधि, मज्झिमो पुग्गलो, मज्झिमा वाचा; ",
"sn14.13:4.2":	"मज्झिमं आचिक्खति देसेति पञ्ञपेति पट्ठपेति विवरति विभजति उत्तानीकरोति; ",
"sn14.13:4.3":	"मज्झिमा तस्स उपपत्तीति वदामि। ",
"sn14.13:5.1":	"पणीतं, कच्चान, धातुं पटिच्च उप्पज्जति पणीता सञ्ञा, पणीता दिट्ठि, पणीतो वितक्को, पणीता चेतना, पणीता पत्थना, पणीतो पणिधि, पणीतो पुग्गलो, पणीता वाचा; ",
"sn14.13:5.2":	"पणीतं आचिक्खति देसेति पञ्ञपेति पट्ठपेति विवरति विभजति उत्तानीकरोति; ",
"sn14.13:5.3":	"पणीता तस्स उपपत्तीति वदामी”ति। ",
"sn14.13:5.4":	"ततियं। "
}	
