{	
"sn35.72:0.1":	"संयुत्त निकाय ३५।७२ ",
"sn35.72:0.2":	"७। मिगजालवग्ग ",
"sn35.72:0.3":	"दुतियछफस्सायतनसुत्त ",
"sn35.72:1.1":	"“यो हि कोचि, भिक्खवे, भिक्खु छन्नं फस्सायतनानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं नप्पजानाति। ",
"sn35.72:1.2":	"अवुसितं तेन ब्रह्मचरियं, आरका सो इमस्मा धम्मविनया”ति। ",
"sn35.72:2.1":	"एवं वुत्ते, अञ्ञतरो भिक्खु भगवन्तं एतदवोच: ",
"sn35.72:2.2":	"“एत्थाहं, भन्ते, अनस्ससं पनस्ससं। ",
"sn35.72:2.3":	"अहञ्हि, भन्ते, छन्नं फस्सायतनानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं नप्पजानामी”ति। ",
"sn35.72:3.1":	"“तं किं मञ्ञसि, भिक्खु, ",
"sn35.72:3.2":	"चक्खुं ‘नेतं मम, नेसोहमस्मि, न मेसो अत्ता’ति समनुपस्ससी”ति? ",
"sn35.72:4.1":	"“एवं, भन्ते”। ",
"sn35.72:5.1":	"“साधु, भिक्खु, एत्थ च ते, भिक्खु, चक्खु ‘नेतं मम, नेसोहमस्मि न मेसो अत्ता’ति एवमेतं यथाभूतं सम्मप्पञ्ञाय सुदिट्ठं भविस्सति। ",
"sn35.72:5.2":	"एवं ते एतं पठमं फस्सायतनं पहीनं भविस्सति आयतिं अपुनब्भवाय …पे…। ",
"sn35.72:6.1":	"“जिव्हं ‘नेतं मम, नेसोहमस्मि, न मेसो अत्ता’ति समनुपस्ससी”ति? ",
"sn35.72:7.1":	"“एवं, भन्ते”। ",
"sn35.72:8.1":	"“साधु, भिक्खु, एत्थ च ते, भिक्खु, जिव्हा ‘नेतं मम, नेसोहमस्मि न मेसो अत्ता’ति एवमेतं यथाभूतं सम्मप्पञ्ञाय सुदिट्ठं भविस्सति। एवं ते एतं चतुत्थं फस्सायतनं पहीनं भविस्सति आयतिं अपुनब्भवाय …पे…। ",
"sn35.72:9.1":	"“मनं ‘नेतं मम, नेसोहमस्मि, न मेसो अत्ता’ति समनुपस्ससी”ति? ",
"sn35.72:10.1":	"“एवं, भन्ते”। ",
"sn35.72:11.1":	"“साधु, भिक्खु, एत्थ च ते, भिक्खु, मनो ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय सुदिट्ठं भविस्सति। ",
"sn35.72:11.2":	"एवं ते एतं छट्ठं फस्सायतनं पहीनं भविस्सति आयतिं अपुनब्भवाया”ति। ",
"sn35.72:11.3":	"दसमं। "
}	
