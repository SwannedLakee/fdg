{	
"sn37.5:0.1":	"संयुत्त निकाय ३७।५ ",
"sn37.5:0.2":	"१। पठमपेय्यालवग्ग ",
"sn37.5:0.3":	"कोधनसुत्त ",
"sn37.5:1.1":	"अथ खो आयस्मा अनुरुद्धो येन भगवा तेनुपसङ्कमि; उपसङ्कमित्वा एकमन्तं निसीदि। एकमन्तं निसिन्नो खो आयस्मा अनुरुद्धो भगवन्तं एतदवोच: ",
"sn37.5:1.2":	"“इधाहं, भन्ते, मातुगामं पस्सामि दिब्बेन चक्खुना विसुद्धेन अतिक्कन्तमानुसकेन कायस्स भेदा परं मरणा अपायं दुग्गतिं विनिपातं निरयं उपपज्जन्तं। ",
"sn37.5:1.3":	"कतीहि नु खो, भन्ते, धम्मेहि समन्नागतो मातुगामो कायस्स भेदा परं मरणा अपायं दुग्गतिं विनिपातं निरयं उपपज्जती”ति? ",
"sn37.5:2.1":	"“पञ्चहि खो, अनुरुद्ध, धम्मेहि समन्नागतो मातुगामो कायस्स भेदा परं मरणा अपायं दुग्गतिं विनिपातं निरयं उपपज्जति। ",
"sn37.5:2.2":	"कतमेहि पञ्चहि? ",
"sn37.5:2.3":	"अस्सद्धो च होति, अहिरिको च होति, अनोत्तप्पी च होति, कोधनो च होति, दुप्पञ्ञो च होति—",
"sn37.5:2.4":	"इमेहि खो, अनुरुद्ध, पञ्चहि धम्मेहि समन्नागतो मातुगामो कायस्स भेदा परं मरणा अपायं दुग्गतिं विनिपातं निरयं उपपज्जती”ति। ",
"sn37.5:2.5":	"पञ्चमं। "
}	
