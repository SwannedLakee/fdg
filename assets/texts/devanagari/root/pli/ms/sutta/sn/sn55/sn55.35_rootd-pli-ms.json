{	
"sn55.35:0.1":	"संयुत्त निकाय ५५।३५ ",
"sn55.35:0.2":	"४। पुञ्ञाभिसन्दवग्ग ",
"sn55.35:0.3":	"दुतियदेवपदसुत्त ",
"sn55.35:1.1":	"“चत्तारिमानि, भिक्खवे, देवानं देवपदानि अविसुद्धानं सत्तानं विसुद्धिया अपरियोदातानं सत्तानं परियोदपनाय। ",
"sn55.35:2.1":	"कतमानि चत्तारि? ",
"sn55.35:2.2":	"इध, भिक्खवे, अरियसावको बुद्धे अवेच्चप्पसादेन समन्नागतो होति—",
"sn55.35:2.3":	"इतिपि सो भगवा …पे… सत्था देवमनुस्सानं बुद्धो भगवाति। ",
"sn55.35:2.4":	"सो इति पटिसञ्चिक्खति: ",
"sn55.35:2.5":	"‘किं नु खो देवानं देवपदन्’ति? ",
"sn55.35:2.6":	"सो एवं पजानाति: ",
"sn55.35:2.7":	"‘अब्याबज्झपरमे ख्वाहं एतरहि देवे सुणामि। ",
"sn55.35:2.8":	"न च खो पनाहं किञ्चि ब्याबाधेमि तसं वा थावरं वा। ",
"sn55.35:2.9":	"अद्धाहं देवपदधम्मसमन्नागतो विहरामी’ति। ",
"sn55.35:2.10":	"इदं पठमं देवानं देवपदं अविसुद्धानं सत्तानं विसुद्धिया अपरियोदातानं सत्तानं परियोदपनाय। ",
"sn55.35:3.1":	"पुन चपरं, भिक्खवे, अरियसावको धम्मे …पे… ",
"sn55.35:3.2":	"सङ्घे …पे…। ",
"sn55.35:4.1":	"पुन चपरं, भिक्खवे, अरियसावको अरियकन्तेहि सीलेहि समन्नागतो होति अखण्डेहि …पे… समाधिसंवत्तनिकेहि। ",
"sn55.35:4.2":	"सो इति पटिसञ्चिक्खति: ",
"sn55.35:4.3":	"‘किं नु खो देवानं देवपदन्’ति? ",
"sn55.35:4.4":	"सो एवं पजानाति: ",
"sn55.35:4.5":	"‘अब्याबज्झपरमे ख्वाहं एतरहि देवे सुणामि। ",
"sn55.35:4.6":	"न खो पनाहं किञ्चि ब्याबाधेमि तसं वा थावरं वा। ",
"sn55.35:4.7":	"अद्धाहं देवपदधम्मसमन्नागतो विहरामी’ति। ",
"sn55.35:4.8":	"इदं चतुत्थं देवानं देवपदं अविसुद्धानं सत्तानं विसुद्धिया अपरियोदातानं सत्तानं परियोदपनाय। ",
"sn55.35:4.9":	"इमानि खो, भिक्खवे, चत्तारि देवानं देवपदानि अविसुद्धानं सत्तानं विसुद्धिया अपरियोदातानं सत्तानं परियोदपनाया”ति। ",
"sn55.35:4.10":	"पञ्चमं। "
}	
