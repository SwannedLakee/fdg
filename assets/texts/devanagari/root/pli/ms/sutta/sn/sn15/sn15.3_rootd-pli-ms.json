{	
"sn15.3:0.1":	"संयुत्त निकाय १५।३ ",
"sn15.3:0.2":	"१। पठमवग्ग ",
"sn15.3:0.3":	"अस्सुसुत्त ",
"sn15.3:1.1":	"सावत्थियं विहरति। ",
"sn15.3:1.2":	"“अनमतग्गोयं, भिक्खवे, संसारो। ",
"sn15.3:1.3":	"पुब्बा कोटि न पञ्ञायति अविज्जानीवरणानं सत्तानं तण्हासंयोजनानं सन्धावतं संसरतं। ",
"sn15.3:1.4":	"तं किं मञ्ञथ, भिक्खवे, कतमं नु खो बहुतरं, यं वा वो इमिना दीघेन अद्धुना सन्धावतं संसरतं अमनापसम्पयोगा मनापविप्पयोगा कन्दन्तानं रोदन्तानं अस्सु पस्सन्नं पग्घरितं, यं वा चतूसु महासमुद्देसु उदकन्”ति? ",
"sn15.3:1.5":	"“यथा खो मयं, भन्ते, भगवता धम्मं देसितं आजानाम, एतदेव, भन्ते, बहुतरं यं नो इमिना दीघेन अद्धुना सन्धावतं संसरतं अमनापसम्पयोगा मनापविप्पयोगा कन्दन्तानं रोदन्तानं अस्सु पस्सन्नं पग्घरितं, न त्वेव चतूसु महासमुद्देसु उदकन्”ति। ",
"sn15.3:2.1":	"“साधु साधु, भिक्खवे, साधु खो मे तुम्हे, भिक्खवे, एवं धम्मं देसितं आजानाथ। ",
"sn15.3:2.2":	"एतदेव, भिक्खवे, बहुतरं यं वो इमिना दीघेन अद्धुना सन्धावतं संसरतं अमनापसम्पयोगा मनापविप्पयोगा कन्दन्तानं रोदन्तानं अस्सु पस्सन्नं पग्घरितं, न त्वेव चतूसु महासमुद्देसु उदकं। ",
"sn15.3:2.3":	"दीघरत्तं वो, भिक्खवे, मातुमरणं पच्चनुभूतं; ",
"sn15.3:2.4":	"तेसं वो मातुमरणं पच्चनुभोन्तानं अमनापसम्पयोगा मनापविप्पयोगा कन्दन्तानं रोदन्तानं अस्सु पस्सन्नं पग्घरितं, न त्वेव चतूसु महासमुद्देसु उदकं। ",
"sn15.3:2.5":	"दीघरत्तं वो, भिक्खवे, पितुमरणं पच्चनुभूतं …पे… ",
"sn15.3:2.6":	"भातुमरणं पच्चनुभूतं … ",
"sn15.3:2.7":	"भगिनिमरणं पच्चनुभूतं … ",
"sn15.3:2.8":	"पुत्तमरणं पच्चनुभूतं … ",
"sn15.3:2.9":	"धीतुमरणं पच्चनुभूतं … ",
"sn15.3:2.10":	"ञातिब्यसनं पच्चनुभूतं … ",
"sn15.3:2.11":	"भोगब्यसनं पच्चनुभूतं। ",
"sn15.3:2.12":	"दीघरत्तं वो, भिक्खवे, रोगब्यसनं पच्चनुभूतं, तेसं वो रोगब्यसनं पच्चनुभोन्तानं अमनापसम्पयोगा मनापविप्पयोगा कन्दन्तानं रोदन्तानं अस्सु पस्सन्नं पग्घरितं, न त्वेव चतूसु महासमुद्देसु उदकं। ",
"sn15.3:2.13":	"तं किस्स हेतु? ",
"sn15.3:2.14":	"अनमतग्गोयं, भिक्खवे, संसारो …पे… ",
"sn15.3:2.15":	"यावञ्चिदं, भिक्खवे, अलमेव सब्बसङ्खारेसु निब्बिन्दितुं, अलं विरज्जितुं, अलं विमुच्चितुन्”ति। ",
"sn15.3:2.16":	"ततियं। "
}	
