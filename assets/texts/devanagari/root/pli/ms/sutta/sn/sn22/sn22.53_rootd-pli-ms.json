{	
"sn22.53:0.1":	"संयुत्त निकाय २२।५३ ",
"sn22.53:0.2":	"६। उपयवग्ग ",
"sn22.53:0.3":	"उपयसुत्त ",
"sn22.53:1.1":	"सावत्थिनिदानं। ",
"sn22.53:1.2":	"“उपयो, भिक्खवे, अविमुत्तो, अनुपयो विमुत्तो। ",
"sn22.53:1.3":	"रूपुपयं वा, भिक्खवे, विञ्ञाणं तिट्ठमानं तिट्ठेय्य, रूपारम्मणं रूपप्पतिट्ठं नन्दूपसेचनं वुद्धिं विरूळ्हिं वेपुल्लं आपज्जेय्य। ",
"sn22.53:1.4":	"वेदनुपयं वा …पे… ",
"sn22.53:1.5":	"सञ्ञुपयं वा …पे… ",
"sn22.53:1.6":	"सङ्खारुपयं वा, भिक्खवे, विञ्ञाणं तिट्ठमानं तिट्ठेय्य, सङ्खारारम्मणं सङ्खारप्पतिट्ठं नन्दूपसेचनं वुद्धिं विरूळ्हिं वेपुल्लं आपज्जेय्य। ",
"sn22.53:2.1":	"यो, भिक्खवे, एवं वदेय्य: ",
"sn22.53:2.2":	"‘अहमञ्ञत्र रूपा अञ्ञत्र वेदनाय अञ्ञत्र सञ्ञाय अञ्ञत्र सङ्खारेहि विञ्ञाणस्स आगतिं वा गतिं वा चुतिं वा उपपत्तिं वा वुद्धिं वा विरूळ्हिं वा वेपुल्लं वा पञ्ञापेस्सामी’ति, नेतं ठानं विज्जति। ",
"sn22.53:3.1":	"रूपधातुया चे, भिक्खवे, भिक्खुनो रागो पहीनो होति। ",
"sn22.53:3.2":	"रागस्स पहाना वोच्छिज्जतारम्मणं पतिट्ठा विञ्ञाणस्स न होति। ",
"sn22.53:3.3":	"वेदनाधातुया चे, भिक्खवे … ",
"sn22.53:3.4":	"सञ्ञाधातुया चे, भिक्खवे … ",
"sn22.53:3.5":	"सङ्खारधातुया चे, भिक्खवे … ",
"sn22.53:3.6":	"विञ्ञाणधातुया चे, भिक्खवे, भिक्खुनो रागो पहीनो होति। ",
"sn22.53:3.7":	"रागस्स पहाना वोच्छिज्जतारम्मणं पतिट्ठा विञ्ञाणस्स न होति। ",
"sn22.53:3.8":	"तदप्पतिट्ठितं विञ्ञाणं अविरूळ्हं अनभिसङ्खच्च विमुत्तं। ",
"sn22.53:3.9":	"विमुत्तत्ता ठितं। ठितत्ता सन्तुसितं। सन्तुसितत्ता न परितस्सति। अपरितस्सं पच्चत्तञ्ञेव परिनिब्बायति। ",
"sn22.53:3.10":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाती”ति। ",
"sn22.53:3.11":	"पठमं। "
}	
