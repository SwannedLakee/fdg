{	
"sn55.4:0.1":	"संयुत्त निकाय ५५।४ ",
"sn55.4:0.2":	"१। वेळुद्वारवग्ग ",
"sn55.4:0.3":	"पठमसारिपुत्तसुत्त ",
"sn55.4:1.1":	"एकं समयं आयस्मा च सारिपुत्तो आयस्मा च आनन्दो सावत्थियं विहरन्ति जेतवने अनाथपिण्डिकस्स आरामे। ",
"sn55.4:1.2":	"अथ खो आयस्मा आनन्दो सायन्हसमयं पटिसल्लाना वुट्ठितो …पे… एकमन्तं निसिन्नो खो आयस्मा आनन्दो आयस्मन्तं सारिपुत्तं एतदवोच: ",
"sn55.4:1.3":	"“कतिनं नु खो, आवुसो सारिपुत्त, धम्मानं समन्नागमनहेतु एवमयं पजा भगवता ब्याकता सोतापन्ना अविनिपातधम्मा नियता सम्बोधिपरायणा”ति? ",
"sn55.4:1.4":	"“चतुन्नं खो, आवुसो, धम्मानं समन्नागमनहेतु एवमयं पजा भगवता ब्याकता सोतापन्ना अविनिपातधम्मा नियता सम्बोधिपरायणा। ",
"sn55.4:2.1":	"कतमेसं चतुन्नं? ",
"sn55.4:2.2":	"इधावुसो, अरियसावको बुद्धे अवेच्चप्पसादेन समन्नागतो होति—",
"sn55.4:2.3":	"इतिपि सो भगवा …पे… सत्था देवमनुस्सानं बुद्धो भगवाति। ",
"sn55.4:2.4":	"धम्मे …पे… ",
"sn55.4:2.5":	"सङ्घे …पे… ",
"sn55.4:2.6":	"अरियकन्तेहि सीलेहि समन्नागतो होति अखण्डेहि …पे… समाधिसंवत्तनिकेहि। ",
"sn55.4:2.7":	"इमेसं खो, आवुसो, चतुन्नं धम्मानं समन्नागमनहेतु एवमयं पजा भगवता ब्याकता सोतापन्ना अविनिपातधम्मा नियता सम्बोधिपरायणा”ति। ",
"sn55.4:2.8":	"चतुत्थं। "
}	
