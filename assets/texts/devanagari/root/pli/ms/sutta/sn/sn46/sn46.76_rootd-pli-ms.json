{	
"sn46.76:0.1":	"संयुत्त निकाय ४६।७६ ",
"sn46.76:0.2":	"८। निरोधवग्ग ",
"sn46.76:0.3":	"निरोधसुत्त ",
"sn46.76:1.1":	"“निरोधसञ्ञा, भिक्खवे, भाविता बहुलीकता महप्फला होति महानिसंसा। ",
"sn46.76:1.2":	"कथं भाविता च, भिक्खवे, निरोधसञ्ञा कथं बहुलीकता महप्फला होति महानिसंसा? ",
"sn46.76:1.3":	"इध, भिक्खवे, भिक्खु निरोधसञ्ञासहगतं सतिसम्बोज्झङ्गं भावेति …पे… ",
"sn46.76:1.4":	"निरोधसञ्ञासहगतं उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.76:1.5":	"एवं भाविता खो, भिक्खवे, निरोधसञ्ञा एवं बहुलीकता महप्फला होति महानिसंसाति। ",
"sn46.76:2.1":	"निरोधसञ्ञाय, भिक्खवे, भाविताय बहुलीकताय द्विन्नं फलानं अञ्ञतरं फलं पाटिकङ्खं—",
"sn46.76:2.2":	"दिट्ठेव धम्मे अञ्ञा, सति वा उपादिसेसे अनागामिता। ",
"sn46.76:2.3":	"कथं भाविताय, भिक्खवे, निरोधसञ्ञाय कथं बहुलीकताय द्विन्नं फलानं अञ्ञतरं फलं पाटिकङ्खं—",
"sn46.76:2.4":	"दिट्ठेव धम्मे अञ्ञा, सति वा उपादिसेसे अनागामिता? ",
"sn46.76:2.5":	"इध, भिक्खवे, भिक्खु निरोधसञ्ञासहगतं सतिसम्बोज्झङ्गं भावेति …पे… ",
"sn46.76:2.6":	"निरोधसञ्ञासहगतं उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.76:2.7":	"एवं भाविताय खो, भिक्खवे, निरोधसञ्ञाय एवं बहुलीकताय द्विन्नं फलानं अञ्ञतरं फलं पाटिकङ्खं—",
"sn46.76:2.8":	"दिट्ठेव धम्मे अञ्ञा, सति वा उपादिसेसे अनागामिताति। ",
"sn46.76:3.1":	"निरोधसञ्ञा, भिक्खवे, भाविता बहुलीकता महतो अत्थाय संवत्तति, महतो योगक्खेमाय संवत्तति, महतो संवेगाय संवत्तति, महतो फासुविहाराय संवत्तति। ",
"sn46.76:3.2":	"कथं भाविता च, भिक्खवे, निरोधसञ्ञा कथं बहुलीकता महतो अत्थाय संवत्तति, महतो योगक्खेमाय संवत्तति, महतो संवेगाय संवत्तति, महतो फासुविहाराय संवत्तति? ",
"sn46.76:3.3":	"इध, भिक्खवे, भिक्खु निरोधसञ्ञासहगतं सतिसम्बोज्झङ्गं भावेति …पे… ",
"sn46.76:3.4":	"निरोधसञ्ञासहगतं उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.76:3.5":	"एवं भाविता खो, भिक्खवे, निरोधसञ्ञा एवं बहुलीकता महतो अत्थाय संवत्तति, महतो योगक्खेमाय संवत्तति, महतो संवेगाय संवत्तति, महतो फासुविहाराय संवत्तती”ति। ",
"sn46.76:3.6":	"दसमं। ",
"sn46.76:3.7":	"निरोधवग्गो अट्ठमो। ",
"sn46.76:4.0":	"तस्सुद्दानं ",
"sn46.76:4.1":	"असुभमरणआहारे, ",
"sn46.76:4.2":	"पटिकूलअनभिरतेन; ",
"sn46.76:4.3":	"अनिच्चदुक्खअनत्तपहानं, ",
"sn46.76:4.4":	"विरागनिरोधेन ते दसाति। "
}	
