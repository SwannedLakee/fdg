{	
"sn2.1:0.1":	"संयुत्त निकाय २।१ ",
"sn2.1:0.2":	"१। पठमवग्ग ",
"sn2.1:0.3":	"पठमकस्सपसुत्त ",
"sn2.1:1.1":	"एवं मे सुतं—",
"sn2.1:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"sn2.1:1.3":	"अथ खो कस्सपो देवपुत्तो अभिक्कन्ताय रत्तिया अभिक्कन्तवण्णो केवलकप्पं जेतवनं ओभासेत्वा येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। एकमन्तं ठितो खो कस्सपो देवपुत्तो भगवन्तं एतदवोच: ",
"sn2.1:1.4":	"“भिक्खुं भगवा पकासेसि, नो च भिक्खुनो अनुसासन्”ति। ",
"sn2.1:1.5":	"“तेन हि, कस्सप, तञ्ञेवेत्थ पटिभातू”ति। ",
"sn2.1:2.1":	"“सुभासितस्स सिक्खेथ, ",
"sn2.1:2.2":	"समणूपासनस्स च; ",
"sn2.1:2.3":	"एकासनस्स च रहो, ",
"sn2.1:2.4":	"चित्तवूपसमस्स चा”ति। ",
"sn2.1:3.1":	"इदमवोच कस्सपो देवपुत्तो; ",
"sn2.1:3.2":	"समनुञ्ञो सत्था अहोसि। ",
"sn2.1:3.3":	"अथ खो कस्सपो देवपुत्तो “समनुञ्ञो मे सत्था”ति भगवन्तं अभिवादेत्वा पदक्खिणं कत्वा तत्थेवन्तरधायीति। "
}	
