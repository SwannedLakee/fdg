{	
"sn13.3:0.1":	"संयुत्त निकाय १३।३ ",
"sn13.3:0.2":	"१। अभिसमयवग्ग ",
"sn13.3:0.3":	"सम्भेज्जौदकसुत्त ",
"sn13.3:1.1":	"सावत्थियं विहरति। ",
"sn13.3:1.2":	"“सेय्यथापि, भिक्खवे, यत्थिमा महानदियो संसन्दन्ति समेन्ति, सेय्यथिदं—",
"sn13.3:1.3":	"गङ्गा यमुना अचिरवती सरभू मही, ततो पुरिसो द्वे वा तीणि वा उदकफुसितानि उद्धरेय्य। ",
"sn13.3:1.4":	"तं किं मञ्ञथ, भिक्खवे, ",
"sn13.3:1.5":	"कतमं नु खो बहुतरं, यानि वा द्वे वा तीणि वा उदकफुसितानि उब्भतानि यं वा सम्भेज्जौदकन्”ति? ",
"sn13.3:2.1":	"“एतदेव, भन्ते, बहुतरं यदिदं सम्भेज्जौदकं; ",
"sn13.3:2.2":	"अप्पमत्तकानि द्वे वा तीणि वा उदकफुसितानि उब्भतानि। ",
"sn13.3:2.3":	"नेव सतिमं कलं उपेन्ति न सहस्सिमं कलं उपेन्ति न सतसहस्सिमं कलं उपेन्ति सम्भेज्जौदकं उपनिधाय द्वे वा तीणि वा उदकफुसितानि उब्भतानी”ति। ",
"sn13.3:2.4":	"“एवमेव खो, भिक्खवे …पे… ",
"sn13.3:2.5":	"धम्मचक्खुपटिलाभो”ति। ",
"sn13.3:2.6":	"ततियं। "
}	
