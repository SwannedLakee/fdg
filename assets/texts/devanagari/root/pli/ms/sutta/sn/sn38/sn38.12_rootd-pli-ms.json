{	
"sn38.12:0.1":	"संयुत्त निकाय ३८।१२ ",
"sn38.12:0.2":	"१। जम्बुखादकवग्ग ",
"sn38.12:0.3":	"उपादानपञ्हासुत्त ",
"sn38.12:1.1":	"“‘उपादानं, उपादानन्’ति, आवुसो सारिपुत्त, वुच्चति। ",
"sn38.12:1.2":	"कतमं नु खो, आवुसो, उपादानन्”ति? ",
"sn38.12:1.3":	"“चत्तारिमानि, आवुसो, उपादानानि। ",
"sn38.12:1.4":	"कामुपादानं, दिट्ठुपादानं सीलब्बतुपादानं, अत्तवादुपादानं—",
"sn38.12:1.5":	"इमानि खो, आवुसो, चत्तारि उपादानानी”ति। ",
"sn38.12:1.6":	"“अत्थि पनावुसो, मग्गो अत्थि पटिपदा, एतेसं उपादानानं पहानाया”ति? ",
"sn38.12:1.7":	"“अत्थि खो, आवुसो, मग्गो अत्थि पटिपदा, एतेसं उपादानानं पहानाया”ति। ",
"sn38.12:1.8":	"“कतमो पनावुसो, मग्गो कतमा पटिपदा, एतेसं उपादानानं पहानाया”ति? ",
"sn38.12:1.9":	"“अयमेव खो, आवुसो, अरियो अट्ठङ्गिको मग्गो, एतेसं उपादानानं पहानाय, सेय्यथिदं—",
"sn38.12:1.10":	"सम्मादिट्ठि …पे… सम्मासमाधि। ",
"sn38.12:1.11":	"अयं खो, आवुसो, मग्गो अयं पटिपदा, एतेसं उपादानानं पहानाया”ति। ",
"sn38.12:1.12":	"“भद्दको, आवुसो, मग्गो भद्दिका पटिपदा, एतेसं उपादानानं पहानाय। ",
"sn38.12:1.13":	"अलञ्च पनावुसो सारिपुत्त, अप्पमादाया”ति। ",
"sn38.12:1.14":	"द्वादसमं। "
}	
