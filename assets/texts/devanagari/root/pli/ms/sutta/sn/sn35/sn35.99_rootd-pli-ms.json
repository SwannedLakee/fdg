{	
"sn35.99:0.1":	"संयुत्त निकाय ३५।९९ ",
"sn35.99:0.2":	"१०। सळवग्ग ",
"sn35.99:0.3":	"समाधिसुत्त ",
"sn35.99:1.1":	"“समाधिं, भिक्खवे, भावेथ। ",
"sn35.99:1.2":	"समाहितो, भिक्खवे, भिक्खु यथाभूतं पजानाति। ",
"sn35.99:1.3":	"किञ्च यथाभूतं पजानाति? ",
"sn35.99:1.4":	"‘चक्खु अनिच्चन्’ति यथाभूतं पजानाति; ",
"sn35.99:1.5":	"‘रूपा अनिच्चा’ति यथाभूतं पजानाति; ",
"sn35.99:1.6":	"‘चक्खुविञ्ञाणं अनिच्चन्’ति यथाभूतं पजानाति; ",
"sn35.99:1.7":	"‘चक्खुसम्फस्सो अनिच्चो’ति यथाभूतं पजानाति। ",
"sn35.99:1.8":	"‘यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चन्’ति यथाभूतं पजानाति …पे… ",
"sn35.99:1.9":	"‘मनो अनिच्चन्’ति यथाभूतं पजानाति। ",
"sn35.99:1.10":	"धम्मा … ",
"sn35.99:1.11":	"मनोविञ्ञाणं … ",
"sn35.99:1.12":	"मनोसम्फस्सो … ",
"sn35.99:1.13":	"‘यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चन्’ति यथाभूतं पजानाति। ",
"sn35.99:1.14":	"समाधिं, भिक्खवे, भावेथ। ",
"sn35.99:1.15":	"समाहितो, भिक्खवे, भिक्खु यथाभूतं पजानाती”ति। ",
"sn35.99:1.16":	"छट्ठं। "
}	
