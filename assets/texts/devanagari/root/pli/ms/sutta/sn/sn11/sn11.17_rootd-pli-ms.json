{	
"sn11.17:0.1":	"संयुत्त निकाय ११।१७ ",
"sn11.17:0.2":	"२। दुतियवग्ग ",
"sn11.17:0.3":	"बुद्धवन्दनासुत्त ",
"sn11.17:1.1":	"सावत्थियं जेतवने। ",
"sn11.17:1.2":	"तेन खो पन समयेन भगवा दिवाविहारगतो होति पटिसल्लीनो। ",
"sn11.17:1.3":	"अथ खो सक्को च देवानमिन्दो ब्रह्मा च सहम्पति येन भगवा तेनुपसङ्कमिंसु; उपसङ्कमित्वा पच्चेकं द्वारबाहं निस्साय अट्ठंसु। ",
"sn11.17:1.4":	"अथ खो सक्को देवानमिन्दो भगवतो सन्तिके इमं गाथं अभासि: ",
"sn11.17:2.1":	"“उट्ठेहि वीर विजितसङ्गाम, ",
"sn11.17:2.2":	"पन्नभार अनण विचर लोके; ",
"sn11.17:2.3":	"चित्तञ्च ते सुविमुत्तं, ",
"sn11.17:2.4":	"चन्दो यथा पन्नरसाय रत्तिन्”ति। ",
"sn11.17:3.1":	"“न खो, देवानमिन्द, तथागता एवं वन्दितब्बा। ",
"sn11.17:3.2":	"एवञ्च खो, देवानमिन्द, तथागता वन्दितब्बा: ",
"sn11.17:4.1":	"‘उट्ठेहि वीर विजितसङ्गाम, ",
"sn11.17:4.2":	"सत्थवाह अनण विचर लोके; ",
"sn11.17:4.3":	"देसस्सु भगवा धम्मं, ",
"sn11.17:4.4":	"अञ्ञातारो भविस्सन्ती’”ति। "
}	
