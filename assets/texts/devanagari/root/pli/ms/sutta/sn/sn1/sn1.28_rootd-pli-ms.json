{	
"sn1.28:0.1":	"संयुत्त निकाय १।२८ ",
"sn1.28:0.2":	"३। सत्तिवग्ग ",
"sn1.28:0.3":	"महद्धनसुत्त ",
"sn1.28:1.1":	"“महद्धना महाभोगा, ",
"sn1.28:1.2":	"रट्ठवन्तोपि खत्तिया; ",
"sn1.28:1.3":	"अञ्ञमञ्ञाभिगिज्झन्ति, ",
"sn1.28:1.4":	"कामेसु अनलङ्कता। ",
"sn1.28:2.1":	"तेसु उस्सुक्कजातेसु, ",
"sn1.28:2.2":	"भवसोतानुसारिसु; ",
"sn1.28:2.3":	"केध तण्हं पजहिंसु, ",
"sn1.28:2.4":	"के लोकस्मिं अनुस्सुका”ति। ",
"sn1.28:3.1":	"“हित्वा अगारं पब्बजिता, ",
"sn1.28:3.2":	"हित्वा पुत्तं पसुं पियं; ",
"sn1.28:3.3":	"हित्वा रागञ्च दोसञ्च, ",
"sn1.28:3.4":	"अविज्जञ्च विराजिय; ",
"sn1.28:3.5":	"खीणासवा अरहन्तो, ",
"sn1.28:3.6":	"ते लोकस्मिं अनुस्सुका”ति। "
}	
