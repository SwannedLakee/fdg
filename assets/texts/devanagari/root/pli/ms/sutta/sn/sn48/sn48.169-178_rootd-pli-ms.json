{	
"sn48.169-178:0.1":	"संयुत्त निकाय ४८।१६९–१७८ ",
"sn48.169-178:0.2":	"१५। पुनओघवग्ग ",
"sn48.169-178:0.3":	"पुनओघादिसुत्त ",
"sn48.169-178:1.1":	"“पञ्चिमानि, भिक्खवे, उद्धम्भागियानि संयोजनानि। ",
"sn48.169-178:1.2":	"कतमानि पञ्च? ",
"sn48.169-178:1.3":	"रूपरागो, अरूपरागो, मानो, उद्धच्चं, अविज्जा—",
"sn48.169-178:1.4":	"इमानि खो, भिक्खवे, पञ्चुद्धम्भागियानि संयोजनानि। ",
"sn48.169-178:1.5":	"इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय पञ्चिन्द्रियानि भावेतब्बानि। ",
"sn48.169-178:1.6":	"कतमानि पञ्च? ",
"sn48.169-178:1.7":	"इध, भिक्खवे, भिक्खु सद्धिन्द्रियं भावेति रागविनयपरियोसानं दोसविनयपरियोसानं मोहविनयपरियोसानं। वीरियिन्द्रियं …पे… सतिन्द्रियं … समाधिन्द्रियं … पञ्ञिन्द्रियं भावेति रागविनयपरियोसानं दोसविनयपरियोसानं मोहविनयपरियोसानं। ",
"sn48.169-178:1.8":	"इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय इमानि पञ्चिन्द्रियानि भावेतब्बानी”ति। ",
"sn48.169-178:1.9":	"ओघवग्गो सत्तरसमो। ",
"sn48.169-178:2.0":	"तस्सुद्दानं ",
"sn48.169-178:2.1":	"ओघो योगो उपादानं, ",
"sn48.169-178:2.2":	"गन्था अनुसयेन च; ",
"sn48.169-178:2.3":	"कामगुणा नीवरणा, ",
"sn48.169-178:2.4":	"खन्धा ओरुद्धम्भागियाति। ",
"sn48.169-178:2.5":	"इन्द्रियसंयुत्तं चतुत्थं। "
}	
