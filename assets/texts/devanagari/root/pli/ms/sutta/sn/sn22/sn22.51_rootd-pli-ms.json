{	
"sn22.51:0.1":	"संयुत्त निकाय २२।५१ ",
"sn22.51:0.2":	"५। अत्तदीपवग्ग ",
"sn22.51:0.3":	"नन्दिक्खयसुत्त ",
"sn22.51:1.1":	"सावत्थिनिदानं। ",
"sn22.51:1.2":	"“अनिच्चञ्ञेव, भिक्खवे, भिक्खु रूपं अनिच्चन्ति पस्सति। सास्स होति सम्मादिट्ठि। ",
"sn22.51:1.3":	"सम्मा पस्सं निब्बिन्दति। ",
"sn22.51:1.4":	"नन्दिक्खया रागक्खयो, रागक्खया नन्दिक्खयो। ",
"sn22.51:1.5":	"नन्दिरागक्खया चित्तं विमुत्तं सुविमुत्तन्ति वुच्चति। ",
"sn22.51:1.6":	"अनिच्चञ्ञेव, भिक्खवे, भिक्खु वेदनं अनिच्चन्ति पस्सति। सास्स होति सम्मादिट्ठि। ",
"sn22.51:1.7":	"सम्मा पस्सं निब्बिन्दति। ",
"sn22.51:1.8":	"नन्दिक्खया रागक्खयो, रागक्खया नन्दिक्खयो। ",
"sn22.51:1.9":	"नन्दिरागक्खया चित्तं विमुत्तं सुविमुत्तन्ति वुच्चति। ",
"sn22.51:1.10":	"अनिच्चञ्ञेव, भिक्खवे, भिक्खु सञ्ञं अनिच्चन्ति पस्सति …पे… ",
"sn22.51:1.11":	"अनिच्चेयेव भिक्खवे, भिक्खु सङ्खारे अनिच्चाति पस्सति। सास्स होति सम्मादिट्ठि। ",
"sn22.51:1.12":	"सम्मा पस्सं निब्बिन्दति। ",
"sn22.51:1.13":	"नन्दिक्खया रागक्खयो, रागक्खया नन्दिक्खयो। ",
"sn22.51:1.14":	"नन्दिरागक्खया चित्तं विमुत्तं सुविमुत्तन्ति वुच्चति। ",
"sn22.51:1.15":	"अनिच्चञ्ञेव, भिक्खवे, भिक्खु विञ्ञाणं अनिच्चन्ति पस्सति। सास्स होति सम्मादिट्ठि। ",
"sn22.51:1.16":	"सम्मा पस्सं निब्बिन्दति। ",
"sn22.51:1.17":	"नन्दिक्खया रागक्खयो, रागक्खया नन्दिक्खयो। ",
"sn22.51:1.18":	"नन्दिरागक्खया चित्तं विमुत्तं सुविमुत्तन्ति वुच्चती”ति। ",
"sn22.51:1.19":	"नवमं। "
}	
