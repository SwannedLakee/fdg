{	
"sn29.21-50:0.1":	"संयुत्त निकाय २९।२१–५० ",
"sn29.21-50:0.2":	"१। नागवग्ग ",
"sn29.21-50:0.3":	"जलाबुजादिदानूपकारसुत्तत्तिंसक ",
"sn29.21-50:1.1":	"सावत्थिनिदानं। ",
"sn29.21-50:1.2":	"एकमन्तं निसिन्नो खो सो भिक्खु भगवन्तं एतदवोच: ",
"sn29.21-50:1.3":	"“को नु खो, भन्ते, हेतु, को पच्चयो, येन मिधेकच्चो कायस्स भेदा परं मरणा जलाबुजानं नागानं …पे… ",
"sn29.21-50:1.4":	"संसेदजानं नागानं …पे… ",
"sn29.21-50:1.5":	"ओपपातिकानं नागानं सहब्यतं उपपज्जती”ति? ",
"sn29.21-50:2.1":	"“इध, भिक्खु, एकच्चो कायेन द्वयकारी होति, वाचाय द्वयकारी, मनसा द्वयकारी। ",
"sn29.21-50:2.2":	"तस्स सुतं होति: ",
"sn29.21-50:2.3":	"‘ओपपातिका नागा दीघायुका वण्णवन्तो सुखबहुला’ति। ",
"sn29.21-50:2.4":	"तस्स एवं होति: ",
"sn29.21-50:2.5":	"‘अहो वताहं कायस्स भेदा परं मरणा ओपपातिकानं नागानं सहब्यतं उपपज्जेय्यन्’ति। ",
"sn29.21-50:2.6":	"सो अन्नं देति …पे… ",
"sn29.21-50:2.7":	"पानं देति …पे… ",
"sn29.21-50:2.8":	"पदीपेय्यं देति। ",
"sn29.21-50:2.9":	"सो कायस्स भेदा परं मरणा ओपपातिकानं नागानं सहब्यतं उपपज्जति। ",
"sn29.21-50:2.10":	"अयं खो, भिक्खु, हेतु, अयं पच्चयो, येन मिधेकच्चो कायस्स भेदा परं मरणा ओपपातिकानं नागानं सहब्यतं उपपज्जती”ति। ",
"sn29.21-50:3.1":	"(इमिना पेय्यालेन दस दस सुत्तन्ता कातब्बा। ",
"sn29.21-50:3.2":	"एवं चतूसु योनीसु चत्तालीसं वेय्याकरणा होन्ति। ",
"sn29.21-50:3.3":	"पुरिमेहि पन दसहि सुत्तन्तेहि सह होन्ति पण्णाससुत्तन्ताति।) ",
"sn29.21-50:3.4":	"नागवग्गो पठमो। ",
"sn29.21-50:4.0":	"तस्सुद्दानं ",
"sn29.21-50:4.1":	"सुद्धिकं पणीततरं, ",
"sn29.21-50:4.2":	"चतुरो च उपोसथा; ",
"sn29.21-50:4.3":	"तस्स सुतं चतुरो च, ",
"sn29.21-50:4.4":	"दानूपकारा च तालीसं; ",
"sn29.21-50:4.5":	"पण्णास पिण्डतो सुत्ता, ",
"sn29.21-50:4.6":	"नागम्हि सुप्पकासिताति। ",
"sn29.21-50:4.7":	"नागसंयुत्तं समत्तं। "
}	
