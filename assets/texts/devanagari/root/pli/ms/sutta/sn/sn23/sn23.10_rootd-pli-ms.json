{	
"sn23.10:0.1":	"संयुत्त निकाय २३।१० ",
"sn23.10:0.2":	"१। पठममारवग्ग ",
"sn23.10:0.3":	"दुतियछन्दरागसुत्त ",
"sn23.10:1.1":	"सावत्थिनिदानं। ",
"sn23.10:1.2":	"एकमन्तं निसिन्नं खो आयस्मन्तं राधं भगवा एतदवोच: ",
"sn23.10:1.3":	"“रूपे खो, राध, यो छन्दो यो रागो या नन्दी या तण्हा ये उपयुपादाना चेतसो अधिट्ठानाभिनिवेसानुसया, ते पजहथ। ",
"sn23.10:1.4":	"एवं तं रूपं पहीनं भविस्सति उच्छिन्नमूलं तालावत्थुकतं अनभावङ्कतं आयतिं अनुप्पादधम्मं। ",
"sn23.10:1.5":	"वेदनाय यो छन्दो यो रागो या नन्दी या तण्हा ये उपयुपादाना चेतसो अधिट्ठानाभिनिवेसानुसया, ते पजहथ। ",
"sn23.10:1.6":	"एवं सा वेदना पहीना भविस्सति उच्छिन्नमूला तालावत्थुकता अनभावङ्कता आयतिं अनुप्पादधम्मा। ",
"sn23.10:1.7":	"सञ्ञाय … ",
"sn23.10:1.8":	"सङ्खारेसु यो छन्दो यो रागो या नन्दी या तण्हा ये उपयुपादाना चेतसो अधिट्ठानाभिनिवेसानुसया, ते पजहथ। ",
"sn23.10:1.9":	"एवं ते सङ्खारा पहीना भविस्सन्ति उच्छिन्नमूला तालावत्थुकता अनभावङ्कता आयतिं अनुप्पादधम्मा। ",
"sn23.10:1.10":	"विञ्ञाणे यो छन्दो यो रागो या नन्दी या तण्हा ये उपयुपादाना चेतसो अधिट्ठानाभिनिवेसानुसया, ते पजहथ। ",
"sn23.10:1.11":	"एवं तं विञ्ञाणं पहीनं भविस्सति उच्छिन्नमूलं तालावत्थुकतं अनभावङ्कतं आयतिं अनुप्पादधम्मन्”ति। ",
"sn23.10:1.12":	"दसमं। ",
"sn23.10:1.13":	"राधसंयुत्तस्स पठममारवग्गो। ",
"sn23.10:2.0":	"तस्सुद्दानं ",
"sn23.10:2.1":	"मारो सत्तो भवनेत्ति, ",
"sn23.10:2.2":	"परिञ्ञेय्या समणा दुवे; ",
"sn23.10:2.3":	"सोतापन्नो अरहा च, ",
"sn23.10:2.4":	"छन्दरागापरे दुवेति। "
}	
