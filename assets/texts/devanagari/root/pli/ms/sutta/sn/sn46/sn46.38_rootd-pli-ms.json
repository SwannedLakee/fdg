{	
"sn46.38:0.1":	"संयुत्त निकाय ४६।३८ ",
"sn46.38:0.2":	"४। नीवरणवग्ग ",
"sn46.38:0.3":	"अनीवरणसुत्त ",
"sn46.38:1.1":	"यस्मिं, भिक्खवे, समये अरियसावको अट्ठिं कत्वा मनसि कत्वा सब्बं चेतसो समन्नाहरित्वा ओहितसोतो धम्मं सुणाति, इमस्स पञ्च नीवरणा तस्मिं समये न होन्ति। सत्त बोज्झङ्गा तस्मिं समये भावनापारिपूरिं गच्छन्ति। ",
"sn46.38:2.1":	"कतमे पञ्च नीवरणा तस्मिं समये न होन्ति? ",
"sn46.38:2.2":	"कामच्छन्दनीवरणं तस्मिं समये न होति, ब्यापादनीवरणं तस्मिं समये न होति, थिनमिद्धनीवरणं तस्मिं समये न होति, उद्धच्चकुक्कुच्चनीवरणं तस्मिं समये न होति, विचिकिच्छानीवरणं तस्मिं समये न होति। ",
"sn46.38:2.3":	"इमस्स पञ्च नीवरणा तस्मिं समये न होन्ति। ",
"sn46.38:3.1":	"कतमे सत्त बोज्झङ्गा तस्मिं समये भावनापारिपूरिं गच्छन्ति? ",
"sn46.38:3.2":	"सतिसम्बोज्झङ्गो तस्मिं समये भावनापारिपूरिं गच्छति …पे… उपेक्खासम्बोज्झङ्गो तस्मिं समये भावनापारिपूरिं गच्छति। ",
"sn46.38:3.3":	"इमे सत्त बोज्झङ्गा तस्मिं समये भावनापारिपूरिं गच्छन्ति। ",
"sn46.38:3.4":	"यस्मिं, भिक्खवे, समये अरियसावको अट्ठिं कत्वा मनसि कत्वा सब्बं चेतसो समन्नाहरित्वा ओहितसोतो धम्मं सुणाति, इमस्स पञ्च नीवरणा तस्मिं समये न होन्ति। इमे सत्त बोज्झङ्गा तस्मिं समये भावनापारिपूरिं गच्छन्ती”ति। ",
"sn46.38:3.5":	"अट्ठमं। "
}	
