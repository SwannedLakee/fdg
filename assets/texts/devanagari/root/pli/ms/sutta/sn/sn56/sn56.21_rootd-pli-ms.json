{	
"sn56.21:0.1":	"संयुत्त निकाय ५६।२१ ",
"sn56.21:0.2":	"३। कोटिगामवग्ग ",
"sn56.21:0.3":	"पठमकोटिगामसुत्त ",
"sn56.21:1.1":	"एकं समयं भगवा वज्जीसु विहरति कोटिगामे। ",
"sn56.21:1.2":	"तत्र खो भगवा भिक्खू आमन्तेसि: ",
"sn56.21:1.3":	"“चतुन्नं, भिक्खवे, अरियसच्चानं अननुबोधा अप्पटिवेधा एवमिदं दीघमद्धानं सन्धावितं संसरितं ममञ्चेव तुम्हाकञ्च। ",
"sn56.21:2.1":	"कतमेसं चतुन्नं? ",
"sn56.21:2.2":	"दुक्खस्स, भिक्खवे, अरियसच्चस्स अननुबोधा अप्पटिवेधा एवमिदं दीघमद्धानं सन्धावितं संसरितं ममञ्चेव तुम्हाकञ्च। ",
"sn56.21:2.3":	"दुक्खसमुदयस्स अरियसच्चस्स …पे… ",
"sn56.21:2.4":	"दुक्खनिरोधस्स अरियसच्चस्स …पे… ",
"sn56.21:2.5":	"दुक्खनिरोधगामिनिया पटिपदाय अरियसच्चस्स अननुबोधा अप्पटिवेधा एवमिदं दीघमद्धानं सन्धावितं संसरितं ममञ्चेव तुम्हाकञ्च। ",
"sn56.21:2.6":	"तयिदं, भिक्खवे, दुक्खं अरियसच्चं अनुबुद्धं पटिविद्धं, दुक्खसमुदयं अरियसच्चं अनुबुद्धं पटिविद्धं, दुक्खनिरोधं अरियसच्चं अनुबुद्धं पटिविद्धं, दुक्खनिरोधगामिनी पटिपदा अरियसच्चं अनुबुद्धं पटिविद्धं; उच्छिन्ना भवतण्हा, खीणा भवनेत्ति; नत्थि दानि पुनब्भवो”ति। ",
"sn56.21:3.1":	"इदमवोच भगवा। ",
"sn56.21:3.2":	"इदं वत्वान सुगतो अथापरं एतदवोच सत्था: ",
"sn56.21:4.1":	"“चतुन्नं अरियसच्चानं, ",
"sn56.21:4.2":	"यथाभूतं अदस्सना; ",
"sn56.21:4.3":	"संसितं दीघमद्धानं, ",
"sn56.21:4.4":	"तासु तास्वेव जातिसु। ",
"sn56.21:5.1":	"तानि एतानि दिट्ठानि, ",
"sn56.21:5.2":	"भवनेत्ति समूहता; ",
"sn56.21:5.3":	"उच्छिन्नं मूलं दुक्खस्स, ",
"sn56.21:5.4":	"नत्थि दानि पुनब्भवो”ति। ",
"sn56.21:5.5":	"पठमं। "
}	
