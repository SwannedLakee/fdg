{	
"sn35.86:0.1":	"संयुत्त निकाय ३५।८६ ",
"sn35.86:0.2":	"९। छन्नवग्ग ",
"sn35.86:0.3":	"सङ्खित्तधम्मसुत्त ",
"sn35.86:1.1":	"एकमन्तं निसिन्नो खो आयस्मा आनन्दो भगवन्तं एतदवोच: ",
"sn35.86:1.2":	"“साधु मे, भन्ते, भगवा सङ्खित्तेन धम्मं देसेतु, यमहं भगवतो धम्मं सुत्वा एको वूपकट्ठो अप्पमत्तो आतापी पहितत्तो विहरेय्यन्”ति। ",
"sn35.86:2.1":	"“तं किं मञ्ञसि, आनन्द, ",
"sn35.86:2.2":	"चक्खु निच्चं वा अनिच्चं वा”ति? ",
"sn35.86:3.1":	"“अनिच्चं, भन्ते”। ",
"sn35.86:4.1":	"“यं पनानिच्चं दुक्खं वा तं सुखं वा”ति? ",
"sn35.86:5.1":	"“दुक्खं, भन्ते”। ",
"sn35.86:6.1":	"“यं पनानिच्चं दुक्खं विपरिणामधम्मं, कल्लं नु तं समनुपस्सितुं: ",
"sn35.86:6.2":	"‘एतं मम, एसोहमस्मि, एसो मे अत्ता’”ति? ",
"sn35.86:7.1":	"“नो हेतं, भन्ते”। ",
"sn35.86:8.1":	"“रूपा निच्चा वा अनिच्चा वा”ति? ",
"sn35.86:9.1":	"“अनिच्चा, भन्ते” …पे…। ",
"sn35.86:10.1":	"“चक्खुविञ्ञाणं …पे… ",
"sn35.86:10.2":	"यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि निच्चं वा अनिच्चं वा”ति? ",
"sn35.86:11.1":	"“अनिच्चं, भन्ते”। ",
"sn35.86:12.1":	"“यं पनानिच्चं दुक्खं वा तं सुखं वा”ति? ",
"sn35.86:13.1":	"“दुक्खं, भन्ते”। ",
"sn35.86:14.1":	"“यं पनानिच्चं दुक्खं विपरिणामधम्मं, कल्लं नु तं समनुपस्सितुं: ",
"sn35.86:14.2":	"‘एतं मम, एसोहमस्मि, एसो मे अत्ता’”ति? ",
"sn35.86:15.1":	"“नो हेतं, भन्ते” …पे…। ",
"sn35.86:16.1":	"“जिव्हा निच्चा वा अनिच्चा वा”ति? ",
"sn35.86:17.1":	"“अनिच्चा, भन्ते” …पे…। ",
"sn35.86:18.1":	"“जिव्हाविञ्ञाणं … ",
"sn35.86:18.2":	"जिव्हासम्फस्सो …पे… ",
"sn35.86:18.3":	"यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि निच्चं वा अनिच्चं वा”ति? ",
"sn35.86:19.1":	"“अनिच्चं, भन्ते”। ",
"sn35.86:20.1":	"“यं पनानिच्चं दुक्खं वा तं सुखं वा”ति? ",
"sn35.86:21.1":	"“दुक्खं, भन्ते”। ",
"sn35.86:22.1":	"“यं पनानिच्चं दुक्खं विपरिणामधम्मं, कल्लं नु तं समनुपस्सितुं: ",
"sn35.86:22.2":	"‘एतं मम, एसोहमस्मि, एसो मे अत्ता’”ति? ",
"sn35.86:23.1":	"“नो हेतं, भन्ते”। ",
"sn35.86:24.1":	"“एवं पस्सं, आनन्द, सुतवा अरियसावको चक्खुस्मिम्पि निब्बिन्दति …पे… चक्खुसम्फस्सेपि निब्बिन्दति …पे… ",
"sn35.86:24.2":	"यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति। ",
"sn35.86:24.3":	"निब्बिन्दं विरज्जति; विरागा विमुच्चति; विमुत्तस्मिं विमुत्तमिति ञाणं होति। ",
"sn35.86:24.4":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाती”ति। ",
"sn35.86:24.5":	"ततियं। "
}	
