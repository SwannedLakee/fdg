{	
"sn44.6:0.1":	"संयुत्त निकाय ४४।६ ",
"sn44.6:0.2":	"१। अब्याकतवग्ग ",
"sn44.6:0.3":	"चतुत्थसारिपुत्तकोट्ठिकसुत्त ",
"sn44.6:1.1":	"एकं समयं आयस्मा च सारिपुत्तो, आयस्मा च महाकोट्ठिको बाराणसियं विहरन्ति इसिपतने मिगदाये। ",
"sn44.6:1.2":	"अथ खो आयस्मा सारिपुत्तो सायन्हसमयं पटिसल्लाना वुट्ठितो येनायस्मा महाकोट्ठिको तेनुपसङ्कमि; उपसङ्कमित्वा आयस्मता महाकोट्ठिकेन सद्धिं सम्मोदि। ",
"sn44.6:1.3":	"सम्मोदनीयं कथं सारणीयं वीतिसारेत्वा एकमन्तं निसीदि। एकमन्तं निसिन्नो खो आयस्मा सारिपुत्तो आयस्मन्तं महाकोट्ठिकं एतदवोच: ",
"sn44.6:1.4":	"“‘किं नु खो, आवुसो कोट्ठिक, होति तथागतो परं मरणा’ति …पे… ",
"sn44.6:1.5":	"‘किं पनावुसो, नेव होति न न होति तथागतो परं मरणा’ति इति पुट्ठो समानो: ",
"sn44.6:1.6":	"‘एतम्पि खो, आवुसो, अब्याकतं भगवता—",
"sn44.6:1.7":	"नेव होति न न होति तथागतो परं मरणा’ति वदेसि। ",
"sn44.6:1.8":	"को नु खो, आवुसो, हेतु, को पच्चयो, येनेतं अब्याकतं भगवता”ति? ",
"sn44.6:2.1":	"“रूपारामस्स खो, आवुसो, रूपरतस्स रूपसम्मुदितस्स रूपनिरोधं अजानतो अपस्सतो यथाभूतं, ‘होति तथागतो परं मरणा’तिपिस्स होति; ",
"sn44.6:2.2":	"‘न होति तथागतो परं मरणा’तिपिस्स होति; ",
"sn44.6:2.3":	"‘होति च न च होति तथागतो परं मरणा’तिपिस्स होति; ",
"sn44.6:2.4":	"‘नेव होति न न होति तथागतो परं मरणा’तिपिस्स होति। ",
"sn44.6:2.5":	"वेदनारामस्स खो, आवुसो, वेदनारतस्स वेदनासम्मुदितस्स, वेदनानिरोधं अजानतो अपस्सतो यथाभूतं, ‘होति तथागतो परं मरणा’तिपिस्स होति …पे… ",
"sn44.6:2.6":	"सञ्ञारामस्स खो, आवुसो …पे… ",
"sn44.6:2.7":	"सङ्खारारामस्स खो आवुसो …पे… ",
"sn44.6:2.8":	"विञ्ञाणारामस्स खो, आवुसो, विञ्ञाणरतस्स विञ्ञाणसम्मुदितस्स विञ्ञाणनिरोधं अजानतो अपस्सतो यथाभूतं, ‘होति तथागतो परं मरणा’तिपिस्स होति …पे… ",
"sn44.6:2.9":	"‘नेव होति न न होति तथागतो परं मरणा’तिपिस्स होति। ",
"sn44.6:3.1":	"न रूपारामस्स खो, आवुसो, न रूपरतस्स न रूपसम्मुदितस्स, रूपनिरोधं जानतो पस्सतो यथाभूतं, ‘होति तथागतो परं मरणा’तिपिस्स न होति …पे… ",
"sn44.6:3.2":	"‘नेव होति न न होति तथागतो परं मरणा’तिपिस्स न होति। ",
"sn44.6:3.3":	"न वेदनारामस्स खो, आवुसो …पे… ",
"sn44.6:3.4":	"न सञ्ञारामस्स खो, आवुसो …पे… ",
"sn44.6:3.5":	"न सङ्खारारामस्स खो, आवुसो …पे… ",
"sn44.6:3.6":	"न विञ्ञाणारामस्स खो, आवुसो, न विञ्ञाणरतस्स न विञ्ञाणसम्मुदितस्स, विञ्ञाणनिरोधं जानतो पस्सतो यथाभूतं, ‘होति तथागतो परं मरणा’तिपिस्स न होति …पे… ",
"sn44.6:3.7":	"‘नेव होति न न होति तथागतो परं मरणा’तिपिस्स न होति। ",
"sn44.6:3.8":	"अयं खो, आवुसो, हेतु, अयं पच्चयो, येनेतं अब्याकतं भगवता”ति। ",
"sn44.6:4.1":	"“सिया पनावुसो, अञ्ञोपि परियायो, येनेतं अब्याकतं भगवता”ति? ",
"sn44.6:4.2":	"“सिया, आवुसो। ",
"sn44.6:4.3":	"भवारामस्स खो, आवुसो, भवरतस्स भवसम्मुदितस्स, भवनिरोधं अजानतो अपस्सतो यथाभूतं, ‘होति तथागतो परं मरणा’तिपिस्स होति …पे… ",
"sn44.6:4.4":	"‘नेव होति न न होति तथागतो परं मरणा’तिपिस्स होति। ",
"sn44.6:4.5":	"न भवारामस्स खो, आवुसो, न भवरतस्स न भवसम्मुदितस्स, भवनिरोधं जानतो पस्सतो यथाभूतं, ‘होति तथागतो परं मरणा’तिपिस्स न होति …पे… ",
"sn44.6:4.6":	"‘नेव होति न न होति तथागतो परं मरणा’तिपिस्स न होति। ",
"sn44.6:4.7":	"अयम्पि खो, आवुसो, परियायो, येनेतं अब्याकतं भगवता”ति। ",
"sn44.6:5.1":	"“सिया पनावुसो, अञ्ञोपि परियायो, येनेतं अब्याकतं भगवता”ति? ",
"sn44.6:5.2":	"“सिया, आवुसो। ",
"sn44.6:5.3":	"उपादानारामस्स खो, आवुसो, उपादानरतस्स उपादानसम्मुदितस्स, उपादाननिरोधं अजानतो अपस्सतो यथाभूतं, ‘होति तथागतो परं मरणा’तिपिस्स होति …पे… ",
"sn44.6:5.4":	"‘नेव होति न न होति तथागतो परं मरणा’तिपिस्स होति। ",
"sn44.6:5.5":	"न उपादानारामस्स खो, आवुसो, न उपादानरतस्स न उपादानसम्मुदितस्स, उपादाननिरोधं जानतो पस्सतो यथाभूतं, ‘होति तथागतो परं मरणा’तिपिस्स न होति …पे… ",
"sn44.6:5.6":	"‘नेव, होति न न होति तथागतो परं मरणा’तिपिस्स न होति। ",
"sn44.6:5.7":	"अयम्पि खो, आवुसो, परियायो, येनेतं अब्याकतं भगवता”ति। ",
"sn44.6:6.1":	"“सिया पनावुसो, अञ्ञोपि परियायो, येनेतं अब्याकतं भगवता”ति? ",
"sn44.6:6.2":	"“सिया, आवुसो। ",
"sn44.6:6.3":	"तण्हारामस्स खो, आवुसो, तण्हारतस्स तण्हासम्मुदितस्स, तण्हानिरोधं अजानतो अपस्सतो यथाभूतं, ‘होति तथागतो परं मरणा’तिपिस्स होति …पे… ",
"sn44.6:6.4":	"‘नेव होति न न होति तथागतो परं मरणा’तिपिस्स होति। ",
"sn44.6:6.5":	"न तण्हारामस्स खो, आवुसो, न तण्हारतस्स न तण्हासम्मुदितस्स, तण्हानिरोधं जानतो पस्सतो यथाभूतं, ‘होति तथागतो परं मरणा’तिपिस्स न होति …पे… ",
"sn44.6:6.6":	"‘नेव होति न न होति तथागतो परं मरणा’तिपिस्स न होति। ",
"sn44.6:6.7":	"अयम्पि खो, आवुसो, परियायो, येनेतं अब्याकतं भगवता”ति। ",
"sn44.6:7.1":	"“सिया पनावुसो, अञ्ञोपि परियायो, येनेतं अब्याकतं भगवता”ति? ",
"sn44.6:7.2":	"“एत्थ दानि, आवुसो सारिपुत्त, इतो उत्तरि किं इच्छसि? ",
"sn44.6:7.3":	"तण्हासङ्खयविमुत्तस्स, आवुसो सारिपुत्त, भिक्खुनो वट्टं नत्थि पञ्ञापनाया”ति। ",
"sn44.6:7.4":	"छट्ठं। "
}	
