{	
"sn35.161:0.1":	"संयुत्त निकाय ३५।१६१ ",
"sn35.161:0.2":	"१६। नन्दिक्खयवग्ग ",
"sn35.161:0.3":	"जीवकम्बवनपटिसल्लानसुत्त ",
"sn35.161:1.1":	"एकं समयं भगवा राजगहे विहरति जीवकम्बवने। ",
"sn35.161:1.2":	"तत्र खो भगवा भिक्खू आमन्तेसि …पे… ",
"sn35.161:1.3":	"“पटिसल्लाने, भिक्खवे, योगमापज्जथ। ",
"sn35.161:1.4":	"पटिसल्लीनस्स, भिक्खवे, भिक्खुनो यथाभूतं ओक्खायति। ",
"sn35.161:1.5":	"किञ्च यथाभूतं ओक्खायति? ",
"sn35.161:1.6":	"चक्खुं अनिच्चन्ति यथाभूतं ओक्खायति, रूपा अनिच्चाति यथाभूतं ओक्खायति, चक्खुविञ्ञाणं अनिच्चन्ति यथाभूतं ओक्खायति, चक्खुसम्फस्सो अनिच्चोति यथाभूतं ओक्खायति, यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चन्ति यथाभूतं ओक्खायति …पे… ",
"sn35.161:1.7":	"मनो अनिच्चोति यथाभूतं ओक्खायति, धम्मा … ",
"sn35.161:1.8":	"मनोविञ्ञाणं … ",
"sn35.161:1.9":	"मनोसम्फस्सो … ",
"sn35.161:1.10":	"यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चन्ति यथाभूतं ओक्खायति। ",
"sn35.161:1.11":	"पटिसल्लाने, भिक्खवे, योगमापज्जथ। ",
"sn35.161:1.12":	"पटिसल्लीनस्स, भिक्खवे, भिक्खुनो यथाभूतं ओक्खायती”ति। ",
"sn35.161:1.13":	"छट्ठं। "
}	
