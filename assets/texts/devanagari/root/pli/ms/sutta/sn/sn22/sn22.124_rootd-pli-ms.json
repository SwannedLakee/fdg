{	
"sn22.124:0.1":	"संयुत्त निकाय २२।१२४ ",
"sn22.124:0.2":	"१२। धम्मकथिकवग्ग ",
"sn22.124:0.3":	"कप्पसुत्त ",
"sn22.124:1.1":	"सावत्थिनिदानं। ",
"sn22.124:1.2":	"अथ खो आयस्मा कप्पो येन भगवा तेनुपसङ्कमि …पे… एकमन्तं निसिन्नो खो आयस्मा कप्पो भगवन्तं एतदवोच: ",
"sn22.124:1.3":	"“कथं नु खो, भन्ते, जानतो कथं पस्सतो इमस्मिञ्च सविञ्ञाणके काये बहिद्धा च सब्बनिमित्तेसु अहङ्कारममङ्कारमानानुसया न होन्ती”ति? ",
"sn22.124:2.1":	"“यं किञ्चि, कप्प, रूपं अतीतानागतपच्चुप्पन्नं अज्झत्तं वा बहिद्धा वा ओळारिकं वा सुखुमं वा हीनं वा पणीतं वा यं दूरे सन्तिके वा, सब्बं रूपं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय पस्सति। ",
"sn22.124:2.2":	"या काचि वेदना …पे… ",
"sn22.124:2.3":	"या काचि सञ्ञा … ",
"sn22.124:2.4":	"ये केचि सङ्खारा … ",
"sn22.124:2.5":	"यं किञ्चि विञ्ञाणं अतीतानागतपच्चुप्पन्नं अज्झत्तं वा बहिद्धा वा ओळारिकं वा सुखुमं वा हीनं वा पणीतं वा यं दूरे सन्तिके वा, सब्बं विञ्ञाणं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय पस्सति। ",
"sn22.124:2.6":	"एवं खो, कप्प, जानतो एवं पस्सतो इमस्मिञ्च सविञ्ञाणके काये बहिद्धा च सब्बनिमित्तेसु अहङ्कारममङ्कारमानानुसया न होन्ती”ति। ",
"sn22.124:2.7":	"द्वादसमं। "
}	
