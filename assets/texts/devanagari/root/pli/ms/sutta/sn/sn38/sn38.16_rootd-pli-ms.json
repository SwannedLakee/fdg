{	
"sn38.16:0.1":	"संयुत्त निकाय ३८।१६ ",
"sn38.16:0.2":	"१। जम्बुखादकवग्ग ",
"sn38.16:0.3":	"दुक्करपञ्हासुत्त ",
"sn38.16:1.1":	"“किं नु खो, आवुसो सारिपुत्त, इमस्मिं धम्मविनये दुक्करन्”ति? ",
"sn38.16:1.2":	"“पब्बज्जा खो, आवुसो, इमस्मिं धम्मविनये दुक्करा”ति। ",
"sn38.16:1.3":	"“पब्बजितेन पनावुसो, किं दुक्करन्”ति? ",
"sn38.16:1.4":	"“पब्बजितेन खो, आवुसो, अभिरति दुक्करा”ति। ",
"sn38.16:1.5":	"“अभिरतेन पनावुसो, किं दुक्करन्”ति? ",
"sn38.16:1.6":	"“अभिरतेन खो, आवुसो, धम्मानुधम्मप्पटिपत्ति दुक्करा”ति। ",
"sn38.16:1.7":	"“कीवचिरं पनावुसो, धम्मानुधम्मप्पटिपन्नो भिक्खु अरहं अस्सा”ति? ",
"sn38.16:1.8":	"“नचिरं, आवुसो”ति। ",
"sn38.16:1.9":	"सोळसमं। ",
"sn38.16:1.10":	"जम्बुखादकसंयुत्तं समत्तं। ",
"sn38.16:2.0":	"तस्सुद्दानं ",
"sn38.16:2.1":	"निब्बानं अरहत्तञ्च, ",
"sn38.16:2.2":	"धम्मवादी किमत्थियं; ",
"sn38.16:2.3":	"अस्सासो परमस्सासो, ",
"sn38.16:2.4":	"वेदना आसवाविज्जा; ",
"sn38.16:2.5":	"तण्हा ओघा उपादानं, ",
"sn38.16:2.6":	"भवो दुक्खञ्च सक्कायो। ",
"sn38.16:2.7":	"इमस्मिं धम्मविनये दुक्करन्ति। "
}	
