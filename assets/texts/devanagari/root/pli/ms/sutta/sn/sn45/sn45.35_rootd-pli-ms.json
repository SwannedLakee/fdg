{	
"sn45.35:0.1":	"संयुत्त निकाय ४५।३५ ",
"sn45.35:0.2":	"४। पटिपत्तिवग्ग ",
"sn45.35:0.3":	"पठमसामञ्ञसुत्त ",
"sn45.35:1.1":	"सावत्थिनिदानं। ",
"sn45.35:1.2":	"“सामञ्ञञ्च वो, भिक्खवे, देसेस्सामि, सामञ्ञफलानि च। ",
"sn45.35:1.3":	"तं सुणाथ। ",
"sn45.35:1.4":	"कतमञ्च, भिक्खवे, सामञ्ञं? ",
"sn45.35:1.5":	"अयमेव अरियो अट्ठङ्गिको मग्गो, सेय्यथिदं—",
"sn45.35:1.6":	"सम्मादिट्ठि …पे… सम्मासमाधि। ",
"sn45.35:1.7":	"इदं वुच्चति, भिक्खवे, सामञ्ञं। ",
"sn45.35:1.8":	"कतमानि च, भिक्खवे, सामञ्ञफलानि? ",
"sn45.35:1.9":	"सोतापत्तिफलं, सकदागामिफलं, अनागामिफलं, अरहत्तफलं—",
"sn45.35:1.10":	"इमानि वुच्चन्ति, भिक्खवे, सामञ्ञफलानी”ति। ",
"sn45.35:1.11":	"पञ्चमं। "
}	
