{	
"sn9.4:0.1":	"संयुत्त निकाय ९।४ ",
"sn9.4:0.2":	"१। वनवग्ग ",
"sn9.4:0.3":	"सम्बहुलसुत्त ",
"sn9.4:1.1":	"एकं समयं सम्बहुला भिक्खू कोसलेसु विहरन्ति अञ्ञतरस्मिं वनसण्डे। ",
"sn9.4:1.2":	"अथ खो ते भिक्खू वस्संवुट्ठा तेमासच्चयेन चारिकं पक्कमिंसु। ",
"sn9.4:1.3":	"अथ खो या तस्मिं वनसण्डे अधिवत्था देवता ते भिक्खू अपस्सन्ती परिदेवमाना तायं वेलायं इमं गाथं अभासि: ",
"sn9.4:2.1":	"“अरति विय मेज्ज खायति, ",
"sn9.4:2.2":	"बहुके दिस्वान विवित्ते आसने; ",
"sn9.4:2.3":	"ते चित्तकथा बहुस्सुता, ",
"sn9.4:2.4":	"कोमे गोतमसावका गता”ति। ",
"sn9.4:3.1":	"एवं वुत्ते, अञ्ञतरा देवता तं देवतं गाथाय पच्चभासि: ",
"sn9.4:4.1":	"“मागधं गता कोसलं गता, ",
"sn9.4:4.2":	"एकच्चिया पन वज्जिभूमिया; ",
"sn9.4:4.3":	"मगा विय असङ्गचारिनो, ",
"sn9.4:4.4":	"अनिकेता विहरन्ति भिक्खवो”ति। "
}	
