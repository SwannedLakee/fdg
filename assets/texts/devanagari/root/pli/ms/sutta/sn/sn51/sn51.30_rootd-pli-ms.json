{	
"sn51.30:0.1":	"संयुत्त निकाय ५१।३० ",
"sn51.30:0.2":	"३। अयोगुळवग्ग ",
"sn51.30:0.3":	"दुतियभिक्खुसुत्त ",
"sn51.30:1.1":	"अथ खो सम्बहुला भिक्खू येन भगवा तेनुपसङ्कमिंसु …पे… ",
"sn51.30:1.2":	"एकमन्तं निसिन्ने खो ते भिक्खू भगवा एतदवोच: ",
"sn51.30:1.3":	"“कतमा नु खो, भिक्खवे, इद्धि, कतमो इद्धिपादो, कतमा इद्धिपादभावना, कतमा इद्धिपादभावनागामिनी पटिपदा”ति? ",
"sn51.30:1.4":	"“भगवंमूलका नो, भन्ते, धम्मा भगवंनेत्तिका …पे…। ",
"sn51.30:2.1":	"“कतमा च, भिक्खवे, इद्धि? ",
"sn51.30:2.2":	"इध, भिक्खवे, भिक्खु अनेकविहितं इद्धिविधं पच्चनुभोति—एकोपि हुत्वा बहुधा होति …पे… याव ब्रह्मलोकापि कायेन वसं वत्तेति—",
"sn51.30:2.3":	"अयं वुच्चति, भिक्खवे, इद्धि। ",
"sn51.30:3.1":	"कतमो च, भिक्खवे, इद्धिपादो? ",
"sn51.30:3.2":	"यो, भिक्खवे, मग्गो, या पटिपदा इद्धिलाभाय इद्धिपटिलाभाय संवत्तति—",
"sn51.30:3.3":	"अयं वुच्चति, भिक्खवे, इद्धिपादो। ",
"sn51.30:4.1":	"कतमा च, भिक्खवे, इद्धिपादभावना? ",
"sn51.30:4.2":	"इध, भिक्खवे, भिक्खु छन्दसमाधिप्पधानसङ्खारसमन्नागतं इद्धिपादं भावेति, ",
"sn51.30:4.3":	"वीरियसमाधि …पे… ",
"sn51.30:4.4":	"चित्तसमाधि … ",
"sn51.30:4.5":	"वीमंसासमाधिप्पधानसङ्खारसमन्नागतं इद्धिपादं भावेति—",
"sn51.30:4.6":	"अयं वुच्चति, भिक्खवे, इद्धिपादभावना। ",
"sn51.30:5.1":	"कतमा च, भिक्खवे, इद्धिपादभावनागामिनी पटिपदा? ",
"sn51.30:5.2":	"अयमेव अरियो अट्ठङ्गिको मग्गो, सेय्यथिदं—",
"sn51.30:5.3":	"सम्मादिट्ठि …पे… सम्मासमाधि—",
"sn51.30:5.4":	"अयं वुच्चति, भिक्खवे, इद्धिपादभावनागामिनी पटिपदा”ति। ",
"sn51.30:5.5":	"दसमं। "
}	
