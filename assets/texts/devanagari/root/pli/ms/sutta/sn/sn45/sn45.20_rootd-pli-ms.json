{	
"sn45.20:0.1":	"संयुत्त निकाय ४५।२० ",
"sn45.20:0.2":	"२। विहारवग्ग ",
"sn45.20:0.3":	"ततियकुक्कुटारामसुत्त ",
"sn45.20:1.1":	"पाटलिपुत्तनिदानं। ",
"sn45.20:1.2":	"“‘ब्रह्मचरियं, ब्रह्मचरियन्’ति, आवुसो आनन्द, वुच्चति। ",
"sn45.20:1.3":	"कतमं नु खो, आवुसो, ब्रह्मचरियं, कतमो ब्रह्मचारी, कतमं ब्रह्मचरियपरियोसानन्”ति? ",
"sn45.20:1.4":	"“साधु साधु, आवुसो भद्द। ",
"sn45.20:1.5":	"भद्दको खो ते, आवुसो भद्द, उम्मङ्गो, भद्दकं पटिभानं, कल्याणी परिपुच्छा। ",
"sn45.20:1.6":	"एवञ्हि त्वं, आवुसो भद्द, पुच्छसि: ",
"sn45.20:1.7":	"‘ब्रह्मचरियं, ब्रह्मचरियन्ति, आवुसो आनन्द, वुच्चति। ",
"sn45.20:1.8":	"कतमं नु खो, आवुसो, ब्रह्मचरियं, कतमो ब्रह्मचारी, कतमं ब्रह्मचरियपरियोसानन्’”ति? ",
"sn45.20:1.9":	"“एवमावुसो”ति। ",
"sn45.20:1.10":	"“अयमेव खो, आवुसो, अरियो अट्ठङ्गिको मग्गो ब्रह्मचरियं, सेय्यथिदं—",
"sn45.20:1.11":	"सम्मादिट्ठि …पे… सम्मासमाधि। ",
"sn45.20:1.12":	"यो खो, आवुसो, इमिना अरियेन अट्ठङ्गिकेन मग्गेन समन्नागतो—",
"sn45.20:1.13":	"अयं वुच्चति ब्रह्मचारी। ",
"sn45.20:1.14":	"यो खो, आवुसो, रागक्खयो दोसक्खयो मोहक्खयो—",
"sn45.20:1.15":	"इदं ब्रह्मचरियपरियोसानन्”ति। ",
"sn45.20:1.16":	"दसमं। ",
"sn45.20:1.17":	"तीणि सुत्तन्तानि एकनिदानानि। ",
"sn45.20:1.18":	"विहारवग्गो दुतियो। ",
"sn45.20:2.0":	"तस्सुद्दानं ",
"sn45.20:2.1":	"द्वे विहारा च सेक्खो च, ",
"sn45.20:2.2":	"उप्पादा अपरे दुवे; ",
"sn45.20:2.3":	"परिसुद्धेन द्वे वुत्ता, ",
"sn45.20:2.4":	"कुक्कुटारामेन तयोति। "
}	
