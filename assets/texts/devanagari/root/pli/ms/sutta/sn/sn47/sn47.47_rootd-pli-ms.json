{	
"sn47.47:0.1":	"संयुत्त निकाय ४७।४७ ",
"sn47.47:0.2":	"५। अमतवग्ग ",
"sn47.47:0.3":	"दुच्चरितसुत्त ",
"sn47.47:1.1":	"अथ खो अञ्ञतरो भिक्खु येन भगवा तेनुपसङ्कमि …पे… ",
"sn47.47:1.2":	"“साधु मे, भन्ते, भगवा सङ्खित्तेन धम्मं देसेतु, यमहं भगवतो धम्मं सुत्वा एको वूपकट्ठो अप्पमत्तो आतापी पहितत्तो विहरेय्यन्”ति। ",
"sn47.47:1.3":	"“तस्मातिह त्वं, भिक्खु, आदिमेव विसोधेहि कुसलेसु धम्मेसु। ",
"sn47.47:1.4":	"को चादि कुसलानं धम्मानं? ",
"sn47.47:1.5":	"इध त्वं, भिक्खु, कायदुच्चरितं पहाय कायसुचरितं भावेस्ससि। ",
"sn47.47:1.6":	"वचीदुच्चरितं पहाय वचीसुचरितं भावेस्ससि। ",
"sn47.47:1.7":	"मनोदुच्चरितं पहाय मनोसुचरितं भावेस्ससि। ",
"sn47.47:1.8":	"यतो खो त्वं, भिक्खु, कायदुच्चरितं पहाय कायसुचरितं भावेस्ससि, वचीदुच्चरितं पहाय वचीसुचरितं भावेस्ससि, मनोदुच्चरितं पहाय मनोसुचरितं भावेस्ससि, ततो त्वं, भिक्खु, सीलं निस्साय सीले पतिट्ठाय चत्तारो सतिपट्ठाने भावेय्यासि। ",
"sn47.47:2.1":	"कतमे चत्तारो? ",
"sn47.47:2.2":	"इध त्वं, भिक्खु, काये कायानुपस्सी विहराहि आतापी सम्पजानो सतिमा, विनेय्य लोके अभिज्झादोमनस्सं; ",
"sn47.47:2.3":	"वेदनासु …पे… ",
"sn47.47:2.4":	"चित्ते …पे… ",
"sn47.47:2.5":	"धम्मेसु धम्मानुपस्सी विहराहि आतापी सम्पजानो सतिमा, विनेय्य लोके अभिज्झादोमनस्सं। ",
"sn47.47:2.6":	"यतो खो त्वं, भिक्खु, सीलं निस्साय सीले पतिट्ठाय इमे चत्तारो सतिपट्ठाने एवं भावेस्ससि, ततो तुय्हं, भिक्खु, या रत्ति वा दिवसो वा आगमिस्सति वुद्धियेव पाटिकङ्खा कुसलेसु धम्मेसु, नो परिहानी”ति …पे… ",
"sn47.47:2.7":	"अञ्ञतरो च पन सो भिक्खु अरहतं अहोसीति। ",
"sn47.47:2.8":	"सत्तमं। "
}	
