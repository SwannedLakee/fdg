{	
"sn22.106:0.1":	"संयुत्त निकाय २२।१०६ ",
"sn22.106:0.2":	"११। अन्तवग्ग ",
"sn22.106:0.3":	"परिञ्ञेय्यसुत्त ",
"sn22.106:1.1":	"सावत्थिनिदानं। ",
"sn22.106:1.2":	"“परिञ्ञेय्ये च, भिक्खवे, धम्मे देसेस्सामि परिञ्ञञ्च परिञ्ञाताविञ्च पुग्गलं। ",
"sn22.106:1.3":	"तं सुणाथ। ",
"sn22.106:1.4":	"कतमे च, भिक्खवे, परिञ्ञेय्या धम्मा? ",
"sn22.106:1.5":	"रूपं, भिक्खवे, परिञ्ञेय्यो धम्मो। ",
"sn22.106:1.6":	"वेदना …पे… ",
"sn22.106:1.7":	"सञ्ञा … ",
"sn22.106:1.8":	"सङ्खारा … ",
"sn22.106:1.9":	"विञ्ञाणं परिञ्ञेय्यो धम्मो। ",
"sn22.106:1.10":	"इमे वुच्चन्ति, भिक्खवे, परिञ्ञेय्या धम्मा। ",
"sn22.106:1.11":	"कतमा च, भिक्खवे, परिञ्ञा? ",
"sn22.106:1.12":	"रागक्खयो, दोसक्खयो, मोहक्खयो—",
"sn22.106:1.13":	"अयं वुच्चति, भिक्खवे, परिञ्ञा। ",
"sn22.106:1.14":	"कतमो च, भिक्खवे, परिञ्ञातावी पुग्गलो? ",
"sn22.106:1.15":	"अरहातिस्स वचनीयं। ",
"sn22.106:1.16":	"य्वायं आयस्मा एवंनामो एवङ्गोत्तो—",
"sn22.106:1.17":	"अयं वुच्चति, भिक्खवे, परिञ्ञातावी पुग्गलो”ति। ",
"sn22.106:1.18":	"चतुत्थं। "
}	
