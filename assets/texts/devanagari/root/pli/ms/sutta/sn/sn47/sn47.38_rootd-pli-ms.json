{	
"sn47.38:0.1":	"संयुत्त निकाय ४७।३८ ",
"sn47.38:0.2":	"४। अननुस्सुतवग्ग ",
"sn47.38:0.3":	"परिञ्ञातसुत्त ",
"sn47.38:1.1":	"“चत्तारोमे, भिक्खवे, सतिपट्ठाना। ",
"sn47.38:1.2":	"कतमे चत्तारो? ",
"sn47.38:1.3":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.38:1.4":	"तस्स काये कायानुपस्सिनो विहरतो कायो परिञ्ञातो होति। ",
"sn47.38:1.5":	"कायस्स परिञ्ञातत्ता अमतं सच्छिकतं होति। ",
"sn47.38:2.1":	"वेदनासु वेदनानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.38:2.2":	"तस्स वेदनासु वेदनानुपस्सिनो विहरतो वेदना परिञ्ञाता होन्ति। ",
"sn47.38:2.3":	"वेदनानं परिञ्ञातत्ता अमतं सच्छिकतं होति। ",
"sn47.38:3.1":	"चित्ते चित्तानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.38:3.2":	"तस्स चित्ते चित्तानुपस्सिनो विहरतो चित्तं परिञ्ञातं होति। ",
"sn47.38:3.3":	"चित्तस्स परिञ्ञातत्ता अमतं सच्छिकतं होति। ",
"sn47.38:4.1":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.38:4.2":	"तस्स धम्मेसु धम्मानुपस्सिनो विहरतो धम्मा परिञ्ञाता होन्ति। ",
"sn47.38:4.3":	"धम्मानं परिञ्ञातत्ता अमतं सच्छिकतं होती”ति। ",
"sn47.38:4.4":	"अट्ठमं। "
}	
