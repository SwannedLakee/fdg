{	
"sn35.158:0.1":	"संयुत्त निकाय ३५।१५८ ",
"sn35.158:0.2":	"१६। नन्दिक्खयवग्ग ",
"sn35.158:0.3":	"अज्झत्तअनिच्चनन्दिक्खयसुत्त ",
"sn35.158:1.1":	"“चक्खुं, भिक्खवे, योनिसो मनसि करोथ, चक्खानिच्चतञ्च यथाभूतं समनुपस्सथ। ",
"sn35.158:1.2":	"चक्खुं, भिक्खवे, भिक्खु योनिसो मनसिकरोन्तो, चक्खानिच्चतञ्च यथाभूतं समनुपस्सन्तो चक्खुस्मिम्पि निब्बिन्दति। ",
"sn35.158:1.3":	"नन्दिक्खया रागक्खयो; ",
"sn35.158:1.4":	"रागक्खया नन्दिक्खयो। ",
"sn35.158:1.5":	"नन्दिरागक्खया चित्तं सुविमुत्तन्ति वुच्चति। ",
"sn35.158:1.6":	"सोतं, भिक्खवे, योनिसो मनसि करोथ … ",
"sn35.158:1.7":	"घानं … ",
"sn35.158:1.8":	"जिव्हं, भिक्खवे, योनिसो मनसि करोथ, जिव्हानिच्चतञ्च यथाभूतं समनुपस्सथ। ",
"sn35.158:1.9":	"जिव्हं, भिक्खवे, भिक्खु योनिसो मनसिकरोन्तो, जिव्हानिच्चतञ्च यथाभूतं समनुपस्सन्तो जिव्हायपि निब्बिन्दति। ",
"sn35.158:1.10":	"नन्दिक्खया रागक्खयो; ",
"sn35.158:1.11":	"रागक्खया नन्दिक्खयो। ",
"sn35.158:1.12":	"नन्दिरागक्खया चित्तं सुविमुत्तन्ति वुच्चति। ",
"sn35.158:1.13":	"कायं … ",
"sn35.158:1.14":	"मनं, भिक्खवे, योनिसो मनसि करोथ, मनानिच्चतञ्च यथाभूतं समनुपस्सथ। ",
"sn35.158:1.15":	"मनं, भिक्खवे, भिक्खु योनिसो मनसिकरोन्तो, मनानिच्चतञ्च यथाभूतं समनुपस्सन्तो मनस्मिम्पि निब्बिन्दति। ",
"sn35.158:1.16":	"नन्दिक्खया रागक्खयो; ",
"sn35.158:1.17":	"रागक्खया नन्दिक्खयो। ",
"sn35.158:1.18":	"नन्दिरागक्खया चित्तं सुविमुत्तन्ति वुच्चती”ति। ",
"sn35.158:1.19":	"ततियं। "
}	
