{	
"sn22.133:0.1":	"संयुत्त निकाय २२।१३३ ",
"sn22.133:0.2":	"१३। अविज्जावग्ग ",
"sn22.133:0.3":	"कोट्ठिकसुत्त ",
"sn22.133:1.1":	"बाराणसियं विहरन्ति इसिपतने मिगदाये। ",
"sn22.133:1.2":	"अथ खो आयस्मा सारिपुत्तो सायन्हसमयं …पे… ",
"sn22.133:1.3":	"एकमन्तं निसिन्नो खो आयस्मा सारिपुत्तो आयस्मन्तं महाकोट्ठिकं एतदवोच: ",
"sn22.133:1.4":	"“‘अविज्जा, अविज्जा’ति, आवुसो कोट्ठिक, वुच्चति। ",
"sn22.133:1.5":	"कतमा नु खो, आवुसो, अविज्जा; ",
"sn22.133:1.6":	"कित्तावता च अविज्जागतो होती”ति? ",
"sn22.133:2.1":	"“इधावुसो, अस्सुतवा पुथुज्जनो रूपस्स अस्सादञ्च आदीनवञ्च निस्सरणञ्च यथाभूतं नप्पजानाति। ",
"sn22.133:2.2":	"वेदनाय …पे… ",
"sn22.133:2.3":	"सञ्ञाय … ",
"sn22.133:2.4":	"सङ्खारानं … ",
"sn22.133:2.5":	"विञ्ञाणस्स अस्सादञ्च आदीनवञ्च निस्सरणञ्च यथाभूतं नप्पजानाति। ",
"sn22.133:2.6":	"अयं वुच्चतावुसो, अविज्जा; ",
"sn22.133:2.7":	"एत्तावता च अविज्जागतो होती”ति। ",
"sn22.133:3.1":	"एवं वुत्ते, आयस्मा सारिपुत्तो आयस्मन्तं महाकोट्ठिकं एतदवोच: ",
"sn22.133:3.2":	"“‘विज्जा, विज्जा’ति, आवुसो कोट्ठिक, वुच्चति। ",
"sn22.133:3.3":	"कतमा नु खो, आवुसो, विज्जा; ",
"sn22.133:3.4":	"कित्तावता च विज्जागतो होती”ति? ",
"sn22.133:4.1":	"“इधावुसो, सुतवा अरियसावको रूपस्स अस्सादञ्च आदीनवञ्च निस्सरणञ्च यथाभूतं पजानाति। ",
"sn22.133:4.2":	"वेदनाय …पे… ",
"sn22.133:4.3":	"सञ्ञाय … ",
"sn22.133:4.4":	"सङ्खारानं … ",
"sn22.133:4.5":	"विञ्ञाणस्स अस्सादञ्च आदीनवञ्च निस्सरणञ्च यथाभूतं पजानाति। ",
"sn22.133:4.6":	"अयं वुच्चतावुसो, विज्जा; ",
"sn22.133:4.7":	"एत्तावता च विज्जागतो होती”ति। ",
"sn22.133:4.8":	"अट्ठमं। "
}	
