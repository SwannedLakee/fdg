{	
"sn45.70:0.1":	"संयुत्त निकाय ४५।७० ",
"sn45.70:0.2":	"७। एकधम्मपेय्यालवग्ग ",
"sn45.70:0.3":	"दुतियकल्याणमित्तसुत्त ",
"sn45.70:1.1":	"सावत्थिनिदानं। ",
"sn45.70:1.2":	"“एकधम्मो, भिक्खवे, बहूपकारो अरियस्स अट्ठङ्गिकस्स मग्गस्स उप्पादाय। ",
"sn45.70:1.3":	"कतमो एकधम्मो? ",
"sn45.70:1.4":	"यदिदं—कल्याणमित्तता। ",
"sn45.70:1.5":	"कल्याणमित्तस्सेतं, भिक्खवे, भिक्खुनो पाटिकङ्खं—अरियं अट्ठङ्गिकं मग्गं भावेस्सति, अरियं अट्ठङ्गिकं मग्गं बहुलीकरिस्सति। ",
"sn45.70:1.6":	"कथञ्च, भिक्खवे, भिक्खु कल्याणमित्तो अरियं अट्ठङ्गिकं मग्गं भावेति, अरियं अट्ठङ्गिकं मग्गं बहुलीकरोति? ",
"sn45.70:1.7":	"इध, भिक्खवे, भिक्खु सम्मादिट्ठिं भावेति रागविनयपरियोसानं दोसविनयपरियोसानं मोहविनयपरियोसानं …पे… सम्मासमाधिं भावेति रागविनयपरियोसानं दोसविनयपरियोसानं मोहविनयपरियोसानं। ",
"sn45.70:1.8":	"एवं खो, भिक्खवे, भिक्खु कल्याणमित्तो अरियं अट्ठङ्गिकं मग्गं भावेति, अरियं अट्ठङ्गिकं मग्गं बहुलीकरोती”ति। ",
"sn45.70:1.9":	"पठमं। "
}	
