{	
"sn56.7:0.1":	"संयुत्त निकाय ५६।७ ",
"sn56.7:0.2":	"१। समाधिवग्ग ",
"sn56.7:0.3":	"वितक्कसुत्त ",
"sn56.7:1.1":	"“मा, भिक्खवे, पापके अकुसले वितक्के वितक्केय्याथ, सेय्यथिदं—",
"sn56.7:1.2":	"कामवितक्कं, ब्यापादवितक्कं, विहिंसावितक्कं। ",
"sn56.7:1.3":	"तं किस्स हेतु? ",
"sn56.7:1.4":	"नेते, भिक्खवे, वितक्का अत्थसंहिता नादिब्रह्मचरियका न निब्बिदाय न विरागाय न निरोधाय न उपसमाय न अभिञ्ञाय न सम्बोधाय न निब्बानाय संवत्तन्ति। ",
"sn56.7:2.1":	"वितक्केन्ता च खो तुम्हे, भिक्खवे, ‘इदं दुक्खन्’ति वितक्केय्याथ, ‘अयं दुक्खसमुदयो’ति वितक्केय्याथ, ‘अयं दुक्खनिरोधो’ति वितक्केय्याथ, ‘अयं दुक्खनिरोधगामिनी पटिपदा’ति वितक्केय्याथ। ",
"sn56.7:2.2":	"तं किस्स हेतु? ",
"sn56.7:2.3":	"एते, भिक्खवे, वितक्का अत्थसंहिता एते आदिब्रह्मचरियका एते निब्बिदाय विरागाय निरोधाय उपसमाय अभिञ्ञाय सम्बोधाय निब्बानाय संवत्तन्ति। ",
"sn56.7:3.1":	"तस्मातिह, भिक्खवे, ‘इदं दुक्खन्’ति योगो करणीयो …पे… ‘अयं दुक्खनिरोधगामिनी पटिपदा’ति योगो करणीयो”ति। ",
"sn56.7:3.2":	"सत्तमं। "
}	
