{	
"sn45.140:0.1":	"संयुत्त निकाय ४५।१४० ",
"sn45.140:0.2":	"११। अप्पमादपेय्यालवग्ग ",
"sn45.140:0.3":	"पदसुत्त ",
"sn45.140:1.1":	"“सेय्यथापि, भिक्खवे, यानि कानिचि जङ्गलानं पाणानं पदजातानि, सब्बानि तानि हत्थिपदे समोधानं गच्छन्ति; ",
"sn45.140:1.2":	"हत्थिपदं तेसं अग्गमक्खायति, यदिदं—महन्तत्तेन; ",
"sn45.140:1.3":	"एवमेव खो, भिक्खवे, ये केचि कुसला धम्मा, सब्बे ते अप्पमादमूलका अप्पमादसमोसरणा; अप्पमादो तेसं धम्मानं अग्गमक्खायति। ",
"sn45.140:1.4":	"अप्पमत्तस्सेतं, भिक्खवे, भिक्खुनो पाटिकङ्खं—अरियं अट्ठङ्गिकं मग्गं भावेस्सति अरियं अट्ठङ्गिकं मग्गं बहुलीकरिस्सति। ",
"sn45.140:1.5":	"कथञ्च, भिक्खवे, भिक्खु अप्पमत्तो अरियं अट्ठङ्गिकं मग्गं भावेति अरियं अट्ठङ्गिकं मग्गं बहुलीकरोति? ",
"sn45.140:1.6":	"इध, भिक्खवे, भिक्खु सम्मादिट्ठिं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं …पे… सम्मासमाधिं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं … ",
"sn45.140:1.7":	"एवं खो, भिक्खवे, भिक्खु अप्पमत्तो अरियं अट्ठङ्गिकं मग्गं भावेति अरियं अट्ठङ्गिकं मग्गं बहुलीकरोती”ति। ",
"sn45.140:1.8":	"दुतियं। "
}	
