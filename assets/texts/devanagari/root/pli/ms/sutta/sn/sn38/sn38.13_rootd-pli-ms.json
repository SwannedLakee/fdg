{	
"sn38.13:0.1":	"संयुत्त निकाय ३८।१३ ",
"sn38.13:0.2":	"१। जम्बुखादकवग्ग ",
"sn38.13:0.3":	"भवपञ्हासुत्त ",
"sn38.13:1.1":	"“‘भवो, भवो’ति, आवुसो सारिपुत्त, वुच्चति। ",
"sn38.13:1.2":	"कतमो नु खो, आवुसो, भवो”ति? ",
"sn38.13:1.3":	"“तयोमे, आवुसो, भवा। ",
"sn38.13:1.4":	"कामभवो, रूपभवो, अरूपभवो—",
"sn38.13:1.5":	"इमे खो, आवुसो, तयो भवा”ति। ",
"sn38.13:1.6":	"“अत्थि पनावुसो, मग्गो अत्थि पटिपदा, एतेसं भवानं परिञ्ञाया”ति? ",
"sn38.13:1.7":	"“अत्थि खो, आवुसो, मग्गो अत्थि पटिपदा, एतेसं भवानं परिञ्ञाया”ति। ",
"sn38.13:1.8":	"“कतमो, पनावुसो, मग्गो कतमा पटिपदा, एतेसं भवानं परिञ्ञाया”ति? ",
"sn38.13:1.9":	"“अयमेव खो, आवुसो, अरियो अट्ठङ्गिको मग्गो, एतेसं भवानं परिञ्ञाय, सेय्यथिदं—",
"sn38.13:1.10":	"सम्मादिट्ठि …पे… सम्मासमाधि। ",
"sn38.13:1.11":	"अयं खो, आवुसो, मग्गो अयं पटिपदा, एतेसं भवानं परिञ्ञाया”ति। ",
"sn38.13:1.12":	"“भद्दको, आवुसो, मग्गो भद्दिका पटिपदा, एतेसं भवानं परिञ्ञाय। ",
"sn38.13:1.13":	"अलञ्च पनावुसो सारिपुत्त, अप्पमादाया”ति। ",
"sn38.13:1.14":	"तेरसमं। "
}	
