{	
"sn17.1:0.1":	"संयुत्त निकाय १७।१ ",
"sn17.1:0.2":	"१। पठमवग्ग ",
"sn17.1:0.3":	"दारुणसुत्त ",
"sn17.1:1.1":	"एवं मे सुतं—",
"sn17.1:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"sn17.1:1.3":	"तत्र खो भगवा भिक्खू आमन्तेसि: ",
"sn17.1:1.4":	"“भिक्खवो”ति। ",
"sn17.1:1.5":	"“भदन्ते”ति ते भिक्खू भगवतो पच्चस्सोसुं। ",
"sn17.1:1.6":	"भगवा एतदवोच: ",
"sn17.1:2.1":	"“दारुणो, भिक्खवे, लाभसक्कारसिलोको कटुको फरुसो अन्तरायिको अनुत्तरस्स योगक्खेमस्स अधिगमाय। ",
"sn17.1:2.2":	"तस्मातिह, भिक्खवे, एवं सिक्खितब्बं: ",
"sn17.1:2.3":	"‘उप्पन्नं लाभसक्कारसिलोकं पजहिस्साम, न च नो उप्पन्नो लाभसक्कारसिलोको चित्तं परियादाय ठस्सती’ति। ",
"sn17.1:2.4":	"एवञ्हि वो, भिक्खवे, सिक्खितब्बन्”ति। ",
"sn17.1:2.5":	"पठमं। "
}	
