{	
"sn55.34:0.1":	"संयुत्त निकाय ५५।३४ ",
"sn55.34:0.2":	"४। पुञ्ञाभिसन्दवग्ग ",
"sn55.34:0.3":	"पठमदेवपदसुत्त ",
"sn55.34:1.1":	"सावत्थिनिदानं। ",
"sn55.34:1.2":	"“चत्तारिमानि, भिक्खवे, देवानं देवपदानि अविसुद्धानं सत्तानं विसुद्धिया अपरियोदातानं सत्तानं परियोदपनाय। ",
"sn55.34:2.1":	"कतमानि चत्तारि? ",
"sn55.34:2.2":	"इध, भिक्खवे, अरियसावको बुद्धे अवेच्चप्पसादेन समन्नागतो होति—",
"sn55.34:2.3":	"इतिपि सो भगवा …पे… सत्था देवमनुस्सानं बुद्धो भगवाति। ",
"sn55.34:2.4":	"इदं पठमं देवानं देवपदं अविसुद्धानं सत्तानं विसुद्धिया अपरियोदातानं सत्तानं परियोदपनाय। ",
"sn55.34:3.1":	"पुन चपरं, भिक्खवे, अरियसावको धम्मे …पे… ",
"sn55.34:3.2":	"सङ्घे …पे…। ",
"sn55.34:4.1":	"पुन चपरं, भिक्खवे, अरियसावको अरियकन्तेहि सीलेहि समन्नागतो होति अखण्डेहि …पे… समाधिसंवत्तनिकेहि। ",
"sn55.34:4.2":	"इदं चतुत्थं देवानं देवपदं अविसुद्धानं सत्तानं विसुद्धिया अपरियोदातानं सत्तानं परियोदपनाय। ",
"sn55.34:4.3":	"इमानि खो, भिक्खवे, चत्तारि देवानं देवपदानि अविसुद्धानं सत्तानं विसुद्धिया अपरियोदातानं सत्तानं परियोदपनाया”ति। ",
"sn55.34:4.4":	"चतुत्थं। "
}	
