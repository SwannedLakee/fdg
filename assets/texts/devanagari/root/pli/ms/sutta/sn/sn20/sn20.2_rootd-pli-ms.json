{	
"sn20.2:0.1":	"संयुत्त निकाय २०।२ ",
"sn20.2:0.2":	"१। ओपम्मवग्ग ",
"sn20.2:0.3":	"नखसिखसुत्त ",
"sn20.2:1.1":	"सावत्थियं विहरति। ",
"sn20.2:1.2":	"अथ खो भगवा परित्तं नखसिखायं पंसुं आरोपेत्वा भिक्खू आमन्तेसि: ",
"sn20.2:1.3":	"“तं किं मञ्ञथ, भिक्खवे, ",
"sn20.2:1.4":	"कतमं नु खो बहुतरं, यो चायं मया परित्तो नखसिखायं पंसु आरोपितो या चायं महापथवी”ति? ",
"sn20.2:1.5":	"“एतदेव, भन्ते, बहुतरं यदिदं महापथवी। ",
"sn20.2:1.6":	"अप्पमत्तकोयं भगवता परित्तो नखसिखायं पंसु आरोपितो। ",
"sn20.2:1.7":	"सङ्खम्पि न उपेति उपनिधिम्पि न उपेति कलभागम्पि न उपेति महापथविं उपनिधाय भगवता परित्तो नखसिखायं पंसु आरोपितो”ति। ",
"sn20.2:1.8":	"“एवमेव खो, भिक्खवे, अप्पका ते सत्ता ये मनुस्सेसु पच्चाजायन्ति; ",
"sn20.2:1.9":	"अथ खो एतेयेव बहुतरा सत्ता ये अञ्ञत्र मनुस्सेहि पच्चाजायन्ति। ",
"sn20.2:1.10":	"तस्मातिह, भिक्खवे, एवं सिक्खितब्बं: ",
"sn20.2:1.11":	"‘अप्पमत्ता विहरिस्सामा’ति। ",
"sn20.2:1.12":	"एवञ्हि वो, भिक्खवे, सिक्खितब्बन्”ति। ",
"sn20.2:1.13":	"दुतियं। "
}	
