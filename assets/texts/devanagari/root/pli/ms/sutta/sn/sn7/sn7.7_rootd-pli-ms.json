{	
"sn7.7:0.1":	"संयुत्त निकाय ७।७ ",
"sn7.7:0.2":	"१। अरहन्तवग्ग ",
"sn7.7:0.3":	"सुद्धिकसुत्त ",
"sn7.7:1.1":	"सावत्थिनिदानं। ",
"sn7.7:1.2":	"अथ खो सुद्धिकभारद्वाजो ब्राह्मणो येन भगवा तेनुपसङ्कमि; उपसङ्कमित्वा भगवता सद्धिं सम्मोदि। ",
"sn7.7:1.3":	"सम्मोदनीयं कथं सारणीयं वीतिसारेत्वा एकमन्तं निसीदि। ",
"sn7.7:1.4":	"एकमन्तं निसिन्नो खो सुद्धिकभारद्वाजो ब्राह्मणो भगवतो सन्तिके इमं गाथं अज्झभासि: ",
"sn7.7:2.1":	"“न ब्राह्मणो सुज्झति कोचि, ",
"sn7.7:2.2":	"लोके सीलवापि तपोकरं; ",
"sn7.7:2.3":	"विज्जाचरणसम्पन्नो, ",
"sn7.7:2.4":	"सो सुज्झति न अञ्ञा इतरा पजा”ति। ",
"sn7.7:3.1":	"“बहुम्पि पलपं जप्पं, ",
"sn7.7:3.2":	"न जच्चा होति ब्राह्मणो; ",
"sn7.7:3.3":	"अन्तोकसम्बु सङ्किलिट्ठो, ",
"sn7.7:3.4":	"कुहनं उपनिस्सितो। ",
"sn7.7:4.1":	"खत्तियो ब्राह्मणो वेस्सो, ",
"sn7.7:4.2":	"सुद्दो चण्डालपुक्कुसो; ",
"sn7.7:4.3":	"आरद्धवीरियो पहितत्तो, ",
"sn7.7:4.4":	"निच्चं दळ्हपरक्कमो; ",
"sn7.7:4.5":	"पप्पोति परमं सुद्धिं, ",
"sn7.7:4.6":	"एवं जानाहि ब्राह्मणा”ति। ",
"sn7.7:5.1":	"एवं वुत्ते, सुद्धिकभारद्वाजो ब्राह्मणो भगवन्तं एतदवोच: ",
"sn7.7:5.2":	"“अभिक्कन्तं, भो गोतम …पे… ",
"sn7.7:5.3":	"अञ्ञतरो च पनायस्मा भारद्वाजो अरहतं अहोसीति। "
}	
