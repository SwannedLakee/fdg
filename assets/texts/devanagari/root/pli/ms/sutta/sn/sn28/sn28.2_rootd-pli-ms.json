{	
"sn28.2:0.1":	"संयुत्त निकाय २८।२ ",
"sn28.2:0.2":	"१। सारिपुत्तवग्ग ",
"sn28.2:0.3":	"अवितक्कसुत्त ",
"sn28.2:1.1":	"सावत्थिनिदानं। ",
"sn28.2:1.2":	"अद्दसा खो आयस्मा आनन्दो …पे… आयस्मन्तं सारिपुत्तं एतदवोच: ",
"sn28.2:1.3":	"“विप्पसन्नानि खो ते, आवुसो सारिपुत्त, इन्द्रियानि; परिसुद्धो मुखवण्णो परियोदातो। ",
"sn28.2:1.4":	"कतमेनायस्मा सारिपुत्तो अज्ज विहारेन विहासी”ति? ",
"sn28.2:2.1":	"“इधाहं, आवुसो, वितक्कविचारानं वूपसमा अज्झत्तं सम्पसादनं चेतसो एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज विहरामि। ",
"sn28.2:2.2":	"तस्स मय्हं, आवुसो, न एवं होति: ",
"sn28.2:2.3":	"‘अहं दुतियं झानं समापज्जामी’ति वा ‘अहं दुतियं झानं समापन्नो’ति वा ‘अहं दुतिया झाना वुट्ठितो’ति वा”ति। ",
"sn28.2:2.4":	"तथा हि पनायस्मतो सारिपुत्तस्स दीघरत्तं अहङ्कारममङ्कारमानानुसया सुसमूहता। ",
"sn28.2:2.5":	"तस्मा आयस्मतो सारिपुत्तस्स न एवं होति: ",
"sn28.2:2.6":	"“‘अहं दुतियं झानं समापज्जामी’ति वा ‘अहं दुतियं झानं समापन्नो’ति वा ‘अहं दुतिया झाना वुट्ठितो’ति वा”ति। ",
"sn28.2:2.7":	"दुतियं। "
}	
