{	
"sn35.166:0.1":	"संयुत्त निकाय ३५।१६६ ",
"sn35.166:0.2":	"१६। नन्दिक्खयवग्ग ",
"sn35.166:0.3":	"सक्कायदिट्ठिपहानसुत्त ",
"sn35.166:1.1":	"अथ खो अञ्ञतरो भिक्खु …पे… ",
"sn35.166:1.2":	"एतदवोच: ",
"sn35.166:1.3":	"“कथं नु खो, भन्ते, जानतो कथं पस्सतो सक्कायदिट्ठि पहीयती”ति? ",
"sn35.166:1.4":	"“चक्खुं खो, भिक्खु, दुक्खतो जानतो पस्सतो सक्कायदिट्ठि पहीयति। ",
"sn35.166:1.5":	"रूपे दुक्खतो जानतो पस्सतो सक्कायदिट्ठि पहीयति। ",
"sn35.166:1.6":	"चक्खुविञ्ञाणं दुक्खतो जानतो पस्सतो सक्कायदिट्ठि पहीयति। ",
"sn35.166:1.7":	"चक्खुसम्फस्सं दुक्खतो जानतो पस्सतो सक्कायदिट्ठि पहीयति …पे… ",
"sn35.166:1.8":	"यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि दुक्खतो जानतो पस्सतो सक्कायदिट्ठि पहीयति। ",
"sn35.166:1.9":	"एवं खो, भिक्खु, जानतो एवं पस्सतो सक्कायदिट्ठि पहीयती”ति। ",
"sn35.166:1.10":	"एकादसमं। "
}	
