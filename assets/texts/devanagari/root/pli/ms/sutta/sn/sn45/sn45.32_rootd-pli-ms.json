{	
"sn45.32:0.1":	"संयुत्त निकाय ४५।३२ ",
"sn45.32:0.2":	"४। पटिपत्तिवग्ग ",
"sn45.32:0.3":	"दुतियपटिपत्तिसुत्त ",
"sn45.32:1.1":	"सावत्थिनिदानं। ",
"sn45.32:1.2":	"“मिच्छापटिपन्नञ्च वो, भिक्खवे, देसेस्सामि, सम्मापटिपन्नञ्च। ",
"sn45.32:1.3":	"तं सुणाथ। ",
"sn45.32:1.4":	"कतमो च, भिक्खवे, मिच्छापटिपन्नो? ",
"sn45.32:1.5":	"इध, भिक्खवे, एकच्चो मिच्छादिट्ठिको होति …पे… मिच्छासमाधि—",
"sn45.32:1.6":	"अयं वुच्चति, भिक्खवे, मिच्छापटिपन्नो। ",
"sn45.32:1.7":	"कतमो च, भिक्खवे, सम्मापटिपन्नो? ",
"sn45.32:1.8":	"इध, भिक्खवे, एकच्चो सम्मादिट्ठिको होति …पे… सम्मासमाधि—",
"sn45.32:1.9":	"अयं वुच्चति, भिक्खवे, सम्मापटिपन्नो”ति। ",
"sn45.32:1.10":	"दुतियं। "
}	
