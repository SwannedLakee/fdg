{	
"sn55.12:0.1":	"संयुत्त निकाय ५५।१२ ",
"sn55.12:0.2":	"२। राजकारामवग्ग ",
"sn55.12:0.3":	"ब्राह्मणसुत्त ",
"sn55.12:1.1":	"सावत्थिनिदानं। ",
"sn55.12:1.2":	"“ब्राह्मणा, भिक्खवे, उदयगामिनिं नाम पटिपदं पञ्ञपेन्ति। ",
"sn55.12:1.3":	"ते सावकं एवं समादपेन्ति: ",
"sn55.12:1.4":	"‘एहि त्वं, अम्भो पुरिस, कालस्सेव उट्ठाय पाचीनमुखो याहि। ",
"sn55.12:1.5":	"सो त्वं मा सोब्भं परिवज्जेहि, मा पपातं, मा खाणुं, मा कण्डकठानं, मा चन्दनियं, मा ओळिगल्लं। ",
"sn55.12:1.6":	"यत्थ पपतेय्यासि तत्थेव मरणं आगमेय्यासि। ",
"sn55.12:1.7":	"एवं त्वं, अम्भो पुरिस, कायस्स भेदा परं मरणा सुगतिं सग्गं लोकं उपपज्जिस्ससी’ति। ",
"sn55.12:2.1":	"तं खो पनेतं, भिक्खवे, ब्राह्मणानं बालगमनमेतं मूळ्हगमनमेतं न निब्बिदाय न विरागाय न निरोधाय न उपसमाय न अभिञ्ञाय न सम्बोधाय न निब्बानाय संवत्तति। ",
"sn55.12:2.2":	"अहञ्च खो, भिक्खवे, अरियस्स विनये उदयगामिनिं पटिपदं पञ्ञापेमि; ",
"sn55.12:2.3":	"या एकन्तनिब्बिदाय विरागाय निरोधाय उपसमाय अभिञ्ञाय सम्बोधाय निब्बानाय संवत्तति। ",
"sn55.12:3.1":	"कतमा च सा, भिक्खवे, उदयगामिनी पटिपदा; ",
"sn55.12:3.2":	"या एकन्तनिब्बिदाय …पे… निब्बानाय संवत्तति? ",
"sn55.12:3.3":	"इध, भिक्खवे, अरियसावको बुद्धे अवेच्चप्पसादेन समन्नागतो होति—",
"sn55.12:3.4":	"इतिपि सो भगवा अरहं सम्मासम्बुद्धो …पे… सत्था देवमनुस्सानं बुद्धो भगवाति; ",
"sn55.12:3.5":	"धम्मे …पे… ",
"sn55.12:3.6":	"सङ्घे …पे… ",
"sn55.12:3.7":	"अरियकन्तेहि सीलेहि समन्नागतो होति अखण्डेहि …पे… समाधिसंवत्तनिकेहि। ",
"sn55.12:3.8":	"अयं खो सा, भिक्खवे, उदयगामिनी पटिपदा एकन्तनिब्बिदाय …पे… ",
"sn55.12:3.9":	"निब्बानाय संवत्तती”ति। ",
"sn55.12:3.10":	"दुतियं। "
}	
