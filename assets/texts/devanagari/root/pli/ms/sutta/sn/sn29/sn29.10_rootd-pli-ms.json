{	
"sn29.10:0.1":	"संयुत्त निकाय २९।१० ",
"sn29.10:0.2":	"१। नागवग्ग ",
"sn29.10:0.3":	"चतुत्थसुतसुत्त ",
"sn29.10:1.1":	"सावत्थिनिदानं। ",
"sn29.10:1.2":	"एकमन्तं निसिन्नो खो सो भिक्खु भगवन्तं एतदवोच: ",
"sn29.10:1.3":	"“को नु खो, भन्ते, हेतु, को पच्चयो, येन मिधेकच्चो कायस्स भेदा परं मरणा ओपपातिकानं नागानं सहब्यतं उपपज्जती”ति? ",
"sn29.10:2.1":	"“इध, भिक्खु, एकच्चो कायेन द्वयकारी होति, वाचाय द्वयकारी, मनसा द्वयकारी। ",
"sn29.10:2.2":	"तस्स सुतं होति: ",
"sn29.10:2.3":	"‘ओपपातिका नागा दीघायुका वण्णवन्तो सुखबहुला’ति। ",
"sn29.10:2.4":	"तस्स एवं होति: ",
"sn29.10:2.5":	"‘अहो वताहं कायस्स भेदा परं मरणा ओपपातिकानं नागानं सहब्यतं उपपज्जेय्यन्’ति। ",
"sn29.10:2.6":	"सो कायस्स भेदा परं मरणा ओपपातिकानं नागानं सहब्यतं उपपज्जति। ",
"sn29.10:2.7":	"अयं खो, भिक्खु, हेतु, अयं पच्चयो, येन मिधेकच्चो कायस्स भेदा परं मरणा ओपपातिकानं नागानं सहब्यतं उपपज्जती”ति। ",
"sn29.10:2.8":	"दसमं। "
}	
