{	
"sn34.55:0.1":	"संयुत्त निकाय ३४।५५ ",
"sn34.55:0.2":	"१। झानवग्ग ",
"sn34.55:0.3":	"सातच्चमूलकसप्पायकारीसुत्त ",
"sn34.55:1.1":	"सावत्थिनिदानं। ",
"sn34.55:1.2":	"“चत्तारोमे, भिक्खवे, झायी। ",
"sn34.55:1.3":	"कतमे चत्तारो? ",
"sn34.55:1.4":	"इध, भिक्खवे, एकच्चो झायी समाधिस्मिं सातच्चकारी होति, न समाधिस्मिं सप्पायकारी। ",
"sn34.55:1.5":	"इध पन, भिक्खवे, एकच्चो झायी समाधिस्मिं सप्पायकारी होति, न समाधिस्मिं सातच्चकारी। ",
"sn34.55:1.6":	"इध पन, भिक्खवे, एकच्चो झायी नेव समाधिस्मिं सातच्चकारी होति, न च समाधिस्मिं सप्पायकारी। ",
"sn34.55:1.7":	"इध पन, भिक्खवे, एकच्चो झायी समाधिस्मिं सातच्चकारी च होति, समाधिस्मिं सप्पायकारी च। ",
"sn34.55:1.8":	"तत्र, भिक्खवे, य्वायं झायी समाधिस्मिं सातच्चकारी च होति समाधिस्मिं सप्पायकारी च अयं इमेसं चतुन्नं झायीनं अग्गो च सेट्ठो च मोक्खो च उत्तमो च पवरो च। ",
"sn34.55:1.9":	"सेय्यथापि, भिक्खवे, गवा खीरं, खीरम्हा दधि, दधिम्हा नवनीतं, नवनीतम्हा सप्पि, सप्पिम्हा सप्पिमण्डो तत्र अग्गमक्खायति; ",
"sn34.55:1.10":	"एवमेव खो, भिक्खवे, य्वायं झायी समाधिस्मिं सातच्चकारी च होति, समाधिस्मिं सप्पायकारी च अयं इमेसं चतुन्नं झायीनं अग्गो च सेट्ठो च मोक्खो च उत्तमो च पवरो चा”ति। ",
"sn34.55:1.11":	"इदमवोच भगवा। ",
"sn34.55:1.12":	"अत्तमना ते भिक्खू भगवतो भासितं अभिनन्दुन्ति। ",
"sn34.55:1.13":	"पञ्चपञ्ञासमं। ",
"sn34.55:1.14":	"(यथा पञ्चपञ्ञासं वेय्याकरणानि होन्ति तथा वित्थारेतब्बानि।) ",
"sn34.55:1.15":	"खन्धवग्गो ततियो। ",
"sn34.55:2.0":	"तस्सुद्दानं ",
"sn34.55:2.1":	"समाधि समापत्ति ठिति च, ",
"sn34.55:2.2":	"वुट्ठानं कल्लितारम्मणेन च; ",
"sn34.55:2.3":	"गोचरा अभिनीहारो सक्कच्च, ",
"sn34.55:2.4":	"सातच्च अथोपि सप्पायन्ति। ",
"sn34.55:2.5":	"झानसंयुत्तं समत्तं। ",
"sn34.55:3.0":	"तस्सुद्दानं ",
"sn34.55:3.1":	"खन्ध राधसंयुत्तञ्च, ",
"sn34.55:3.2":	"दिट्ठिओक्कन्त उप्पादा; ",
"sn34.55:3.3":	"किलेस सारिपुत्ता च, ",
"sn34.55:3.4":	"नागा सुपण्ण गन्धब्बा; ",
"sn34.55:3.5":	"वलाह वच्छझानन्ति, ",
"sn34.55:3.6":	"खन्धवग्गम्हि तेरसाति। ",
"sn34.55:3.7":	"खन्धवग्गसंयुत्तपाळि निट्ठिता। "
}	
