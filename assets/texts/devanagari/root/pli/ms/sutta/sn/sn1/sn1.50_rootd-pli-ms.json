{	
"sn1.50:0.1":	"संयुत्त निकाय १।५० ",
"sn1.50:0.2":	"५। आदित्तवग्ग ",
"sn1.50:0.3":	"घटीकारसुत्त ",
"sn1.50:1.1":	"“अविहं उपपन्नासे, ",
"sn1.50:1.2":	"विमुत्ता सत्त भिक्खवो; ",
"sn1.50:1.3":	"रागदोसपरिक्खीणा, ",
"sn1.50:1.4":	"तिण्णा लोके विसत्तिकन्”ति। ",
"sn1.50:2.1":	"“के च ते अतरुं पङ्कं, ",
"sn1.50:2.2":	"मच्चुधेय्यं सुदुत्तरं; ",
"sn1.50:2.3":	"के हित्वा मानुसं देहं, ",
"sn1.50:2.4":	"दिब्बयोगं उपच्चगुन्”ति। ",
"sn1.50:3.1":	"“उपको पलगण्डो च, ",
"sn1.50:3.2":	"पुक्कुसाति च ते तयो; ",
"sn1.50:3.3":	"भद्दियो खण्डदेवो च, ",
"sn1.50:3.4":	"बाहुरग्गि च सिङ्गियो; ",
"sn1.50:3.5":	"ते हित्वा मानुसं देहं, ",
"sn1.50:3.6":	"दिब्बयोगं उपच्चगुन्”ति। ",
"sn1.50:4.1":	"“कुसली भाससी तेसं, ",
"sn1.50:4.2":	"मारपासप्पहायिनं; ",
"sn1.50:4.3":	"कस्स ते धम्ममञ्ञाय, ",
"sn1.50:4.4":	"अच्छिदुं भवबन्धनन्”ति। ",
"sn1.50:5.1":	"“न अञ्ञत्र भगवता, ",
"sn1.50:5.2":	"नाञ्ञत्र तव सासना; ",
"sn1.50:5.3":	"यस्स ते धम्ममञ्ञाय, ",
"sn1.50:5.4":	"अच्छिदुं भवबन्धनं। ",
"sn1.50:6.1":	"यत्थ नामञ्च रूपञ्च, ",
"sn1.50:6.2":	"असेसं उपरुज्झति; ",
"sn1.50:6.3":	"तं ते धम्मं इधञ्ञाय, ",
"sn1.50:6.4":	"अच्छिदुं भवबन्धनन्”ति। ",
"sn1.50:7.1":	"“गम्भीरं भाससी वाचं, ",
"sn1.50:7.2":	"दुब्बिजानं सुदुब्बुधं; ",
"sn1.50:7.3":	"कस्स त्वं धम्ममञ्ञाय, ",
"sn1.50:7.4":	"वाचं भाससि ईदिसन्”ति। ",
"sn1.50:8.1":	"“कुम्भकारो पुरे आसिं, ",
"sn1.50:8.2":	"वेकळिङ्गे घटीकरो; ",
"sn1.50:8.3":	"मातापेत्तिभरो आसिं, ",
"sn1.50:8.4":	"कस्सपस्स उपासको। ",
"sn1.50:9.1":	"विरतो मेथुना धम्मा, ",
"sn1.50:9.2":	"ब्रह्मचारी निरामिसो; ",
"sn1.50:9.3":	"अहुवा ते सगामेय्यो, ",
"sn1.50:9.4":	"अहुवा ते पुरे सखा। ",
"sn1.50:10.1":	"सोहमेते पजानामि, ",
"sn1.50:10.2":	"विमुत्ते सत्त भिक्खवो; ",
"sn1.50:10.3":	"रागदोसपरिक्खीणे, ",
"sn1.50:10.4":	"तिण्णे लोके विसत्तिकन्”ति। ",
"sn1.50:11.1":	"“एवमेतं तदा आसि, ",
"sn1.50:11.2":	"यथा भाससि भग्गव; ",
"sn1.50:11.3":	"कुम्भकारो पुरे आसि, ",
"sn1.50:11.4":	"वेकळिङ्गे घटीकरो; ",
"sn1.50:11.5":	"मातापेत्तिभरो आसि, ",
"sn1.50:11.6":	"कस्सपस्स उपासको। ",
"sn1.50:12.1":	"विरतो मेथुना धम्मा, ",
"sn1.50:12.2":	"ब्रह्मचारी निरामिसो; ",
"sn1.50:12.3":	"अहुवा मे सगामेय्यो, ",
"sn1.50:12.4":	"अहुवा मे पुरे सखा”ति। ",
"sn1.50:13.1":	"“एवमेतं पुराणानं, ",
"sn1.50:13.2":	"सहायानं अहु सङ्गमो; ",
"sn1.50:13.3":	"उभिन्नं भावितत्तानं, ",
"sn1.50:13.4":	"सरीरन्तिमधारिनन्”ति। ",
"sn1.50:13.5":	"आदित्तवग्गो पञ्चमो। ",
"sn1.50:14.0":	"तस्सुद्दानं ",
"sn1.50:14.1":	"आदित्तं किंददं अन्नं, ",
"sn1.50:14.2":	"एकमूलअनोमियं; ",
"sn1.50:14.3":	"अच्छरावनरोपजेतं, ",
"sn1.50:14.4":	"मच्छरेन घटीकरोति। "
}	
