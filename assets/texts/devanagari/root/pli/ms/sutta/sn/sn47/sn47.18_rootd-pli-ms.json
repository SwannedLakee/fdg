{	
"sn47.18:0.1":	"संयुत्त निकाय ४७।१८ ",
"sn47.18:0.2":	"२। नालन्दवग्ग ",
"sn47.18:0.3":	"ब्रह्मसुत्त ",
"sn47.18:1.1":	"एकं समयं भगवा उरुवेलायं विहरति नज्जा नेरञ्जराय तीरे अजपालनिग्रोधे पठमाभिसम्बुद्धो। ",
"sn47.18:1.2":	"अथ खो भगवतो रहोगतस्स पटिसल्लीनस्स एवं चेतसो परिवितक्को उदपादि: ",
"sn47.18:1.3":	"“एकायन्वायं मग्गो सत्तानं विसुद्धिया सोकपरिदेवानं समतिक्कमाय दुक्खदोमनस्सानं अत्थङ्गमाय ञायस्स अधिगमाय निब्बानस्स सच्छिकिरियाय, यदिदं—चत्तारो सतिपट्ठाना। ",
"sn47.18:2.1":	"कतमे चत्तारो? ",
"sn47.18:2.2":	"काये वा भिक्खु कायानुपस्सी विहरेय्य आतापी सम्पजानो सतिमा, विनेय्य लोके अभिज्झादोमनस्सं; ",
"sn47.18:2.3":	"वेदनासु वा भिक्खु …पे… ",
"sn47.18:2.4":	"चित्ते वा भिक्खु …पे… ",
"sn47.18:2.5":	"धम्मेसु वा भिक्खु धम्मानुपस्सी विहरेय्य आतापी सम्पजानो सतिमा, विनेय्य लोके अभिज्झादोमनस्सं। ",
"sn47.18:2.6":	"एकायन्वायं मग्गो सत्तानं विसुद्धिया सोकपरिदेवानं समतिक्कमाय दुक्खदोमनस्सानं अत्थङ्गमाय ञायस्स अधिगमाय निब्बानस्स सच्छिकिरियाय, यदिदं—चत्तारो सतिपट्ठाना”ति। ",
"sn47.18:3.1":	"अथ खो ब्रह्मा सहम्पति भगवतो चेतसा चेतोपरिवितक्कमञ्ञाय—सेय्यथापि नाम बलवा पुरिसो समिञ्जितं वा बाहं पसारेय्य, पसारितं वा बाहं समिञ्जेय्य; एवमेव खो ब्रह्मलोके अन्तरहितो भगवतो पुरतो पातुरहोसि। ",
"sn47.18:3.2":	"अथ खो ब्रह्मा सहम्पति एकंसं उत्तरासङ्गं करित्वा येन भगवा तेनञ्जलिं पणामेत्वा भगवन्तं एतदवोच: ",
"sn47.18:3.3":	"“एवमेतं, भगवा, एवमेतं, सुगत। ",
"sn47.18:3.4":	"एकायन्वायं, भन्ते, मग्गो सत्तानं विसुद्धिया सोकपरिदेवानं समतिक्कमाय दुक्खदोमनस्सानं अत्थङ्गमाय ञायस्स अधिगमाय निब्बानस्स सच्छिकिरियाय, यदिदं—चत्तारो सतिपट्ठाना। ",
"sn47.18:4.1":	"कतमे चत्तारो? ",
"sn47.18:4.2":	"काये वा, भन्ते, भिक्खु कायानुपस्सी विहरेय्य आतापी सम्पजानो सतिमा, विनेय्य लोके अभिज्झादोमनस्सं; ",
"sn47.18:4.3":	"वेदनासु वा, भन्ते, भिक्खु …पे… ",
"sn47.18:4.4":	"चित्ते वा, भन्ते, भिक्खु …पे… ",
"sn47.18:4.5":	"धम्मेसु वा, भन्ते, भिक्खु धम्मानुपस्सी विहरेय्य आतापी सम्पजानो सतिमा, विनेय्य लोके अभिज्झादोमनस्सं। ",
"sn47.18:4.6":	"एकायन्वायं, भन्ते, मग्गो सत्तानं विसुद्धिया सोकपरिदेवानं समतिक्कमाय दुक्खदोमनस्सानं अत्थङ्गमाय ञायस्स अधिगमाय निब्बानस्स सच्छिकिरियाय, यदिदं—चत्तारो सतिपट्ठाना”ति। ",
"sn47.18:5.1":	"इदमवोच ब्रह्मा सहम्पति। ",
"sn47.18:5.2":	"इदं वत्वा अथापरं एतदवोच: ",
"sn47.18:6.1":	"“एकायनं जातिखयन्तदस्सी, ",
"sn47.18:6.2":	"मग्गं पजानाति हितानुकम्पी; ",
"sn47.18:6.3":	"एतेन मग्गेन तरिंसु पुब्बे, ",
"sn47.18:6.4":	"तरिस्सन्ति ये च तरन्ति ओघन्”ति। ",
"sn47.18:6.5":	"अट्ठमं। "
}	
