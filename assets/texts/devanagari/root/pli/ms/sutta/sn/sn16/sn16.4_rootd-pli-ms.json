{	
"sn16.4:0.1":	"संयुत्त निकाय १६।४ ",
"sn16.4:0.2":	"१। कस्सपवग्ग ",
"sn16.4:0.3":	"कुलूपकसुत्त ",
"sn16.4:1.1":	"सावत्थियं विहरति। ",
"sn16.4:1.2":	"“तं किं मञ्ञथ, भिक्खवे, ",
"sn16.4:1.3":	"कथंरूपो भिक्खु अरहति कुलूपको होतुं, कथंरूपो भिक्खु न अरहति कुलूपको होतुन्”ति? ",
"sn16.4:1.4":	"भगवंमूलका नो, भन्ते, धम्मा …पे… ",
"sn16.4:1.5":	"भगवा एतदवोच: ",
"sn16.4:2.1":	"“यो हि कोचि, भिक्खवे, भिक्खु एवंचित्तो कुलानि उपसङ्कमति: ",
"sn16.4:2.2":	"‘देन्तुयेव मे, मा नादंसु; ",
"sn16.4:2.3":	"बहुकञ्ञेव मे देन्तु, मा थोकं; ",
"sn16.4:2.4":	"पणीतञ्ञेव मे देन्तु, मा लूखं; ",
"sn16.4:2.5":	"सीघञ्ञेव मे देन्तु, मा दन्धं; ",
"sn16.4:2.6":	"सक्कच्चञ्ञेव मे देन्तु, मा असक्कच्चन्’ति। ",
"sn16.4:2.7":	"तस्स चे, भिक्खवे, भिक्खुनो एवंचित्तस्स कुलानि उपसङ्कमतो न देन्ति, तेन भिक्खु सन्दीयति; सो ततोनिदानं दुक्खं दोमनस्सं पटिसंवेदयति। ",
"sn16.4:2.8":	"थोकं देन्ति, नो बहुकं …पे… ",
"sn16.4:2.9":	"लूखं देन्ति, नो पणीतं … ",
"sn16.4:2.10":	"दन्धं देन्ति, नो सीघं, तेन भिक्खु सन्दीयति; सो ततोनिदानं दुक्खं दोमनस्सं पटिसंवेदयति। ",
"sn16.4:2.11":	"असक्कच्चं देन्ति, नो सक्कच्चं; तेन भिक्खु सन्दीयति; सो ततोनिदानं दुक्खं दोमनस्सं पटिसंवेदयति। ",
"sn16.4:2.12":	"एवरूपो खो, भिक्खवे, भिक्खु न अरहति कुलूपको होतुं। ",
"sn16.4:3.1":	"यो च खो, भिक्खवे, भिक्खु एवंचित्तो कुलानि उपसङ्कमति: ",
"sn16.4:3.2":	"‘तं कुतेत्थ लब्भा परकुलेसु—",
"sn16.4:3.3":	"देन्तुयेव मे, मा नादंसु; ",
"sn16.4:3.4":	"बहुकञ्ञेव मे देन्तु, मा थोकं; ",
"sn16.4:3.5":	"पणीतञ्ञेव मे देन्तु, मा लूखं; ",
"sn16.4:3.6":	"सीघञ्ञेव मे देन्तु, मा दन्धं; ",
"sn16.4:3.7":	"सक्कच्चञ्ञेव मे देन्तु, मा असक्कच्चन्’ति। ",
"sn16.4:3.8":	"तस्स चे, भिक्खवे, भिक्खुनो एवंचित्तस्स कुलानि उपसङ्कमतो न देन्ति; तेन भिक्खु न सन्दीयति; सो न ततोनिदानं दुक्खं दोमनस्सं पटिसंवेदयति। ",
"sn16.4:3.9":	"थोकं देन्ति, नो बहुकं; तेन भिक्खु न सन्दीयति; सो न ततोनिदानं दुक्खं दोमनस्सं पटिसंवेदयति। ",
"sn16.4:3.10":	"लूखं देन्ति, नो पणीतं; तेन भिक्खु न सन्दीयति; सो न ततोनिदानं दुक्खं दोमनस्सं पटिसंवेदयति। ",
"sn16.4:3.11":	"दन्धं देन्ति, नो सीघं; तेन भिक्खु न सन्दीयति; सो न ततोनिदानं दुक्खं दोमनस्सं पटिसंवेदयति। ",
"sn16.4:3.12":	"असक्कच्चं देन्ति, नो सक्कच्चं; तेन भिक्खु न सन्दीयति; सो न ततोनिदानं दुक्खं दोमनस्सं पटिसंवेदयति। ",
"sn16.4:3.13":	"एवरूपो खो, भिक्खवे, भिक्खु अरहति कुलूपको होतुं। ",
"sn16.4:4.1":	"कस्सपो, भिक्खवे, एवंचित्तो कुलानि उपसङ्कमति: ",
"sn16.4:4.2":	"‘तं कुतेत्थ लब्भा परकुलेसु—",
"sn16.4:4.3":	"देन्तुयेव मे, मा नादंसु; ",
"sn16.4:4.4":	"बहुकञ्ञेव मे देन्तु, मा थोकं; ",
"sn16.4:4.5":	"पणीतञ्ञेव मे देन्तु, मा लूखं; ",
"sn16.4:4.6":	"सीघञ्ञेव मे देन्तु, मा दन्धं; ",
"sn16.4:4.7":	"सक्कच्चञ्ञेव मे देन्तु, मा असक्कच्चन्’ति। ",
"sn16.4:4.8":	"तस्स चे, भिक्खवे, कस्सपस्स एवंचित्तस्स कुलानि उपसङ्कमतो न देन्ति; तेन कस्सपो न सन्दीयति; सो न ततोनिदानं दुक्खं दोमनस्सं पटिसंवेदयति। ",
"sn16.4:4.9":	"थोकं देन्ति, नो बहुकं; तेन कस्सपो न सन्दीयति; सो न ततोनिदानं दुक्खं दोमनस्सं पटिसंवेदयति। ",
"sn16.4:4.10":	"लूखं देन्ति, नो पणीतं; तेन कस्सपो न सन्दीयति; सो न ततोनिदानं दुक्खं दोमनस्सं पटिसंवेदयति। ",
"sn16.4:4.11":	"दन्धं देन्ति, नो सीघं; तेन कस्सपो न सन्दीयति; सो न ततोनिदानं दुक्खं दोमनस्सं पटिसंवेदयति। ",
"sn16.4:4.12":	"असक्कच्चं देन्ति, नो सक्कच्चं; तेन कस्सपो न सन्दीयति; सो न ततोनिदानं दुक्खं दोमनस्सं पटिसंवेदयति। ",
"sn16.4:4.13":	"कस्सपेन वा हि वो, भिक्खवे, ओवदिस्सामि यो वा पनस्स कस्सपसदिसो। ओवदितेहि च पन वो तथत्ताय पटिपज्जितब्बन्”ति। ",
"sn16.4:4.14":	"चतुत्थं। "
}	
