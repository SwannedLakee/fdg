{	
"sn14.2:0.1":	"संयुत्त निकाय १४।२ ",
"sn14.2:0.2":	"१। नानत्तवग्ग ",
"sn14.2:0.3":	"फस्सनानत्तसुत्त ",
"sn14.2:1.1":	"सावत्थियं विहरति। ",
"sn14.2:1.2":	"“धातुनानत्तं, भिक्खवे, पटिच्च उप्पज्जति फस्सनानत्तं। ",
"sn14.2:1.3":	"कतमञ्च, भिक्खवे, धातुनानत्तं? ",
"sn14.2:1.4":	"चक्खुधातु सोतधातु घानधातु जिव्हाधातु कायधातु मनोधातु—",
"sn14.2:1.5":	"इदं वुच्चति, भिक्खवे, धातुनानत्तं। ",
"sn14.2:2.1":	"कथञ्च, भिक्खवे, धातुनानत्तं पटिच्च उप्पज्जति फस्सनानत्तं? ",
"sn14.2:2.2":	"चक्खुधातुं, भिक्खवे, पटिच्च उप्पज्जति चक्खुसम्फस्सो। ",
"sn14.2:2.3":	"सोतधातुं पटिच्च … ",
"sn14.2:2.4":	"घानधातुं पटिच्च … ",
"sn14.2:2.5":	"जिव्हाधातुं पटिच्च … ",
"sn14.2:2.6":	"कायधातुं पटिच्च … ",
"sn14.2:2.7":	"मनोधातुं पटिच्च उप्पज्जति मनोसम्फस्सो। ",
"sn14.2:2.8":	"एवं खो, भिक्खवे, धातुनानत्तं पटिच्च उप्पज्जति फस्सनानत्तन्”ति। ",
"sn14.2:2.9":	"दुतियं। "
}	
