{	
"sn51.28:0.1":	"संयुत्त निकाय ५१।२८ ",
"sn51.28:0.2":	"३। अयोगुळवग्ग ",
"sn51.28:0.3":	"दुतियआनन्दसुत्त ",
"sn51.28:1.1":	"एकमन्तं निसिन्नं खो आयस्मन्तं आनन्दं भगवा एतदवोच: ",
"sn51.28:1.2":	"“कतमा नु खो, आनन्द, इद्धि, कतमो इद्धिपादो, कतमा इद्धिपादभावना, कतमा इद्धिपादभावनागामिनी पटिपदा”ति? ",
"sn51.28:1.3":	"भगवंमूलका नो, भन्ते, धम्मा भगवंनेत्तिका …पे…। ",
"sn51.28:2.1":	"“इधानन्द, भिक्खु अनेकविहितं इद्धिविधं पच्चनुभोति—एकोपि हुत्वा बहुधा होति …पे… याव ब्रह्मलोकापि कायेन वसं वत्तेति—",
"sn51.28:2.2":	"अयं वुच्चतानन्द, इद्धि। ",
"sn51.28:3.1":	"कतमो चानन्द, इद्धिपादो? ",
"sn51.28:3.2":	"यो, आनन्द, मग्गो या पटिपदा इद्धिलाभाय इद्धिपटिलाभाय संवत्तति—",
"sn51.28:3.3":	"अयं वुच्चतानन्द, इद्धिपादो। ",
"sn51.28:4.1":	"कतमा चानन्द, इद्धिपादभावना? ",
"sn51.28:4.2":	"इधानन्द, भिक्खु छन्दसमाधिप्पधानसङ्खारसमन्नागतं इद्धिपादं भावेति, ",
"sn51.28:4.3":	"वीरियसमाधि …पे… ",
"sn51.28:4.4":	"चित्तसमाधि … ",
"sn51.28:4.5":	"वीमंसासमाधिप्पधानसङ्खारसमन्नागतं इद्धिपादं भावेति—",
"sn51.28:4.6":	"अयं वुच्चतानन्द, इद्धिपादभावना। ",
"sn51.28:5.1":	"कतमा चानन्द, इद्धिपादभावनागामिनी पटिपदा? ",
"sn51.28:5.2":	"अयमेव अरियो अट्ठङ्गिको मग्गो, सेय्यथिदं—",
"sn51.28:5.3":	"सम्मादिट्ठि …पे… सम्मासमाधि—",
"sn51.28:5.4":	"अयं वुच्चतानन्द, इद्धिपादभावनागामिनी पटिपदा”ति। ",
"sn51.28:5.5":	"अट्ठमं। "
}	
