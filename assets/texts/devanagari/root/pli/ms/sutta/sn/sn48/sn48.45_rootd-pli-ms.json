{	
"sn48.45:0.1":	"संयुत्त निकाय ४८।४५ ",
"sn48.45:0.2":	"५। जरावग्ग ",
"sn48.45:0.3":	"पठमपुब्बारामसुत्त ",
"sn48.45:1.1":	"एवं मे सुतं—",
"sn48.45:1.2":	"एकं समयं भगवा सावत्थियं विहरति पुब्बारामे मिगारमातुपासादे। ",
"sn48.45:1.3":	"तत्र खो भगवा भिक्खू आमन्तेसि: ",
"sn48.45:1.4":	"“कतिनं नु खो, भिक्खवे, इन्द्रियानं भावितत्ता बहुलीकतत्ता खीणासवो भिक्खु अञ्ञं ब्याकरोति: ",
"sn48.45:1.5":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानामी”ति? ",
"sn48.45:2.1":	"“भगवंमूलका नो, भन्ते, धम्मा …पे… ",
"sn48.45:2.2":	"“एकस्स खो, भिक्खवे, इन्द्रियस्स भावितत्ता बहुलीकतत्ता खीणासवो भिक्खु अञ्ञं ब्याकरोति: ",
"sn48.45:2.3":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानामीति। ",
"sn48.45:2.4":	"कतमस्स एकस्स पञ्ञिन्द्रियस्स पञ्ञवतो, भिक्खवे, अरियसावकस्स तदन्वया सद्धा सण्ठाति, तदन्वयं वीरियं सण्ठाति, तदन्वया सति सण्ठाति, तदन्वयो समाधि सण्ठाति। ",
"sn48.45:2.5":	"इमस्स खो, भिक्खवे, एकस्स इन्द्रियस्स भावितत्ता बहुलीकतत्ता खीणासवो भिक्खु अञ्ञं ब्याकरोति: ",
"sn48.45:2.6":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानामी”ति। ",
"sn48.45:2.7":	"पञ्चमं। "
}	
