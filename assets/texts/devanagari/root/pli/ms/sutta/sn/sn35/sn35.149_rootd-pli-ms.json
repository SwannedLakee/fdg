{	
"sn35.149:0.1":	"संयुत्त निकाय ३५।१४९ ",
"sn35.149:0.2":	"१५। नवपुराणवग्ग ",
"sn35.149:0.3":	"अनत्तनिब्बानसप्पायसुत्त ",
"sn35.149:1.1":	"“निब्बानसप्पायं वो, भिक्खवे, पटिपदं देसेस्सामि। ",
"sn35.149:1.2":	"तं सुणाथ …पे… ",
"sn35.149:1.3":	"कतमा च सा, भिक्खवे, निब्बानसप्पाया पटिपदा? ",
"sn35.149:1.4":	"इध, भिक्खवे, भिक्खु चक्खुं अनत्ताति पस्सति, रूपा अनत्ताति पस्सति, चक्खुविञ्ञाणं अनत्ताति पस्सति, चक्खुसम्फस्सो अनत्ताति पस्सति, यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनत्ताति पस्सति …पे… ",
"sn35.149:1.5":	"मनो अनत्ताति पस्सति, धम्मा अनत्ताति पस्सति, मनोविञ्ञाणं अनत्ताति पस्सति, मनोसम्फस्सो अनत्ताति पस्सति, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनत्ताति पस्सति। ",
"sn35.149:1.6":	"अयं खो सा, भिक्खवे, निब्बानसप्पाया पटिपदा”ति। ",
"sn35.149:1.7":	"चतुत्थं। "
}	
