{	
"sn35.53:0.1":	"संयुत्त निकाय ३५।५३ ",
"sn35.53:0.2":	"६। अविज्जावग्ग ",
"sn35.53:0.3":	"अविज्जापहानसुत्त ",
"sn35.53:1.1":	"सावत्थिनिदानं। ",
"sn35.53:1.2":	"अथ खो अञ्ञतरो भिक्खु येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच: ",
"sn35.53:1.3":	"“कथं नु खो, भन्ते, जानतो कथं पस्सतो अविज्जा पहीयति, विज्जा उप्पज्जती”ति? ",
"sn35.53:2.1":	"“चक्खुं खो, भिक्खु, अनिच्चतो जानतो पस्सतो अविज्जा पहीयति, विज्जा उप्पज्जति। ",
"sn35.53:2.2":	"रूपे अनिच्चतो जानतो पस्सतो अविज्जा पहीयति, विज्जा उप्पज्जति। ",
"sn35.53:2.3":	"चक्खुविञ्ञाणं … ",
"sn35.53:2.4":	"चक्खुसम्फस्सं … ",
"sn35.53:2.5":	"यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चतो जानतो पस्सतो अविज्जा पहीयति, विज्जा उप्पज्जति। ",
"sn35.53:2.6":	"सोतं … ",
"sn35.53:2.7":	"घानं … ",
"sn35.53:2.8":	"जिव्हं … ",
"sn35.53:2.9":	"कायं … ",
"sn35.53:2.10":	"मनं अनिच्चतो जानतो पस्सतो अविज्जा पहीयति, विज्जा उप्पज्जति। ",
"sn35.53:2.11":	"धम्मे … ",
"sn35.53:2.12":	"मनोविञ्ञाणं … ",
"sn35.53:2.13":	"मनोसम्फस्सं … ",
"sn35.53:2.14":	"यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चतो जानतो पस्सतो अविज्जा पहीयति, विज्जा उप्पज्जति। ",
"sn35.53:2.15":	"एवं खो, भिक्खु, जानतो एवं पस्सतो अविज्जा पहीयति, विज्जा उप्पज्जती”ति। ",
"sn35.53:2.16":	"पठमं। "
}	
