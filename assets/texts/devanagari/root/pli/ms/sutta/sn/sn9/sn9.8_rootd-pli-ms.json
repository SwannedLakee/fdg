{	
"sn9.8:0.1":	"संयुत्त निकाय ९।८ ",
"sn9.8:0.2":	"१। वनवग्ग ",
"sn9.8:0.3":	"कुलघरणीसुत्त ",
"sn9.8:1.1":	"एकं समयं अञ्ञतरो भिक्खु कोसलेसु विहरति अञ्ञतरस्मिं वनसण्डे। ",
"sn9.8:1.2":	"तेन खो पन समयेन सो भिक्खु अञ्ञतरस्मिं कुले अतिवेलं अज्झोगाळ्हप्पत्तो विहरति। ",
"sn9.8:1.3":	"अथ खो या तस्मिं वनसण्डे अधिवत्था देवता तस्स भिक्खुनो अनुकम्पिका अत्थकामा तं भिक्खुं संवेजेतुकामा या तस्मिं कुले कुलघरणी, तस्सा वण्णं अभिनिम्मिनित्वा येन सो भिक्खु तेनुपसङ्कमि; उपसङ्कमित्वा तं भिक्खुं गाथाय अज्झभासि: ",
"sn9.8:2.1":	"“नदीतीरेसु सण्ठाने, ",
"sn9.8:2.2":	"सभासु रथियासु च; ",
"sn9.8:2.3":	"जना सङ्गम्म मन्तेन्ति, ",
"sn9.8:2.4":	"मञ्च तञ्च किमन्तरन्”ति। ",
"sn9.8:3.1":	"“बहूहि सद्दा पच्चूहा, ",
"sn9.8:3.2":	"खमितब्बा तपस्सिना; ",
"sn9.8:3.3":	"न तेन मङ्कु होतब्बं, ",
"sn9.8:3.4":	"न हि तेन किलिस्सति। ",
"sn9.8:4.1":	"यो च सद्दपरित्तासी, ",
"sn9.8:4.2":	"वने वातमिगो यथा; ",
"sn9.8:4.3":	"लहुचित्तोति तं आहु, ",
"sn9.8:4.4":	"नास्स सम्पज्जते वतन्”ति। "
}	
