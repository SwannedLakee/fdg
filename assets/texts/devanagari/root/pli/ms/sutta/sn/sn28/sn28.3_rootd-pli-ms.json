{	
"sn28.3:0.1":	"संयुत्त निकाय २८।३ ",
"sn28.3:0.2":	"१। सारिपुत्तवग्ग ",
"sn28.3:0.3":	"पीतिसुत्त ",
"sn28.3:1.1":	"सावत्थिनिदानं। ",
"sn28.3:1.2":	"अद्दसा खो आयस्मा आनन्दो …पे… ",
"sn28.3:1.3":	"“विप्पसन्नानि खो ते, आवुसो सारिपुत्त, इन्द्रियानि; परिसुद्धो मुखवण्णो परियोदातो। ",
"sn28.3:1.4":	"कतमेनायस्मा सारिपुत्तो अज्ज विहारेन विहासी”ति? ",
"sn28.3:2.1":	"“इधाहं, आवुसो, पीतिया च विरागा उपेक्खको च विहासिं सतो च सम्पजानो सुखञ्च कायेन पटिसंवेदेमि; यं तं अरिया आचिक्खन्ति ‘उपेक्खको सतिमा सुखविहारी’ति ततियं झानं उपसम्पज्ज विहरामि। ",
"sn28.3:2.2":	"तस्स मय्हं, आवुसो, न एवं होति: ",
"sn28.3:2.3":	"‘अहं ततियं झानं समापज्जामी’ति वा ‘अहं ततियं झानं समापन्नो’ति वा ‘अहं ततिया झाना वुट्ठितो’ति वा”ति। ",
"sn28.3:2.4":	"तथा हि पनायस्मतो सारिपुत्तस्स दीघरत्तं अहङ्कारममङ्कारमानानुसया सुसमूहता। ",
"sn28.3:2.5":	"तस्मा आयस्मतो सारिपुत्तस्स न एवं होति: ",
"sn28.3:2.6":	"“‘अहं ततियं झानं समापज्जामी’ति वा ‘अहं ततियं झानं समापन्नो’ति वा ‘अहं ततिया झाना वुट्ठितो’ति वा”ति। ",
"sn28.3:2.7":	"ततियं। "
}	
