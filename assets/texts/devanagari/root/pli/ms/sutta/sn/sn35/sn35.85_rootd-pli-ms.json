{	
"sn35.85:0.1":	"संयुत्त निकाय ३५।८५ ",
"sn35.85:0.2":	"९। छन्नवग्ग ",
"sn35.85:0.3":	"सुञ्ञतलोकसुत्त ",
"sn35.85:1.1":	"अथ खो आयस्मा आनन्दो …पे… भगवन्तं एतदवोच: ",
"sn35.85:1.2":	"“‘सुञ्ञो लोको, सुञ्ञो लोको’ति, भन्ते, वुच्चति। ",
"sn35.85:1.3":	"कित्तावता नु खो, भन्ते, सुञ्ञो लोकोति वुच्चती”ति? ",
"sn35.85:1.4":	"“यस्मा च खो, आनन्द, सुञ्ञं अत्तेन वा अत्तनियेन वा तस्मा सुञ्ञो लोकोति वुच्चति। ",
"sn35.85:1.5":	"किञ्च, आनन्द, सुञ्ञं अत्तेन वा अत्तनियेन वा? ",
"sn35.85:1.6":	"चक्खु खो, आनन्द, सुञ्ञं अत्तेन वा अत्तनियेन वा। ",
"sn35.85:1.7":	"रूपा सुञ्ञा अत्तेन वा अत्तनियेन वा, चक्खुविञ्ञाणं सुञ्ञं अत्तेन वा अत्तनियेन वा, चक्खुसम्फस्सो सुञ्ञो अत्तेन वा अत्तनियेन वा …पे… ",
"sn35.85:1.8":	"यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि सुञ्ञं अत्तेन वा अत्तनियेन वा। ",
"sn35.85:1.9":	"यस्मा च खो, आनन्द, सुञ्ञं अत्तेन वा अत्तनियेन वा, तस्मा सुञ्ञो लोकोति वुच्चती”ति। ",
"sn35.85:1.10":	"दुतियं। "
}	
