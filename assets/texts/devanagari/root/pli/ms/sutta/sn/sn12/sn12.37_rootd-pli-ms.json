{	
"sn12.37:0.1":	"संयुत्त निकाय १२।३७ ",
"sn12.37:0.2":	"४। कळारखत्तियवग्ग ",
"sn12.37:0.3":	"नतुम्हसुत्त ",
"sn12.37:1.1":	"सावत्थियं विहरति। ",
"sn12.37:1.2":	"“नायं, भिक्खवे, कायो तुम्हाकं नपि अञ्ञेसं। ",
"sn12.37:1.3":	"पुराणमिदं, भिक्खवे, कम्मं अभिसङ्खतं अभिसञ्चेतयितं वेदनियं दट्ठब्बं। ",
"sn12.37:2.1":	"तत्र खो, भिक्खवे, सुतवा अरियसावको पटिच्चसमुप्पादञ्ञेव साधुकं योनिसो मनसि करोति: ",
"sn12.37:2.2":	"‘इति इमस्मिं सति इदं होति, इमस्सुप्पादा इदं उप्पज्जति; ",
"sn12.37:2.3":	"इमस्मिं असति इदं न होति, इमस्स निरोधा इदं निरुज्झति, यदिदं—",
"sn12.37:2.4":	"अविज्जापच्चया सङ्खारा; ",
"sn12.37:2.5":	"सङ्खारपच्चया विञ्ञाणं …पे… ",
"sn12.37:2.6":	"एवमेतस्स केवलस्स दुक्खक्खन्धस्स समुदयो होति। ",
"sn12.37:2.7":	"अविज्जाय त्वेव असेसविरागनिरोधा सङ्खारनिरोधो; ",
"sn12.37:2.8":	"सङ्खारनिरोधा विञ्ञाणनिरोधो …पे… ",
"sn12.37:2.9":	"एवमेतस्स केवलस्स दुक्खक्खन्धस्स निरोधो होती’”ति। ",
"sn12.37:2.10":	"सत्तमं। "
}	
