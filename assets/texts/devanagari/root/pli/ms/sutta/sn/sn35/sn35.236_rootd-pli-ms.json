{	
"sn35.236:0.1":	"संयुत्त निकाय ३५।२३६ ",
"sn35.236:0.2":	"१८। समुद्दवग्ग ",
"sn35.236:0.3":	"पठमहत्थपादोपमसुत्त ",
"sn35.236:1.1":	"“हत्थेसु, भिक्खवे, सति आदाननिक्खेपनं पञ्ञायति; ",
"sn35.236:1.2":	"पादेसु सति अभिक्कमपटिक्कमो पञ्ञायति; ",
"sn35.236:1.3":	"पब्बेसु सति समिञ्जनपसारणं पञ्ञायति; ",
"sn35.236:1.4":	"कुच्छिस्मिं सति जिघच्छा पिपासा पञ्ञायति। ",
"sn35.236:1.5":	"एवमेव खो, भिक्खवे, चक्खुस्मिं सति चक्खुसम्फस्सपच्चया उप्पज्जति अज्झत्तं सुखं दुक्खं …पे… ",
"sn35.236:1.6":	"जिव्हाय सति जिव्हासम्फस्सपच्चया उप्पज्जति अज्झत्तं सुखं दुक्खं …पे… ",
"sn35.236:1.7":	"मनस्मिं सति मनोसम्फस्सपच्चया उप्पज्जति अज्झत्तं सुखं दुक्खं …पे…। ",
"sn35.236:2.1":	"हत्थेसु, भिक्खवे, असति आदाननिक्खेपनं न पञ्ञायति; ",
"sn35.236:2.2":	"पादेसु असति अभिक्कमपटिक्कमो न पञ्ञायति; ",
"sn35.236:2.3":	"पब्बेसु असति समिञ्जनपसारणं न पञ्ञायति; ",
"sn35.236:2.4":	"कुच्छिस्मिं असति जिघच्छा पिपासा न पञ्ञायति। ",
"sn35.236:2.5":	"एवमेव खो, भिक्खवे, चक्खुस्मिं असति चक्खुसम्फस्सपच्चया नुप्पज्जति अज्झत्तं सुखं दुक्खं …पे… ",
"sn35.236:2.6":	"जिव्हाय असति जिव्हासम्फस्सपच्चया नुप्पज्जति …पे… ",
"sn35.236:2.7":	"मनस्मिं असति मनोसम्फस्सपच्चया नुप्पज्जति अज्झत्तं सुखं दुक्खन्”ति। ",
"sn35.236:2.8":	"नवमं। "
}	
