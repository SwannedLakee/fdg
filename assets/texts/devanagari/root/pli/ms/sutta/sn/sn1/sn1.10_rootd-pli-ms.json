{	
"sn1.10:0.1":	"संयुत्त निकाय १।१० ",
"sn1.10:0.2":	"१। नळवग्ग ",
"sn1.10:0.3":	"अरञ्ञसुत्त ",
"sn1.10:1.1":	"सावत्थिनिदानं। ",
"sn1.10:1.2":	"एकमन्तं ठिता खो सा देवता भगवन्तं गाथाय अज्झभासि: ",
"sn1.10:2.1":	"“अरञ्ञे विहरन्तानं, ",
"sn1.10:2.2":	"सन्तानं ब्रह्मचारिनं; ",
"sn1.10:2.3":	"एकभत्तं भुञ्जमानानं, ",
"sn1.10:2.4":	"केन वण्णो पसीदती”ति। ",
"sn1.10:3.1":	"“अतीतं नानुसोचन्ति, ",
"sn1.10:3.2":	"नप्पजप्पन्ति नागतं; ",
"sn1.10:3.3":	"पच्चुप्पन्नेन यापेन्ति, ",
"sn1.10:3.4":	"तेन वण्णो पसीदति। ",
"sn1.10:4.1":	"अनागतप्पजप्पाय, ",
"sn1.10:4.2":	"अतीतस्सानुसोचना; ",
"sn1.10:4.3":	"एतेन बाला सुस्सन्ति, ",
"sn1.10:4.4":	"नळोव हरितो लुतो”ति। ",
"sn1.10:4.5":	"नळवग्गो पठमो। ",
"sn1.10:5.0":	"तस्सुद्दानं ",
"sn1.10:5.1":	"ओघं निमोक्खं उपनेय्यं, ",
"sn1.10:5.2":	"अच्चेन्ति कतिछिन्दि च; ",
"sn1.10:5.3":	"जागरं अप्पटिविदिता, ",
"sn1.10:5.4":	"सुसम्मुट्ठा मानकामिना; ",
"sn1.10:5.5":	"अरञ्ञे दसमो वुत्तो, ",
"sn1.10:5.6":	"वग्गो तेन पवुच्चति। "
}	
