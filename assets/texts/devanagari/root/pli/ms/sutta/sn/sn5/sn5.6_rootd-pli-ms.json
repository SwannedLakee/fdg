{	
"sn5.6:0.1":	"संयुत्त निकाय ५।६ ",
"sn5.6:0.2":	"१। भिक्खुनीवग्ग ",
"sn5.6:0.3":	"चालासुत्त ",
"sn5.6:1.1":	"सावत्थिनिदानं। ",
"sn5.6:1.2":	"अथ खो चाला भिक्खुनी पुब्बण्हसमयं निवासेत्वा …पे… ",
"sn5.6:1.3":	"अञ्ञतरस्मिं रुक्खमूले दिवाविहारं निसीदि। ",
"sn5.6:1.4":	"अथ खो मारो पापिमा येन चाला भिक्खुनी तेनुपसङ्कमि; उपसङ्कमित्वा चालं भिक्खुनिं एतदवोच: ",
"sn5.6:1.5":	"“किं नु त्वं, भिक्खुनि, न रोचेसी”ति? ",
"sn5.6:1.6":	"“जातिं ख्वाहं, आवुसो, न रोचेमी”ति। ",
"sn5.6:2.1":	"“किं नु जातिं न रोचेसि, ",
"sn5.6:2.2":	"जातो कामानि भुञ्जति; ",
"sn5.6:2.3":	"को नु तं इदमादपयि, ",
"sn5.6:2.4":	"जातिं मा रोच भिक्खुनी”ति। ",
"sn5.6:3.1":	"“जातस्स मरणं होति, ",
"sn5.6:3.2":	"जातो दुक्खानि फुस्सति; ",
"sn5.6:3.3":	"बन्धं वधं परिक्लेसं, ",
"sn5.6:3.4":	"तस्मा जातिं न रोचये। ",
"sn5.6:4.1":	"बुद्धो धम्ममदेसेसि, ",
"sn5.6:4.2":	"जातिया समतिक्कमं; ",
"sn5.6:4.3":	"सब्बदुक्खप्पहानाय, ",
"sn5.6:4.4":	"सो मं सच्चे निवेसयि। ",
"sn5.6:5.1":	"ये च रूपूपगा सत्ता, ",
"sn5.6:5.2":	"ये च अरूपट्ठायिनो; ",
"sn5.6:5.3":	"निरोधं अप्पजानन्ता, ",
"sn5.6:5.4":	"आगन्तारो पुनब्भवन्”ति। ",
"sn5.6:6.1":	"अथ खो मारो पापिमा “जानाति मं चाला भिक्खुनी”ति दुक्खी दुम्मनो तत्थेवन्तरधायीति। "
}	
