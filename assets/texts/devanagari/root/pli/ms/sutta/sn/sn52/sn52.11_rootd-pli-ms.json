{	
"sn52.11:0.1":	"संयुत्त निकाय ५२।११ ",
"sn52.11:0.2":	"२। दुतियवग्ग ",
"sn52.11:0.3":	"कप्पसहस्ससुत्त ",
"sn52.11:1.1":	"एकं समयं आयस्मा अनुरुद्धो सावत्थियं विहरति जेतवने अनाथपिण्डिकस्स आरामे। ",
"sn52.11:1.2":	"अथ खो सम्बहुला भिक्खू येनायस्मा अनुरुद्धो तेनुपसङ्कमिंसु; उपसङ्कमित्वा आयस्मता अनुरुद्धेन सद्धिं …पे… एकमन्तं निसिन्ना खो ते भिक्खू आयस्मन्तं अनुरुद्धं एतदवोचुं: ",
"sn52.11:2.1":	"“कतमेसं आयस्मा अनुरुद्धो धम्मानं भावितत्ता बहुलीकतत्ता महाभिञ्ञतं पत्तो”ति? ",
"sn52.11:2.2":	"“चतुन्नं ख्वाहं, आवुसो, सतिपट्ठानानं भावितत्ता बहुलीकतत्ता महाभिञ्ञतं पत्तो। ",
"sn52.11:2.3":	"कतमेसं चतुन्नं? ",
"sn52.11:2.4":	"इधाहं, आवुसो, काये कायानुपस्सी विहरामि …पे… ",
"sn52.11:2.5":	"वेदनासु …पे… ",
"sn52.11:2.6":	"चित्ते …पे… ",
"sn52.11:2.7":	"धम्मेसु धम्मानुपस्सी विहरामि आतापी सम्पजानो सतिमा, विनेय्य लोके अभिज्झादोमनस्सं—",
"sn52.11:2.8":	"इमेसं ख्वाहं, आवुसो, चतुन्नं सतिपट्ठानानं भावितत्ता बहुलीकतत्ता महाभिञ्ञतं पत्तो। ",
"sn52.11:2.9":	"इमेसञ्च पनाहं, आवुसो, चतुन्नं सतिपट्ठानानं भावितत्ता बहुलीकतत्ता कप्पसहस्सं अनुस्सरामी”ति। ",
"sn52.11:2.10":	"पठमं। "
}	
