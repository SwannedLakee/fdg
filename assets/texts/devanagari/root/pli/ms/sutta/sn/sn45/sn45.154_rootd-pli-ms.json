{	
"sn45.154:0.1":	"संयुत्त निकाय ४५।१५४ ",
"sn45.154:0.2":	"१२। बलकरणीयवग्ग ",
"sn45.154:0.3":	"सूकसुत्त ",
"sn45.154:1.1":	"“सेय्यथापि, भिक्खवे, सालिसूकं वा यवसूकं वा सम्मापणिहितं हत्थेन वा पादेन वा अक्कन्तं हत्थं वा पादं वा भिन्दिस्सति लोहितं वा उप्पादेस्सतीति—ठानमेतं विज्जति। ",
"sn45.154:1.2":	"तं किस्स हेतु? ",
"sn45.154:1.3":	"सम्मापणिहितत्ता, भिक्खवे, सूकस्स। ",
"sn45.154:1.4":	"एवमेव खो, भिक्खवे, भिक्खु सम्मापणिहिताय दिट्ठिया सम्मापणिहिताय मग्गभावनाय अविज्जं भिन्दिस्सति, विज्जं उप्पादेस्सति, निब्बानं सच्छिकरिस्सतीति—ठानमेतं विज्जति। ",
"sn45.154:1.5":	"तं किस्स हेतु? ",
"sn45.154:1.6":	"सम्मापणिहितत्ता, भिक्खवे, दिट्ठिया। ",
"sn45.154:1.7":	"कथञ्च, भिक्खवे, भिक्खु सम्मापणिहिताय दिट्ठिया सम्मापणिहिताय मग्गभावनाय अविज्जं भिन्दति, विज्जं उप्पादेति, निब्बानं सच्छिकरोति? ",
"sn45.154:1.8":	"इध, भिक्खवे, भिक्खु सम्मादिट्ठिं भावेति विवेकनिस्सितं …पे… सम्मासमाधिं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं … ",
"sn45.154:1.9":	"एवं खो, भिक्खवे, भिक्खु सम्मापणिहिताय दिट्ठिया सम्मापणिहिताय मग्गभावनाय अविज्जं भिन्दति, विज्जं उप्पादेति, निब्बानं सच्छिकरोती”ति। ",
"sn45.154:1.10":	"छट्ठं। "
}	
