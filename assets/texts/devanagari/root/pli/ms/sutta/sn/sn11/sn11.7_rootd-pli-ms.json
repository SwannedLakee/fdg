{	
"sn11.7:0.1":	"संयुत्त निकाय ११।७ ",
"sn11.7:0.2":	"१। पठमवग्ग ",
"sn11.7:0.3":	"नदुब्भियसुत्त ",
"sn11.7:1.1":	"सावत्थियं। ",
"sn11.7:1.2":	"“भूतपुब्बं, भिक्खवे, सक्कस्स देवानमिन्दस्स रहोगतस्स पटिसल्लीनस्स एवं चेतसो परिवितक्को उदपादि: ",
"sn11.7:1.3":	"‘योपि मे अस्स सुपच्चत्थिको तस्सपाहं न दुब्भेय्यन्’ति। ",
"sn11.7:1.4":	"अथ खो, भिक्खवे, वेपचित्ति असुरिन्दो सक्कस्स देवानमिन्दस्स चेतसा चेतोपरिवितक्कमञ्ञाय येन सक्को देवानमिन्दो तेनुपसङ्कमि। ",
"sn11.7:1.5":	"अद्दसा खो, भिक्खवे, सक्को देवानमिन्दो वेपचित्तिं असुरिन्दं दूरतोव आगच्छन्तं। ",
"sn11.7:1.6":	"दिस्वान वेपचित्तिं असुरिन्दं एतदवोच: ",
"sn11.7:1.7":	"‘तिट्ठ, वेपचित्ति, गहितोसी’ति। ",
"sn11.7:2.1":	"‘यदेव ते, मारिस, पुब्बे चित्तं, तदेव त्वं मा पजहासी’ति। ",
"sn11.7:3.1":	"‘सपस्सु च मे, वेपचित्ति, अदुब्भाया’ति। ",
"sn11.7:4.1":	"‘यं मुसा भणतो पापं, ",
"sn11.7:4.2":	"यं पापं अरियूपवादिनो; ",
"sn11.7:4.3":	"मित्तद्दुनो च यं पापं, ",
"sn11.7:4.4":	"यं पापं अकतञ्ञुनो; ",
"sn11.7:4.5":	"तमेव पापं फुसतु, ",
"sn11.7:4.6":	"यो ते दुब्भे सुजम्पती’”ति। "
}	
