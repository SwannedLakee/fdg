{	
"sn9.10:0.1":	"संयुत्त निकाय ९।१० ",
"sn9.10:0.2":	"१। वनवग्ग ",
"sn9.10:0.3":	"सज्झायसुत्त ",
"sn9.10:1.1":	"एकं समयं अञ्ञतरो भिक्खु कोसलेसु विहरति अञ्ञतरस्मिं वनसण्डे। ",
"sn9.10:1.2":	"तेन खो पन समयेन सो भिक्खु यं सुदं पुब्बे अतिवेलं सज्झायबहुलो विहरति सो अपरेन समयेन अप्पोस्सुक्को तुण्हीभूतो सङ्कसायति। ",
"sn9.10:1.3":	"अथ खो या तस्मिं वनसण्डे अधिवत्था देवता तस्स भिक्खुनो धम्मं असुणन्ती येन सो भिक्खु तेनुपसङ्कमि; उपसङ्कमित्वा तं भिक्खुं गाथाय अज्झभासि: ",
"sn9.10:2.1":	"“कस्मा तुवं धम्मपदानि भिक्खु, ",
"sn9.10:2.2":	"नाधीयसि भिक्खुहि संवसन्तो; ",
"sn9.10:2.3":	"सुत्वान धम्मं लभतिप्पसादं, ",
"sn9.10:2.4":	"दिट्ठेव धम्मे लभतिप्पसंसन्”ति। ",
"sn9.10:3.1":	"“अहु पुरे धम्मपदेसु छन्दो, ",
"sn9.10:3.2":	"याव विरागेन समागमिम्ह; ",
"sn9.10:3.3":	"यतो विरागेन समागमिम्ह, ",
"sn9.10:3.4":	"यं किञ्चि दिट्ठंव सुतं मुतं वा; ",
"sn9.10:3.5":	"अञ्ञाय निक्खेपनमाहु सन्तो”ति। "
}	
