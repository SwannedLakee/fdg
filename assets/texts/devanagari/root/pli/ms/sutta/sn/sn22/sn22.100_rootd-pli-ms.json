{	
"sn22.100:0.1":	"संयुत्त निकाय २२।१०० ",
"sn22.100:0.2":	"१०। पुप्फवग्ग ",
"sn22.100:0.3":	"दुतियगद्दुलबद्धसुत्त ",
"sn22.100:1.1":	"सावत्थिनिदानं। ",
"sn22.100:1.2":	"“अनमतग्गोयं, भिक्खवे, संसारो। ",
"sn22.100:1.3":	"पुब्बा कोटि न पञ्ञायति अविज्जानीवरणानं सत्तानं तण्हासंयोजनानं सन्धावतं संसरतं। ",
"sn22.100:1.4":	"सेय्यथापि, भिक्खवे, सा गद्दुलबद्धो दळ्हे खीले वा थम्भे वा उपनिबद्धो। सो गच्छति चेपि तमेव खीलं वा थम्भं वा उपगच्छति; तिट्ठति चेपि तमेव खीलं वा थम्भं वा उपतिट्ठति; निसीदति चेपि तमेव खीलं वा थम्भं वा उपनिसीदति; निपज्जति चेपि तमेव खीलं वा थम्भं वा उपनिपज्जति। ",
"sn22.100:1.5":	"एवमेव खो, भिक्खवे, अस्सुतवा पुथुज्जनो रूपं ‘एतं मम, एसोहमस्मि, एसो मे अत्ता’ति समनुपस्सति। ",
"sn22.100:1.6":	"वेदनं … ",
"sn22.100:1.7":	"सञ्ञं … ",
"sn22.100:1.8":	"सङ्खारे … ",
"sn22.100:1.9":	"विञ्ञाणं ‘एतं मम, एसोहमस्मि, एसो मे अत्ता’ति समनुपस्सति। ",
"sn22.100:1.10":	"सो गच्छति चेपि इमे पञ्चुपादानक्खन्धे उपगच्छति; ",
"sn22.100:1.11":	"तिट्ठति चेपि इमे पञ्चुपादानक्खन्धे उपतिट्ठति; ",
"sn22.100:1.12":	"निसीदति चेपि इमे पञ्चुपादानक्खन्धे उपनिसीदति; ",
"sn22.100:1.13":	"निपज्जति चेपि इमे पञ्चुपादानक्खन्धे उपनिपज्जति। ",
"sn22.100:1.14":	"तस्मातिह, भिक्खवे, अभिक्खणं सकं चित्तं पच्चवेक्खितब्बं: ",
"sn22.100:1.15":	"‘दीघरत्तमिदं चित्तं सङ्किलिट्ठं रागेन दोसेन मोहेना’ति। ",
"sn22.100:1.16":	"चित्तसङ्किलेसा, भिक्खवे, सत्ता सङ्किलिस्सन्ति; ",
"sn22.100:1.17":	"चित्तवोदाना सत्ता विसुज्झन्ति। ",
"sn22.100:2.1":	"दिट्ठं वो, भिक्खवे, चरणं नाम चित्तन्”ति? ",
"sn22.100:2.2":	"“एवं, भन्ते”। ",
"sn22.100:2.3":	"“तम्पि खो, भिक्खवे, चरणं नाम चित्तं चित्तेनेव चित्तितं। तेनपि खो, भिक्खवे, चरणेन चित्तेन चित्तञ्ञेव चित्ततरं। ",
"sn22.100:2.4":	"तस्मातिह, भिक्खवे, अभिक्खणं सकं चित्तं पच्चवेक्खितब्बं: ",
"sn22.100:2.5":	"‘दीघरत्तमिदं चित्तं सङ्किलिट्ठं रागेन दोसेन मोहेना’ति। ",
"sn22.100:2.6":	"चित्तसङ्किलेसा, भिक्खवे, सत्ता सङ्किलिस्सन्ति; ",
"sn22.100:2.7":	"चित्तवोदाना सत्ता विसुज्झन्ति। ",
"sn22.100:3.1":	"नाहं, भिक्खवे, अञ्ञं एकनिकायम्पि समनुपस्सामि एवं चित्तं यथयिदं, भिक्खवे, तिरच्छानगता पाणा। ",
"sn22.100:3.2":	"तेपि खो, भिक्खवे, तिरच्छानगता पाणा चित्तेनेव चित्तिता, तेहिपि खो, भिक्खवे, तिरच्छानगतेहि पाणेहि चित्तञ्ञेव चित्ततरं। ",
"sn22.100:3.3":	"तस्मातिह, भिक्खवे, अभिक्खणं सकं चित्तं पच्चवेक्खितब्बं: ",
"sn22.100:3.4":	"‘दीघरत्तमिदं चित्तं सङ्किलिट्ठं रागेन दोसेन मोहेना’ति। ",
"sn22.100:3.5":	"चित्तसङ्किलेसा, भिक्खवे, सत्ता सङ्किलिस्सन्ति; ",
"sn22.100:3.6":	"चित्तवोदाना सत्ता विसुज्झन्ति। ",
"sn22.100:4.1":	"सेय्यथापि, भिक्खवे, रजको वा चित्तकारको वा रजनाय वा लाखाय वा हलिद्दिया वा नीलिया वा मञ्जिट्ठाय वा सुपरिमट्ठे फलके वा भित्तिया वा दुस्सपट्टे वा इत्थिरूपं वा पुरिसरूपं वा अभिनिम्मिनेय्य सब्बङ्गपच्चङ्गिं; ",
"sn22.100:4.2":	"एवमेव खो, भिक्खवे, अस्सुतवा पुथुज्जनो रूपञ्ञेव अभिनिब्बत्तेन्तो अभिनिब्बत्तेति, वेदनञ्ञेव …पे… सञ्ञञ्ञेव … सङ्खारेयेव … विञ्ञाणञ्ञेव अभिनिब्बत्तेन्तो अभिनिब्बत्तेति। ",
"sn22.100:4.3":	"तं किं मञ्ञथ, भिक्खवे, ",
"sn22.100:4.4":	"रूपं निच्चं वा अनिच्चं वा”ति? ",
"sn22.100:4.5":	"“अनिच्चं, भन्ते”। ",
"sn22.100:4.6":	"“वेदना … ",
"sn22.100:4.7":	"सञ्ञा … ",
"sn22.100:4.8":	"सङ्खारा … ",
"sn22.100:4.9":	"विञ्ञाणं …पे… ",
"sn22.100:4.10":	"“तस्मातिह, भिक्खवे …पे… ",
"sn22.100:4.11":	"एवं पस्सं …पे… ",
"sn22.100:4.12":	"नापरं इत्थत्तायाति पजानाती”ति। ",
"sn22.100:4.13":	"अट्ठमं। "
}	
