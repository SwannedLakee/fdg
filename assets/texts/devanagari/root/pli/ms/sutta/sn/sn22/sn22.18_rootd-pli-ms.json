{	
"sn22.18:0.1":	"संयुत्त निकाय २२।१८ ",
"sn22.18:0.2":	"२। अनिच्चवग्ग ",
"sn22.18:0.3":	"सहेतुअनिच्चसुत्त ",
"sn22.18:1.1":	"सावत्थिनिदानं। ",
"sn22.18:1.2":	"“रूपं, भिक्खवे, अनिच्चं। ",
"sn22.18:1.3":	"योपि हेतु, योपि पच्चयो रूपस्स उप्पादाय, सोपि अनिच्चो। ",
"sn22.18:1.4":	"अनिच्चसम्भूतं, भिक्खवे, रूपं कुतो निच्चं भविस्सति। ",
"sn22.18:1.5":	"वेदना अनिच्चा। ",
"sn22.18:1.6":	"योपि हेतु, योपि पच्चयो वेदनाय उप्पादाय, सोपि अनिच्चो। ",
"sn22.18:1.7":	"अनिच्चसम्भूता, भिक्खवे, वेदना कुतो निच्चा भविस्सति। ",
"sn22.18:1.8":	"सञ्ञा अनिच्चा … ",
"sn22.18:1.9":	"सङ्खारा अनिच्चा। ",
"sn22.18:1.10":	"योपि हेतु योपि पच्चयो सङ्खारानं उप्पादाय, सोपि अनिच्चो। ",
"sn22.18:1.11":	"अनिच्चसम्भूता, भिक्खवे, सङ्खारा कुतो निच्चा भविस्सन्ति। ",
"sn22.18:1.12":	"विञ्ञाणं अनिच्चं। ",
"sn22.18:1.13":	"योपि हेतु योपि पच्चयो विञ्ञाणस्स उप्पादाय, सोपि अनिच्चो। ",
"sn22.18:1.14":	"अनिच्चसम्भूतं, भिक्खवे, विञ्ञाणं कुतो निच्चं भविस्सति। ",
"sn22.18:1.15":	"एवं पस्सं …पे… ",
"sn22.18:1.16":	"नापरं इत्थत्ताया’ति पजानाती”ति। ",
"sn22.18:1.17":	"सत्तमं। "
}	
