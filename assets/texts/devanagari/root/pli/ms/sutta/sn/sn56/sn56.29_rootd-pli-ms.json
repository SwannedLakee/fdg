{	
"sn56.29:0.1":	"संयुत्त निकाय ५६।२९ ",
"sn56.29:0.2":	"३। कोटिगामवग्ग ",
"sn56.29:0.3":	"परिञ्ञेय्यसुत्त ",
"sn56.29:1.1":	"“चत्तारिमानि, भिक्खवे, अरियसच्चानि। ",
"sn56.29:1.2":	"कतमानि चत्तारि? ",
"sn56.29:1.3":	"दुक्खं अरियसच्चं, दुक्खसमुदयं अरियसच्चं, दुक्खनिरोधं अरियसच्चं, दुक्खनिरोधगामिनी पटिपदा अरियसच्चं—",
"sn56.29:1.4":	"इमानि खो, भिक्खवे, चत्तारि अरियसच्चानि। ",
"sn56.29:1.5":	"इमेसं खो, भिक्खवे, चतुन्नं अरियसच्चानं अत्थि अरियसच्चं परिञ्ञेय्यं, अत्थि अरियसच्चं पहातब्बं, अत्थि अरियसच्चं सच्छिकातब्बं, अत्थि अरियसच्चं भावेतब्बं। ",
"sn56.29:2.1":	"कतमञ्च, भिक्खवे, अरियसच्चं परिञ्ञेय्यं? ",
"sn56.29:2.2":	"दुक्खं, भिक्खवे, अरियसच्चं परिञ्ञेय्यं, दुक्खसमुदयं अरियसच्चं पहातब्बं, दुक्खनिरोधं अरियसच्चं सच्छिकातब्बं, दुक्खनिरोधगामिनी पटिपदा अरियसच्चं भावेतब्बं। ",
"sn56.29:3.1":	"तस्मातिह, भिक्खवे, ‘इदं दुक्खन्’ति योगो करणीयो …पे… ‘अयं दुक्खनिरोधगामिनी पटिपदा’ति योगो करणीयो”ति। ",
"sn56.29:3.2":	"नवमं। "
}	
