{	
"sn22.4:0.1":	"संयुत्त निकाय २२।४ ",
"sn22.4:0.2":	"१। नकुलपितुवग्ग ",
"sn22.4:0.3":	"दुतियहालिद्दिकानिसुत्त ",
"sn22.4:1.1":	"एवं मे सुतं—",
"sn22.4:1.2":	"एकं समयं आयस्मा महाकच्चानो अवन्तीसु विहरति कुररघरे पपाते पब्बते। ",
"sn22.4:1.3":	"अथ खो हालिद्दिकानि गहपति येनायस्मा महाकच्चानो …पे… एकमन्तं निसिन्नो खो हालिद्दिकानि गहपति आयस्मन्तं महाकच्चानं एतदवोच: ",
"sn22.4:1.4":	"“वुत्तमिदं, भन्ते, भगवता सक्कपञ्हे: ",
"sn22.4:1.5":	"‘ये ते समणब्राह्मणा तण्हासङ्खयविमुत्ता, ते अच्चन्तनिट्ठा अच्चन्तयोगक्खेमिनो अच्चन्तब्रह्मचारिनो अच्चन्तपरियोसाना सेट्ठा देवमनुस्सानन्’ति। ",
"sn22.4:2.1":	"इमस्स नु खो, भन्ते, भगवता सङ्खित्तेन भासितस्स कथं वित्थारेन अत्थो दट्ठब्बो”ति? ",
"sn22.4:3.1":	"“रूपधातुया खो, गहपति, यो छन्दो यो रागो या नन्दी या तण्हा ये उपयुपादाना चेतसो अधिट्ठानाभिनिवेसानुसया, तेसं खया विरागा निरोधा चागा पटिनिस्सग्गा ‘चित्तं सुविमुत्तन्ति’ वुच्चति। ",
"sn22.4:4.1":	"वेदनाधातुया खो, गहपति … ",
"sn22.4:4.2":	"सञ्ञाधातुया खो, गहपति … ",
"sn22.4:4.3":	"सङ्खारधातुया खो, गहपति … ",
"sn22.4:4.4":	"विञ्ञाणधातुया खो, गहपति, यो छन्दो यो रागो या नन्दी या तण्हा ये उपयुपादाना चेतसो अधिट्ठानाभिनिवेसानुसया, तेसं खया विरागा निरोधा चागा पटिनिस्सग्गा ‘चित्तं सुविमुत्तन्ति’ वुच्चति। ",
"sn22.4:5.1":	"इति खो, गहपति, यं तं वुत्तं भगवता सक्कपञ्हे: ",
"sn22.4:5.2":	"‘ये ते समणब्राह्मणा तण्हासङ्खयविमुत्ता ते अच्चन्तनिट्ठा अच्चन्तयोगक्खेमिनो अच्चन्तब्रह्मचारिनो अच्चन्तपरियोसाना सेट्ठा देवमनुस्सानन्’ति। ",
"sn22.4:6.1":	"इमस्स खो, गहपति, भगवता सङ्खित्तेन भासितस्स एवं वित्थारेन अत्थो दट्ठब्बो”ति। ",
"sn22.4:6.2":	"चतुत्थं। "
}	
