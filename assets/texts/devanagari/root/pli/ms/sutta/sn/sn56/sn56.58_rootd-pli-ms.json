{	
"sn56.58:0.1":	"संयुत्त निकाय ५६।५८ ",
"sn56.58:0.2":	"६। अभिसमयवग्ग ",
"sn56.58:0.3":	"दुतियमहासमुद्दसुत्त ",
"sn56.58:1.1":	"“सेय्यथापि, भिक्खवे, महासमुद्दे उदकं परिक्खयं परियादानं गच्छेय्य ठपेत्वा द्वे वा तीणि वा उदकफुसितानि। ",
"sn56.58:1.2":	"तं किं मञ्ञथ, भिक्खवे, ",
"sn56.58:1.3":	"कतमं नु खो बहुतरं—यं वा महासमुद्दे उदकं परिक्खीणं परियादिन्नं, यानि द्वे वा तीणि वा उदकफुसितानि अवसिट्ठानी”ति? ",
"sn56.58:1.4":	"“एतदेव, भन्ते, बहुतरं महासमुद्दे उदकं यदिदं परिक्खीणं परियादिन्नं; अप्पमत्तकानि द्वे वा तीणि वा उदकफुसितानि अवसिट्ठानि। ",
"sn56.58:1.5":	"सङ्खम्पि न उपेन्ति, उपनिधम्पि न उपेन्ति, कलभागम्पि न उपेन्ति महासमुद्दे उदकं परिक्खीणं परियादिन्नं उपनिधाय द्वे वा तीणि वा उदकफुसितानि अवसिट्ठानी”ति। ",
"sn56.58:1.6":	"“एवमेव खो, भिक्खवे, अरियसावकस्स …पे… ",
"sn56.58:1.7":	"योगो करणीयो”ति। ",
"sn56.58:1.8":	"अट्ठमं। "
}	
