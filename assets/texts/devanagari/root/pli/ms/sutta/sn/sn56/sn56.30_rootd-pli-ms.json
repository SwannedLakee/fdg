{	
"sn56.30:0.1":	"संयुत्त निकाय ५६।३० ",
"sn56.30:0.2":	"३। कोटिगामवग्ग ",
"sn56.30:0.3":	"गवम्पतिसुत्त ",
"sn56.30:1.1":	"एकं समयं सम्बहुला थेरा भिक्खू चेतेसु विहरन्ति सहञ्चनिके। ",
"sn56.30:1.2":	"तेन खो पन समयेन सम्बहुलानं थेरानं भिक्खूनं पच्छाभत्तं पिण्डपातपटिक्कन्तानं मण्डलमाळे सन्निसिन्नानं सन्निपतितानं अयमन्तराकथा उदपादि: ",
"sn56.30:1.3":	"“यो नु खो, आवुसो, दुक्खं पस्सति दुक्खसमुदयम्पि सो पस्सति, दुक्खनिरोधम्पि पस्सति, दुक्खनिरोधगामिनिं पटिपदम्पि पस्सती”ति। ",
"sn56.30:2.1":	"एवं वुत्ते, आयस्मा गवम्पति थेरो भिक्खू एतदवोच: ",
"sn56.30:2.2":	"“सम्मुखा मेतं, आवुसो, भगवतो सुतं, सम्मुखा पटिग्गहितं: ",
"sn56.30:2.3":	"‘यो, भिक्खवे, दुक्खं पस्सति दुक्खसमुदयम्पि सो पस्सति, दुक्खनिरोधम्पि पस्सति, दुक्खनिरोधगामिनिं पटिपदम्पि पस्सति। ",
"sn56.30:2.4":	"यो दुक्खसमुदयं पस्सति दुक्खम्पि सो पस्सति, दुक्खनिरोधम्पि पस्सति, दुक्खनिरोधगामिनिं पटिपदम्पि पस्सति। ",
"sn56.30:2.5":	"यो दुक्खनिरोधं पस्सति दुक्खम्पि सो पस्सति, दुक्खसमुदयम्पि पस्सति, दुक्खनिरोधगामिनिं पटिपदम्पि पस्सति। ",
"sn56.30:2.6":	"यो दुक्खनिरोधगामिनिं पटिपदं पस्सति दुक्खम्पि सो पस्सति, दुक्खसमुदयम्पि पस्सति, दुक्खनिरोधम्पि पस्सती’”ति। ",
"sn56.30:2.7":	"दसमं। ",
"sn56.30:2.8":	"कोटिगामवग्गो ततियो। ",
"sn56.30:3.0":	"तस्सुद्दानं ",
"sn56.30:3.1":	"द्वे वज्जी सम्मासम्बुद्धो, ",
"sn56.30:3.2":	"अरहं आसवक्खयो; ",
"sn56.30:3.3":	"मित्तं तथा च लोको च, ",
"sn56.30:3.4":	"परिञ्ञेय्यं गवम्पतीति। "
}	
