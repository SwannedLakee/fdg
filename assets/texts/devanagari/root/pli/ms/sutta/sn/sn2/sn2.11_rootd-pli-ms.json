{	
"sn2.11:0.1":	"संयुत्त निकाय २।११ ",
"sn2.11:0.2":	"२। अनाथपिण्डिकवग्ग ",
"sn2.11:0.3":	"चन्दिमससुत्त ",
"sn2.11:1.1":	"सावत्थिनिदानं। ",
"sn2.11:1.2":	"अथ खो चन्दिमसो देवपुत्तो अभिक्कन्ताय रत्तिया अभिक्कन्तवण्णो केवलकप्पं जेतवनं ओभासेत्वा येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। ",
"sn2.11:1.3":	"एकमन्तं ठितो खो चन्दिमसो देवपुत्तो भगवतो सन्तिके इमं गाथं अभासि: ",
"sn2.11:2.1":	"“ते हि सोत्थिं गमिस्सन्ति, ",
"sn2.11:2.2":	"कच्छेवामकसे मगा; ",
"sn2.11:2.3":	"झानानि उपसम्पज्ज, ",
"sn2.11:2.4":	"एकोदि निपका सता”ति। ",
"sn2.11:3.1":	"“ते हि पारं गमिस्सन्ति, ",
"sn2.11:3.2":	"छेत्वा जालंव अम्बुजो; ",
"sn2.11:3.3":	"झानानि उपसम्पज्ज, ",
"sn2.11:3.4":	"अप्पमत्ता रणञ्जहा”ति। "
}	
