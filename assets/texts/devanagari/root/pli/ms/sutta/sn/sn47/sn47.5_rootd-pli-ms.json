{	
"sn47.5:0.1":	"संयुत्त निकाय ४७।५ ",
"sn47.5:0.2":	"१। अम्बपालिवग्ग ",
"sn47.5:0.3":	"अकुसलरासिसुत्त ",
"sn47.5:1.1":	"सावत्थिनिदानं। ",
"sn47.5:1.2":	"तत्र खो भगवा एतदवोच: ",
"sn47.5:1.3":	"“‘अकुसलरासी’ति, भिक्खवे, वदमानो पञ्च नीवरणे सम्मा वदमानो वदेय्य। ",
"sn47.5:1.4":	"केवलो हायं, भिक्खवे, अकुसलरासि, यदिदं—पञ्च नीवरणा। ",
"sn47.5:1.5":	"कतमे पञ्च? ",
"sn47.5:1.6":	"कामच्छन्दनीवरणं, ब्यापादनीवरणं, थिनमिद्धनीवरणं, उद्धच्चकुक्कुच्चनीवरणं, विचिकिच्छानीवरणं। ",
"sn47.5:1.7":	"‘अकुसलरासी’ति, भिक्खवे, वदमानो इमे पञ्च नीवरणे सम्मा वदमानो वदेय्य। ",
"sn47.5:1.8":	"केवलो हायं, भिक्खवे, अकुसलरासि, यदिदं—पञ्च नीवरणा। ",
"sn47.5:2.1":	"‘कुसलरासी’ति, भिक्खवे, वदमानो चत्तारो सतिपट्ठाने सम्मा वदमानो वदेय्य। ",
"sn47.5:2.2":	"केवलो हायं, भिक्खवे, कुसलरासि, यदिदं—चत्तारो सतिपट्ठाना। ",
"sn47.5:2.3":	"कतमे चत्तारो? ",
"sn47.5:2.4":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn47.5:2.5":	"वेदनासु …पे… ",
"sn47.5:2.6":	"चित्ते …पे… ",
"sn47.5:2.7":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.5:2.8":	"‘कुसलरासी’ति, भिक्खवे, वदमानो इमे चत्तारो सतिपट्ठाने सम्मा वदमानो वदेय्य। ",
"sn47.5:2.9":	"केवलो हायं, भिक्खवे, कुसलरासि, यदिदं—चत्तारो सतिपट्ठाना”ति। ",
"sn47.5:2.10":	"पञ्चमं। "
}	
