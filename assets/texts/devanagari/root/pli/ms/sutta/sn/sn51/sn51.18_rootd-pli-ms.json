{	
"sn51.18:0.1":	"संयुत्त निकाय ५१।१८ ",
"sn51.18:0.2":	"२। पासादकम्पनवग्ग ",
"sn51.18:0.3":	"भिक्खुसुत्त ",
"sn51.18:1.1":	"“चतुन्नं, भिक्खवे, इद्धिपादानं भावितत्ता बहुलीकतत्ता भिक्खु आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरति। ",
"sn51.18:2.1":	"कतमेसं चतुन्नं? ",
"sn51.18:2.2":	"इध, भिक्खवे, भिक्खु छन्दसमाधिप्पधानसङ्खारसमन्नागतं इद्धिपादं भावेति, ",
"sn51.18:2.3":	"वीरियसमाधि …पे… ",
"sn51.18:2.4":	"चित्तसमाधि … ",
"sn51.18:2.5":	"वीमंसासमाधिप्पधानसङ्खारसमन्नागतं इद्धिपादं भावेति। ",
"sn51.18:2.6":	"इमेसं खो, भिक्खवे, चतुन्नं इद्धिपादानं भावितत्ता बहुलीकतत्ता भिक्खु आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरती”ति। ",
"sn51.18:2.7":	"अट्ठमं। "
}	
