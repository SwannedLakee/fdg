{	
"sn22.31:0.1":	"संयुत्त निकाय २२।३१ ",
"sn22.31:0.2":	"३। भारवग्ग ",
"sn22.31:0.3":	"अघमूलसुत्त ",
"sn22.31:1.1":	"सावत्थिनिदानं। ",
"sn22.31:1.2":	"“अघञ्च, भिक्खवे, देसेस्सामि अघमूलञ्च। ",
"sn22.31:1.3":	"तं सुणाथ। ",
"sn22.31:1.4":	"कतमञ्च, भिक्खवे, अघं? ",
"sn22.31:1.5":	"रूपं, भिक्खवे, अघं, वेदना अघं, सञ्ञा अघं, सङ्खारा अघं, विञ्ञाणं अघं। ",
"sn22.31:1.6":	"इदं वुच्चति, भिक्खवे, अघं। ",
"sn22.31:1.7":	"कतमञ्च, भिक्खवे, अघमूलं? ",
"sn22.31:1.8":	"यायं तण्हा पोनोभविका नन्दीरागसहगता तत्रतत्राभिनन्दिनी; ",
"sn22.31:1.9":	"सेय्यथिदं—कामतण्हा, भवतण्हा, विभवतण्हा। ",
"sn22.31:1.10":	"इदं वुच्चति, भिक्खवे, अघमूलन्”ति। ",
"sn22.31:1.11":	"दसमं। "
}	
