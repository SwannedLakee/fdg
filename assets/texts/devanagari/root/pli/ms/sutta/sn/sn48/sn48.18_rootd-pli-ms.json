{	
"sn48.18:0.1":	"संयुत्त निकाय ४८।१८ ",
"sn48.18:0.2":	"२। मुदुतरवग्ग ",
"sn48.18:0.3":	"पटिपन्नसुत्त ",
"sn48.18:1.1":	"“पञ्चिमानि, भिक्खवे, इन्द्रियानि। ",
"sn48.18:1.2":	"कतमानि पञ्च? ",
"sn48.18:1.3":	"सद्धिन्द्रियं …पे… पञ्ञिन्द्रियं—",
"sn48.18:1.4":	"इमानि खो, भिक्खवे, पञ्चिन्द्रियानि। ",
"sn48.18:1.5":	"इमेसं खो, भिक्खवे, पञ्चन्नं इन्द्रियानं समत्ता परिपूरत्ता अरहं होति, ततो मुदुतरेहि अरहत्तफलसच्छिकिरियाय पटिपन्नो होति, ततो मुदुतरेहि अनागामी होति, ततो मुदुतरेहि अनागामिफलसच्छिकिरियाय पटिपन्नो होति, ततो मुदुतरेहि सकदागामी होति, ततो मुदुतरेहि सकदागामिफलसच्छिकिरियाय पटिपन्नो होति, ततो मुदुतरेहि सोतापन्नो होति, ततो मुदुतरेहि सोतापत्तिफलसच्छिकिरियाय पटिपन्नो होति। ",
"sn48.18:1.6":	"यस्स खो, भिक्खवे, इमानि पञ्चिन्द्रियानि सब्बेन सब्बं सब्बथा सब्बं नत्थि, तमहं ‘बाहिरो पुथुज्जनपक्खे ठितो’ति वदामी”ति। ",
"sn48.18:1.7":	"अट्ठमं। "
}	
