{	
"sn35.108:0.1":	"संयुत्त निकाय ३५।१०८ ",
"sn35.108:0.2":	"११। योगक्खेमिवग्ग ",
"sn35.108:0.3":	"सेय्योहमस्मिसुत्त ",
"sn35.108:1.1":	"“किस्मिं नु खो, भिक्खवे, सति किं उपादाय किं अभिनिविस्स सेय्योहमस्मीति वा होति, सदिसोहमस्मीति वा होति, हीनोहमस्मीति वा होती”ति? ",
"sn35.108:2.1":	"“भगवंमूलका नो, भन्ते, धम्मा …पे…। ",
"sn35.108:3.1":	"“चक्खुस्मिं खो, भिक्खवे, सति चक्खुं उपादाय चक्खुं अभिनिविस्स सेय्योहमस्मीति वा होति, सदिसोहमस्मीति वा होति, हीनोहमस्मीति वा होति …पे… ",
"sn35.108:3.2":	"जिव्हाय सति …पे… ",
"sn35.108:3.3":	"मनस्मिं सति मनं उपादाय मनं अभिनिविस्स सेय्योहमस्मीति वा होति, सदिसोहमस्मीति वा होति, हीनोहमस्मीति वा होति। ",
"sn35.108:3.4":	"तं किं मञ्ञथ, भिक्खवे, ",
"sn35.108:3.5":	"चक्खु निच्चं वा अनिच्चं वा”ति? ",
"sn35.108:4.1":	"“अनिच्चं, भन्ते”। ",
"sn35.108:5.1":	"“यं पनानिच्चं दुक्खं वा तं सुखं वा”ति? ",
"sn35.108:6.1":	"“दुक्खं, भन्ते”। ",
"sn35.108:7.1":	"“यं पनानिच्चं दुक्खं विपरिणामधम्मं, अपि नु तं अनुपादाय सेय्योहमस्मीति वा अस्स, सदिसोहमस्मीति वा अस्स, हीनोहमस्मीति वा अस्सा”ति? ",
"sn35.108:8.1":	"“नो हेतं, भन्ते” …पे… ",
"sn35.108:8.2":	"जिव्हा … ",
"sn35.108:8.3":	"निच्चा वा अनिच्चा वा”ति? ",
"sn35.108:9.1":	"“अनिच्चा, भन्ते” …पे…। ",
"sn35.108:10.1":	"“मनो निच्चो वा अनिच्चो वा”ति? ",
"sn35.108:11.1":	"“अनिच्चो, भन्ते”। ",
"sn35.108:12.1":	"“यं पनानिच्चं दुक्खं वा तं सुखं वा”ति? ",
"sn35.108:13.1":	"“दुक्खं, भन्ते”। ",
"sn35.108:14.1":	"“यं पनानिच्चं दुक्खं विपरिणामधम्मं, अपि नु तं अनुपादाय सेय्योहमस्मीति वा अस्स, सदिसोहमस्मीति वा अस्स, हीनोहमस्मीति वा अस्सा”ति? ",
"sn35.108:15.1":	"“नो हेतं, भन्ते”। ",
"sn35.108:16.1":	"“एवं पस्सं, भिक्खवे, सुतवा अरियसावको चक्खुस्मिम्पि निब्बिन्दति …पे… मनस्मिम्पि निब्बिन्दति। ",
"sn35.108:16.2":	"निब्बिन्दं विरज्जति; विरागा विमुच्चति; विमुत्तस्मिं विमुत्तमिति ञाणं होति। ",
"sn35.108:16.3":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाती”ति। ",
"sn35.108:16.4":	"पञ्चमं। "
}	
