{	
"sn56.12:0.1":	"संयुत्त निकाय ५६।१२ ",
"sn56.12:0.2":	"२। धम्मचक्कप्पवत्तनवग्ग ",
"sn56.12:0.3":	"तथागतसुत्त ",
"sn56.12:1.1":	"“‘इदं दुक्खं अरियसच्चन्’ति, भिक्खवे, तथागतानं पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि। ",
"sn56.12:1.2":	"‘तं खो पनिदं दुक्खं अरियसच्चं परिञ्ञेय्यन्’ति, भिक्खवे, तथागतानं पुब्बे …पे… उदपादि। ",
"sn56.12:1.3":	"‘तं खो पनिदं दुक्खं अरियसच्चं परिञ्ञातन्’ति, भिक्खवे, तथागतानं पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि। ",
"sn56.12:2.1":	"‘इदं दुक्खसमुदयं अरियसच्चन्’ति भिक्खवे, तथागतानं पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि। ",
"sn56.12:2.2":	"‘तं खो पनिदं दुक्खसमुदयं अरियसच्चं पहातब्बन्’ति, भिक्खवे, तथागतानं पुब्बे …पे… उदपादि। ",
"sn56.12:2.3":	"‘तं खो पनिदं दुक्खसमुदयं अरियसच्चं पहीनन्’ति, भिक्खवे, तथागतानं पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि। ",
"sn56.12:3.1":	"‘इदं दुक्खनिरोधं अरियसच्चन्’ति, भिक्खवे, तथागतानं पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि। ",
"sn56.12:3.2":	"‘तं खो पनिदं दुक्खनिरोधं अरियसच्चं सच्छिकातब्बन्’ति, भिक्खवे, तथागतानं पुब्बे …पे… उदपादि। ",
"sn56.12:3.3":	"‘तं खो पनिदं दुक्खनिरोधं अरियसच्चं सच्छिकतन्’ति, भिक्खवे, तथागतानं पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि। ",
"sn56.12:4.1":	"‘इदं दुक्खनिरोधगामिनी पटिपदा अरियसच्चन्’ति, भिक्खवे, तथागतानं पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि। ",
"sn56.12:4.2":	"‘तं खो पनिदं दुक्खनिरोधगामिनी पटिपदा अरियसच्चं भावेतब्बन्’ति, भिक्खवे, तथागतानं पुब्बे …पे… उदपादि। ",
"sn56.12:4.3":	"‘तं खो पनिदं दुक्खनिरोधगामिनी पटिपदा अरियसच्चं भावितन्’ति, भिक्खवे, तथागतानं पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादी”ति। ",
"sn56.12:4.4":	"दुतियं। "
}	
