{	
"sn37.29:0.1":	"संयुत्त निकाय ३७।२९ ",
"sn37.29:0.2":	"३। बलवग्ग ",
"sn37.29:0.3":	"अङ्गसुत्त ",
"sn37.29:1.1":	"“पञ्चिमानि, भिक्खवे, मातुगामस्स बलानि। ",
"sn37.29:1.2":	"कतमानि पञ्च? ",
"sn37.29:1.3":	"रूपबलं, भोगबलं, ञातिबलं, पुत्तबलं, सीलबलं। ",
"sn37.29:1.4":	"रूपबलेन च, भिक्खवे, मातुगामो समन्नागतो होति, न च भोगबलेन—",
"sn37.29:1.5":	"एवं सो तेनङ्गेन अपरिपूरो होति। ",
"sn37.29:1.6":	"यतो च खो, भिक्खवे, मातुगामो रूपबलेन च समन्नागतो होति, भोगबलेन च—",
"sn37.29:1.7":	"एवं सो तेनङ्गेन परिपूरो होति। ",
"sn37.29:1.8":	"रूपबलेन च, भिक्खवे, मातुगामो समन्नागतो होति, भोगबलेन च, न च ञातिबलेन—",
"sn37.29:1.9":	"एवं सो तेनङ्गेन अपरिपूरो होति। ",
"sn37.29:1.10":	"यतो च खो, भिक्खवे, मातुगामो रूपबलेन च समन्नागतो होति, भोगबलेन च, ञातिबलेन च—",
"sn37.29:1.11":	"एवं सो तेनङ्गेन परिपूरो होति। ",
"sn37.29:1.12":	"रूपबलेन च, भिक्खवे, मातुगामो समन्नागतो होति, भोगबलेन च, ञातिबलेन च, न च पुत्तबलेन—",
"sn37.29:1.13":	"एवं सो तेनङ्गेन अपरिपूरो होति। ",
"sn37.29:1.14":	"यतो च खो, भिक्खवे, मातुगामो रूपबलेन च समन्नागतो होति, भोगबलेन च, ञातिबलेन च, पुत्तबलेन च—",
"sn37.29:1.15":	"एवं सो तेनङ्गेन परिपूरो होति। ",
"sn37.29:1.16":	"रूपबलेन च, भिक्खवे, मातुगामो समन्नागतो होति, भोगबलेन च, ञातिबलेन च, पुत्तबलेन च, न च सीलबलेन—",
"sn37.29:1.17":	"एवं सो तेनङ्गेन अपरिपूरो होति। ",
"sn37.29:1.18":	"यतो च खो, भिक्खवे, मातुगामो रूपबलेन च समन्नागतो होति, भोगबलेन च, ञातिबलेन च, पुत्तबलेन च, सीलबलेन च—",
"sn37.29:1.19":	"एवं सो तेनङ्गेन परिपूरो होति। ",
"sn37.29:1.20":	"इमानि खो, भिक्खवे, पञ्च मातुगामस्स बलानी”ति। ",
"sn37.29:1.21":	"पञ्चमं। "
}	
