{	
"sn12.4:0.1":	"संयुत्त निकाय १२।४ ",
"sn12.4:0.2":	"१। बुद्धवग्ग ",
"sn12.4:0.3":	"विपस्सीसुत्त ",
"sn12.4:1.1":	"सावत्थियं विहरति …पे… ",
"sn12.4:1.2":	"“विपस्सिस्स, भिक्खवे, भगवतो अरहतो सम्मासम्बुद्धस्स पुब्बेव सम्बोधा अनभिसम्बुद्धस्स बोधिसत्तस्सेव सतो एतदहोसि: ",
"sn12.4:1.3":	"‘किच्छं वतायं लोको आपन्नो जायति च जीयति च मीयति च चवति च उपपज्जति च। ",
"sn12.4:1.4":	"अथ च पनिमस्स दुक्खस्स निस्सरणं नप्पजानाति जरामरणस्स। ",
"sn12.4:1.5":	"कुदास्सु नाम इमस्स दुक्खस्स निस्सरणं पञ्ञायिस्सति जरामरणस्सा’ति? ",
"sn12.4:2.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:2.2":	"‘किम्हि नु खो सति जरामरणं होति, किंपच्चया जरामरणन्’ति? ",
"sn12.4:2.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:2.4":	"‘जातिया खो सति जरामरणं होति, जातिपच्चया जरामरणन्’ति। ",
"sn12.4:3.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:3.2":	"‘किम्हि नु खो सति जाति होति, किंपच्चया जाती’ति? ",
"sn12.4:3.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:3.4":	"‘भवे खो सति जाति होति, भवपच्चया जाती’ति। ",
"sn12.4:4.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:4.2":	"‘किम्हि नु खो सति भवो होति, किंपच्चया भवो’ति? ",
"sn12.4:4.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:4.4":	"‘उपादाने खो सति भवो होति, उपादानपच्चया भवो’ति। ",
"sn12.4:5.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:5.2":	"‘किम्हि नु खो सति उपादानं होति, किंपच्चया उपादानन्’ति? ",
"sn12.4:5.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:5.4":	"‘तण्हाय खो सति उपादानं होति, तण्हापच्चया उपादानन्’ति। ",
"sn12.4:6.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:6.2":	"‘किम्हि नु खो सति तण्हा होति, किंपच्चया तण्हा’ति? ",
"sn12.4:6.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:6.4":	"‘वेदनाय खो सति तण्हा होति, वेदनापच्चया तण्हा’ति। ",
"sn12.4:7.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:7.2":	"‘किम्हि नु खो सति वेदना होति, किंपच्चया वेदना’ति? ",
"sn12.4:7.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:7.4":	"‘फस्से खो सति वेदना होति, फस्सपच्चया वेदना’ति। ",
"sn12.4:8.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:8.2":	"‘किम्हि नु खो सति फस्सो होति, किंपच्चया फस्सो’ति? ",
"sn12.4:8.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:8.4":	"‘सळायतने खो सति फस्सो होति, सळायतनपच्चया फस्सो’ति। ",
"sn12.4:9.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:9.2":	"‘किम्हि नु खो सति सळायतनं होति, किंपच्चया सळायतनन्’ति? ",
"sn12.4:9.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:9.4":	"‘नामरूपे खो सति सळायतनं होति, नामरूपपच्चया सळायतनन्’ति। ",
"sn12.4:10.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:10.2":	"‘किम्हि नु खो सति नामरूपं होति, किंपच्चया नामरूपन्’ति? ",
"sn12.4:10.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:10.4":	"‘विञ्ञाणे खो सति नामरूपं होति, विञ्ञाणपच्चया नामरूपन्’ति। ",
"sn12.4:11.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:11.2":	"‘किम्हि नु खो सति विञ्ञाणं होति, किंपच्चया विञ्ञाणन्’ति? ",
"sn12.4:11.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:11.4":	"‘सङ्खारेसु खो सति विञ्ञाणं होति, सङ्खारपच्चया विञ्ञाणन्’ति। ",
"sn12.4:12.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:12.2":	"‘किम्हि नु खो सति सङ्खारा होन्ति, किंपच्चया सङ्खारा’ति? ",
"sn12.4:12.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:12.4":	"‘अविज्जाय खो सति सङ्खारा होन्ति, अविज्जापच्चया सङ्खारा’ति। ",
"sn12.4:13.1":	"इति हिदं अविज्जापच्चया सङ्खारा; ",
"sn12.4:13.2":	"सङ्खारपच्चया विञ्ञाणं …पे… ",
"sn12.4:13.3":	"एवमेतस्स केवलस्स दुक्खक्खन्धस्स समुदयो होति। ",
"sn12.4:13.4":	"‘समुदयो, समुदयो’ति खो, भिक्खवे, विपस्सिस्स बोधिसत्तस्स पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि। ",
"sn12.4:14.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:14.2":	"‘किम्हि नु खो असति जरामरणं न होति, किस्स निरोधा जरामरणनिरोधो’ति? ",
"sn12.4:14.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:14.4":	"‘जातिया खो असति जरामरणं न होति, जातिनिरोधा जरामरणनिरोधो’ति। ",
"sn12.4:15.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:15.2":	"‘किम्हि नु खो असति जाति न होति, किस्स निरोधा जातिनिरोधो’ति? ",
"sn12.4:15.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:15.4":	"‘भवे खो असति जाति न होति, भवनिरोधा जातिनिरोधो’ति। ",
"sn12.4:16.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:16.2":	"‘किम्हि नु खो असति भवो न होति, किस्स निरोधा भवनिरोधो’ति? ",
"sn12.4:16.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:16.4":	"‘उपादाने खो असति भवो न होति, उपादाननिरोधा भवनिरोधो’ति। ",
"sn12.4:17.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:17.2":	"‘किम्हि नु खो असति उपादानं न होति, किस्स निरोधा उपादाननिरोधो’ति? ",
"sn12.4:17.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:17.4":	"‘तण्हाय खो असति उपादानं न होति, तण्हानिरोधा उपादाननिरोधो’ति। ",
"sn12.4:18.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:18.2":	"‘किम्हि नु खो असति तण्हा न होति, किस्स निरोधा तण्हानिरोधो’ति? ",
"sn12.4:18.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:18.4":	"‘वेदनाय खो असति तण्हा न होति, वेदनानिरोधा तण्हानिरोधो’ति। ",
"sn12.4:19.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:19.2":	"‘किम्हि नु खो असति वेदना न होति, किस्स निरोधा वेदनानिरोधो’ति? ",
"sn12.4:19.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:19.4":	"‘फस्से खो असति वेदना न होति, फस्सनिरोधा वेदनानिरोधो’ति। ",
"sn12.4:20.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:20.2":	"‘किम्हि नु खो असति फस्सो न होति, किस्स निरोधा फस्सनिरोधो’ति? ",
"sn12.4:20.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:20.4":	"‘सळायतने खो असति फस्सो न होति, सळायतननिरोधा फस्सनिरोधो’ति। ",
"sn12.4:21.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:21.2":	"‘किम्हि नु खो असति सळायतनं न होति, किस्स निरोधा सळायतननिरोधो’ति? ",
"sn12.4:21.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:21.4":	"‘नामरूपे खो असति सळायतनं न होति, नामरूपनिरोधा सळायतननिरोधो’ति। ",
"sn12.4:22.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:22.2":	"‘किम्हि नु खो असति नामरूपं न होति, किस्स निरोधा नामरूपनिरोधो’ति? ",
"sn12.4:22.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:22.4":	"‘विञ्ञाणे खो असति नामरूपं न होति, विञ्ञाणनिरोधा नामरूपनिरोधो’ति। ",
"sn12.4:23.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:23.2":	"‘किम्हि नु खो असति विञ्ञाणं न होति, किस्स निरोधा विञ्ञाणनिरोधो’ति? ",
"sn12.4:23.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:23.4":	"‘सङ्खारेसु खो असति विञ्ञाणं न होति, सङ्खारनिरोधा विञ्ञाणनिरोधो’ति। ",
"sn12.4:24.1":	"अथ खो, भिक्खवे, विपस्सिस्स बोधिसत्तस्स एतदहोसि: ",
"sn12.4:24.2":	"‘किम्हि नु खो असति सङ्खारा न होन्ति, किस्स निरोधा सङ्खारनिरोधो’ति? ",
"sn12.4:24.3":	"अथ खो, भिक्खवे, विपस्सिस्स बोधिसत्तस्स योनिसो मनसिकारा अहु पञ्ञाय अभिसमयो: ",
"sn12.4:24.4":	"‘अविज्जाय खो असति सङ्खारा न होन्ति, अविज्जानिरोधा सङ्खारनिरोधो’ति। ",
"sn12.4:25.1":	"इति हिदं अविज्जानिरोधा सङ्खारनिरोधो; ",
"sn12.4:25.2":	"सङ्खारनिरोधा विञ्ञाणनिरोधो …पे… ",
"sn12.4:25.3":	"एवमेतस्स केवलस्स दुक्खक्खन्धस्स निरोधो होतीति। ",
"sn12.4:25.4":	"‘निरोधो, निरोधो’ति खो, भिक्खवे, विपस्सिस्स बोधिसत्तस्स पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादी”ति। ",
"sn12.4:25.5":	"चतुत्थं। ",
"sn12.4:26.1":	"(सत्तन्नम्पि बुद्धानं एवं वित्थारेतब्बो।) "
}	
