{	
"sn28.4:0.1":	"संयुत्त निकाय २८।४ ",
"sn28.4:0.2":	"१। सारिपुत्तवग्ग ",
"sn28.4:0.3":	"उपेक्खासुत्त ",
"sn28.4:1.1":	"सावत्थिनिदानं। ",
"sn28.4:1.2":	"अद्दसा खो आयस्मा आनन्दो …पे… ",
"sn28.4:1.3":	"“विप्पसन्नानि खो ते, आवुसो सारिपुत्त, इन्द्रियानि; परिसुद्धो मुखवण्णो परियोदातो। ",
"sn28.4:1.4":	"कतमेनायस्मा सारिपुत्तो अज्ज विहारेन विहासी”ति? ",
"sn28.4:2.1":	"“इधाहं, आवुसो, सुखस्स च पहाना दुक्खस्स च पहाना पुब्बेव सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं झानं उपसम्पज्ज विहरामि। ",
"sn28.4:2.2":	"तस्स मय्हं, आवुसो, न एवं होति: ",
"sn28.4:2.3":	"‘अहं चतुत्थं झानं समापज्जामी’ति वा ‘अहं चतुत्थं झानं समापन्नो’ति वा ‘अहं चतुत्था झाना वुट्ठितो’ति वा”ति। ",
"sn28.4:2.4":	"तथा हि पनायस्मतो सारिपुत्तस्स दीघरत्तं अहङ्कारममङ्कारमानानुसया सुसमूहता। ",
"sn28.4:2.5":	"तस्मा आयस्मतो सारिपुत्तस्स न एवं होति: ",
"sn28.4:2.6":	"“‘अहं चतुत्थं झानं समापज्जामी’ति वा ‘अहं चतुत्थं झानं समापन्नो’ति वा ‘अहं चतुत्था झाना वुट्ठितो’ति वा”ति। ",
"sn28.4:2.7":	"चतुत्थं। "
}	
