{	
"sn46.21:0.1":	"संयुत्त निकाय ४६।२१ ",
"sn46.21:0.2":	"३। उदायिवग्ग ",
"sn46.21:0.3":	"बोधायसुत्त ",
"sn46.21:1.1":	"अथ खो अञ्ञतरो भिक्खु येन भगवा तेनुपसङ्कमि …पे… एकमन्तं निसिन्नो खो सो भिक्खु भगवन्तं एतदवोच: ",
"sn46.21:2.1":	"“‘बोज्झङ्गा, बोज्झङ्गा’ति, भन्ते, वुच्चन्ति। ",
"sn46.21:2.2":	"कित्तावता नु खो, भन्ते, ‘बोज्झङ्गा’ति वुच्चन्ती”ति? ",
"sn46.21:2.3":	"“‘बोधाय संवत्तन्ती’ति खो, भिक्खु, तस्मा बोज्झङ्गाति वुच्चन्ति। ",
"sn46.21:2.4":	"इध, भिक्खु, सतिसम्बोज्झङ्गं भावेति विवेकनिस्सितं …पे… ",
"sn46.21:2.5":	"उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.21:2.6":	"‘बोधाय संवत्तन्ती’ति खो, भिक्खु, तस्मा ‘बोज्झङ्गा’ति वुच्चन्ती”ति। ",
"sn46.21:2.7":	"पठमं। "
}	
