{	
"sn48.56:0.1":	"संयुत्त निकाय ४८।५६ ",
"sn48.56:0.2":	"६। सूकरखतवग्ग ",
"sn48.56:0.3":	"पतिट्ठितसुत्त ",
"sn48.56:1.1":	"“एकधम्मे पतिट्ठितस्स, भिक्खवे, भिक्खुनो पञ्चिन्द्रियानि भावितानि होन्ति सुभावितानि। ",
"sn48.56:1.2":	"कतमस्मिं एकधम्मे? ",
"sn48.56:1.3":	"अप्पमादे। ",
"sn48.56:1.4":	"कतमो च भिक्खवे, अप्पमादो? ",
"sn48.56:1.5":	"इध, भिक्खवे, भिक्खु चित्तं रक्खति आसवेसु च सासवेसु च धम्मेसु। ",
"sn48.56:1.6":	"तस्स चित्तं रक्खतो आसवेसु च सासवेसु च धम्मेसु सद्धिन्द्रियम्पि भावनापारिपूरिं गच्छति। ",
"sn48.56:1.7":	"वीरियिन्द्रियम्पि भावनापारिपूरिं गच्छति। ",
"sn48.56:1.8":	"सतिन्द्रियम्पि भावनापारिपूरिं गच्छति। ",
"sn48.56:1.9":	"समाधिन्द्रियम्पि भावनापारिपूरिं गच्छति। ",
"sn48.56:1.10":	"पञ्ञिन्द्रियम्पि भावनापारिपूरिं गच्छति। ",
"sn48.56:1.11":	"एवम्पि खो, भिक्खवे, एकधम्मे पतिट्ठितस्स भिक्खुनो पञ्चिन्द्रियानि भावितानि होन्ति सुभावितानी”ति। ",
"sn48.56:1.12":	"छट्ठं। "
}	
