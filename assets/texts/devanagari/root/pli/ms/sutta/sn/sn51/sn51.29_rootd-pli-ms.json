{	
"sn51.29:0.1":	"संयुत्त निकाय ५१।२९ ",
"sn51.29:0.2":	"३। अयोगुळवग्ग ",
"sn51.29:0.3":	"पठमभिक्खुसुत्त ",
"sn51.29:1.1":	"अथ खो सम्बहुला भिक्खू येन भगवा तेनुपसङ्कमिंसु; उपसङ्कमित्वा भगवन्तं अभिवादेत्वा एकमन्तं निसीदिंसु। एकमन्तं निसिन्ना खो ते भिक्खू भगवन्तं एतदवोचुं: ",
"sn51.29:1.2":	"“कतमा नु खो, भन्ते, इद्धि, कतमो इद्धिपादो, कतमा इद्धिपादभावना, कतमा इद्धिपादभावनागामिनी पटिपदा”ति? ",
"sn51.29:2.1":	"“इध, भिक्खवे, भिक्खु अनेकविहितं इद्धिविधं पच्चनुभोति—एकोपि हुत्वा बहुधा होति …पे… याव ब्रह्मलोकापि कायेन वसं वत्तेति—",
"sn51.29:2.2":	"अयं वुच्चति, भिक्खवे, इद्धि। ",
"sn51.29:3.1":	"कतमो च, भिक्खवे, इद्धिपादो? ",
"sn51.29:3.2":	"यो, भिक्खवे, मग्गो, या पटिपदा इद्धिलाभाय इद्धिपटिलाभाय संवत्तति—",
"sn51.29:3.3":	"अयं वुच्चति, भिक्खवे, इद्धिपादो। ",
"sn51.29:4.1":	"कतमा च, भिक्खवे, इद्धिपादभावना? ",
"sn51.29:4.2":	"इध, भिक्खवे, भिक्खु छन्दसमाधिप्पधानसङ्खारसमन्नागतं इद्धिपादं भावेति, ",
"sn51.29:4.3":	"वीरियसमाधि …पे… ",
"sn51.29:4.4":	"चित्तसमाधि … ",
"sn51.29:4.5":	"वीमंसासमाधिप्पधानसङ्खारसमन्नागतं इद्धिपादं भावेति—",
"sn51.29:4.6":	"अयं वुच्चति, भिक्खवे, इद्धिपादभावना। ",
"sn51.29:5.1":	"कतमा च, भिक्खवे, इद्धिपादभावनागामिनी पटिपदा? ",
"sn51.29:5.2":	"अयमेव अरियो अट्ठङ्गिको मग्गो, सेय्यथिदं—",
"sn51.29:5.3":	"सम्मादिट्ठि …पे… सम्मासमाधि—",
"sn51.29:5.4":	"अयं वुच्चति, भिक्खवे, इद्धिपादभावनागामिनी पटिपदा”ति। ",
"sn51.29:5.5":	"नवमं। "
}	
