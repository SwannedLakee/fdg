{	
"sn40.5:0.1":	"संयुत्त निकाय ४०।५ ",
"sn40.5:0.2":	"१। मोग्गल्लानवग्ग ",
"sn40.5:0.3":	"आकासानञ्चायतनपञ्हासुत्त ",
"sn40.5:1.1":	"“‘आकासानञ्चायतनं, आकासानञ्चायतनन्’ति वुच्चति। ",
"sn40.5:1.2":	"कतमं नु खो आकासानञ्चायतनन्ति? ",
"sn40.5:1.3":	"तस्स मय्हं, आवुसो, एतदहोसि: ",
"sn40.5:1.4":	"‘इध भिक्खु सब्बसो रूपसञ्ञानं समतिक्कमा पटिघसञ्ञानं अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज विहरति। ",
"sn40.5:1.5":	"इदं वुच्चति आकासानञ्चायतनन्’ति। ",
"sn40.5:1.6":	"सो ख्वाहं, आवुसो, सब्बसो रूपसञ्ञानं समतिक्कमा पटिघसञ्ञानं अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज विहरामि। ",
"sn40.5:1.7":	"तस्स मय्हं, आवुसो, इमिना विहारेन विहरतो रूपसहगता सञ्ञामनसिकारा समुदाचरन्ति। ",
"sn40.5:2.1":	"अथ खो मं, आवुसो, भगवा इद्धिया उपसङ्कमित्वा एतदवोच: ",
"sn40.5:2.2":	"‘मोग्गल्लान, मोग्गल्लान। ",
"sn40.5:2.3":	"मा, ब्राह्मण, आकासानञ्चायतनं पमादो, आकासानञ्चायतने चित्तं सण्ठपेहि, आकासानञ्चायतने चित्तं एकोदिं करोहि, आकासानञ्चायतने चित्तं समादहा’ति। ",
"sn40.5:2.4":	"सो ख्वाहं, आवुसो, अपरेन समयेन सब्बसो रूपसञ्ञानं समतिक्कमा पटिघसञ्ञानं अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज विहासिं। ",
"sn40.5:2.5":	"यञ्हि तं, आवुसो, सम्मा वदमानो वदेय्य …पे… महाभिञ्ञतं पत्तो”ति। ",
"sn40.5:2.6":	"पञ्चमं। "
}	
