{	
"sn37.1:0.1":	"संयुत्त निकाय ३७।१ ",
"sn37.1:0.2":	"१। पठमपेय्यालवग्ग ",
"sn37.1:0.3":	"मातुगामसुत्त ",
"sn37.1:1.1":	"“पञ्चहि, भिक्खवे, अङ्गेहि समन्नागतो मातुगामो एकन्तअमनापो होति पुरिसस्स। ",
"sn37.1:1.2":	"कतमेहि पञ्चहि? ",
"sn37.1:1.3":	"न च रूपवा होति, न च भोगवा होति, न च सीलवा होति, अलसो च होति, पजञ्चस्स न लभति—",
"sn37.1:1.4":	"इमेहि खो, भिक्खवे, पञ्चहि अङ्गेहि समन्नागतो मातुगामो एकन्तअमनापो होति पुरिसस्स। ",
"sn37.1:1.5":	"पञ्चहि, भिक्खवे, अङ्गेहि समन्नागतो मातुगामो एकन्तमनापो होति पुरिसस्स। ",
"sn37.1:1.6":	"कतमेहि पञ्चहि? ",
"sn37.1:1.7":	"रूपवा च होति, भोगवा च होति, सीलवा च होति, दक्खो च होति अनलसो, पजञ्चस्स लभति—",
"sn37.1:1.8":	"इमेहि खो, भिक्खवे, पञ्चहि अङ्गेहि समन्नागतो मातुगामो एकन्तमनापो होति पुरिसस्सा”ति। ",
"sn37.1:1.9":	"पठमं। "
}	
