{	
"sn36.5:0.1":	"संयुत्त निकाय ३६।५ ",
"sn36.5:0.2":	"१। सगाथावग्ग ",
"sn36.5:0.3":	"दट्ठब्बसुत्त ",
"sn36.5:1.1":	"“तिस्सो इमा, भिक्खवे, वेदना। ",
"sn36.5:1.2":	"कतमा तिस्सो? ",
"sn36.5:1.3":	"सुखा वेदना, दुक्खा वेदना, अदुक्खमसुखा वेदना। ",
"sn36.5:1.4":	"सुखा, भिक्खवे, वेदना दुक्खतो दट्ठब्बा, दुक्खा वेदना सल्लतो दट्ठब्बा, अदुक्खमसुखा वेदना अनिच्चतो दट्ठब्बा। ",
"sn36.5:1.5":	"यतो खो, भिक्खवे, भिक्खुनो सुखा वेदना दुक्खतो दिट्ठा होति, दुक्खा वेदना सल्लतो दिट्ठा होति, अदुक्खमसुखा वेदना अनिच्चतो दिट्ठा होति—",
"sn36.5:1.6":	"अयं वुच्चति, भिक्खवे, ‘भिक्खु सम्मद्दसो अच्छेच्छि तण्हं, विवत्तयि संयोजनं, सम्मा मानाभिसमया अन्तमकासि दुक्खस्सा’ति। ",
"sn36.5:2.1":	"यो सुखं दुक्खतो अद्द, ",
"sn36.5:2.2":	"दुक्खमद्दक्खि सल्लतो; ",
"sn36.5:2.3":	"अदुक्खमसुखं सन्तं, ",
"sn36.5:2.4":	"अद्दक्खि नं अनिच्चतो। ",
"sn36.5:3.1":	"स वे सम्मद्दसो भिक्खु, ",
"sn36.5:3.2":	"परिजानाति वेदना; ",
"sn36.5:3.3":	"सो वेदना परिञ्ञाय, ",
"sn36.5:3.4":	"दिट्ठे धम्मे अनासवो; ",
"sn36.5:3.5":	"कायस्स भेदा धम्मट्ठो, ",
"sn36.5:3.6":	"सङ्ख्यं नोपेति वेदगू”ति। ",
"sn36.5:3.7":	"पञ्चमं। "
}	
