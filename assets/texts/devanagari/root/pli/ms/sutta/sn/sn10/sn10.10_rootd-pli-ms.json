{	
"sn10.10:0.1":	"संयुत्त निकाय १०।१० ",
"sn10.10:0.2":	"१। इन्दकवग्ग ",
"sn10.10:0.3":	"दुतियसुक्कासुत्त ",
"sn10.10:1.1":	"एकं समयं भगवा राजगहे विहरति वेळुवने कलन्दकनिवापे। ",
"sn10.10:1.2":	"तेन खो पन समयेन अञ्ञतरो उपासको सुक्काय भिक्खुनिया भोजनं अदासि। ",
"sn10.10:1.3":	"अथ खो सुक्काय भिक्खुनिया अभिप्पसन्नो यक्खो राजगहे रथिकाय रथिकं सिङ्घाटकेन सिङ्घाटकं उपसङ्कमित्वा तायं वेलायं इमं गाथं अभासि: ",
"sn10.10:2.1":	"“पुञ्ञं वत पसवि बहुं, ",
"sn10.10:2.2":	"सप्पञ्ञो वतायं उपासको; ",
"sn10.10:2.3":	"यो सुक्काय अदासि भोजनं, ",
"sn10.10:2.4":	"सब्बगन्थेहि विप्पमुत्तिया”ति। "
}	
