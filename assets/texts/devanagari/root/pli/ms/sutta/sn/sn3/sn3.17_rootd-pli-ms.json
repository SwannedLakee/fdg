{	
"sn3.17:0.1":	"संयुत्त निकाय ३।१७ ",
"sn3.17:0.2":	"२। दुतियवग्ग ",
"sn3.17:0.3":	"अप्पमादसुत्त ",
"sn3.17:1.1":	"सावत्थिनिदानं। ",
"sn3.17:1.2":	"एकमन्तं निसीदि। ",
"sn3.17:1.3":	"एकमन्तं निसिन्नो खो राजा पसेनदि कोसलो भगवन्तं एतदवोच: ",
"sn3.17:1.4":	"“अत्थि नु खो, भन्ते, एको धम्मो यो उभो अत्थे समधिग्गय्ह तिट्ठति—",
"sn3.17:1.5":	"दिट्ठधम्मिकञ्चेव अत्थं सम्परायिकञ्चा”ति? ",
"sn3.17:2.1":	"“अत्थि खो, महाराज, एको धम्मो यो उभो अत्थे समधिग्गय्ह तिट्ठति—",
"sn3.17:2.2":	"दिट्ठधम्मिकञ्चेव अत्थं सम्परायिकञ्चा”ति। ",
"sn3.17:3.1":	"“कतमो पन, भन्ते, एको धम्मो, यो उभो अत्थे समधिग्गय्ह तिट्ठति—",
"sn3.17:3.2":	"दिट्ठधम्मिकञ्चेव अत्थं सम्परायिकञ्चा”ति? ",
"sn3.17:4.1":	"“अप्पमादो खो, महाराज, एको धम्मो, यो उभो अत्थे समधिग्गय्ह तिट्ठति—",
"sn3.17:4.2":	"दिट्ठधम्मिकञ्चेव अत्थं सम्परायिकञ्चाति। ",
"sn3.17:4.3":	"सेय्यथापि, महाराज, यानि कानिचि जङ्गलानं पाणानं पदजातानि, सब्बानि तानि हत्थिपदे समोधानं गच्छन्ति, हत्थिपदं तेसं अग्गमक्खायति—यदिदं महन्तत्तेन; ",
"sn3.17:4.4":	"एवमेव खो, महाराज, अप्पमादो एको धम्मो, यो उभो अत्थे समधिग्गय्ह तिट्ठति—",
"sn3.17:4.5":	"दिट्ठधम्मिकञ्चेव अत्थं सम्परायिकञ्चा”ति। ",
"sn3.17:4.6":	"इदमवोच …पे… ",
"sn3.17:5.1":	"“आयुं अरोगियं वण्णं, ",
"sn3.17:5.2":	"सग्गं उच्चाकुलीनतं; ",
"sn3.17:5.3":	"रतियो पत्थयन्तेन, ",
"sn3.17:5.4":	"उळारा अपरापरा। ",
"sn3.17:6.1":	"अप्पमादं पसंसन्ति, ",
"sn3.17:6.2":	"पुञ्ञकिरियासु पण्डिता; ",
"sn3.17:6.3":	"अप्पमत्तो उभो अत्थे, ",
"sn3.17:6.4":	"अधिग्गण्हाति पण्डितो। ",
"sn3.17:7.1":	"दिट्ठे धम्मे च यो अत्थो, ",
"sn3.17:7.2":	"यो चत्थो सम्परायिको; ",
"sn3.17:7.3":	"अत्थाभिसमया धीरो, ",
"sn3.17:7.4":	"पण्डितोति पवुच्चती”ति। "
}	
