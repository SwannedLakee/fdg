{	
"sn12.68:0.1":	"संयुत्त निकाय १२।६८ ",
"sn12.68:0.2":	"७। महावग्ग ",
"sn12.68:0.3":	"कोसम्बिसुत्त ",
"sn12.68:1.1":	"एकं समयं आयस्मा च मुसिलो आयस्मा च पविट्ठो आयस्मा च नारदो आयस्मा च आनन्दो कोसम्बियं विहरन्ति घोसितारामे। ",
"sn12.68:1.2":	"अथ खो आयस्मा पविट्ठो आयस्मन्तं मुसिलं एतदवोच: ",
"sn12.68:1.3":	"“अञ्ञत्रेव, आवुसो मुसिल, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अत्थायस्मतो मुसिलस्स पच्चत्तमेव ञाणं: ",
"sn12.68:1.4":	"‘जातिपच्चया जरामरणन्’”ति? ",
"sn12.68:1.5":	"“अञ्ञत्रेव, आवुसो पविट्ठ, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अहमेतं जानामि अहमेतं पस्सामि: ",
"sn12.68:1.6":	"‘जातिपच्चया जरामरणन्’”ति। ",
"sn12.68:2.1":	"“अञ्ञत्रेव, आवुसो मुसिल, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अत्थायस्मतो मुसिलस्स पच्चत्तमेव ञाणं: ",
"sn12.68:2.2":	"‘भवपच्चया जातीति …पे… ",
"sn12.68:2.3":	"उपादानपच्चया भवोति … ",
"sn12.68:2.4":	"तण्हापच्चया उपादानन्ति … ",
"sn12.68:2.5":	"वेदनापच्चया तण्हाति … ",
"sn12.68:2.6":	"फस्सपच्चया वेदनाति … ",
"sn12.68:2.7":	"सळायतनपच्चया फस्सोति … ",
"sn12.68:2.8":	"नामरूपपच्चया सळायतनन्ति … ",
"sn12.68:2.9":	"विञ्ञाणपच्चया नामरूपन्ति … ",
"sn12.68:2.10":	"सङ्खारपच्चया विञ्ञाणन्ति … ",
"sn12.68:2.11":	"अविज्जापच्चया सङ्खारा’”ति? ",
"sn12.68:2.12":	"“अञ्ञत्रेव, आवुसो पविट्ठ, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अहमेतं जानामि अहमेतं पस्सामि: ",
"sn12.68:2.13":	"‘अविज्जापच्चया सङ्खारा’”ति। ",
"sn12.68:3.1":	"“अञ्ञत्रेव, आवुसो मुसिल, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अत्थायस्मतो मुसिलस्स पच्चत्तमेव ञाणं: ",
"sn12.68:3.2":	"‘जातिनिरोधा जरामरणनिरोधो’”ति? ",
"sn12.68:3.3":	"“अञ्ञत्रेव, आवुसो पविट्ठ, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अहमेतं जानामि अहमेतं पस्सामि: ",
"sn12.68:3.4":	"‘जातिनिरोधा जरामरणनिरोधो’”ति। ",
"sn12.68:4.1":	"“अञ्ञत्रेव, आवुसो मुसिल, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अत्थायस्मतो मुसिलस्स पच्चत्तमेव ञाणं: ",
"sn12.68:4.2":	"‘भवनिरोधा जातिनिरोधोति …पे… ",
"sn12.68:4.3":	"उपादाननिरोधा भवनिरोधोति … ",
"sn12.68:4.4":	"तण्हानिरोधा उपादाननिरोधोति … ",
"sn12.68:4.5":	"वेदनानिरोधा तण्हानिरोधोति … ",
"sn12.68:4.6":	"फस्सनिरोधा वेदनानिरोधोति … ",
"sn12.68:4.7":	"सळायतननिरोधा फस्सनिरोधोति … ",
"sn12.68:4.8":	"नामरूपनिरोधा सळायतननिरोधोति … ",
"sn12.68:4.9":	"विञ्ञाणनिरोधा नामरूपनिरोधोति … ",
"sn12.68:4.10":	"सङ्खारनिरोधा विञ्ञाणनिरोधोति … ",
"sn12.68:4.11":	"अविज्जानिरोधा सङ्खारनिरोधो’”ति? ",
"sn12.68:4.12":	"“अञ्ञत्रेव, आवुसो पविट्ठ, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अहमेतं जानामि अहमेतं पस्सामि: ",
"sn12.68:4.13":	"‘अविज्जानिरोधा सङ्खारनिरोधो’”ति। ",
"sn12.68:5.1":	"“अञ्ञत्रेव, आवुसो मुसिल, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अत्थायस्मतो मुसिलस्स पच्चत्तमेव ञाणं: ",
"sn12.68:5.2":	"‘भवनिरोधो निब्बानन्’”ति? ",
"sn12.68:5.3":	"“अञ्ञत्रेव, आवुसो पविट्ठ, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अहमेतं जानामि अहमेतं पस्सामि: ",
"sn12.68:5.4":	"‘भवनिरोधो निब्बानन्’”ति। ",
"sn12.68:6.1":	"“तेनहायस्मा मुसिलो अरहं खीणासवो”ति? ",
"sn12.68:6.2":	"एवं वुत्ते, आयस्मा मुसिलो तुण्ही अहोसि। ",
"sn12.68:7.1":	"अथ खो आयस्मा नारदो आयस्मन्तं पविट्ठं एतदवोच: ",
"sn12.68:7.2":	"“साधावुसो पविट्ठ, अहं एतं पञ्हं लभेय्यं। ",
"sn12.68:7.3":	"मं एतं पञ्हं पुच्छ। ",
"sn12.68:7.4":	"अहं ते एतं पञ्हं ब्याकरिस्सामी”ति। ",
"sn12.68:7.5":	"“लभतायस्मा नारदो एतं पञ्हं। ",
"sn12.68:7.6":	"पुच्छामहं आयस्मन्तं नारदं एतं पञ्हं। ",
"sn12.68:7.7":	"ब्याकरोतु च मे आयस्मा नारदो एतं पञ्हं। ",
"sn12.68:8.1":	"अञ्ञत्रेव, आवुसो नारद, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अत्थायस्मतो नारदस्स पच्चत्तमेव ञाणं: ",
"sn12.68:8.2":	"‘जातिपच्चया जरामरणन्’”ति? ",
"sn12.68:8.3":	"“अञ्ञत्रेव, आवुसो पविट्ठ, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अहमेतं जानामि अहमेतं पस्सामि: ",
"sn12.68:8.4":	"‘जातिपच्चया जरामरणन्’”ति। ",
"sn12.68:9.1":	"“अञ्ञत्रेव, आवुसो नारद, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अत्थायस्मतो नारदस्स पच्चत्तमेव ञाणं—",
"sn12.68:9.2":	"भवपच्चया जाति …पे… ",
"sn12.68:9.3":	"अविज्जापच्चया सङ्खारा”ति? ",
"sn12.68:9.4":	"“अञ्ञत्रेव, आवुसो पविट्ठ, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अहमेतं जानामि अहमेतं पस्सामि: ",
"sn12.68:9.5":	"‘अविज्जापच्चया सङ्खारा’”ति। ",
"sn12.68:10.1":	"“अञ्ञत्रेव, आवुसो नारद, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अत्थायस्मतो नारदस्स पच्चत्तमेव ञाणं: ",
"sn12.68:10.2":	"‘जातिनिरोधा जरामरणनिरोधो’”ति? ",
"sn12.68:10.3":	"“अञ्ञत्रेव, आवुसो पविट्ठ, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अहमेतं जानामि अहमेतं पस्सामि: ",
"sn12.68:10.4":	"‘जातिनिरोधा जरामरणनिरोधो’”ति। ",
"sn12.68:11.1":	"“अञ्ञत्रेव, आवुसो नारद, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अत्थायस्मतो नारदस्स पच्चत्तमेव ञाणं: ",
"sn12.68:11.2":	"‘भवनिरोधा जातिनिरोधोति …पे… ",
"sn12.68:11.3":	"अविज्जानिरोधा सङ्खारनिरोधो’”ति? ",
"sn12.68:11.4":	"“अञ्ञत्रेव, आवुसो पविट्ठ, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अहमेतं जानामि अहमेतं पस्सामि: ",
"sn12.68:11.5":	"‘अविज्जानिरोधा सङ्खारनिरोधो’”ति। ",
"sn12.68:12.1":	"“अञ्ञत्रेव, आवुसो नारद, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अत्थायस्मतो नारदस्स पच्चत्तमेव ञाणं: ",
"sn12.68:12.2":	"‘भवनिरोधो निब्बानन्’”ति? ",
"sn12.68:12.3":	"“अञ्ञत्रेव, आवुसो पविट्ठ, सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अहमेतं जानामि अहमेतं पस्सामि: ",
"sn12.68:12.4":	"‘भवनिरोधो निब्बानन्’”ति। ",
"sn12.68:13.1":	"“तेनहायस्मा नारदो अरहं खीणासवो”ति? ",
"sn12.68:13.2":	"“‘भवनिरोधो निब्बानन्’ति खो मे, आवुसो, यथाभूतं सम्मप्पञ्ञाय सुदिट्ठं, न चम्हि अरहं खीणासवो। ",
"sn12.68:13.3":	"सेय्यथापि, आवुसो, कन्तारमग्गे उदपानो, तत्र नेवस्स रज्जु न उदकवारको। ",
"sn12.68:13.4":	"अथ पुरिसो आगच्छेय्य घम्माभितत्तो घम्मपरेतो किलन्तो तसितो पिपासितो, सो तं उदपानं ओलोकेय्य। ",
"sn12.68:13.5":	"तस्स ‘उदकन्’ति हि खो ञाणं अस्स, न च कायेन फुसित्वा विहरेय्य। ",
"sn12.68:13.6":	"एवमेव खो, आवुसो, ‘भवनिरोधो निब्बानन्’ति यथाभूतं सम्मप्पञ्ञाय सुदिट्ठं, न चम्हि अरहं खीणासवो”ति। ",
"sn12.68:14.1":	"एवं वुत्ते, आयस्मा आनन्दो आयस्मन्तं पविट्ठं एतदवोच: ",
"sn12.68:14.2":	"“एवंवादी त्वं, आवुसो पविट्ठ, आयस्मन्तं नारदं किं वदेसी”ति? ",
"sn12.68:14.3":	"“एवंवादाहं, आवुसो आनन्द, आयस्मन्तं नारदं न किञ्चि वदामि अञ्ञत्र कल्याणा अञ्ञत्र कुसला”ति। ",
"sn12.68:14.4":	"अट्ठमं। "
}	
