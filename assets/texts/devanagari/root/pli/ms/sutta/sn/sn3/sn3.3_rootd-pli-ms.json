{	
"sn3.3:0.1":	"संयुत्त निकाय ३।३ ",
"sn3.3:0.2":	"१। पठमवग्ग ",
"sn3.3:0.3":	"जरामरणसुत्त ",
"sn3.3:1.1":	"सावत्थिनिदानं। ",
"sn3.3:1.2":	"एकमन्तं निसिन्नो खो राजा पसेनदि कोसलो भगवन्तं एतदवोच: ",
"sn3.3:1.3":	"“अत्थि नु खो, भन्ते, जातस्स अञ्ञत्र जरामरणा”ति? ",
"sn3.3:1.4":	"“नत्थि खो, महाराज, जातस्स अञ्ञत्र जरामरणा। ",
"sn3.3:1.5":	"येपि ते, महाराज, खत्तियमहासाला अड्ढा महद्धना महाभोगा पहूतजातरूपरजता पहूतवित्तूपकरणा पहूतधनधञ्ञा, तेसम्पि जातानं नत्थि अञ्ञत्र जरामरणा। ",
"sn3.3:1.6":	"येपि ते, महाराज, ब्राह्मणमहासाला …पे… ",
"sn3.3:1.7":	"गहपतिमहासाला अड्ढा महद्धना महाभोगा पहूतजातरूपरजता पहूतवित्तूपकरणा पहूतधनधञ्ञा, तेसम्पि जातानं नत्थि अञ्ञत्र जरामरणा। ",
"sn3.3:1.8":	"येपि ते, महाराज, भिक्खू अरहन्तो खीणासवा वुसितवन्तो कतकरणीया ओहितभारा अनुप्पत्तसदत्था परिक्खीणभवसंयोजना सम्मदञ्ञाविमुत्ता, तेसम्पायं कायो भेदनधम्मो निक्खेपनधम्मो”ति। ",
"sn3.3:1.9":	"इदमवोच …पे… ",
"sn3.3:2.1":	"“जीरन्ति वे राजरथा सुचित्ता, ",
"sn3.3:2.2":	"अथो सरीरम्पि जरं उपेति; ",
"sn3.3:2.3":	"सतञ्च धम्मो न जरं उपेति, ",
"sn3.3:2.4":	"सन्तो हवे सब्भि पवेदयन्ती”ति। "
}	
