{	
"sn6.12:0.1":	"संयुत्त निकाय ६।१२ ",
"sn6.12:0.2":	"२। दुतियवग्ग ",
"sn6.12:0.3":	"देवदत्तसुत्त ",
"sn6.12:1.1":	"एवं मे सुतं—",
"sn6.12:1.2":	"एकं समयं भगवा राजगहे विहरति गिज्झकूटे पब्बते अचिरपक्कन्ते देवदत्ते। ",
"sn6.12:1.3":	"अथ खो ब्रह्मा सहम्पति अभिक्कन्ताय रत्तिया अभिक्कन्तवण्णो केवलकप्पं गिज्झकूटं पब्बतं ओभासेत्वा येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। ",
"sn6.12:1.4":	"एकमन्तं ठितो खो ब्रह्मा सहम्पति देवदत्तं आरब्भ भगवतो सन्तिके इमं गाथं अभासि: ",
"sn6.12:2.1":	"“फलं वे कदलिं हन्ति, ",
"sn6.12:2.2":	"फलं वेळुं फलं नळं; ",
"sn6.12:2.3":	"सक्कारो कापुरिसं हन्ति, ",
"sn6.12:2.4":	"गब्भो अस्सतरिं यथा”ति। "
}	
