{	
"sn21.1:0.1":	"संयुत्त निकाय २१।१ ",
"sn21.1:0.2":	"१। भिक्खुवग्ग ",
"sn21.1:0.3":	"कोलितसुत्त ",
"sn21.1:1.1":	"एवं मे सुतं—",
"sn21.1:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"sn21.1:1.3":	"तत्र खो आयस्मा महामोग्गल्लानो भिक्खू आमन्तेसि: ",
"sn21.1:1.4":	"“आवुसो भिक्खवे”ति। ",
"sn21.1:1.5":	"“आवुसो”ति खो ते भिक्खू आयस्मतो महामोग्गल्लानस्स पच्चस्सोसुं। ",
"sn21.1:2.1":	"आयस्मा महामोग्गल्लानो एतदवोच: ",
"sn21.1:2.2":	"“इध मय्हं, आवुसो, रहोगतस्स पटिसल्लीनस्स एवं चेतसो परिवितक्को उदपादि: ",
"sn21.1:2.3":	"‘अरियो तुण्हीभावो, अरियो तुण्हीभावोति वुच्चति। ",
"sn21.1:2.4":	"कतमो नु खो अरियो तुण्हीभावो’ति? ",
"sn21.1:2.5":	"तस्स मय्हं आवुसो, एतदहोसि: ",
"sn21.1:2.6":	"‘इध भिक्खु वितक्कविचारानं वूपसमा अज्झत्तं सम्पसादनं चेतसो एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज विहरति। ",
"sn21.1:2.7":	"अयं वुच्चति अरियो तुण्हीभावो’ति। ",
"sn21.1:2.8":	"सो ख्वाहं, आवुसो, वितक्कविचारानं वूपसमा अज्झत्तं सम्पसादनं चेतसो एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज विहरिं। ",
"sn21.1:2.9":	"तस्स मय्हं, आवुसो, इमिना विहारेन विहरतो वितक्कसहगता सञ्ञामनसिकारा समुदाचरन्ति। ",
"sn21.1:3.1":	"अथ खो मं, आवुसो, भगवा इद्धिया उपसङ्कमित्वा एतदवोच: ",
"sn21.1:3.2":	"‘मोग्गल्लान मोग्गल्लान, मा, ब्राह्मण, अरियं तुण्हीभावं पमादो, अरिये तुण्हीभावे चित्तं सण्ठपेहि, अरिये तुण्हीभावे चित्तं एकोदिभावं करोहि, अरिये तुण्हीभावे चित्तं समादहा’ति। ",
"sn21.1:3.3":	"सो ख्वाहं, आवुसो, अपरेन समयेन वितक्कविचारानं वूपसमा अज्झत्तं सम्पसादनं चेतसो एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज विहरामि। ",
"sn21.1:3.4":	"यञ्हि तं, आवुसो, सम्मा वदमानो वदेय्य: ",
"sn21.1:3.5":	"‘सत्थारा अनुग्गहितो सावको महाभिञ्ञतं पत्तो’ति, ममं तं सम्मा वदमानो वदेय्य: ",
"sn21.1:3.6":	"‘सत्थारा अनुग्गहितो सावको महाभिञ्ञतं पत्तो’”ति। ",
"sn21.1:3.7":	"पठमं। "
}	
