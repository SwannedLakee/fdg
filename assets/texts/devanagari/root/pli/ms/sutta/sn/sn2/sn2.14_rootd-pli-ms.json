{	
"sn2.14:0.1":	"संयुत्त निकाय २।१४ ",
"sn2.14:0.2":	"२। अनाथपिण्डिकवग्ग ",
"sn2.14:0.3":	"नन्दनसुत्त ",
"sn2.14:1.1":	"एकमन्तं ठितो खो नन्दनो देवपुत्तो भगवन्तं गाथाय अज्झभासि: ",
"sn2.14:2.1":	"“पुच्छामि तं गोतम भूरिपञ्ञ, ",
"sn2.14:2.2":	"अनावटं भगवतो ञाणदस्सनं; ",
"sn2.14:2.3":	"कथंविधं सीलवन्तं वदन्ति, ",
"sn2.14:2.4":	"कथंविधं पञ्ञवन्तं वदन्ति; ",
"sn2.14:2.5":	"कथंविधो दुक्खमतिच्च इरियति, ",
"sn2.14:2.6":	"कथंविधं देवता पूजयन्ती”ति। ",
"sn2.14:3.1":	"“यो सीलवा पञ्ञवा भावितत्तो, ",
"sn2.14:3.2":	"समाहितो झानरतो सतीमा; ",
"sn2.14:3.3":	"सब्बस्स सोका विगता पहीना, ",
"sn2.14:3.4":	"खीणासवो अन्तिमदेहधारी। ",
"sn2.14:4.1":	"तथाविधं सीलवन्तं वदन्ति, ",
"sn2.14:4.2":	"तथाविधं पञ्ञवन्तं वदन्ति; ",
"sn2.14:4.3":	"तथाविधो दुक्खमतिच्च इरियति, ",
"sn2.14:4.4":	"तथाविधं देवता पूजयन्ती”ति। "
}	
