{	
"sn10.1:0.1":	"संयुत्त निकाय १०।१ ",
"sn10.1:0.2":	"१। इन्दकवग्ग ",
"sn10.1:0.3":	"इन्दकसुत्त ",
"sn10.1:1.1":	"एवं मे सुतं—",
"sn10.1:1.2":	"एकं समयं भगवा राजगहे विहरति इन्दकूटे पब्बते, इन्दकस्स यक्खस्स भवने। ",
"sn10.1:1.3":	"अथ खो इन्दको यक्खो येन भगवा तेनुपसङ्कमि; उपसङ्कमित्वा भगवन्तं गाथाय अज्झभासि: ",
"sn10.1:2.1":	"“रूपं न जीवन्ति वदन्ति बुद्धा, ",
"sn10.1:2.2":	"कथं न्वयं विन्दतिमं सरीरं; ",
"sn10.1:2.3":	"कुतस्स अट्ठीयकपिण्डमेति, ",
"sn10.1:2.4":	"कथं न्वयं सज्जति गब्भरस्मिन्”ति। ",
"sn10.1:3.1":	"“पठमं कललं होति, ",
"sn10.1:3.2":	"कलला होति अब्बुदं; ",
"sn10.1:3.3":	"अब्बुदा जायते पेसि, ",
"sn10.1:3.4":	"पेसि निब्बत्तती घनो; ",
"sn10.1:3.5":	"घना पसाखा जायन्ति, ",
"sn10.1:3.6":	"केसा लोमा नखापि च। ",
"sn10.1:4.1":	"यञ्चस्स भुञ्जती माता, ",
"sn10.1:4.2":	"अन्नं पानञ्च भोजनं; ",
"sn10.1:4.3":	"तेन सो तत्थ यापेति, ",
"sn10.1:4.4":	"मातुकुच्छिगतो नरो”ति। "
}	
