{	
"sn55.19:0.1":	"संयुत्त निकाय ५५।१९ ",
"sn55.19:0.2":	"२। राजकारामवग्ग ",
"sn55.19:0.3":	"दुतियदेवचारिकसुत्त ",
"sn55.19:1.1":	"सावत्थिनिदानं। ",
"sn55.19:1.2":	"अथ खो आयस्मा महामोग्गल्लानो—सेय्यथापि नाम बलवा पुरिसो समिञ्जितं वा बाहं पसारेय्य, पसारितं वा बाहं समिञ्जेय्य; एवमेव—जेतवने अन्तरहितो देवेसु तावतिंसेसु पातुरहोसि। ",
"sn55.19:1.3":	"अथ खो सम्बहुला तावतिंसकायिका देवतायो येनायस्मा महामोग्गल्लानो तेनुपसङ्कमिंसु; उपसङ्कमित्वा आयस्मन्तं महामोग्गल्लानं अभिवादेत्वा एकमन्तं अट्ठंसु। एकमन्तं ठिता खो ता देवतायो आयस्मा महामोग्गल्लानो एतदवोच: ",
"sn55.19:2.1":	"“साधु खो, आवुसो, बुद्धे अवेच्चप्पसादेन समन्नागमनं होति—",
"sn55.19:2.2":	"इतिपि सो भगवा …पे… सत्था देवमनुस्सानं बुद्धो भगवाति। ",
"sn55.19:2.3":	"बुद्धे अवेच्चप्पसादेन समन्नागमनहेतु खो, आवुसो, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपन्ना। ",
"sn55.19:2.4":	"साधु खो, आवुसो, धम्मे …पे… ",
"sn55.19:2.5":	"सङ्घे …पे… ",
"sn55.19:2.6":	"अरियकन्तेहि सीलेहि समन्नागमनं होति अखण्डेहि …पे… समाधिसंवत्तनिकेहि। ",
"sn55.19:2.7":	"अरियकन्तेहि सीलेहि समन्नागमनहेतु खो, आवुसो, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपन्ना”ति। ",
"sn55.19:3.1":	"“साधु खो, मारिस मोग्गल्लान, बुद्धे अवेच्चप्पसादेन समन्नागमनं होति—",
"sn55.19:3.2":	"इतिपि सो भगवा …पे… सत्था देवमनुस्सानं बुद्धो भगवाति। ",
"sn55.19:3.3":	"बुद्धे अवेच्चप्पसादेन समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपन्ना। ",
"sn55.19:3.4":	"साधु खो, मारिस मोग्गल्लान, धम्मे …पे… ",
"sn55.19:3.5":	"सङ्घे …पे… ",
"sn55.19:3.6":	"अरियकन्तेहि सीलेहि समन्नागमनं होति अखण्डेहि …पे… समाधिसंवत्तनिकेहि। ",
"sn55.19:3.7":	"अरियकन्तेहि सीलेहि समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपन्ना”ति। ",
"sn55.19:3.8":	"नवमं। "
}	
