{	
"sn21.11:0.1":	"संयुत्त निकाय २१।११ ",
"sn21.11:0.2":	"१। भिक्खुवग्ग ",
"sn21.11:0.3":	"महाकप्पिनसुत्त ",
"sn21.11:1.1":	"सावत्थियं विहरति। ",
"sn21.11:1.2":	"अथ खो आयस्मा महाकप्पिनो येन भगवा तेनुपसङ्कमि। ",
"sn21.11:1.3":	"अद्दसा खो भगवा आयस्मन्तं महाकप्पिनं दूरतोव आगच्छन्तं। ",
"sn21.11:1.4":	"दिस्वान भिक्खू आमन्तेसि: ",
"sn21.11:1.5":	"“पस्सथ नो तुम्हे, भिक्खवे, एतं भिक्खुं आगच्छन्तं ओदातकं तनुकं तुङ्गनासिकन्”ति? ",
"sn21.11:1.6":	"“एवं, भन्ते”। ",
"sn21.11:1.7":	"“एसो खो, भिक्खवे, भिक्खु महिद्धिको महानुभावो। ",
"sn21.11:1.8":	"न च सा समापत्ति सुलभरूपा या तेन भिक्खुना असमापन्नपुब्बा। ",
"sn21.11:1.9":	"यस्स चत्थाय कुलपुत्ता सम्मदेव अगारस्मा अनगारियं पब्बजन्ति तदनुत्तरं ब्रह्मचरियपरियोसानं दिट्ठेव धम्मे सयं अभिञ्ञा सच्छिकत्वा उपसम्पज्ज विहरती”ति। ",
"sn21.11:2.1":	"इदमवोच भगवा। ",
"sn21.11:2.2":	"इदं वत्वान सुगतो अथापरं एतदवोच सत्था: ",
"sn21.11:3.1":	"“खत्तियो सेट्ठो जनेतस्मिं, ",
"sn21.11:3.2":	"ये गोत्तपटिसारिनो; ",
"sn21.11:3.3":	"विज्जाचरणसम्पन्नो, ",
"sn21.11:3.4":	"सो सेट्ठो देवमानुसे। ",
"sn21.11:4.1":	"दिवा तपति आदिच्चो, ",
"sn21.11:4.2":	"रत्तिमाभाति चन्दिमा; ",
"sn21.11:4.3":	"सन्नद्धो खत्तियो तपति, ",
"sn21.11:4.4":	"झायी तपति ब्राह्मणो; ",
"sn21.11:4.5":	"अथ सब्बमहोरत्तिं, ",
"sn21.11:4.6":	"बुद्धो तपति तेजसा”ति। ",
"sn21.11:4.7":	"एकादसमं। "
}	
