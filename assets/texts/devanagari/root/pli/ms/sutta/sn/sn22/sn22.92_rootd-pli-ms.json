{	
"sn22.92:0.1":	"संयुत्त निकाय २२।९२ ",
"sn22.92:0.2":	"९। थेरवग्ग ",
"sn22.92:0.3":	"दुतियराहुलसुत्त ",
"sn22.92:1.1":	"सावत्थिनिदानं। ",
"sn22.92:1.2":	"एकमन्तं निसिन्नो खो आयस्मा राहुलो भगवन्तं एतदवोच: ",
"sn22.92:1.3":	"“कथं नु खो, भन्ते, जानतो कथं पस्सतो इमस्मिञ्च सविञ्ञाणके काये बहिद्धा च सब्बनिमित्तेसु अहङ्कारममङ्कारमानापगतं मानसं होति विधासमतिक्कन्तं सन्तं सुविमुत्तन्”ति? ",
"sn22.92:2.1":	"“यं किञ्चि, राहुल, रूपं अतीतानागतपच्चुप्पन्नं अज्झत्तं वा बहिद्धा वा …पे… यं दूरे सन्तिके वा, सब्बं रूपं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय दिस्वा अनुपादा विमुत्तो होति। ",
"sn22.92:2.2":	"या काचि वेदना … ",
"sn22.92:2.3":	"या काचि सञ्ञा … ",
"sn22.92:2.4":	"ये केचि सङ्खारा … ",
"sn22.92:2.5":	"यं किञ्चि विञ्ञाणं अतीतानागतपच्चुप्पन्नं अज्झत्तं वा बहिद्धा वा ओळारिकं वा सुखुमं वा हीनं वा पणीतं वा यं दूरे सन्तिके वा, सब्बं विञ्ञाणं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय दिस्वा अनुपादा विमुत्तो होति। ",
"sn22.92:2.6":	"एवं खो, राहुल, जानतो एवं पस्सतो इमस्मिञ्च सविञ्ञाणके काये बहिद्धा च सब्बनिमित्तेसु अहङ्कारममङ्कारमानापगतं मानसं होति विधासमतिक्कन्तं सन्तं सुविमुत्तन्”ति। ",
"sn22.92:2.7":	"दसमं। ",
"sn22.92:2.8":	"थेरवग्गो चतुत्थो। ",
"sn22.92:3.0":	"तस्सुद्दानं ",
"sn22.92:3.1":	"आनन्दो तिस्सो यमको, ",
"sn22.92:3.2":	"अनुराधो च वक्कलि; ",
"sn22.92:3.3":	"अस्सजि खेमको छन्नो, ",
"sn22.92:3.4":	"राहुला अपरे दुवे। "
}	
