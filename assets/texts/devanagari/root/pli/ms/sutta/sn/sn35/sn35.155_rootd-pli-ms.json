{	
"sn35.155:0.1":	"संयुत्त निकाय ३५।१५५ ",
"sn35.155:0.2":	"१५। नवपुराणवग्ग ",
"sn35.155:0.3":	"धम्मकथिकपुच्छसुत्त ",
"sn35.155:1.1":	"अथ खो अञ्ञतरो भिक्खु येन भगवा तेनुपसङ्कमि …पे… एकमन्तं निसिन्नो खो सो भिक्खु भगवन्तं एतदवोच: ",
"sn35.155:1.2":	"“‘धम्मकथिको, धम्मकथिको’ति, भन्ते, वुच्चति। ",
"sn35.155:1.3":	"कित्तावता नु खो, भन्ते, धम्मकथिको होती”ति? ",
"sn35.155:2.1":	"“चक्खुस्स चे, भिक्खु, निब्बिदाय विरागाय निरोधाय धम्मं देसेति, ‘धम्मकथिको भिक्खू’ति अलंवचनाय। ",
"sn35.155:2.2":	"चक्खुस्स चे, भिक्खु, निब्बिदाय विरागाय निरोधाय पटिपन्नो होति, ‘धम्मानुधम्मप्पटिपन्नो भिक्खू’ति अलंवचनाय। ",
"sn35.155:2.3":	"चक्खुस्स चे, भिक्खु, निब्बिदा विरागा निरोधा अनुपादाविमुत्तो होति, ‘दिट्ठधम्मनिब्बानप्पत्तो भिक्खू’ति अलंवचनाय …पे… ",
"sn35.155:2.4":	"जिव्हाय चे, भिक्खु, निब्बिदाय विरागाय निरोधाय धम्मं देसेति, ‘धम्मकथिको भिक्खू’ति अलंवचनाय …पे… ",
"sn35.155:2.5":	"मनस्स चे, भिक्खु, निब्बिदाय विरागाय निरोधाय धम्मं देसेति, ‘धम्मकथिको भिक्खू’ति अलंवचनाय। ",
"sn35.155:2.6":	"मनस्स चे, भिक्खु, निब्बिदाय विरागाय निरोधाय पटिपन्नो होति, ‘धम्मानुधम्मप्पटिपन्नो भिक्खू’ति अलंवचनाय। ",
"sn35.155:2.7":	"मनस्स चे, भिक्खु, निब्बिदा विरागा निरोधा अनुपादाविमुत्तो होति, ‘दिट्ठधम्मनिब्बानप्पत्तो भिक्खू’ति अलंवचनाया”ति। ",
"sn35.155:2.8":	"दसमं। ",
"sn35.155:2.9":	"नवपुराणवग्गो पञ्चमो। ",
"sn35.155:3.0":	"तस्सुद्दानं ",
"sn35.155:3.1":	"कम्मं चत्तारि सप्पाया, ",
"sn35.155:3.2":	"अनन्तेवासि किमत्थिया; ",
"sn35.155:3.3":	"अत्थि नु खो परियायो, ",
"sn35.155:3.4":	"इन्द्रियकथिकेन चाति। ",
"sn35.155:3.5":	"सळायतनवग्गे ततियपण्णासको समत्तो। ",
"sn35.155:4.0":	"तस्स वग्गुद्दानं ",
"sn35.155:4.1":	"योगक्खेमि च लोको च, ",
"sn35.155:4.2":	"गहपति देवदहेन च; ",
"sn35.155:4.3":	"नवपुराणेन पण्णासो, ",
"sn35.155:4.4":	"ततियो तेन वुच्चतीति। "
}	
