{	
"sn55.51:0.1":	"संयुत्त निकाय ५५।५१ ",
"sn55.51:0.2":	"६। सप्पञ्ञवग्ग ",
"sn55.51:0.3":	"सगाथकसुत्त ",
"sn55.51:1.1":	"“चतूहि, भिक्खवे, धम्मेहि समन्नागतो अरियसावको सोतापन्नो होति अविनिपातधम्मो नियतो सम्बोधिपरायणो। ",
"sn55.51:2.1":	"कतमेहि चतूहि? ",
"sn55.51:2.2":	"इध, भिक्खवे, अरियसावको बुद्धे अवेच्चप्पसादेन समन्नागतो होति—",
"sn55.51:2.3":	"इतिपि सो भगवा …पे… सत्था देवमनुस्सानं बुद्धो भगवाति। ",
"sn55.51:2.4":	"धम्मे …पे… ",
"sn55.51:2.5":	"सङ्घे …पे… ",
"sn55.51:2.6":	"अरियकन्तेहि सीलेहि समन्नागतो होति अखण्डेहि …पे… समाधिसंवत्तनिकेहि। ",
"sn55.51:2.7":	"इमेहि खो, भिक्खवे, चतूहि धम्मेहि समन्नागतो अरियसावको सोतापन्नो होति अविनिपातधम्मो नियतो सम्बोधिपरायणो”ति। ",
"sn55.51:2.8":	"इदमवोच भगवा। ",
"sn55.51:2.9":	"इदं वत्वान सुगतो अथापरं एतदवोच सत्था: ",
"sn55.51:3.1":	"“यस्स सद्धा तथागते, ",
"sn55.51:3.2":	"अचला सुप्पतिट्ठिता; ",
"sn55.51:3.3":	"सीलञ्च यस्स कल्याणं, ",
"sn55.51:3.4":	"अरियकन्तं पसंसितं। ",
"sn55.51:4.1":	"सङ्घे पसादो यस्सत्थि, ",
"sn55.51:4.2":	"उजुभूतञ्च दस्सनं; ",
"sn55.51:4.3":	"अदलिद्दोति तं आहु, ",
"sn55.51:4.4":	"अमोघं तस्स जीवितं। ",
"sn55.51:5.1":	"तस्मा सद्धञ्च सीलञ्च, ",
"sn55.51:5.2":	"पसादं धम्मदस्सनं; ",
"sn55.51:5.3":	"अनुयुञ्जेथ मेधावी, ",
"sn55.51:5.4":	"सरं बुद्धानसासनन्”ति। ",
"sn55.51:5.5":	"पठमं। "
}	
