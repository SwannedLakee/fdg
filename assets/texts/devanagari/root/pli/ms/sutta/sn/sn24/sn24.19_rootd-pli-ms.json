{	
"sn24.19:0.1":	"संयुत्त निकाय २४।१९ ",
"sn24.19:0.2":	"२। दुतियगमनवग्ग ",
"sn24.19:0.3":	"वातसुत्त ",
"sn24.19:1.1":	"सावत्थिनिदानं। ",
"sn24.19:1.2":	"“किस्मिं नु खो, भिक्खवे, सति, किं उपादाय, किं अभिनिविस्स एवं दिट्ठि उप्पज्जति: ",
"sn24.19:1.3":	"‘न वाता वायन्ति, न नज्जो सन्दन्ति, न गब्भिनियो विजायन्ति, न चन्दिमसूरिया उदेन्ति वा अपेन्ति वा, एसिकट्ठायिट्ठिता’”ति? ",
"sn24.19:1.4":	"“भगवंमूलका नो, भन्ते, धम्मा …पे… ",
"sn24.19:2.1":	"“रूपे खो, भिक्खवे, सति, रूपं उपादाय, रूपं अभिनिविस्स एवं दिट्ठि उप्पज्जति: ",
"sn24.19:2.2":	"‘न वाता वायन्ति …पे… एसिकट्ठायिट्ठिता’ति। ",
"sn24.19:2.3":	"वेदनाय सति …पे… ",
"sn24.19:2.4":	"सञ्ञाय सति …पे… ",
"sn24.19:2.5":	"सङ्खारेसु सति … ",
"sn24.19:2.6":	"विञ्ञाणे सति, विञ्ञाणं उपादाय, विञ्ञाणं अभिनिविस्स एवं दिट्ठि उप्पज्जति: ",
"sn24.19:2.7":	"‘न वाता वायन्ति …पे… एसिकट्ठायिट्ठिता’ति। ",
"sn24.19:3.1":	"तं किं मञ्ञथ, भिक्खवे, ",
"sn24.19:3.2":	"रूपं निच्चं वा अनिच्चं वा”ति? ",
"sn24.19:3.3":	"“अनिच्चं, भन्ते” …पे… विपरिणामधम्मं, ",
"sn24.19:3.4":	"अपि नु तं अनुपादाय एवं दिट्ठि उप्पज्जेय्य—",
"sn24.19:3.5":	"न वाता वायन्ति …पे… एसिकट्ठायिट्ठिता”ति? ",
"sn24.19:3.6":	"“नो हेतं, भन्ते”। ",
"sn24.19:3.7":	"“इति खो, भिक्खवे, दुक्खे सति, दुक्खं उपादाय, दुक्खं अभिनिविस्स एवं दिट्ठि उप्पज्जति: ",
"sn24.19:3.8":	"‘न वाता वायन्ति …पे… एसिकट्ठायिट्ठिता’”ति। ",
"sn24.19:3.9":	"“वेदना … ",
"sn24.19:3.10":	"सञ्ञा … ",
"sn24.19:3.11":	"सङ्खारा … ",
"sn24.19:3.12":	"विञ्ञाणं निच्चं वा अनिच्चं वा”ति? ",
"sn24.19:3.13":	"“अनिच्चं, भन्ते” …पे… विपरिणामधम्मं, ",
"sn24.19:3.14":	"अपि नु तं अनुपादाय एवं दिट्ठि उप्पज्जेय्य ",
"sn24.19:3.15":	"‘न वाता वायन्ति …पे… एसिकट्ठायिट्ठिता’”ति? ",
"sn24.19:3.16":	"“नो हेतं, भन्ते”। ",
"sn24.19:3.17":	"“इति खो, भिक्खवे, दुक्खे सति, दुक्खं उपादाय, दुक्खं अभिनिविस्स एवं दिट्ठि उप्पज्जेय्य: ",
"sn24.19:3.18":	"‘न वाता वायन्ति, न नज्जो सन्दन्ति, न गब्भिनियो विजायन्ति, न चन्दिमसूरिया उदेन्ति वा अपेन्ति वा, एसिकट्ठायिट्ठिता’”ति। ",
"sn24.19:3.19":	"पठमं। "
}	
