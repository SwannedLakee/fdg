{	
"sn56.36:0.1":	"संयुत्त निकाय ५६।३६ ",
"sn56.36:0.2":	"४। सीसपावनवग्ग ",
"sn56.36:0.3":	"पाणसुत्त ",
"sn56.36:1.1":	"“सेय्यथापि, भिक्खवे, पुरिसो यं इमस्मिं जम्बुदीपे तिणकट्ठसाखापलासं तच्छेत्वा एकज्झं संहरेय्य; ",
"sn56.36:1.2":	"एकज्झं संहरित्वा सूलं करेय्य। ",
"sn56.36:1.3":	"सूलं करित्वा ये महासमुद्दे महन्तका पाणा ते महन्तकेसु सूलेसु आवुनेय्य, ये महासमुद्दे मज्झिमका पाणा ते मज्झिमकेसु सूलेसु आवुनेय्य, ये महासमुद्दे सुखुमका पाणा ते सुखुमकेसु सूलेसु आवुनेय्य। ",
"sn56.36:1.4":	"अपरियादिन्ना च, भिक्खवे, महासमुद्दे ओळारिका पाणा अस्सु। ",
"sn56.36:2.1":	"अथ इमस्मिं जम्बुदीपे तिणकट्ठसाखापलासं परिक्खयं परियादानं गच्छेय्य। ",
"sn56.36:2.2":	"इतो बहुतरा खो, भिक्खवे, महासमुद्दे सुखुमका पाणा, ये न सुकरा सूलेसु आवुनितुं। ",
"sn56.36:2.3":	"तं किस्स हेतु? ",
"sn56.36:2.4":	"सुखुमत्ता, भिक्खवे, अत्तभावस्स। ",
"sn56.36:2.5":	"एवं महा खो, भिक्खवे, अपायो। ",
"sn56.36:2.6":	"एवं महन्तस्मा खो, भिक्खवे, अपायस्मा परिमुत्तो दिट्ठिसम्पन्नो पुग्गलो ‘इदं दुक्खन्’ति यथाभूतं पजानाति …पे… ‘अयं दुक्खनिरोधगामिनी पटिपदा’ति यथाभूतं पजानाति। ",
"sn56.36:3.1":	"तस्मातिह, भिक्खवे, ‘इदं दुक्खन्’ति योगो करणीयो …पे… ‘अयं दुक्खनिरोधगामिनी पटिपदा’ति योगो करणीयो”ति। ",
"sn56.36:3.2":	"छट्ठं। "
}	
