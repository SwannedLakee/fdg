{	
"sn21.12:0.1":	"संयुत्त निकाय २१।१२ ",
"sn21.12:0.2":	"१। भिक्खुवग्ग ",
"sn21.12:0.3":	"सहायकसुत्त ",
"sn21.12:1.1":	"सावत्थियं विहरति। ",
"sn21.12:1.2":	"अथ खो द्वे भिक्खू सहायका आयस्मतो महाकप्पिनस्स सद्धिविहारिनो येन भगवा तेनुपसङ्कमिंसु। ",
"sn21.12:1.3":	"अद्दसा खो भगवा ते भिक्खू दूरतोव आगच्छन्ते। ",
"sn21.12:1.4":	"दिस्वान भिक्खू आमन्तेसि: ",
"sn21.12:1.5":	"“पस्सथ नो तुम्हे, भिक्खवे, एते भिक्खू सहायके आगच्छन्ते कप्पिनस्स सद्धिविहारिनो”ति? ",
"sn21.12:1.6":	"“एवं, भन्ते”। ",
"sn21.12:1.7":	"“एते खो ते भिक्खू महिद्धिका महानुभावा। ",
"sn21.12:1.8":	"न च सा समापत्ति सुलभरूपा, या तेहि भिक्खूहि असमापन्नपुब्बा। ",
"sn21.12:1.9":	"यस्स चत्थाय कुलपुत्ता सम्मदेव अगारस्मा अनगारियं पब्बजन्ति तदनुत्तरं ब्रह्मचरियपरियोसानं दिट्ठेव धम्मे सयं अभिञ्ञा सच्छिकत्वा उपसम्पज्ज विहरन्ती”ति। ",
"sn21.12:2.1":	"इदमवोच भगवा। ",
"sn21.12:2.2":	"इदं वत्वान सुगतो अथापरं एतदवोच सत्था: ",
"sn21.12:3.1":	"“सहायावतिमे भिक्खू, ",
"sn21.12:3.2":	"चिररत्तं समेतिका; ",
"sn21.12:3.3":	"समेति नेसं सद्धम्मो, ",
"sn21.12:3.4":	"धम्मे बुद्धप्पवेदिते। ",
"sn21.12:4.1":	"सुविनीता कप्पिनेन, ",
"sn21.12:4.2":	"धम्मे अरियप्पवेदिते; ",
"sn21.12:4.3":	"धारेन्ति अन्तिमं देहं, ",
"sn21.12:4.4":	"जेत्वा मारं सवाहिनिन्”ति। ",
"sn21.12:4.5":	"द्वादसमं। ",
"sn21.12:4.6":	"भिक्खुवग्गो पठमो। ",
"sn21.12:5.0":	"तस्सुद्दानं ",
"sn21.12:5.1":	"कोलितो उपतिस्सो च, ",
"sn21.12:5.2":	"घटो चापि पवुच्चति; ",
"sn21.12:5.3":	"नवो सुजातो भद्दि च, ",
"sn21.12:5.4":	"विसाखो नन्दो तिस्सो च; ",
"sn21.12:5.5":	"थेरनामो च कप्पिनो, ",
"sn21.12:5.6":	"सहायेन च द्वादसाति। ",
"sn21.12:5.7":	"भिक्खुसंयुत्तं समत्तं। ",
"sn21.12:5.8":	"निदानवग्गो दुतियो। ",
"sn21.12:6.0":	"तस्सुद्दानं ",
"sn21.12:6.1":	"निदानाभिसमयधातु, ",
"sn21.12:6.2":	"अनमतग्गेन कस्सपं; ",
"sn21.12:6.3":	"सक्कारराहुललक्खणो, ",
"sn21.12:6.4":	"ओपम्मभिक्खुना वग्गो। ",
"sn21.12:6.5":	"दुतियो तेन पवुच्चतीति। ",
"sn21.12:6.6":	"निदानवग्गसंयुत्तपाळि निट्ठिता। "
}	
