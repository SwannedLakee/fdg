{	
"sn12.44:0.1":	"संयुत्त निकाय १२।४४ ",
"sn12.44:0.2":	"५। गहपतिवग्ग ",
"sn12.44:0.3":	"लोकसुत्त ",
"sn12.44:1.1":	"सावत्थियं विहरति। ",
"sn12.44:1.2":	"“लोकस्स, भिक्खवे, समुदयञ्च अत्थङ्गमञ्च देसेस्सामि। ",
"sn12.44:1.3":	"तं सुणाथ, साधुकं मनसि करोथ, भासिस्सामी”ति। ",
"sn12.44:1.4":	"“एवं, भन्ते”ति खो ते भिक्खू भगवतो पच्चस्सोसुं। ",
"sn12.44:1.5":	"भगवा एतदवोच: ",
"sn12.44:2.1":	"“कतमो च, भिक्खवे, लोकस्स समुदयो? ",
"sn12.44:2.2":	"चक्खुञ्च पटिच्च रूपे च उप्पज्जति चक्खुविञ्ञाणं। तिण्णं सङ्गति फस्सो। ",
"sn12.44:2.3":	"फस्सपच्चया वेदना; ",
"sn12.44:2.4":	"वेदनापच्चया तण्हा; ",
"sn12.44:2.5":	"तण्हापच्चया उपादानं; ",
"sn12.44:2.6":	"उपादानपच्चया भवो; ",
"sn12.44:2.7":	"भवपच्चया जाति; ",
"sn12.44:2.8":	"जातिपच्चया जरामरणं सोकपरिदेवदुक्खदोमनस्सुपायासा सम्भवन्ति। ",
"sn12.44:2.9":	"अयं खो, भिक्खवे, लोकस्स समुदयो। ",
"sn12.44:3.1":	"सोतञ्च पटिच्च सद्दे च …पे… ",
"sn12.44:3.2":	"घानञ्च पटिच्च गन्धे च … ",
"sn12.44:3.3":	"जिव्हञ्च पटिच्च रसे च … ",
"sn12.44:3.4":	"कायञ्च पटिच्च फोट्ठब्बे च … ",
"sn12.44:3.5":	"मनञ्च पटिच्च धम्मे च उप्पज्जति मनोविञ्ञाणं। तिण्णं सङ्गति फस्सो। ",
"sn12.44:3.6":	"फस्सपच्चया वेदना …पे… ",
"sn12.44:3.7":	"जातिपच्चया जरामरणं सोकपरिदेवदुक्खदोमनस्सुपायासा सम्भवन्ति। ",
"sn12.44:3.8":	"अयं खो, भिक्खवे, लोकस्स समुदयो। ",
"sn12.44:4.1":	"कतमो च, भिक्खवे, लोकस्स अत्थङ्गमो? ",
"sn12.44:4.2":	"चक्खुञ्च पटिच्च रूपे च उप्पज्जति चक्खुविञ्ञाणं। तिण्णं सङ्गति फस्सो। ",
"sn12.44:4.3":	"फस्सपच्चया वेदना; ",
"sn12.44:4.4":	"वेदनापच्चया तण्हा। ",
"sn12.44:4.5":	"तस्सायेव तण्हाय असेसविरागनिरोधा उपादाननिरोधो; ",
"sn12.44:4.6":	"उपादाननिरोधा भवनिरोधो …पे… ",
"sn12.44:4.7":	"एवमेतस्स केवलस्स दुक्खक्खन्धस्स निरोधो होति। ",
"sn12.44:4.8":	"अयं खो, भिक्खवे, लोकस्स अत्थङ्गमो। ",
"sn12.44:5.1":	"सोतञ्च पटिच्च सद्दे च …पे… ",
"sn12.44:5.2":	"घानञ्च पटिच्च गन्धे च … ",
"sn12.44:5.3":	"जिव्हञ्च पटिच्च रसे च … ",
"sn12.44:5.4":	"कायञ्च पटिच्च फोट्ठब्बे च … ",
"sn12.44:5.5":	"मनञ्च पटिच्च धम्मे च उप्पज्जति मनोविञ्ञाणं। तिण्णं सङ्गति फस्सो। ",
"sn12.44:5.6":	"फस्सपच्चया वेदना; ",
"sn12.44:5.7":	"वेदनापच्चया तण्हा। ",
"sn12.44:5.8":	"तस्सायेव तण्हाय असेसविरागनिरोधा उपादाननिरोधो; ",
"sn12.44:5.9":	"उपादाननिरोधा भवनिरोधो …पे… ",
"sn12.44:5.10":	"एवमेतस्स केवलस्स दुक्खक्खन्धस्स निरोधो होति। ",
"sn12.44:5.11":	"अयं खो, भिक्खवे, लोकस्स अत्थङ्गमो”ति। ",
"sn12.44:5.12":	"चतुत्थं। "
}	
