{	
"sn45.27:0.1":	"संयुत्त निकाय ४५।२७ ",
"sn45.27:0.2":	"३। मिच्छत्तवग्ग ",
"sn45.27:0.3":	"कुम्भसुत्त ",
"sn45.27:1.1":	"सावत्थिनिदानं। ",
"sn45.27:1.2":	"“सेय्यथापि, भिक्खवे, कुम्भो अनाधारो सुप्पवत्तियो होति, साधारो दुप्पवत्तियो होति; ",
"sn45.27:1.3":	"एवमेव खो, भिक्खवे, चित्तं अनाधारं सुप्पवत्तियं होति, साधारं दुप्पवत्तियं होति। ",
"sn45.27:1.4":	"को च, भिक्खवे, चित्तस्स आधारो? ",
"sn45.27:1.5":	"अयमेव अरियो अट्ठङ्गिको मग्गो, सेय्यथिदं—",
"sn45.27:1.6":	"सम्मादिट्ठि …पे… सम्मासमाधि। ",
"sn45.27:1.7":	"अयं चित्तस्स आधारो। ",
"sn45.27:1.8":	"सेय्यथापि, भिक्खवे, कुम्भो अनाधारो सुप्पवत्तियो होति, साधारो दुप्पवत्तियो होति; ",
"sn45.27:1.9":	"एवमेव खो, भिक्खवे, चित्तं अनाधारं सुप्पवत्तियं होति, साधारं दुप्पवत्तियं होती”ति। ",
"sn45.27:1.10":	"सत्तमं। "
}	
