{	
"sn15.19:0.1":	"संयुत्त निकाय १५।१९ ",
"sn15.19:0.2":	"२। दुतियवग्ग ",
"sn15.19:0.3":	"धीतुसुत्त ",
"sn15.19:1.1":	"सावत्थियं विहरति। ",
"sn15.19:1.2":	"“अनमतग्गोयं, भिक्खवे, संसारो। ",
"sn15.19:1.3":	"पुब्बा कोटि न पञ्ञायति अविज्जानीवरणानं सत्तानं तण्हासंयोजनानं सन्धावतं संसरतं। ",
"sn15.19:1.4":	"न सो, भिक्खवे, सत्तो सुलभरूपो यो न धीताभूतपुब्बो इमिना दीघेन अद्धुना। ",
"sn15.19:1.5":	"तं किस्स हेतु? ",
"sn15.19:1.6":	"अनमतग्गोयं, भिक्खवे, संसारो। ",
"sn15.19:1.7":	"पुब्बा कोटि न पञ्ञायति अविज्जानीवरणानं सत्तानं तण्हासंयोजनानं सन्धावतं संसरतं। ",
"sn15.19:1.8":	"एवं दीघरत्तं वो, भिक्खवे, दुक्खं पच्चनुभूतं तिब्बं पच्चनुभूतं ब्यसनं पच्चनुभूतं, कटसी वड्ढिता। ",
"sn15.19:1.9":	"यावञ्चिदं, भिक्खवे, अलमेव सब्बसङ्खारेसु निब्बिन्दितुं, अलं विरज्जितुं, अलं विमुच्चितुन्”ति। ",
"sn15.19:1.10":	"नवमं। "
}	
