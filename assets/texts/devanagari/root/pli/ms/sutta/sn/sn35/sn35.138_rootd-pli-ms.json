{	
"sn35.138:0.1":	"संयुत्त निकाय ३५।१३८ ",
"sn35.138:0.2":	"१४। देवदहवग्ग ",
"sn35.138:0.3":	"पठमनतुम्हाकसुत्त ",
"sn35.138:1.1":	"“यं, भिक्खवे, न तुम्हाकं तं पजहथ। ",
"sn35.138:1.2":	"तं वो पहीनं हिताय सुखाय भविस्सति। ",
"sn35.138:1.3":	"किञ्च, भिक्खवे, न तुम्हाकं? ",
"sn35.138:1.4":	"चक्खु, भिक्खवे, न तुम्हाकं; तं पजहथ। ",
"sn35.138:1.5":	"तं वो पहीनं हिताय सुखाय भविस्सति …पे… ",
"sn35.138:1.6":	"जिव्हा न तुम्हाकं; तं पजहथ। ",
"sn35.138:1.7":	"सा वो पहीना हिताय सुखाय भविस्सति …पे… ",
"sn35.138:1.8":	"मनो न तुम्हाकं; तं पजहथ। ",
"sn35.138:1.9":	"सो वो पहीनो हिताय सुखाय भविस्सति। ",
"sn35.138:1.10":	"सेय्यथापि, भिक्खवे, यं इमस्मिं जेतवने तिणकट्ठसाखापलासं तं जनो हरेय्य वा डहेय्य वा यथापच्चयं वा करेय्य, अपि नु तुम्हाकं एवमस्स: ",
"sn35.138:1.11":	"‘अम्हे जनो हरति वा डहति वा यथापच्चयं वा करोती’”ति? ",
"sn35.138:1.12":	"“नो हेतं, भन्ते”। ",
"sn35.138:1.13":	"“तं किस्स हेतु”? ",
"sn35.138:1.14":	"“न हि नो एतं, भन्ते, अत्ता वा अत्तनियं वा”ति। ",
"sn35.138:1.15":	"“एवमेव खो, भिक्खवे, चक्खु न तुम्हाकं; तं पजहथ। ",
"sn35.138:1.16":	"तं वो पहीनं हिताय सुखाय भविस्सति …पे… ",
"sn35.138:1.17":	"जिव्हा न तुम्हाकं; तं पजहथ। ",
"sn35.138:1.18":	"सा वो पहीना हिताय सुखाय भविस्सति …पे… ",
"sn35.138:1.19":	"मनो न तुम्हाकं; तं पजहथ। ",
"sn35.138:1.20":	"सो वो पहीनो हिताय सुखाय भविस्सती”ति। ",
"sn35.138:1.21":	"पञ्चमं। "
}	
