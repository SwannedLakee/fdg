{	
"sn12.3:0.1":	"संयुत्त निकाय १२।३ ",
"sn12.3:0.2":	"१। बुद्धवग्ग ",
"sn12.3:0.3":	"पटिपदासुत्त ",
"sn12.3:1.1":	"सावत्थियं विहरति …पे… ",
"sn12.3:1.2":	"“मिच्छापटिपदञ्च वो, भिक्खवे, देसेस्सामि सम्मापटिपदञ्च। ",
"sn12.3:1.3":	"तं सुणाथ, साधुकं मनसि करोथ, भासिस्सामी”ति। ",
"sn12.3:1.4":	"“एवं, भन्ते”ति खो ते भिक्खू भगवतो पच्चस्सोसुं। ",
"sn12.3:1.5":	"भगवा एतदवोच: ",
"sn12.3:2.1":	"“कतमा च, भिक्खवे, मिच्छापटिपदा? ",
"sn12.3:2.2":	"अविज्जापच्चया, भिक्खवे, सङ्खारा; ",
"sn12.3:2.3":	"सङ्खारपच्चया विञ्ञाणं …पे… ",
"sn12.3:2.4":	"एवमेतस्स केवलस्स दुक्खक्खन्धस्स समुदयो होति। ",
"sn12.3:2.5":	"अयं वुच्चति, भिक्खवे, मिच्छापटिपदा। ",
"sn12.3:3.1":	"कतमा च, भिक्खवे, सम्मापटिपदा? ",
"sn12.3:3.2":	"अविज्जाय त्वेव असेसविरागनिरोधा सङ्खारनिरोधो; ",
"sn12.3:3.3":	"सङ्खारनिरोधा विञ्ञाणनिरोधो …पे… ",
"sn12.3:3.4":	"एवमेतस्स केवलस्स दुक्खक्खन्धस्स निरोधो होति। ",
"sn12.3:3.5":	"अयं वुच्चति, भिक्खवे, सम्मापटिपदा”ति। ",
"sn12.3:3.6":	"ततियं। "
}	
