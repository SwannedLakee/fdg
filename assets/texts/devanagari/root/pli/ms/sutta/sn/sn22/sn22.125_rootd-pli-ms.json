{	
"sn22.125:0.1":	"संयुत्त निकाय २२।१२५ ",
"sn22.125:0.2":	"१२। धम्मकथिकवग्ग ",
"sn22.125:0.3":	"दुतियकप्पसुत्त ",
"sn22.125:1.1":	"सावत्थिनिदानं। ",
"sn22.125:1.2":	"एकमन्तं निसिन्नो खो आयस्मा कप्पो भगवन्तं एतदवोच: ",
"sn22.125:1.3":	"“कथं नु खो, भन्ते, जानतो कथं पस्सतो इमस्मिञ्च सविञ्ञाणके काये बहिद्धा च सब्बनिमित्तेसु अहङ्कारममङ्कारमानापगतं मानसं होति विधा समतिक्कन्तं सन्तं सुविमुत्तन्”ति? ",
"sn22.125:2.1":	"“यं किञ्चि, कप्प, रूपं अतीतानागतपच्चुप्पन्नं …पे… सब्बं रूपं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय दिस्वा अनुपादाविमुत्तो होति। ",
"sn22.125:2.2":	"या काचि वेदना … ",
"sn22.125:2.3":	"या काचि सञ्ञा … ",
"sn22.125:2.4":	"ये केचि सङ्खारा … ",
"sn22.125:2.5":	"यं किञ्चि विञ्ञाणं अतीतानागतपच्चुप्पन्नं अज्झत्तं वा बहिद्धा वा ओळारिकं वा सुखुमं वा हीनं वा पणीतं वा यं दूरे सन्तिके वा, सब्बं विञ्ञाणं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय दिस्वा अनुपादाविमुत्तो होति। ",
"sn22.125:2.6":	"एवं खो, कप्प, जानतो एवं पस्सतो इमस्मिञ्च सविञ्ञाणके काये बहिद्धा च सब्बनिमित्तेसु अहङ्कारममङ्कारमानापगतं मानसं होति विधा समतिक्कन्तं सन्तं सुविमुत्तन्”ति। ",
"sn22.125:2.7":	"तेरसमं। ",
"sn22.125:2.8":	"धम्मकथिकवग्गो दुतियो। ",
"sn22.125:3.0":	"तस्सुद्दानं ",
"sn22.125:3.1":	"अविज्जा विज्जा द्वे कथिका, ",
"sn22.125:3.2":	"बन्धना परिपुच्छिता दुवे; ",
"sn22.125:3.3":	"संयोजनं उपादानं, ",
"sn22.125:3.4":	"सीलं सुतवा द्वे च कप्पेनाति। "
}	
