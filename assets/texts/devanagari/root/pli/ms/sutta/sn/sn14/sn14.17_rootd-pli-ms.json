{	
"sn14.17:0.1":	"संयुत्त निकाय १४।१७ ",
"sn14.17:0.2":	"२। दुतियवग्ग ",
"sn14.17:0.3":	"अस्सद्धसंसन्दनसुत्त ",
"sn14.17:1.1":	"सावत्थियं विहरति। ",
"sn14.17:1.2":	"“धातुसोव, भिक्खवे, सत्ता संसन्दन्ति समेन्ति। ",
"sn14.17:1.3":	"अस्सद्धा अस्सद्धेहि सद्धिं संसन्दन्ति समेन्ति; ",
"sn14.17:1.4":	"अहिरिका अहिरिकेहि सद्धिं संसन्दन्ति समेन्ति; ",
"sn14.17:1.5":	"अनोत्तप्पिनो अनोत्तप्पीहि सद्धिं संसन्दन्ति समेन्ति; ",
"sn14.17:1.6":	"अप्पस्सुता अप्पस्सुतेहि सद्धिं संसन्दन्ति समेन्ति; ",
"sn14.17:1.7":	"कुसीता कुसीतेहि सद्धिं संसन्दन्ति समेन्ति; ",
"sn14.17:1.8":	"मुट्ठस्सतिनो मुट्ठस्सतीहि सद्धिं संसन्दन्ति समेन्ति; ",
"sn14.17:1.9":	"दुप्पञ्ञा दुप्पञ्ञेहि सद्धिं संसन्दन्ति समेन्ति। ",
"sn14.17:2.1":	"अतीतम्पि खो, भिक्खवे, अद्धानं धातुसोव सत्ता संसन्दिंसु समिंसु। ",
"sn14.17:2.2":	"अस्सद्धा अस्सद्धेहि सद्धिं संसन्दिंसु समिंसु; ",
"sn14.17:2.3":	"अहिरिका अहिरिकेहि सद्धिं संसन्दिंसु समिंसु; ",
"sn14.17:2.4":	"अनोत्तप्पिनो अनोत्तप्पीहि सद्धिं संसन्दिंसु समिंसु; ",
"sn14.17:2.5":	"अप्पस्सुता अप्पस्सुतेहि सद्धिं संसन्दिंसु समिंसु; ",
"sn14.17:2.6":	"कुसीता कुसीतेहि सद्धिं संसन्दिंसु समिंसु; ",
"sn14.17:2.7":	"मुट्ठस्सतिनो मुट्ठस्सतीहि सद्धिं संसन्दिंसु समिंसु; ",
"sn14.17:2.8":	"दुप्पञ्ञा दुप्पञ्ञेहि सद्धिं संसन्दिंसु समिंसु। ",
"sn14.17:3.1":	"अनागतम्पि खो, भिक्खवे, अद्धानं धातुसोव सत्ता संसन्दिस्सन्ति समेस्सन्ति। ",
"sn14.17:3.2":	"अस्सद्धा अस्सद्धेहि सद्धिं संसन्दिस्सन्ति समेस्सन्ति; ",
"sn14.17:3.3":	"अहिरिका अहिरिकेहि सद्धिं संसन्दिस्सन्ति समेस्सन्ति; ",
"sn14.17:3.4":	"अनोत्तप्पिनो अनोत्तप्पीहि सद्धिं …पे… ",
"sn14.17:3.5":	"अप्पस्सुता अप्पस्सुतेहि सद्धिं …पे… ",
"sn14.17:3.6":	"कुसीता कुसीतेहि सद्धिं …पे… ",
"sn14.17:3.7":	"मुट्ठस्सतिनो मुट्ठस्सतीहि सद्धिं …पे… ",
"sn14.17:3.8":	"दुप्पञ्ञा दुप्पञ्ञेहि सद्धिं संसन्दिस्सन्ति समेस्सन्ति। ",
"sn14.17:4.1":	"एतरहिपि खो, भिक्खवे, पच्चुप्पन्नं अद्धानं धातुसोव सत्ता संसन्दन्ति समेन्ति। ",
"sn14.17:4.2":	"अस्सद्धा अस्सद्धेहि सद्धिं संसन्दन्ति समेन्ति; ",
"sn14.17:4.3":	"अहिरिका अहिरिकेहि सद्धिं …पे… ",
"sn14.17:4.4":	"अनोत्तप्पिनो अनोत्तप्पीहि सद्धिं …पे… ",
"sn14.17:4.5":	"अप्पस्सुता अप्पस्सुतेहि सद्धिं …पे… ",
"sn14.17:4.6":	"कुसीता कुसीतेहि सद्धिं …पे… ",
"sn14.17:4.7":	"मुट्ठस्सतिनो मुट्ठस्सतीहि सद्धिं संसन्दन्ति समेन्ति; ",
"sn14.17:4.8":	"दुप्पञ्ञा दुप्पञ्ञेहि सद्धिं संसन्दन्ति समेन्ति। ",
"sn14.17:5.1":	"धातुसोव, भिक्खवे, सत्ता संसन्दन्ति समेन्ति। ",
"sn14.17:5.2":	"सद्धा सद्धेहि सद्धिं संसन्दन्ति समेन्ति; ",
"sn14.17:5.3":	"हिरिमना हिरिमनेहि सद्धिं संसन्दन्ति समेन्ति; ",
"sn14.17:5.4":	"ओत्तप्पिनो ओत्तप्पीहि सद्धिं संसन्दन्ति समेन्ति; ",
"sn14.17:5.5":	"बहुस्सुता बहुस्सुतेहि सद्धिं संसन्दन्ति समेन्ति; ",
"sn14.17:5.6":	"आरद्धवीरिया आरद्धवीरियेहि सद्धिं संसन्दन्ति समेन्ति; ",
"sn14.17:5.7":	"उपट्ठितस्सतिनो उपट्ठितस्सतीहि सद्धिं संसन्दन्ति समेन्ति; ",
"sn14.17:5.8":	"पञ्ञवन्तो पञ्ञवन्तेहि सद्धिं संसन्दन्ति समेन्ति। ",
"sn14.17:5.9":	"अतीतम्पि खो, भिक्खवे, अद्धानं …पे… ",
"sn14.17:5.10":	"अनागतम्पि खो, भिक्खवे …पे… ",
"sn14.17:5.11":	"एतरहिपि खो, भिक्खवे, पच्चुप्पन्नं अद्धानं धातुसोव सत्ता संसन्दन्ति समेन्ति। ",
"sn14.17:5.12":	"सद्धा सद्धेहि सद्धिं …पे… ",
"sn14.17:5.13":	"पञ्ञवन्तो पञ्ञवन्तेहि सद्धिं संसन्दन्ति समेन्ती”ति। ",
"sn14.17:5.14":	"सत्तमं। "
}	
