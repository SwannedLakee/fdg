{	
"sn22.5:0.1":	"संयुत्त निकाय २२।५ ",
"sn22.5:0.2":	"१। नकुलपितुवग्ग ",
"sn22.5:0.3":	"समाधिसुत्त ",
"sn22.5:1.1":	"एवं मे सुतं—",
"sn22.5:1.2":	"…पे… सावत्थियं … ",
"sn22.5:1.3":	"तत्र खो …पे… एतदवोच: ",
"sn22.5:1.4":	"“समाधिं, भिक्खवे, भावेथ; ",
"sn22.5:1.5":	"समाहितो, भिक्खवे, भिक्खु यथाभूतं पजानाति। ",
"sn22.5:1.6":	"किञ्च यथाभूतं पजानाति? ",
"sn22.5:1.7":	"रूपस्स समुदयञ्च अत्थङ्गमञ्च, वेदनाय समुदयञ्च अत्थङ्गमञ्च, सञ्ञाय समुदयञ्च अत्थङ्गमञ्च, सङ्खारानं समुदयञ्च अत्थङ्गमञ्च, विञ्ञाणस्स समुदयञ्च अत्थङ्गमञ्च। ",
"sn22.5:2.1":	"को च, भिक्खवे, रूपस्स समुदयो, को वेदनाय समुदयो, को सञ्ञाय समुदयो, को सङ्खारानं समुदयो, को विञ्ञाणस्स समुदयो? ",
"sn22.5:2.2":	"इध, भिक्खवे, भिक्खु अभिनन्दति अभिवदति अज्झोसाय तिट्ठति। ",
"sn22.5:3.1":	"किञ्च अभिनन्दति अभिवदति अज्झोसाय तिट्ठति? ",
"sn22.5:3.2":	"रूपं अभिनन्दति अभिवदति अज्झोसाय तिट्ठति। ",
"sn22.5:3.3":	"तस्स रूपं अभिनन्दतो अभिवदतो अज्झोसाय तिट्ठतो उप्पज्जति नन्दी। ",
"sn22.5:3.4":	"या रूपे नन्दी तदुपादानं। ",
"sn22.5:3.5":	"तस्सुपादानपच्चया भवो; ",
"sn22.5:3.6":	"भवपच्चया जाति; ",
"sn22.5:3.7":	"जातिपच्चया जरामरणं सोकपरिदेवदुक्खदोमनस्सुपायासा सम्भवन्ति। ",
"sn22.5:3.8":	"एवमेतस्स केवलस्स दुक्खक्खन्धस्स समुदयो होति। ",
"sn22.5:4.1":	"वेदनं अभिनन्दति …पे… ",
"sn22.5:4.2":	"सञ्ञं अभिनन्दति … ",
"sn22.5:4.3":	"सङ्खारे अभिनन्दति … ",
"sn22.5:4.4":	"विञ्ञाणं अभिनन्दति अभिवदति अज्झोसाय तिट्ठति। ",
"sn22.5:4.5":	"तस्स विञ्ञाणं अभिनन्दतो अभिवदतो अज्झोसाय तिट्ठतो उप्पज्जति नन्दी। ",
"sn22.5:4.6":	"या विञ्ञाणे नन्दी तदुपादानं। ",
"sn22.5:4.7":	"तस्सुपादानपच्चया भवो; ",
"sn22.5:4.8":	"भवपच्चया जाति; ",
"sn22.5:4.9":	"जातिपच्चया …पे… ",
"sn22.5:4.10":	"एवमेतस्स केवलस्स दुक्खक्खन्धस्स समुदयो होति। ",
"sn22.5:5.1":	"अयं, भिक्खवे, रूपस्स समुदयो; ",
"sn22.5:5.2":	"अयं वेदनाय समुदयो; ",
"sn22.5:5.3":	"अयं सञ्ञाय समुदयो; ",
"sn22.5:5.4":	"अयं सङ्खारानं समुदयो; ",
"sn22.5:5.5":	"अयं विञ्ञाणस्स समुदयो। ",
"sn22.5:6.1":	"को च, भिक्खवे, रूपस्स अत्थङ्गमो, को वेदनाय … ",
"sn22.5:6.2":	"को सञ्ञाय … ",
"sn22.5:6.3":	"को सङ्खारानं … ",
"sn22.5:6.4":	"को विञ्ञाणस्स अत्थङ्गमो? ",
"sn22.5:7.1":	"इध, भिक्खवे, नाभिनन्दति नाभिवदति नाज्झोसाय तिट्ठति। ",
"sn22.5:8.1":	"किञ्च नाभिनन्दति नाभिवदति नाज्झोसाय तिट्ठति? ",
"sn22.5:8.2":	"रूपं नाभिनन्दति नाभिवदति नाज्झोसाय तिट्ठति। ",
"sn22.5:8.3":	"तस्स रूपं अनभिनन्दतो अनभिवदतो अनज्झोसाय तिट्ठतो या रूपे नन्दी सा निरुज्झति। ",
"sn22.5:8.4":	"तस्स नन्दीनिरोधा उपादाननिरोधो; ",
"sn22.5:8.5":	"उपादाननिरोधा भवनिरोधो …पे… ",
"sn22.5:8.6":	"एवमेतस्स केवलस्स दुक्खक्खन्धस्स निरोधो होति। ",
"sn22.5:9.1":	"वेदनं नाभिनन्दति नाभिवदति नाज्झोसाय तिट्ठति। ",
"sn22.5:9.2":	"तस्स वेदनं अनभिनन्दतो अनभिवदतो अनज्झोसाय तिट्ठतो या वेदनाय नन्दी सा निरुज्झति। ",
"sn22.5:9.3":	"तस्स नन्दीनिरोधा उपादाननिरोधो; ",
"sn22.5:9.4":	"उपादाननिरोधा भवनिरोधो …पे… ",
"sn22.5:9.5":	"एवमेतस्स केवलस्स दुक्खक्खन्धस्स निरोधो होति। ",
"sn22.5:10.1":	"सञ्ञं नाभिनन्दति …पे… ",
"sn22.5:10.2":	"सङ्खारे नाभिनन्दति नाभिवदति नाज्झोसाय तिट्ठति। ",
"sn22.5:10.3":	"तस्स सङ्खारे अनभिनन्दतो अनभिवदतो अनज्झोसाय तिट्ठतो या सङ्खारेसु नन्दी सा निरुज्झति। ",
"sn22.5:10.4":	"तस्स नन्दीनिरोधा उपादाननिरोधो; ",
"sn22.5:10.5":	"उपादाननिरोधा भवनिरोधो …पे… ",
"sn22.5:10.6":	"एवमेतस्स केवलस्स दुक्खक्खन्धस्स निरोधो होति। ",
"sn22.5:11.1":	"विञ्ञाणं नाभिनन्दति नाभिवदति नाज्झोसाय तिट्ठति। ",
"sn22.5:11.2":	"तस्स विञ्ञाणं अनभिनन्दतो अनभिवदतो अनज्झोसाय तिट्ठतो या विञ्ञाणे नन्दी सा निरुज्झति। ",
"sn22.5:11.3":	"तस्स नन्दीनिरोधा उपादाननिरोधो …पे… ",
"sn22.5:11.4":	"एवमेतस्स केवलस्स दुक्खक्खन्धस्स निरोधो होति। ",
"sn22.5:12.1":	"अयं, भिक्खवे, रूपस्स अत्थङ्गमो, अयं वेदनाय अत्थङ्गमो, अयं सञ्ञाय अत्थङ्गमो, अयं सङ्खारानं अत्थङ्गमो, अयं विञ्ञाणस्स अत्थङ्गमो”ति। ",
"sn22.5:12.2":	"पञ्चमं। "
}	
