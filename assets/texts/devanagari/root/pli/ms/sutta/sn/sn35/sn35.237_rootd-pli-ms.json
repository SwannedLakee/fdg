{	
"sn35.237:0.1":	"संयुत्त निकाय ३५।२३७ ",
"sn35.237:0.2":	"१८। समुद्दवग्ग ",
"sn35.237:0.3":	"दुतियहत्थपादोपमसुत्त ",
"sn35.237:1.1":	"“हत्थेसु, भिक्खवे, सति आदाननिक्खेपनं होति; ",
"sn35.237:1.2":	"पादेसु सति अभिक्कमपटिक्कमो होति; ",
"sn35.237:1.3":	"पब्बेसु सति समिञ्जनपसारणं होति; ",
"sn35.237:1.4":	"कुच्छिस्मिं सति जिघच्छा पिपासा होति। ",
"sn35.237:1.5":	"एवमेव खो, भिक्खवे, चक्खुस्मिं सति चक्खुसम्फस्सपच्चया उप्पज्जति अज्झत्तं सुखं दुक्खं …पे… ",
"sn35.237:1.6":	"जिव्हाय सति …पे… ",
"sn35.237:1.7":	"मनस्मिं सति मनोसम्फस्सपच्चया उप्पज्जति अज्झत्तं सुखं दुक्खं …पे…। ",
"sn35.237:2.1":	"हत्थेसु, भिक्खवे, असति आदाननिक्खेपनं न होति; ",
"sn35.237:2.2":	"पादेसु असति अभिक्कमपटिक्कमो न होति; ",
"sn35.237:2.3":	"पब्बेसु असति समिञ्जनपसारणं न होति; ",
"sn35.237:2.4":	"कुच्छिस्मिं असति जिघच्छा पिपासा न होति। ",
"sn35.237:2.5":	"एवमेव खो, भिक्खवे, चक्खुस्मिं असति चक्खुसम्फस्सपच्चया नुप्पज्जति अज्झत्तं सुखं दुक्खं …पे… ",
"sn35.237:2.6":	"जिव्हाय असति जिव्हासम्फस्सपच्चया नुप्पज्जति …पे… ",
"sn35.237:2.7":	"मनस्मिं असति मनोसम्फस्सपच्चया नुप्पज्जति अज्झत्तं सुखं दुक्खन्”ति। ",
"sn35.237:2.8":	"दसमं। ",
"sn35.237:2.9":	"समुद्दवग्गो ततियो। ",
"sn35.237:3.0":	"तस्सुद्दानं ",
"sn35.237:3.1":	"द्वे समुद्दा बाळिसिको, ",
"sn35.237:3.2":	"खीररुक्खेन कोट्ठिको; ",
"sn35.237:3.3":	"कामभू उदायी चेव, ",
"sn35.237:3.4":	"आदित्तेन च अट्ठमं; ",
"sn35.237:3.5":	"हत्थपादूपमा द्वेति, ",
"sn35.237:3.6":	"वग्गो तेन पवुच्चतीति। "
}	
