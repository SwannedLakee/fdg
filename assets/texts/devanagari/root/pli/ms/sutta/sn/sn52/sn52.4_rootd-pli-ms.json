{	
"sn52.4:0.1":	"संयुत्त निकाय ५२।४ ",
"sn52.4:0.2":	"१। रहोगतवग्ग ",
"sn52.4:0.3":	"पठमकण्डकीसुत्त ",
"sn52.4:1.1":	"एकं समयं आयस्मा च अनुरुद्धो आयस्मा च सारिपुत्तो आयस्मा च महामोग्गल्लानो साकेते विहरन्ति कण्डकीवने। ",
"sn52.4:1.2":	"अथ खो आयस्मा च सारिपुत्तो आयस्मा च महामोग्गल्लानो सायन्हसमयं पटिसल्लाना वुट्ठिता येनायस्मा अनुरुद्धो तेनुपसङ्कमिंसु; उपसङ्कमित्वा आयस्मता अनुरुद्धेन सद्धिं सम्मोदिंसु। ",
"sn52.4:1.3":	"सम्मोदनीयं कथं सारणीयं वीतिसारेत्वा एकमन्तं निसीदिंसु। एकमन्तं निसिन्नो खो आयस्मा सारिपुत्तो आयस्मन्तं अनुरुद्धं एतदवोच: ",
"sn52.4:1.4":	"“सेखेनावुसो अनुरुद्ध, भिक्खुना कतमे धम्मा उपसम्पज्ज विहातब्बा”ति? ",
"sn52.4:2.1":	"“सेखेनावुसो सारिपुत्त, भिक्खुना चत्तारो सतिपट्ठाना उपसम्पज्ज विहातब्बा। ",
"sn52.4:2.2":	"कतमे चत्तारो? ",
"sn52.4:2.3":	"इधावुसो, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn52.4:2.4":	"वेदनासु …पे… ",
"sn52.4:2.5":	"चित्ते …पे… ",
"sn52.4:2.6":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं—",
"sn52.4:2.7":	"सेखेनावुसो सारिपुत्त, भिक्खुना इमे चत्तारो सतिपट्ठाना उपसम्पज्ज विहातब्बा”ति। ",
"sn52.4:2.8":	"चतुत्थं। "
}	
