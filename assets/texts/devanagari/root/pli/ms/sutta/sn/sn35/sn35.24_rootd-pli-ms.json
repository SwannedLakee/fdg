{	
"sn35.24:0.1":	"संयुत्त निकाय ३५।२४ ",
"sn35.24:0.2":	"३। सब्बवग्ग ",
"sn35.24:0.3":	"पहानसुत्त ",
"sn35.24:1.1":	"“सब्बप्पहानाय वो, भिक्खवे, धम्मं देसेस्सामि। ",
"sn35.24:1.2":	"तं सुणाथ। ",
"sn35.24:1.3":	"कतमो च, भिक्खवे, सब्बप्पहानाय धम्मो? ",
"sn35.24:1.4":	"चक्खुं, भिक्खवे, पहातब्बं, रूपा पहातब्बा, चक्खुविञ्ञाणं पहातब्बं, चक्खुसम्फस्सो पहातब्बो, यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि पहातब्बं …पे… ",
"sn35.24:1.5":	"
"sn35.24:1.6":	"जिव्हा पहातब्बा, रसा पहातब्बा, जिव्हाविञ्ञाणं पहातब्बं, जिव्हासम्फस्सो पहातब्बो, यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि पहातब्बं। ",
"sn35.24:1.7":	"कायो पहातब्बो … ",
"sn35.24:1.8":	"मनो पहातब्बो, धम्मा पहातब्बा, मनोविञ्ञाणं पहातब्बं, मनोसम्फस्सो पहातब्बो, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि पहातब्बं। ",
"sn35.24:1.9":	"अयं खो, भिक्खवे, सब्बप्पहानाय धम्मो”ति। ",
"sn35.24:1.10":	"दुतियं। "
}	
