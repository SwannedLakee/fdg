{	
"sn1.39:0.1":	"संयुत्त निकाय १।३९ ",
"sn1.39:0.2":	"४। सतुल्लपकायिकवग्ग ",
"sn1.39:0.3":	"पठमपज्जुन्नधीतुसुत्त ",
"sn1.39:1.1":	"एवं मे सुतं—",
"sn1.39:1.2":	"एकं समयं भगवा वेसालियं विहरति महावने कूटागारसालायं। ",
"sn1.39:1.3":	"अथ खो कोकनदा पज्जुन्नस्स धीता अभिक्कन्ताय रत्तिया अभिक्कन्तवण्णा केवलकप्पं महावनं ओभासेत्वा येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। ",
"sn1.39:1.4":	"एकमन्तं ठिता खो सा देवता कोकनदा पज्जुन्नस्स धीता भगवतो सन्तिके इमा गाथायो अभासि: ",
"sn1.39:2.1":	"“वेसालियं वने विहरन्तं, ",
"sn1.39:2.2":	"अग्गं सत्तस्स सम्बुद्धं; ",
"sn1.39:2.3":	"कोकनदाहमस्मि अभिवन्दे, ",
"sn1.39:2.4":	"कोकनदा पज्जुन्नस्स धीता। ",
"sn1.39:3.1":	"सुतमेव पुरे आसि, ",
"sn1.39:3.2":	"धम्मो चक्खुमतानुबुद्धो; ",
"sn1.39:3.3":	"साहं दानि सक्खि जानामि, ",
"sn1.39:3.4":	"मुनिनो देसयतो सुगतस्स। ",
"sn1.39:4.1":	"ये केचि अरियं धम्मं, ",
"sn1.39:4.2":	"विगरहन्ता चरन्ति दुम्मेधा; ",
"sn1.39:4.3":	"उपेन्ति रोरुवं घोरं, ",
"sn1.39:4.4":	"चिररत्तं दुक्खं अनुभवन्ति। ",
"sn1.39:5.1":	"ये च खो अरिये धम्मे, ",
"sn1.39:5.2":	"खन्तिया उपसमेन उपेता; ",
"sn1.39:5.3":	"पहाय मानुसं देहं, ",
"sn1.39:5.4":	"देवकायं परिपूरेस्सन्ती”ति। "
}	
