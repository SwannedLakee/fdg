{	
"sn36.8:0.1":	"संयुत्त निकाय ३६।८ ",
"sn36.8:0.2":	"१। सगाथावग्ग ",
"sn36.8:0.3":	"दुतियगेलञ्ञसुत्त ",
"sn36.8:1.1":	"एकं समयं भगवा वेसालियं विहरति महावने कूटागारसालायं। ",
"sn36.8:1.2":	"अथ खो भगवा सायन्हसमयं पटिसल्लाना वुट्ठितो येन गिलानसाला तेनुपसङ्कमि; उपसङ्कमित्वा पञ्ञत्ते आसने निसीदि। ",
"sn36.8:1.3":	"निसज्ज खो भगवा भिक्खू आमन्तेसि: ",
"sn36.8:2.1":	"“सतो, भिक्खवे, भिक्खु सम्पजानो कालं आगमेय्य। ",
"sn36.8:2.2":	"अयं वो अम्हाकं अनुसासनी। ",
"sn36.8:3.1":	"कथञ्च, भिक्खवे, भिक्खु सतो होति? ",
"sn36.8:3.2":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn36.8:3.3":	"वेदनासु वेदनानुपस्सी विहरति … ",
"sn36.8:3.4":	"चित्ते चित्तानुपस्सी विहरति … ",
"sn36.8:3.5":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn36.8:3.6":	"एवं खो, भिक्खवे, भिक्खु सतो होति। ",
"sn36.8:4.1":	"कथञ्च, भिक्खवे, भिक्खु सम्पजानो होति? ",
"sn36.8:4.2":	"इध, भिक्खवे, भिक्खु अभिक्कन्ते पटिक्कन्ते सम्पजानकारी होति …पे… भासिते तुण्हीभावे सम्पजानकारी होति। ",
"sn36.8:4.3":	"एवं खो, भिक्खवे, भिक्खु सम्पजानो होति। ",
"sn36.8:4.4":	"सतो, भिक्खवे, भिक्खु सम्पजानो कालं आगमेय्य। ",
"sn36.8:4.5":	"अयं वो अम्हाकं अनुसासनी। ",
"sn36.8:5.1":	"तस्स चे, भिक्खवे, भिक्खुनो एवं सतस्स सम्पजानस्स अप्पमत्तस्स आतापिनो पहितत्तस्स विहरतो उप्पज्जति सुखा वेदना। ",
"sn36.8:5.2":	"सो एवं पजानाति: ",
"sn36.8:5.3":	"‘उप्पन्ना खो म्यायं सुखा वेदना; ",
"sn36.8:5.4":	"सा च खो पटिच्च, नो अप्पटिच्च। ",
"sn36.8:5.5":	"किं पटिच्च? ",
"sn36.8:5.6":	"इममेव फस्सं पटिच्च। ",
"sn36.8:5.7":	"अयं खो पन फस्सो अनिच्चो सङ्खतो पटिच्चसमुप्पन्नो। ",
"sn36.8:5.8":	"अनिच्चं खो पन सङ्खतं पटिच्चसमुप्पन्नं फस्सं पटिच्च उप्पन्ना सुखा वेदना कुतो निच्चा भविस्सती’ति। ",
"sn36.8:5.9":	"सो फस्से च सुखाय च वेदनाय अनिच्चानुपस्सी विहरति, वयानुपस्सी विहरति, विरागानुपस्सी विहरति, निरोधानुपस्सी विहरति, पटिनिस्सग्गानुपस्सी विहरति। ",
"sn36.8:5.10":	"तस्स फस्से च सुखाय च वेदनाय अनिच्चानुपस्सिनो विहरतो, वयानुपस्सिनो विहरतो, विरागानुपस्सिनो विहरतो, निरोधानुपस्सिनो विहरतो, पटिनिस्सग्गानुपस्सिनो विहरतो यो फस्से च सुखाय च वेदनाय रागानुसयो, सो पहीयति। ",
"sn36.8:6.1":	"तस्स चे, भिक्खवे, भिक्खुनो एवं सतस्स …पे… ",
"sn36.8:6.2":	"विहरतो उप्पज्जति दुक्खा वेदना …पे… ",
"sn36.8:6.3":	"उप्पज्जति अदुक्खमसुखा वेदना। ",
"sn36.8:6.4":	"सो एवं पजानाति: ",
"sn36.8:6.5":	"‘उप्पन्ना खो म्यायं अदुक्खमसुखा वेदना; ",
"sn36.8:6.6":	"सा च खो पटिच्च, नो अप्पटिच्च। ",
"sn36.8:6.7":	"किं पटिच्च? ",
"sn36.8:6.8":	"इममेव फस्सं पटिच्च। ",
"sn36.8:6.9":	"(यथा पुरिमसुत्ते, तथा वित्थारेतब्बो।) ",
"sn36.8:6.10":	"कायस्स भेदा उद्धं जीवितपरियादाना इधेव सब्बवेदयितानि अनभिनन्दितानि सीतीभविस्सन्ती’ति पजानाति। ",
"sn36.8:7.1":	"सेय्यथापि, भिक्खवे, तेलञ्च पटिच्च वट्टिञ्च पटिच्च तेलप्पदीपो झायेय्य, ",
"sn36.8:7.2":	"तस्सेव तेलस्स च वट्टिया च परियादाना अनाहारो निब्बायेय्य; ",
"sn36.8:7.3":	"एवमेव खो, भिक्खवे, भिक्खु कायपरियन्तिकं वेदनं वेदयमानो ‘कायपरियन्तिकं वेदनं वेदयामी’ति पजानाति। जीवितपरियन्तिकं वेदनं वेदयमानो ‘जीवितपरियन्तिकं वेदनं वेदयामी’ति पजानाति। ",
"sn36.8:7.4":	"‘कायस्स भेदा उद्धं जीवितपरियादाना इधेव सब्बवेदयितानि अनभिनन्दितानि सीतीभविस्सन्ती’ति पजानाती”ति। ",
"sn36.8:7.5":	"अट्ठमं। "
}	
