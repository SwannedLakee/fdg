{	
"sn49.1-12:0.1":	"संयुत्त निकाय ४९।१–१२ ",
"sn49.1-12:0.2":	"१। गङ्गापेय्यालवग्ग ",
"sn49.1-12:0.3":	"पाचीनादिसुत्त ",
"sn49.1-12:1.1":	"सावत्थिनिदानं। ",
"sn49.1-12:1.2":	"तत्र खो भगवा एतदवोच: ",
"sn49.1-12:1.3":	"“चत्तारोमे, भिक्खवे, सम्मप्पधाना। ",
"sn49.1-12:1.4":	"कतमे चत्तारो? ",
"sn49.1-12:1.5":	"इध, भिक्खवे, भिक्खु अनुप्पन्नानं पापकानं अकुसलानं धम्मानं अनुप्पादाय छन्दं जनेति वायमति वीरियं आरभति चित्तं पग्गण्हाति पदहति। ",
"sn49.1-12:1.6":	"उप्पन्नानं पापकानं अकुसलानं धम्मानं पहानाय छन्दं जनेति वायमति वीरियं आरभति चित्तं पग्गण्हाति पदहति। ",
"sn49.1-12:1.7":	"अनुप्पन्नानं कुसलानं धम्मानं उप्पादाय छन्दं जनेति वायमति वीरियं आरभति चित्तं पग्गण्हाति पदहति। ",
"sn49.1-12:1.8":	"उप्पन्नानं कुसलानं धम्मानं ठितिया असम्मोसाय भिय्योभावाय वेपुल्लाय भावनाय पारिपूरिया छन्दं जनेति वायमति वीरियं आरभति चित्तं पग्गण्हाति पदहति। ",
"sn49.1-12:1.9":	"इमे खो, भिक्खवे, चत्तारो सम्मप्पधानाति। ",
"sn49.1-12:2.1":	"सेय्यथापि, भिक्खवे, गङ्गा नदी पाचीननिन्ना पाचीनपोणा पाचीनपब्भारा; ",
"sn49.1-12:2.2":	"एवमेव खो, भिक्खवे, भिक्खु चत्तारो सम्मप्पधाने भावेन्तो चत्तारो सम्मप्पधाने बहुलीकरोन्तो निब्बाननिन्नो होति निब्बानपोणो निब्बानपब्भारो। ",
"sn49.1-12:2.3":	"कथञ्च, भिक्खवे, भिक्खु चत्तारो सम्मप्पधाने भावेन्तो चत्तारो सम्मप्पधाने बहुलीकरोन्तो निब्बाननिन्नो होति निब्बानपोणो निब्बानपब्भारो? ",
"sn49.1-12:2.4":	"इध, भिक्खवे, भिक्खु अनुप्पन्नानं पापकानं अकुसलानं धम्मानं अनुप्पादाय छन्दं जनेति वायमति वीरियं आरभति चित्तं पग्गण्हाति पदहति। ",
"sn49.1-12:2.5":	"उप्पन्नानं पापकानं अकुसलानं धम्मानं पहानाय छन्दं जनेति वायमति वीरियं आरभति चित्तं पग्गण्हाति पदहति। ",
"sn49.1-12:2.6":	"अनुप्पन्नानं कुसलानं धम्मानं उप्पादाय छन्दं जनेति वायमति वीरियं आरभति चित्तं पग्गण्हाति पदहति। ",
"sn49.1-12:2.7":	"उप्पन्नानं कुसलानं धम्मानं ठितिया असम्मोसाय भिय्योभावाय वेपुल्लाय भावनाय पारिपूरिया छन्दं जनेति वायमति वीरियं आरभति चित्तं पग्गण्हाति पदहति। ",
"sn49.1-12:2.8":	"एवं खो, भिक्खवे, भिक्खु चत्तारो सम्मप्पधाने भावेन्तो चत्तारो सम्मप्पधाने बहुलीकरोन्तो निब्बाननिन्नो होति निब्बानपोणो निब्बानपब्भारो”ति। ",
"sn49.1-12:2.9":	"द्वादसमं। ",
"sn49.1-12:2.10":	"गङ्गापेय्यालवग्गो पठमो। ",
"sn49.1-12:3.1":	"(सम्मप्पधानसंयुत्तस्स गङ्गापेय्याली सम्मप्पधानवसेन वित्थारेतब्बा।) ",
"sn49.1-12:4.0":	"तस्सुद्दानं ",
"sn49.1-12:4.1":	"छ पाचीनतो निन्ना, ",
"sn49.1-12:4.2":	"छ निन्ना च समुद्दतो; ",
"sn49.1-12:4.3":	"द्वेते छ द्वादस होन्ति, ",
"sn49.1-12:4.4":	"वग्गो तेन पवुच्चतीति। "
}	
