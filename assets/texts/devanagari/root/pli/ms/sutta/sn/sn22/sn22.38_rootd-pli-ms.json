{	
"sn22.38:0.1":	"संयुत्त निकाय २२।३८ ",
"sn22.38:0.2":	"४। नतुम्हाकवग्ग ",
"sn22.38:0.3":	"दुतियआनन्दसुत्त ",
"sn22.38:1.1":	"सावत्थिनिदानं। ",
"sn22.38:1.2":	"एकमन्तं निसिन्नं खो आयस्मन्तं आनन्दं भगवा एतदवोच: ",
"sn22.38:2.1":	"“सचे तं, आनन्द, एवं पुच्छेय्युं: ",
"sn22.38:2.2":	"‘कतमेसं, आवुसो आनन्द, धम्मानं उप्पादो पञ्ञायित्थ, वयो पञ्ञायित्थ, ठितस्स अञ्ञथत्तं पञ्ञायित्थ? ",
"sn22.38:2.3":	"कतमेसं धम्मानं उप्पादो पञ्ञायिस्सति, वयो पञ्ञायिस्सति, ठितस्स अञ्ञथत्तं पञ्ञायिस्सति? ",
"sn22.38:2.4":	"कतमेसं धम्मानं उप्पादो पञ्ञायति, वयो पञ्ञायति, ठितस्स अञ्ञथत्तं पञ्ञायती’ति? ",
"sn22.38:2.5":	"एवं पुट्ठो त्वं, आनन्द, किन्ति ब्याकरेय्यासी”ति? ",
"sn22.38:2.6":	"“सचे मं, भन्ते, एवं पुच्छेय्युं: ",
"sn22.38:2.7":	"‘कतमेसं, आवुसो आनन्द, धम्मानं उप्पादो पञ्ञायित्थ, वयो पञ्ञायित्थ, ठितस्स अञ्ञथत्तं पञ्ञायित्थ? ",
"sn22.38:2.8":	"कतमेसं धम्मानं उप्पादो पञ्ञायिस्सति, वयो पञ्ञायिस्सति, ठितस्स अञ्ञथत्तं पञ्ञायिस्सति? ",
"sn22.38:2.9":	"कतमेसं धम्मानं उप्पादो पञ्ञायति, वयो पञ्ञायति, ठितस्स अञ्ञथत्तं पञ्ञायती’ति? ",
"sn22.38:2.10":	"एवं पुट्ठोहं, भन्ते, एवं ब्याकरेय्यं: ",
"sn22.38:2.11":	"‘यं खो, आवुसो, रूपं अतीतं निरुद्धं विपरिणतं; ",
"sn22.38:2.12":	"तस्स उप्पादो पञ्ञायित्थ, वयो पञ्ञायित्थ, ठितस्स अञ्ञथत्तं पञ्ञायित्थ। ",
"sn22.38:2.13":	"या वेदना अतीता निरुद्धा विपरिणता; ",
"sn22.38:2.14":	"तस्सा उप्पादो पञ्ञायित्थ, वयो पञ्ञायित्थ, ठिताय अञ्ञथत्तं पञ्ञायित्थ। ",
"sn22.38:2.15":	"या सञ्ञा … ",
"sn22.38:2.16":	"ये सङ्खारा अतीता निरुद्धा विपरिणता; ",
"sn22.38:2.17":	"तेसं उप्पादो पञ्ञायित्थ, वयो पञ्ञायित्थ, ठितस्स अञ्ञथत्तं पञ्ञायित्थ। ",
"sn22.38:2.18":	"यं विञ्ञाणं अतीतं निरुद्धं विपरिणतं; ",
"sn22.38:2.19":	"तस्स उप्पादो पञ्ञायित्थ, वयो पञ्ञायित्थ, ठितस्स अञ्ञथत्तं पञ्ञायित्थ। ",
"sn22.38:2.20":	"इमेसं खो, आवुसो, धम्मानं उप्पादो पञ्ञायित्थ, वयो पञ्ञायित्थ, ठितस्स अञ्ञथत्तं पञ्ञायित्थ। ",
"sn22.38:3.1":	"यं खो, आवुसो, रूपं अजातं अपातुभूतं; ",
"sn22.38:3.2":	"तस्स उप्पादो पञ्ञायिस्सति, वयो पञ्ञायिस्सति, ठितस्स अञ्ञथत्तं पञ्ञायिस्सति। ",
"sn22.38:3.3":	"या वेदना अजाता अपातुभूता; ",
"sn22.38:3.4":	"तस्सा उप्पादो पञ्ञायिस्सति, वयो पञ्ञायिस्सति, ठिताय अञ्ञथत्तं पञ्ञायिस्सति। ",
"sn22.38:3.5":	"या सञ्ञा …पे… ",
"sn22.38:3.6":	"ये सङ्खारा अजाता अपातुभूता; ",
"sn22.38:3.7":	"तेसं उप्पादो पञ्ञायिस्सति, वयो पञ्ञायिस्सति, ठितस्स अञ्ञथत्तं पञ्ञायिस्सति। ",
"sn22.38:3.8":	"यं विञ्ञाणं अजातं अपातुभूतं; ",
"sn22.38:3.9":	"तस्स उप्पादो पञ्ञायिस्सति, वयो पञ्ञायिस्सति, ठितस्स अञ्ञथत्तं पञ्ञायिस्सति। ",
"sn22.38:3.10":	"इमेसं खो, आवुसो, धम्मानं उप्पादो पञ्ञायिस्सति, वयो पञ्ञायिस्सति, ठितस्स अञ्ञथत्तं पञ्ञायिस्सति। ",
"sn22.38:4.1":	"यं खो, आवुसो, रूपं जातं पातुभूतं; ",
"sn22.38:4.2":	"तस्स उप्पादो पञ्ञायति, वयो पञ्ञायति, ठितस्स अञ्ञथत्तं पञ्ञायति। ",
"sn22.38:4.3":	"या वेदना जाता पातुभूता …पे… ",
"sn22.38:4.4":	"या सञ्ञा … ",
"sn22.38:4.5":	"ये सङ्खारा जाता पातुभूता; ",
"sn22.38:4.6":	"तेसं उप्पादो पञ्ञायति, वयो पञ्ञायति, ठितस्स अञ्ञथत्तं पञ्ञायति। ",
"sn22.38:4.7":	"यं विञ्ञाणं जातं पातुभूतं तस्स उप्पादो पञ्ञायति, वयो पञ्ञायति, ठितस्स अञ्ञथत्तं पञ्ञायति। ",
"sn22.38:4.8":	"इमेसं खो, आवुसो, धम्मानं उप्पादो पञ्ञायति, वयो पञ्ञायति, ठितस्स अञ्ञथत्तं पञ्ञायती’ति। ",
"sn22.38:4.9":	"एवं पुट्ठोहं, भन्ते, एवं ब्याकरेय्यन्”ति। ",
"sn22.38:5.1":	"“साधु साधु, आनन्द। ",
"sn22.38:5.2":	"यं खो, आनन्द, रूपं अतीतं निरुद्धं विपरिणतं; ",
"sn22.38:5.3":	"तस्स उप्पादो पञ्ञायित्थ, वयो पञ्ञायित्थ, ठितस्स अञ्ञथत्तं पञ्ञायित्थ। ",
"sn22.38:5.4":	"या वेदना … ",
"sn22.38:5.5":	"या सञ्ञा … ",
"sn22.38:5.6":	"ये सङ्खारा … ",
"sn22.38:5.7":	"यं विञ्ञाणं अतीतं निरुद्धं विपरिणतं; ",
"sn22.38:5.8":	"तस्स उप्पादो पञ्ञायित्थ, वयो पञ्ञायित्थ, ठितस्स अञ्ञथत्तं पञ्ञायित्थ। ",
"sn22.38:5.9":	"इमेसं खो, आनन्द, धम्मानं उप्पादो पञ्ञायित्थ, वयो पञ्ञायित्थ, ठितस्स अञ्ञथत्तं पञ्ञायित्थ। ",
"sn22.38:6.1":	"यं खो, आनन्द, रूपं अजातं अपातुभूतं; ",
"sn22.38:6.2":	"तस्स उप्पादो पञ्ञायिस्सति, वयो पञ्ञायिस्सति, ठितस्स अञ्ञथत्तं पञ्ञायिस्सति। ",
"sn22.38:6.3":	"या वेदना … ",
"sn22.38:6.4":	"या सञ्ञा … ",
"sn22.38:6.5":	"ये सङ्खारा … ",
"sn22.38:6.6":	"यं विञ्ञाणं अजातं अपातुभूतं; ",
"sn22.38:6.7":	"तस्स उप्पादो पञ्ञायिस्सति, वयो पञ्ञायिस्सति, ठितस्स अञ्ञथत्तं पञ्ञायिस्सति। ",
"sn22.38:6.8":	"इमेसं खो, आनन्द, धम्मानं उप्पादो पञ्ञायिस्सति, वयो पञ्ञायिस्सति, ठितस्स अञ्ञथत्तं पञ्ञायिस्सति। ",
"sn22.38:7.1":	"यं खो, आनन्द, रूपं जातं पातुभूतं; ",
"sn22.38:7.2":	"तस्स उप्पादो पञ्ञायति, वयो पञ्ञायति, ठितस्स अञ्ञथत्तं पञ्ञायति। ",
"sn22.38:7.3":	"या वेदना जाता पातुभूता … ",
"sn22.38:7.4":	"या सञ्ञा … ",
"sn22.38:7.5":	"ये सङ्खारा … ",
"sn22.38:7.6":	"यं विञ्ञाणं जातं पातुभूतं; ",
"sn22.38:7.7":	"तस्स उप्पादो पञ्ञायति, वयो पञ्ञायति, ठितस्स अञ्ञथत्तं पञ्ञायति। ",
"sn22.38:7.8":	"इमेसं खो, आनन्द, धम्मानं उप्पादो पञ्ञायति, वयो पञ्ञायति, ठितस्स अञ्ञथत्तं पञ्ञायतीति। ",
"sn22.38:7.9":	"एवं पुट्ठो त्वं, आनन्द, एवं ब्याकरेय्यासी”ति। ",
"sn22.38:7.10":	"छट्ठं। "
}	
