{	
"sn38.11:0.1":	"संयुत्त निकाय ३८।११ ",
"sn38.11:0.2":	"१। जम्बुखादकवग्ग ",
"sn38.11:0.3":	"ओघपञ्हासुत्त ",
"sn38.11:1.1":	"“‘ओघो, ओघो’ति, आवुसो सारिपुत्त, वुच्चति। ",
"sn38.11:1.2":	"कतमो नु खो, आवुसो, ओघो”ति? ",
"sn38.11:1.3":	"“चत्तारोमे, आवुसो, ओघा। ",
"sn38.11:1.4":	"कामोघो, भवोघो, दिट्ठोघो, अविज्जोघो—",
"sn38.11:1.5":	"इमे खो, आवुसो, चत्तारो ओघा”ति। ",
"sn38.11:1.6":	"“अत्थि पनावुसो, मग्गो अत्थि पटिपदा, एतेसं ओघानं पहानाया”ति? ",
"sn38.11:1.7":	"“अत्थि खो, आवुसो, मग्गो अत्थि पटिपदा, एतेसं ओघानं पहानाया”ति। ",
"sn38.11:1.8":	"“कतमो पनावुसो, मग्गो कतमा पटिपदा, एतेसं ओघानं पहानाया”ति? ",
"sn38.11:1.9":	"“अयमेव खो, आवुसो, अरियो अट्ठङ्गिको मग्गो, एतेसं ओघानं पहानाय, सेय्यथिदं—",
"sn38.11:1.10":	"सम्मादिट्ठि …पे… सम्मासमाधि। ",
"sn38.11:1.11":	"अयं खो, आवुसो, मग्गो अयं पटिपदा, एतेसं ओघानं पहानाया”ति। ",
"sn38.11:1.12":	"“भद्दको, आवुसो, मग्गो भद्दिका पटिपदा, एतेसं ओघानं पहानाय। ",
"sn38.11:1.13":	"अलञ्च पनावुसो सारिपुत्त, अप्पमादाया”ति। ",
"sn38.11:1.14":	"एकादसमं। "
}	
