{	
"sn35.118:0.1":	"संयुत्त निकाय ३५।११८ ",
"sn35.118:0.2":	"१२। लोककामगुणवग्ग ",
"sn35.118:0.3":	"सक्कपञ्हसुत्त ",
"sn35.118:1.1":	"एकं समयं भगवा राजगहे विहरति गिज्झकूटे पब्बते। ",
"sn35.118:1.2":	"अथ खो सक्को देवानमिन्दो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। एकमन्तं ठितो खो सक्को देवानमिन्दो भगवन्तं एतदवोच: ",
"sn35.118:1.3":	"“को नु खो, भन्ते, हेतु, को पच्चयो येन म्’इधेकच्चे सत्ता दिट्ठेव धम्मे नो परिनिब्बायन्ति? ",
"sn35.118:1.4":	"को पन, भन्ते, हेतु, को पच्चयो येन म्’इधेकच्चे सत्ता दिट्ठेव धम्मे परिनिब्बायन्ती”ति? ",
"sn35.118:2.1":	"“सन्ति खो, देवानमिन्द, चक्खुविञ्ञेय्या रूपा, इट्ठा कन्ता मनापा पियरूपा कामूपसंहिता रजनीया। ",
"sn35.118:2.2":	"तञ्चे भिक्खु अभिनन्दति अभिवदति अज्झोसाय तिट्ठति। ",
"sn35.118:2.3":	"तस्स तं अभिनन्दतो अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। ",
"sn35.118:2.4":	"सौपादानो, देवानमिन्द, भिक्खु नो परिनिब्बायति …पे…। ",
"sn35.118:3.1":	"सन्ति खो, देवानमिन्द, जिव्हाविञ्ञेय्या रसा …पे… ",
"sn35.118:3.2":	"सन्ति खो, देवानमिन्द, मनोविञ्ञेय्या धम्मा, इट्ठा कन्ता मनापा पियरूपा कामूपसंहिता रजनीया। ",
"sn35.118:3.3":	"तञ्चे भिक्खु अभिनन्दति अभिवदति अज्झोसाय तिट्ठति। ",
"sn35.118:3.4":	"तस्स तं अभिनन्दतो अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। ",
"sn35.118:3.5":	"सौपादानो, देवानमिन्द, भिक्खु नो परिनिब्बायति। ",
"sn35.118:3.6":	"अयं खो, देवानमिन्द, हेतु, अयं पच्चयो येन म्’इधेकच्चे सत्ता दिट्ठेव धम्मे नो परिनिब्बायन्ति। ",
"sn35.118:4.1":	"सन्ति च खो, देवानमिन्द, चक्खुविञ्ञेय्या रूपा, इट्ठा कन्ता मनापा पियरूपा कामूपसंहिता रजनीया। ",
"sn35.118:4.2":	"तञ्चे भिक्खु नाभिनन्दति नाभिवदति नाज्झोसाय तिट्ठति। ",
"sn35.118:4.3":	"तस्स तं अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति, न तदुपादानं। ",
"sn35.118:4.4":	"अनुपादानो, देवानमिन्द, भिक्खु परिनिब्बायति …पे…। ",
"sn35.118:5.1":	"सन्ति खो, देवानमिन्द, जिव्हाविञ्ञेय्या रसा …पे… ",
"sn35.118:5.2":	"सन्ति खो, देवानमिन्द, मनोविञ्ञेय्या धम्मा इट्ठा कन्ता मनापा पियरूपा कामूपसंहिता रजनीया। ",
"sn35.118:5.3":	"तञ्चे भिक्खु नाभिनन्दति नाभिवदति नाज्झोसाय तिट्ठति। ",
"sn35.118:5.4":	"तस्स तं अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न तदुपादानं। ",
"sn35.118:5.5":	"अनुपादानो, देवानमिन्द, भिक्खु परिनिब्बायति। ",
"sn35.118:5.6":	"अयं खो, देवानमिन्द, हेतु, अयं पच्चयो येन म्’इधेकच्चे सत्ता दिट्ठेव धम्मे परिनिब्बायन्ती”ति। ",
"sn35.118:5.7":	"पञ्चमं। "
}	
