{	
"sn46.29:0.1":	"संयुत्त निकाय ४६।२९ ",
"sn46.29:0.2":	"३। उदायिवग्ग ",
"sn46.29:0.3":	"एकधम्मसुत्त ",
"sn46.29:1.1":	"“नाहं, भिक्खवे, अञ्ञं एकधम्मम्पि समनुपस्सामि, यो एवं भावितो बहुलीकतो संयोजनीयानं धम्मानं पहानाय संवत्तति, यथयिदं, भिक्खवे, सत्त बोज्झङ्गा। ",
"sn46.29:1.2":	"कतमे सत्त? ",
"sn46.29:1.3":	"सतिसम्बोज्झङ्गो …पे… उपेक्खासम्बोज्झङ्गो। ",
"sn46.29:1.4":	"कथं भाविता च, भिक्खवे, सत्त बोज्झङ्गा कथं बहुलीकता संयोजनीयानं धम्मानं पहानाय संवत्तन्ति? ",
"sn46.29:2.1":	"इध, भिक्खवे, भिक्खु सतिसम्बोज्झङ्गं भावेति विवेकनिस्सितं …पे… ",
"sn46.29:2.2":	"उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.29:2.3":	"एवं भाविता खो, भिक्खवे, सत्त बोज्झङ्गा एवं बहुलीकता संयोजनीयानं धम्मानं पहानाय संवत्तन्ति। ",
"sn46.29:3.1":	"कतमे च, भिक्खवे, संयोजनीया धम्मा? ",
"sn46.29:3.2":	"चक्खु, भिक्खवे, संयोजनीयो धम्मो। ",
"sn46.29:3.3":	"एत्थेते उप्पज्जन्ति संयोजनविनिबन्धा अज्झोसाना …पे… ",
"sn46.29:3.4":	"जिव्हा संयोजनीया धम्मा। ",
"sn46.29:3.5":	"एत्थेते उप्पज्जन्ति संयोजनविनिबन्धा अज्झोसाना …पे… ",
"sn46.29:3.6":	"मनो संयोजनीयो धम्मो। ",
"sn46.29:3.7":	"एत्थेते उप्पज्जन्ति संयोजनविनिबन्धा अज्झोसाना। ",
"sn46.29:3.8":	"इमे वुच्चन्ति, भिक्खवे, संयोजनीया धम्मा”ति। ",
"sn46.29:3.9":	"नवमं। "
}	
