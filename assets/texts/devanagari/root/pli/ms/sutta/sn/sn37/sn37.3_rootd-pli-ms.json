{	
"sn37.3:0.1":	"संयुत्त निकाय ३७।३ ",
"sn37.3:0.2":	"१। पठमपेय्यालवग्ग ",
"sn37.3:0.3":	"आवेणिकदुक्खसुत्त ",
"sn37.3:1.1":	"“पञ्चिमानि, भिक्खवे, मातुगामस्स आवेणिकानि दुक्खानि, यानि मातुगामो पच्चनुभोति, अञ्ञत्रेव पुरिसेहि। ",
"sn37.3:1.2":	"कतमानि पञ्च? ",
"sn37.3:1.3":	"इध, भिक्खवे, मातुगामो दहरोव समानो पतिकुलं गच्छति, ञातकेहि विना होति। ",
"sn37.3:1.4":	"इदं, भिक्खवे, मातुगामस्स पठमं आवेणिकं दुक्खं, यं मातुगामो पच्चनुभोति, अञ्ञत्रेव पुरिसेहि। ",
"sn37.3:1.5":	"पुन चपरं, भिक्खवे, मातुगामो उतुनी होति। ",
"sn37.3:1.6":	"इदं, भिक्खवे, मातुगामस्स दुतियं आवेणिकं दुक्खं, यं मातुगामो पच्चनुभोति, अञ्ञत्रेव पुरिसेहि। ",
"sn37.3:1.7":	"पुन चपरं, भिक्खवे, मातुगामो गब्भिनी होति। ",
"sn37.3:1.8":	"इदं, भिक्खवे, मातुगामस्स ततियं आवेणिकं दुक्खं, यं मातुगामो पच्चनुभोति, अञ्ञत्रेव पुरिसेहि। ",
"sn37.3:1.9":	"पुन चपरं, भिक्खवे, मातुगामो विजायति। ",
"sn37.3:1.10":	"इदं, भिक्खवे, मातुगामस्स चतुत्थं आवेणिकं दुक्खं, यं मातुगामो पच्चनुभोति, अञ्ञत्रेव पुरिसेहि। ",
"sn37.3:1.11":	"पुन चपरं, भिक्खवे, मातुगामो पुरिसस्स पारिचरियं उपेति। ",
"sn37.3:1.12":	"इदं खो, भिक्खवे, मातुगामस्स पञ्चमं आवेणिकं दुक्खं, यं मातुगामो पच्चनुभोति, अञ्ञत्रेव पुरिसेहि। ",
"sn37.3:1.13":	"इमानि खो, भिक्खवे, पञ्च मातुगामस्स आवेणिकानि दुक्खानि, यानि मातुगामो पच्चनुभोति, अञ्ञत्रेव पुरिसेही”ति। ",
"sn37.3:1.14":	"ततियं। "
}	
