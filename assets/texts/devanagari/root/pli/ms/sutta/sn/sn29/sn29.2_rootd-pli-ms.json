{	
"sn29.2:0.1":	"संयुत्त निकाय २९।२ ",
"sn29.2:0.2":	"१। नागवग्ग ",
"sn29.2:0.3":	"पणीततरसुत्त ",
"sn29.2:1.1":	"सावत्थिनिदानं। ",
"sn29.2:1.2":	"“चतस्सो इमा, भिक्खवे, नागयोनियो। ",
"sn29.2:1.3":	"कतमा चतस्सो? ",
"sn29.2:1.4":	"अण्डजा नागा, जलाबुजा नागा, संसेदजा नागा, ओपपातिका नागा। ",
"sn29.2:1.5":	"तत्र, भिक्खवे, अण्डजेहि नागेहि जलाबुजा च संसेदजा च ओपपातिका च नागा पणीततरा। ",
"sn29.2:1.6":	"तत्र, भिक्खवे, अण्डजेहि च जलाबुजेहि च नागेहि संसेदजा च ओपपातिका च नागा पणीततरा। ",
"sn29.2:1.7":	"तत्र, भिक्खवे, अण्डजेहि च जलाबुजेहि च संसेदजेहि च नागेहि ओपपातिका नागा पणीततरा। ",
"sn29.2:1.8":	"इमा खो, भिक्खवे, चतस्सो नागयोनियो”ति। ",
"sn29.2:1.9":	"दुतियं। "
}	
