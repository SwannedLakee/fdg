{	
"sn40.10:0.1":	"संयुत्त निकाय ४०।१० ",
"sn40.10:0.2":	"१। मोग्गल्लानवग्ग ",
"sn40.10:0.3":	"सक्कसुत्त ",
"sn40.10:1.1":	"अथ खो आयस्मा महामोग्गल्लानो—सेय्यथापि नाम बलवा पुरिसो समिञ्जितं वा बाहं पसारेय्य, पसारितं वा बाहं समिञ्जेय्य; एवमेव—जेतवने अन्तरहितो देवेसु तावतिंसेसु पातुरहोसि। ",
"sn40.10:1.2":	"अथ खो सक्को देवानमिन्दो पञ्चहि देवतासतेहि सद्धिं येनायस्मा महामोग्गल्लानो तेनुपसङ्कमि; उपसङ्कमित्वा आयस्मन्तं महामोग्गल्लानं अभिवादेत्वा एकमन्तं अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच: ",
"sn40.10:2.1":	"“साधु खो, देवानमिन्द, बुद्धसरणगमनं होति। ",
"sn40.10:2.2":	"बुद्धसरणगमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:2.3":	"साधु खो, देवानमिन्द, धम्मसरणगमनं होति। ",
"sn40.10:2.4":	"धम्मसरणगमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:2.5":	"साधु खो, देवानमिन्द, सङ्घसरणगमनं होति। ",
"sn40.10:2.6":	"सङ्घसरणगमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ती”ति। ",
"sn40.10:3.1":	"“साधु खो, मारिस मोग्गल्लान, बुद्धसरणगमनं होति। ",
"sn40.10:3.2":	"बुद्धसरणगमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:3.3":	"साधु खो, मारिस मोग्गल्लान, धम्मसरणगमनं होति। ",
"sn40.10:3.4":	"धम्मसरणगमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:3.5":	"साधु खो, मारिस मोग्गल्लान, सङ्घ …पे… ",
"sn40.10:3.6":	"सुगतिं सग्गं लोकं उपपज्जन्ती”ति। ",
"sn40.10:4.1":	"अथ खो सक्को देवानमिन्दो छहि देवतासतेहि सद्धिं …पे… ",
"sn40.10:4.2":	"अथ खो सक्को देवानमिन्दो सत्तहि देवतासतेहि सद्धिं …पे… ",
"sn40.10:4.3":	"अथ खो सक्को देवानमिन्दो अट्ठहि देवतासतेहि सद्धिं …पे… ",
"sn40.10:4.4":	"अथ खो सक्को देवानमिन्दो असीतिया देवतासहस्सेहि सद्धिं येनायस्मा महामोग्गल्लानो तेनुपसङ्कमि; उपसङ्कमित्वा आयस्मन्तं महामोग्गल्लानं अभिवादेत्वा एकमन्तं अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच: ",
"sn40.10:5.1":	"“साधु खो, देवानमिन्द, बुद्धसरणगमनं होति। ",
"sn40.10:5.2":	"बुद्धसरणगमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:5.3":	"साधु खो, देवानमिन्द, धम्मसरणगमनं होति। ",
"sn40.10:5.4":	"धम्मसरणगमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:5.5":	"साधु खो, देवानमिन्द, सङ्घसरणगमनं होति। ",
"sn40.10:5.6":	"सङ्घसरणगमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ती”ति। ",
"sn40.10:6.1":	"“साधु खो, मारिस मोग्गल्लान, बुद्धसरणगमनं होति। ",
"sn40.10:6.2":	"बुद्धसरणगमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:6.3":	"साधु खो, मारिस मोग्गल्लान, धम्मसरणगमनं होति …पे… ",
"sn40.10:6.4":	"साधु खो, मारिस मोग्गल्लान, सङ्घसरणगमनं होति। ",
"sn40.10:6.5":	"सङ्घसरणगमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ती”ति। ",
"sn40.10:7.1":	"अथ खो सक्को देवानमिन्दो पञ्चहि देवतासतेहि सद्धिं येनायस्मा महामोग्गल्लानो तेनुपसङ्कमि; उपसङ्कमित्वा आयस्मन्तं महामोग्गल्लानं अभिवादेत्वा एकमन्तं अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच: ",
"sn40.10:8.1":	"“साधु खो, देवानमिन्द, बुद्धे अवेच्चप्पसादेन समन्नागमनं होति: ",
"sn40.10:8.2":	"‘इतिपि सो भगवा अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो पुरिसदम्मसारथि सत्था देवमनुस्सानं बुद्धो भगवा’ति। ",
"sn40.10:8.3":	"बुद्धे अवेच्चप्पसादेन समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:9.1":	"साधु खो, देवानमिन्द, धम्मे अवेच्चप्पसादेन समन्नागमनं होति: ",
"sn40.10:9.2":	"‘स्वाक्खातो भगवता धम्मो सन्दिट्ठिको अकालिको एहिपस्सिको ओपनेय्यिको पच्चत्तं वेदितब्बो विञ्ञूही’ति। ",
"sn40.10:9.3":	"धम्मे अवेच्चप्पसादेन समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:10.1":	"साधु खो, देवानमिन्द, सङ्घे अवेच्चप्पसादेन समन्नागमनं होति: ",
"sn40.10:10.2":	"‘सुप्पटिपन्नो भगवतो सावकसङ्घो, उजुप्पटिपन्नो भगवतो सावकसङ्घो, ञायप्पटिपन्नो भगवतो सावकसङ्घो, सामीचिप्पटिपन्नो भगवतो सावकसङ्घो, यदिदं चत्तारि पुरिसयुगानि अट्ठ पुरिसपुग्गला एस भगवतो सावकसङ्घो आहुनेय्यो पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्सा’ति। ",
"sn40.10:10.3":	"सङ्घे अवेच्चप्पसादेन समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:11.1":	"साधु खो, देवानमिन्द, अरियकन्तेहि सीलेहि समन्नागमनं होति अखण्डेहि अच्छिद्देहि असबलेहि अकम्मासेहि भुजिस्सेहि विञ्ञुप्पसत्थेहि अपरामट्ठेहि समाधिसंवत्तनिकेहि। ",
"sn40.10:11.2":	"अरियकन्तेहि सीलेहि समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ती”ति। ",
"sn40.10:12.1":	"“साधु खो, मारिस मोग्गल्लान, बुद्धे अवेच्चप्पसादेन समन्नागमनं होति: ",
"sn40.10:12.2":	"‘इतिपि सो …पे… सत्था देवमनुस्सानं बुद्धो भगवा’ति। ",
"sn40.10:12.3":	"बुद्धे अवेच्चप्पसादेन समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:13.1":	"साधु खो, मारिस मोग्गल्लान, धम्मे अवेच्चप्पसादेन समन्नागमनं होति: ",
"sn40.10:13.2":	"‘स्वाक्खातो भगवता धम्मो …पे… पच्चत्तं वेदितब्बो विञ्ञूही’ति। ",
"sn40.10:13.3":	"धम्मे अवेच्चप्पसादेन समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:14.1":	"साधु खो, मारिस मोग्गल्लान, सङ्घे अवेच्चप्पसादेन समन्नागमनं होति: ",
"sn40.10:14.2":	"‘सुप्पटिपन्नो भगवतो सावकसङ्घो …पे… अनुत्तरं पुञ्ञक्खेत्तं लोकस्सा’ति। ",
"sn40.10:14.3":	"सङ्घे अवेच्चप्पसादेन समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:15.1":	"साधु खो, मारिस मोग्गल्लान, अरियकन्तेहि सीलेहि समन्नागमनं होति अखण्डेहि …पे… समाधिसंवत्तनिकेहि। ",
"sn40.10:15.2":	"अरियकन्तेहि सीलेहि समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ती”ति। ",
"sn40.10:16.1":	"अथ खो सक्को देवानमिन्दो छहि देवतासतेहि सद्धिं …पे…। ",
"sn40.10:16.2":	"अथ खो सक्को देवानमिन्दो सत्तहि देवतासतेहि सद्धिं …पे…। ",
"sn40.10:16.3":	"अथ खो सक्को देवानमिन्दो अट्ठहि देवतासतेहि सद्धिं …पे…। ",
"sn40.10:16.4":	"अथ खो सक्को देवानमिन्दो असीतिया देवतासहस्सेहि सद्धिं येनायस्मा महामोग्गल्लानो तेनुपसङ्कमि; उपसङ्कमित्वा आयस्मन्तं महामोग्गल्लानं अभिवादेत्वा एकमन्तं अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच: ",
"sn40.10:17.1":	"“साधु खो, देवानमिन्द, बुद्धे अवेच्चप्पसादेन समन्नागमनं होति: ",
"sn40.10:17.2":	"‘इतिपि सो भगवा …पे… सत्था देवमनुस्सानं बुद्धो भगवा’ति। ",
"sn40.10:17.3":	"बुद्धे अवेच्चप्पसादेन समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:18.1":	"साधु खो, देवानमिन्द, धम्मे अवेच्चप्पसादेन समन्नागमनं होति: ",
"sn40.10:18.2":	"‘स्वाक्खातो भगवता धम्मो …पे… पच्चत्तं वेदितब्बो विञ्ञूही’ति। ",
"sn40.10:18.3":	"धम्मे अवेच्चप्पसादेन समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:19.1":	"साधु खो, देवानमिन्द, सङ्घे अवेच्चप्पसादेन समन्नागमनं होति: ",
"sn40.10:19.2":	"‘सुप्पटिपन्नो भगवतो सावकसङ्घो …पे… अनुत्तरं पुञ्ञक्खेत्तं लोकस्सा’ति। ",
"sn40.10:19.3":	"सङ्घे अवेच्चप्पसादेन समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:20.1":	"साधु खो, देवानमिन्द, अरियकन्तेहि सीलेहि समन्नागमनं होति अखण्डेहि …पे… समाधिसंवत्तनिकेहि। ",
"sn40.10:20.2":	"अरियकन्तेहि सीलेहि समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ती”ति। ",
"sn40.10:21.1":	"“साधु खो, मारिस मोग्गल्लान, बुद्धे अवेच्चप्पसादेन समन्नागमनं होति: ",
"sn40.10:21.2":	"‘इतिपि सो भगवा …पे… सत्था देवमनुस्सानं बुद्धो भगवा’ति। ",
"sn40.10:21.3":	"बुद्धे अवेच्चप्पसादेन समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:22.1":	"साधु खो, मारिस मोग्गल्लान, धम्मे अवेच्चप्पसादेन समन्नागमनं होति: ",
"sn40.10:22.2":	"‘स्वाक्खातो भगवता धम्मो …पे… पच्चत्तं वेदितब्बो विञ्ञूही’ति। ",
"sn40.10:22.3":	"धम्मे अवेच्चप्पसादेन समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:23.1":	"साधु खो, मारिस मोग्गल्लान, सङ्घे अवेच्चप्पसादेन समन्नागमनं होति: ",
"sn40.10:23.2":	"‘सुप्पटिपन्नो भगवतो सावकसङ्घो …पे… अनुत्तरं पुञ्ञक्खेत्तं लोकस्सा’ति। ",
"sn40.10:23.3":	"सङ्घे अवेच्चप्पसादेन समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:24.1":	"साधु खो, मारिस मोग्गल्लान, अरियकन्तेहि सीलेहि समन्नागमनं होति अखण्डेहि …पे… समाधिसंवत्तनिकेहि। ",
"sn40.10:24.2":	"अरियकन्तेहि सीलेहि समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ती”ति। ",
"sn40.10:25.1":	"अथ खो सक्को देवानमिन्दो पञ्चहि देवतासतेहि सद्धिं येनायस्मा महामोग्गल्लानो तेनुपसङ्कमि …पे… ",
"sn40.10:25.2":	"एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच: ",
"sn40.10:26.1":	"“साधु खो, देवानमिन्द, बुद्धसरणगमनं होति। ",
"sn40.10:26.2":	"बुद्धसरणगमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:26.3":	"ते अञ्ञे देवे दसहि ठानेहि अधिगण्हन्ति—",
"sn40.10:26.4":	"दिब्बेन आयुना, दिब्बेन वण्णेन, दिब्बेन सुखेन, दिब्बेन यसेन, दिब्बेन आधिपतेय्येन, दिब्बेहि रूपेहि, दिब्बेहि सद्देहि, दिब्बेहि गन्धेहि, दिब्बेहि रसेहि, दिब्बेहि फोट्ठब्बेहि। ",
"sn40.10:27.1":	"साधु खो, देवानमिन्द, धम्मसरणगमनं होति। ",
"sn40.10:27.2":	"धम्मसरणगमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:27.3":	"ते अञ्ञे देवे दसहि ठानेहि अधिगण्हन्ति—",
"sn40.10:27.4":	"दिब्बेन आयुना, दिब्बेन वण्णेन, दिब्बेन सुखेन, दिब्बेन यसेन, दिब्बेन आधिपतेय्येन, दिब्बेहि रूपेहि, दिब्बेहि सद्देहि, दिब्बेहि गन्धेहि, दिब्बेहि रसेहि, दिब्बेहि फोट्ठब्बेहि। ",
"sn40.10:28.1":	"साधु खो, देवानमिन्द, सङ्घसरणगमनं होति। ",
"sn40.10:28.2":	"सङ्घसरणगमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:28.3":	"ते अञ्ञे देवे दसहि ठानेहि अधिगण्हन्ति—",
"sn40.10:28.4":	"दिब्बेन आयुना, दिब्बेन वण्णेन, दिब्बेन सुखेन, दिब्बेन यसेन, दिब्बेन आधिपतेय्येन, दिब्बेहि रूपेहि, दिब्बेहि सद्देहि, दिब्बेहि गन्धेहि, दिब्बेहि रसेहि, दिब्बेहि फोट्ठब्बेही”ति। ",
"sn40.10:29.1":	"“साधु खो, मारिस मोग्गल्लान, बुद्धसरणगमनं होति। ",
"sn40.10:29.2":	"बुद्धसरणगमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:29.3":	"ते अञ्ञे देवे दसहि ठानेहि अधिगण्हन्ति—",
"sn40.10:29.4":	"दिब्बेन आयुना …पे… दिब्बेहि फोट्ठब्बेहि। ",
"sn40.10:30.1":	"साधु खो, मारिस मोग्गल्लान, धम्मसरणगमनं होति …पे…। ",
"sn40.10:31.1":	"साधु खो, मारिस मोग्गल्लान, सङ्घसरणगमनं होति। ",
"sn40.10:31.2":	"सङ्घसरणगमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:31.3":	"ते अञ्ञे देवे दसहि ठानेहि अधिगण्हन्ति—",
"sn40.10:31.4":	"दिब्बेन आयुना, दिब्बेन वण्णेन, दिब्बेन सुखेन, दिब्बेन यसेन, दिब्बेन आधिपतेय्येन, दिब्बेहि रूपेहि, दिब्बेहि सद्देहि, दिब्बेहि गन्धेहि, दिब्बेहि रसेहि, दिब्बेहि फोट्ठब्बेही”ति। ",
"sn40.10:32.1":	"अथ खो सक्को देवानमिन्दो छहि देवतासतेहि सद्धिं …पे… ",
"sn40.10:32.2":	"अथ खो सक्को देवानमिन्दो सत्तहि देवतासतेहि सद्धिं …पे… ",
"sn40.10:32.3":	"अथ खो सक्को देवानमिन्दो अट्ठहि देवतासतेहि सद्धिं …पे… ",
"sn40.10:32.4":	"अथ खो सक्को देवानमिन्दो असीतिया देवतासहस्सेहि सद्धिं येनायस्मा महामोग्गल्लानो तेनुपसङ्कमि; उपसङ्कमित्वा आयस्मन्तं महामोग्गल्लानं अभिवादेत्वा एकमन्तं अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच: ",
"sn40.10:33.1":	"“साधु खो, देवानमिन्द, बुद्धसरणगमनं होति। ",
"sn40.10:33.2":	"बुद्धसरणगमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:33.3":	"ते अञ्ञे देवे दसहि ठानेहि अधिगण्हन्ति—",
"sn40.10:33.4":	"दिब्बेन आयुना …पे… दिब्बेहि फोट्ठब्बेहि। ",
"sn40.10:34.1":	"साधु खो, देवानमिन्द, धम्मसरणगमनं होति …पे…। ",
"sn40.10:35.1":	"साधु खो, देवानमिन्द, सङ्घसरणगमनं होति। ",
"sn40.10:35.2":	"सङ्घसरणगमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:35.3":	"ते अञ्ञे देवे दसहि ठानेहि अधिगण्हन्ति—",
"sn40.10:35.4":	"दिब्बेन आयुना, दिब्बेन वण्णेन, दिब्बेन सुखेन, दिब्बेन यसेन, दिब्बेन आधिपतेय्येन, दिब्बेहि रूपेहि, दिब्बेहि सद्देहि, दिब्बेहि गन्धेहि, दिब्बेहि रसेहि, दिब्बेहि फोट्ठब्बेही”ति। ",
"sn40.10:36.1":	"“साधु खो, मारिस मोग्गल्लान, बुद्धसरणगमनं होति …पे… ",
"sn40.10:36.2":	"साधु खो, मारिस मोग्गल्लान, धम्मसरणगमनं होति …पे… ",
"sn40.10:36.3":	"साधु खो, मारिस मोग्गल्लान, सङ्घसरणगमनं होति। ",
"sn40.10:36.4":	"सङ्घसरणगमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:36.5":	"ते अञ्ञे देवे दसहि ठानेहि अधिगण्हन्ति—",
"sn40.10:36.6":	"दिब्बेन आयुना, दिब्बेन वण्णेन, दिब्बेन सुखेन, दिब्बेन यसेन, दिब्बेन आधिपतेय्येन, दिब्बेहि रूपेहि, दिब्बेहि सद्देहि, दिब्बेहि गन्धेहि, दिब्बेहि रसेहि, दिब्बेहि फोट्ठब्बेही”ति। ",
"sn40.10:37.1":	"अथ खो सक्को देवानमिन्दो पञ्चहि देवतासतेहि सद्धिं येनायस्मा महामोग्गल्लानो तेनुपसङ्कमि; उपसङ्कमित्वा आयस्मन्तं महामोग्गल्लानं अभिवादेत्वा एकमन्तं अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच: ",
"sn40.10:38.1":	"“साधु खो, देवानमिन्द, बुद्धे अवेच्चप्पसादेन समन्नागमनं होति: ",
"sn40.10:38.2":	"‘इतिपि सो भगवा …पे… सत्था देवमनुस्सानं बुद्धो भगवा’ति। ",
"sn40.10:38.3":	"बुद्धे अवेच्चप्पसादेन समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:38.4":	"ते अञ्ञे देवे दसहि ठानेहि अधिगण्हन्ति—",
"sn40.10:38.5":	"दिब्बेन आयुना …पे… दिब्बेहि फोट्ठब्बेहि। ",
"sn40.10:39.1":	"साधु खो, देवानमिन्द, धम्मे अवेच्चप्पसादेन समन्नागमनं होति: ",
"sn40.10:39.2":	"‘स्वाक्खातो भगवता धम्मो …पे… पच्चत्तं वेदितब्बो विञ्ञूही’ति। ",
"sn40.10:39.3":	"धम्मे अवेच्चप्पसादेन समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति …पे…। ",
"sn40.10:40.1":	"साधु खो, देवानमिन्द, सङ्घे अवेच्चप्पसादेन समन्नागमनं होति: ",
"sn40.10:40.2":	"‘सुप्पटिपन्नो भगवतो सावकसङ्घो …पे… लोकस्सा’ति। ",
"sn40.10:40.3":	"सङ्घे अवेच्चप्पसादेन समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति …पे…। ",
"sn40.10:41.1":	"साधु खो, देवानमिन्द, अरियकन्तेहि सीलेहि समन्नागमनं होति अखण्डेहि …पे… समाधिसंवत्तनिकेहि। ",
"sn40.10:41.2":	"अरियकन्तेहि सीलेहि समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:41.3":	"ते अञ्ञे देवे दसहि ठानेहि अधिगण्हन्ति—",
"sn40.10:41.4":	"दिब्बेन आयुना …पे… दिब्बेहि फोट्ठब्बेही”ति। ",
"sn40.10:42.1":	"“साधु खो, मारिस मोग्गल्लान, बुद्धे अवेच्चप्पसादेन समन्नागमनं होति: ",
"sn40.10:42.2":	"‘इतिपि सो भगवा …पे… सत्था देवमनुस्सानं बुद्धो भगवा’ति। ",
"sn40.10:42.3":	"बुद्धे अवेच्चप्पसादेन समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:42.4":	"ते अञ्ञे देवे दसहि ठानेहि अधिगण्हन्ति—",
"sn40.10:42.5":	"दिब्बेन आयुना …पे… दिब्बेहि फोट्ठब्बेहि। ",
"sn40.10:43.1":	"साधु खो, मारिस मोग्गल्लान, धम्मे अवेच्चप्पसादेन समन्नागमनं होति: ",
"sn40.10:43.2":	"‘स्वाक्खातो भगवता धम्मो …पे… पच्चत्तं वेदितब्बो विञ्ञूही’ति। ",
"sn40.10:43.3":	"धम्मे अवेच्चप्पसादेन समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:43.4":	"ते अञ्ञे देवे दसहि ठानेहि अधिगण्हन्ति—",
"sn40.10:43.5":	"दिब्बेन आयुना …पे… दिब्बेहि फोट्ठब्बेहि। ",
"sn40.10:44.1":	"साधु खो, मारिस मोग्गल्लान, सङ्घे अवेच्चप्पसादेन समन्नागमनं होति: ",
"sn40.10:44.2":	"‘सुप्पटिपन्नो भगवतो सावकसङ्घो …पे… लोकस्सा’ति। ",
"sn40.10:44.3":	"सङ्घे अवेच्चप्पसादेन समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति …पे…। ",
"sn40.10:45.1":	"साधु खो, मारिस मोग्गल्लान, अरियकन्तेहि सीलेहि समन्नागमनं होति अखण्डेहि …पे… समाधिसंवत्तनिकेहि। ",
"sn40.10:45.2":	"अरियकन्तेहि सीलेहि समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:45.3":	"ते अञ्ञे देवे दसहि ठानेहि अधिगण्हन्ति—",
"sn40.10:45.4":	"दिब्बेन आयुना …पे… दिब्बेहि फोट्ठब्बेही”ति। ",
"sn40.10:46.1":	"अथ खो सक्को देवानमिन्दो छहि देवतासतेहि सद्धिं …पे… ",
"sn40.10:46.2":	"अथ खो सक्को देवानमिन्दो सत्तहि देवतासतेहि सद्धिं …पे… ",
"sn40.10:46.3":	"अथ खो सक्को देवानमिन्दो अट्ठहि देवतासतेहि सद्धिं …पे… ",
"sn40.10:46.4":	"अथ खो सक्को देवानमिन्दो असीतिया देवतासहस्सेहि सद्धिं येनायस्मा महामोग्गल्लानो तेनुपसङ्कमि; उपसङ्कमित्वा आयस्मन्तं महामोग्गल्लानं अभिवादेत्वा एकमन्तं अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच: ",
"sn40.10:47.1":	"“साधु खो, देवानमिन्द, बुद्धे अवेच्चप्पसादेन समन्नागमनं होति: ",
"sn40.10:47.2":	"‘इतिपि सो भगवा अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो पुरिसदम्मसारथि सत्था देवमनुस्सानं बुद्धो भगवा’ति। ",
"sn40.10:47.3":	"बुद्धे अवेच्चप्पसादेन समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:47.4":	"ते अञ्ञे देवे दसहि ठानेहि अधिगण्हन्ति—",
"sn40.10:47.5":	"दिब्बेन आयुना, दिब्बेन वण्णेन, दिब्बेन सुखेन, दिब्बेन यसेन, दिब्बेन आधिपतेय्येन, दिब्बेहि रूपेहि, दिब्बेहि सद्देहि, दिब्बेहि गन्धेहि, दिब्बेहि रसेहि, दिब्बेहि फोट्ठब्बेहि। ",
"sn40.10:48.1":	"साधु खो, देवानमिन्द, धम्मे अवेच्चप्पसादेन समन्नागमनं होति: ",
"sn40.10:48.2":	"‘स्वाक्खातो भगवता धम्मो सन्दिट्ठिको अकालिको एहिपस्सिको ओपनेय्यिको पच्चत्तं वेदितब्बो विञ्ञूही’ति। ",
"sn40.10:48.3":	"धम्मे अवेच्चप्पसादेन समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:48.4":	"ते अञ्ञे देवे दसहि ठानेहि अधिगण्हन्ति—",
"sn40.10:48.5":	"दिब्बेन आयुना …पे… दिब्बेहि फोट्ठब्बेहि। ",
"sn40.10:49.1":	"साधु खो, देवानमिन्द, सङ्घे अवेच्चप्पसादेन समन्नागमनं होति: ",
"sn40.10:49.2":	"‘सुप्पटिपन्नो भगवतो सावकसङ्घो, उजुप्पटिपन्नो भगवतो सावकसङ्घो, ञायप्पटिपन्नो भगवतो सावकसङ्घो, सामीचिप्पटिपन्नो भगवतो सावकसङ्घो, यदिदं चत्तारि पुरिसयुगानि अट्ठ पुरिसपुग्गला एस भगवतो सावकसङ्घो आहुनेय्यो पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्सा’ति। ",
"sn40.10:49.3":	"सङ्घे अवेच्चप्पसादेन समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:49.4":	"ते अञ्ञे देवे दसहि ठानेहि अधिगण्हन्ति—",
"sn40.10:49.5":	"दिब्बेन आयुना …पे… दिब्बेहि फोट्ठब्बेहि। ",
"sn40.10:50.1":	"साधु खो, देवानमिन्द, अरियकन्तेहि सीलेहि समन्नागमनं होति अखण्डेहि अच्छिद्देहि असबलेहि अकम्मासेहि भुजिस्सेहि विञ्ञुप्पसत्थेहि अपरामट्ठेहि समाधिसंवत्तनिकेहि। ",
"sn40.10:50.2":	"अरियकन्तेहि सीलेहि समन्नागमनहेतु खो, देवानमिन्द, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:50.3":	"ते अञ्ञे देवे दसहि ठानेहि अधिगण्हन्ति—",
"sn40.10:50.4":	"दिब्बेन आयुना, दिब्बेन वण्णेन, दिब्बेन सुखेन, दिब्बेन यसेन, दिब्बेन आधिपतेय्येन, दिब्बेहि रूपेहि, दिब्बेहि सद्देहि, दिब्बेहि गन्धेहि, दिब्बेहि रसेहि, दिब्बेहि फोट्ठब्बेही”ति। ",
"sn40.10:51.1":	"“साधु खो, मारिस मोग्गल्लान, बुद्धे अवेच्चप्पसादेन समन्नागमनं होति: ",
"sn40.10:51.2":	"‘इतिपि सो भगवा …पे… सत्था देवमनुस्सानं बुद्धो भगवा’ति। ",
"sn40.10:51.3":	"बुद्धे अवेच्चप्पसादेन समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:51.4":	"ते अञ्ञे देवे दसहि ठानेहि अधिगण्हन्ति—",
"sn40.10:51.5":	"दिब्बेन आयुना …पे… दिब्बेहि फोट्ठब्बेहि। ",
"sn40.10:52.1":	"साधु खो, मारिस मोग्गल्लान, धम्मे अवेच्चप्पसादेन समन्नागमनं होति: ",
"sn40.10:52.2":	"‘स्वाक्खातो भगवता धम्मो …पे… पच्चत्तं वेदितब्बो विञ्ञूही’ति। ",
"sn40.10:52.3":	"धम्मे अवेच्चप्पसादेन समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:52.4":	"ते अञ्ञे देवे दसहि ठानेहि अधिगण्हन्ति—",
"sn40.10:52.5":	"दिब्बेन आयुना …पे… दिब्बेहि फोट्ठब्बेहि। ",
"sn40.10:53.1":	"साधु खो, मारिस मोग्गल्लान, सङ्घे अवेच्चप्पसादेन समन्नागमनं होति: ",
"sn40.10:53.2":	"‘सुप्पटिपन्नो भगवतो सावकसङ्घो …पे… अनुत्तरं पुञ्ञक्खेत्तं लोकस्सा’ति। ",
"sn40.10:53.3":	"सङ्घे अवेच्चप्पसादेन समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:53.4":	"ते अञ्ञे देवे दसहि ठानेहि अधिगण्हन्ति—",
"sn40.10:53.5":	"दिब्बेन आयुना …पे… दिब्बेहि फोट्ठब्बेहि। ",
"sn40.10:54.1":	"साधु खो, मारिस मोग्गल्लान, अरियकन्तेहि सीलेहि समन्नागमनं होति अखण्डेहि …पे… समाधिसंवत्तनिकेहि। ",
"sn40.10:54.2":	"अरियकन्तेहि सीलेहि समन्नागमनहेतु खो, मारिस मोग्गल्लान, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ति। ",
"sn40.10:54.3":	"ते अञ्ञे देवे दसहि ठानेहि अधिगण्हन्ति—",
"sn40.10:54.4":	"दिब्बेन आयुना, दिब्बेन वण्णेन, दिब्बेन सुखेन, दिब्बेन यसेन, दिब्बेन आधिपतेय्येन, दिब्बेहि रूपेहि, दिब्बेहि सद्देहि, दिब्बेहि गन्धेहि, दिब्बेहि रसेहि, दिब्बेहि फोट्ठब्बेही”ति। ",
"sn40.10:54.5":	"दसमं। "
}	
