{	
"sn56.40:0.1":	"संयुत्त निकाय ५६।४० ",
"sn56.40:0.2":	"४। सीसपावनवग्ग ",
"sn56.40:0.3":	"वादत्थिकसुत्त ",
"sn56.40:1.1":	"“यो हि कोचि, भिक्खवे, भिक्खु ‘इदं दुक्खन्’ति यथाभूतं पजानाति …पे… ",
"sn56.40:1.2":	"‘अयं दुक्खनिरोधगामिनी पटिपदा’ति यथाभूतं पजानाति, पुरत्थिमाय चेपि दिसाय आगच्छेय्य समणो वा ब्राह्मणो वा वादत्थिको वादगवेसी: ",
"sn56.40:1.3":	"‘वादमस्स आरोपेस्सामी’ति, तं वत सहधम्मेन सङ्कम्पेस्सति वा सम्पकम्पेस्सति वा सम्पचालेस्सति वाति—नेतं ठानं विज्जति। ",
"sn56.40:1.4":	"पच्छिमाय चेपि दिसाय …पे… ",
"sn56.40:1.5":	"उत्तराय चेपि दिसाय …पे… ",
"sn56.40:1.6":	"दक्खिणाय चेपि दिसाय आगच्छेय्य समणो वा ब्राह्मणो वा वादत्थिको वादगवेसी: ",
"sn56.40:1.7":	"‘वादमस्स आरोपेस्सामी’ति, तं वत सहधम्मेन सङ्कम्पेस्सति वा सम्पकम्पेस्सति वा सम्पचालेस्सति वाति—नेतं ठानं विज्जति। ",
"sn56.40:2.1":	"सेय्यथापि, भिक्खवे, सिलायूपो सोळस कुक्कुको। ",
"sn56.40:2.2":	"तस्सस्सु अट्ठ कुक्कु हेट्ठा नेमङ्गमा, अट्ठ कुक्कु उपरिनेमस्स। ",
"sn56.40:2.3":	"पुरत्थिमाय चेपि दिसाय आगच्छेय्य भुसा वातवुट्ठि, नेव सङ्कम्पेय्य न सम्पकम्पेय्य न सम्पचालेय्य; पच्छिमाय चेपि दिसाय …पे… उत्तराय चेपि दिसाय …पे… दक्खिणाय चेपि दिसाय आगच्छेय्य भुसा वातवुट्ठि, नेव सङ्कम्पेय्य न सम्पकम्पेय्य न सम्पचालेय्य। ",
"sn56.40:2.4":	"तं किस्स हेतु? ",
"sn56.40:2.5":	"गम्भीरत्ता, भिक्खवे, नेमस्स सुनिखातत्ता सिलायूपस्स। ",
"sn56.40:2.6":	"एवमेव खो, भिक्खवे, यो हि कोचि भिक्खु ‘इदं दुक्खन्’ति यथाभूतं पजानाति …पे… ‘अयं दुक्खनिरोधगामिनी पटिपदा’ति यथाभूतं पजानाति; ",
"sn56.40:2.7":	"पुरत्थिमाय चेपि दिसाय आगच्छेय्य समणो वा ब्राह्मणो वा वादत्थिको वादगवेसी ‘वादमस्स आरोपेस्सामी’ति, तं वत सहधम्मेन सङ्कम्पेस्सति वा सम्पकम्पेस्सति वा सम्पचालेस्सति वाति—नेतं ठानं विज्जति। ",
"sn56.40:2.8":	"पच्छिमाय चेपि दिसाय …पे… ",
"sn56.40:2.9":	"उत्तराय चेपि दिसाय …पे… ",
"sn56.40:2.10":	"दक्खिणाय चेपि दिसाय आगच्छेय्य समणो वा ब्राह्मणो वा वादत्थिको वादगवेसी: ‘वादमस्स आरोपेस्सामी’ति, तं वत सहधम्मेन सङ्कम्पेस्सति वा सम्पकम्पेस्सति वा सम्पचालेस्सति वाति—नेतं ठानं विज्जति। ",
"sn56.40:2.11":	"तं किस्स हेतु? ",
"sn56.40:2.12":	"सुदिट्ठत्ता, भिक्खवे, चतुन्नं अरियसच्चानं। ",
"sn56.40:2.13":	"कतमेसं चतुन्नं? ",
"sn56.40:2.14":	"दुक्खस्स अरियसच्चस्स …पे… दुक्खनिरोधगामिनिया पटिपदाय अरियसच्चस्स। ",
"sn56.40:3.1":	"तस्मातिह, भिक्खवे, ‘इदं दुक्खन्’ति योगो करणीयो …पे… ‘अयं दुक्खनिरोधगामिनी पटिपदा’ति योगो करणीयो”ति। ",
"sn56.40:3.2":	"दसमं। ",
"sn56.40:3.3":	"सीसपावनवग्गो चतुत्थो। ",
"sn56.40:4.0":	"तस्सुद्दानं ",
"sn56.40:4.1":	"सीसपा खदिरो दण्डो, ",
"sn56.40:4.2":	"चेला सत्तिसतेन च; ",
"sn56.40:4.3":	"पाणा सूरियूपमा द्वेधा, ",
"sn56.40:4.4":	"इन्दखीलो च वादिनोति। "
}	
