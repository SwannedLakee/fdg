{	
"sn48.35:0.1":	"संयुत्त निकाय ४८।३५ ",
"sn48.35:0.2":	"४। सुखिन्द्रियवग्ग ",
"sn48.35:0.3":	"दुतियसमणब्राह्मणसुत्त ",
"sn48.35:1.1":	"“पञ्चिमानि, भिक्खवे, इन्द्रियानि। ",
"sn48.35:1.2":	"कतमानि पञ्च? ",
"sn48.35:1.3":	"सुखिन्द्रियं, दुक्खिन्द्रियं, सोमनस्सिन्द्रियं, दोमनस्सिन्द्रियं, उपेक्खिन्द्रियं। ",
"sn48.35:1.4":	"ये हि केचि, भिक्खवे, समणा वा ब्राह्मणा वा सुखिन्द्रियं नप्पजानन्ति, सुखिन्द्रियसमुदयं नप्पजानन्ति, सुखिन्द्रियनिरोधं नप्पजानन्ति, सुखिन्द्रियनिरोधगामिनिं पटिपदं नप्पजानन्ति; ",
"sn48.35:1.5":	"दुक्खिन्द्रियं नप्पजानन्ति …पे… ",
"sn48.35:1.6":	"सोमनस्सिन्द्रियं नप्पजानन्ति …पे… ",
"sn48.35:1.7":	"दोमनस्सिन्द्रियं नप्पजानन्ति …पे… ",
"sn48.35:1.8":	"उपेक्खिन्द्रियं नप्पजानन्ति, उपेक्खिन्द्रियसमुदयं नप्पजानन्ति, उपेक्खिन्द्रियनिरोधं नप्पजानन्ति, उपेक्खिन्द्रियनिरोधगामिनिं पटिपदं नप्पजानन्ति; ",
"sn48.35:1.9":	"न मे ते, भिक्खवे, समणा वा ब्राह्मणा वा समणेसु वा समणसम्मता ब्राह्मणेसु वा ब्राह्मणसम्मता, न च पनेते आयस्मन्तो सामञ्ञत्थं वा ब्रह्मञ्ञत्थं वा दिट्ठेव धम्मे सयं अभिञ्ञा सच्छिकत्वा उपसम्पज्ज विहरन्ति। ",
"sn48.35:2.1":	"ये च खो केचि, भिक्खवे, समणा वा ब्राह्मणा वा सुखिन्द्रियं पजानन्ति, सुखिन्द्रियसमुदयं पजानन्ति, सुखिन्द्रियनिरोधं पजानन्ति, सुखिन्द्रियनिरोधगामिनिं पटिपदं पजानन्ति; ",
"sn48.35:2.2":	"दुक्खिन्द्रियं पजानन्ति …पे… ",
"sn48.35:2.3":	"सोमनस्सिन्द्रियं पजानन्ति …पे… ",
"sn48.35:2.4":	"दोमनस्सिन्द्रियं पजानन्ति …पे… ",
"sn48.35:2.5":	"उपेक्खिन्द्रियं पजानन्ति, उपेक्खिन्द्रियसमुदयं पजानन्ति, उपेक्खिन्द्रियनिरोधं पजानन्ति, उपेक्खिन्द्रियनिरोधगामिनिं पटिपदं पजानन्ति, ",
"sn48.35:2.6":	"ते च खो मे, भिक्खवे, समणा वा ब्राह्मणा वा समणेसु चेव समणसम्मता ब्राह्मणेसु च ब्राह्मणसम्मता, ते च पनायस्मन्तो सामञ्ञत्थञ्च ब्रह्मञ्ञत्थञ्च दिट्ठेव धम्मे सयं अभिञ्ञा सच्छिकत्वा उपसम्पज्ज विहरन्ती”ति। ",
"sn48.35:2.7":	"पञ्चमं। "
}	
