{	
"sn47.35:0.1":	"संयुत्त निकाय ४७।३५ ",
"sn47.35:0.2":	"४। अननुस्सुतवग्ग ",
"sn47.35:0.3":	"सतिसुत्त ",
"sn47.35:1.1":	"सावत्थिनिदानं। ",
"sn47.35:1.2":	"“सतो, भिक्खवे, भिक्खु विहरेय्य सम्पजानो। ",
"sn47.35:1.3":	"अयं वो अम्हाकं अनुसासनी। ",
"sn47.35:2.1":	"कथञ्च, भिक्खवे, भिक्खु सतो होति? ",
"sn47.35:2.2":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn47.35:2.3":	"वेदनासु …पे… ",
"sn47.35:2.4":	"चित्ते …पे… ",
"sn47.35:2.5":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.35:2.6":	"एवं खो, भिक्खवे, भिक्खु सतो होति। ",
"sn47.35:3.1":	"कथञ्च, भिक्खवे, भिक्खु सम्पजानो होति? ",
"sn47.35:3.2":	"इध, भिक्खवे, भिक्खुनो विदिता वेदना उप्पज्जन्ति, विदिता उपट्ठहन्ति, विदिता अब्भत्थं गच्छन्ति। ",
"sn47.35:3.3":	"विदिता वितक्का उप्पज्जन्ति, विदिता उपट्ठहन्ति, विदिता अब्भत्थं गच्छन्ति। ",
"sn47.35:3.4":	"विदिता सञ्ञा उप्पज्जन्ति, विदिता उपट्ठहन्ति, विदिता अब्भत्थं गच्छन्ति। ",
"sn47.35:3.5":	"एवं खो, भिक्खवे, भिक्खु सम्पजानो होति। ",
"sn47.35:3.6":	"सतो, भिक्खवे, भिक्खु विहरेय्य सम्पजानो। ",
"sn47.35:3.7":	"अयं वो अम्हाकं अनुसासनी”ति। ",
"sn47.35:3.8":	"पञ्चमं। "
}	
