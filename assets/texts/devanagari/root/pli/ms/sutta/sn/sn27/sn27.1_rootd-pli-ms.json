{	
"sn27.1:0.1":	"संयुत्त निकाय २७।१ ",
"sn27.1:0.2":	"१। किलेसवग्ग ",
"sn27.1:0.3":	"चक्खुसुत्त ",
"sn27.1:1.1":	"सावत्थिनिदानं। ",
"sn27.1:1.2":	"“यो, भिक्खवे, चक्खुस्मिं छन्दरागो, चित्तस्सेसो उपक्किलेसो। ",
"sn27.1:1.3":	"यो सोतस्मिं छन्दरागो, चित्तस्सेसो उपक्किलेसो। ",
"sn27.1:1.4":	"यो घानस्मिं छन्दरागो, चित्तस्सेसो उपक्किलेसो। ",
"sn27.1:1.5":	"यो जिव्हाय छन्दरागो, चित्तस्सेसो उपक्किलेसो। ",
"sn27.1:1.6":	"यो कायस्मिं छन्दरागो, चित्तस्सेसो उपक्किलेसो। ",
"sn27.1:1.7":	"यो मनस्मिं छन्दरागो, चित्तस्सेसो उपक्किलेसो। ",
"sn27.1:1.8":	"यतो खो, भिक्खवे, भिक्खुनो इमेसु छसु ठानेसु चेतसो उपक्किलेसो पहीनो होति, नेक्खम्मनिन्नञ्चस्स चित्तं होति। ",
"sn27.1:1.9":	"नेक्खम्मपरिभावितं चित्तं कम्मनियं खायति, अभिञ्ञा सच्छिकरणीयेसु धम्मेसू”ति। ",
"sn27.1:1.10":	"पठमं। "
}	
