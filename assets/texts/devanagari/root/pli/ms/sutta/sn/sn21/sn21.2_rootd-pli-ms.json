{	
"sn21.2:0.1":	"संयुत्त निकाय २१।२ ",
"sn21.2:0.2":	"१। भिक्खुवग्ग ",
"sn21.2:0.3":	"उपतिस्ससुत्त ",
"sn21.2:1.1":	"सावत्थिनिदानं। ",
"sn21.2:1.2":	"तत्र खो आयस्मा सारिपुत्तो भिक्खू आमन्तेसि: ",
"sn21.2:1.3":	"“आवुसो भिक्खवे”ति। ",
"sn21.2:1.4":	"“आवुसो”ति खो ते भिक्खू आयस्मतो सारिपुत्तस्स पच्चस्सोसुं। ",
"sn21.2:1.5":	"आयस्मा सारिपुत्तो एतदवोच: ",
"sn21.2:2.1":	"“इध मय्हं, आवुसो, रहोगतस्स पटिसल्लीनस्स एवं चेतसो परिवितक्को उदपादि: ",
"sn21.2:2.2":	"‘अत्थि नु खो तं किञ्चि लोकस्मिं यस्स मे विपरिणामञ्ञथाभावा उप्पज्जेय्युं सोकपरिदेवदुक्खदोमनस्सुपायासा’ति? ",
"sn21.2:2.3":	"तस्स मय्हं, आवुसो, एतदहोसि: ",
"sn21.2:2.4":	"‘नत्थि खो तं किञ्चि लोकस्मिं यस्स मे विपरिणामञ्ञथाभावा उप्पज्जेय्युं सोकपरिदेवदुक्खदोमनस्सुपायासा’”ति। ",
"sn21.2:3.1":	"एवं वुत्ते, आयस्मा आनन्दो आयस्मन्तं सारिपुत्तं एतदवोच: ",
"sn21.2:3.2":	"“सत्थुपि खो ते, आवुसो सारिपुत्त, विपरिणामञ्ञथाभावा नुप्पज्जेय्युं सोकपरिदेवदुक्खदोमनस्सुपायासा”ति? ",
"sn21.2:3.3":	"“सत्थुपि खो मे, आवुसो, विपरिणामञ्ञथाभावा नुप्पज्जेय्युं सोकपरिदेवदुक्खदोमनस्सुपायासा, अपि च मे एवमस्स: ",
"sn21.2:3.4":	"‘महेसक्खो वत भो सत्था अन्तरहितो महिद्धिको महानुभावो। ",
"sn21.2:3.5":	"सचे हि भगवा चिरं दीघमद्धानं तिट्ठेय्य तदस्स बहुजनहिताय बहुजनसुखाय लोकानुकम्पाय अत्थाय हिताय सुखाय देवमनुस्सानन्’ति। ",
"sn21.2:3.6":	"तथा हि पनायस्मतो सारिपुत्तस्स दीघरत्तं अहङ्कारममङ्कारमानानुसया सुसमूहता। ",
"sn21.2:3.7":	"तस्मा आयस्मतो सारिपुत्तस्स सत्थुपि विपरिणामञ्ञथाभावा नुप्पज्जेय्युं सोकपरिदेवदुक्खदोमनस्सुपायासा”ति। ",
"sn21.2:3.8":	"दुतियं। "
}	
