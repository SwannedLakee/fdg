{	
"sn7.17:0.1":	"संयुत्त निकाय ७।१७ ",
"sn7.17:0.2":	"२। उपासकवग्ग ",
"sn7.17:0.3":	"नवकम्मिकसुत्त ",
"sn7.17:1.1":	"एकं समयं भगवा कोसलेसु विहरति अञ्ञतरस्मिं वनसण्डे। ",
"sn7.17:1.2":	"तेन खो पन समयेन नवकम्मिकभारद्वाजो ब्राह्मणो तस्मिं वनसण्डे कम्मन्तं कारापेति। ",
"sn7.17:1.3":	"अद्दसा खो नवकम्मिकभारद्वाजो ब्राह्मणो भगवन्तं अञ्ञतरस्मिं सालरुक्खमूले निसिन्नं पल्लङ्कं आभुजित्वा उजुं कायं पणिधाय परिमुखं सतिं उपट्ठपेत्वा। ",
"sn7.17:1.4":	"दिस्वानस्स एतदहोसि: ",
"sn7.17:1.5":	"“अहं खो इमस्मिं वनसण्डे कम्मन्तं कारापेन्तो रमामि। ",
"sn7.17:1.6":	"अयं समणो गोतमो किं कारापेन्तो रमती”ति? ",
"sn7.17:1.7":	"अथ खो नवकम्मिकभारद्वाजो ब्राह्मणो येन भगवा तेनुपसङ्कमि। उपसङ्कमित्वा भगवन्तं गाथाय अज्झभासि: ",
"sn7.17:2.1":	"“के नु कम्मन्ता करीयन्ति, ",
"sn7.17:2.2":	"भिक्खु सालवने तव; ",
"sn7.17:2.3":	"यदेकको अरञ्ञस्मिं, ",
"sn7.17:2.4":	"रतिं विन्दति गोतमो”ति। ",
"sn7.17:3.1":	"“न मे वनस्मिं करणीयमत्थि, ",
"sn7.17:3.2":	"उच्छिन्नमूलं मे वनं विसूकं; ",
"sn7.17:3.3":	"स्वाहं वने निब्बनथो विसल्लो, ",
"sn7.17:3.4":	"एको रमे अरतिं विप्पहाया”ति। ",
"sn7.17:4.1":	"एवं वुत्ते, नवकम्मिकभारद्वाजो ब्राह्मणो भगवन्तं एतदवोच: ",
"sn7.17:4.2":	"“अभिक्कन्तं, भो गोतम …पे… ",
"sn7.17:4.3":	"उपासकं मं भवं गोतमो धारेतु अज्जतग्गे पाणुपेतं सरणं गतन्”ति। "
}	
