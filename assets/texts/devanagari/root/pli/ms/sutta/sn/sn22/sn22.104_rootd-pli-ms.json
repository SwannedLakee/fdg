{	
"sn22.104:0.1":	"संयुत्त निकाय २२।१०४ ",
"sn22.104:0.2":	"११। अन्तवग्ग ",
"sn22.104:0.3":	"दुक्खसुत्त ",
"sn22.104:1.1":	"सावत्थिनिदानं। ",
"sn22.104:1.2":	"“दुक्खञ्च वो, भिक्खवे, देसेस्सामि दुक्खसमुदयञ्च दुक्खनिरोधञ्च दुक्खनिरोधगामिनिञ्च पटिपदं। ",
"sn22.104:1.3":	"तं सुणाथ। ",
"sn22.104:1.4":	"कतमञ्च, भिक्खवे, दुक्खं? ",
"sn22.104:1.5":	"पञ्चुपादानक्खन्धातिस्स वचनीयं। ",
"sn22.104:1.6":	"कतमे पञ्च? ",
"sn22.104:1.7":	"सेय्यथिदं—रूपुपादानक्खन्धो …पे… विञ्ञाणुपादानक्खन्धो। ",
"sn22.104:1.8":	"इदं वुच्चति, भिक्खवे, दुक्खं। ",
"sn22.104:1.9":	"कतमो च, भिक्खवे, दुक्खसमुदयो? ",
"sn22.104:1.10":	"यायं तण्हा पोनोभविका …पे… विभवतण्हा—",
"sn22.104:1.11":	"अयं वुच्चति, भिक्खवे, दुक्खसमुदयो। ",
"sn22.104:1.12":	"कतमो च, भिक्खवे, दुक्खनिरोधो? ",
"sn22.104:1.13":	"यो तस्सायेव तण्हाय असेसविरागनिरोधो चागो पटिनिस्सग्गो मुत्ति अनालयो—",
"sn22.104:1.14":	"अयं वुच्चति, भिक्खवे, दुक्खनिरोधो। ",
"sn22.104:1.15":	"कतमा च, भिक्खवे, दुक्खनिरोधगामिनी पटिपदा? ",
"sn22.104:1.16":	"अयमेव अरियो अट्ठङ्गिको मग्गो। ",
"sn22.104:1.17":	"सेय्यथिदं—सम्मादिट्ठि …पे… सम्मासमाधि। ",
"sn22.104:1.18":	"अयं वुच्चति, भिक्खवे, दुक्खनिरोधगामिनी पटिपदा”ति। ",
"sn22.104:1.19":	"दुतियं। "
}	
