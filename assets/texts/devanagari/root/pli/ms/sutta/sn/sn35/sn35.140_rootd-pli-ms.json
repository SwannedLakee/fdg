{	
"sn35.140:0.1":	"संयुत्त निकाय ३५।१४० ",
"sn35.140:0.2":	"१४। देवदहवग्ग ",
"sn35.140:0.3":	"अज्झत्तअनिच्चहेतुसुत्त ",
"sn35.140:1.1":	"“चक्खुं, भिक्खवे, अनिच्चं। ",
"sn35.140:1.2":	"योपि हेतु, योपि पच्चयो चक्खुस्स उप्पादाय, सोपि अनिच्चो। ",
"sn35.140:1.3":	"अनिच्चसम्भूतं, भिक्खवे, चक्खु कुतो निच्चं भविस्सति …पे… ",
"sn35.140:1.4":	"जिव्हा अनिच्चा। ",
"sn35.140:1.5":	"योपि हेतु, योपि पच्चयो जिव्हाय उप्पादाय सोपि अनिच्चो। ",
"sn35.140:1.6":	"अनिच्चसम्भूता, भिक्खवे, जिव्हा कुतो निच्चा भविस्सति …पे… ",
"sn35.140:1.7":	"मनो अनिच्चो। ",
"sn35.140:1.8":	"योपि, भिक्खवे, हेतु योपि पच्चयो मनस्स उप्पादाय, सोपि अनिच्चो। ",
"sn35.140:1.9":	"अनिच्चसम्भूतो, भिक्खवे, मनो कुतो निच्चो भविस्सति। ",
"sn35.140:1.10":	"एवं पस्सं, भिक्खवे, सुतवा अरियसावको चक्खुस्मिम्पि निब्बिन्दति …पे… जिव्हायपि निब्बिन्दति …पे… मनस्मिम्पि निब्बिन्दति, ",
"sn35.140:1.11":	"निब्बिन्दं विरज्जति; विरागा विमुच्चति; विमुत्तस्मिं विमुत्तमिति ञाणं होति। ",
"sn35.140:1.12":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाती”ति। ",
"sn35.140:1.13":	"सत्तमं। "
}	
