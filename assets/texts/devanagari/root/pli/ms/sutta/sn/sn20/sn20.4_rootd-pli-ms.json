{	
"sn20.4:0.1":	"संयुत्त निकाय २०।४ ",
"sn20.4:0.2":	"१। ओपम्मवग्ग ",
"sn20.4:0.3":	"ओक्खासुत्त ",
"sn20.4:1.1":	"सावत्थियं विहरति। ",
"sn20.4:1.2":	"“यो, भिक्खवे, पुब्बण्हसमयं ओक्खासतं दानं ददेय्य, यो मज्झन्हिकसमयं ओक्खासतं दानं ददेय्य, यो सायन्हसमयं ओक्खासतं दानं ददेय्य, यो वा पुब्बण्हसमयं अन्तमसो गद्दुहनमत्तम्पि मेत्तचित्तं भावेय्य, यो वा मज्झन्हिकसमयं अन्तमसो गद्दुहनमत्तम्पि मेत्तचित्तं भावेय्य, यो वा सायन्हसमयं अन्तमसो गद्दुहनमत्तम्पि मेत्तचित्तं भावेय्य, इदं ततो महप्फलतरं। ",
"sn20.4:1.3":	"तस्मातिह, भिक्खवे, एवं सिक्खितब्बं: ",
"sn20.4:1.4":	"‘मेत्ता नो चेतोविमुत्ति भाविता भविस्सति बहुलीकता यानीकता वत्थुकता अनुट्ठिता परिचिता सुसमारद्धा’ति। ",
"sn20.4:1.5":	"एवञ्हि वो, भिक्खवे, सिक्खितब्बन्”ति। ",
"sn20.4:1.6":	"चतुत्थं। "
}	
