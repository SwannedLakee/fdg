{	
"sn47.40:0.1":	"संयुत्त निकाय ४७।४० ",
"sn47.40:0.2":	"४। अननुस्सुतवग्ग ",
"sn47.40:0.3":	"विभङ्गसुत्त ",
"sn47.40:1.1":	"“सतिपट्ठानञ्च वो, भिक्खवे, देसेस्सामि सतिपट्ठानभावनञ्च सतिपट्ठानभावनागामिनिञ्च पटिपदं। ",
"sn47.40:1.2":	"तं सुणाथ। ",
"sn47.40:1.3":	"कतमञ्च, भिक्खवे, सतिपट्ठानं? ",
"sn47.40:1.4":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn47.40:1.5":	"वेदनासु वेदनानुपस्सी विहरति …पे… ",
"sn47.40:1.6":	"चित्ते चित्तानुपस्सी विहरति …पे… ",
"sn47.40:1.7":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.40:1.8":	"इदं वुच्चति, भिक्खवे, सतिपट्ठानं। ",
"sn47.40:2.1":	"कतमा च, भिक्खवे, सतिपट्ठानभावना? ",
"sn47.40:2.2":	"इध, भिक्खवे, भिक्खु समुदयधम्मानुपस्सी कायस्मिं विहरति, वयधम्मानुपस्सी कायस्मिं विहरति, समुदयवयधम्मानुपस्सी कायस्मिं विहरति, आतापी सम्पजानो सतिमा, विनेय्य लोके अभिज्झादोमनस्सं। ",
"sn47.40:2.3":	"समुदयधम्मानुपस्सी वेदनासु विहरति …पे… ",
"sn47.40:2.4":	"समुदयधम्मानुपस्सी चित्ते विहरति …पे… ",
"sn47.40:2.5":	"समुदयधम्मानुपस्सी धम्मेसु विहरति, वयधम्मानुपस्सी धम्मेसु विहरति, समुदयवयधम्मानुपस्सी धम्मेसु विहरति, आतापी सम्पजानो सतिमा, विनेय्य लोके अभिज्झादोमनस्सं। ",
"sn47.40:2.6":	"अयं वुच्चति, भिक्खवे, सतिपट्ठानभावना। ",
"sn47.40:3.1":	"कतमा च, भिक्खवे, सतिपट्ठानभावनागामिनी पटिपदा? ",
"sn47.40:3.2":	"अयमेव अरियो अट्ठङ्गिको मग्गो, सेय्यथिदं—",
"sn47.40:3.3":	"सम्मादिट्ठि, सम्मासङ्कप्पो, सम्मावाचा, सम्माकम्मन्तो, सम्माआजीवो, सम्मावायामो, सम्मासति, सम्मासमाधि। ",
"sn47.40:3.4":	"अयं वुच्चति, भिक्खवे, सतिपट्ठानभावनागामिनी पटिपदा”ति। ",
"sn47.40:3.5":	"दसमं। ",
"sn47.40:3.6":	"अननुस्सुतवग्गो चतुत्थो। ",
"sn47.40:4.0":	"तस्सुद्दानं ",
"sn47.40:4.1":	"अननुस्सुतं विरागो, ",
"sn47.40:4.2":	"विरद्धो भावना सति; ",
"sn47.40:4.3":	"अञ्ञा छन्दं परिञ्ञाय, ",
"sn47.40:4.4":	"भावना विभङ्गेन चाति। "
}	
