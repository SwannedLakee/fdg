{	
"sn35.7:0.1":	"संयुत्त निकाय ३५।७ ",
"sn35.7:0.2":	"१। अनिच्चवग्ग ",
"sn35.7:0.3":	"अज्झत्तानिच्चातीतानागतसुत्त ",
"sn35.7:1.1":	"“चक्खुं, भिक्खवे, अनिच्चं अतीतानागतं; ",
"sn35.7:1.2":	"को पन वादो पच्चुप्पन्नस्स। ",
"sn35.7:1.3":	"एवं पस्सं, भिक्खवे, सुतवा अरियसावको अतीतस्मिं चक्खुस्मिं अनपेक्खो होति; ",
"sn35.7:1.4":	"अनागतं चक्खुं नाभिनन्दति; ",
"sn35.7:1.5":	"पच्चुप्पन्नस्स चक्खुस्स निब्बिदाय विरागाय निरोधाय पटिपन्नो होति। ",
"sn35.7:1.6":	"सोतं अनिच्चं … ",
"sn35.7:1.7":	"घानं अनिच्चं … ",
"sn35.7:1.8":	"जिव्हा अनिच्चा अतीतानागता; ",
"sn35.7:1.9":	"को पन वादो पच्चुप्पन्नाय। ",
"sn35.7:1.10":	"एवं पस्सं, भिक्खवे, सुतवा अरियसावको अतीताय जिव्हाय अनपेक्खो होति; ",
"sn35.7:1.11":	"अनागतं जिव्हं नाभिनन्दति; ",
"sn35.7:1.12":	"पच्चुप्पन्नाय जिव्हाय निब्बिदाय विरागाय निरोधाय पटिपन्नो होति। ",
"sn35.7:1.13":	"कायो अनिच्चो …पे… ",
"sn35.7:1.14":	"मनो अनिच्चो अतीतानागतो; ",
"sn35.7:1.15":	"को पन वादो पच्चुप्पन्नस्स। ",
"sn35.7:1.16":	"एवं पस्सं, भिक्खवे, सुतवा अरियसावको अतीतस्मिं मनस्मिं अनपेक्खो होति; ",
"sn35.7:1.17":	"अनागतं मनं नाभिनन्दति; ",
"sn35.7:1.18":	"पच्चुप्पन्नस्स मनस्स निब्बिदाय विरागाय निरोधाय पटिपन्नो होती”ति। ",
"sn35.7:1.19":	"सत्तमं। "
}	
