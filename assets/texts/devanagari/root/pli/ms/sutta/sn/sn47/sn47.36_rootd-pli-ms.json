{	
"sn47.36:0.1":	"संयुत्त निकाय ४७।३६ ",
"sn47.36:0.2":	"४। अननुस्सुतवग्ग ",
"sn47.36:0.3":	"अञ्ञासुत्त ",
"sn47.36:1.1":	"“चत्तारोमे, भिक्खवे, सतिपट्ठाना। ",
"sn47.36:1.2":	"कतमे चत्तारो? ",
"sn47.36:1.3":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn47.36:1.4":	"वेदनासु …पे… ",
"sn47.36:1.5":	"चित्ते …पे… ",
"sn47.36:1.6":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.36:1.7":	"इमे खो, भिक्खवे, चत्तारो सतिपट्ठाना। ",
"sn47.36:1.8":	"इमेसं खो, भिक्खवे, चतुन्नं सतिपट्ठानानं भावितत्ता बहुलीकतत्ता द्विन्नं फलानं अञ्ञतरं फलं पाटिकङ्खं—",
"sn47.36:1.9":	"दिट्ठेव धम्मे अञ्ञा, सति वा उपादिसेसे अनागामिता”ति। ",
"sn47.36:1.10":	"छट्ठं। "
}	
