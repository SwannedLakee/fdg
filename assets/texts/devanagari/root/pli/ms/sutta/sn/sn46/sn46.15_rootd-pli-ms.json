{	
"sn46.15:0.1":	"संयुत्त निकाय ४६।१५ ",
"sn46.15:0.2":	"२। गिलानवग्ग ",
"sn46.15:0.3":	"दुतियगिलानसुत्त ",
"sn46.15:1.1":	"एकं समयं भगवा राजगहे विहरति वेळुवने कलन्दकनिवापे। ",
"sn46.15:1.2":	"तेन खो पन समयेन आयस्मा महामोग्गल्लानो गिज्झकूटे पब्बते विहरति आबाधिको दुक्खितो बाळ्हगिलानो। ",
"sn46.15:1.3":	"अथ खो भगवा सायन्हसमयं पटिसल्लाना वुट्ठितो येनायस्मा महामोग्गल्लानो तेनुपसङ्कमि; उपसङ्कमित्वा पञ्ञत्ते आसने निसीदि। निसज्ज खो भगवा आयस्मन्तं महामोग्गल्लानं एतदवोच: ",
"sn46.15:2.1":	"“कच्चि ते, मोग्गल्लान, खमनीयं कच्चि यापनीयं? कच्चि दुक्खा वेदना पटिक्कमन्ति, नो अभिक्कमन्ति; पटिक्कमोसानं पञ्ञायति, नो अभिक्कमो”ति? ",
"sn46.15:2.2":	"“न मे, भन्ते, खमनीयं, न यापनीयं। बाळ्हा मे दुक्खा वेदना अभिक्कमन्ति, नो पटिक्कमन्ति; अभिक्कमोसानं पञ्ञायति, नो पटिक्कमो”ति। ",
"sn46.15:3.1":	"“सत्तिमे, मोग्गल्लान, बोज्झङ्गा मया सम्मदक्खाता भाविता बहुलीकता अभिञ्ञाय सम्बोधाय निब्बानाय संवत्तन्ति। ",
"sn46.15:3.2":	"कतमे सत्त? ",
"sn46.15:3.3":	"सतिसम्बोज्झङ्गो खो, मोग्गल्लान, मया सम्मदक्खातो भावितो बहुलीकतो अभिञ्ञाय सम्बोधाय निब्बानाय संवत्तति …पे… उपेक्खासम्बोज्झङ्गो खो, मोग्गल्लान, मया सम्मदक्खातो भावितो बहुलीकतो अभिञ्ञाय सम्बोधाय निब्बानाय संवत्तति। ",
"sn46.15:3.4":	"इमे खो, मोग्गल्लान, सत्त बोज्झङ्गा मया सम्मदक्खाता भाविता बहुलीकता अभिञ्ञाय सम्बोधाय निब्बानाय संवत्तन्ती”ति। ",
"sn46.15:3.5":	"“तग्घ, भगवा, बोज्झङ्गा; ",
"sn46.15:3.6":	"तग्घ, सुगत, बोज्झङ्गा”ति। ",
"sn46.15:4.1":	"इदमवोच भगवा। ",
"sn46.15:4.2":	"अत्तमनो आयस्मा महामोग्गल्लानो भगवतो भासितं अभिनन्दि। ",
"sn46.15:4.3":	"वुट्ठहि चायस्मा महामोग्गल्लानो तम्हा आबाधा। ",
"sn46.15:4.4":	"तथापहीनो चायस्मतो महामोग्गल्लानस्स सो आबाधो अहोसीति। ",
"sn46.15:4.5":	"पञ्चमं। "
}	
