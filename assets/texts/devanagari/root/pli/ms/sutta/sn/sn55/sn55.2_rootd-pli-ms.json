{	
"sn55.2:0.1":	"संयुत्त निकाय ५५।२ ",
"sn55.2:0.2":	"१। वेळुद्वारवग्ग ",
"sn55.2:0.3":	"ब्रह्मचरियोगधसुत्त ",
"sn55.2:1.1":	"“चतूहि, भिक्खवे, धम्मेहि समन्नागतो अरियसावको सोतापन्नो होति अविनिपातधम्मो नियतो सम्बोधिपरायणो। ",
"sn55.2:2.1":	"कतमेहि चतूहि? ",
"sn55.2:2.2":	"इध, भिक्खवे, अरियसावको बुद्धे अवेच्चप्पसादेन समन्नागतो होति: ",
"sn55.2:2.3":	"‘इतिपि सो भगवा अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो पुरिसदम्मसारथि सत्था देवमनुस्सानं बुद्धो भगवा’ति। ",
"sn55.2:2.4":	"धम्मे …पे… ",
"sn55.2:2.5":	"सङ्घे …पे… ",
"sn55.2:2.6":	"अरियकन्तेहि सीलेहि समन्नागतो होति अखण्डेहि …पे… समाधिसंवत्तनिकेहि। ",
"sn55.2:2.7":	"इमेहि खो, भिक्खवे, चतूहि धम्मेहि समन्नागतो अरियसावको सोतापन्नो होति अविनिपातधम्मो नियतो सम्बोधिपरायणो”ति। ",
"sn55.2:3.1":	"इदमवोच भगवा। ",
"sn55.2:3.2":	"इदं वत्वान सुगतो अथापरं एतदवोच सत्था: ",
"sn55.2:4.1":	"“येसं सद्धा च सीलञ्च, ",
"sn55.2:4.2":	"पसादो धम्मदस्सनं; ",
"sn55.2:4.3":	"ते वे कालेन पच्चेन्ति, ",
"sn55.2:4.4":	"ब्रह्मचरियोगधं सुखन्”ति। ",
"sn55.2:4.5":	"दुतियं। "
}	
