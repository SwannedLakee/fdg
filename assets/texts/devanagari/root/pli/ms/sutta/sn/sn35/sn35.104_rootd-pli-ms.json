{	
"sn35.104:0.1":	"संयुत्त निकाय ३५।१०४ ",
"sn35.104:0.2":	"११। योगक्खेमिवग्ग ",
"sn35.104:0.3":	"योगक्खेमिसुत्त ",
"sn35.104:1.1":	"सावत्थिनिदानं। ",
"sn35.104:1.2":	"“योगक्खेमिपरियायं वो, भिक्खवे, धम्मपरियायं देसेस्सामि। ",
"sn35.104:1.3":	"तं सुणाथ। ",
"sn35.104:1.4":	"कतमो च, भिक्खवे, योगक्खेमिपरियायो धम्मपरियायो? ",
"sn35.104:1.5":	"सन्ति, भिक्खवे, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता रजनीया। ",
"sn35.104:1.6":	"ते तथागतस्स पहीना उच्छिन्नमूला तालावत्थुकता अनभावङ्कता आयतिं अनुप्पादधम्मा। ",
"sn35.104:1.7":	"तेसञ्च पहानाय अक्खासि योगं, तस्मा तथागतो ‘योगक्खेमी’ति वुच्चति …पे… ",
"sn35.104:1.8":	"सन्ति, भिक्खवे, मनोविञ्ञेय्या धम्मा इट्ठा कन्ता मनापा पियरूपा कामूपसंहिता रजनीया। ",
"sn35.104:1.9":	"ते तथागतस्स पहीना उच्छिन्नमूला तालावत्थुकता अनभावङ्कता आयतिं अनुप्पादधम्मा। ",
"sn35.104:1.10":	"तेसञ्च पहानाय अक्खासि योगं, तस्मा तथागतो ‘योगक्खेमी’ति वुच्चति। ",
"sn35.104:1.11":	"अयं खो, भिक्खवे, योगक्खेमिपरियायो धम्मपरियायो”ति। ",
"sn35.104:1.12":	"पठमं। "
}	
