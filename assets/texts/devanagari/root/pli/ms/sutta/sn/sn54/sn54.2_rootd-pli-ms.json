{	
"sn54.2:0.1":	"संयुत्त निकाय ५४।२ ",
"sn54.2:0.2":	"१। एकधम्मवग्ग ",
"sn54.2:0.3":	"बोज्झङ्गसुत्त ",
"sn54.2:1.1":	"“आनापानस्सति, भिक्खवे, भाविता बहुलीकता महप्फला होति महानिसंसा। ",
"sn54.2:1.2":	"कथं भाविता च, भिक्खवे, आनापानस्सति कथं बहुलीकता महप्फला होति महानिसंसा? ",
"sn54.2:1.3":	"इध, भिक्खवे, भिक्खु आनापानस्सतिसहगतं सतिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं, ",
"sn54.2:1.4":	"आनापानस्सतिसहगतं धम्मविचयसम्बोज्झङ्गं भावेति …पे… ",
"sn54.2:1.5":	"आनापानस्सतिसहगतं उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn54.2:1.6":	"एवं भाविता खो, भिक्खवे, आनापानस्सति एवं बहुलीकता महप्फला होति महानिसंसा”ति। ",
"sn54.2:1.7":	"दुतियं। "
}	
