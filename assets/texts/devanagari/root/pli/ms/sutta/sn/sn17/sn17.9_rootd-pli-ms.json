{	
"sn17.9:0.1":	"संयुत्त निकाय १७।९ ",
"sn17.9:0.2":	"१। पठमवग्ग ",
"sn17.9:0.3":	"वेरम्भसुत्त ",
"sn17.9:1.1":	"सावत्थियं विहरति। ",
"sn17.9:1.2":	"“दारुणो, भिक्खवे, लाभसक्कारसिलोको …पे… अधिगमाय। ",
"sn17.9:1.3":	"उपरि, भिक्खवे, आकासे वेरम्भा नाम वाता वायन्ति। ",
"sn17.9:1.4":	"तत्थ यो पक्खी गच्छति तमेनं वेरम्भा वाता खिपन्ति। ",
"sn17.9:1.5":	"तस्स वेरम्भवातक्खित्तस्स अञ्ञेनेव पादा गच्छन्ति, अञ्ञेन पक्खा गच्छन्ति, अञ्ञेन सीसं गच्छति, अञ्ञेन कायो गच्छति। ",
"sn17.9:1.6":	"एवमेव खो, भिक्खवे, इधेकच्चो भिक्खु लाभसक्कारसिलोकेन अभिभूतो परियादिण्णचित्तो पुब्बण्हसमयं निवासेत्वा पत्तचीवरमादाय गामं वा निगमं वा पिण्डाय पविसति अरक्खितेनेव कायेन अरक्खिताय वाचाय अरक्खितेन चित्तेन, अनुपट्ठिताय सतिया, असंवुतेहि इन्द्रियेहि। ",
"sn17.9:1.7":	"सो तत्थ पस्सति मातुगामं दुन्निवत्थं वा दुप्पारुतं वा। ",
"sn17.9:1.8":	"तस्स मातुगामं दिस्वा दुन्निवत्थं वा दुप्पारुतं वा रागो चित्तं अनुद्धंसेति। ",
"sn17.9:1.9":	"सो रागानुद्धंसितेन चित्तेन सिक्खं पच्चक्खाय हीनायावत्तति। ",
"sn17.9:1.10":	"तस्स अञ्ञे चीवरं हरन्ति, अञ्ञे पत्तं हरन्ति, अञ्ञे निसीदनं हरन्ति, अञ्ञे सूचिघरं हरन्ति, वेरम्भवातक्खित्तस्सेव सकुणस्स। ",
"sn17.9:1.11":	"एवं दारुणो खो, भिक्खवे, लाभसक्कारसिलोको …पे… ",
"sn17.9:1.12":	"एवञ्हि वो, भिक्खवे, सिक्खितब्बन्”ति। ",
"sn17.9:1.13":	"नवमं। "
}	
