{	
"sn11.11:0.1":	"संयुत्त निकाय ११।११ ",
"sn11.11:0.2":	"२। दुतियवग्ग ",
"sn11.11:0.3":	"वतपदसुत्त ",
"sn11.11:1.1":	"सावत्थियं। ",
"sn11.11:1.2":	"“सक्कस्स, भिक्खवे, देवानमिन्दस्स पुब्बे मनुस्सभूतस्स सत्त वतपदानि समत्तानि समादिन्नानि अहेसुं, येसं समादिन्नत्ता सक्को सक्कत्तं अज्झगा। ",
"sn11.11:1.3":	"कतमानि सत्त वतपदानि? ",
"sn11.11:1.4":	"यावजीवं मातापेत्तिभरो अस्सं, ",
"sn11.11:1.5":	"यावजीवं कुले जेट्ठापचायी अस्सं, ",
"sn11.11:1.6":	"यावजीवं सण्हवाचो अस्सं, ",
"sn11.11:1.7":	"यावजीवं अपिसुणवाचो अस्सं, ",
"sn11.11:1.8":	"यावजीवं विगतमलमच्छेरेन चेतसा अगारं अज्झावसेय्यं मुत्तचागो पयतपाणि वोस्सग्गरतो याचयोगो दानसंविभागरतो, ",
"sn11.11:1.9":	"यावजीवं सच्चवाचो अस्सं, ",
"sn11.11:1.10":	"यावजीवं अक्कोधनो अस्सं—सचेपि मे कोधो उप्पज्जेय्य, खिप्पमेव नं पटिविनेय्यन्ति। ",
"sn11.11:1.11":	"सक्कस्स, भिक्खवे, देवानमिन्दस्स पुब्बे मनुस्सभूतस्स इमानि सत्त वतपदानि समत्तानि समादिन्नानि अहेसुं, येसं समादिन्नत्ता सक्को सक्कत्तं अज्झगाति। ",
"sn11.11:2.1":	"मातापेत्तिभरं जन्तुं, ",
"sn11.11:2.2":	"कुले जेट्ठापचायिनं; ",
"sn11.11:2.3":	"सण्हं सखिलसम्भासं, ",
"sn11.11:2.4":	"पेसुणेय्यप्पहायिनं। ",
"sn11.11:3.1":	"मच्छेरविनये युत्तं, ",
"sn11.11:3.2":	"सच्चं कोधाभिभुं नरं; ",
"sn11.11:3.3":	"तं वे देवा तावतिंसा, ",
"sn11.11:3.4":	"आहु सप्पुरिसो इती”ति। "
}	
