{	
"sn35.76:0.1":	"संयुत्त निकाय ३५।७६ ",
"sn35.76:0.2":	"८। गिलानवग्ग ",
"sn35.76:0.3":	"राधअनिच्चसुत्त ",
"sn35.76:1.1":	"अथ खो आयस्मा राधो …पे… ",
"sn35.76:1.2":	"एकमन्तं निसिन्नो खो आयस्मा राधो भगवन्तं एतदवोच: ",
"sn35.76:1.3":	"“साधु मे, भन्ते, भगवा सङ्खित्तेन धम्मं देसेतु, यमहं भगवतो धम्मं सुत्वा एको वूपकट्ठो अप्पमत्तो आतापी पहितत्तो विहरेय्यन्”ति। ",
"sn35.76:1.4":	"“यं खो, राध, अनिच्चं तत्र ते छन्दो पहातब्बो। ",
"sn35.76:1.5":	"किञ्च, राध, अनिच्चं तत्र ते छन्दो पहातब्बो? ",
"sn35.76:1.6":	"चक्खु अनिच्चं, रूपा अनिच्चा, चक्खुविञ्ञाणं … ",
"sn35.76:1.7":	"चक्खुसम्फस्सो … ",
"sn35.76:1.8":	"यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चं। तत्र ते छन्दो पहातब्बो …पे… ",
"sn35.76:1.9":	"जिव्हा … ",
"sn35.76:1.10":	"कायो … ",
"sn35.76:1.11":	"मनो अनिच्चो। तत्र ते छन्दो पहातब्बो। ",
"sn35.76:1.12":	"धम्मा … ",
"sn35.76:1.13":	"मनोविञ्ञाणं … ",
"sn35.76:1.14":	"मनोसम्फस्सो … ",
"sn35.76:1.15":	"यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चं। तत्र ते छन्दो पहातब्बो। ",
"sn35.76:1.16":	"यं खो, राध, अनिच्चं तत्र ते छन्दो पहातब्बो”ति। ",
"sn35.76:1.17":	"ततियं। "
}	
