{	
"sn53.1-12:0.1":	"संयुत्त निकाय ५३।१–१२ ",
"sn53.1-12:0.2":	"१। गङ्गापेय्यालवग्ग ",
"sn53.1-12:0.3":	"झानादिसुत्त ",
"sn53.1-12:1.1":	"सावत्थिनिदानं। ",
"sn53.1-12:1.2":	"तत्र खो …पे… ",
"sn53.1-12:1.3":	"“चत्तारोमे, भिक्खवे, झाना। ",
"sn53.1-12:1.4":	"कतमे चत्तारो? ",
"sn53.1-12:1.5":	"इध, भिक्खवे, भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं विवेकजं पीतिसुखं पठमं झानं उपसम्पज्ज विहरति। ",
"sn53.1-12:1.6":	"वितक्कविचारानं वूपसमा अज्झत्तं सम्पसादनं चेतसो एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज विहरति। ",
"sn53.1-12:1.7":	"पीतिया च विरागा उपेक्खको च विहरति सतो च सम्पजानो सुखञ्च कायेन पटिसंवेदेति, यं तं अरिया आचिक्खन्ति: ‘उपेक्खको सतिमा सुखविहारी’ति ततियं झानं उपसम्पज्ज विहरति। ",
"sn53.1-12:1.8":	"सुखस्स च पहाना दुक्खस्स च पहाना पुब्बेव सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं झानं उपसम्पज्ज विहरति। ",
"sn53.1-12:1.9":	"इमे खो, भिक्खवे, चत्तारो झानाति। ",
"sn53.1-12:2.1":	"सेय्यथापि, भिक्खवे, गङ्गा नदी पाचीननिन्ना पाचीनपोणा पाचीनपब्भारा; ",
"sn53.1-12:2.2":	"एवमेव खो, भिक्खवे, भिक्खु चत्तारो झाने भावेन्तो चत्तारो झाने बहुलीकरोन्तो निब्बाननिन्नो होति निब्बानपोणो निब्बानपब्भारो। ",
"sn53.1-12:2.3":	"कथञ्च, भिक्खवे, भिक्खु चत्तारो झाने भावेन्तो चत्तारो झाने बहुलीकरोन्तो निब्बाननिन्नो होति निब्बानपोणो निब्बानपब्भारो? ",
"sn53.1-12:2.4":	"इध, भिक्खवे, भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं विवेकजं पीतिसुखं पठमं झानं उपसम्पज्ज विहरति। ",
"sn53.1-12:2.5":	"वितक्कविचारानं वूपसमा …पे… दुतियं झानं … ",
"sn53.1-12:2.6":	"ततियं झानं … ",
"sn53.1-12:2.7":	"चतुत्थं झानं उपसम्पज्ज विहरति। ",
"sn53.1-12:2.8":	"एवं खो, भिक्खवे, भिक्खु चत्तारो झाने भावेन्तो चत्तारो झाने बहुलीकरोन्तो निब्बाननिन्नो होति निब्बानपोणो निब्बानपब्भारो”ति। ",
"sn53.1-12:2.9":	"द्वादसमं। ",
"sn53.1-12:2.10":	"गङ्गापेय्यालवग्गो पठमो। ",
"sn53.1-12:3.0":	"तस्सुद्दानं ",
"sn53.1-12:3.1":	"छ पाचीनतो निन्ना, ",
"sn53.1-12:3.2":	"छ निन्ना च समुद्दतो; ",
"sn53.1-12:3.3":	"द्वेते छ द्वादस होन्ति, ",
"sn53.1-12:3.4":	"वग्गो तेन पवुच्चतीति। "
}	
