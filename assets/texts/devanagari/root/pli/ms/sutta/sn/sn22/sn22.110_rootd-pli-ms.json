{	
"sn22.110:0.1":	"संयुत्त निकाय २२।११० ",
"sn22.110:0.2":	"११। अन्तवग्ग ",
"sn22.110:0.3":	"अरहन्तसुत्त ",
"sn22.110:1.1":	"सावत्थिनिदानं। ",
"sn22.110:1.2":	"“पञ्चिमे, भिक्खवे, उपादानक्खन्धा। ",
"sn22.110:1.3":	"कतमे पञ्च? ",
"sn22.110:1.4":	"सेय्यथिदं—रूपुपादानक्खन्धो …पे… विञ्ञाणुपादानक्खन्धो। ",
"sn22.110:1.5":	"यतो खो, भिक्खवे, भिक्खु इमेसं पञ्चन्नं उपादानक्खन्धानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं विदित्वा अनुपादाविमुत्तो होति। ",
"sn22.110:1.6":	"अयं वुच्चति, भिक्खवे, भिक्खु अरहं खीणासवो वुसितवा कतकरणीयो ओहितभारो अनुप्पत्तसदत्थो परिक्खीणभवसंयोजनो सम्मदञ्ञाविमुत्तो”ति। ",
"sn22.110:1.7":	"अट्ठमं। "
}	
