{	
"sn22.77:0.1":	"संयुत्त निकाय २२।७७ ",
"sn22.77:0.2":	"८। खज्जनीयवग्ग ",
"sn22.77:0.3":	"दुतियअरहन्तसुत्त ",
"sn22.77:1.1":	"सावत्थिनिदानं। ",
"sn22.77:1.2":	"“रूपं, भिक्खवे, अनिच्चं। ",
"sn22.77:1.3":	"यदनिच्चं तं दुक्खं; ",
"sn22.77:1.4":	"यं दुक्खं तदनत्ता; ",
"sn22.77:1.5":	"यदनत्ता तं ‘नेतं मम, नेसोहमस्मि, न मेसो अत्ता’ति …पे… एवमेतं यथाभूतं सम्मप्पञ्ञाय दट्ठब्बं। ",
"sn22.77:2.1":	"एवं पस्सं, भिक्खवे, सुतवा अरियसावको रूपस्मिम्पि निब्बिन्दति, वेदनायपि … सञ्ञायपि … सङ्खारेसुपि … विञ्ञाणस्मिम्पि निब्बिन्दति। ",
"sn22.77:2.2":	"निब्बिन्दं विरज्जति; विरागा विमुच्चति। विमुत्तस्मिं विमुत्तमिति ञाणं होति। ",
"sn22.77:2.3":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाति। ",
"sn22.77:2.4":	"यावता, भिक्खवे, सत्तावासा, यावता भवग्गं, एते अग्गा, एते सेट्ठा लोकस्मिं यदिदं अरहन्तो”ति। ",
"sn22.77:2.5":	"पञ्चमं। "
}	
