{	
"sn51.33-44:0.1":	"संयुत्त निकाय ५१।३३–४४ ",
"sn51.33-44:0.2":	"४। गङ्गापेय्यालवग्ग ",
"sn51.33-44:0.3":	"गङ्गानदीआदिसुत्त ",
"sn51.33-44:1.1":	"“सेय्यथापि, भिक्खवे, गङ्गा नदी पाचीननिन्ना पाचीनपोणा पाचीनपब्भारा; ",
"sn51.33-44:1.2":	"एवमेव खो, भिक्खवे, भिक्खु चत्तारो इद्धिपादे भावेन्तो चत्तारो इद्धिपादे बहुलीकरोन्तो निब्बाननिन्नो होति निब्बानपोणो निब्बानपब्भारो। ",
"sn51.33-44:1.3":	"कथञ्च, भिक्खवे, भिक्खु चत्तारो इद्धिपादे भावेन्तो चत्तारो इद्धिपादे बहुलीकरोन्तो निब्बाननिन्नो होति निब्बानपोणो निब्बानपब्भारो? ",
"sn51.33-44:1.4":	"इध, भिक्खवे, भिक्खु छन्दसमाधिप्पधानसङ्खारसमन्नागतं इद्धिपादं भावेति, ",
"sn51.33-44:1.5":	"वीरियसमाधि …पे… ",
"sn51.33-44:1.6":	"चित्तसमाधि … ",
"sn51.33-44:1.7":	"वीमंसासमाधिप्पधानसङ्खारसमन्नागतं इद्धिपादं भावेति। ",
"sn51.33-44:2.1":	"एवं खो, भिक्खवे, भिक्खु चत्तारो इद्धिपादे भावेन्तो चत्तारो इद्धिपादे बहुलीकरोन्तो निब्बाननिन्नो होति निब्बानपोणो निब्बानपब्भारो”ति। ",
"sn51.33-44:2.2":	"द्वादसमं। ",
"sn51.33-44:2.3":	"गङ्गापेय्यालवग्गो चतुत्थो। ",
"sn51.33-44:3.0":	"तस्सुद्दानं ",
"sn51.33-44:3.1":	"छ पाचीनतो निन्ना, ",
"sn51.33-44:3.2":	"छ निन्ना च समुद्दतो; ",
"sn51.33-44:3.3":	"द्वेते छ द्वादस होन्ति, ",
"sn51.33-44:3.4":	"वग्गो तेन पवुच्चतीति। "
}	
