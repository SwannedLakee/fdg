{	
"sn22.54:0.1":	"संयुत्त निकाय २२।५४ ",
"sn22.54:0.2":	"६। उपयवग्ग ",
"sn22.54:0.3":	"बीजसुत्त ",
"sn22.54:1.1":	"सावत्थिनिदानं। ",
"sn22.54:1.2":	"“पञ्चिमानि, भिक्खवे, बीजजातानि। ",
"sn22.54:1.3":	"कतमानि पञ्च? ",
"sn22.54:1.4":	"मूलबीजं, खन्धबीजं, अग्गबीजं, फलुबीजं, बीजबीजञ्ञेव पञ्चमं। ",
"sn22.54:1.5":	"इमानि चस्सु, भिक्खवे, पञ्च बीजजातानि अखण्डानि अपूतिकानि अवातातपहतानि सारादानि सुखसयितानि, पथवी च नास्स, आपो च नास्स; ",
"sn22.54:1.6":	"अपि नुमानि, भिक्खवे, पञ्च बीजजातानि वुद्धिं विरूळ्हिं वेपुल्लं आपज्जेय्युन्”ति? ",
"sn22.54:1.7":	"“नो हेतं, भन्ते”। ",
"sn22.54:1.8":	"“इमानि चस्सु, भिक्खवे, पञ्च बीजजातानि अखण्डानि …पे… सुखसयितानि, पथवी च अस्स, आपो च अस्स; ",
"sn22.54:1.9":	"अपि नुमानि, भिक्खवे, पञ्च बीजजातानि वुद्धिं विरूळ्हिं वेपुल्लं आपज्जेय्युन्”ति? ",
"sn22.54:1.10":	"“एवं, भन्ते”। ",
"sn22.54:1.11":	"“सेय्यथापि, भिक्खवे, पथवीधातु, एवं चतस्सो विञ्ञाणट्ठितियो दट्ठब्बा। ",
"sn22.54:1.12":	"सेय्यथापि, भिक्खवे, आपोधातु, एवं नन्दिरागो दट्ठब्बो। ",
"sn22.54:1.13":	"सेय्यथापि, भिक्खवे, पञ्च बीजजातानि, एवं विञ्ञाणं साहारं दट्ठब्बं। ",
"sn22.54:2.1":	"रूपुपयं, भिक्खवे, विञ्ञाणं तिट्ठमानं तिट्ठेय्य, रूपारम्मणं रूपप्पतिट्ठं नन्दूपसेचनं वुद्धिं विरूळ्हिं वेपुल्लं आपज्जेय्य। ",
"sn22.54:2.2":	"वेदनुपयं वा, भिक्खवे, विञ्ञाणं तिट्ठमानं तिट्ठेय्य …पे… ",
"sn22.54:2.3":	"सञ्ञुपयं वा, भिक्खवे, विञ्ञाणं तिट्ठमानं तिट्ठेय्य …पे… ",
"sn22.54:2.4":	"सङ्खारुपयं वा, भिक्खवे, विञ्ञाणं तिट्ठमानं तिट्ठेय्य, सङ्खारारम्मणं सङ्खारप्पतिट्ठं नन्दूपसेचनं वुद्धिं विरूळ्हिं वेपुल्लं आपज्जेय्य। ",
"sn22.54:3.1":	"यो, भिक्खवे, एवं वदेय्य: ",
"sn22.54:3.2":	"‘अहमञ्ञत्र रूपा अञ्ञत्र वेदनाय अञ्ञत्र सञ्ञाय अञ्ञत्र सङ्खारेहि विञ्ञाणस्स आगतिं वा गतिं वा चुतिं वा उपपत्तिं वा वुद्धिं वा विरूळ्हिं वा वेपुल्लं वा पञ्ञापेस्सामी’ति, नेतं ठानं विज्जति। ",
"sn22.54:4.1":	"रूपधातुया चेव, भिक्खवे, भिक्खुनो रागो पहीनो होति। ",
"sn22.54:4.2":	"रागस्स पहाना वोच्छिज्जतारम्मणं पतिट्ठा विञ्ञाणस्स न होति। ",
"sn22.54:4.3":	"वेदनाधातुया चे … ",
"sn22.54:4.4":	"सञ्ञाधातुया चे … ",
"sn22.54:4.5":	"सङ्खारधातुया चे … ",
"sn22.54:4.6":	"विञ्ञाणधातुया चे, भिक्खवे, भिक्खुनो रागो पहीनो होति। ",
"sn22.54:4.7":	"रागस्स पहाना वोच्छिज्जतारम्मणं पतिट्ठा विञ्ञाणस्स न होति। ",
"sn22.54:4.8":	"तदप्पतिट्ठितं विञ्ञाणं अविरूळ्हं अनभिसङ्खच्च विमुत्तं। ",
"sn22.54:4.9":	"विमुत्तत्ता ठितं। ठितत्ता सन्तुसितं। सन्तुसितत्ता न परितस्सति। अपरितस्सं पच्चत्तञ्ञेव परिनिब्बायति। ",
"sn22.54:4.10":	"‘खीणा जाति …पे… नापरं इत्थत्ताया’ति पजानाती”ति। ",
"sn22.54:4.11":	"दुतियं। "
}	
