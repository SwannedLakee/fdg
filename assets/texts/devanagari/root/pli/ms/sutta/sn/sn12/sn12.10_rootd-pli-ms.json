{	
"sn12.10:0.1":	"संयुत्त निकाय १२।१० ",
"sn12.10:0.2":	"१। बुद्धवग्ग ",
"sn12.10:0.3":	"गोतमसुत्त ",
"sn12.10:1.1":	"“पुब्बेव मे, भिक्खवे, सम्बोधा अनभिसम्बुद्धस्स बोधिसत्तस्सेव सतो एतदहोसि: ",
"sn12.10:1.2":	"‘किच्छं वतायं लोको आपन्नो जायति च जीयति च मीयति च चवति च उपपज्जति च। ",
"sn12.10:1.3":	"अथ च पनिमस्स दुक्खस्स निस्सरणं नप्पजानाति जरामरणस्स। ",
"sn12.10:1.4":	"कुदास्सु नाम इमस्स दुक्खस्स निस्सरणं पञ्ञायिस्सति जरामरणस्सा’ति? ",
"sn12.10:2.1":	"तस्स मय्हं, भिक्खवे, एतदहोसि: ",
"sn12.10:2.2":	"‘किम्हि नु खो सति जरामरणं होति, किंपच्चया जरामरणन्’ति? ",
"sn12.10:2.3":	"तस्स मय्हं, भिक्खवे, योनिसो मनसिकारा अहु पञ्ञाय अभिसमयो: ",
"sn12.10:2.4":	"‘जातिया खो सति जरामरणं होति, जातिपच्चया जरामरणन्’ति। ",
"sn12.10:3.1":	"तस्स मय्हं, भिक्खवे, एतदहोसि: ",
"sn12.10:3.2":	"‘किम्हि नु खो सति जाति होति …पे… ",
"sn12.10:3.3":	"भवो … ",
"sn12.10:3.4":	"उपादानं … ",
"sn12.10:3.5":	"तण्हा … ",
"sn12.10:3.6":	"वेदना … ",
"sn12.10:3.7":	"फस्सो … ",
"sn12.10:3.8":	"सळायतनं … ",
"sn12.10:3.9":	"नामरूपं … ",
"sn12.10:3.10":	"विञ्ञाणं … ",
"sn12.10:3.11":	"सङ्खारा होन्ति, किंपच्चया सङ्खारा’ति? ",
"sn12.10:3.12":	"तस्स मय्हं, भिक्खवे, योनिसो मनसिकारा अहु पञ्ञाय अभिसमयो: ",
"sn12.10:3.13":	"‘अविज्जाय खो सति सङ्खारा होन्ति, अविज्जापच्चया सङ्खारा’ति। ",
"sn12.10:4.1":	"इति हिदं अविज्जापच्चया सङ्खारा; ",
"sn12.10:4.2":	"सङ्खारपच्चया विञ्ञाणं …पे… ",
"sn12.10:4.3":	"एवमेतस्स केवलस्स दुक्खक्खन्धस्स समुदयो होति। ",
"sn12.10:4.4":	"‘समुदयो, समुदयो’ति खो मे, भिक्खवे, पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि। ",
"sn12.10:5.1":	"तस्स मय्हं, भिक्खवे, एतदहोसि: ",
"sn12.10:5.2":	"‘किम्हि नु खो असति जरामरणं न होति, किस्स निरोधा जरामरणनिरोधो’ति? ",
"sn12.10:5.3":	"तस्स मय्हं, भिक्खवे, योनिसो मनसिकारा अहु पञ्ञाय अभिसमयो: ",
"sn12.10:5.4":	"‘जातिया खो असति जरामरणं न होति, जातिनिरोधा जरामरणनिरोधो’ति। ",
"sn12.10:6.1":	"तस्स मय्हं, भिक्खवे, एतदहोसि: ",
"sn12.10:6.2":	"‘किम्हि नु खो असति जाति न होति …पे… ",
"sn12.10:6.3":	"भवो … ",
"sn12.10:6.4":	"उपादानं … ",
"sn12.10:6.5":	"तण्हा … ",
"sn12.10:6.6":	"वेदना … ",
"sn12.10:6.7":	"फस्सो … ",
"sn12.10:6.8":	"सळायतनं … ",
"sn12.10:6.9":	"नामरूपं … ",
"sn12.10:6.10":	"विञ्ञाणं … ",
"sn12.10:6.11":	"सङ्खारा न होन्ति, किस्स निरोधा सङ्खारनिरोधो’ति? ",
"sn12.10:6.12":	"तस्स मय्हं, भिक्खवे, योनिसो मनसिकारा अहु पञ्ञाय अभिसमयो: ",
"sn12.10:6.13":	"‘अविज्जाय खो असति सङ्खारा न होन्ति, अविज्जानिरोधा सङ्खारनिरोधो’ति। ",
"sn12.10:7.1":	"इति हिदं अविज्जानिरोधा सङ्खारनिरोधो; ",
"sn12.10:7.2":	"सङ्खारनिरोधा विञ्ञाणनिरोधो …पे… ",
"sn12.10:7.3":	"एवमेतस्स केवलस्स दुक्खक्खन्धस्स निरोधो होति। ",
"sn12.10:7.4":	"‘निरोधो, निरोधो’ति खो मे, भिक्खवे, पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादी”ति। ",
"sn12.10:7.5":	"दसमो। ",
"sn12.10:7.6":	"बुद्धवग्गो पठमो। ",
"sn12.10:8.0":	"तस्सुद्दानं ",
"sn12.10:8.1":	"देसना विभङ्गपटिपदा च, ",
"sn12.10:8.2":	"विपस्सी सिखी च वेस्सभू; ",
"sn12.10:8.3":	"ककुसन्धो कोणागमनो कस्सपो, ",
"sn12.10:8.4":	"महासक्यमुनि च गोतमोति। "
}	
