{	
"sn45.170:0.1":	"संयुत्त निकाय ४५।१७० ",
"sn45.170:0.2":	"१३। एसनावग्ग ",
"sn45.170:0.3":	"तण्हासुत्त ",
"sn45.170:1.1":	"“तिस्सो इमा, भिक्खवे, तण्हा। ",
"sn45.170:1.2":	"कतमा तिस्सो? ",
"sn45.170:1.3":	"कामतण्हा, भवतण्हा, विभवतण्हा—",
"sn45.170:1.4":	"इमा खो, भिक्खवे, तिस्सो तण्हा। ",
"sn45.170:1.5":	"इमासं खो, भिक्खवे, तिस्सन्नं तण्हानं अभिञ्ञाय परिञ्ञाय परिक्खयाय पहानाय …पे… अयं अरियो अट्ठङ्गिको मग्गो भावेतब्बो। ",
"sn45.170:1.6":	"कतमो अरियो अट्ठङ्गिको मग्गो? ",
"sn45.170:1.7":	"इध, भिक्खवे, भिक्खु सम्मादिट्ठिं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं …पे… सम्मासमाधिं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn45.170:1.8":	"इमासं खो, भिक्खवे, तिस्सन्नं तण्हानं अभिञ्ञाय परिञ्ञाय परिक्खयाय पहानाय …पे… अयं अरियो अट्ठङ्गिको मग्गो भावेतब्बो”ति। ",
"sn45.170:1.9":	"दसमं। ",
"sn45.170:2.0":	"तसिनासुत्त ",
"sn45.170:2.1":	"“तिस्सो इमा, भिक्खवे, तसिना। ",
"sn45.170:2.2":	"कतमा तिस्सो? ",
"sn45.170:2.3":	"कामतसिना, भवतसिना, विभवतसिना। ",
"sn45.170:2.4":	"इमासं खो, भिक्खवे, तिस्सन्नं तसिनानं अभिञ्ञाय परिञ्ञाय परिक्खयाय पहानाय …पे…। ",
"sn45.170:2.5":	"रागविनयपरियोसानं दोसविनयपरियोसानं मोहविनयपरियोसानं …पे… ",
"sn45.170:2.6":	"अमतोगधं अमतपरायनं अमतपरियोसानं …पे… ",
"sn45.170:2.7":	"निब्बाननिन्नं निब्बानपोणं निब्बानपब्भारं। ",
"sn45.170:2.8":	"इमासं खो, भिक्खवे, तिस्सन्नं तसिनानं अभिञ्ञाय परिञ्ञाय परिक्खयाय पहानाय …पे…  अयं अरियो अट्ठङ्गिको मग्गो भावेतब्बो”ति। ",
"sn45.170:2.9":	"एकादसमं। ",
"sn45.170:2.10":	"एसनावग्गो सत्तमो। ",
"sn45.170:2.11":	"तस्सुद्दानं ",
"sn45.170:2.12":	"एसना विधा आसवो, ",
"sn45.170:2.13":	"भवो च दुक्खता खिला; ",
"sn45.170:2.14":	"मलं नीघो च वेदना, ",
"sn45.170:2.15":	"द्वे तण्हा तसिनाय चाति। "
}	
