{	
"sn47.45:0.1":	"संयुत्त निकाय ४७।४५ ",
"sn47.45:0.2":	"५। अमतवग्ग ",
"sn47.45:0.3":	"कुसलरासिसुत्त ",
"sn47.45:1.1":	"“‘कुसलरासी’ति, भिक्खवे, वदमानो चत्तारो सतिपट्ठाने सम्मा वदमानो वदेय्य। ",
"sn47.45:1.2":	"केवलो हायं, भिक्खवे, कुसलरासि, यदिदं—चत्तारो सतिपट्ठाना। ",
"sn47.45:2.1":	"कतमे चत्तारो? ",
"sn47.45:2.2":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn47.45:2.3":	"वेदनासु …पे… ",
"sn47.45:2.4":	"चित्ते …पे… ",
"sn47.45:2.5":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.45:2.6":	"‘कुसलरासी’ति, भिक्खवे, वदमानो इमे चत्तारो सतिपट्ठाने सम्मा वदमानो वदेय्य। ",
"sn47.45:2.7":	"केवलो हायं, भिक्खवे, कुसलरासि, यदिदं—चत्तारो सतिपट्ठाना”ति। ",
"sn47.45:2.8":	"पञ्चमं। "
}	
