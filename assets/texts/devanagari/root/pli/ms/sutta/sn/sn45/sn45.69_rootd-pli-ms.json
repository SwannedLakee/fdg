{	
"sn45.69:0.1":	"संयुत्त निकाय ४५।६९ ",
"sn45.69:0.2":	"७। एकधम्मपेय्यालवग्ग ",
"sn45.69:0.3":	"योनिसोमनसिकारसम्पदासुत्त ",
"sn45.69:1.1":	"“यदिदं—योनिसोमनसिकारसम्पदा। ",
"sn45.69:1.2":	"योनिसोमनसिकारसम्पन्नस्सेतं, भिक्खवे, भिक्खुनो पाटिकङ्खं—अरियं अट्ठङ्गिकं मग्गं भावेस्सति, अरियं अट्ठङ्गिकं मग्गं बहुलीकरिस्सति। ",
"sn45.69:1.3":	"कथञ्च, भिक्खवे, भिक्खु योनिसोमनसिकारसम्पन्नो अरियं अट्ठङ्गिकं मग्गं भावेति, अरियं अट्ठङ्गिकं मग्गं बहुलीकरोति? ",
"sn45.69:1.4":	"इध, भिक्खवे, भिक्खु सम्मादिट्ठिं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं …पे… सम्मासमाधिं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn45.69:1.5":	"एवं खो, भिक्खवे, भिक्खु योनिसोमनसिकारसम्पन्नो अरियं अट्ठङ्गिकं मग्गं भावेति, अरियं अट्ठङ्गिकं मग्गं बहुलीकरोती”ति। ",
"sn45.69:1.6":	"सत्तमं। "
}	
