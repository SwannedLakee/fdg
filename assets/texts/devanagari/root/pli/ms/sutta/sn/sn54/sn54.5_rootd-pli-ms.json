{	
"sn54.5:0.1":	"संयुत्त निकाय ५४।५ ",
"sn54.5:0.2":	"१। एकधम्मवग्ग ",
"sn54.5:0.3":	"दुतियफलसुत्त ",
"sn54.5:1.1":	"“आनापानस्सति, भिक्खवे, भाविता बहुलीकता महप्फला होति महानिसंसा। ",
"sn54.5:1.2":	"कथं भाविता च, भिक्खवे, आनापानस्सति कथं बहुलीकता महप्फला होति महानिसंसा? ",
"sn54.5:1.3":	"इध, भिक्खवे, भिक्खु अरञ्ञगतो वा रुक्खमूलगतो वा सुञ्ञागारगतो वा निसीदति पल्लङ्कं आभुजित्वा उजुं कायं पणिधाय परिमुखं सतिं उपट्ठपेत्वा। ",
"sn54.5:1.4":	"सो सतोव अस्ससति, सतोव पस्ससति …पे… ",
"sn54.5:1.5":	"‘पटिनिस्सग्गानुपस्सी अस्ससिस्सामी’ति सिक्खति, ‘पटिनिस्सग्गानुपस्सी पस्ससिस्सामी’ति सिक्खति। ",
"sn54.5:1.6":	"एवं भाविता खो, भिक्खवे, आनापानस्सति एवं बहुलीकता महप्फला होति महानिसंसा। ",
"sn54.5:2.1":	"एवं भाविताय खो, भिक्खवे, आनापानस्सतिया एवं बहुलीकताय सत्त फला सत्तानिसंसा पाटिकङ्खा। ",
"sn54.5:2.2":	"कतमे सत्त फला सत्तानिसंसा? ",
"sn54.5:2.3":	"दिट्ठेव धम्मे पटिकच्च अञ्ञं आराधेति; ",
"sn54.5:2.4":	"नो चे दिट्ठेव धम्मे पटिकच्च अञ्ञं आराधेति। ",
"sn54.5:2.5":	"अथ मरणकाले अञ्ञं आराधेति; ",
"sn54.5:2.6":	"नो चे दिट्ठेव धम्मे पटिकच्च अञ्ञं आराधेति, नो चे मरणकाले अञ्ञं आराधेति। ",
"sn54.5:2.7":	"अथ पञ्चन्नं ओरम्भागियानं संयोजनानं परिक्खया अन्तरापरिनिब्बायी होति … ",
"sn54.5:2.8":	"उपहच्चपरिनिब्बायी होति … ",
"sn54.5:2.9":	"असङ्खारपरिनिब्बायी होति … ",
"sn54.5:2.10":	"ससङ्खारपरिनिब्बायी होति … ",
"sn54.5:2.11":	"उद्धंसोतो होति अकनिट्ठगामी—",
"sn54.5:2.12":	"एवं भाविताय खो, भिक्खवे, आनापानस्सतिया एवं बहुलीकताय इमे सत्त फला सत्तानिसंसा पाटिकङ्खा”ति। ",
"sn54.5:2.13":	"पञ्चमं। "
}	
