{	
"sn23.7:0.1":	"संयुत्त निकाय २३।७ ",
"sn23.7:0.2":	"१। पठममारवग्ग ",
"sn23.7:0.3":	"सोतापन्नसुत्त ",
"sn23.7:1.1":	"सावत्थिनिदानं। ",
"sn23.7:1.2":	"एकमन्तं निसिन्नं खो आयस्मन्तं राधं भगवा एतदवोच: ",
"sn23.7:1.3":	"“पञ्चिमे, राध, उपादानक्खन्धा। ",
"sn23.7:1.4":	"कतमे पञ्च? ",
"sn23.7:1.5":	"रूपुपादानक्खन्धो …पे… विञ्ञाणुपादानक्खन्धो। ",
"sn23.7:1.6":	"यतो खो, राध, अरियसावको इमेसं पञ्चन्नं उपादानक्खन्धानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानाति—",
"sn23.7:1.7":	"अयं वुच्चति, राध, अरियसावको सोतापन्नो अविनिपातधम्मो नियतो सम्बोधिपरायनो”ति। ",
"sn23.7:1.8":	"सत्तमं। "
}	
