{	
"sn34.19:0.1":	"संयुत्त निकाय ३४।१९ ",
"sn34.19:0.2":	"१। झानवग्ग ",
"sn34.19:0.3":	"समापत्तिमूलकसप्पायकारीसुत्त ",
"sn34.19:1.1":	"सावत्थिनिदानं। ",
"sn34.19:1.2":	"“चत्तारोमे, भिक्खवे, झायी। ",
"sn34.19:1.3":	"कतमे चत्तारो? ",
"sn34.19:1.4":	"इध, भिक्खवे, एकच्चो झायी समाधिस्मिं समापत्तिकुसलो होति, न समाधिस्मिं सप्पायकारी। ",
"sn34.19:1.5":	"इध पन, भिक्खवे, एकच्चो झायी समाधिस्मिं सप्पायकारी होति, न समाधिस्मिं समापत्तिकुसलो। ",
"sn34.19:1.6":	"इध पन, भिक्खवे, एकच्चो झायी नेव समाधिस्मिं समापत्तिकुसलो होति, न च समाधिस्मिं सप्पायकारी। ",
"sn34.19:1.7":	"इध पन, भिक्खवे, एकच्चो झायी समाधिस्मिं समापत्तिकुसलो च होति, समाधिस्मिं सप्पायकारी च। ",
"sn34.19:1.8":	"तत्र, भिक्खवे, य्वायं झायी समाधिस्मिं समापत्तिकुसलो च होति समाधिस्मिं सप्पायकारी च अयं इमेसं चतुन्नं झायीनं अग्गो च सेट्ठो च मोक्खो च उत्तमो च पवरो च। ",
"sn34.19:1.9":	"सेय्यथापि, भिक्खवे, गवा खीरं, खीरम्हा दधि, दधिम्हा नवनीतं, नवनीतम्हा सप्पि, सप्पिम्हा सप्पिमण्डो तत्र अग्गमक्खायति; ",
"sn34.19:1.10":	"एवमेव खो, भिक्खवे, य्वायं झायी समाधिस्मिं समापत्तिकुसलो च होति समाधिस्मिं सप्पायकारी च अयं इमेसं चतुन्नं झायीनं अग्गो च सेट्ठो च मोक्खो च उत्तमो च पवरो चा”ति। ",
"sn34.19:1.11":	"एकूनवीसतिमं। ",
"sn34.19:1.12":	"(समापत्तिमूलकं।) "
}	
