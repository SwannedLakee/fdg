{	
"sn31.1:0.1":	"संयुत्त निकाय ३१।१ ",
"sn31.1:0.2":	"१। गन्धब्बवग्ग ",
"sn31.1:0.3":	"सुद्धिकसुत्त ",
"sn31.1:1.1":	"एकं समयं भगवा सावत्थियं विहरति जेतवने अनाथपिण्डिकस्स आरामे …पे… ",
"sn31.1:1.2":	"भगवा एतदवोच: ",
"sn31.1:1.3":	"“गन्धब्बकायिके वो, भिक्खवे, देवे देसेस्सामि। ",
"sn31.1:1.4":	"तं सुणाथ। ",
"sn31.1:1.5":	"कतमा च, भिक्खवे, गन्धब्बकायिका देवा? ",
"sn31.1:1.6":	"सन्ति, भिक्खवे, मूलगन्धे अधिवत्था देवा। ",
"sn31.1:1.7":	"सन्ति, भिक्खवे, सारगन्धे अधिवत्था देवा। ",
"sn31.1:1.8":	"सन्ति, भिक्खवे, फेग्गुगन्धे अधिवत्था देवा। ",
"sn31.1:1.9":	"सन्ति, भिक्खवे, तचगन्धे अधिवत्था देवा। ",
"sn31.1:1.10":	"सन्ति, भिक्खवे, पपटिकगन्धे अधिवत्था देवा। ",
"sn31.1:1.11":	"सन्ति, भिक्खवे, पत्तगन्धे अधिवत्था देवा। ",
"sn31.1:1.12":	"सन्ति, भिक्खवे, पुप्फगन्धे अधिवत्था देवा। ",
"sn31.1:1.13":	"सन्ति, भिक्खवे, फलगन्धे अधिवत्था देवा। ",
"sn31.1:1.14":	"सन्ति, भिक्खवे, रसगन्धे अधिवत्था देवा। ",
"sn31.1:1.15":	"सन्ति, भिक्खवे, गन्धगन्धे अधिवत्था देवा। ",
"sn31.1:1.16":	"इमे वुच्चन्ति, भिक्खवे, गन्धब्बकायिका देवा”ति। ",
"sn31.1:1.17":	"पठमं। "
}	
