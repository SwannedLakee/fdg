{	
"sn54.3:0.1":	"संयुत्त निकाय ५४।३ ",
"sn54.3:0.2":	"१। एकधम्मवग्ग ",
"sn54.3:0.3":	"सुद्धिकसुत्त ",
"sn54.3:1.1":	"“आनापानस्सति, भिक्खवे, भाविता बहुलीकता महप्फला होति महानिसंसा। ",
"sn54.3:1.2":	"कथं भाविता च, भिक्खवे, आनापानस्सति कथं बहुलीकता महप्फला होति महानिसंसा? ",
"sn54.3:1.3":	"इध, भिक्खवे, भिक्खु अरञ्ञगतो वा रुक्खमूलगतो वा सुञ्ञागारगतो वा निसीदति पल्लङ्कं आभुजित्वा उजुं कायं पणिधाय परिमुखं सतिं उपट्ठपेत्वा। ",
"sn54.3:1.4":	"सो सतोव अस्ससति, सतोव पस्ससति …पे… ",
"sn54.3:1.5":	"‘पटिनिस्सग्गानुपस्सी अस्ससिस्सामी’ति सिक्खति, ‘पटिनिस्सग्गानुपस्सी पस्ससिस्सामी’ति सिक्खति। ",
"sn54.3:1.6":	"एवं भाविता खो, भिक्खवे, आनापानस्सति एवं बहुलीकता महप्फला होति महानिसंसा”ति। ",
"sn54.3:1.7":	"ततियं। "
}	
