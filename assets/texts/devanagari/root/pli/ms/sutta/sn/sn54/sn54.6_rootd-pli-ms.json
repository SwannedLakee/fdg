{	
"sn54.6:0.1":	"संयुत्त निकाय ५४।६ ",
"sn54.6:0.2":	"१। एकधम्मवग्ग ",
"sn54.6:0.3":	"अरिट्ठसुत्त ",
"sn54.6:1.1":	"सावत्थिनिदानं। ",
"sn54.6:1.2":	"तत्र खो भगवा …पे… एतदवोच: ",
"sn54.6:1.3":	"“भावेथ नो तुम्हे भिक्खवे, आनापानस्सतिन्”ति? ",
"sn54.6:1.4":	"एवं वुत्ते, आयस्मा अरिट्ठो भगवन्तं एतदवोच: ",
"sn54.6:1.5":	"“अहं खो, भन्ते, भावेमि आनापानस्सतिन्”ति। ",
"sn54.6:1.6":	"“यथा कथं पन त्वं, अरिट्ठ, भावेसि आनापानस्सतिन्”ति? ",
"sn54.6:1.7":	"“अतीतेसु मे, भन्ते, कामेसु कामच्छन्दो पहीनो, अनागतेसु मे कामेसु कामच्छन्दो विगतो, अज्झत्तबहिद्धा च मे धम्मेसु पटिघसञ्ञा सुप्पटिविनीता। ",
"sn54.6:1.8":	"सो सतोव अस्ससिस्सामि, सतोव पस्ससिस्सामि। ",
"sn54.6:1.9":	"एवं ख्वाहं, भन्ते, भावेमि आनापानस्सतिन्”ति। ",
"sn54.6:2.1":	"“‘अत्थेसा, अरिट्ठ, आनापानस्सति, नेसा नत्थी’ति वदामि। ",
"sn54.6:2.2":	"अपि च, अरिट्ठ, यथा आनापानस्सति वित्थारेन परिपुण्णा होति ",
"sn54.6:2.3":	"तं सुणाहि, साधुकं मनसि करोहि; भासिस्सामी”ति। ",
"sn54.6:2.4":	"“एवं, भन्ते”ति खो आयस्मा अरिट्ठो भगवतो पच्चस्सोसि। ",
"sn54.6:2.5":	"भगवा एतदवोच: ",
"sn54.6:3.1":	"“कथञ्च, अरिट्ठ, आनापानस्सति वित्थारेन परिपुण्णा होति? ",
"sn54.6:3.2":	"इध, अरिट्ठ, भिक्खु अरञ्ञगतो वा रुक्खमूलगतो वा सुञ्ञागारगतो वा निसीदति पल्लङ्कं आभुजित्वा उजुं कायं पणिधाय परिमुखं सतिं उपट्ठपेत्वा। ",
"sn54.6:3.3":	"सो सतोव अस्ससति, सतोव पस्ससति। ",
"sn54.6:3.4":	"दीघं वा अस्ससन्तो ‘दीघं अस्ससामी’ति पजानाति …पे… ",
"sn54.6:3.5":	"‘पटिनिस्सग्गानुपस्सी अस्ससिस्सामी’ति सिक्खति, ‘पटिनिस्सग्गानुपस्सी पस्ससिस्सामी’ति सिक्खति। ",
"sn54.6:3.6":	"एवं खो, अरिट्ठ, आनापानस्सति वित्थारेन परिपुण्णा होती”ति। ",
"sn54.6:3.7":	"छट्ठं। "
}	
