{	
"sn35.90:0.1":	"संयुत्त निकाय ३५।९० ",
"sn35.90:0.2":	"९। छन्नवग्ग ",
"sn35.90:0.3":	"पठमएजासुत्त ",
"sn35.90:1.1":	"“एजा, भिक्खवे, रोगो, एजा गण्डो, एजा सल्लं। ",
"sn35.90:1.2":	"तस्मातिह, भिक्खवे, तथागतो अनेजो विहरति वीतसल्लो। ",
"sn35.90:1.3":	"तस्मातिह, भिक्खवे, भिक्खु चेपि आकङ्खेय्य ‘अनेजो विहरेय्यं वीतसल्लो’ति, ",
"sn35.90:1.4":	"चक्खुं न मञ्ञेय्य, चक्खुस्मिं न मञ्ञेय्य, चक्खुतो न मञ्ञेय्य, चक्खु मेति न मञ्ञेय्य; ",
"sn35.90:1.5":	"रूपे न मञ्ञेय्य, रूपेसु न मञ्ञेय्य, रूपतो न मञ्ञेय्य, रूपा मेति न मञ्ञेय्य; ",
"sn35.90:1.6":	"चक्खुविञ्ञाणं न मञ्ञेय्य, चक्खुविञ्ञाणस्मिं न मञ्ञेय्य, चक्खुविञ्ञाणतो न मञ्ञेय्य, चक्खुविञ्ञाणं मेति न मञ्ञेय्य; ",
"sn35.90:1.7":	"चक्खुसम्फस्सं न मञ्ञेय्य, चक्खुसम्फस्सस्मिं न मञ्ञेय्य, चक्खुसम्फस्सतो न मञ्ञेय्य, चक्खुसम्फस्सो मेति न मञ्ञेय्य। ",
"sn35.90:1.8":	"यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि न मञ्ञेय्य, तस्मिम्पि न मञ्ञेय्य, ततोपि न मञ्ञेय्य, तं मेति न मञ्ञेय्य। ",
"sn35.90:2.1":	"सोतं न मञ्ञेय्य …पे… ",
"sn35.90:2.2":	"घानं न मञ्ञेय्य …पे… ",
"sn35.90:2.3":	"जिव्हं न मञ्ञेय्य, जिव्हाय न मञ्ञेय्य, जिव्हातो न मञ्ञेय्य, जिव्हा मेति न मञ्ञेय्य; ",
"sn35.90:2.4":	"रसे न मञ्ञेय्य …पे… ",
"sn35.90:2.5":	"जिव्हाविञ्ञाणं न मञ्ञेय्य …पे… ",
"sn35.90:2.6":	"जिव्हासम्फस्सं न मञ्ञेय्य …पे… ",
"sn35.90:2.7":	"यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि न मञ्ञेय्य, तस्मिम्पि न मञ्ञेय्य, ततोपि न मञ्ञेय्य, तं मेति न मञ्ञेय्य। ",
"sn35.90:3.1":	"कायं न मञ्ञेय्य …पे… ",
"sn35.90:3.2":	"मनं न मञ्ञेय्य, मनस्मिं न मञ्ञेय्य, मनतो न मञ्ञेय्य, मनो मेति न मञ्ञेय्य; ",
"sn35.90:3.3":	"धम्मे न मञ्ञेय्य …पे… ",
"sn35.90:3.4":	"मनो विञ्ञाणं …पे… ",
"sn35.90:3.5":	"मनोसम्फस्सं …पे… ",
"sn35.90:3.6":	"यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि न मञ्ञेय्य, तस्मिम्पि न मञ्ञेय्य, ततोपि न मञ्ञेय्य, तं मेति न मञ्ञेय्य; ",
"sn35.90:3.7":	"सब्बं न मञ्ञेय्य, सब्बस्मिं न मञ्ञेय्य, सब्बतो न मञ्ञेय्य, सब्बं मेति न मञ्ञेय्य। ",
"sn35.90:4.1":	"सो एवं अमञ्ञमानो न किञ्चिपि लोके उपादियति। ",
"sn35.90:4.2":	"अनुपादियं न परितस्सति। अपरितस्सं पच्चत्तञ्ञेव परिनिब्बायति। ",
"sn35.90:4.3":	"‘खीणा जाति, वुसितं ब्रह्मचरियं, कतं करणीयं नापरं इत्थत्ताया’ति पजानाती”ति। ",
"sn35.90:4.4":	"सत्तमं। "
}	
