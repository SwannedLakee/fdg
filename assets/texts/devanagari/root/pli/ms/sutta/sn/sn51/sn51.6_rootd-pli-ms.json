{	
"sn51.6:0.1":	"संयुत्त निकाय ५१।६ ",
"sn51.6:0.2":	"१। चापालवग्ग ",
"sn51.6:0.3":	"समत्तसुत्त ",
"sn51.6:1.1":	"“ये हि केचि, भिक्खवे, अतीतमद्धानं समणा वा ब्राह्मणा वा समत्तं इद्धिं अभिनिप्फादेसुं, सब्बे ते चतुन्नं इद्धिपादानं भावितत्ता बहुलीकतत्ता। ",
"sn51.6:1.2":	"ये हि केचि, भिक्खवे, अनागतमद्धानं समणा वा ब्राह्मणा वा समत्तं इद्धिं अभिनिप्फादेस्सन्ति, सब्बे ते चतुन्नं इद्धिपादानं भावितत्ता बहुलीकतत्ता। ",
"sn51.6:1.3":	"ये हि केचि, भिक्खवे, एतरहि समणा वा ब्राह्मणा वा समत्तं इद्धिं अभिनिप्फादेन्ति, सब्बे ते चतुन्नं इद्धिपादानं भावितत्ता बहुलीकतत्ता। ",
"sn51.6:2.1":	"कतमेसं चतुन्नं? ",
"sn51.6:2.2":	"इध, भिक्खवे, भिक्खु छन्दसमाधिप्पधानसङ्खारसमन्नागतं इद्धिपादं भावेति, ",
"sn51.6:2.3":	"वीरियसमाधि …पे… ",
"sn51.6:2.4":	"चित्तसमाधि …पे… ",
"sn51.6:2.5":	"वीमंसासमाधिप्पधानसङ्खारसमन्नागतं इद्धिपादं भावेति। ",
"sn51.6:2.6":	"ये हि केचि, भिक्खवे, अतीतमद्धानं समणा वा ब्राह्मणा वा समत्तं इद्धिं अभिनिप्फादेसुं, सब्बे ते इमेसंयेव चतुन्नं इद्धिपादानं भावितत्ता बहुलीकतत्ता। ",
"sn51.6:2.7":	"ये हि केचि, भिक्खवे, अनागतमद्धानं समणा वा ब्राह्मणा वा समत्तं इद्धिं अभिनिप्फादेस्सन्ति, सब्बे ते इमेसंयेव चतुन्नं इद्धिपादानं भावितत्ता बहुलीकतत्ता। ",
"sn51.6:2.8":	"ये हि केचि, भिक्खवे, एतरहि समणा वा ब्राह्मणा वा समत्तं इद्धिं अभिनिप्फादेन्ति, सब्बे ते इमेसंयेव चतुन्नं इद्धिपादानं भावितत्ता बहुलीकतत्ता”ति। ",
"sn51.6:2.9":	"छट्ठं। "
}	
