{	
"sn14.20:0.1":	"संयुत्त निकाय १४।२० ",
"sn14.20:0.2":	"२। दुतियवग्ग ",
"sn14.20:0.3":	"अनोत्तप्पमूलकसुत्त ",
"sn14.20:1.1":	"सावत्थियं विहरति। ",
"sn14.20:1.2":	"“धातुसोव, भिक्खवे, सत्ता संसन्दन्ति समेन्ति। ",
"sn14.20:1.3":	"अनोत्तप्पिनो अनोत्तप्पीहि सद्धिं संसन्दन्ति समेन्ति; ",
"sn14.20:1.4":	"अप्पस्सुता अप्पस्सुतेहि सद्धिं संसन्दन्ति समेन्ति; ",
"sn14.20:1.5":	"दुप्पञ्ञा दुप्पञ्ञेहि सद्धिं संसन्दन्ति समेन्ति; ",
"sn14.20:1.6":	"ओत्तप्पिनो ओत्तप्पीहि सद्धिं संसन्दन्ति समेन्ति; ",
"sn14.20:1.7":	"बहुस्सुता बहुस्सुतेहि सद्धिं संसन्दन्ति समेन्ति; पञ्ञवन्तो पञ्ञवन्तेहि सद्धिं संसन्दन्ति समेन्ति …पे…। ",
"sn14.20:2.1":	"अनोत्तप्पिनो अनोत्तप्पीहि सद्धिं संसन्दन्ति समेन्ति; ",
"sn14.20:2.2":	"कुसीता कुसीतेहि सद्धिं संसन्दन्ति समेन्ति; ",
"sn14.20:2.3":	"दुप्पञ्ञा दुप्पञ्ञेहि सद्धिं संसन्दन्ति समेन्ति; ",
"sn14.20:2.4":	"ओत्तप्पिनो ओत्तप्पीहि सद्धिं संसन्दन्ति समेन्ति; ",
"sn14.20:2.5":	"आरद्धवीरिया आरद्धवीरियेहि सद्धिं संसन्दन्ति समेन्ति; पञ्ञवन्तो पञ्ञवन्तेहि सद्धिं संसन्दन्ति समेन्ति …पे…। ",
"sn14.20:3.1":	"अनोत्तप्पिनो अनोत्तप्पीहि सद्धिं संसन्दन्ति समेन्ति; ",
"sn14.20:3.2":	"मुट्ठस्सतिनो मुट्ठस्सतीहि सद्धिं संसन्दन्ति समेन्ति; ",
"sn14.20:3.3":	"दुप्पञ्ञा दुप्पञ्ञेहि सद्धिं संसन्दन्ति समेन्ति; ",
"sn14.20:3.4":	"ओत्तप्पिनो ओत्तप्पीहि सद्धिं संसन्दन्ति समेन्ति; ",
"sn14.20:3.5":	"उपट्ठितस्सतिनो उपट्ठितस्सतीहि सद्धिं संसन्दन्ति समेन्ति; पञ्ञवन्तो पञ्ञवन्तेहि सद्धिं संसन्दन्ति समेन्ती”ति …पे…। ",
"sn14.20:3.6":	"दसमं। "
}	
