{	
"sn22.88:0.1":	"संयुत्त निकाय २२।८८ ",
"sn22.88:0.2":	"९। थेरवग्ग ",
"sn22.88:0.3":	"अस्सजिसुत्त ",
"sn22.88:1.1":	"एकं समयं भगवा राजगहे विहरति वेळुवने कलन्दकनिवापे। ",
"sn22.88:1.2":	"तेन खो पन समयेन आयस्मा अस्सजि कस्सपकारामे विहरति आबाधिको दुक्खितो बाळ्हगिलानो। ",
"sn22.88:1.3":	"अथ खो आयस्मा अस्सजि उपट्ठाके आमन्तेसि: ",
"sn22.88:1.4":	"“एथ तुम्हे, आवुसो, येन भगवा तेनुपसङ्कमथ; उपसङ्कमित्वा मम वचनेन भगवतो पादे सिरसा वन्दथ: ",
"sn22.88:1.5":	"‘अस्सजि, भन्ते, भिक्खु आबाधिको दुक्खितो बाळ्हगिलानो। ",
"sn22.88:1.6":	"सो भगवतो पादे सिरसा वन्दती’ति। ",
"sn22.88:1.7":	"एवञ्च वदेथ: ",
"sn22.88:1.8":	"‘साधु किर, भन्ते, भगवा येन अस्सजि भिक्खु तेनुपसङ्कमतु अनुकम्पं उपादाया’”ति। ",
"sn22.88:1.9":	"“एवमावुसो”ति खो ते भिक्खू आयस्मतो अस्सजिस्स पटिस्सुत्वा येन भगवा तेनुपसङ्कमिंसु; उपसङ्कमित्वा भगवन्तं अभिवादेत्वा एकमन्तं निसीदिंसु। एकमन्तं निसिन्ना खो ते भिक्खू भगवन्तं एतदवोचुं: ",
"sn22.88:1.10":	"“अस्सजि, भन्ते, भिक्खु आबाधिको …पे… ",
"sn22.88:1.11":	"साधु किर, भन्ते, भगवा येन अस्सजि भिक्खु तेनुपसङ्कमतु अनुकम्पं उपादाया”ति। ",
"sn22.88:1.12":	"अधिवासेसि भगवा तुण्हीभावेन। ",
"sn22.88:2.1":	"अथ खो भगवा सायन्हसमयं पटिसल्लाना वुट्ठितो येनायस्मा अस्सजि तेनुपसङ्कमि। ",
"sn22.88:2.2":	"अद्दसा खो आयस्मा अस्सजि भगवन्तं दूरतोव आगच्छन्तं। ",
"sn22.88:2.3":	"दिस्वान मञ्चके समधोसि। ",
"sn22.88:2.4":	"अथ खो भगवा आयस्मन्तं अस्सजिं एतदवोच: ",
"sn22.88:2.5":	"“अलं, अस्सजि, मा त्वं मञ्चके समधोसि। ",
"sn22.88:2.6":	"सन्तिमानि आसनानि पञ्ञत्तानि, तत्थाहं निसीदिस्सामी”ति। ",
"sn22.88:2.7":	"निसीदि भगवा पञ्ञत्ते आसने। निसज्ज खो भगवा आयस्मन्तं अस्सजिं एतदवोच: ",
"sn22.88:2.8":	"“कच्चि ते, अस्सजि, खमनीयं, कच्चि यापनीयं …पे… पटिक्कमोसानं पञ्ञायति नो अभिक्कमो”ति? ",
"sn22.88:3.1":	"“न मे, भन्ते, खमनीयं …पे… अभिक्कमोसानं पञ्ञायति नो पटिक्कमो”ति। ",
"sn22.88:3.2":	"“कच्चि ते, अस्सजि, न किञ्चि कुक्कुच्चं न कोचि विप्पटिसारो”ति? ",
"sn22.88:3.3":	"“तग्घ मे, भन्ते, अनप्पकं कुक्कुच्चं अनप्पको विप्पटिसारो”ति। ",
"sn22.88:3.4":	"“कच्चि पन तं, अस्सजि, अत्ता सीलतो न उपवदती”ति? ",
"sn22.88:3.5":	"“न खो मं, भन्ते, अत्ता सीलतो उपवदती”ति। ",
"sn22.88:3.6":	"“नो चे किर तं, अस्सजि, अत्ता सीलतो उपवदति, अथ किञ्च ते कुक्कुच्चं को च विप्पटिसारो”ति? ",
"sn22.88:3.7":	"“पुब्बे ख्वाहं, भन्ते, गेलञ्ञे पस्सम्भेत्वा पस्सम्भेत्वा कायसङ्खारे विहरामि, सोहं समाधिं नप्पटिलभामि। ",
"sn22.88:3.8":	"तस्स मय्हं, भन्ते, तं समाधिं अप्पटिलभतो एवं होति: ",
"sn22.88:3.9":	"‘नो चस्साहं परिहायामी’”ति। ",
"sn22.88:3.10":	"“ये ते, अस्सजि, समणब्राह्मणा समाधिसारका समाधिसामञ्ञा तेसं तं समाधिं अप्पटिलभतं एवं होति: ",
"sn22.88:3.11":	"‘नो चस्सु मयं परिहायामा’ति। ",
"sn22.88:4.1":	"तं किं मञ्ञसि, अस्सजि, ",
"sn22.88:4.2":	"रूपं निच्चं वा अनिच्चं वा”ति? ",
"sn22.88:4.3":	"“अनिच्चं, भन्ते” …पे… ",
"sn22.88:4.4":	"विञ्ञाणं …पे… ",
"sn22.88:4.5":	"“तस्मातिह …पे… ",
"sn22.88:4.6":	"एवं पस्सं …पे… ",
"sn22.88:4.7":	"नापरं इत्थत्तायाति पजानातीति। ",
"sn22.88:4.8":	"सो सुखञ्चे वेदनं वेदयति, सा ‘अनिच्चा’ति पजानाति। ‘अनज्झोसिता’ति पजानाति। ‘अनभिनन्दिता’ति पजानाति। ",
"sn22.88:4.9":	"दुक्खञ्चे वेदनं वेदयति, सा ‘अनिच्चा’ति पजानाति। ‘अनज्झोसिता’ति पजानाति। ‘अनभिनन्दिता’ति पजानाति। ",
"sn22.88:4.10":	"अदुक्खमसुखञ्चे वेदनं वेदयति, सा ‘अनिच्चा’ति पजानाति …पे… ‘अनभिनन्दिता’ति पजानाति। ",
"sn22.88:4.11":	"सो सुखञ्चे वेदनं वेदयति, विसंयुत्तो नं वेदयति; ",
"sn22.88:4.12":	"दुक्खञ्चे वेदनं वेदयति, विसंयुत्तो नं वेदयति; ",
"sn22.88:4.13":	"अदुक्खमसुखञ्चे वेदनं वेदयति, विसंयुत्तो नं वेदयति। ",
"sn22.88:4.14":	"सो कायपरियन्तिकञ्चे वेदनं वेदयमानो ‘कायपरियन्तिकं वेदनं वेदयामी’ति पजानाति। जीवितपरियन्तिकञ्चे वेदनं वेदयमानो ‘जीवितपरियन्तिकं वेदनं वेदयामी’ति पजानाति। ",
"sn22.88:4.15":	"‘कायस्स भेदा उद्धं जीवितपरियादाना इधेव सब्बवेदयितानि अनभिनन्दितानि सीतीभविस्सन्ती’ति पजानाति। ",
"sn22.88:5.1":	"सेय्यथापि, अस्सजि, तेलञ्च पटिच्च, वट्टिञ्च पटिच्च, तेलप्पदीपो झायेय्य; ",
"sn22.88:5.2":	"तस्सेव तेलस्स च वट्टिया च परियादाना अनाहारो निब्बायेय्य। ",
"sn22.88:5.3":	"एवमेव खो, अस्सजि, भिक्खु कायपरियन्तिकं वेदनं वेदयमानो ‘कायपरियन्तिकं वेदनं वेदयामी’ति पजानाति। जीवितपरियन्तिकं वेदनं वेदयमानो ‘जीवितपरियन्तिकं वेदनं वेदयामी’ति पजानाति। ",
"sn22.88:5.4":	"‘कायस्स भेदा उद्धं जीवितपरियादाना इधेव सब्बवेदयितानि अनभिनन्दितानि सीतीभविस्सन्ती’ति पजानाती”ति। ",
"sn22.88:5.5":	"छट्ठं। "
}	
