{	
"sn12.29:0.1":	"संयुत्त निकाय १२।२९ ",
"sn12.29:0.2":	"३। दसबलवग्ग ",
"sn12.29:0.3":	"समणब्राह्मणसुत्त ",
"sn12.29:1.1":	"सावत्थियं विहरति। ",
"sn12.29:1.2":	"“तत्र खो …पे… ",
"sn12.29:1.3":	"ये हि केचि, भिक्खवे, समणा वा ब्राह्मणा वा जरामरणं न परिजानन्ति, जरामरणसमुदयं न परिजानन्ति, जरामरणनिरोधं न परिजानन्ति, जरामरणनिरोधगामिनिं पटिपदं न परिजानन्ति, जातिं न परिजानन्ति …पे… ",
"sn12.29:1.4":	"भवं … ",
"sn12.29:1.5":	"उपादानं … ",
"sn12.29:1.6":	"तण्हं … ",
"sn12.29:1.7":	"वेदनं … ",
"sn12.29:1.8":	"फस्सं … ",
"sn12.29:1.9":	"सळायतनं … ",
"sn12.29:1.10":	"नामरूपं … ",
"sn12.29:1.11":	"विञ्ञाणं … ",
"sn12.29:1.12":	"सङ्खारे … ",
"sn12.29:1.13":	"सङ्खारसमुदयं … ",
"sn12.29:1.14":	"सङ्खारनिरोधं … ",
"sn12.29:1.15":	"सङ्खारनिरोधगामिनिं पटिपदं न परिजानन्ति। ",
"sn12.29:1.16":	"न मेते, भिक्खवे, समणा वा ब्राह्मणा वा समणेसु वा समणसम्मता ब्राह्मणेसु वा ब्राह्मणसम्मता। न च पनेते आयस्मन्तो सामञ्ञत्थं वा ब्रह्मञ्ञत्थं वा दिट्ठेव धम्मे सयं अभिञ्ञा सच्छिकत्वा उपसम्पज्ज विहरन्ति। ",
"sn12.29:2.1":	"ये च खो केचि, भिक्खवे, समणा वा ब्राह्मणा वा जरामरणं परिजानन्ति, जरामरणसमुदयं परिजानन्ति, जरामरणनिरोधं परिजानन्ति, जरामरणनिरोधगामिनिं पटिपदं परिजानन्ति, जातिं परिजानन्ति …पे… ",
"sn12.29:2.2":	"भवं … ",
"sn12.29:2.3":	"उपादानं … ",
"sn12.29:2.4":	"तण्हं … ",
"sn12.29:2.5":	"वेदनं … ",
"sn12.29:2.6":	"फस्सं … ",
"sn12.29:2.7":	"सळायतनं … ",
"sn12.29:2.8":	"नामरूपं … ",
"sn12.29:2.9":	"विञ्ञाणं … ",
"sn12.29:2.10":	"सङ्खारे परिजानन्ति, सङ्खारसमुदयं परिजानन्ति, सङ्खारनिरोधं परिजानन्ति, सङ्खारनिरोधगामिनिं पटिपदं परिजानन्ति। ",
"sn12.29:2.11":	"ते खो मे, भिक्खवे, समणा वा ब्राह्मणा वा समणेसु चेव समणसम्मता ब्राह्मणेसु च ब्राह्मणसम्मता। ते च पनायस्मन्तो सामञ्ञत्थञ्च ब्रह्मञ्ञत्थञ्च दिट्ठेव धम्मे सयं अभिञ्ञा सच्छिकत्वा उपसम्पज्ज विहरन्ती”ति। ",
"sn12.29:2.12":	"नवमं। "
}	
