{	
"sn20.12:0.1":	"संयुत्त निकाय २०।१२ ",
"sn20.12:0.2":	"१। ओपम्मवग्ग ",
"sn20.12:0.3":	"दुतियसिङ्गालसुत्त ",
"sn20.12:1.1":	"सावत्थियं विहरति। ",
"sn20.12:1.2":	"“अस्सुत्थ नो तुम्हे, भिक्खवे, रत्तिया पच्चूससमयं जरसिङ्गालस्स वस्समानस्सा”ति? ",
"sn20.12:1.3":	"“एवं, भन्ते”। ",
"sn20.12:1.4":	"“सिया खो, भिक्खवे, तस्मिं जरसिङ्गाले या काचि कतञ्ञुता कतवेदिता, न त्वेव इधेकच्चे सक्यपुत्तियपटिञ्ञे सिया या काचि कतञ्ञुता कतवेदिता। ",
"sn20.12:1.5":	"तस्मातिह, भिक्खवे, एवं सिक्खितब्बं: ",
"sn20.12:1.6":	"‘कतञ्ञुनो भविस्साम कतवेदिनो; ",
"sn20.12:1.7":	"न च नो अम्हेसु अप्पकम्पि कतं नस्सिस्सती’ति। ",
"sn20.12:1.8":	"एवञ्हि वो, भिक्खवे, सिक्खितब्बन्”ति। ",
"sn20.12:1.9":	"द्वादसमं। ",
"sn20.12:1.10":	"ओपम्मवग्गो पठमो। ",
"sn20.12:2.0":	"तस्सुद्दानं ",
"sn20.12:2.1":	"कूटं नखसिखं कुलं, ",
"sn20.12:2.2":	"ओक्खा सत्ति धनुग्गहो; ",
"sn20.12:2.3":	"आणि कलिङ्गरो नागो, ",
"sn20.12:2.4":	"बिळारो द्वे सिङ्गालकाति। ",
"sn20.12:2.5":	"ओपम्मसंयुत्तं समत्तं। "
}	
