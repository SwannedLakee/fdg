{	
"sn22.68:0.1":	"संयुत्त निकाय २२।६८ ",
"sn22.68:0.2":	"७। अरहन्तवग्ग ",
"sn22.68:0.3":	"अनत्तसुत्त ",
"sn22.68:1.1":	"सावत्थिनिदानं। ",
"sn22.68:1.2":	"अथ खो अञ्ञतरो भिक्खु …पे… एकमन्तं निसिन्नो खो सो भिक्खु भगवन्तं एतदवोच: ",
"sn22.68:1.3":	"“साधु मे, भन्ते, भगवा सङ्खित्तेन धम्मं देसेतु …पे… आतापी पहितत्तो विहरेय्यन्”ति। ",
"sn22.68:1.4":	"“यो खो, भिक्खु, अनत्ता; तत्र ते छन्दो पहातब्बो”ति। ",
"sn22.68:1.5":	"“अञ्ञातं, भगवा, अञ्ञातं, सुगता”ति। ",
"sn22.68:2.1":	"“यथा कथं पन त्वं, भिक्खु, मया सङ्खित्तेन भासितस्स वित्थारेन अत्थं आजानासी”ति? ",
"sn22.68:2.2":	"“रूपं खो, भन्ते, अनत्ता; तत्र मे छन्दो पहातब्बो। ",
"sn22.68:2.3":	"वेदना … ",
"sn22.68:2.4":	"सञ्ञा … ",
"sn22.68:2.5":	"सङ्खारा … ",
"sn22.68:2.6":	"विञ्ञाणं अनत्ता; तत्र मे छन्दो पहातब्बो। ",
"sn22.68:2.7":	"इमस्स ख्वाहं, भन्ते, भगवता सङ्खित्तेन भासितस्स एवं वित्थारेन अत्थं आजानामी”ति। ",
"sn22.68:3.1":	"“साधु साधु, भिक्खु। ",
"sn22.68:3.2":	"साधु खो त्वं, भिक्खु, मया सङ्खित्तेन भासितस्स वित्थारेन अत्थं आजानासि। ",
"sn22.68:3.3":	"रूपं खो, भिक्खु, अनत्ता; तत्र ते छन्दो पहातब्बो। ",
"sn22.68:3.4":	"वेदना … ",
"sn22.68:3.5":	"सञ्ञा … ",
"sn22.68:3.6":	"सङ्खारा … ",
"sn22.68:3.7":	"विञ्ञाणं अनत्ता; तत्र ते छन्दो पहातब्बो। ",
"sn22.68:3.8":	"इमस्स खो, भिक्खु, मया सङ्खित्तेन भासितस्स एवं वित्थारेन अत्थो दट्ठब्बो”ति …पे… ",
"sn22.68:3.9":	"अञ्ञतरो च पन सो भिक्खु अरहतं अहोसीति। ",
"sn22.68:3.10":	"छट्ठं। "
}	
