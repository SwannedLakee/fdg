{	
"sn35.105:0.1":	"संयुत्त निकाय ३५।१०५ ",
"sn35.105:0.2":	"११। योगक्खेमिवग्ग ",
"sn35.105:0.3":	"उपादायसुत्त ",
"sn35.105:1.1":	"“किस्मिं नु खो, भिक्खवे, सति किं उपादाय उप्पज्जति अज्झत्तं सुखं दुक्खन्”ति? ",
"sn35.105:2.1":	"“भगवंमूलका नो, भन्ते, धम्मा …पे…। ",
"sn35.105:3.1":	"“चक्खुस्मिं खो, भिक्खवे, सति चक्खुं उपादाय उप्पज्जति अज्झत्तं सुखं दुक्खं …पे… ",
"sn35.105:3.2":	"मनस्मिं सति मनं उपादाय उप्पज्जति अज्झत्तं सुखं दुक्खं। ",
"sn35.105:3.3":	"तं किं मञ्ञथ, भिक्खवे, ",
"sn35.105:3.4":	"चक्खु निच्चं वा अनिच्चं वा”ति? ",
"sn35.105:4.1":	"“अनिच्चं, भन्ते”। ",
"sn35.105:5.1":	"“यं पनानिच्चं दुक्खं वा तं सुखं वा”ति? ",
"sn35.105:6.1":	"“दुक्खं, भन्ते”। ",
"sn35.105:7.1":	"“यं पनानिच्चं दुक्खं विपरिणामधम्मं, अपि नु तं अनुपादाय उप्पज्जेय्य अज्झत्तं सुखं दुक्खन्”ति? ",
"sn35.105:8.1":	"“नो हेतं, भन्ते” …पे…। ",
"sn35.105:9.1":	"“जिव्हा निच्चा वा अनिच्चा वा”ति? ",
"sn35.105:10.1":	"“अनिच्चा, भन्ते”। ",
"sn35.105:11.1":	"“यं पनानिच्चं दुक्खं वा तं सुखं वा”ति? ",
"sn35.105:12.1":	"“दुक्खं, भन्ते”। ",
"sn35.105:13.1":	"“यं पनानिच्चं दुक्खं विपरिणामधम्मं, अपि नु तं अनुपादाय उप्पज्जेय्य अज्झत्तं सुखं दुक्खन्”ति? ",
"sn35.105:14.1":	"“नो हेतं, भन्ते” …पे…। ",
"sn35.105:15.1":	"“मनो निच्चो वा अनिच्चो वा”ति? ",
"sn35.105:16.1":	"“अनिच्चो, भन्ते”। ",
"sn35.105:17.1":	"“यं पनानिच्चं दुक्खं वा तं सुखं वा”ति? ",
"sn35.105:18.1":	"“दुक्खं, भन्ते”। ",
"sn35.105:19.1":	"“यं पनानिच्चं दुक्खं विपरिणामधम्मं, अपि नु तं अनुपादाय उप्पज्जेय्य अज्झत्तं सुखं दुक्खन्”ति? ",
"sn35.105:20.1":	"“नो हेतं, भन्ते”। ",
"sn35.105:21.1":	"“एवं पस्सं, भिक्खवे, सुतवा अरियसावको चक्खुस्मिम्पि निब्बिन्दति …पे… मनस्मिम्पि निब्बिन्दति। ",
"sn35.105:21.2":	"निब्बिन्दं विरज्जति; विरागा विमुच्चति; विमुत्तस्मिं विमुत्तमिति ञाणं होति। ",
"sn35.105:21.3":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाती”ति। ",
"sn35.105:21.4":	"दुतियं। "
}	
