{	
"sn35.228:0.1":	"संयुत्त निकाय ३५।२२८ ",
"sn35.228:0.2":	"१८। समुद्दवग्ग ",
"sn35.228:0.3":	"पठमसमुद्दसुत्त ",
"sn35.228:1.1":	"“‘समुद्दो, समुद्दो’ति, भिक्खवे, अस्सुतवा पुथुज्जनो भासति। ",
"sn35.228:1.2":	"नेसो, भिक्खवे, अरियस्स विनये समुद्दो। ",
"sn35.228:1.3":	"महा एसो, भिक्खवे, उदकरासि महाउदकण्णवो। ",
"sn35.228:1.4":	"चक्खु, भिक्खवे, पुरिसस्स समुद्दो; ",
"sn35.228:1.5":	"तस्स रूपमयो वेगो। ",
"sn35.228:2.1":	"यो तं रूपमयं वेगं सहति, अयं वुच्चति, भिक्खवे, अतरि चक्खुसमुद्दं सऊमिं सावट्टं सगाहं सरक्खसं; ",
"sn35.228:2.2":	"तिण्णो पारङ्गतो थले तिट्ठति ब्राह्मणो …पे… ",
"sn35.228:2.3":	"जिव्हा, भिक्खवे, पुरिसस्स समुद्दो; ",
"sn35.228:2.4":	"तस्स रसमयो वेगो। ",
"sn35.228:2.5":	"यो तं रसमयं वेगं सहति, अयं वुच्चति, भिक्खवे, अतरि जिव्हासमुद्दं सऊमिं सावट्टं सगाहं सरक्खसं; ",
"sn35.228:2.6":	"तिण्णो पारङ्गतो थले तिट्ठति ब्राह्मणो …पे… ",
"sn35.228:2.7":	"मनो, भिक्खवे, पुरिसस्स समुद्दो; ",
"sn35.228:2.8":	"तस्स धम्ममयो वेगो। ",
"sn35.228:2.9":	"यो तं धम्ममयं वेगं सहति, अयं वुच्चति, भिक्खवे, अतरि मनोसमुद्दं सऊमिं सावट्टं सगाहं सरक्खसं; ",
"sn35.228:2.10":	"तिण्णो पारङ्गतो थले तिट्ठति ब्राह्मणो”ति। ",
"sn35.228:2.11":	"इदमवोच …पे… ",
"sn35.228:2.12":	"सत्था: ",
"sn35.228:3.1":	"“यो इमं समुद्दं सगाहं सरक्खसं, ",
"sn35.228:3.2":	"सऊमिं सावट्टं सभयं दुत्तरं अच्चतरि; ",
"sn35.228:3.3":	"स वेदगू वुसितब्रह्मचरियो, ",
"sn35.228:3.4":	"लोकन्तगू पारगतोति वुच्चती”ति। ",
"sn35.228:3.5":	"पठमं। "
}	
