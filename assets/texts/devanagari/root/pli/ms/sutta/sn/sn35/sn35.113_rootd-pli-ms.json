{	
"sn35.113:0.1":	"संयुत्त निकाय ३५।११३ ",
"sn35.113:0.2":	"११। योगक्खेमिवग्ग ",
"sn35.113:0.3":	"उपस्सुतिसुत्त ",
"sn35.113:1.1":	"एकं समयं भगवा नातिके विहरति गिञ्जकावसथे। ",
"sn35.113:1.2":	"अथ खो भगवा रहोगतो पटिसल्लीनो इमं धम्मपरियायं अभासि: ",
"sn35.113:1.3":	"“चक्खुञ्च पटिच्च रूपे च उप्पज्जति चक्खुविञ्ञाणं। तिण्णं सङ्गति फस्सो। ",
"sn35.113:1.4":	"फस्सपच्चया वेदना; ",
"sn35.113:1.5":	"वेदनापच्चया तण्हा; ",
"sn35.113:1.6":	"तण्हापच्चया उपादानं; ",
"sn35.113:1.7":	"उपादानपच्चया भवो; ",
"sn35.113:1.8":	"भवपच्चया जाति; ",
"sn35.113:1.9":	"जातिपच्चया जरामरणं सोकपरिदेवदुक्खदोमनस्सुपायासा सम्भवन्ति। ",
"sn35.113:1.10":	"एवमेतस्स केवलस्स दुक्खक्खन्धस्स समुदयो होति। ",
"sn35.113:1.11":	"जिव्हञ्च पटिच्च रसे च उप्पज्जति …पे… ",
"sn35.113:1.12":	"मनञ्च पटिच्च धम्मे च उप्पज्जति मनोविञ्ञाणं। तिण्णं सङ्गति फस्सो। ",
"sn35.113:1.13":	"फस्सपच्चया वेदना; ",
"sn35.113:1.14":	"वेदनापच्चया तण्हा; ",
"sn35.113:1.15":	"तण्हापच्चया उपादानं; ",
"sn35.113:1.16":	"उपादानपच्चया भवो; ",
"sn35.113:1.17":	"भवपच्चया जाति; ",
"sn35.113:1.18":	"जातिपच्चया जरामरणं सोकपरिदेवदुक्खदोमनस्सुपायासा सम्भवन्ति। ",
"sn35.113:1.19":	"एवमेतस्स केवलस्स दुक्खक्खन्धस्स समुदयो होति। ",
"sn35.113:2.1":	"चक्खुञ्च पटिच्च रूपे च उप्पज्जति चक्खुविञ्ञाणं। तिण्णं सङ्गति फस्सो। ",
"sn35.113:2.2":	"फस्सपच्चया वेदना; ",
"sn35.113:2.3":	"वेदनापच्चया तण्हा। ",
"sn35.113:2.4":	"तस्सायेव तण्हाय असेसविरागनिरोधा उपादाननिरोधो; ",
"sn35.113:2.5":	"उपादाननिरोधा भवनिरोधो; ",
"sn35.113:2.6":	"भवनिरोधा जातिनिरोधो; ",
"sn35.113:2.7":	"जातिनिरोधा जरामरणं सोकपरिदेवदुक्खदोमनस्सुपायासा निरुज्झन्ति। ",
"sn35.113:2.8":	"एवमेतस्स केवलस्स दुक्खक्खन्धस्स निरोधो होति …पे… ",
"sn35.113:2.9":	"जिव्हञ्च पटिच्च रसे च उप्पज्जति …पे… ",
"sn35.113:2.10":	"मनञ्च पटिच्च धम्मे च उप्पज्जति मनोविञ्ञाणं। तिण्णं सङ्गति फस्सो। ",
"sn35.113:2.11":	"फस्सपच्चया वेदना; ",
"sn35.113:2.12":	"वेदनापच्चया तण्हा। ",
"sn35.113:2.13":	"तस्सायेव तण्हाय असेसविरागनिरोधा उपादाननिरोधो; ",
"sn35.113:2.14":	"उपादाननिरोधा …पे… ",
"sn35.113:2.15":	"एवमेतस्स केवलस्स दुक्खक्खन्धस्स निरोधो होती”ति। ",
"sn35.113:3.1":	"तेन खो पन समयेन अञ्ञतरो भिक्खु भगवतो उपस्सुति ठितो होति। ",
"sn35.113:3.2":	"अद्दसा खो भगवा तं भिक्खुं उपस्सुति ठितं। ",
"sn35.113:3.3":	"दिस्वान तं भिक्खुं एतदवोच: ",
"sn35.113:3.4":	"“अस्सोसि नो त्वं, भिक्खु, इमं धम्मपरियायन्”ति? ",
"sn35.113:3.5":	"“एवं, भन्ते”। ",
"sn35.113:3.6":	"“उग्गण्हाहि त्वं, भिक्खु, इमं धम्मपरियायं। ",
"sn35.113:3.7":	"परियापुणाहि त्वं, भिक्खु, इमं धम्मपरियायं। ",
"sn35.113:3.8":	"धारेहि त्वं, भिक्खु, इमं धम्मपरियायं। ",
"sn35.113:3.9":	"अत्थसञ्हितोयं, भिक्खु, धम्मपरियायो आदिब्रह्मचरियको”ति। ",
"sn35.113:3.10":	"दसमं। ",
"sn35.113:3.11":	"योगक्खेमिवग्गो पठमो। ",
"sn35.113:4.0":	"तस्सुद्दानं ",
"sn35.113:4.1":	"योगक्खेमि उपादाय, ",
"sn35.113:4.2":	"दुक्खं लोको च सेय्यो च; ",
"sn35.113:4.3":	"संयोजनं उपादानं, ",
"sn35.113:4.4":	"द्वे परिजानं उपस्सुतीति। "
}	
