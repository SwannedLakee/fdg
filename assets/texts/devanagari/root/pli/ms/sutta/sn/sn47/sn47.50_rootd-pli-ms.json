{	
"sn47.50:0.1":	"संयुत्त निकाय ४७।५० ",
"sn47.50:0.2":	"५। अमतवग्ग ",
"sn47.50:0.3":	"आसवसुत्त ",
"sn47.50:1.1":	"“तयोमे, भिक्खवे आसवा। ",
"sn47.50:1.2":	"कतमे तयो? ",
"sn47.50:1.3":	"कामासवो, भवासवो, अविज्जासवो—",
"sn47.50:1.4":	"इमे खो, भिक्खवे, तयो आसवा। ",
"sn47.50:1.5":	"इमेसं खो, भिक्खवे, तिण्णन्नं आसवानं पहानाय चत्तारो सतिपट्ठाना भावेतब्बा। ",
"sn47.50:2.1":	"कतमे चत्तारो? ",
"sn47.50:2.2":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn47.50:2.3":	"वेदनासु …पे… ",
"sn47.50:2.4":	"चित्ते …पे… ",
"sn47.50:2.5":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.50:2.6":	"इमेसं खो, भिक्खवे, तिण्णन्नं आसवानं पहानाय इमे चत्तारो सतिपट्ठाना भावेतब्बा”ति। ",
"sn47.50:2.7":	"दसमं। ",
"sn47.50:2.8":	"अमतवग्गो पञ्चमो। ",
"sn47.50:3.0":	"तस्सुद्दानं ",
"sn47.50:3.1":	"अमतं समुदयो मग्गो, ",
"sn47.50:3.2":	"सति कुसलरासि च; ",
"sn47.50:3.3":	"पातिमोक्खं दुच्चरितं, ",
"sn47.50:3.4":	"मित्तवेदना आसवेन चाति। "
}	
