{	
"sn35.102:0.1":	"संयुत्त निकाय ३५।१०२ ",
"sn35.102:0.2":	"१०। सळवग्ग ",
"sn35.102:0.3":	"दुतियनतुम्हाकसुत्त ",
"sn35.102:1.1":	"“यं, भिक्खवे, न तुम्हाकं तं पजहथ। ",
"sn35.102:1.2":	"तं वो पहीनं हिताय सुखाय भविस्सति। ",
"sn35.102:1.3":	"किञ्च, भिक्खवे, न तुम्हाकं? ",
"sn35.102:1.4":	"चक्खु, भिक्खवे, न तुम्हाकं। ",
"sn35.102:1.5":	"तं पजहथ। ",
"sn35.102:1.6":	"तं वो पहीनं हिताय सुखाय भविस्सति। ",
"sn35.102:1.7":	"रूपा न तुम्हाकं। ",
"sn35.102:1.8":	"ते पजहथ। ",
"sn35.102:1.9":	"ते वो पहीना हिताय सुखाय भविस्सन्ति। ",
"sn35.102:1.10":	"चक्खुविञ्ञाणं न तुम्हाकं। ",
"sn35.102:1.11":	"तं पजहथ। ",
"sn35.102:1.12":	"तं वो पहीनं हिताय सुखाय भविस्सति। ",
"sn35.102:1.13":	"चक्खुसम्फस्सो न तुम्हाकं। ",
"sn35.102:1.14":	"तं पजहथ। ",
"sn35.102:1.15":	"सो वो पहीनो हिताय सुखाय भविस्सति …पे… ",
"sn35.102:1.16":	"यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि न तुम्हाकं। ",
"sn35.102:1.17":	"तं पजहथ। ",
"sn35.102:1.18":	"तं वो पहीनं हिताय सुखाय भविस्सति। ",
"sn35.102:1.19":	"यम्पि, भिक्खवे, न तुम्हाकं, तं पजहथ। ",
"sn35.102:1.20":	"तं वो पहीनं हिताय सुखाय भविस्सती”ति। ",
"sn35.102:1.21":	"नवमं। "
}	
