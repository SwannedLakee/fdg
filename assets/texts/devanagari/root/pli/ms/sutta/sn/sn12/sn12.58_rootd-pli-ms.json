{	
"sn12.58:0.1":	"संयुत्त निकाय १२।५८ ",
"sn12.58:0.2":	"६। दुक्खवग्ग ",
"sn12.58:0.3":	"नामरूपसुत्त ",
"sn12.58:1.1":	"सावत्थियं विहरति। ",
"sn12.58:1.2":	"“संयोजनियेसु, भिक्खवे, धम्मेसु अस्सादानुपस्सिनो विहरतो नामरूपस्स अवक्कन्ति होति। ",
"sn12.58:1.3":	"नामरूपपच्चया सळायतनं …पे… ",
"sn12.58:1.4":	"एवमेतस्स केवलस्स दुक्खक्खन्धस्स समुदयो होति। ",
"sn12.58:2.1":	"सेय्यथापि, भिक्खवे, महारुक्खो। ",
"sn12.58:2.2":	"तस्स यानि चेव मूलानि अधोगमानि, यानि च तिरियङ्गमानि, सब्बानि तानि उद्धं ओजं अभिहरन्ति। ",
"sn12.58:2.3":	"एवञ्हि सो, भिक्खवे, महारुक्खो तदाहारो तदुपादानो चिरं दीघमद्धानं तिट्ठेय्य। ",
"sn12.58:2.4":	"एवमेव खो, भिक्खवे, संयोजनियेसु धम्मेसु अस्सादानुपस्सिनो विहरतो नामरूपस्स अवक्कन्ति होति …पे…। ",
"sn12.58:3.1":	"संयोजनियेसु, भिक्खवे, धम्मेसु आदीनवानुपस्सिनो विहरतो नामरूपस्स अवक्कन्ति न होति। ",
"sn12.58:3.2":	"नामरूपनिरोधा सळायतननिरोधो …पे… ",
"sn12.58:3.3":	"एवमेतस्स केवलस्स दुक्खक्खन्धस्स निरोधो होति। ",
"sn12.58:4.1":	"सेय्यथापि, भिक्खवे, महारुक्खो। ",
"sn12.58:4.2":	"अथ पुरिसो आगच्छेय्य कुद्दालपिटकं आदाय …पे… ",
"sn12.58:4.3":	"आयतिं अनुप्पादधम्मो। ",
"sn12.58:4.4":	"एवमेव खो, भिक्खवे, संयोजनियेसु धम्मेसु आदीनवानुपस्सिनो विहरतो नामरूपस्स अवक्कन्ति न होति। ",
"sn12.58:4.5":	"नामरूपनिरोधा सळायतननिरोधो …पे… ",
"sn12.58:4.6":	"एवमेतस्स केवलस्स दुक्खक्खन्धस्स निरोधो होती”ति। ",
"sn12.58:4.7":	"अट्ठमं। "
}	
