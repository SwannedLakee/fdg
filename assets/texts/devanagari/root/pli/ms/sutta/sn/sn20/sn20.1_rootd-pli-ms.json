{	
"sn20.1:0.1":	"संयुत्त निकाय २०।१ ",
"sn20.1:0.2":	"१। ओपम्मवग्ग ",
"sn20.1:0.3":	"कूटसुत्त ",
"sn20.1:1.1":	"एवं मे सुतं—",
"sn20.1:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"sn20.1:1.3":	"तत्र खो भगवा …पे… एतदवोच: ",
"sn20.1:1.4":	"“सेय्यथापि, भिक्खवे, कूटागारस्स या काचि गोपानसियो सब्बा ता कूटङ्गमा कूटसमोसरणा कूटसमुग्घाता सब्बा ता समुग्घातं गच्छन्ति; ",
"sn20.1:1.5":	"एवमेव खो, भिक्खवे, ये केचि अकुसला धम्मा सब्बे ते अविज्जामूलका अविज्जासमोसरणा अविज्जासमुग्घाता, सब्बे ते समुग्घातं गच्छन्ति। ",
"sn20.1:1.6":	"तस्मातिह, भिक्खवे, एवं सिक्खितब्बं: ",
"sn20.1:1.7":	"‘अप्पमत्ता विहरिस्सामा’ति। ",
"sn20.1:1.8":	"एवञ्हि वो, भिक्खवे, सिक्खितब्बन्”ति। ",
"sn20.1:1.9":	"पठमं। "
}	
