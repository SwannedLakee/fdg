{	
"sn4.11:0.1":	"संयुत्त निकाय ४।११ ",
"sn4.11:0.2":	"२। दुतियवग्ग ",
"sn4.11:0.3":	"पासाणसुत्त ",
"sn4.11:1.1":	"एकं समयं भगवा राजगहे विहरति गिज्झकूटे पब्बते। ",
"sn4.11:1.2":	"तेन खो पन समयेन भगवा रत्तन्धकारतिमिसायं अब्भोकासे निसिन्नो होति, देवो च एकमेकं फुसायति। ",
"sn4.11:1.3":	"अथ खो मारो पापिमा भगवतो भयं छम्भितत्तं लोमहंसं उप्पादेतुकामो येन भगवा तेनुपसङ्कमि; उपसङ्कमित्वा भगवतो अविदूरे महन्ते पासाणे पदालेसि। ",
"sn4.11:2.1":	"अथ खो भगवा “मारो अयं पापिमा” इति विदित्वा मारं पापिमन्तं गाथाय अज्झभासि: ",
"sn4.11:3.1":	"“सचेपि केवलं सब्बं, ",
"sn4.11:3.2":	"गिज्झकूटं चलेस्ससि; ",
"sn4.11:3.3":	"नेव सम्माविमुत्तानं, ",
"sn4.11:3.4":	"बुद्धानं अत्थि इञ्जितन्”ति। ",
"sn4.11:4.1":	"अथ खो मारो पापिमा “जानाति मं भगवा, जानाति मं सुगतो”ति दुक्खी दुम्मनो तत्थेवन्तरधायीति। "
}	
