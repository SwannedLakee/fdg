{	
"sn12.39:0.1":	"संयुत्त निकाय १२।३९ ",
"sn12.39:0.2":	"४। कळारखत्तियवग्ग ",
"sn12.39:0.3":	"दुतियचेतनासुत्त ",
"sn12.39:1.1":	"सावत्थियं विहरति। ",
"sn12.39:1.2":	"“यञ्च, भिक्खवे, चेतेति यञ्च पकप्पेति यञ्च अनुसेति, आरम्मणमेतं होति विञ्ञाणस्स ठितिया। ",
"sn12.39:1.3":	"आरम्मणे सति पतिट्ठा विञ्ञाणस्स होति। ",
"sn12.39:1.4":	"तस्मिं पतिट्ठिते विञ्ञाणे विरूळ्हे नामरूपस्स अवक्कन्ति होति। ",
"sn12.39:1.5":	"नामरूपपच्चया सळायतनं; ",
"sn12.39:1.6":	"सळायतनपच्चया फस्सो; ",
"sn12.39:1.7":	"फस्सपच्चया वेदना …पे… ",
"sn12.39:1.8":	"तण्हा … ",
"sn12.39:1.9":	"उपादानं … ",
"sn12.39:1.10":	"भवो … ",
"sn12.39:1.11":	"जाति … ",
"sn12.39:1.12":	"जरामरणं … ",
"sn12.39:1.13":	"सोकपरिदेवदुक्खदोमनस्सुपायासा सम्भवन्ति। ",
"sn12.39:1.14":	"एवमेतस्स केवलस्स दुक्खक्खन्धस्स समुदयो होति। ",
"sn12.39:2.1":	"नो चे, भिक्खवे, चेतेति नो चे पकप्पेति, अथ चे अनुसेति, आरम्मणमेतं होति विञ्ञाणस्स ठितिया। ",
"sn12.39:2.2":	"आरम्मणे सति पतिट्ठा विञ्ञाणस्स होति। ",
"sn12.39:2.3":	"तस्मिं पतिट्ठिते विञ्ञाणे विरूळ्हे नामरूपस्स अवक्कन्ति होति। ",
"sn12.39:2.4":	"नामरूपपच्चया सळायतनं …पे… ",
"sn12.39:2.5":	"एवमेतस्स केवलस्स दुक्खक्खन्धस्स समुदयो होति। ",
"sn12.39:3.1":	"यतो च खो, भिक्खवे, नो चेव चेतेति नो च पकप्पेति नो च अनुसेति, आरम्मणमेतं न होति विञ्ञाणस्स ठितिया। ",
"sn12.39:3.2":	"आरम्मणे असति पतिट्ठा विञ्ञाणस्स न होति। ",
"sn12.39:3.3":	"तदप्पतिट्ठिते विञ्ञाणे अविरूळ्हे नामरूपस्स अवक्कन्ति न होति। ",
"sn12.39:3.4":	"नामरूपनिरोधा सळायतननिरोधो …पे… ",
"sn12.39:3.5":	"एवमेतस्स केवलस्स दुक्खक्खन्धस्स निरोधो होती”ति। ",
"sn12.39:3.6":	"नवमं। "
}	
