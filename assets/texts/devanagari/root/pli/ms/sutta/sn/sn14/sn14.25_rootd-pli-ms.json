{	
"sn14.25:0.1":	"संयुत्त निकाय १४।२५ ",
"sn14.25:0.2":	"३। कम्मपथवग्ग ",
"sn14.25:0.3":	"पञ्चसिक्खापदसुत्त ",
"sn14.25:1.1":	"सावत्थियं विहरति। ",
"sn14.25:1.2":	"“धातुसोव, भिक्खवे, सत्ता संसन्दन्ति समेन्ति। ",
"sn14.25:1.3":	"पाणातिपातिनो पाणातिपातीहि सद्धिं संसन्दन्ति समेन्ति; ",
"sn14.25:1.4":	"अदिन्नादायिनो अदिन्नादायीहि सद्धिं संसन्दन्ति समेन्ति; ",
"sn14.25:1.5":	"कामेसुमिच्छाचारिनो कामेसुमिच्छाचारीहि सद्धिं संसन्दन्ति समेन्ति; ",
"sn14.25:1.6":	"मुसावादिनो मुसावादीहि सद्धिं संसन्दन्ति समेन्ति; ",
"sn14.25:1.7":	"सुरामेरयमज्जप्पमादट्ठायिनो सुरामेरयमज्जप्पमादट्ठायीहि सद्धिं संसन्दन्ति समेन्ति। ",
"sn14.25:2.1":	"पाणातिपाता पटिविरता पाणातिपाता पटिविरतेहि सद्धिं संसन्दन्ति समेन्ति; ",
"sn14.25:2.2":	"अदिन्नादाना पटिविरता अदिन्नादाना पटिविरतेहि सद्धिं संसन्दन्ति समेन्ति; ",
"sn14.25:2.3":	"कामेसुमिच्छाचारा पटिविरता कामेसुमिच्छाचारा पटिविरतेहि सद्धिं संसन्दन्ति समेन्ति; ",
"sn14.25:2.4":	"मुसावादा पटिविरता मुसावादा पटिविरतेहि सद्धिं संसन्दन्ति समेन्ति; ",
"sn14.25:2.5":	"सुरामेरयमज्जप्पमादट्ठाना पटिविरता सुरामेरयमज्जप्पमादट्ठाना पटिविरतेहि सद्धिं संसन्दन्ति समेन्ती”ति। ",
"sn14.25:2.6":	"ततियं। "
}	
