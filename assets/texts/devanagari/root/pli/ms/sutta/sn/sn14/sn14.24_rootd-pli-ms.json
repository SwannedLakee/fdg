{	
"sn14.24:0.1":	"संयुत्त निकाय १४।२४ ",
"sn14.24:0.2":	"३। कम्मपथवग्ग ",
"sn14.24:0.3":	"दुस्सीलसुत्त ",
"sn14.24:1.1":	"सावत्थियं विहरति। ",
"sn14.24:1.2":	"“धातुसोव, भिक्खवे, सत्ता संसन्दन्ति समेन्ति। ",
"sn14.24:1.3":	"अस्सद्धा अस्सद्धेहि सद्धिं संसन्दन्ति समेन्ति; ",
"sn14.24:1.4":	"अहिरिका अहिरिकेहि सद्धिं संसन्दन्ति समेन्ति; ",
"sn14.24:1.5":	"अनोत्तप्पिनो अनोत्तप्पीहि सद्धिं संसन्दन्ति समेन्ति; ",
"sn14.24:1.6":	"दुस्सीला दुस्सीलेहि सद्धिं संसन्दन्ति समेन्ति; ",
"sn14.24:1.7":	"दुप्पञ्ञा दुप्पञ्ञेहि सद्धिं संसन्दन्ति समेन्ति। ",
"sn14.24:2.1":	"सद्धा सद्धेहि सद्धिं संसन्दन्ति समेन्ति; ",
"sn14.24:2.2":	"हिरिमना हिरिमनेहि सद्धिं संसन्दन्ति समेन्ति; ",
"sn14.24:2.3":	"ओत्तप्पिनो ओत्तप्पीहि सद्धिं संसन्दन्ति समेन्ति; ",
"sn14.24:2.4":	"सीलवन्तो सीलवन्तेहि सद्धिं संसन्दन्ति समेन्ति; ",
"sn14.24:2.5":	"पञ्ञवन्तो पञ्ञवन्तेहि सद्धिं संसन्दन्ति समेन्ती”ति। ",
"sn14.24:2.6":	"दुतियं। "
}	
