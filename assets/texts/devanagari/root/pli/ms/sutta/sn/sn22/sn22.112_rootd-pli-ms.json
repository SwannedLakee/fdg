{	
"sn22.112:0.1":	"संयुत्त निकाय २२।११२ ",
"sn22.112:0.2":	"११। अन्तवग्ग ",
"sn22.112:0.3":	"दुतियछन्दप्पहानसुत्त ",
"sn22.112:1.1":	"सावत्थिनिदानं। ",
"sn22.112:1.2":	"“रूपे, भिक्खवे, यो छन्दो यो रागो या नन्दी या तण्हा ये उपयुपादाना चेतसो अधिट्ठानाभिनिवेसानुसया, ते पजहथ। ",
"sn22.112:1.3":	"एवं तं रूपं पहीनं भविस्सति उच्छिन्नमूलं …पे… ",
"sn22.112:1.4":	"वेदनाय … ",
"sn22.112:1.5":	"सञ्ञाय … ",
"sn22.112:1.6":	"सङ्खारेसु यो छन्दो …पे… ",
"sn22.112:1.7":	"एवं ते सङ्खारा पहीना भविस्सन्ति उच्छिन्नमूला तालावत्थुकता अनभावङ्कता आयतिं अनुप्पादधम्मा। ",
"sn22.112:1.8":	"विञ्ञाणे यो छन्दो यो रागो या नन्दी या तण्हा ये उपयुपादाना चेतसो अधिट्ठानाभिनिवेसानुसया, ते पजहथ। ",
"sn22.112:1.9":	"एवं तं विञ्ञाणं पहीनं भविस्सति उच्छिन्नमूलं तालावत्थुकतं अनभावङ्कतं आयतिं अनुप्पादधम्मन्”ति। ",
"sn22.112:1.10":	"दसमं। ",
"sn22.112:1.11":	"अन्तवग्गो पठमो। ",
"sn22.112:2.0":	"तस्सुद्दानं ",
"sn22.112:2.1":	"अन्तो दुक्खञ्च सक्कायो, ",
"sn22.112:2.2":	"परिञ्ञेय्या समणा दुवे; ",
"sn22.112:2.3":	"सोतापन्नो अरहा च, ",
"sn22.112:2.4":	"दुवे च छन्दप्पहानाति। "
}	
