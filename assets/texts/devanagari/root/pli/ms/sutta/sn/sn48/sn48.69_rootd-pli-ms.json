{	
"sn48.69:0.1":	"संयुत्त निकाय ४८।६९ ",
"sn48.69:0.2":	"७। बोधिपक्खियवग्ग ",
"sn48.69:0.3":	"ततियरुक्खसुत्त ",
"sn48.69:1.1":	"“सेय्यथापि, भिक्खवे, ये केचि असुरानं रुक्खा, चित्तपाटलि तेसं अग्गमक्खायति; ",
"sn48.69:1.2":	"एवमेव खो, भिक्खवे, ये केचि बोधिपक्खिया धम्मा, पञ्ञिन्द्रियं तेसं अग्गमक्खायति, यदिदं—बोधाय। ",
"sn48.69:1.3":	"कतमे च, भिक्खवे, बोधिपक्खिया धम्मा? ",
"sn48.69:1.4":	"सद्धिन्द्रियं, भिक्खवे, बोधिपक्खियो धम्मो, तं बोधाय संवत्तति …पे… पञ्ञिन्द्रियं बोधिपक्खियो धम्मो, तं बोधाय संवत्तति। ",
"sn48.69:1.5":	"सेय्यथापि, भिक्खवे, ये केचि असुरानं रुक्खा, चित्तपाटलि तेसं अग्गमक्खायति; ",
"sn48.69:1.6":	"एवमेव खो, भिक्खवे, ये केचि बोधिपक्खिया धम्मा, पञ्ञिन्द्रियं तेसं अग्गमक्खायति, यदिदं—बोधाया”ति। ",
"sn48.69:1.7":	"नवमं। "
}	
