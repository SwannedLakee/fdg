{	
"sn3.8:0.1":	"संयुत्त निकाय ३।८ ",
"sn3.8:0.2":	"१। पठमवग्ग ",
"sn3.8:0.3":	"मल्लिकासुत्त ",
"sn3.8:1.1":	"सावत्थिनिदानं। ",
"sn3.8:1.2":	"तेन खो पन समयेन राजा पसेनदि कोसलो मल्लिकाय देविया सद्धिं उपरिपासादवरगतो होति। ",
"sn3.8:1.3":	"अथ खो राजा पसेनदि कोसलो मल्लिकं देविं एतदवोच: ",
"sn3.8:1.4":	"“अत्थि नु खो ते, मल्लिके, कोचञ्ञो अत्तना पियतरो”ति? ",
"sn3.8:1.5":	"“नत्थि खो मे, महाराज, कोचञ्ञो अत्तना पियतरो। ",
"sn3.8:1.6":	"तुय्हं पन, महाराज, अत्थञ्ञो कोचि अत्तना पियतरो”ति? ",
"sn3.8:1.7":	"“मय्हम्पि खो, मल्लिके, नत्थञ्ञो कोचि अत्तना पियतरो”ति। ",
"sn3.8:2.1":	"अथ खो राजा पसेनदि कोसलो पासादा ओरोहित्वा येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो राजा पसेनदि कोसलो भगवन्तं एतदवोच: ",
"sn3.8:2.2":	"“इधाहं, भन्ते, मल्लिकाय देविया सद्धिं उपरिपासादवरगतो मल्लिकं देविं एतदवोचं: ",
"sn3.8:2.3":	"‘अत्थि नु खो ते, मल्लिके, कोचञ्ञो अत्तना पियतरो’ति? ",
"sn3.8:2.4":	"एवं वुत्ते, भन्ते, मल्लिका देवी मं एतदवोच: ",
"sn3.8:2.5":	"‘नत्थि खो मे, महाराज, कोचञ्ञो अत्तना पियतरो। ",
"sn3.8:2.6":	"तुय्हं पन, महाराज, अत्थञ्ञो कोचि अत्तना पियतरो’ति? ",
"sn3.8:2.7":	"एवं वुत्ताहं, भन्ते, मल्लिकं देविं एतदवोचं: ",
"sn3.8:2.8":	"‘मय्हम्पि खो, मल्लिके, नत्थञ्ञो कोचि अत्तना पियतरो’”ति। ",
"sn3.8:3.1":	"अथ खो भगवा एतमत्थं विदित्वा तायं वेलायं इमं गाथं अभासि: ",
"sn3.8:4.1":	"“सब्बा दिसा अनुपरिगम्म चेतसा, ",
"sn3.8:4.2":	"नेवज्झगा पियतरमत्तना क्वचि; ",
"sn3.8:4.3":	"एवं पियो पुथु अत्ता परेसं, ",
"sn3.8:4.4":	"तस्मा न हिंसे परमत्तकामो”ति। "
}	
