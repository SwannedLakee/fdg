{	
"sn14.5:0.1":	"संयुत्त निकाय १४।५ ",
"sn14.5:0.2":	"१। नानत्तवग्ग ",
"sn14.5:0.3":	"दुतियवेदनानानत्तसुत्त ",
"sn14.5:1.1":	"सावत्थियं विहरति। ",
"sn14.5:1.2":	"“धातुनानत्तं, भिक्खवे, पटिच्च उप्पज्जति फस्सनानत्तं, फस्सनानत्तं पटिच्च उप्पज्जति वेदनानानत्तं, नो वेदनानानत्तं पटिच्च उप्पज्जति फस्सनानत्तं, नो फस्सनानत्तं पटिच्च उप्पज्जति धातुनानत्तं। ",
"sn14.5:1.3":	"कतमञ्च, भिक्खवे, धातुनानत्तं? ",
"sn14.5:1.4":	"चक्खुधातु …पे… मनोधातु—",
"sn14.5:1.5":	"इदं वुच्चति, भिक्खवे, धातुनानत्तं। ",
"sn14.5:2.1":	"कथञ्च, भिक्खवे, धातुनानत्तं पटिच्च उप्पज्जति फस्सनानत्तं, फस्सनानत्तं पटिच्च उप्पज्जति वेदनानानत्तं, नो वेदनानानत्तं पटिच्च उप्पज्जति फस्सनानत्तं, नो फस्सनानत्तं पटिच्च उप्पज्जति धातुनानत्तं? ",
"sn14.5:2.2":	"चक्खुधातुं, भिक्खवे, पटिच्च उप्पज्जति चक्खुसम्फस्सो, चक्खुसम्फस्सं पटिच्च उप्पज्जति चक्खुसम्फस्सजा वेदना, नो चक्खुसम्फस्सजं वेदनं पटिच्च उप्पज्जति चक्खुसम्फस्सो, नो चक्खुसम्फस्सं पटिच्च उप्पज्जति चक्खुधातु …पे… ",
"sn14.5:2.3":	"मनोधातुं पटिच्च उप्पज्जति मनोसम्फस्सो, मनोसम्फस्सं पटिच्च उप्पज्जति मनोसम्फस्सजा वेदना, नो मनोसम्फस्सजं वेदनं पटिच्च उप्पज्जति मनोसम्फस्सो, नो मनोसम्फस्सं पटिच्च उप्पज्जति मनोधातु। ",
"sn14.5:2.4":	"एवं खो, भिक्खवे, धातुनानत्तं पटिच्च उप्पज्जति फस्सनानत्तं, फस्सनानत्तं पटिच्च उप्पज्जति वेदनानानत्तं, नो वेदनानानत्तं पटिच्च उप्पज्जति फस्सनानत्तं, नो फस्सनानत्तं पटिच्च उप्पज्जति धातुनानत्तन्”ति। ",
"sn14.5:2.5":	"पञ्चमं। "
}	
