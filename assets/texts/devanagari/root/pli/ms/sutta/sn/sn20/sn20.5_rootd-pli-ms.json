{	
"sn20.5:0.1":	"संयुत्त निकाय २०।५ ",
"sn20.5:0.2":	"१। ओपम्मवग्ग ",
"sn20.5:0.3":	"सत्तिसुत्त ",
"sn20.5:1.1":	"सावत्थियं विहरति। ",
"sn20.5:1.2":	"“सेय्यथापि, भिक्खवे, सत्ति तिण्हफला। ",
"sn20.5:1.3":	"अथ पुरिसो आगच्छेय्य: ",
"sn20.5:1.4":	"‘अहं इमं सत्तिं तिण्हफलं पाणिना वा मुट्ठिना वा पटिलेणिस्सामि पटिकोट्टिस्सामि पटिवट्टेस्सामी’ति। ",
"sn20.5:1.5":	"तं किं मञ्ञथ, भिक्खवे, ",
"sn20.5:1.6":	"भब्बो नु खो सो पुरिसो अमुं सत्तिं तिण्हफलं पाणिना वा मुट्ठिना वा पटिलेणेतुं पटिकोट्टेतुं पटिवट्टेतुन्”ति? ",
"sn20.5:1.7":	"“नो हेतं, भन्ते”। ",
"sn20.5:1.8":	"“तं किस्स हेतु”? ",
"sn20.5:1.9":	"“असु हि, भन्ते, सत्ति तिण्हफला न सुकरा पाणिना वा मुट्ठिना वा पटिलेणेतुं पटिकोट्टेतुं पटिवट्टेतुं। ",
"sn20.5:1.10":	"यावदेव च पन सो पुरिसो किलमथस्स विघातस्स भागी अस्सा”ति। ",
"sn20.5:2.1":	"“एवमेव खो, भिक्खवे, यस्स कस्सचि भिक्खुनो मेत्ताचेतोविमुत्ति भाविता बहुलीकता यानीकता वत्थुकता अनुट्ठिता परिचिता सुसमारद्धा, तस्स चे अमनुस्सो चित्तं खिपितब्बं मञ्ञेय्य; ",
"sn20.5:2.2":	"अथ खो स्वेव अमनुस्सो किलमथस्स विघातस्स भागी अस्स। ",
"sn20.5:2.3":	"तस्मातिह, भिक्खवे, एवं सिक्खितब्बं: ",
"sn20.5:2.4":	"‘मेत्ता नो चेतोविमुत्ति भाविता भविस्सति बहुलीकता यानीकता वत्थुकता अनुट्ठिता परिचिता सुसमारद्धा’ति। ",
"sn20.5:2.5":	"एवञ्हि वो, भिक्खवे, सिक्खितब्बन्”ति। ",
"sn20.5:2.6":	"पञ्चमं। "
}	
