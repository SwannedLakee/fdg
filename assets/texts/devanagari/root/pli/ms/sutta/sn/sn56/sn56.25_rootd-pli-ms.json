{	
"sn56.25:0.1":	"संयुत्त निकाय ५६।२५ ",
"sn56.25:0.2":	"३। कोटिगामवग्ग ",
"sn56.25:0.3":	"आसवक्खयसुत्त ",
"sn56.25:1.1":	"“जानतोहं, भिक्खवे, पस्सतो आसवानं खयं वदामि, नो अजानतो अपस्सतो। ",
"sn56.25:1.2":	"किञ्च, भिक्खवे, जानतो पस्सतो आसवानं खयो होति? ",
"sn56.25:1.3":	"‘इदं दुक्खन्’ति, भिक्खवे, जानतो पस्सतो आसवानं खयो होति, ‘अयं दुक्खसमुदयो’ति जानतो पस्सतो आसवानं खयो होति, ‘अयं दुक्खनिरोधो’ति जानतो पस्सतो आसवानं खयो होति, ‘अयं दुक्खनिरोधगामिनी पटिपदा’ति जानतो पस्सतो आसवानं खयो होति। ",
"sn56.25:1.4":	"एवं खो, भिक्खवे, जानतो एवं पस्सतो आसवानं खयो होति। ",
"sn56.25:2.1":	"तस्मातिह, भिक्खवे, ‘इदं दुक्खन्’ति योगो करणीयो …पे… ‘अयं दुक्खनिरोधगामिनी पटिपदा’ति योगो करणीयो”ति। ",
"sn56.25:2.2":	"पञ्चमं। "
}	
