{	
"sn56.47:0.1":	"संयुत्त निकाय ५६।४७ ",
"sn56.47:0.2":	"५। पपातवग्ग ",
"sn56.47:0.3":	"पठमछिग्गळयुगसुत्त ",
"sn56.47:1.1":	"“सेय्यथापि, भिक्खवे, पुरिसो महासमुद्दे एकच्छिग्गळं युगं पक्खिपेय्य। तत्रापिस्स काणो कच्छपो। सो वस्ससतस्स वस्ससतस्स अच्चयेन सकिं सकिं उम्मुज्जेय्य। ",
"sn56.47:1.2":	"तं किं मञ्ञथ, भिक्खवे, ",
"sn56.47:1.3":	"अपि नु खो काणो कच्छपो वस्ससतस्स वस्ससतस्स अच्चयेन सकिं सकिं उम्मुज्जन्तो अमुस्मिं एकच्छिग्गळे युगे गीवं पवेसेय्या”ति? ",
"sn56.47:1.4":	"“यदि नून, भन्ते, कदाचि करहचि दीघस्स अद्धुनो अच्चयेना”ति। ",
"sn56.47:2.1":	"“खिप्पतरं खो सो, भिक्खवे, काणो कच्छपो वस्ससतस्स वस्ससतस्स अच्चयेन सकिं सकिं उम्मुज्जन्तो अमुस्मिं एकच्छिग्गळे युगे गीवं पवेसेय्य, न त्वेवाहं, भिक्खवे, सकिं विनिपातगतेन बालेन मनुस्सत्तं वदामि। ",
"sn56.47:3.1":	"तं किस्स हेतु? ",
"sn56.47:3.2":	"न हेत्थ, भिक्खवे, अत्थि धम्मचरिया, समचरिया, कुसलकिरिया, पुञ्ञकिरिया। ",
"sn56.47:3.3":	"अञ्ञमञ्ञखादिका एत्थ, भिक्खवे, वत्तति दुब्बलखादिका। ",
"sn56.47:3.4":	"तं किस्स हेतु? ",
"sn56.47:3.5":	"अदिट्ठत्ता, भिक्खवे, चतुन्नं अरियसच्चानं। ",
"sn56.47:3.6":	"कतमेसं चतुन्नं? ",
"sn56.47:3.7":	"दुक्खस्स अरियसच्चस्स …पे… दुक्खनिरोधगामिनिया पटिपदाय अरियसच्चस्स। ",
"sn56.47:4.1":	"तस्मातिह, भिक्खवे, ‘इदं दुक्खन्’ति योगो करणीयो …पे… ‘अयं दुक्खनिरोधगामिनी पटिपदा’ति योगो करणीयो”ति। ",
"sn56.47:4.2":	"सत्तमं। "
}	
