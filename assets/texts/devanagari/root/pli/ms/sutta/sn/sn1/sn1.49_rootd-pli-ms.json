{	
"sn1.49:0.1":	"संयुत्त निकाय १।४९ ",
"sn1.49:0.2":	"५। आदित्तवग्ग ",
"sn1.49:0.3":	"मच्छरिसुत्त ",
"sn1.49:1.1":	"“येध मच्छरिनो लोके, ",
"sn1.49:1.2":	"कदरिया परिभासका; ",
"sn1.49:1.3":	"अञ्ञेसं ददमानानं, ",
"sn1.49:1.4":	"अन्तरायकरा नरा। ",
"sn1.49:2.1":	"कीदिसो तेसं विपाको, ",
"sn1.49:2.2":	"सम्परायो च कीदिसो; ",
"sn1.49:2.3":	"भगवन्तं पुट्ठुमागम्म, ",
"sn1.49:2.4":	"कथं जानेमु तं मयन्”ति। ",
"sn1.49:3.1":	"“येध मच्छरिनो लोके, ",
"sn1.49:3.2":	"कदरिया परिभासका; ",
"sn1.49:3.3":	"अञ्ञेसं ददमानानं, ",
"sn1.49:3.4":	"अन्तरायकरा नरा। ",
"sn1.49:4.1":	"निरयं तिरच्छानयोनिं, ",
"sn1.49:4.2":	"यमलोकं उपपज्जरे; ",
"sn1.49:4.3":	"सचे एन्ति मनुस्सत्तं, ",
"sn1.49:4.4":	"दलिद्दे जायरे कुले। ",
"sn1.49:5.1":	"चोळं पिण्डो रती खिड्डा, ",
"sn1.49:5.2":	"यत्थ किच्छेन लब्भति; ",
"sn1.49:5.3":	"परतो आसीसरे बाला, ",
"sn1.49:5.4":	"तम्पि तेसं न लब्भति; ",
"sn1.49:5.5":	"दिट्ठे धम्मेस विपाको, ",
"sn1.49:5.6":	"सम्पराये च दुग्गती”ति। ",
"sn1.49:6.1":	"“इतिहेतं विजानाम, ",
"sn1.49:6.2":	"अञ्ञं पुच्छाम गोतम; ",
"sn1.49:6.3":	"येध लद्धा मनुस्सत्तं, ",
"sn1.49:6.4":	"वदञ्ञू वीतमच्छरा। ",
"sn1.49:7.1":	"बुद्धे पसन्ना धम्मे च, ",
"sn1.49:7.2":	"सङ्घे च तिब्बगारवा; ",
"sn1.49:7.3":	"कीदिसो तेसं विपाको, ",
"sn1.49:7.4":	"सम्परायो च कीदिसो; ",
"sn1.49:7.5":	"भगवन्तं पुट्ठुमागम्म, ",
"sn1.49:7.6":	"कथं जानेमु तं मयन्”ति। ",
"sn1.49:8.1":	"“येध लद्धा मनुस्सत्तं, ",
"sn1.49:8.2":	"वदञ्ञू वीतमच्छरा; ",
"sn1.49:8.3":	"बुद्धे पसन्ना धम्मे च, ",
"sn1.49:8.4":	"सङ्घे च तिब्बगारवा; ",
"sn1.49:8.5":	"एते सग्गा पकासन्ति, ",
"sn1.49:8.6":	"यत्थ ते उपपज्जरे। ",
"sn1.49:9.1":	"सचे एन्ति मनुस्सत्तं, ",
"sn1.49:9.2":	"अड्ढे आजायरे कुले; ",
"sn1.49:9.3":	"चोळं पिण्डो रती खिड्डा, ",
"sn1.49:9.4":	"यत्थाकिच्छेन लब्भति। ",
"sn1.49:10.1":	"परसम्भतेसु भोगेसु, ",
"sn1.49:10.2":	"वसवत्तीव मोदरे; ",
"sn1.49:10.3":	"दिट्ठे धम्मेस विपाको, ",
"sn1.49:10.4":	"सम्पराये च सुग्गती”ति। "
}	
