{	
"sn48.5:0.1":	"संयुत्त निकाय ४८।५ ",
"sn48.5:0.2":	"१। सुद्धिकवग्ग ",
"sn48.5:0.3":	"दुतियअरहन्तसुत्त ",
"sn48.5:1.1":	"“पञ्चिमानि, भिक्खवे, इन्द्रियानि। ",
"sn48.5:1.2":	"कतमानि पञ्च? ",
"sn48.5:1.3":	"सद्धिन्द्रियं, वीरियिन्द्रियं, सतिन्द्रियं, समाधिन्द्रियं, पञ्ञिन्द्रियं। ",
"sn48.5:1.4":	"यतो खो, भिक्खवे, भिक्खु इमेसं पञ्चन्नं इन्द्रियानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं विदित्वा अनुपादाविमुत्तो होति—",
"sn48.5:1.5":	"अयं वुच्चति, भिक्खवे, भिक्खु अरहं खीणासवो वुसितवा कतकरणीयो ओहितभारो अनुप्पत्तसदत्थो परिक्खीणभवसंयोजनो सम्मदञ्ञाविमुत्तो”ति। ",
"sn48.5:1.6":	"पञ्चमं। "
}	
