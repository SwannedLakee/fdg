{	
"sn35.83:0.1":	"संयुत्त निकाय ३५।८३ ",
"sn35.83:0.2":	"८। गिलानवग्ग ",
"sn35.83:0.3":	"फग्गुनपञ्हासुत्त ",
"sn35.83:1.1":	"अथ खो आयस्मा फग्गुनो …पे… एकमन्तं निसिन्नो खो आयस्मा फग्गुनो भगवन्तं एतदवोच: ",
"sn35.83:2.1":	"“अत्थि नु खो, भन्ते, तं चक्खु, येन चक्खुना अतीते बुद्धे परिनिब्बुते छिन्नपपञ्चे छिन्नवटुमे परियादिन्नवट्टे सब्बदुक्खवीतिवट्टे पञ्ञापयमानो पञ्ञापेय्य …पे… ",
"sn35.83:2.2":	"अत्थि नु खो, भन्ते, सा जिव्हा, याय जिव्हाय अतीते बुद्धे परिनिब्बुते छिन्नपपञ्चे छिन्नवटुमे परियादिन्नवट्टे सब्बदुक्खवीतिवट्टे पञ्ञापयमानो पञ्ञापेय्य …पे… ",
"sn35.83:2.3":	"अत्थि नु खो सो, भन्ते, मनो, येन मनेन अतीते बुद्धे परिनिब्बुते छिन्नपपञ्चे छिन्नवटुमे परियादिन्नवट्टे सब्बदुक्खवीतिवट्टे पञ्ञापयमानो पञ्ञापेय्या”ति? ",
"sn35.83:3.1":	"“नत्थि खो तं, फग्गुन, चक्खु, येन चक्खुना अतीते बुद्धे परिनिब्बुते छिन्नपपञ्चे छिन्नवटुमे परियादिन्नवट्टे सब्बदुक्खवीतिवट्टे पञ्ञापयमानो पञ्ञापेय्य …पे… ",
"sn35.83:3.2":	"नत्थि खो सा, फग्गुन, जिव्हा, याय जिव्हाय अतीते बुद्धे परिनिब्बुते छिन्नपपञ्चे छिन्नवटुमे परियादिन्नवट्टे सब्बदुक्खवीतिवट्टे पञ्ञापयमानो पञ्ञापेय्य …पे… ",
"sn35.83:3.3":	"नत्थि खो सो, फग्गुन, मनो, येन मनेन अतीते बुद्धे परिनिब्बुते छिन्नपपञ्चे छिन्नवटुमे परियादिन्नवट्टे सब्बदुक्खवीतिवट्टे पञ्ञापयमानो पञ्ञापेय्या”ति। ",
"sn35.83:3.4":	"दसमं। ",
"sn35.83:3.5":	"गिलानवग्गो ततियो। ",
"sn35.83:4.0":	"तस्सुद्दानं ",
"sn35.83:4.1":	"गिलानेन दुवे वुत्ता, ",
"sn35.83:4.2":	"राधेन अपरे तयो; ",
"sn35.83:4.3":	"अविज्जाय च द्वे वुत्ता, ",
"sn35.83:4.4":	"भिक्खु लोको च फग्गुनोति। "
}	
