{	
"sn4.9:0.1":	"संयुत्त निकाय ४।९ ",
"sn4.9:0.2":	"१। पठमवग्ग ",
"sn4.9:0.3":	"पठमआयुसुत्त ",
"sn4.9:1.1":	"एवं मे सुतं—",
"sn4.9:1.2":	"एकं समयं भगवा राजगहे विहरति वेळुवने कलन्दकनिवापे। ",
"sn4.9:1.3":	"तत्र खो भगवा भिक्खू आमन्तेसि: ",
"sn4.9:1.4":	"“भिक्खवो”ति। ",
"sn4.9:1.5":	"“भदन्ते”ति ते भिक्खू भगवतो पच्चस्सोसुं। ",
"sn4.9:1.6":	"भगवा एतदवोच: ",
"sn4.9:2.1":	"“अप्पमिदं, भिक्खवे, मनुस्सानं आयु। ",
"sn4.9:2.2":	"गमनीयो सम्परायो, कत्तब्बं कुसलं, चरितब्बं ब्रह्मचरियं। ",
"sn4.9:2.3":	"नत्थि जातस्स अमरणं। ",
"sn4.9:2.4":	"यो, भिक्खवे, चिरं जीवति, सो वस्ससतं अप्पं वा भिय्यो”ति। ",
"sn4.9:3.1":	"अथ खो मारो पापिमा येन भगवा तेनुपसङ्कमि; उपसङ्कमित्वा भगवन्तं गाथाय अज्झभासि: ",
"sn4.9:4.1":	"“दीघमायु मनुस्सानं, ",
"sn4.9:4.2":	"न नं हीळे सुपोरिसो; ",
"sn4.9:4.3":	"चरेय्य खीरमत्तोव, ",
"sn4.9:4.4":	"नत्थि मच्चुस्स आगमो”ति। ",
"sn4.9:5.1":	"“अप्पमायु मनुस्सानं, ",
"sn4.9:5.2":	"हीळेय्य नं सुपोरिसो; ",
"sn4.9:5.3":	"चरेय्यादित्तसीसोव, ",
"sn4.9:5.4":	"नत्थि मच्चुस्स नागमो”ति। ",
"sn4.9:6.1":	"अथ खो मारो …पे… तत्थेवन्तरधायीति। "
}	
