{	
"sn8.12:0.1":	"संयुत्त निकाय ८।१२ ",
"sn8.12:0.2":	"१। वङ्गीसवग्ग ",
"sn8.12:0.3":	"वङ्गीससुत्त ",
"sn8.12:1.1":	"एकं समयं आयस्मा वङ्गीसो सावत्थियं विहरति जेतवने अनाथपिण्डिकस्स आरामे। ",
"sn8.12:1.2":	"तेन खो पन समयेन आयस्मा वङ्गीसो अचिरअरहत्तप्पत्तो हुत्वा विमुत्तिसुखं पटिसंवेदी तायं वेलायं इमा गाथायो अभासि: ",
"sn8.12:2.1":	"“कावेय्यमत्ता विचरिम्ह पुब्बे, ",
"sn8.12:2.2":	"गामा गामं पुरा पुरं; ",
"sn8.12:2.3":	"अथद्दसाम सम्बुद्धं, ",
"sn8.12:2.4":	"सद्धा नो उपपज्जथ। ",
"sn8.12:3.1":	"सो मे धम्ममदेसेसि, ",
"sn8.12:3.2":	"खन्धायतनधातुयो; ",
"sn8.12:3.3":	"तस्साहं धम्मं सुत्वान, ",
"sn8.12:3.4":	"पब्बजिं अनगारियं। ",
"sn8.12:4.1":	"बहुन्नं वत अत्थाय, ",
"sn8.12:4.2":	"बोधिं अज्झगमा मुनि; ",
"sn8.12:4.3":	"भिक्खूनं भिक्खुनीनञ्च, ",
"sn8.12:4.4":	"ये नियामगतद्दसा। ",
"sn8.12:5.1":	"स्वागतं वत मे आसि, ",
"sn8.12:5.2":	"मम बुद्धस्स सन्तिके; ",
"sn8.12:5.3":	"तिस्सो विज्जा अनुप्पत्ता, ",
"sn8.12:5.4":	"कतं बुद्धस्स सासनं। ",
"sn8.12:6.1":	"पुब्बेनिवासं जानामि, ",
"sn8.12:6.2":	"दिब्बचक्खुं विसोधितं; ",
"sn8.12:6.3":	"तेविज्जो इद्धिपत्तोम्हि, ",
"sn8.12:6.4":	"चेतोपरियायकोविदो”ति। ",
"sn8.12:7.0":	"तस्सुद्दानं ",
"sn8.12:7.1":	"निक्खन्तं अरति चेव, ",
"sn8.12:7.2":	"पेसला अतिमञ्ञना; ",
"sn8.12:7.3":	"आनन्देन सुभासिता, ",
"sn8.12:7.4":	"सारिपुत्तपवारणा; ",
"sn8.12:7.5":	"परोसहस्सं कोण्डञ्ञो, ",
"sn8.12:7.6":	"मोग्गल्लानेन गग्गरा; ",
"sn8.12:7.7":	"वङ्गीसेन द्वादसाति। ",
"sn8.12:7.8":	"वङ्गीससंयुत्तं समत्तं। "
}	
