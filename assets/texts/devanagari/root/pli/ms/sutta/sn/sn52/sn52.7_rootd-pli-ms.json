{	
"sn52.7:0.1":	"संयुत्त निकाय ५२।७ ",
"sn52.7:0.2":	"१। रहोगतवग्ग ",
"sn52.7:0.3":	"तण्हाक्खयसुत्त ",
"sn52.7:1.1":	"सावत्थिनिदानं। ",
"sn52.7:1.2":	"तत्र खो आयस्मा अनुरुद्धो भिक्खू आमन्तेसि: ",
"sn52.7:1.3":	"“आवुसो भिक्खवो”ति। ",
"sn52.7:1.4":	"“आवुसो”ति खो ते भिक्खू आयस्मतो अनुरुद्धस्स पच्चस्सोसुं। ",
"sn52.7:1.5":	"आयस्मा अनुरुद्धो एतदवोच: ",
"sn52.7:2.1":	"“चत्तारोमे, आवुसो, सतिपट्ठाना भाविता बहुलीकता तण्हाक्खयाय संवत्तन्ति। ",
"sn52.7:2.2":	"कतमे चत्तारो? ",
"sn52.7:2.3":	"इधावुसो, भिक्खु काये कायानुपस्सी विहरति …पे… ",
"sn52.7:2.4":	"वेदनासु …पे… ",
"sn52.7:2.5":	"चित्ते …पे… ",
"sn52.7:2.6":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं—",
"sn52.7:2.7":	"इमे खो, आवुसो, चत्तारो सतिपट्ठाना भाविता बहुलीकता तण्हाक्खयाय संवत्तन्ती”ति। ",
"sn52.7:2.8":	"सत्तमं। "
}	
