{	
"sn14.18:0.1":	"संयुत्त निकाय १४।१८ ",
"sn14.18:0.2":	"२। दुतियवग्ग ",
"sn14.18:0.3":	"अस्सद्धमूलकसुत्त ",
"sn14.18:1.1":	"सावत्थियं विहरति। ",
"sn14.18:1.2":	"“धातुसोव, भिक्खवे, सत्ता संसन्दन्ति समेन्ति। ",
"sn14.18:1.3":	"अस्सद्धा अस्सद्धेहि सद्धिं संसन्दन्ति समेन्ति; ",
"sn14.18:1.4":	"अहिरिका अहिरिकेहि सद्धिं संसन्दन्ति समेन्ति; ",
"sn14.18:1.5":	"दुप्पञ्ञा दुप्पञ्ञेहि सद्धिं संसन्दन्ति समेन्ति; ",
"sn14.18:1.6":	"सद्धा सद्धेहि सद्धिं संसन्दन्ति समेन्ति; ",
"sn14.18:1.7":	"हिरिमना हिरिमनेहि सद्धिं संसन्दन्ति समेन्ति; ",
"sn14.18:1.8":	"पञ्ञवन्तो पञ्ञवन्तेहि सद्धिं संसन्दन्ति समेन्ति। ",
"sn14.18:1.9":	"अतीतम्पि खो, भिक्खवे, अद्धानं धातुसोव सत्ता संसन्दिंसु समिंसु …पे… ",
"sn14.18:1.10":	"अनागतम्पि खो, भिक्खवे, अद्धानं धातुसोव सत्ता संसन्दिस्सन्ति समेस्सन्ति …पे…। ",
"sn14.18:2.1":	"एतरहिपि खो, भिक्खवे, पच्चुप्पन्नं अद्धानं धातुसोव सत्ता संसन्दन्ति समेन्ति। ",
"sn14.18:2.2":	"अस्सद्धा अस्सद्धेहि सद्धिं संसन्दन्ति समेन्ति; ",
"sn14.18:2.3":	"अहिरिका अहिरिकेहि सद्धिं संसन्दन्ति समेन्ति, दुप्पञ्ञा दुप्पञ्ञेहि सद्धिं संसन्दन्ति समेन्ति; ",
"sn14.18:2.4":	"सद्धा सद्धेहि सद्धिं संसन्दन्ति समेन्ति; ",
"sn14.18:2.5":	"हिरिमना हिरिमनेहि सद्धिं संसन्दन्ति समेन्ति; ",
"sn14.18:2.6":	"पञ्ञवन्तो पञ्ञवन्तेहि सद्धिं संसन्दन्ति समेन्तीति। ",
"sn14.18:3.1":	"धातुसोव, भिक्खवे, सत्ता संसन्दन्ति समेन्ति। ",
"sn14.18:3.2":	"अस्सद्धा अस्सद्धेहि सद्धिं संसन्दन्ति समेन्ति; ",
"sn14.18:3.3":	"अनोत्तप्पिनो अनोत्तप्पीहि सद्धिं संसन्दन्ति समेन्ति; ",
"sn14.18:3.4":	"दुप्पञ्ञा दुप्पञ्ञेहि सद्धिं संसन्दन्ति समेन्ति; ",
"sn14.18:3.5":	"सद्धा सद्धेहि सद्धिं संसन्दन्ति समेन्ति; ",
"sn14.18:3.6":	"ओत्तप्पिनो ओत्तप्पीहि सद्धिं संसन्दन्ति समेन्ति; ",
"sn14.18:3.7":	"पञ्ञवन्तो पञ्ञवन्तेहि सद्धिं संसन्दन्ति समेन्ति …पे… ",
"sn14.18:3.8":	"पठमवारो विय वित्थारेतब्बो। ",
"sn14.18:4.1":	"धातुसोव, भिक्खवे …पे… ",
"sn14.18:4.2":	"अस्सद्धा अस्सद्धेहि सद्धिं संसन्दन्ति समेन्ति; ",
"sn14.18:4.3":	"अप्पस्सुता अप्पस्सुतेहि सद्धिं संसन्दन्ति समेन्ति; ",
"sn14.18:4.4":	"दुप्पञ्ञा दुप्पञ्ञेहि सद्धिं संसन्दन्ति समेन्ति; ",
"sn14.18:4.5":	"सद्धा सद्धेहि सद्धिं संसन्दन्ति समेन्ति; बहुस्सुता बहुस्सुतेहि सद्धिं संसन्दन्ति समेन्ति, पञ्ञवन्तो पञ्ञवन्तेहि सद्धिं संसन्दन्ति समेन्ति …पे…। ",
"sn14.18:5.1":	"धातुसोव, भिक्खवे …पे… ",
"sn14.18:5.2":	"अस्सद्धा अस्सद्धेहि सद्धिं संसन्दन्ति समेन्ति; ",
"sn14.18:5.3":	"कुसीता कुसीतेहि सद्धिं संसन्दन्ति समेन्ति; ",
"sn14.18:5.4":	"दुप्पञ्ञा दुप्पञ्ञेहि सद्धिं संसन्दन्ति समेन्ति; ",
"sn14.18:5.5":	"सद्धा सद्धेहि सद्धिं संसन्दन्ति समेन्ति; ",
"sn14.18:5.6":	"आरद्धवीरिया आरद्धवीरियेहि सद्धिं संसन्दन्ति समेन्ति; पञ्ञवन्तो पञ्ञवन्तेहि सद्धिं संसन्दन्ति समेन्ति …पे…। ",
"sn14.18:6.1":	"धातुसोव, भिक्खवे …पे… ",
"sn14.18:6.2":	"अस्सद्धा अस्सद्धेहि सद्धिं संसन्दन्ति समेन्ति; ",
"sn14.18:6.3":	"मुट्ठस्सतिनो मुट्ठस्सतीहि सद्धिं संसन्दन्ति समेन्ति; ",
"sn14.18:6.4":	"दुप्पञ्ञा दुप्पञ्ञेहि सद्धिं संसन्दन्ति समेन्ति; ",
"sn14.18:6.5":	"सद्धा सद्धेहि सद्धिं संसन्दन्ति समेन्ति; ",
"sn14.18:6.6":	"उपट्ठितस्सतिनो उपट्ठितस्सतीहि सद्धिं संसन्दन्ति समेन्ति; पञ्ञवन्तो पञ्ञवन्तेहि सद्धिं संसन्दन्ति समेन्ती”ति …पे…। ",
"sn14.18:6.7":	"अट्ठमं। "
}	
