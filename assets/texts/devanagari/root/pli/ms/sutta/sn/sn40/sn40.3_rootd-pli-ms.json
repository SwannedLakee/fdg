{	
"sn40.3:0.1":	"संयुत्त निकाय ४०।३ ",
"sn40.3:0.2":	"१। मोग्गल्लानवग्ग ",
"sn40.3:0.3":	"ततियझानपञ्हासुत्त ",
"sn40.3:1.1":	"“‘ततियं झानं, ततियं झानन्’ति वुच्चति। ",
"sn40.3:1.2":	"कतमं नु खो ततियं झानन्ति? ",
"sn40.3:1.3":	"तस्स मय्हं, आवुसो, एतदहोसि—",
"sn40.3:1.4":	"इध भिक्खु पीतिया च विरागा उपेक्खको च विहरति सतो च सम्पजानो सुखञ्च कायेन पटिसंवेदेति, यं तं अरिया आचिक्खन्ति: ‘उपेक्खको सतिमा सुखविहारी’ति ततियं झानं उपसम्पज्ज विहरति। ",
"sn40.3:1.5":	"इदं वुच्चति ततियं झानन्ति। ",
"sn40.3:1.6":	"सो ख्वाहं, आवुसो, पीतिया च विरागा उपेक्खको च विहरामि सतो च सम्पजानो सुखञ्च कायेन पटिसंवेदेमि। यं तं अरिया आचिक्खन्ति: ‘उपेक्खको सतिमा सुखविहारी’ति ततियं झानं उपसम्पज्ज विहरामि। ",
"sn40.3:1.7":	"तस्स मय्हं, आवुसो, इमिना विहारेन विहरतो पीतिसहगता सञ्ञामनसिकारा समुदाचरन्ति। ",
"sn40.3:2.1":	"अथ खो मं, आवुसो, भगवा इद्धिया उपसङ्कमित्वा एतदवोच: ",
"sn40.3:2.2":	"‘मोग्गल्लान, मोग्गल्लान। ",
"sn40.3:2.3":	"मा, ब्राह्मण, ततियं झानं पमादो, ततिये झाने चित्तं सण्ठपेहि, ततिये झाने चित्तं एकोदिं करोहि, ततिये झाने चित्तं समादहा’ति। ",
"sn40.3:2.4":	"सो ख्वाहं, आवुसो, अपरेन समयेन पीतिया च विरागा उपेक्खको च विहरामि सतो च सम्पजानो सुखञ्च कायेन पटिसंवेदेमि, यं तं अरिया आचिक्खन्ति: ‘उपेक्खको सतिमा सुखविहारी’ति ततियं झानं उपसम्पज्ज विहासिं। ",
"sn40.3:2.5":	"यञ्हि तं आवुसो सम्मा वदमानो वदेय्य …पे… महाभिञ्ञतं पत्तो”ति। ",
"sn40.3:2.6":	"ततियं। "
}	
