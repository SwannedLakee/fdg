{	
"sn46.57:0.1":	"संयुत्त निकाय ४६।५७ ",
"sn46.57:0.2":	"७। आनापानवग्ग ",
"sn46.57:0.3":	"अट्ठिकमहप्फलसुत्त ",
"sn46.57:1.1":	"सावत्थिनिदानं। ",
"sn46.57:1.2":	"“अट्ठिकसञ्ञा, भिक्खवे, भाविता बहुलीकता महप्फला होति महानिसंसा। ",
"sn46.57:1.3":	"कथं भाविता च, भिक्खवे, अट्ठिकसञ्ञा कथं बहुलीकता महप्फला होति महानिसंसा? ",
"sn46.57:1.4":	"इध, भिक्खवे, भिक्खु अट्ठिकसञ्ञासहगतं सतिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं …पे… ",
"sn46.57:1.5":	"अट्ठिकसञ्ञासहगतं उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.57:1.6":	"एवं भाविता खो, भिक्खवे, अट्ठिकसञ्ञा एवं बहुलीकता महप्फला होति महानिसंसा”ति। ",
"sn46.57:2.0":	"अञ्ञतरफलसुत्त ",
"sn46.57:2.1":	"“अट्ठिकसञ्ञाय, भिक्खवे, भाविताय बहुलीकताय द्विन्नं फलानं अञ्ञतरं फलं पाटिकङ्खं—दिट्ठेव धम्मे अञ्ञा, सति वा उपादिसेसे अनागामिता। ",
"sn46.57:2.2":	"कथं भाविताय च खो, भिक्खवे, अट्ठिकसञ्ञाय कथं बहुलीकताय द्विन्नं फलानं अञ्ञतरं फलं पाटिकङ्खं—दिट्ठेव धम्मे अञ्ञा, सति वा उपादिसेसे अनागामिता? ",
"sn46.57:2.3":	"इध, भिक्खवे, भिक्खु अट्ठिकसञ्ञासहगतं सतिसम्बोज्झङ्गं भावेति …पे… ",
"sn46.57:2.4":	"अट्ठिकसञ्ञासहगतं उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.57:2.5":	"एवं भाविताय खो, भिक्खवे, अट्ठिकसञ्ञाय एवं बहुलीकताय द्विन्नं फलानं अञ्ञतरं फलं पाटिकङ्खं—दिट्ठेव धम्मे अञ्ञा, सति वा उपादिसेसे अनागामिता”ति। ",
"sn46.57:3.0":	"महत्थसुत्त ",
"sn46.57:3.1":	"“अट्ठिकसञ्ञा, भिक्खवे, भाविता बहुलीकता महतो अत्थाय संवत्तति। ",
"sn46.57:3.2":	"कथं भाविता च, भिक्खवे, अट्ठिकसञ्ञा कथं बहुलीकता महतो अत्थाय संवत्तति? ",
"sn46.57:3.3":	"इध, भिक्खवे, भिक्खु अट्ठिकसञ्ञासहगतं सतिसम्बोज्झङ्गं भावेति …पे… ",
"sn46.57:3.4":	"अट्ठिकसञ्ञासहगतं उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.57:3.5":	"एवं भाविता खो, भिक्खवे, अट्ठिकसञ्ञा एवं बहुलीकता महतो अत्थाय संवत्तती”ति। ",
"sn46.57:4.0":	"योगक्खेमसुत्त ",
"sn46.57:4.1":	"“अट्ठिकसञ्ञा, भिक्खवे, भाविता बहुलीकता महतो योगक्खेमाय संवत्तति। ",
"sn46.57:4.2":	"कथं भाविता च, भिक्खवे, अट्ठिकसञ्ञा कथं बहुलीकता महतो योगक्खेमाय संवत्तति? ",
"sn46.57:4.3":	"इध, भिक्खवे, भिक्खु अट्ठिकसञ्ञासहगतं सतिसम्बोज्झङ्गं भावेति …पे… ",
"sn46.57:4.4":	"अट्ठिकसञ्ञासहगतं उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.57:4.5":	"एवं भाविता खो, भिक्खवे, अट्ठिकसञ्ञा एवं बहुलीकता महतो योगक्खेमाय संवत्तती”ति। ",
"sn46.57:5.0":	"संवेगसुत्त ",
"sn46.57:5.1":	"“अट्ठिकसञ्ञा, भिक्खवे, भाविता बहुलीकता महतो संवेगाय संवत्तति। ",
"sn46.57:5.2":	"कथं भाविता च, भिक्खवे, अट्ठिकसञ्ञा कथं बहुलीकता महतो संवेगाय संवत्तति? ",
"sn46.57:5.3":	"इध, भिक्खवे, भिक्खु अट्ठिकसञ्ञासहगतं सतिसम्बोज्झङ्गं भावेति …पे… ",
"sn46.57:5.4":	"अट्ठिकसञ्ञासहगतं उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.57:5.5":	"एवं भाविता खो, भिक्खवे, अट्ठिकसञ्ञा एवं बहुलीकता महतो संवेगाय संवत्तती”ति। ",
"sn46.57:6.0":	"फासुविहारसुत्त ",
"sn46.57:6.1":	"“अट्ठिकसञ्ञा, भिक्खवे, भाविता बहुलीकता महतो फासुविहाराय संवत्तति। ",
"sn46.57:6.2":	"कथं भाविता च, भिक्खवे, अट्ठिकसञ्ञा कथं बहुलीकता महतो फासुविहाराय संवत्तति? ",
"sn46.57:6.3":	"इध, भिक्खवे, भिक्खु अट्ठिकसञ्ञासहगतं सतिसम्बोज्झङ्गं भावेति …पे… ",
"sn46.57:6.4":	"अट्ठिकसञ्ञासहगतं उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.57:6.5":	"एवं भाविता खो, भिक्खवे, अट्ठिकसञ्ञा एवं बहुलीकता महतो फासुविहाराय संवत्तती”ति ",
"sn46.57:6.6":	"पठमं। "
}	
