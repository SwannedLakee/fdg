{	
"sn53.45-54:0.1":	"संयुत्त निकाय ५३।४५–५४ ",
"sn53.45-54:0.2":	"५। ओघवग्ग ",
"sn53.45-54:0.3":	"ओघादिसुत्त ",
"sn53.45-54:1.1":	"“पञ्चिमानि, भिक्खवे, उद्धम्भागियानि संयोजनानि। ",
"sn53.45-54:1.2":	"कतमानि पञ्च? ",
"sn53.45-54:1.3":	"रूपरागो, अरूपरागो, मानो, उद्धच्चं, अविज्जा—",
"sn53.45-54:1.4":	"इमानि खो, भिक्खवे, पञ्चुद्धम्भागियानि संयोजनानि। ",
"sn53.45-54:1.5":	"इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय चत्तारो झाना भावेतब्बा। ",
"sn53.45-54:1.6":	"कतमे चत्तारो? ",
"sn53.45-54:1.7":	"इध, भिक्खवे, भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं विवेकजं पीतिसुखं पठमं झानं उपसम्पज्ज विहरति। ",
"sn53.45-54:1.8":	"वितक्कविचारानं वूपसमा अज्झत्तं सम्पसादनं चेतसो एकोदिभावं अवितक्कं अविचारं समाधिजं पीतिसुखं दुतियं झानं …पे… ",
"sn53.45-54:1.9":	"ततियं झानं …पे… ",
"sn53.45-54:1.10":	"चतुत्थं झानं उपसम्पज्ज विहरति। ",
"sn53.45-54:1.11":	"इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय इमे चत्तारो झाना भावेतब्बा”ति वित्थारेतब्बं। ",
"sn53.45-54:1.12":	"(यथा मग्गसंयुत्तं तथा वित्थारेतब्बं।) ",
"sn53.45-54:1.13":	"ओघवग्गो पञ्चमो। ",
"sn53.45-54:2.0":	"तस्सुद्दानं ",
"sn53.45-54:2.1":	"ओघो योगो उपादानं, ",
"sn53.45-54:2.2":	"गन्था अनुसयेन च; ",
"sn53.45-54:2.3":	"कामगुणा नीवरणा, ",
"sn53.45-54:2.4":	"खन्धा ओरुद्धम्भागियाति। ",
"sn53.45-54:2.5":	"झानसंयुत्तं नवमं। "
}	
