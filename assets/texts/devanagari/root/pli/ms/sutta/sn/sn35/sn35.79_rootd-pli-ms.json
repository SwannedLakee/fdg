{	
"sn35.79:0.1":	"संयुत्त निकाय ३५।७९ ",
"sn35.79:0.2":	"८। गिलानवग्ग ",
"sn35.79:0.3":	"पठमअविज्जापहानसुत्त ",
"sn35.79:1.1":	"अथ खो अञ्ञतरो भिक्खु येन भगवा तेनुपसङ्कमि …पे… ",
"sn35.79:1.2":	"एकमन्तं निसिन्नो खो सो भिक्खु भगवन्तं एतदवोच: ",
"sn35.79:1.3":	"“अत्थि नु खो, भन्ते, एको धम्मो यस्स पहाना भिक्खुनो अविज्जा पहीयति, विज्जा उप्पज्जती”ति? ",
"sn35.79:2.1":	"“अत्थि खो, भिक्खु, एको धम्मो यस्स पहाना भिक्खुनो अविज्जा पहीयति, विज्जा उप्पज्जती”ति। ",
"sn35.79:3.1":	"“कतमो पन, भन्ते, एको धम्मो यस्स पहाना भिक्खुनो अविज्जा पहीयति, विज्जा उप्पज्जती”ति? ",
"sn35.79:4.1":	"“अविज्जा खो, भिक्खु, एको धम्मो यस्स पहाना भिक्खुनो अविज्जा पहीयति, विज्जा उप्पज्जती”ति। ",
"sn35.79:5.1":	"“कथं पन, भन्ते, जानतो, कथं पस्सतो भिक्खुनो अविज्जा पहीयति, विज्जा उप्पज्जती”ति? ",
"sn35.79:6.1":	"“चक्खुं खो, भिक्खु, अनिच्चतो जानतो पस्सतो भिक्खुनो अविज्जा पहीयति, विज्जा उप्पज्जति। रूपे … चक्खुविञ्ञाणं … चक्खुसम्फस्सं … ",
"sn35.79:6.2":	"यम्पिदं, चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चतो जानतो पस्सतो भिक्खुनो अविज्जा पहीयति, विज्जा उप्पज्जति …पे… ",
"sn35.79:6.3":	"मनं अनिच्चतो जानतो पस्सतो भिक्खुनो अविज्जा पहीयति, विज्जा उप्पज्जति। धम्मे … मनोविञ्ञाणं … मनोसम्फस्सं … ",
"sn35.79:6.4":	"यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चतो जानतो पस्सतो भिक्खुनो अविज्जा पहीयति, विज्जा उप्पज्जति। ",
"sn35.79:6.5":	"एवं खो, भिक्खु, जानतो एवं पस्सतो भिक्खुनो अविज्जा पहीयति, विज्जा उप्पज्जती”ति। ",
"sn35.79:6.6":	"छट्ठं। "
}	
