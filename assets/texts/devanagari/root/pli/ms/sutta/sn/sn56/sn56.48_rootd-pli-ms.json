{	
"sn56.48:0.1":	"संयुत्त निकाय ५६।४८ ",
"sn56.48:0.2":	"५। पपातवग्ग ",
"sn56.48:0.3":	"दुतियछिग्गळयुगसुत्त ",
"sn56.48:1.1":	"“सेय्यथापि, भिक्खवे, अयं महापथवी एकोदका अस्स। ",
"sn56.48:1.2":	"तत्र पुरिसो एकच्छिग्गळं युगं पक्खिपेय्य। ",
"sn56.48:1.3":	"तमेनं पुरत्थिमो वातो पच्छिमेन संहरेय्य, पच्छिमो वातो पुरत्थिमेन संहरेय्य, उत्तरो वातो दक्खिणेन संहरेय्य, दक्खिणो वातो उत्तरेन संहरेय्य। ",
"sn56.48:1.4":	"तत्रस्स काणो कच्छपो। सो वस्ससतस्स वस्ससतस्स अच्चयेन सकिं सकिं उम्मुज्जेय्य। ",
"sn56.48:1.5":	"तं किं मञ्ञथ, भिक्खवे, ",
"sn56.48:1.6":	"अपि नु खो काणो कच्छपो वस्ससतस्स वस्ससतस्स अच्चयेन सकिं सकिं उम्मुज्जन्तो अमुस्मिं एकच्छिग्गळे युगे गीवं पवेसेय्या”ति? ",
"sn56.48:1.7":	"“अधिच्चमिदं, भन्ते, यं सो काणो कच्छपो वस्ससतस्स वस्ससतस्स अच्चयेन सकिं सकिं उम्मुज्जन्तो अमुस्मिं एकच्छिग्गळे युगे गीवं पवेसेय्या”ति। ",
"sn56.48:2.1":	"“एवं अधिच्चमिदं, भिक्खवे, यं मनुस्सत्तं लभति। ",
"sn56.48:2.2":	"एवं अधिच्चमिदं, भिक्खवे, यं तथागतो लोके उप्पज्जति अरहं सम्मासम्बुद्धो। ",
"sn56.48:2.3":	"एवं अधिच्चमिदं, भिक्खवे, यं तथागतप्पवेदितो धम्मविनयो लोके दिब्बति। ",
"sn56.48:2.4":	"तस्सिदं, भिक्खवे, मनुस्सत्तं लद्धं, तथागतो लोके उप्पन्नो अरहं सम्मासम्बुद्धो, तथागतप्पवेदितो च धम्मविनयो लोके दिब्बति। ",
"sn56.48:3.1":	"तस्मातिह, भिक्खवे, ‘इदं दुक्खन्’ति योगो करणीयो …पे… ‘अयं दुक्खनिरोधगामिनी पटिपदा’ति योगो करणीयो”ति। ",
"sn56.48:3.2":	"अट्ठमं। "
}	
