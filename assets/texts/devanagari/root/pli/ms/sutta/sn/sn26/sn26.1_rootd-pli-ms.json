{	
"sn26.1:0.1":	"संयुत्त निकाय २६।१ ",
"sn26.1:0.2":	"१। उप्पादवग्ग ",
"sn26.1:0.3":	"चक्खुसुत्त ",
"sn26.1:1.1":	"सावत्थिनिदानं। ",
"sn26.1:1.2":	"“यो खो, भिक्खवे, चक्खुस्स उप्पादो ठिति अभिनिब्बत्ति पातुभावो, दुक्खस्सेसो उप्पादो, रोगानं ठिति, जरामरणस्स पातुभावो। ",
"sn26.1:1.3":	"यो सोतस्स उप्पादो ठिति …पे… ",
"sn26.1:1.4":	"यो घानस्स उप्पादो ठिति … ",
"sn26.1:1.5":	"यो जिव्हाय उप्पादो ठिति … ",
"sn26.1:1.6":	"यो कायस्स उप्पादो ठिति … ",
"sn26.1:1.7":	"यो मनस्स उप्पादो ठिति अभिनिब्बत्ति पातुभावो, दुक्खस्सेसो उप्पादो, रोगानं ठिति, जरामरणस्स पातुभावो। ",
"sn26.1:1.8":	"यो च, भिक्खवे, चक्खुस्स निरोधो वूपसमो अत्थङ्गमो, दुक्खस्सेसो निरोधो, रोगानं वूपसमो, जरामरणस्स अत्थङ्गमो। ",
"sn26.1:1.9":	"यो सोतस्स निरोधो …पे… ",
"sn26.1:1.10":	"यो घानस्स निरोधो … ",
"sn26.1:1.11":	"यो जिव्हाय निरोधो … ",
"sn26.1:1.12":	"यो कायस्स निरोधो … ",
"sn26.1:1.13":	"यो मनस्स निरोधो वूपसमो अत्थङ्गमो, दुक्खस्सेसो निरोधो, रोगानं वूपसमो, जरामरणस्स अत्थङ्गमो”ति। ",
"sn26.1:1.14":	"पठमं। "
}	
