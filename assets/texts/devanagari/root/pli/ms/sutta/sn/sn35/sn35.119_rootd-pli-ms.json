{	
"sn35.119:0.1":	"संयुत्त निकाय ३५।११९ ",
"sn35.119:0.2":	"१२। लोककामगुणवग्ग ",
"sn35.119:0.3":	"पञ्चसिखसुत्त ",
"sn35.119:1.1":	"एकं समयं भगवा राजगहे विहरति गिज्झकूटे पब्बते। ",
"sn35.119:1.2":	"अथ खो पञ्चसिखो गन्धब्बदेवपुत्तो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। एकमन्तं ठितो खो पञ्चसिखो गन्धब्बदेवपुत्तो भगवन्तं एतदवोच: ",
"sn35.119:1.3":	"“को नु खो, भन्ते, हेतु, को पच्चयो येन म्’इधेकच्चे सत्ता दिट्ठेव धम्मे नो परिनिब्बायन्ति? ",
"sn35.119:1.4":	"को पन, भन्ते, हेतु, को पच्चयो येन म्’इधेकच्चे सत्ता दिट्ठेव धम्मे परिनिब्बायन्ती”ति? ",
"sn35.119:1.5":	"“सन्ति खो, पञ्चसिख, चक्खुविञ्ञेय्या रूपा …पे… ",
"sn35.119:1.6":	"सन्ति खो, पञ्चसिख, मनोविञ्ञेय्या धम्मा, इट्ठा कन्ता मनापा पियरूपा कामूपसंहिता रजनीया। ",
"sn35.119:1.7":	"तञ्चे भिक्खु अभिनन्दति अभिवदति अज्झोसाय तिट्ठति। ",
"sn35.119:1.8":	"तस्स तं अभिनन्दतो अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। ",
"sn35.119:1.9":	"सौपादानो, पञ्चसिख, भिक्खु नो परिनिब्बायति। ",
"sn35.119:1.10":	"अयं खो, पञ्चसिख, हेतु, अयं पच्चयो येन म्’इधेकच्चे सत्ता दिट्ठेव धम्मे नो परिनिब्बायन्ति। ",
"sn35.119:2.1":	"सन्ति च खो, पञ्चसिख, चक्खुविञ्ञेय्या रूपा इट्ठा कन्ता मनापा …पे… ",
"sn35.119:2.2":	"सन्ति खो, पञ्चसिख, मनोविञ्ञेय्या धम्मा इट्ठा कन्ता मनापा पियरूपा कामूपसंहिता रजनीया। ",
"sn35.119:2.3":	"तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति, न तदुपादानं। ",
"sn35.119:2.4":	"अनुपादानो, पञ्चसिख, भिक्खु परिनिब्बायति। ",
"sn35.119:2.5":	"अयं खो, पञ्चसिख, हेतु, अयं पच्चयो येन म्’इधेकच्चे सत्ता दिट्ठेव धम्मे परिनिब्बायन्ती”ति। ",
"sn35.119:2.6":	"छट्ठं। "
}	
