{	
"sn51.2:0.1":	"संयुत्त निकाय ५१।२ ",
"sn51.2:0.2":	"१। चापालवग्ग ",
"sn51.2:0.3":	"विरद्धसुत्त ",
"sn51.2:1.1":	"“येसं केसञ्चि, भिक्खवे, चत्तारो इद्धिपादा विरद्धा, विरद्धो तेसं अरियो मग्गो सम्मा दुक्खक्खयगामी। ",
"sn51.2:1.2":	"येसं केसञ्चि, भिक्खवे, चत्तारो इद्धिपादा आरद्धा, आरद्धो तेसं अरियो मग्गो सम्मा दुक्खक्खयगामी। ",
"sn51.2:1.3":	"कतमे चत्तारो? ",
"sn51.2:1.4":	"इध, भिक्खवे, भिक्खु छन्दसमाधिप्पधानसङ्खारसमन्नागतं इद्धिपादं भावेति, ",
"sn51.2:1.5":	"वीरियसमाधि …पे… ",
"sn51.2:1.6":	"चित्तसमाधि …पे… ",
"sn51.2:1.7":	"वीमंसासमाधिप्पधानसङ्खारसमन्नागतं इद्धिपादं भावेति। ",
"sn51.2:1.8":	"येसं केसञ्चि, भिक्खवे, इमे चत्तारो इद्धिपादा विरद्धा, विरद्धो तेसं अरियो मग्गो सम्मा दुक्खक्खयगामी। ",
"sn51.2:1.9":	"येसं केसञ्चि, भिक्खवे, इमे चत्तारो इद्धिपादा आरद्धा, आरद्धो तेसं अरियो मग्गो सम्मा दुक्खक्खयगामी”ति। ",
"sn51.2:1.10":	"दुतियं। "
}	
