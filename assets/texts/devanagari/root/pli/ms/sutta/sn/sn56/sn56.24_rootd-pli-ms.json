{	
"sn56.24:0.1":	"संयुत्त निकाय ५६।२४ ",
"sn56.24:0.2":	"३। कोटिगामवग्ग ",
"sn56.24:0.3":	"अरहन्तसुत्त ",
"sn56.24:1.1":	"सावत्थिनिदानं। ",
"sn56.24:1.2":	"“ये हि केचि, भिक्खवे, अतीतमद्धानं अरहन्तो सम्मासम्बुद्धा यथाभूतं अभिसम्बुज्झिंसु, सब्बे ते चत्तारि अरियसच्चानि यथाभूतं अभिसम्बुज्झिंसु। ",
"sn56.24:1.3":	"ये हि केचि, भिक्खवे, अनागतमद्धानं अरहन्तो सम्मासम्बुद्धा यथाभूतं अभिसम्बुज्झिस्सन्ति, सब्बे ते चत्तारि अरियसच्चानि यथाभूतं अभिसम्बुज्झिस्सन्ति। ",
"sn56.24:1.4":	"ये हि केचि, भिक्खवे, एतरहि अरहन्तो सम्मासम्बुद्धा यथाभूतं अभिसम्बुज्झन्ति, सब्बे ते चत्तारि अरियसच्चानि यथाभूतं अभिसम्बुज्झन्ति। ",
"sn56.24:2.1":	"कतमानि चत्तारि? ",
"sn56.24:2.2":	"दुक्खं अरियसच्चं, दुक्खसमुदयं अरियसच्चं, दुक्खनिरोधं अरियसच्चं, दुक्खनिरोधगामिनी पटिपदा अरियसच्चं। ",
"sn56.24:2.3":	"ये हि, केचि, भिक्खवे, अतीतमद्धानं अरहन्तो सम्मासम्बुद्धा यथाभूतं अभिसम्बुज्झिंसु …पे… ",
"sn56.24:2.4":	"अभिसम्बुज्झिस्सन्ति … ",
"sn56.24:2.5":	"अभिसम्बुज्झन्ति, सब्बे ते इमानि चत्तारि अरियसच्चानि यथाभूतं अभिसम्बुज्झन्ति। ",
"sn56.24:3.1":	"तस्मातिह, भिक्खवे, ‘इदं दुक्खन्’ति योगो करणीयो …पे… ‘अयं दुक्खनिरोधगामिनी पटिपदा’ति योगो करणीयो”ति। ",
"sn56.24:3.2":	"चतुत्थं। "
}	
