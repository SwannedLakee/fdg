{	
"sn52.5:0.1":	"संयुत्त निकाय ५२।५ ",
"sn52.5:0.2":	"१। रहोगतवग्ग ",
"sn52.5:0.3":	"दुतियकण्डकीसुत्त ",
"sn52.5:1.1":	"साकेतनिदानं। ",
"sn52.5:1.2":	"एकमन्तं निसिन्नो खो आयस्मा सारिपुत्तो आयस्मन्तं अनुरुद्धं एतदवोच: ",
"sn52.5:1.3":	"“असेखेनावुसो अनुरुद्ध, भिक्खुना कतमे धम्मा उपसम्पज्ज विहातब्बा”ति? ",
"sn52.5:1.4":	"“असेखेनावुसो सारिपुत्त, भिक्खुना चत्तारो सतिपट्ठाना उपसम्पज्ज विहातब्बा। ",
"sn52.5:1.5":	"कतमे चत्तारो? ",
"sn52.5:1.6":	"इधावुसो, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn52.5:1.7":	"वेदनासु …पे… ",
"sn52.5:1.8":	"चित्ते …पे… ",
"sn52.5:1.9":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं—",
"sn52.5:1.10":	"असेखेनावुसो सारिपुत्त, भिक्खुना इमे चत्तारो सतिपट्ठाना उपसम्पज्ज विहातब्बा”ति। ",
"sn52.5:1.11":	"पञ्चमं। "
}	
