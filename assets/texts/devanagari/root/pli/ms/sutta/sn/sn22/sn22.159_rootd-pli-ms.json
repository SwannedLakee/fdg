{	
"sn22.159:0.1":	"संयुत्त निकाय २२।१५९ ",
"sn22.159:0.2":	"१५। दिट्ठिवग्ग ",
"sn22.159:0.3":	"आनन्दसुत्त ",
"sn22.159:1.1":	"सावत्थिनिदानं। ",
"sn22.159:1.2":	"अथ खो आयस्मा आनन्दो येन भगवा तेनुपसङ्कमि; उपसङ्कमित्वा …पे… भगवन्तं एतदवोच: ",
"sn22.159:1.3":	"“साधु मे, भन्ते, भगवा सङ्खित्तेन धम्मं देसेतु, यमहं भगवतो धम्मं सुत्वा एको वूपकट्ठो अप्पमत्तो आतापी पहितत्तो विहरेय्यन्”ति। ",
"sn22.159:2.1":	"“तं किं मञ्ञसि, आनन्द, ",
"sn22.159:2.2":	"रूपं निच्चं वा अनिच्चं वा”ति? ",
"sn22.159:2.3":	"“अनिच्चं, भन्ते”। ",
"sn22.159:2.4":	"“यं पनानिच्चं दुक्खं वा तं सुखं वा”ति? ",
"sn22.159:2.5":	"“दुक्खं, भन्ते”। ",
"sn22.159:2.6":	"“यं पनानिच्चं दुक्खं विपरिणामधम्मं, कल्लं नु तं समनुपस्सितुं: ",
"sn22.159:2.7":	"‘एतं मम, एसोहमस्मि, एसो मे अत्ता’”ति? ",
"sn22.159:2.8":	"“नो हेतं, भन्ते”। ",
"sn22.159:2.9":	"“वेदना … ",
"sn22.159:2.10":	"सञ्ञा … ",
"sn22.159:2.11":	"सङ्खारा … ",
"sn22.159:2.12":	"विञ्ञाणं निच्चं वा अनिच्चं वा”ति? ",
"sn22.159:2.13":	"“अनिच्चं, भन्ते”। ",
"sn22.159:2.14":	"“यं पनानिच्चं दुक्खं वा तं सुखं वा”ति? ",
"sn22.159:2.15":	"“दुक्खं, भन्ते”। ",
"sn22.159:2.16":	"“यं पनानिच्चं दुक्खं विपरिणामधम्मं, कल्लं नु तं समनुपस्सितुं: ",
"sn22.159:2.17":	"‘एतं मम, एसोहमस्मि, एसो मे अत्ता’”ति? ",
"sn22.159:2.18":	"“नो हेतं, भन्ते”। ",
"sn22.159:2.19":	"“एवं पस्सं …पे… ",
"sn22.159:2.20":	"नापरं इत्थत्तायाति पजानाती”ति। ",
"sn22.159:2.21":	"दसमं। ",
"sn22.159:2.22":	"दिट्ठिवग्गो पञ्चमो। ",
"sn22.159:3.0":	"तस्सुद्दानं ",
"sn22.159:3.1":	"अज्झत्तिकं एतंमम, ",
"sn22.159:3.2":	"सोअत्ता नोचमेसिया; ",
"sn22.159:3.3":	"मिच्छासक्कायत्तानु द्वे, ",
"sn22.159:3.4":	"अभिनिवेसा आनन्देनाति। ",
"sn22.159:3.5":	"उपरिपण्णासको समत्तो। ",
"sn22.159:4.0":	"तस्स उपरिपण्णासकस्स वग्गुद्दानं ",
"sn22.159:4.1":	"अन्तो धम्मकथिका विज्जा, ",
"sn22.159:4.2":	"कुक्कुळं दिट्ठिपञ्चमं; ",
"sn22.159:4.3":	"ततियो पण्णासको वुत्तो, ",
"sn22.159:4.4":	"निपातोति पवुच्चतीति। ",
"sn22.159:4.5":	"खन्धसंयुत्तं समत्तं। "
}	
