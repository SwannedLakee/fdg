{	
"sn10.9:0.1":	"संयुत्त निकाय १०।९ ",
"sn10.9:0.2":	"१। इन्दकवग्ग ",
"sn10.9:0.3":	"पठमसुक्कासुत्त ",
"sn10.9:1.1":	"एकं समयं भगवा राजगहे विहरति वेळुवने कलन्दकनिवापे। ",
"sn10.9:1.2":	"तेन खो पन समयेन सुक्का भिक्खुनी महतिया परिसाय परिवुता धम्मं देसेति। ",
"sn10.9:1.3":	"अथ खो सुक्काय भिक्खुनिया अभिप्पसन्नो यक्खो राजगहे रथिकाय रथिकं सिङ्घाटकेन सिङ्घाटकं उपसङ्कमित्वा तायं वेलायं इमा गाथायो अभासि: ",
"sn10.9:2.1":	"“किं मे कता राजगहे मनुस्सा, ",
"sn10.9:2.2":	"मधुपीताव सेयरे; ",
"sn10.9:2.3":	"ये सुक्कं न पयिरुपासन्ति, ",
"sn10.9:2.4":	"देसेन्तिं अमतं पदं। ",
"sn10.9:3.1":	"तञ्च पन अप्पटिवानीयं, ",
"sn10.9:3.2":	"असेचनकमोजवं; ",
"sn10.9:3.3":	"पिवन्ति मञ्ञे सप्पञ्ञा, ",
"sn10.9:3.4":	"वलाहकमिव पन्थगू”ति। "
}	
