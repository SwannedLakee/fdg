{	
"sn52.2:0.1":	"संयुत्त निकाय ५२।२ ",
"sn52.2:0.2":	"१। रहोगतवग्ग ",
"sn52.2:0.3":	"दुतियरहोगतसुत्त ",
"sn52.2:1.1":	"सावत्थिनिदानं। ",
"sn52.2:1.2":	"अथ खो आयस्मतो अनुरुद्धस्स रहोगतस्स पटिसल्लीनस्स एवं चेतसो परिवितक्को उदपादि: ",
"sn52.2:1.3":	"“येसं केसञ्चि चत्तारो सतिपट्ठाना विरद्धा, विरद्धो तेसं अरियो मग्गो सम्मा दुक्खक्खयगामी; ",
"sn52.2:1.4":	"येसं केसञ्चि चत्तारो सतिपट्ठाना आरद्धा, आरद्धो तेसं अरियो मग्गो सम्मा दुक्खक्खयगामी”ति। ",
"sn52.2:2.1":	"अथ खो आयस्मा महामोग्गल्लानो आयस्मतो अनुरुद्धस्स चेतसा चेतोपरिवितक्कमञ्ञाय—सेय्यथापि नाम बलवा पुरिसो समिञ्जितं वा बाहं पसारेय्य, पसारितं वा बाहं समिञ्जेय्य; एवमेव—आयस्मतो अनुरुद्धस्स सम्मुखे पातुरहोसि। अथ खो आयस्मा महामोग्गल्लानो आयस्मन्तं अनुरुद्धं एतदवोच: ",
"sn52.2:3.1":	"“कित्तावता नु खो, आवुसो अनुरुद्ध, भिक्खुनो चत्तारो सतिपट्ठाना आरद्धा होन्ती”ति? ",
"sn52.2:4.1":	"“इधावुसो, भिक्खु अज्झत्तं काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn52.2:4.2":	"बहिद्धा काये कायानुपस्सी विहरति …पे… ",
"sn52.2:4.3":	"अज्झत्तबहिद्धा काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn52.2:5.1":	"अज्झत्तं वेदनासु वेदनानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn52.2:5.2":	"बहिद्धा वेदनासु वेदनानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn52.2:5.3":	"अज्झत्तबहिद्धा वेदनासु वेदनानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn52.2:6.1":	"अज्झत्तं चित्ते …पे… ",
"sn52.2:6.2":	"बहिद्धा चित्ते …पे… ",
"sn52.2:6.3":	"अज्झत्तबहिद्धा चित्ते चित्तानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn52.2:7.1":	"अज्झत्तं धम्मेसु …पे… ",
"sn52.2:7.2":	"बहिद्धा धम्मेसु …पे… ",
"sn52.2:7.3":	"अज्झत्तबहिद्धा धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn52.2:7.4":	"एत्तावता खो, आवुसो, भिक्खुनो चत्तारो सतिपट्ठाना आरद्धा होन्ती”ति। ",
"sn52.2:7.5":	"दुतियं। "
}	
