{	
"sn47.30:0.1":	"संयुत्त निकाय ४७।३० ",
"sn47.30:0.2":	"३। सीलट्ठितिवग्ग ",
"sn47.30:0.3":	"मानदिन्नसुत्त ",
"sn47.30:1.1":	"तंयेव निदानं। ",
"sn47.30:1.2":	"तेन खो पन समयेन मानदिन्नो गहपति आबाधिको होति दुक्खितो बाळ्हगिलानो। ",
"sn47.30:1.3":	"अथ खो मानदिन्नो गहपति अञ्ञतरं पुरिसं आमन्तेसि: ",
"sn47.30:1.4":	"“एहि त्वं, अम्भो पुरिस …पे… ",
"sn47.30:1.5":	"न मे, भन्ते, खमनीयं न यापनीयं। बाळ्हा मे दुक्खा वेदना अभिक्कमन्ति, नो पटिक्कमन्ति; अभिक्कमोसानं पञ्ञायति, नो पटिक्कमोति। ",
"sn47.30:1.6":	"एवरूपाय चाहं, भन्ते, दुक्खाय वेदनाय फुट्ठो समानो काये कायानुपस्सी विहरामि आतापी सम्पजानो सतिमा, विनेय्य लोके अभिज्झादोमनस्सं; ",
"sn47.30:1.7":	"वेदनासु …पे… ",
"sn47.30:1.8":	"चित्ते …पे… ",
"sn47.30:1.9":	"धम्मेसु धम्मानुपस्सी विहरामि आतापी सम्पजानो सतिमा, विनेय्य लोके अभिज्झादोमनस्सं। ",
"sn47.30:1.10":	"यानि चिमानि, भन्ते, भगवता पञ्चोरम्भागियानि संयोजनानि देसितानि, नाहं, भन्ते, तेसं किञ्चि अत्तनि अप्पहीनं समनुपस्सामी”ति। ",
"sn47.30:1.11":	"“लाभा ते, गहपति, सुलद्धं ते, गहपति। ",
"sn47.30:1.12":	"अनागामिफलं तया, गहपति, ब्याकतन्”ति। ",
"sn47.30:1.13":	"दसमं। ",
"sn47.30:1.14":	"सीलट्ठितिवग्गो ततियो। ",
"sn47.30:2.0":	"तस्सुद्दानं ",
"sn47.30:2.1":	"सीलं ठिति परिहानं, ",
"sn47.30:2.2":	"सुद्धं ब्राह्मणपदेसं; ",
"sn47.30:2.3":	"समत्तं लोको सिरिवड्ढो, ",
"sn47.30:2.4":	"मानदिन्नेन ते दसाति। "
}	
