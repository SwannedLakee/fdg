{	
"sn35.1:0.1":	"संयुत्त निकाय ३५।१ ",
"sn35.1:0.2":	"१। अनिच्चवग्ग ",
"sn35.1:0.3":	"अज्झत्तानिच्चसुत्त ",
"sn35.1:1.1":	"एवं मे सुतं। ",
"sn35.1:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"sn35.1:1.3":	"तत्र खो भगवा भिक्खू आमन्तेसि: ",
"sn35.1:1.4":	"“भिक्खवो”ति। ",
"sn35.1:1.5":	"“भदन्ते”ति ते भिक्खू भगवतो पच्चस्सोसुं। ",
"sn35.1:1.6":	"भगवा एतदवोच: ",
"sn35.1:2.1":	"“चक्खुं, भिक्खवे, अनिच्चं। ",
"sn35.1:2.2":	"यदनिच्चं तं दुक्खं; ",
"sn35.1:2.3":	"यं दुक्खं तदनत्ता। ",
"sn35.1:2.4":	"यदनत्ता तं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय दट्ठब्बं। ",
"sn35.1:2.5":	"सोतं अनिच्चं। ",
"sn35.1:2.6":	"यदनिच्चं …पे… ",
"sn35.1:2.7":	"घानं अनिच्चं। ",
"sn35.1:2.8":	"यदनिच्चं …पे… ",
"sn35.1:2.9":	"जिव्हा अनिच्चा। ",
"sn35.1:2.10":	"यदनिच्चं तं दुक्खं; ",
"sn35.1:2.11":	"यं दुक्खं तदनत्ता। ",
"sn35.1:2.12":	"यदनत्ता तं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय दट्ठब्बं। ",
"sn35.1:2.13":	"कायो अनिच्चो। ",
"sn35.1:2.14":	"यदनिच्चं …पे… ",
"sn35.1:2.15":	"मनो अनिच्चो। ",
"sn35.1:2.16":	"यदनिच्चं तं दुक्खं; ",
"sn35.1:2.17":	"यं दुक्खं तदनत्ता। ",
"sn35.1:2.18":	"यदनत्ता तं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय दट्ठब्बं। ",
"sn35.1:2.19":	"एवं पस्सं, भिक्खवे, सुतवा अरियसावको चक्खुस्मिम्पि निब्बिन्दति, सोतस्मिम्पि निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति, मनस्मिम्पि निब्बिन्दति। ",
"sn35.1:2.20":	"निब्बिन्दं विरज्जति; विरागा विमुच्चति; विमुत्तस्मिं विमुत्तमिति ञाणं होति। ",
"sn35.1:2.21":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाती”ति। ",
"sn35.1:2.22":	"पठमं। "
}	
