{	
"sn22.105:0.1":	"संयुत्त निकाय २२।१०५ ",
"sn22.105:0.2":	"११। अन्तवग्ग ",
"sn22.105:0.3":	"सक्कायसुत्त ",
"sn22.105:1.1":	"सावत्थिनिदानं। ",
"sn22.105:1.2":	"“सक्कायञ्च वो, भिक्खवे, देसेस्सामि सक्कायसमुदयञ्च सक्कायनिरोधञ्च सक्कायनिरोधगामिनिञ्च पटिपदं। ",
"sn22.105:1.3":	"तं सुणाथ। ",
"sn22.105:1.4":	"कतमो च, भिक्खवे, सक्कायो? ",
"sn22.105:1.5":	"पञ्चुपादानक्खन्धातिस्स वचनीयं। ",
"sn22.105:1.6":	"कतमे पञ्च? ",
"sn22.105:1.7":	"सेय्यथिदं—रूपुपादानक्खन्धो, वेदनुपादानक्खन्धो, सञ्ञुपादानक्खन्धो, सङ्खारुपादानक्खन्धो, विञ्ञाणुपादानक्खन्धो। ",
"sn22.105:1.8":	"अयं वुच्चति, भिक्खवे, सक्कायो। ",
"sn22.105:1.9":	"कतमो च, भिक्खवे, सक्कायसमुदयो? ",
"sn22.105:1.10":	"यायं तण्हा पोनोभविका …पे… ",
"sn22.105:1.11":	"अयं वुच्चति, भिक्खवे, सक्कायसमुदयो। ",
"sn22.105:1.12":	"कतमो च, भिक्खवे, सक्कायनिरोधो? ",
"sn22.105:1.13":	"यो तस्सायेव तण्हाय …पे… ",
"sn22.105:1.14":	"अयं वुच्चति, भिक्खवे, सक्कायनिरोधो। ",
"sn22.105:1.15":	"कतमा च, भिक्खवे, सक्कायनिरोधगामिनी पटिपदा? ",
"sn22.105:1.16":	"अयमेव अरियो अट्ठङ्गिको मग्गो। ",
"sn22.105:1.17":	"सेय्यथिदं—सम्मादिट्ठि …पे… सम्मासमाधि। ",
"sn22.105:1.18":	"अयं वुच्चति, भिक्खवे, सक्कायनिरोधगामिनी पटिपदा”ति। ",
"sn22.105:1.19":	"ततियं। "
}	
