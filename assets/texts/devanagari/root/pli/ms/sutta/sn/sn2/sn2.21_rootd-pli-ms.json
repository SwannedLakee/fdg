{	
"sn2.21:0.1":	"संयुत्त निकाय २।२१ ",
"sn2.21:0.2":	"३। नानातित्थियवग्ग ",
"sn2.21:0.3":	"सिवसुत्त ",
"sn2.21:1.1":	"एवं मे सुतं—",
"sn2.21:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"sn2.21:1.3":	"अथ खो सिवो देवपुत्तो अभिक्कन्ताय रत्तिया अभिक्कन्तवण्णो केवलकप्पं जेतवनं ओभासेत्वा येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। ",
"sn2.21:1.4":	"एकमन्तं ठितो खो सिवो देवपुत्तो भगवतो सन्तिके इमा गाथायो अभासि: ",
"sn2.21:2.1":	"“सब्भिरेव समासेथ, ",
"sn2.21:2.2":	"सब्भि कुब्बेथ सन्थवं; ",
"sn2.21:2.3":	"सतं सद्धम्ममञ्ञाय, ",
"sn2.21:2.4":	"सेय्यो होति न पापियो। ",
"sn2.21:3.1":	"सब्भिरेव समासेथ, ",
"sn2.21:3.2":	"सब्भि कुब्बेथ सन्थवं; ",
"sn2.21:3.3":	"सतं सद्धम्ममञ्ञाय, ",
"sn2.21:3.4":	"पञ्ञा लब्भति नाञ्ञतो। ",
"sn2.21:4.1":	"सब्भिरेव समासेथ, ",
"sn2.21:4.2":	"सब्भि कुब्बेथ सन्थवं; ",
"sn2.21:4.3":	"सतं सद्धम्ममञ्ञाय, ",
"sn2.21:4.4":	"सोकमज्झे न सोचति। ",
"sn2.21:5.1":	"सब्भिरेव समासेथ, ",
"sn2.21:5.2":	"सब्भि कुब्बेथ सन्थवं; ",
"sn2.21:5.3":	"सतं सद्धम्ममञ्ञाय, ",
"sn2.21:5.4":	"ञातिमज्झे विरोचति। ",
"sn2.21:6.1":	"सब्भिरेव समासेथ, ",
"sn2.21:6.2":	"सब्भि कुब्बेथ सन्थवं; ",
"sn2.21:6.3":	"सतं सद्धम्ममञ्ञाय, ",
"sn2.21:6.4":	"सत्ता गच्छन्ति सुग्गतिं। ",
"sn2.21:7.1":	"सब्भिरेव समासेथ, ",
"sn2.21:7.2":	"सब्भि कुब्बेथ सन्थवं; ",
"sn2.21:7.3":	"सतं सद्धम्ममञ्ञाय, ",
"sn2.21:7.4":	"सत्ता तिट्ठन्ति साततन्”ति। ",
"sn2.21:8.1":	"अथ खो भगवा सिवं देवपुत्तं गाथाय पच्चभासि: ",
"sn2.21:9.1":	"“सब्भिरेव समासेथ, ",
"sn2.21:9.2":	"सब्भि कुब्बेथ सन्थवं; ",
"sn2.21:9.3":	"सतं सद्धम्ममञ्ञाय, ",
"sn2.21:9.4":	"सब्बदुक्खा पमुच्चती”ति। "
}	
