{	
"sn17.30:0.1":	"संयुत्त निकाय १७।३० ",
"sn17.30:0.2":	"३। ततियवग्ग ",
"sn17.30:0.3":	"भिक्खुसुत्त ",
"sn17.30:1.1":	"सावत्थियं विहरति। ",
"sn17.30:1.2":	"“योपि सो, भिक्खवे, भिक्खु अरहं खीणासवो तस्सपाहं लाभसक्कारसिलोको अन्तरायाय वदामी”ति। ",
"sn17.30:1.3":	"एवं वुत्ते, आयस्मा आनन्दो भगवन्तं एतदवोच: ",
"sn17.30:1.4":	"“किस्स पन, भन्ते, खीणासवस्स भिक्खुनो लाभसक्कारसिलोको अन्तरायाया”ति? ",
"sn17.30:1.5":	"“या हिस्स सा, आनन्द, अकुप्पा चेतोविमुत्ति नाहं तस्सा लाभसक्कारसिलोकं अन्तरायाय वदामि। ",
"sn17.30:1.6":	"ये च ख्वस्स, आनन्द, अप्पमत्तस्स आतापिनो पहितत्तस्स विहरतो दिट्ठधम्मसुखविहारा अधिगता तेसाहमस्स लाभसक्कारसिलोकं अन्तरायाय वदामि। ",
"sn17.30:1.7":	"एवं दारुणो खो, आनन्द, लाभसक्कारसिलोको कटुको फरुसो अन्तरायिको अनुत्तरस्स योगक्खेमस्स अधिगमाय। ",
"sn17.30:1.8":	"तस्मातिहानन्द, एवं सिक्खितब्बं: ",
"sn17.30:1.9":	"‘उप्पन्नं लाभसक्कारसिलोकं पजहिस्साम, न च नो उप्पन्नो लाभसक्कारसिलोको चित्तं परियादाय ठस्सती’ति। ",
"sn17.30:1.10":	"एवञ्हि वो, आनन्द, सिक्खितब्बन्”ति। ",
"sn17.30:1.11":	"दसमं। ",
"sn17.30:1.12":	"ततियो वग्गो। ",
"sn17.30:2.0":	"तस्सुद्दानं ",
"sn17.30:2.1":	"मातुगामो च कल्याणी, ",
"sn17.30:2.2":	"पुत्तो च एकधीतु च; ",
"sn17.30:2.3":	"समणब्राह्मणा तीणि, ",
"sn17.30:2.4":	"छवि रज्जु च भिक्खुनाति। "
}	
