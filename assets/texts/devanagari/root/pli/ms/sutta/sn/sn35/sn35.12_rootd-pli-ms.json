{	
"sn35.12:0.1":	"संयुत्त निकाय ३५।१२ ",
"sn35.12:0.2":	"१। अनिच्चवग्ग ",
"sn35.12:0.3":	"बाहिरानत्तातीतानागतसुत्त ",
"sn35.12:1.1":	"“रूपा, भिक्खवे, अनत्ता अतीतानागता; ",
"sn35.12:1.2":	"को पन वादो पच्चुप्पन्नानं। ",
"sn35.12:1.3":	"एवं पस्सं, भिक्खवे, सुतवा अरियसावको अतीतेसु रूपेसु अनपेक्खो होति; ",
"sn35.12:1.4":	"अनागते रूपे नाभिनन्दति; ",
"sn35.12:1.5":	"पच्चुप्पन्नानं रूपानं निब्बिदाय विरागाय निरोधाय पटिपन्नो होति। ",
"sn35.12:1.6":	"सद्दा … ",
"sn35.12:1.7":	"गन्धा … ",
"sn35.12:1.8":	"रसा … ",
"sn35.12:1.9":	"फोट्ठब्बा … ",
"sn35.12:1.10":	"धम्मा अनत्ता अतीतानागता; ",
"sn35.12:1.11":	"को पन वादो पच्चुप्पन्नानं। ",
"sn35.12:1.12":	"एवं पस्सं, भिक्खवे, सुतवा अरियसावको अतीतेसु धम्मेसु अनपेक्खो होति; ",
"sn35.12:1.13":	"अनागते धम्मे नाभिनन्दति; ",
"sn35.12:1.14":	"पच्चुप्पन्नानं धम्मानं निब्बिदाय विरागाय निरोधाय पटिपन्नो होती”ति। ",
"sn35.12:1.15":	"द्वादसमं। ",
"sn35.12:1.16":	"अनिच्चवग्गो पठमो। ",
"sn35.12:2.0":	"तस्सुद्दानं ",
"sn35.12:2.1":	"अनिच्चं दुक्खं अनत्ता च, ",
"sn35.12:2.2":	"तयो अज्झत्तबाहिरा; ",
"sn35.12:2.3":	"यदनिच्चेन तयो वुत्ता, ",
"sn35.12:2.4":	"ते ते अज्झत्तबाहिराति। "
}	
