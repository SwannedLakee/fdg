{	
"sn1.4:0.1":	"संयुत्त निकाय १।४ ",
"sn1.4:0.2":	"१। नळवग्ग ",
"sn1.4:0.3":	"अच्चेन्तिसुत्त ",
"sn1.4:1.1":	"सावत्थिनिदानं। ",
"sn1.4:1.2":	"एकमन्तं ठिता खो सा देवता भगवतो सन्तिके इमं गाथं अभासि: ",
"sn1.4:2.1":	"“अच्चेन्ति काला तरयन्ति रत्तियो, ",
"sn1.4:2.2":	"वयोगुणा अनुपुब्बं जहन्ति; ",
"sn1.4:2.3":	"एतं भयं मरणे पेक्खमानो, ",
"sn1.4:2.4":	"पुञ्ञानि कयिराथ सुखावहानी”ति। ",
"sn1.4:3.1":	"“अच्चेन्ति काला तरयन्ति रत्तियो, ",
"sn1.4:3.2":	"वयोगुणा अनुपुब्बं जहन्ति; ",
"sn1.4:3.3":	"एतं भयं मरणे पेक्खमानो, ",
"sn1.4:3.4":	"लोकामिसं पजहे सन्तिपेक्खो”ति। "
}	
