{	
"sn43.1:0.1":	"संयुत्त निकाय ४३।१ ",
"sn43.1:0.2":	"१। पठमवग्ग ",
"sn43.1:0.3":	"कायगतासतिसुत्त ",
"sn43.1:1.1":	"सावत्थिनिदानं। ",
"sn43.1:1.2":	"“असङ्खतञ्च वो, भिक्खवे, देसेस्सामि असङ्खतगामिञ्च मग्गं। ",
"sn43.1:1.3":	"तं सुणाथ। ",
"sn43.1:1.4":	"कतमञ्च, भिक्खवे, असङ्खतं? ",
"sn43.1:1.5":	"यो, भिक्खवे, रागक्खयो दोसक्खयो मोहक्खयो—",
"sn43.1:1.6":	"इदं वुच्चति, भिक्खवे, असङ्खतं। ",
"sn43.1:1.7":	"कतमो च, भिक्खवे, असङ्खतगामिमग्गो? ",
"sn43.1:1.8":	"कायगतासति। ",
"sn43.1:1.9":	"अयं वुच्चति, भिक्खवे, असङ्खतगामिमग्गो। ",
"sn43.1:2.1":	"इति खो, भिक्खवे, देसितं वो मया असङ्खतं, देसितो असङ्खतगामिमग्गो। ",
"sn43.1:2.2":	"यं, भिक्खवे, सत्थारा करणीयं सावकानं हितेसिना अनुकम्पकेन अनुकम्पं उपादाय, कतं वो तं मया। ",
"sn43.1:2.3":	"एतानि, भिक्खवे, रुक्खमूलानि, एतानि सुञ्ञागारानि। झायथ, भिक्खवे, मा पमादत्थ; मा पच्छा विप्पटिसारिनो अहुवत्थ। अयं वो अम्हाकं अनुसासनी”ति। ",
"sn43.1:2.4":	"पठमं। "
}	
