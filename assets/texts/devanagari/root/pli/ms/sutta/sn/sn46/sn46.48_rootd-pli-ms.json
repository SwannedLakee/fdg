{	
"sn46.48:0.1":	"संयुत्त निकाय ४६।४८ ",
"sn46.48:0.2":	"५। चक्कवत्तिवग्ग ",
"sn46.48:0.3":	"आदिच्चसुत्त ",
"sn46.48:1.1":	"“आदिच्चस्स, भिक्खवे, उदयतो एतं पुब्बङ्गमं एतं पुब्बनिमित्तं, यदिदं—अरुणुग्गं। ",
"sn46.48:1.2":	"एवमेव खो, भिक्खवे, भिक्खुनो सत्तन्नं बोज्झङ्गानं उप्पादाय एतं पुब्बङ्गमं एतं पुब्बनिमित्तं, यदिदं—कल्याणमित्तता। ",
"sn46.48:1.3":	"कल्याणमित्तस्सेतं, भिक्खवे, भिक्खुनो पाटिकङ्खं—सत्त बोज्झङ्गे भावेस्सति, सत्त बोज्झङ्गे बहुलीकरिस्सति। ",
"sn46.48:1.4":	"कथञ्च, भिक्खवे, भिक्खु कल्याणमित्तो सत्त बोज्झङ्गे भावेति, सत्त बोज्झङ्गे बहुलीकरोति? ",
"sn46.48:1.5":	"इध, भिक्खवे, भिक्खु सतिसम्बोज्झङ्गं भावेति विवेकनिस्सितं …पे… ",
"sn46.48:1.6":	"उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.48:1.7":	"एवं खो, भिक्खवे, भिक्खु कल्याणमित्तो सत्त बोज्झङ्गे भावेति, सत्त बोज्झङ्गे बहुलीकरोती”ति। ",
"sn46.48:1.8":	"अट्ठमं। "
}	
