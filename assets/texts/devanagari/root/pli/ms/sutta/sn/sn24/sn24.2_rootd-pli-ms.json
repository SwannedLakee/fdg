{	
"sn24.2:0.1":	"संयुत्त निकाय २४।२ ",
"sn24.2:0.2":	"१। सोतापत्तिवग्ग ",
"sn24.2:0.3":	"एतंममसुत्त ",
"sn24.2:1.1":	"सावत्थिनिदानं। ",
"sn24.2:1.2":	"“किस्मिं नु खो, भिक्खवे, सति, किं उपादाय, किं अभिनिविस्स एवं दिट्ठि उप्पज्जति: ",
"sn24.2:1.3":	"‘एतं मम, एसोहमस्मि, एसो मे अत्ता’”ति? ",
"sn24.2:1.4":	"“भगवंमूलका नो, भन्ते, धम्मा …पे… ",
"sn24.2:1.5":	"“रूपे खो, भिक्खवे, सति, रूपं उपादाय, रूपं अभिनिविस्स एवं दिट्ठि उप्पज्जति: ",
"sn24.2:1.6":	"‘एतं मम, एसोहमस्मि, एसो मे अत्ता’ति। ",
"sn24.2:1.7":	"वेदनाय सति …पे… ",
"sn24.2:1.8":	"सञ्ञाय सति … ",
"sn24.2:1.9":	"सङ्खारेसु सति … ",
"sn24.2:1.10":	"विञ्ञाणे सति, विञ्ञाणं उपादाय, विञ्ञाणं अभिनिविस्स एवं दिट्ठि उप्पज्जति: ",
"sn24.2:1.11":	"‘एतं मम, एसोहमस्मि, एसो मे अत्ता’ति। ",
"sn24.2:2.1":	"तं किं मञ्ञथ, भिक्खवे, ",
"sn24.2:2.2":	"रूपं निच्चं वा अनिच्चं वा”ति? ",
"sn24.2:2.3":	"“अनिच्चं, भन्ते” …पे… ",
"sn24.2:2.4":	"“वेदना … ",
"sn24.2:2.5":	"सञ्ञा … ",
"sn24.2:2.6":	"सङ्खारा … ",
"sn24.2:2.7":	"विञ्ञाणं निच्चं वा अनिच्चं वा”ति? ",
"sn24.2:2.8":	"“अनिच्चं, भन्ते” …पे… ",
"sn24.2:2.9":	"अपि नु तं अनुपादाय एवं दिट्ठि उप्पज्जेय्य: ",
"sn24.2:2.10":	"‘एतं मम, एसोहमस्मि, एसो मे अत्ता’”ति? ",
"sn24.2:2.11":	"“नो हेतं, भन्ते”। ",
"sn24.2:2.12":	"“यम्पिदं दिट्ठं सुतं मुतं विञ्ञातं पत्तं परियेसितं अनुविचरितं मनसा तम्पि निच्चं वा अनिच्चं वा”ति? ",
"sn24.2:2.13":	"“अनिच्चं, भन्ते”। ",
"sn24.2:2.14":	"“यं पनानिच्चं दुक्खं वा तं सुखं वा”ति? ",
"sn24.2:2.15":	"“दुक्खं, भन्ते”। ",
"sn24.2:2.16":	"“यं पनानिच्चं दुक्खं विपरिणामधम्मं, अपि नु तं अनुपादाय एवं दिट्ठि उप्पज्जेय्य: ",
"sn24.2:2.17":	"‘एतं मम, एसोहमस्मि, एसो मे अत्ता’”ति? ",
"sn24.2:2.18":	"“नो हेतं, भन्ते”। ",
"sn24.2:3.1":	"“यतो खो, भिक्खवे, अरियसावकस्स इमेसु च ठानेसु कङ्खा पहीना होति, दुक्खेपिस्स कङ्खा पहीना होति …पे… दुक्खनिरोधगामिनिया पटिपदायपिस्स कङ्खा पहीना होति—",
"sn24.2:3.2":	"अयं वुच्चति, भिक्खवे, अरियसावको सोतापन्नो अविनिपातधम्मो नियतो सम्बोधिपरायनो”ति। ",
"sn24.2:3.3":	"दुतियं। "
}	
