{	
"sn23.5:0.1":	"संयुत्त निकाय २३।५ ",
"sn23.5:0.2":	"१। पठममारवग्ग ",
"sn23.5:0.3":	"समणसुत्त ",
"sn23.5:1.1":	"सावत्थिनिदानं। ",
"sn23.5:1.2":	"एकमन्तं निसिन्नं खो आयस्मन्तं राधं भगवा एतदवोच: ",
"sn23.5:1.3":	"“पञ्चिमे, राध, उपादानक्खन्धा। ",
"sn23.5:1.4":	"कतमे पञ्च? ",
"sn23.5:1.5":	"रूपुपादानक्खन्धो, वेदनुपादानक्खन्धो, सञ्ञुपादानक्खन्धो, सङ्खारुपादानक्खन्धो, विञ्ञाणुपादानक्खन्धो। ",
"sn23.5:1.6":	"ये हि केचि, राध, समणा वा ब्राह्मणा वा इमेसं पञ्चन्नं उपादानक्खन्धानं अस्सादञ्च आदीनवञ्च निस्सरणञ्च यथाभूतं नप्पजानन्ति; ",
"sn23.5:1.7":	"न मे ते, राध, समणा वा ब्राह्मणा वा समणेसु वा समणसम्मता ब्राह्मणेसु वा ब्राह्मणसम्मता, न च पन ते आयस्मन्तो सामञ्ञत्थं वा ब्रह्मञ्ञत्थं वा दिट्ठेव धम्मे सयं अभिञ्ञा सच्छिकत्वा उपसम्पज्ज विहरन्ति। ",
"sn23.5:1.8":	"ये च खो केचि, राध, समणा वा ब्राह्मणा वा इमेसं पञ्चन्नं उपादानक्खन्धानं अस्सादञ्च आदीनवञ्च निस्सरणञ्च यथाभूतं पजानन्ति; ",
"sn23.5:1.9":	"ते खो मे, राध, समणा वा ब्राह्मणा वा समणेसु चेव समणसम्मता ब्राह्मणेसु च ब्राह्मणसम्मता, ते च पनायस्मन्तो सामञ्ञत्थञ्च ब्रह्मञ्ञत्थञ्च दिट्ठेव धम्मे सयं अभिञ्ञा सच्छिकत्वा उपसम्पज्ज विहरन्ती”ति। ",
"sn23.5:1.10":	"पञ्चमं। "
}	
