{	
"sn12.45:0.1":	"संयुत्त निकाय १२।४५ ",
"sn12.45:0.2":	"५। गहपतिवग्ग ",
"sn12.45:0.3":	"ञातिकसुत्त ",
"sn12.45:1.1":	"एवं मे सुतं—",
"sn12.45:1.2":	"एकं समयं भगवा ञातिके विहरति गिञ्जकावसथे। ",
"sn12.45:1.3":	"अथ खो भगवा रहोगतो पटिसल्लानो इमं धम्मपरियायं अभासि: ",
"sn12.45:2.1":	"“चक्खुञ्च पटिच्च रूपे च उप्पज्जति चक्खुविञ्ञाणं। तिण्णं सङ्गति फस्सो। ",
"sn12.45:2.2":	"फस्सपच्चया वेदना, ",
"sn12.45:2.3":	"वेदनापच्चया तण्हा; ",
"sn12.45:2.4":	"तण्हापच्चया उपादानं …पे… ",
"sn12.45:2.5":	"एवमेतस्स केवलस्स दुक्खक्खन्धस्स समुदयो होति। ",
"sn12.45:3.1":	"सोतञ्च पटिच्च सद्दे च …पे… ",
"sn12.45:3.2":	"घानञ्च पटिच्च गन्धे च … ",
"sn12.45:3.3":	"जिव्हञ्च पटिच्च रसे च … ",
"sn12.45:3.4":	"कायञ्च पटिच्च फोट्ठब्बे च … ",
"sn12.45:3.5":	"मनञ्च पटिच्च धम्मे च उप्पज्जति मनोविञ्ञाणं। तिण्णं सङ्गति फस्सो। ",
"sn12.45:3.6":	"फस्सपच्चया वेदना; ",
"sn12.45:3.7":	"वेदनापच्चया तण्हा; ",
"sn12.45:3.8":	"तण्हापच्चया उपादानं …पे… ",
"sn12.45:3.9":	"एवमेतस्स केवलस्स दुक्खक्खन्धस्स समुदयो होति। ",
"sn12.45:4.1":	"चक्खुञ्च पटिच्च रूपे च उप्पज्जति चक्खुविञ्ञाणं। तिण्णं सङ्गति फस्सो। ",
"sn12.45:4.2":	"फस्सपच्चया वेदना; ",
"sn12.45:4.3":	"वेदनापच्चया तण्हा। ",
"sn12.45:4.4":	"तस्सायेव तण्हाय असेसविरागनिरोधा उपादाननिरोधो; ",
"sn12.45:4.5":	"उपादाननिरोधा भवनिरोधो …पे… ",
"sn12.45:4.6":	"एवमेतस्स केवलस्स दुक्खक्खन्धस्स निरोधो होति। ",
"sn12.45:5.1":	"सोतञ्च पटिच्च सद्दे च …पे… ",
"sn12.45:5.2":	"मनञ्च पटिच्च धम्मे च उप्पज्जति मनोविञ्ञाणं। तिण्णं सङ्गति फस्सो। ",
"sn12.45:5.3":	"फस्सपच्चया वेदना; ",
"sn12.45:5.4":	"वेदनापच्चया तण्हा। ",
"sn12.45:5.5":	"तस्सायेव तण्हाय असेसविरागनिरोधा उपादाननिरोधो; ",
"sn12.45:5.6":	"उपादाननिरोधा भवनिरोधो …पे… ",
"sn12.45:5.7":	"एवमेतस्स केवलस्स दुक्खक्खन्धस्स निरोधो होती”ति। ",
"sn12.45:6.1":	"तेन खो पन समयेन अञ्ञतरो भिक्खु भगवतो उपस्सुति ठितो होति। ",
"sn12.45:6.2":	"अद्दसा खो भगवा तं भिक्खुं उपस्सुति ठितं। ",
"sn12.45:6.3":	"दिस्वान तं भिक्खुं एतदवोच: ",
"sn12.45:6.4":	"“अस्सोसि नो त्वं, भिक्खु, इमं धम्मपरियायन्”ति? ",
"sn12.45:6.5":	"“एवं, भन्ते”ति। ",
"sn12.45:6.6":	"“उग्गण्हाहि त्वं, भिक्खु, इमं धम्मपरियायं; ",
"sn12.45:6.7":	"परियापुणाहि त्वं, भिक्खु, इमं धम्मपरियायं; ",
"sn12.45:6.8":	"धारेहि त्वं, भिक्खु, इमं धम्मपरियायं। ",
"sn12.45:6.9":	"अत्थसंहितो अयं, भिक्खु, धम्मपरियायो आदिब्रह्मचरियको”ति। ",
"sn12.45:6.10":	"पञ्चमं। "
}	
