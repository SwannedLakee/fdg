{	
"sn45.7:0.1":	"संयुत्त निकाय ४५।७ ",
"sn45.7:0.2":	"१। अविज्जावग्ग ",
"sn45.7:0.3":	"दुतियअञ्ञतरभिक्खुसुत्त ",
"sn45.7:1.1":	"सावत्थिनिदानं। ",
"sn45.7:1.2":	"अथ खो अञ्ञतरो भिक्खु येन भगवा तेनुपसङ्कमि …पे… एकमन्तं निसिन्नो खो सो भिक्खु भगवन्तं एतदवोच: ",
"sn45.7:2.1":	"“‘रागविनयो दोसविनयो मोहविनयो’ति, भन्ते, वुच्चति। ",
"sn45.7:2.2":	"किस्स नु खो एतं, भन्ते, अधिवचनं: ",
"sn45.7:2.3":	"‘रागविनयो दोसविनयो मोहविनयो’”ति? ",
"sn45.7:2.4":	"“निब्बानधातुया खो एतं, भिक्खु, अधिवचनं: ",
"sn45.7:2.5":	"‘रागविनयो दोसविनयो मोहविनयो’ति। ",
"sn45.7:2.6":	"आसवानं खयो तेन वुच्चती”ति। ",
"sn45.7:3.1":	"एवं वुत्ते, सो भिक्खु भगवन्तं एतदवोच: ",
"sn45.7:3.2":	"“‘अमतं, अमतन्’ति, भन्ते, वुच्चति। ",
"sn45.7:3.3":	"कतमं नु खो, भन्ते, अमतं, कतमो अमतगामिमग्गो”ति? ",
"sn45.7:3.4":	"“यो खो, भिक्खु, रागक्खयो दोसक्खयो मोहक्खयो—",
"sn45.7:3.5":	"इदं वुच्चति अमतं। ",
"sn45.7:3.6":	"अयमेव अरियो अट्ठङ्गिको मग्गो अमतगामिमग्गो, सेय्यथिदं—",
"sn45.7:3.7":	"सम्मादिट्ठि …पे… सम्मासमाधी”ति। ",
"sn45.7:3.8":	"सत्तमं। "
}	
