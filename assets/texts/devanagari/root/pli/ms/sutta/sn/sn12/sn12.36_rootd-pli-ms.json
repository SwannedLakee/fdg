{	
"sn12.36:0.1":	"संयुत्त निकाय १२।३६ ",
"sn12.36:0.2":	"४। कळारखत्तियवग्ग ",
"sn12.36:0.3":	"दुतियअविज्जापच्चयसुत्त ",
"sn12.36:1.1":	"सावत्थियं विहरति। ",
"sn12.36:1.2":	"“अविज्जापच्चया, भिक्खवे, सङ्खारा; ",
"sn12.36:1.3":	"सङ्खारपच्चया विञ्ञाणं …पे… ",
"sn12.36:1.4":	"एवमेतस्स केवलस्स दुक्खक्खन्धस्स समुदयो होति। ",
"sn12.36:2.1":	"‘कतमं जरामरणं, कस्स च पनिदं जरामरणन्’ति इति वा, भिक्खवे, यो वदेय्य, ‘अञ्ञं जरामरणं, अञ्ञस्स च पनिदं जरामरणन्’ति इति वा, भिक्खवे, यो वदेय्य, उभयमेतं एकत्थं ब्यञ्जनमेव नानं। ",
"sn12.36:2.2":	"‘तं जीवं तं सरीरं’ इति वा, भिक्खवे, दिट्ठिया सति ब्रह्मचरियवासो न होति। ",
"sn12.36:2.3":	"‘अञ्ञं जीवं अञ्ञं सरीरं’ इति वा, भिक्खवे, दिट्ठिया सति ब्रह्मचरियवासो न होति। ",
"sn12.36:2.4":	"एते ते, भिक्खवे, उभो अन्ते अनुपगम्म मज्झेन तथागतो धम्मं देसेति: ",
"sn12.36:2.5":	"‘जातिपच्चया जरामरणन्’ति। ",
"sn12.36:3.1":	"कतमा जाति …पे… ",
"sn12.36:3.2":	"कतमो भवो … ",
"sn12.36:3.3":	"कतमं उपादानं … ",
"sn12.36:3.4":	"कतमा तण्हा … ",
"sn12.36:3.5":	"कतमा वेदना … ",
"sn12.36:3.6":	"कतमो फस्सो … ",
"sn12.36:3.7":	"कतमं सळायतनं … ",
"sn12.36:3.8":	"कतमं नामरूपं … ",
"sn12.36:3.9":	"कतमं विञ्ञाणं … ",
"sn12.36:3.10":	"कतमे सङ्खारा, कस्स च पनिमे सङ्खाराति इति वा, भिक्खवे, यो वदेय्य, ‘अञ्ञे सङ्खारा अञ्ञस्स च पनिमे सङ्खारा’ति इति वा, भिक्खवे, यो वदेय्य, उभयमेतं एकत्थं ब्यञ्जनमेव नानं। ",
"sn12.36:3.11":	"‘तं जीवं तं सरीरं’ इति वा, भिक्खवे, दिट्ठिया सति ब्रह्मचरियवासो न होति। ",
"sn12.36:3.12":	"‘अञ्ञं जीवं अञ्ञं सरीरं’ इति वा, भिक्खवे, दिट्ठिया सति ब्रह्मचरियवासो न होति। ",
"sn12.36:3.13":	"एते ते, भिक्खवे, उभो अन्ते अनुपगम्म मज्झेन तथागतो धम्मं देसेति: ",
"sn12.36:3.14":	"‘अविज्जापच्चया सङ्खारा’ति। ",
"sn12.36:4.1":	"अविज्जाय त्वेव, भिक्खवे, असेसविरागनिरोधा यानिस्स तानि विसूकायिकानि विसेवितानि विप्फन्दितानि कानिचि कानिचि। ",
"sn12.36:4.2":	"‘कतमं जरामरणं, कस्स च पनिदं जरामरणं’ इति वा, ‘अञ्ञं जरामरणं, अञ्ञस्स च पनिदं जरामरणं’ इति वा, ‘तं जीवं तं सरीरं’ इति वा, ‘अञ्ञं जीवं, अञ्ञं सरीरं’ इति वा। ",
"sn12.36:4.3":	"सब्बानिस्स तानि पहीनानि भवन्ति उच्छिन्नमूलानि तालावत्थुकतानि अनभावङ्कतानि आयतिं अनुप्पादधम्मानि। ",
"sn12.36:5.1":	"अविज्जाय त्वेव, भिक्खवे, असेसविरागनिरोधा यानिस्स तानि विसूकायिकानि विसेवितानि विप्फन्दितानि कानिचि कानिचि। ",
"sn12.36:5.2":	"कतमा जाति …पे… ",
"sn12.36:5.3":	"कतमो भवो … ",
"sn12.36:5.4":	"कतमं उपादानं … ",
"sn12.36:5.5":	"कतमा तण्हा … ",
"sn12.36:5.6":	"कतमा वेदना … ",
"sn12.36:5.7":	"कतमो फस्सो … ",
"sn12.36:5.8":	"कतमं सळायतनं … ",
"sn12.36:5.9":	"कतमं नामरूपं … ",
"sn12.36:5.10":	"कतमं विञ्ञाणं … ",
"sn12.36:5.11":	"‘कतमे सङ्खारा, कस्स च पनिमे सङ्खारा’ इति वा, ‘अञ्ञे सङ्खारा, अञ्ञस्स च पनिमे सङ्खारा’ इति वा; ‘तं जीवं तं सरीरं’ इति वा, ‘अञ्ञं जीवं अञ्ञं सरीरं’ इति वा। ",
"sn12.36:5.12":	"सब्बानिस्स तानि पहीनानि भवन्ति उच्छिन्नमूलानि तालावत्थुकतानि अनभावङ्कतानि आयतिं अनुप्पादधम्मानी”ति। ",
"sn12.36:5.13":	"छट्ठं। "
}	
