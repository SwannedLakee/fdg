{	
"sn38.4:0.1":	"संयुत्त निकाय ३८।४ ",
"sn38.4:0.2":	"१। जम्बुखादकवग्ग ",
"sn38.4:0.3":	"किमत्थियसुत्त ",
"sn38.4:1.1":	"“किमत्थियं, आवुसो सारिपुत्त, समणे गोतमे ब्रह्मचरियं वुस्सती”ति? ",
"sn38.4:1.2":	"“दुक्खस्स खो, आवुसो, परिञ्ञत्थं भगवति ब्रह्मचरियं वुस्सती”ति। ",
"sn38.4:1.3":	"“अत्थि पनावुसो, मग्गो अत्थि पटिपदा एतस्स दुक्खस्स परिञ्ञाया”ति? ",
"sn38.4:1.4":	"“अत्थि खो, आवुसो, मग्गो अत्थि पटिपदा, एतस्स दुक्खस्स परिञ्ञाया”ति? ",
"sn38.4:1.5":	"“कतमो पनावुसो, मग्गो कतमा पटिपदा, एतस्स दुक्खस्स परिञ्ञाया”ति? ",
"sn38.4:2.1":	"“अयमेव खो, आवुसो, अरियो अट्ठङ्गिको मग्गो, एतस्स दुक्खस्स परिञ्ञाय, सेय्यथिदं—",
"sn38.4:2.2":	"सम्मादिट्ठि …पे… सम्मासमाधि। ",
"sn38.4:2.3":	"अयं खो, आवुसो, मग्गो अयं पटिपदा एतस्स दुक्खस्स परिञ्ञाया”ति। ",
"sn38.4:2.4":	"“भद्दको, आवुसो, मग्गो भद्दिका पटिपदा, एतस्स दुक्खस्स परिञ्ञाय। ",
"sn38.4:2.5":	"अलञ्च पनावुसो सारिपुत्त, अप्पमादाया”ति। ",
"sn38.4:2.6":	"चतुत्थं। "
}	
