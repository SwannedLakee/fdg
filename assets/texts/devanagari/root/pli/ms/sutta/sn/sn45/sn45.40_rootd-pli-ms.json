{	
"sn45.40:0.1":	"संयुत्त निकाय ४५।४० ",
"sn45.40:0.2":	"४। पटिपत्तिवग्ग ",
"sn45.40:0.3":	"दुतियब्रह्मचरियसुत्त ",
"sn45.40:1.1":	"सावत्थिनिदानं। ",
"sn45.40:1.2":	"“ब्रह्मचरियञ्च वो, भिक्खवे, देसेस्सामि, ब्रह्मचरियत्थञ्च। ",
"sn45.40:1.3":	"तं सुणाथ। ",
"sn45.40:1.4":	"कतमञ्च, भिक्खवे, ब्रह्मचरियं? ",
"sn45.40:1.5":	"अयमेव अरियो अट्ठङ्गिको मग्गो, सेय्यथिदं—",
"sn45.40:1.6":	"सम्मादिट्ठि …पे… सम्मासमाधि। ",
"sn45.40:1.7":	"इदं वुच्चति, भिक्खवे, ब्रह्मचरियं। ",
"sn45.40:1.8":	"कतमो च, भिक्खवे, ब्रह्मचरियत्थो? ",
"sn45.40:1.9":	"यो खो, भिक्खवे, रागक्खयो दोसक्खयो मोहक्खयो—",
"sn45.40:1.10":	"अयं वुच्चति, भिक्खवे, ब्रह्मचरियत्थो”ति। ",
"sn45.40:1.11":	"दसमं। ",
"sn45.40:1.12":	"पटिपत्तिवग्गो चतुत्थो। ",
"sn45.40:2.0":	"तस्सुद्दानं ",
"sn45.40:2.1":	"पटिपत्ति पटिपन्नो च, ",
"sn45.40:2.2":	"विरद्धञ्च पारङ्गमा; ",
"sn45.40:2.3":	"सामञ्ञेन च द्वे वुत्ता, ",
"sn45.40:2.4":	"ब्रह्मञ्ञा अपरे दुवे; ",
"sn45.40:2.5":	"ब्रह्मचरियेन द्वे वुत्ता, ",
"sn45.40:2.6":	"वग्गो तेन पवुच्चतीति। "
}	
