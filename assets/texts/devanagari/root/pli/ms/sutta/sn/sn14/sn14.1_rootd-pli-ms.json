{	
"sn14.1:0.1":	"संयुत्त निकाय १४।१ ",
"sn14.1:0.2":	"१। नानत्तवग्ग ",
"sn14.1:0.3":	"धातुनानत्तसुत्त ",
"sn14.1:1.1":	"सावत्थियं विहरति। ",
"sn14.1:1.2":	"“धातुनानत्तं वो, भिक्खवे, देसेस्सामि। ",
"sn14.1:1.3":	"तं सुणाथ, साधुकं मनसि करोथ, भासिस्सामी”ति। ",
"sn14.1:1.4":	"“एवं, भन्ते”ति खो ते भिक्खू भगवतो पच्चस्सोसुं। ",
"sn14.1:1.5":	"भगवा एतदवोच: ",
"sn14.1:2.1":	"“कतमञ्च, भिक्खवे, धातुनानत्तं? ",
"sn14.1:2.2":	"चक्खुधातु रूपधातु चक्खुविञ्ञाणधातु, सोतधातु सद्दधातु सोतविञ्ञाणधातु, घानधातु गन्धधातु घानविञ्ञाणधातु, जिव्हाधातु रसधातु जिव्हाविञ्ञाणधातु, कायधातु फोट्ठब्बधातु कायविञ्ञाणधातु, मनोधातु धम्मधातु मनोविञ्ञाणधातु—",
"sn14.1:2.3":	"इदं वुच्चति, भिक्खवे, धातुनानत्तन्”ति। ",
"sn14.1:2.4":	"पठमं। "
}	
