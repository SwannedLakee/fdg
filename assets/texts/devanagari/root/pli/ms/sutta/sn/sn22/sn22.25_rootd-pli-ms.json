{	
"sn22.25:0.1":	"संयुत्त निकाय २२।२५ ",
"sn22.25:0.2":	"३। भारवग्ग ",
"sn22.25:0.3":	"छन्दरागसुत्त ",
"sn22.25:1.1":	"सावत्थिनिदानं। ",
"sn22.25:1.2":	"“यो, भिक्खवे, रूपस्मिं छन्दरागो तं पजहथ। ",
"sn22.25:1.3":	"एवं तं रूपं पहीनं भविस्सति उच्छिन्नमूलं तालावत्थुकतं अनभावङ्कतं आयतिं अनुप्पादधम्मं। ",
"sn22.25:1.4":	"यो वेदनाय छन्दरागो तं पजहथ। ",
"sn22.25:1.5":	"एवं सा वेदना पहीना भविस्सति उच्छिन्नमूला तालावत्थुकता अनभावङ्कता आयतिं अनुप्पादधम्मा। ",
"sn22.25:1.6":	"यो सञ्ञाय छन्दरागो तं पजहथ। ",
"sn22.25:1.7":	"एवं सा सञ्ञा पहीना भविस्सति उच्छिन्नमूला तालावत्थुकता अनभावङ्कता आयतिं अनुप्पादधम्मा। ",
"sn22.25:1.8":	"यो सङ्खारेसु छन्दरागो तं पजहथ। ",
"sn22.25:1.9":	"एवं ते सङ्खारा पहीना भविस्सन्ति उच्छिन्नमूला तालावत्थुकता अनभावङ्कता आयतिं अनुप्पादधम्मा। ",
"sn22.25:1.10":	"यो विञ्ञाणस्मिं छन्दरागो तं पजहथ। ",
"sn22.25:1.11":	"एवं तं विञ्ञाणं पहीनं भविस्सति उच्छिन्नमूलं तालावत्थुकतं अनभावङ्कतं आयतिं अनुप्पादधम्मन्”ति। ",
"sn22.25:1.12":	"चतुत्थं। "
}	
