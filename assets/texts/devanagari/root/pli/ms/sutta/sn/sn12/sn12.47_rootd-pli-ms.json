{	
"sn12.47:0.1":	"संयुत्त निकाय १२।४७ ",
"sn12.47:0.2":	"५। गहपतिवग्ग ",
"sn12.47:0.3":	"जाणुस्सोणिसुत्त ",
"sn12.47:1.1":	"सावत्थियं विहरति। ",
"sn12.47:1.2":	"अथ खो जाणुस्सोणि ब्राह्मणो येन भगवा तेनुपसङ्कमि; उपसङ्कमित्वा भगवता सद्धिं …पे… एकमन्तं निसिन्नो खो जाणुस्सोणि ब्राह्मणो भगवन्तं एतदवोच: ",
"sn12.47:2.1":	"“किं नु खो, भो गोतम, सब्बमत्थी”ति? ",
"sn12.47:2.2":	"“‘सब्बमत्थी’ति खो, ब्राह्मण, अयमेको अन्तो”। ",
"sn12.47:3.1":	"“किं पन, भो गोतम, सब्बं नत्थी”ति? ",
"sn12.47:3.2":	"“‘सब्बं नत्थी’ति खो, ब्राह्मण, अयं दुतियो अन्तो। ",
"sn12.47:3.3":	"एते ते, ब्राह्मण, उभो अन्ते अनुपगम्म मज्झेन तथागतो धम्मं देसेति: ",
"sn12.47:3.4":	"‘अविज्जापच्चया सङ्खारा; ",
"sn12.47:3.5":	"सङ्खारपच्चया विञ्ञाणं …पे… ",
"sn12.47:3.6":	"एवमेतस्स केवलस्स दुक्खक्खन्धस्स समुदयो होति। ",
"sn12.47:3.7":	"अविज्जाय त्वेव असेसविरागनिरोधा सङ्खारनिरोधो; ",
"sn12.47:3.8":	"सङ्खारनिरोधा विञ्ञाणनिरोधो …पे… ",
"sn12.47:3.9":	"एवमेतस्स केवलस्स दुक्खक्खन्धस्स निरोधो होती’”ति। ",
"sn12.47:4.1":	"एवं वुत्ते, जाणुस्सोणि ब्राह्मणो भगवन्तं एतदवोच: ",
"sn12.47:4.2":	"“अभिक्कन्तं, भो गोतम …पे… ",
"sn12.47:4.3":	"पाणुपेतं सरणं गतन्”ति। ",
"sn12.47:4.4":	"सत्तमं। "
}	
