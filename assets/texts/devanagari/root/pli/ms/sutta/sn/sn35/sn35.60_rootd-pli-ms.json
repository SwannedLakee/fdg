{	
"sn35.60:0.1":	"संयुत्त निकाय ३५।६० ",
"sn35.60:0.2":	"६। अविज्जावग्ग ",
"sn35.60:0.3":	"सब्बुपादानपरिञ्ञासुत्त ",
"sn35.60:1.1":	"“सब्बुपादानपरिञ्ञाय वो, भिक्खवे, धम्मं देसेस्सामि। ",
"sn35.60:1.2":	"तं सुणाथ। ",
"sn35.60:1.3":	"कतमो च, भिक्खवे, सब्बुपादानपरिञ्ञाय धम्मो? ",
"sn35.60:1.4":	"चक्खुञ्च पटिच्च रूपे च उप्पज्जति चक्खुविञ्ञाणं। तिण्णं सङ्गति फस्सो। ",
"sn35.60:1.5":	"फस्सपच्चया वेदना। ",
"sn35.60:1.6":	"एवं पस्सं, भिक्खवे, सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति, चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति, वेदनायपि निब्बिन्दति। ",
"sn35.60:1.7":	"निब्बिन्दं विरज्जति; विरागा विमुच्चति; विमोक्खा ‘परिञ्ञातं मे उपादानन्’ति पजानाति। ",
"sn35.60:1.8":	"सोतञ्च पटिच्च सद्दे च उप्पज्जति … ",
"sn35.60:1.9":	"घानञ्च पटिच्च गन्धे च … ",
"sn35.60:1.10":	"जिव्हञ्च पटिच्च रसे च … ",
"sn35.60:1.11":	"कायञ्च पटिच्च फोट्ठब्बे च … ",
"sn35.60:1.12":	"मनञ्च पटिच्च धम्मे च उप्पज्जति मनोविञ्ञाणं। तिण्णं सङ्गति फस्सो। ",
"sn35.60:1.13":	"फस्सपच्चया वेदना। ",
"sn35.60:1.14":	"एवं पस्सं, भिक्खवे, सुतवा अरियसावको मनस्मिम्पि निब्बिन्दति, धम्मेसुपि निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति, वेदनायपि निब्बिन्दति। ",
"sn35.60:1.15":	"निब्बिन्दं विरज्जति; विरागा विमुच्चति; विमोक्खा ‘परिञ्ञातं मे उपादानन्’ति पजानाति। ",
"sn35.60:1.16":	"अयं खो, भिक्खवे, सब्बुपादानपरिञ्ञाय धम्मो”ति। ",
"sn35.60:1.17":	"अट्ठमं। "
}	
