{	
"sn48.8:0.1":	"संयुत्त निकाय ४८।८ ",
"sn48.8:0.2":	"१। सुद्धिकवग्ग ",
"sn48.8:0.3":	"दट्ठब्बसुत्त ",
"sn48.8:1.1":	"“पञ्चिमानि, भिक्खवे, इन्द्रियानि। ",
"sn48.8:1.2":	"कतमानि पञ्च? ",
"sn48.8:1.3":	"सद्धिन्द्रियं …पे… पञ्ञिन्द्रियं। ",
"sn48.8:1.4":	"कत्थ च, भिक्खवे, सद्धिन्द्रियं दट्ठब्बं? ",
"sn48.8:1.5":	"चतूसु सोतापत्तियङ्गेसु—",
"sn48.8:1.6":	"एत्थ सद्धिन्द्रियं दट्ठब्बं। ",
"sn48.8:1.7":	"कत्थ च, भिक्खवे, वीरियिन्द्रियं दट्ठब्बं? ",
"sn48.8:1.8":	"चतूसु सम्मप्पधानेसु—",
"sn48.8:1.9":	"एत्थ वीरियिन्द्रियं दट्ठब्बं। ",
"sn48.8:1.10":	"कत्थ च, भिक्खवे, सतिन्द्रियं दट्ठब्बं? ",
"sn48.8:1.11":	"चतूसु सतिपट्ठानेसु—",
"sn48.8:1.12":	"एत्थ सतिन्द्रियं दट्ठब्बं। ",
"sn48.8:1.13":	"कत्थ च, भिक्खवे, समाधिन्द्रियं दट्ठब्बं? ",
"sn48.8:1.14":	"चतूसु झानेसु—",
"sn48.8:1.15":	"एत्थ समाधिन्द्रियं दट्ठब्बं। ",
"sn48.8:1.16":	"कत्थ च, भिक्खवे, पञ्ञिन्द्रियं दट्ठब्बं? ",
"sn48.8:1.17":	"चतूसु अरियसच्चेसु—",
"sn48.8:1.18":	"एत्थ पञ्ञिन्द्रियं दट्ठब्बं। ",
"sn48.8:1.19":	"इमानि खो, भिक्खवे, पञ्चिन्द्रियानी”ति। ",
"sn48.8:1.20":	"अट्ठमं। "
}	
