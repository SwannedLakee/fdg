{	
"sn35.229:0.1":	"संयुत्त निकाय ३५।२२९ ",
"sn35.229:0.2":	"१८। समुद्दवग्ग ",
"sn35.229:0.3":	"दुतियसमुद्दसुत्त ",
"sn35.229:1.1":	"“‘समुद्दो, समुद्दो’ति, भिक्खवे, अस्सुतवा पुथुज्जनो भासति। ",
"sn35.229:1.2":	"नेसो, भिक्खवे, अरियस्स विनये समुद्दो। ",
"sn35.229:1.3":	"महा एसो, भिक्खवे, उदकरासि महाउदकण्णवो। ",
"sn35.229:1.4":	"सन्ति, भिक्खवे, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता रजनीया। ",
"sn35.229:1.5":	"अयं वुच्चति, भिक्खवे, अरियस्स विनये समुद्दो। ",
"sn35.229:1.6":	"एत्थायं सदेवको लोको समारको सब्रह्मको सस्समणब्राह्मणी पजा सदेवमनुस्सा येभुय्येन समुन्ना तन्ताकुलकजाता कुलगण्ठिकजाता मुञ्जपब्बजभूता, अपायं दुग्गतिं विनिपातं संसारं नातिवत्तति …पे…। ",
"sn35.229:2.1":	"सन्ति, भिक्खवे, जिव्हाविञ्ञेय्या रसा …पे… सन्ति, भिक्खवे, मनोविञ्ञेय्या धम्मा इट्ठा कन्ता मनापा पियरूपा कामूपसंहिता रजनीया। ",
"sn35.229:2.2":	"अयं वुच्चति, भिक्खवे, अरियस्स विनये समुद्दो। ",
"sn35.229:2.3":	"एत्थायं सदेवको लोको समारको सब्रह्मको सस्समणब्राह्मणी पजा सदेवमनुस्सा येभुय्येन समुन्ना तन्ताकुलकजाता कुलगण्ठिकजाता मुञ्जपब्बजभूता अपायं दुग्गतिं विनिपातं संसारं नातिवत्ततीति। ",
"sn35.229:3.1":	"यस्स रागो च दोसो च, ",
"sn35.229:3.2":	"अविज्जा च विराजिता; ",
"sn35.229:3.3":	"सो इमं समुद्दं सगाहं सरक्खसं, ",
"sn35.229:3.4":	"सऊमिभयं दुत्तरं अच्चतरि। ",
"sn35.229:4.1":	"सङ्गातिगो मच्चुजहो निरुपधि, ",
"sn35.229:4.2":	"पहासि दुक्खं अपुनब्भवाय; ",
"sn35.229:4.3":	"अत्थङ्गतो सो न पुनेति, ",
"sn35.229:4.4":	"अमोहयी मच्चुराजन्ति ब्रूमी”ति। ",
"sn35.229:4.5":	"दुतियं। "
}	
