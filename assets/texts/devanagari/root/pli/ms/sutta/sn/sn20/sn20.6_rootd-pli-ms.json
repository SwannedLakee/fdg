{	
"sn20.6:0.1":	"संयुत्त निकाय २०।६ ",
"sn20.6:0.2":	"१। ओपम्मवग्ग ",
"sn20.6:0.3":	"धनुग्गहसुत्त ",
"sn20.6:1.1":	"सावत्थियं विहरति। ",
"sn20.6:1.2":	"“सेय्यथापि, भिक्खवे, चत्तारो दळ्हधम्मा धनुग्गहा सुसिक्खिता कतहत्था कतूपासना चतुद्दिसा ठिता अस्सु। ",
"sn20.6:1.3":	"अथ पुरिसो आगच्छेय्य: ",
"sn20.6:1.4":	"‘अहं इमेसं चतुन्नं दळ्हधम्मानं धनुग्गहानं सुसिक्खितानं कतहत्थानं कतूपासनानं चतुद्दिसा कण्डे खित्ते अप्पतिट्ठिते पथवियं गहेत्वा आहरिस्सामी’ति। ",
"sn20.6:1.5":	"तं किं मञ्ञथ, भिक्खवे, ",
"sn20.6:1.6":	"‘जवनो पुरिसो परमेन जवेन समन्नागतो’ति अलंवचनाया”ति? ",
"sn20.6:2.1":	"“एकस्स चेपि, भन्ते, दळ्हधम्मस्स धनुग्गहस्स सुसिक्खितस्स कतहत्थस्स कतूपासनस्स कण्डं खित्तं अप्पतिट्ठितं पथवियं गहेत्वा आहरेय्य: ",
"sn20.6:2.2":	"‘जवनो पुरिसो परमेन जवेन समन्नागतो’ति अलंवचनाय, को पन वादो चतुन्नं दळ्हधम्मानं धनुग्गहानं सुसिक्खितानं कतहत्थानं कतूपासनानन्”ति? ",
"sn20.6:3.1":	"“यथा च, भिक्खवे, तस्स पुरिसस्स जवो, यथा च चन्दिमसूरियानं जवो, ततो सीघतरो। ",
"sn20.6:3.2":	"यथा च, भिक्खवे, तस्स पुरिसस्स जवो यथा च चन्दिमसूरियानं जवो यथा च या देवता चन्दिमसूरियानं पुरतो धावन्ति तासं देवतानं जवो, (…) ततो सीघतरं आयुसङ्खारा खीयन्ति। ",
"sn20.6:3.3":	"तस्मातिह, भिक्खवे, एवं सिक्खितब्बं: ",
"sn20.6:3.4":	"‘अप्पमत्ता विहरिस्सामा’ति। ",
"sn20.6:3.5":	"एवञ्हि वो, भिक्खवे, सिक्खितब्बन्”ति। ",
"sn20.6:3.6":	"छट्ठं। "
}	
