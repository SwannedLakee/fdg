{	
"sn35.131:0.1":	"संयुत्त निकाय ३५।१३१ ",
"sn35.131:0.2":	"१३। गहपतिवग्ग ",
"sn35.131:0.3":	"नकुलपितुसुत्त ",
"sn35.131:1.1":	"एकं समयं भगवा भग्गेसु विहरति सुसुमारगिरे भेसकळावने मिगदाये। ",
"sn35.131:1.2":	"अथ खो नकुलपिता गहपति येन भगवा तेनुपसङ्कमि …पे… एकमन्तं निसिन्नो खो नकुलपिता गहपति भगवन्तं एतदवोच: ",
"sn35.131:1.3":	"“को नु खो, भन्ते, हेतु, को पच्चयो येन म्’इधेकच्चे सत्ता दिट्ठेव धम्मे नो परिनिब्बायन्ति? ",
"sn35.131:1.4":	"को पन, भन्ते, हेतु, को पच्चयो येन म्’इधेकच्चे सत्ता दिट्ठेव धम्मे परिनिब्बायन्ती”ति? ",
"sn35.131:1.5":	"“सन्ति खो, गहपति, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता रजनीया। ",
"sn35.131:1.6":	"तञ्चे भिक्खु अभिनन्दति अभिवदति अज्झोसाय तिट्ठति। ",
"sn35.131:1.7":	"तस्स तं अभिनन्दतो अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। ",
"sn35.131:1.8":	"सौपादानो, गहपति, भिक्खु नो परिनिब्बायति …पे… ",
"sn35.131:1.9":	"सन्ति खो, गहपति, जिव्हाविञ्ञेय्या रसा …पे… ",
"sn35.131:1.10":	"सन्ति खो, गहपति, मनोविञ्ञेय्या धम्मा इट्ठा कन्ता मनापा पियरूपा कामूपसंहिता रजनीया। ",
"sn35.131:1.11":	"तञ्चे भिक्खु अभिनन्दति अभिवदति अज्झोसाय तिट्ठति। ",
"sn35.131:1.12":	"तस्स तं अभिनन्दतो अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। ",
"sn35.131:1.13":	"सौपादानो, गहपति, भिक्खु नो परिनिब्बायति। ",
"sn35.131:1.14":	"अयं खो, गहपति, हेतु अयं पच्चयो येन म्’इधेकच्चे सत्ता दिट्ठेव धम्मे नो परिनिब्बायन्ति। ",
"sn35.131:2.1":	"सन्ति च खो, गहपति, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता रजनीया। ",
"sn35.131:2.2":	"तञ्चे भिक्खु नाभिनन्दति नाभिवदति नाज्झोसाय तिट्ठति। ",
"sn35.131:2.3":	"तस्स तं अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति, न तदुपादानं। ",
"sn35.131:2.4":	"अनुपादानो, गहपति, भिक्खु परिनिब्बायति …पे… ",
"sn35.131:2.5":	"सन्ति खो, गहपति, जिव्हाविञ्ञेय्या रसा …पे… ",
"sn35.131:2.6":	"सन्ति खो, गहपति, मनोविञ्ञेय्या धम्मा इट्ठा कन्ता मनापा पियरूपा कामूपसंहिता रजनीया। ",
"sn35.131:2.7":	"तञ्चे भिक्खु नाभिनन्दति नाभिवदति नाज्झोसाय तिट्ठति। ",
"sn35.131:2.8":	"तस्स तं नाभिनन्दतो नाभिवदतो अनज्झोसाय तिट्ठतो न तन्निस्सितं विञ्ञाणं होति न तदुपादानं। ",
"sn35.131:2.9":	"अनुपादानो, गहपति, भिक्खु परिनिब्बायति। ",
"sn35.131:2.10":	"अयं खो, गहपति, हेतु, अयं पच्चयो येन म्’इधेकच्चे सत्ता दिट्ठेव धम्मे परिनिब्बायन्ती”ति। ",
"sn35.131:2.11":	"अट्ठमं। "
}	
