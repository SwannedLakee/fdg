{	
"sn47.41:0.1":	"संयुत्त निकाय ४७।४१ ",
"sn47.41:0.2":	"५। अमतवग्ग ",
"sn47.41:0.3":	"अमतसुत्त ",
"sn47.41:1.1":	"सावत्थिनिदानं। ",
"sn47.41:1.2":	"“चतूसु, भिक्खवे, सतिपट्ठानेसु सुप्पतिट्ठितचित्ता विहरथ। ",
"sn47.41:1.3":	"मा वो अमतं पनस्स। ",
"sn47.41:1.4":	"कतमेसु चतूसु? ",
"sn47.41:1.5":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn47.41:1.6":	"वेदनासु …पे… ",
"sn47.41:1.7":	"चित्ते …पे… ",
"sn47.41:1.8":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.41:1.9":	"इमेसु, भिक्खवे, चतूसु सतिपट्ठानेसु सुप्पतिट्ठितचित्ता विहरथ। ",
"sn47.41:1.10":	"मा वो अमतं पनस्सा”ति। ",
"sn47.41:1.11":	"पठमं। "
}	
