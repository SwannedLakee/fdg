{	
"sn45.41:0.1":	"संयुत्त निकाय ४५।४१ ",
"sn45.41:0.2":	"५। अञ्ञतित्थियपेय्यालवग्ग ",
"sn45.41:0.3":	"रागविरागसुत्त ",
"sn45.41:1.1":	"सावत्थिनिदानं। ",
"sn45.41:1.2":	"“सचे वो, भिक्खवे, अञ्ञतित्थिया परिब्बाजका एवं पुच्छेय्युं: ",
"sn45.41:1.3":	"‘किमत्थियं, आवुसो, समणे गोतमे ब्रह्मचरियं वुस्सती’ति, एवं पुट्ठा तुम्हे, भिक्खवे, तेसं अञ्ञतित्थियानं परिब्बाजकानं एवं ब्याकरेय्याथ: ",
"sn45.41:1.4":	"‘रागविरागत्थं खो, आवुसो, भगवति ब्रह्मचरियं वुस्सती’ति। ",
"sn45.41:1.5":	"सचे पन वो, भिक्खवे, अञ्ञतित्थिया परिब्बाजका एवं पुच्छेय्युं: ",
"sn45.41:1.6":	"‘अत्थि पनावुसो, मग्गो, अत्थि पटिपदा रागविरागाया’ति, एवं पुट्ठा तुम्हे, भिक्खवे, तेसं अञ्ञतित्थियानं परिब्बाजकानं एवं ब्याकरेय्याथ: ",
"sn45.41:1.7":	"‘अत्थि खो, आवुसो, मग्गो, अत्थि पटिपदा रागविरागाया’ति। ",
"sn45.41:1.8":	"कतमो च, भिक्खवे, मग्गो, कतमा च पटिपदा रागविरागाय? ",
"sn45.41:1.9":	"अयमेव अरियो अट्ठङ्गिको मग्गो, सेय्यथिदं—",
"sn45.41:1.10":	"सम्मादिट्ठि …पे… सम्मासमाधि। ",
"sn45.41:1.11":	"अयं, भिक्खवे, मग्गो, अयं पटिपदा रागविरागायाति। ",
"sn45.41:1.12":	"एवं पुट्ठा तुम्हे, भिक्खवे, तेसं अञ्ञतित्थियानं परिब्बाजकानं एवं ब्याकरेय्याथा”ति। ",
"sn45.41:1.13":	"पठमं। "
}	
