{	
"sn31.23-112:0.1":	"संयुत्त निकाय ३१।२३–११२ ",
"sn31.23-112:0.2":	"१। गन्धब्बवग्ग ",
"sn31.23-112:0.3":	"सारगन्धादिदानूपकारसुत्तनवुतिक ",
"sn31.23-112:1.1":	"सावत्थिनिदानं। ",
"sn31.23-112:1.2":	"एकमन्तं निसिन्नो खो सो भिक्खु भगवन्तं एतदवोच: ",
"sn31.23-112:1.3":	"“को नु खो, भन्ते, हेतु, को पच्चयो, येन मिधेकच्चो कायस्स भेदा परं मरणा सारगन्धे अधिवत्थानं देवानं …पे… ",
"sn31.23-112:1.4":	"फेग्गुगन्धे अधिवत्थानं देवानं … ",
"sn31.23-112:1.5":	"तचगन्धे अधिवत्थानं देवानं … ",
"sn31.23-112:1.6":	"पपटिकगन्धे अधिवत्थानं देवानं … ",
"sn31.23-112:1.7":	"पत्तगन्धे अधिवत्थानं देवानं … ",
"sn31.23-112:1.8":	"पुप्फगन्धे अधिवत्थानं देवानं … ",
"sn31.23-112:1.9":	"फलगन्धे अधिवत्थानं देवानं … ",
"sn31.23-112:1.10":	"रसगन्धे अधिवत्थानं देवानं … ",
"sn31.23-112:1.11":	"गन्धगन्धे अधिवत्थानं देवानं सहब्यतं उपपज्जती”ति? ",
"sn31.23-112:1.12":	"“इध, भिक्खु, एकच्चो कायेन सुचरितं चरति, वाचाय सुचरितं चरति, मनसा सुचरितं चरति। ",
"sn31.23-112:1.13":	"तस्स सुतं होति: ",
"sn31.23-112:1.14":	"‘गन्धगन्धे अधिवत्था देवा दीघायुका वण्णवन्तो सुखबहुला’ति। ",
"sn31.23-112:1.15":	"तस्स एवं होति: ",
"sn31.23-112:1.16":	"‘अहो वताहं कायस्स भेदा परं मरणा गन्धगन्धे अधिवत्थानं देवानं सहब्यतं उपपज्जेय्यन्’ति। ",
"sn31.23-112:1.17":	"सो अन्नं देति …पे… ",
"sn31.23-112:1.18":	"पानं देति … ",
"sn31.23-112:1.19":	"वत्थं देति … ",
"sn31.23-112:1.20":	"यानं देति … ",
"sn31.23-112:1.21":	"मालं देति … ",
"sn31.23-112:1.22":	"गन्धं देति … ",
"sn31.23-112:1.23":	"विलेपनं देति … ",
"sn31.23-112:1.24":	"सेय्यं देति … ",
"sn31.23-112:1.25":	"आवसथं देति … ",
"sn31.23-112:1.26":	"पदीपेय्यं देति। ",
"sn31.23-112:1.27":	"सो कायस्स भेदा परं मरणा गन्धगन्धे अधिवत्थानं देवानं सहब्यतं उपपज्जति। ",
"sn31.23-112:1.28":	"अयं खो, भिक्खु, हेतु, अयं पच्चयो, येन मिधेकच्चो कायस्स भेदा परं मरणा गन्धगन्धे अधिवत्थानं देवानं सहब्यतं उपपज्जती”ति। ",
"sn31.23-112:1.29":	"द्वादससतिमं। ",
"sn31.23-112:2.1":	"(एवं पिण्डकेन एकसतञ्च द्वादस च सुत्तन्ता होन्ति।) ",
"sn31.23-112:2.2":	"गन्धब्बवग्गो पठमो। ",
"sn31.23-112:3.0":	"तस्सुद्दानं ",
"sn31.23-112:3.1":	"सुद्धिकञ्च सुचरितं, ",
"sn31.23-112:3.2":	"दाता हि अपरे दस; ",
"sn31.23-112:3.3":	"दानूपकारा सतधा, ",
"sn31.23-112:3.4":	"गन्धब्बे सुप्पकासिताति। ",
"sn31.23-112:3.5":	"गन्धब्बकायसंयुत्तं समत्तं। "
}	
