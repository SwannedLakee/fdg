{	
"sn48.71-82:0.1":	"संयुत्त निकाय ४८।७१–८२ ",
"sn48.71-82:0.2":	"८। गङ्गापेय्यालवग्ग ",
"sn48.71-82:0.3":	"पाचीनादिसुत्त ",
"sn48.71-82:1.1":	"“सेय्यथापि, भिक्खवे, गङ्गा नदी पाचीननिन्ना पाचीनपोणा पाचीनपब्भारा; ",
"sn48.71-82:1.2":	"एवमेव खो, भिक्खवे, भिक्खु पञ्चिन्द्रियानि भावेन्तो पञ्चिन्द्रियानि बहुलीकरोन्तो निब्बाननिन्नो होति निब्बानपोणो निब्बानपब्भारो। ",
"sn48.71-82:1.3":	"कथञ्च, भिक्खवे, भिक्खु पञ्चिन्द्रियानि भावेन्तो पञ्चिन्द्रियानि बहुलीकरोन्तो निब्बाननिन्नो होति निब्बानपोणो निब्बानपब्भारो? ",
"sn48.71-82:1.4":	"इध, भिक्खवे, भिक्खु सद्धिन्द्रियं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं, ",
"sn48.71-82:1.5":	"वीरियिन्द्रियं …पे… ",
"sn48.71-82:1.6":	"सतिन्द्रियं … ",
"sn48.71-82:1.7":	"समाधिन्द्रियं … ",
"sn48.71-82:1.8":	"पञ्ञिन्द्रियं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn48.71-82:1.9":	"एवं खो, भिक्खवे, भिक्खु पञ्चिन्द्रियानि भावेन्तो पञ्चिन्द्रियानि बहुलीकरोन्तो निब्बाननिन्नो होति निब्बानपोणो निब्बानपब्भारो”ति। ",
"sn48.71-82:1.10":	"द्वादसमं। ",
"sn48.71-82:1.11":	"गङ्गापेय्यालवग्गो अट्ठमो। ",
"sn48.71-82:2.0":	"तस्सुद्दानं ",
"sn48.71-82:2.1":	"छ पाचीनतो निन्ना, ",
"sn48.71-82:2.2":	"छ निन्ना च समुद्दतो; ",
"sn48.71-82:2.3":	"द्वेते छ द्वादस होन्ति, ",
"sn48.71-82:2.4":	"वग्गो तेन पवुच्चतीति। "
}	
