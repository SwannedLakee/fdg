{	
"sn14.26:0.1":	"संयुत्त निकाय १४।२६ ",
"sn14.26:0.2":	"३। कम्मपथवग्ग ",
"sn14.26:0.3":	"सत्तकम्मपथसुत्त ",
"sn14.26:1.1":	"सावत्थियं विहरति। ",
"sn14.26:1.2":	"“धातुसोव, भिक्खवे, सत्ता संसन्दन्ति समेन्ति। ",
"sn14.26:1.3":	"पाणातिपातिनो पाणातिपातीहि सद्धिं संसन्दन्ति समेन्ति; ",
"sn14.26:1.4":	"अदिन्नादायिनो अदिन्नादायीहि सद्धिं संसन्दन्ति समेन्ति; ",
"sn14.26:1.5":	"कामेसुमिच्छाचारिनो कामेसुमिच्छाचारीहि सद्धिं संसन्दन्ति समेन्ति; ",
"sn14.26:1.6":	"मुसावादिनो मुसावादीहि सद्धिं संसन्दन्ति समेन्ति; ",
"sn14.26:1.7":	"पिसुणवाचा पिसुणवाचेहि सद्धिं संसन्दन्ति समेन्ति; ",
"sn14.26:1.8":	"फरुसवाचा फरुसवाचेहि सद्धिं संसन्दन्ति समेन्ति; ",
"sn14.26:1.9":	"सम्फप्पलापिनो सम्फप्पलापीहि सद्धिं संसन्दन्ति समेन्ति। ",
"sn14.26:2.1":	"पाणातिपाता पटिविरता …पे… ",
"sn14.26:2.2":	"अदिन्नादाना पटिविरता … ",
"sn14.26:2.3":	"कामेसुमिच्छाचारा पटिविरता … ",
"sn14.26:2.4":	"मुसावादा पटिविरता … ",
"sn14.26:2.5":	"पिसुणाय वाचाय पटिविरता पिसुणाय वाचाय पटिविरतेहि सद्धिं संसन्दन्ति समेन्ति; ",
"sn14.26:2.6":	"फरुसाय वाचाय पटिविरता फरुसाय वाचाय पटिविरतेहि सद्धिं संसन्दन्ति समेन्ति; ",
"sn14.26:2.7":	"सम्फप्पलापा पटिविरता सम्फप्पलापा पटिविरतेहि सद्धिं संसन्दन्ति समेन्ती”ति। ",
"sn14.26:2.8":	"चतुत्थं। "
}	
