{	
"sn56.5:0.1":	"संयुत्त निकाय ५६।५ ",
"sn56.5:0.2":	"१। समाधिवग्ग ",
"sn56.5:0.3":	"पठमसमणब्राह्मणसुत्त ",
"sn56.5:1.1":	"“ये हि केचि, भिक्खवे, अतीतमद्धानं समणा वा ब्राह्मणा वा यथाभूतं अभिसम्बोज्झिंसु, सब्बे ते चत्तारि अरियसच्चानि यथाभूतं अभिसम्बोज्झिंसु। ",
"sn56.5:1.2":	"ये हि केचि, भिक्खवे, अनागतमद्धानं समणा वा ब्राह्मणा वा यथाभूतं अभिसम्बोज्झिस्सन्ति, सब्बे ते चत्तारि अरियसच्चानि यथाभूतं अभिसम्बोज्झिस्सन्ति। ",
"sn56.5:1.3":	"ये हि केचि, भिक्खवे, एतरहि समणा वा ब्राह्मणा वा यथाभूतं अभिसम्बोज्झन्ति, सब्बे ते चत्तारि अरियसच्चानि यथाभूतं अभिसम्बोज्झन्ति। ",
"sn56.5:2.1":	"कतमानि चत्तारि? ",
"sn56.5:2.2":	"दुक्खं अरियसच्चं …पे… दुक्खनिरोधगामिनी पटिपदा अरियसच्चं। ",
"sn56.5:2.3":	"ये हि केचि, भिक्खवे, अतीतमद्धानं समणा वा ब्राह्मणा वा यथाभूतं अभिसम्बोज्झिंसु …पे… ",
"sn56.5:2.4":	"अभिसम्बोज्झिस्सन्ति …पे… ",
"sn56.5:2.5":	"अभिसम्बोज्झन्ति, सब्बे ते इमानि चत्तारि अरियसच्चानि यथाभूतं अभिसम्बोज्झन्ति। ",
"sn56.5:3.1":	"तस्मातिह, भिक्खवे, ‘इदं दुक्खन्’ति योगो करणीयो …पे… ‘अयं दुक्खनिरोधगामिनी पटिपदा’ति योगो करणीयो”ति। ",
"sn56.5:3.2":	"पञ्चमं। "
}	
