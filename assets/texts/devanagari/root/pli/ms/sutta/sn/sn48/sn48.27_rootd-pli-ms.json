{	
"sn48.27:0.1":	"संयुत्त निकाय ४८।२७ ",
"sn48.27:0.2":	"३। छळिन्द्रियवग्ग ",
"sn48.27:0.3":	"अरहन्तसुत्त ",
"sn48.27:1.1":	"“छयिमानि, भिक्खवे, इन्द्रियानि। ",
"sn48.27:1.2":	"कतमानि छ? ",
"sn48.27:1.3":	"चक्खुन्द्रियं, सोतिन्द्रियं, घानिन्द्रियं, जिव्हिन्द्रियं, कायिन्द्रियं, मनिन्द्रियं। ",
"sn48.27:1.4":	"यतो खो, भिक्खवे, भिक्खु इमेसं छन्नं इन्द्रियानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं विदित्वा अनुपादाविमुत्तो होति—",
"sn48.27:1.5":	"अयं वुच्चति, भिक्खवे, ‘भिक्खु अरहं खीणासवो वुसितवा कतकरणीयो ओहितभारो अनुप्पत्तसदत्थो परिक्खीणभवसंयोजनो सम्मदञ्ञाविमुत्तो’”ति। ",
"sn48.27:1.6":	"सत्तमं। "
}	
