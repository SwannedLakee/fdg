{	
"sn46.16:0.1":	"संयुत्त निकाय ४६।१६ ",
"sn46.16:0.2":	"२। गिलानवग्ग ",
"sn46.16:0.3":	"ततियगिलानसुत्त ",
"sn46.16:1.1":	"एकं समयं भगवा राजगहे विहरति वेळुवने कलन्दकनिवापे। ",
"sn46.16:1.2":	"तेन खो पन समयेन भगवा आबाधिको होति दुक्खितो बाळ्हगिलानो। ",
"sn46.16:1.3":	"अथ खो आयस्मा महाचुन्दो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नं खो आयस्मन्तं महाचुन्दं भगवा एतदवोच: ",
"sn46.16:1.4":	"“पटिभन्तु तं, चुन्द, बोज्झङ्गा”ति। ",
"sn46.16:2.1":	"“सत्तिमे, भन्ते, बोज्झङ्गा भगवता सम्मदक्खाता भाविता बहुलीकता अभिञ्ञाय सम्बोधाय निब्बानाय संवत्तन्ति। ",
"sn46.16:2.2":	"कतमे सत्त? ",
"sn46.16:2.3":	"सतिसम्बोज्झङ्गो खो, भन्ते, भगवता सम्मदक्खातो भावितो बहुलीकतो अभिञ्ञाय सम्बोधाय निब्बानाय संवत्तति …पे… उपेक्खासम्बोज्झङ्गो खो, भन्ते, भगवता सम्मदक्खातो भावितो बहुलीकतो अभिञ्ञाय सम्बोधाय निब्बानाय संवत्तति। ",
"sn46.16:2.4":	"इमे खो, भन्ते, सत्त बोज्झङ्गा भगवता सम्मदक्खाता भाविता बहुलीकता अभिञ्ञाय सम्बोधाय निब्बानाय संवत्तन्ती”ति। ",
"sn46.16:2.5":	"“तग्घ, चुन्द, बोज्झङ्गा; ",
"sn46.16:2.6":	"तग्घ, चुन्द, बोज्झङ्गा”ति। ",
"sn46.16:3.1":	"इदमवोचायस्मा चुन्दो। ",
"sn46.16:3.2":	"समनुञ्ञो सत्था अहोसि। ",
"sn46.16:3.3":	"वुट्ठहि च भगवा तम्हा आबाधा। ",
"sn46.16:3.4":	"तथापहीनो च भगवतो सो आबाधो अहोसीति। ",
"sn46.16:3.5":	"छट्ठं। "
}	
