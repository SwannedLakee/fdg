{	
"sn35.8:0.1":	"संयुत्त निकाय ३५।८ ",
"sn35.8:0.2":	"१। अनिच्चवग्ग ",
"sn35.8:0.3":	"अज्झत्तदुक्खातीतानागतसुत्त ",
"sn35.8:1.1":	"“चक्खुं, भिक्खवे, दुक्खं अतीतानागतं; ",
"sn35.8:1.2":	"को पन वादो पच्चुप्पन्नस्स। ",
"sn35.8:1.3":	"एवं पस्सं, भिक्खवे, सुतवा अरियसावको अतीतस्मिं चक्खुस्मिं अनपेक्खो होति; ",
"sn35.8:1.4":	"अनागतं चक्खुं नाभिनन्दति; ",
"sn35.8:1.5":	"पच्चुप्पन्नस्स चक्खुस्स निब्बिदाय विरागाय निरोधाय पटिपन्नो होति। ",
"sn35.8:1.6":	"सोतं दुक्खं …पे… ",
"sn35.8:1.7":	"घानं दुक्खं …पे… ",
"sn35.8:1.8":	"जिव्हा दुक्खा अतीतानागता; ",
"sn35.8:1.9":	"को पन वादो पच्चुप्पन्नाय। ",
"sn35.8:1.10":	"एवं पस्सं, भिक्खवे, सुतवा अरियसावको अतीताय जिव्हाय अनपेक्खो होति; ",
"sn35.8:1.11":	"अनागतं जिव्हं नाभिनन्दति; ",
"sn35.8:1.12":	"पच्चुप्पन्नाय जिव्हाय निब्बिदाय विरागाय निरोधाय पटिपन्नो होति। ",
"sn35.8:1.13":	"कायो दुक्खो …पे… ",
"sn35.8:1.14":	"मनो दुक्खो अतीतानागतो; ",
"sn35.8:1.15":	"को पन वादो पच्चुप्पन्नस्स। ",
"sn35.8:1.16":	"एवं पस्सं, भिक्खवे, सुतवा अरियसावको अतीतस्मिं मनस्मिं अनपेक्खो होति; ",
"sn35.8:1.17":	"अनागतं मनं नाभिनन्दति; ",
"sn35.8:1.18":	"पच्चुप्पन्नस्स मनस्स निब्बिदाय विरागाय निरोधाय पटिपन्नो होती”ति। ",
"sn35.8:1.19":	"अट्ठमं। "
}	
