{	
"sn12.42:0.1":	"संयुत्त निकाय १२।४२ ",
"sn12.42:0.2":	"५। गहपतिवग्ग ",
"sn12.42:0.3":	"दुतियपञ्चवेरभयसुत्त ",
"sn12.42:1.1":	"सावत्थियं विहरति। ",
"sn12.42:1.2":	"“यतो खो, भिक्खवे, अरियसावकस्स पञ्च भयानि वेरानि वूपसन्तानि होन्ति, चतूहि च सोतापत्तियङ्गेहि समन्नागतो होति, अरियो चस्स ञायो पञ्ञाय सुदिट्ठो होति सुप्पटिविद्धो, सो आकङ्खमानो अत्तनाव अत्तानं ब्याकरेय्य: ",
"sn12.42:1.3":	"‘खीणनिरयोम्हि …पे… अविनिपातधम्मो नियतो सम्बोधिपरायनो’ति। ",
"sn12.42:2.1":	"कतमानि पञ्च भयानि वेरानि वूपसन्तानि होन्ति? ",
"sn12.42:2.2":	"यं, भिक्खवे, पाणातिपाती …पे… ",
"sn12.42:2.3":	"यं, भिक्खवे, अदिन्नादायी … ",
"sn12.42:2.4":	"यं, भिक्खवे, कामेसुमिच्छाचारी … ",
"sn12.42:2.5":	"यं, भिक्खवे, मुसावादी … ",
"sn12.42:2.6":	"यं, भिक्खवे, सुरामेरयमज्जपमादट्ठायी …पे… ",
"sn12.42:2.7":	"इमानि पञ्च भयानि वेरानि वूपसन्तानि होन्ति। ",
"sn12.42:3.1":	"कतमेहि चतूहि सोतापत्तियङ्गेहि समन्नागतो होति? ",
"sn12.42:3.2":	"इध, भिक्खवे, अरियसावको बुद्धे …पे… ",
"sn12.42:3.3":	"धम्मे … ",
"sn12.42:3.4":	"सङ्घे … ",
"sn12.42:3.5":	"अरियकन्तेहि सीलेहि समन्नागतो होति। ",
"sn12.42:3.6":	"इमेहि चतूहि सोतापत्तियङ्गेहि समन्नागतो होति। ",
"sn12.42:4.1":	"कतमो चस्स अरियो ञायो पञ्ञाय सुदिट्ठो होति सुप्पटिविद्धो? ",
"sn12.42:4.2":	"इध, भिक्खवे, अरियसावको पटिच्चसमुप्पादञ्ञेव साधुकं योनिसो मनसि करोति …पे… ",
"sn12.42:4.3":	"अयमस्स अरियो ञायो पञ्ञाय सुदिट्ठो होति सुप्पटिविद्धो। ",
"sn12.42:5.1":	"यतो खो, भिक्खवे, अरियसावकस्स इमानि पञ्च भयानि वेरानि वूपसन्तानि होन्ति, इमेहि चतूहि सोतापत्तियङ्गेहि समन्नागतो होति, अयञ्चस्स अरियो ञायो पञ्ञाय सुदिट्ठो होति सुप्पटिविद्धो, सो आकङ्खमानो अत्तनाव अत्तानं ब्याकरेय्य: ",
"sn12.42:5.2":	"‘खीणनिरयोम्हि खीणतिरच्छानयोनि खीणपेत्तिविसयो खीणापायदुग्गतिविनिपातो, सोतापन्नोहमस्मि अविनिपातधम्मो नियतो सम्बोधिपरायनो’”ति। ",
"sn12.42:5.3":	"दुतियं। "
}	
