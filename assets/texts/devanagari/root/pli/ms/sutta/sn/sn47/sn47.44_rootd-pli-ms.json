{	
"sn47.44:0.1":	"संयुत्त निकाय ४७।४४ ",
"sn47.44:0.2":	"५। अमतवग्ग ",
"sn47.44:0.3":	"सतिसुत्त ",
"sn47.44:1.1":	"“सतो, भिक्खवे, भिक्खु विहरेय्य। ",
"sn47.44:1.2":	"अयं वो अम्हाकं अनुसासनी। ",
"sn47.44:1.3":	"कथञ्च, भिक्खवे, भिक्खु सतो होति? ",
"sn47.44:1.4":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn47.44:1.5":	"वेदनासु …पे… ",
"sn47.44:1.6":	"चित्ते …पे… ",
"sn47.44:1.7":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.44:1.8":	"एवं खो, भिक्खवे, भिक्खु सतो होति। ",
"sn47.44:1.9":	"सतो, भिक्खवे, भिक्खु विहरेय्य। ",
"sn47.44:1.10":	"अयं वो अम्हाकं अनुसासनी”ति। ",
"sn47.44:1.11":	"चतुत्थं। "
}	
