{	
"sn13.6:0.1":	"संयुत्त निकाय १३।६ ",
"sn13.6:0.2":	"१। अभिसमयवग्ग ",
"sn13.6:0.3":	"दुतियपथवीसुत्त ",
"sn13.6:1.1":	"सावत्थियं विहरति। ",
"sn13.6:1.2":	"“सेय्यथापि, भिक्खवे, महापथवी परिक्खयं परियादानं गच्छेय्य, ठपेत्वा सत्त कोलट्ठिमत्तियो गुळिका। ",
"sn13.6:1.3":	"तं किं मञ्ञथ, भिक्खवे, ",
"sn13.6:1.4":	"कतमं नु खो बहुतरं, यं वा महापथविया परिक्खीणं परियादिण्णं या वा सत्त कोलट्ठिमत्तियो गुळिका अवसिट्ठा”ति? ",
"sn13.6:2.1":	"“एतदेव, भन्ते, बहुतरं, महापथविया, यदिदं परिक्खीणं परियादिण्णं; ",
"sn13.6:2.2":	"अप्पमत्तिका सत्त कोलट्ठिमत्तियो गुळिका अवसिट्ठा। ",
"sn13.6:2.3":	"नेव सतिमं कलं उपेन्ति न सहस्सिमं कलं उपेन्ति न सतसहस्सिमं कलं उपेन्ति महापथविया परिक्खीणं परियादिण्णं उपनिधाय सत्त कोलट्ठिमत्तियो गुळिका अवसिट्ठा”ति। ",
"sn13.6:2.4":	"“एवमेव खो, भिक्खवे …पे… ",
"sn13.6:2.5":	"धम्मचक्खुपटिलाभो”ति। ",
"sn13.6:2.6":	"छट्ठं। "
}	
