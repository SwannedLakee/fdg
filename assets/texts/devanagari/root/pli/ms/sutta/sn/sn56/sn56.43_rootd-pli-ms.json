{	
"sn56.43:0.1":	"संयुत्त निकाय ५६।४३ ",
"sn56.43:0.2":	"५। पपातवग्ग ",
"sn56.43:0.3":	"महापरिळाहसुत्त ",
"sn56.43:1.1":	"“अत्थि, भिक्खवे, महापरिळाहो नाम निरयो। ",
"sn56.43:1.2":	"तत्थ यं किञ्चि चक्खुना रूपं पस्सति, अनिट्ठरूपञ्ञेव पस्सति नो इट्ठरूपं; अकन्तरूपञ्ञेव पस्सति नो कन्तरूपं; अमनापरूपञ्ञेव पस्सति नो मनापरूपं। ",
"sn56.43:1.3":	"यं किञ्चि सोतेन सद्दं सुणाति …पे… ",
"sn56.43:1.4":	"यं किञ्चि कायेन फोट्ठब्बं फुसति …पे… ",
"sn56.43:1.5":	"यं किञ्चि मनसा धम्मं विजानाति, अनिट्ठरूपञ्ञेव विजानाति नो इट्ठरूपं; अकन्तरूपञ्ञेव विजानाति नो कन्तरूपं; अमनापरूपञ्ञेव विजानाति नो मनापरूपन्”ति। ",
"sn56.43:2.1":	"एवं वुत्ते, अञ्ञतरो भिक्खु भगवन्तं एतदवोच: ",
"sn56.43:2.2":	"“महा वत सो, भन्ते, परिळाहो, सुमहा वत सो, भन्ते, परिळाहो। ",
"sn56.43:2.3":	"अत्थि नु खो, भन्ते, एतम्हा परिळाहा अञ्ञो परिळाहो महन्ततरो चेव भयानकतरो चा”ति? ",
"sn56.43:2.4":	"“अत्थि खो, भिक्खु, एतम्हा परिळाहा अञ्ञो परिळाहो महन्ततरो च भयानकतरो चा”ति। ",
"sn56.43:3.1":	"“कतमो पन, भन्ते, एतम्हा परिळाहा अञ्ञो परिळाहो महन्ततरो च भयानकतरो चा”ति? ",
"sn56.43:3.2":	"“ये हि केचि, भिक्खवे, समणा वा ब्राह्मणा वा ‘इदं दुक्खन्’ति यथाभूतं नप्पजानन्ति …पे… ",
"sn56.43:3.3":	"‘अयं दुक्खनिरोधगामिनी पटिपदा’ति यथाभूतं नप्पजानन्ति, ते जातिसंवत्तनिकेसु सङ्खारेसु अभिरमन्ति …पे… ",
"sn56.43:3.4":	"अभिरता …पे… अभिसङ्खरोन्ति …पे… ",
"sn56.43:3.5":	"अभिसङ्खरित्वा जातिपरिळाहेनपि परिडय्हन्ति, जरापरिळाहेनपि परिडय्हन्ति, मरणपरिळाहेनपि परिडय्हन्ति, सोकपरिदेवदुक्खदोमनस्सुपायासपरिळाहेनपि परिडय्हन्ति। ",
"sn56.43:3.6":	"ते न परिमुच्चन्ति जातिया जराय मरणेन सोकेहि परिदेवेहि दुक्खेहि दोमनस्सेहि उपायासेहि। ",
"sn56.43:3.7":	"‘न परिमुच्चन्ति दुक्खस्मा’ति वदामि। ",
"sn56.43:4.1":	"ये च खो केचि, भिक्खवे, समणा वा ब्राह्मणा वा ‘इदं दुक्खन्’ति यथाभूतं पजानन्ति …पे… ‘अयं दुक्खनिरोधगामिनी पटिपदा’ति यथाभूतं पजानन्ति। ",
"sn56.43:4.2":	"ते जातिसंवत्तनिकेसु सङ्खारेसु नाभिरमन्ति …पे… ",
"sn56.43:4.3":	"अनभिरता …पे… नाभिसङ्खरोन्ति …पे… ",
"sn56.43:4.4":	"अनभिसङ्खरित्वा जातिपरिळाहेनपि न परिडय्हन्ति, जरापरिळाहेनपि न परिडय्हन्ति, मरणपरिळाहेनपि न परिडय्हन्ति, सोकपरिदेवदुक्खदोमनस्सुपायासपरिळाहेनपि न परिडय्हन्ति। ",
"sn56.43:4.5":	"ते परिमुच्चन्ति जातिया जराय मरणेन सोकेहि परिदेवेहि दुक्खेहि दोमनस्सेहि उपायासेहि। ",
"sn56.43:4.6":	"‘परिमुच्चन्ति दुक्खस्मा’ति वदामि। ",
"sn56.43:5.1":	"तस्मातिह, भिक्खवे, ‘इदं दुक्खन्’ति योगो करणीयो …पे… ‘अयं दुक्खनिरोधगामिनी पटिपदा’ति योगो करणीयो”ति। ",
"sn56.43:5.2":	"ततियं। "
}	
