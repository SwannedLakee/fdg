{	
"sn47.49:0.1":	"संयुत्त निकाय ४७।४९ ",
"sn47.49:0.2":	"५। अमतवग्ग ",
"sn47.49:0.3":	"वेदनासुत्त ",
"sn47.49:1.1":	"“तिस्सो इमा, भिक्खवे, वेदना। ",
"sn47.49:1.2":	"कतमा तिस्सो? ",
"sn47.49:1.3":	"सुखा वेदना, दुक्खा वेदना, अदुक्खमसुखा वेदना—",
"sn47.49:1.4":	"इमा खो, भिक्खवे, तिस्सो वेदना। ",
"sn47.49:1.5":	"इमासं खो, भिक्खवे, तिस्सन्नं वेदनानं परिञ्ञाय चत्तारो सतिपट्ठाना भावेतब्बा। ",
"sn47.49:2.1":	"कतमे चत्तारो? ",
"sn47.49:2.2":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn47.49:2.3":	"वेदनासु …पे… ",
"sn47.49:2.4":	"चित्ते …पे… ",
"sn47.49:2.5":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.49:2.6":	"इमासं खो, भिक्खवे, तिस्सन्नं वेदनानं परिञ्ञाय इमे चत्तारो सतिपट्ठाना भावेतब्बा”ति। ",
"sn47.49:2.7":	"नवमं। "
}	
