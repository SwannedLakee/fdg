{	
"sn40.7:0.1":	"संयुत्त निकाय ४०।७ ",
"sn40.7:0.2":	"१। मोग्गल्लानवग्ग ",
"sn40.7:0.3":	"आकिञ्चञ्ञायतनपञ्हासुत्त ",
"sn40.7:1.1":	"“‘आकिञ्चञ्ञायतनं, आकिञ्चञ्ञायतनन्’ति वुच्चति। ",
"sn40.7:1.2":	"कतमं नु खो आकिञ्चञ्ञायतनन्ति? ",
"sn40.7:1.3":	"तस्स मय्हं, आवुसो, एतदहोसि: ",
"sn40.7:1.4":	"‘इध भिक्खु सब्बसो विञ्ञाणञ्चायतनं समतिक्कम्म नत्थि किञ्चीति आकिञ्चञ्ञायतनं उपसम्पज्ज विहरति। ",
"sn40.7:1.5":	"इदं वुच्चति आकिञ्चञ्ञायतनन्’ति। ",
"sn40.7:1.6":	"सो ख्वाहं, आवुसो, सब्बसो विञ्ञाणञ्चायतनं समतिक्कम्म नत्थि किञ्चीति आकिञ्चञ्ञायतनं उपसम्पज्ज विहरामि। ",
"sn40.7:1.7":	"तस्स मय्हं, आवुसो, इमिना विहारेन विहरतो विञ्ञाणञ्चायतनसहगता सञ्ञामनसिकारा समुदाचरन्ति। ",
"sn40.7:2.1":	"अथ खो मं, आवुसो, भगवा इद्धिया उपसङ्कमित्वा एतदवोच: ",
"sn40.7:2.2":	"‘मोग्गल्लान, मोग्गल्लान। ",
"sn40.7:2.3":	"मा, ब्राह्मण, आकिञ्चञ्ञायतनं पमादो, आकिञ्चञ्ञायतने चित्तं सण्ठपेहि, आकिञ्चञ्ञायतने चित्तं एकोदिं करोहि, आकिञ्चञ्ञायतने चित्तं समादहा’ति। ",
"sn40.7:2.4":	"सो ख्वाहं, आवुसो, अपरेन समयेन सब्बसो विञ्ञाणञ्चायतनं समतिक्कम्म नत्थि किञ्चीति आकिञ्चञ्ञायतनं उपसम्पज्ज विहासिं। ",
"sn40.7:2.5":	"यञ्हि तं, आवुसो, सम्मा वदमानो वदेय्य …पे… महाभिञ्ञतं पत्तो”ति। ",
"sn40.7:2.6":	"सत्तमं। "
}	
