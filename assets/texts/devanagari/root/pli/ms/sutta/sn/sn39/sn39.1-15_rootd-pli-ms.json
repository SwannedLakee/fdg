{	
"sn39.1-15:0.1":	"संयुत्त निकाय ३९।१ ",
"sn39.1-15:0.2":	"१। सामण्डकवग्ग ",
"sn39.1-15:0.3":	"सामण्डकसुत्त ",
"sn39.1-15:1.1":	"एकं समयं आयस्मा सारिपुत्तो वज्जीसु विहरति उक्कचेलायं गङ्गाय नदिया तीरे। ",
"sn39.1-15:1.2":	"अथ खो सामण्डको परिब्बाजको येनायस्मा सारिपुत्तो तेनुपसङ्कमि; उपसङ्कमित्वा आयस्मता सारिपुत्तेन सद्धिं सम्मोदि। ",
"sn39.1-15:1.3":	"सम्मोदनीयं कथं सारणीयं वीतिसारेत्वा एकमन्तं निसीदि। एकमन्तं निसिन्नो खो सामण्डको परिब्बाजको आयस्मन्तं सारिपुत्तं एतदवोच: ",
"sn39.1-15:2.1":	"“‘निब्बानं, निब्बानन्’ति, आवुसो सारिपुत्त, वुच्चति। ",
"sn39.1-15:2.2":	"कतमं नु खो, आवुसो, निब्बानन्”ति? ",
"sn39.1-15:2.3":	"“यो खो, आवुसो, रागक्खयो दोसक्खयो मोहक्खयो—",
"sn39.1-15:2.4":	"इदं वुच्चति निब्बानन्”ति। ",
"sn39.1-15:2.5":	"“अत्थि पनावुसो, मग्गो अत्थि पटिपदा, एतस्स निब्बानस्स सच्छिकिरियाया”ति? ",
"sn39.1-15:2.6":	"“अत्थि खो, आवुसो, मग्गो अत्थि पटिपदा, एतस्स निब्बानस्स सच्छिकिरियाया”ति। ",
"sn39.1-15:3.1":	"“कतमो पनावुसो, मग्गो कतमा पटिपदा एतस्स निब्बानस्स सच्छिकिरियाया”ति? ",
"sn39.1-15:3.2":	"“अयमेव खो, आवुसो, अरियो अट्ठङ्गिको मग्गो, एतस्स निब्बानस्स सच्छिकिरियाय, सेय्यथिदं—",
"sn39.1-15:3.3":	"सम्मादिट्ठि …पे… सम्मासमाधि। ",
"sn39.1-15:3.4":	"अयं खो, आवुसो, मग्गो अयं पटिपदा, एतस्स निब्बानस्स सच्छिकिरियाया”ति। ",
"sn39.1-15:3.5":	"“भद्दको, आवुसो, मग्गो भद्दिका पटिपदा, एतस्स निब्बानस्स सच्छिकिरियाय। ",
"sn39.1-15:3.6":	"अलञ्च पनावुसो सारिपुत्त, अप्पमादाया”ति। ",
"sn39.1-15:3.7":	"पठमं। ",
"sn39.1-15:4.1":	"(यथा जम्बुखादकसंयुत्तं, तथा वित्थारेतब्बं।) "
}	
