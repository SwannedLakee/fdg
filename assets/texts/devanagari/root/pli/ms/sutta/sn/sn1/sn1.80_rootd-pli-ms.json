{	
"sn1.80:0.1":	"संयुत्त निकाय १।८० ",
"sn1.80:0.2":	"८। छेत्वावग्ग ",
"sn1.80:0.3":	"पज्जोतसुत्त ",
"sn1.80:1.1":	"“किंसु लोकस्मि पज्जोतो, ",
"sn1.80:1.2":	"किंसु लोकस्मि जागरो; ",
"sn1.80:1.3":	"किंसु कम्मे सजीवानं, ",
"sn1.80:1.4":	"किमस्स इरियापथो। ",
"sn1.80:2.1":	"किंसु अलसं अनलसञ्च, ",
"sn1.80:2.2":	"माता पुत्तंव पोसति; ",
"sn1.80:2.3":	"किं भूता उपजीवन्ति, ",
"sn1.80:2.4":	"ये पाणा पथविस्सिता”ति। ",
"sn1.80:3.1":	"“पञ्ञा लोकस्मि पज्जोतो, ",
"sn1.80:3.2":	"सति लोकस्मि जागरो; ",
"sn1.80:3.3":	"गावो कम्मे सजीवानं, ",
"sn1.80:3.4":	"सीतस्स इरियापथो। ",
"sn1.80:4.1":	"वुट्ठि अलसं अनलसञ्च, ",
"sn1.80:4.2":	"माता पुत्तंव पोसति; ",
"sn1.80:4.3":	"वुट्ठिं भूता उपजीवन्ति, ",
"sn1.80:4.4":	"ये पाणा पथविस्सिता”ति। "
}	
