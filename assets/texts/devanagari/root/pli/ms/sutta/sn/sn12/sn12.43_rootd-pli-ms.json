{	
"sn12.43:0.1":	"संयुत्त निकाय १२।४३ ",
"sn12.43:0.2":	"५। गहपतिवग्ग ",
"sn12.43:0.3":	"दुक्खसुत्त ",
"sn12.43:1.1":	"सावत्थियं विहरति। ",
"sn12.43:1.2":	"“दुक्खस्स, भिक्खवे, समुदयञ्च अत्थङ्गमञ्च देसेस्सामि। ",
"sn12.43:1.3":	"तं सुणाथ, साधुकं मनसि करोथ, भासिस्सामी”ति। ",
"sn12.43:1.4":	"“एवं, भन्ते”ति खो ते भिक्खू भगवतो पच्चस्सोसुं। ",
"sn12.43:1.5":	"भगवा एतदवोच: ",
"sn12.43:2.1":	"“कतमो च, भिक्खवे, दुक्खस्स समुदयो? ",
"sn12.43:2.2":	"चक्खुञ्च पटिच्च रूपे च उप्पज्जति चक्खुविञ्ञाणं। तिण्णं सङ्गति फस्सो। ",
"sn12.43:2.3":	"फस्सपच्चया वेदना; ",
"sn12.43:2.4":	"वेदनापच्चया तण्हा। ",
"sn12.43:2.5":	"अयं खो, भिक्खवे, दुक्खस्स समुदयो। ",
"sn12.43:3.1":	"सोतञ्च पटिच्च सद्दे च उप्पज्जति सोतविञ्ञाणं …पे… ",
"sn12.43:3.2":	"घानञ्च पटिच्च गन्धे च …पे… ",
"sn12.43:3.3":	"जिव्हञ्च पटिच्च रसे च …पे… ",
"sn12.43:3.4":	"कायञ्च पटिच्च फोट्ठब्बे च …पे… ",
"sn12.43:3.5":	"मनञ्च पटिच्च धम्मे च उप्पज्जति मनोविञ्ञाणं। तिण्णं सङ्गति फस्सो। ",
"sn12.43:3.6":	"फस्सपच्चया वेदना; ",
"sn12.43:3.7":	"वेदनापच्चया तण्हा। ",
"sn12.43:3.8":	"अयं खो, भिक्खवे, दुक्खस्स समुदयो। ",
"sn12.43:4.1":	"कतमो च, भिक्खवे, दुक्खस्स अत्थङ्गमो? ",
"sn12.43:4.2":	"चक्खुञ्च पटिच्च रूपे च उप्पज्जति चक्खुविञ्ञाणं। तिण्णं सङ्गति फस्सो। ",
"sn12.43:4.3":	"फस्सपच्चया वेदना; ",
"sn12.43:4.4":	"वेदनापच्चया तण्हा। ",
"sn12.43:4.5":	"तस्सायेव तण्हाय असेसविरागनिरोधा उपादाननिरोधो; ",
"sn12.43:4.6":	"उपादाननिरोधा भवनिरोधो; ",
"sn12.43:4.7":	"भवनिरोधा जातिनिरोधो; ",
"sn12.43:4.8":	"जातिनिरोधा जरामरणं सोकपरिदेवदुक्खदोमनस्सुपायासा निरुज्झन्ति। ",
"sn12.43:4.9":	"एवमेतस्स केवलस्स दुक्खक्खन्धस्स निरोधो होति। ",
"sn12.43:4.10":	"अयं खो, भिक्खवे, दुक्खस्स अत्थङ्गमो। ",
"sn12.43:5.1":	"सोतञ्च पटिच्च सद्दे च उप्पज्जति सोतविञ्ञाणं …पे… ",
"sn12.43:5.2":	"घानञ्च पटिच्च गन्धे च …पे… ",
"sn12.43:5.3":	"जिव्हञ्च पटिच्च रसे च …पे… ",
"sn12.43:5.4":	"कायञ्च पटिच्च फोट्ठब्बे च …पे… ",
"sn12.43:5.5":	"मनञ्च पटिच्च धम्मे च उप्पज्जति मनोविञ्ञाणं। तिण्णं सङ्गति फस्सो। ",
"sn12.43:5.6":	"फस्सपच्चया वेदना; ",
"sn12.43:5.7":	"वेदनापच्चया तण्हा। ",
"sn12.43:5.8":	"तस्सायेव तण्हाय असेसविरागनिरोधा उपादाननिरोधो; ",
"sn12.43:5.9":	"उपादाननिरोधा भवनिरोधो; ",
"sn12.43:5.10":	"भवनिरोधा जातिनिरोधो; ",
"sn12.43:5.11":	"जातिनिरोधा जरामरणं सोकपरिदेवदुक्खदोमनस्सुपायासा निरुज्झन्ति। ",
"sn12.43:5.12":	"एवमेतस्स केवलस्स दुक्खक्खन्धस्स निरोधो होति। ",
"sn12.43:5.13":	"अयं खो, भिक्खवे, दुक्खस्स अत्थङ्गमो”ति। ",
"sn12.43:5.14":	"ततियं। "
}	
