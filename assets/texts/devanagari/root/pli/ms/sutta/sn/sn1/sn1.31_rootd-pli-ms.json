{	
"sn1.31:0.1":	"संयुत्त निकाय १।३१ ",
"sn1.31:0.2":	"४। सतुल्लपकायिकवग्ग ",
"sn1.31:0.3":	"सब्भिसुत्त ",
"sn1.31:1.1":	"एवं मे सुतं—",
"sn1.31:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"sn1.31:1.3":	"अथ खो सम्बहुला सतुल्लपकायिका देवतायो अभिक्कन्ताय रत्तिया अभिक्कन्तवण्णा केवलकप्पं जेतवनं ओभासेत्वा येन भगवा तेनुपसङ्कमिंसु; उपसङ्कमित्वा भगवन्तं अभिवादेत्वा एकमन्तं अट्ठंसु। ",
"sn1.31:1.4":	"एकमन्तं ठिता खो एका देवता भगवतो सन्तिके इमं गाथं अभासि: ",
"sn1.31:2.1":	"“सब्भिरेव समासेथ, ",
"sn1.31:2.2":	"सब्भि कुब्बेथ सन्थवं; ",
"sn1.31:2.3":	"सतं सद्धम्ममञ्ञाय, ",
"sn1.31:2.4":	"सेय्यो होति न पापियो”ति। ",
"sn1.31:3.1":	"अथ खो अपरा देवता भगवतो सन्तिके इमं गाथं अभासि: ",
"sn1.31:4.1":	"“सब्भिरेव समासेथ, ",
"sn1.31:4.2":	"सब्भि कुब्बेथ सन्थवं; ",
"sn1.31:4.3":	"सतं सद्धम्ममञ्ञाय, ",
"sn1.31:4.4":	"पञ्ञा लब्भति नाञ्ञतो”ति। ",
"sn1.31:5.1":	"अथ खो अपरा देवता भगवतो सन्तिके इमं गाथं अभासि: ",
"sn1.31:6.1":	"“सब्भिरेव समासेथ, ",
"sn1.31:6.2":	"सब्भि कुब्बेथ सन्थवं; ",
"sn1.31:6.3":	"सतं सद्धम्ममञ्ञाय, ",
"sn1.31:6.4":	"सोकमज्झे न सोचती”ति। ",
"sn1.31:7.1":	"अथ खो अपरा देवता भगवतो सन्तिके इमं गाथं अभासि: ",
"sn1.31:8.1":	"“सब्भिरेव समासेथ, ",
"sn1.31:8.2":	"सब्भि कुब्बेथ सन्थवं; ",
"sn1.31:8.3":	"सतं सद्धम्ममञ्ञाय, ",
"sn1.31:8.4":	"ञातिमज्झे विरोचती”ति। ",
"sn1.31:9.1":	"अथ खो अपरा देवता भगवतो सन्तिके इमं गाथं अभासि: ",
"sn1.31:10.1":	"“सब्भिरेव समासेथ, ",
"sn1.31:10.2":	"सब्भि कुब्बेथ सन्थवं; ",
"sn1.31:10.3":	"सतं सद्धम्ममञ्ञाय, ",
"sn1.31:10.4":	"सत्ता गच्छन्ति सुग्गतिन्”ति। ",
"sn1.31:11.1":	"अथ खो अपरा देवता भगवतो सन्तिके इमं गाथं अभासि: ",
"sn1.31:12.1":	"“सब्भिरेव समासेथ, ",
"sn1.31:12.2":	"सब्भि कुब्बेथ सन्थवं; ",
"sn1.31:12.3":	"सतं सद्धम्ममञ्ञाय, ",
"sn1.31:12.4":	"सत्ता तिट्ठन्ति साततन्”ति। ",
"sn1.31:13.1":	"अथ खो अपरा देवता भगवन्तं एतदवोच: ",
"sn1.31:13.2":	"“कस्स नु खो, भगवा, सुभासितन्”ति? ",
"sn1.31:14.1":	"“सब्बासं वो सुभासितं परियायेन, अपि च ममपि सुणाथ—",
"sn1.31:15.1":	"सब्भिरेव समासेथ, ",
"sn1.31:15.2":	"सब्भि कुब्बेथ सन्थवं; ",
"sn1.31:15.3":	"सतं सद्धम्ममञ्ञाय, ",
"sn1.31:15.4":	"सब्बदुक्खा पमुच्चती”ति। ",
"sn1.31:16.1":	"इदमवोच भगवा। ",
"sn1.31:16.2":	"अत्तमना ता देवतायो भगवन्तं अभिवादेत्वा पदक्खिणं कत्वा तत्थेवन्तरधायिंसूति। "
}	
