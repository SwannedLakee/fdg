{	
"sn1.40:0.1":	"संयुत्त निकाय १।४० ",
"sn1.40:0.2":	"४। सतुल्लपकायिकवग्ग ",
"sn1.40:0.3":	"दुतियपज्जुन्नधीतुसुत्तं ",
"sn1.40:1.1":	"एवं मे सुतं—",
"sn1.40:1.2":	"एकं समयं भगवा वेसालियं विहरति महावने कूटागारसालायं। ",
"sn1.40:1.3":	"अथ खो चूळकोकनदा पज्जुन्नस्स धीता अभिक्कन्ताय रत्तिया अभिक्कन्तवण्णा केवलकप्पं महावनं ओभासेत्वा येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। ",
"sn1.40:1.4":	"एकमन्तं ठिता खो सा देवता चूळकोकनदा पज्जुन्नस्स धीता भगवतो सन्तिके इमा गाथायो अभासि: ",
"sn1.40:2.1":	"“इधागमा विज्जुपभासवण्णा, ",
"sn1.40:2.2":	"कोकनदा पज्जुन्नस्स धीता; ",
"sn1.40:2.3":	"बुद्धञ्च धम्मञ्च नमस्समाना, ",
"sn1.40:2.4":	"गाथाचिमा अत्थवती अभासि। ",
"sn1.40:3.1":	"बहुनापि खो तं विभजेय्यं, ",
"sn1.40:3.2":	"परियायेन तादिसो धम्मो; ",
"sn1.40:3.3":	"सङ्खित्तमत्थं लपयिस्सामि, ",
"sn1.40:3.4":	"यावता मे मनसा परियत्तं। ",
"sn1.40:4.1":	"पापं न कयिरा वचसा मनसा, ",
"sn1.40:4.2":	"कायेन वा किञ्चन सब्बलोके; ",
"sn1.40:4.3":	"कामे पहाय सतिमा सम्पजानो, ",
"sn1.40:4.4":	"दुक्खं न सेवेथ अनत्थसंहितन्”ति। ",
"sn1.40:4.5":	"सतुल्लपकायिकवग्गो चतुत्थो। ",
"sn1.40:5.0":	"तस्सुद्दानं ",
"sn1.40:5.1":	"सब्भिमच्छरिना साधु, ",
"sn1.40:5.2":	"न सन्तुज्झानसञ्ञिनो; ",
"sn1.40:5.3":	"सद्धा समयो सकलिकं, ",
"sn1.40:5.4":	"उभो पज्जुन्नधीतरोति। "
}	
