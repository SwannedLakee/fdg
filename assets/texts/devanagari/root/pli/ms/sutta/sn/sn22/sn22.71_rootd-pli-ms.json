{	
"sn22.71:0.1":	"संयुत्त निकाय २२।७१ ",
"sn22.71:0.2":	"७। अरहन्तवग्ग ",
"sn22.71:0.3":	"राधसुत्त ",
"sn22.71:1.1":	"सावत्थिनिदानं। ",
"sn22.71:1.2":	"अथ खो आयस्मा राधो येन भगवा तेनुपसङ्कमि; उपसङ्कमित्वा भगवन्तं एतदवोच: ",
"sn22.71:1.3":	"“कथं नु खो, भन्ते, जानतो, कथं पस्सतो इमस्मिञ्च सविञ्ञाणके काये बहिद्धा च सब्बनिमित्तेसु अहङ्कारममङ्कारमानानुसया न होन्ती”ति? ",
"sn22.71:1.4":	"“यं किञ्चि, राध, रूपं अतीतानागतपच्चुप्पन्नं अज्झत्तं वा बहिद्धा वा ओळारिकं वा सुखुमं वा हीनं वा पणीतं वा यं दूरे सन्तिके वा, सब्बं रूपं: ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय पस्सति। ",
"sn22.71:1.5":	"या काचि वेदना … ",
"sn22.71:1.6":	"या काचि सञ्ञा … ",
"sn22.71:1.7":	"ये केचि सङ्खारा … ",
"sn22.71:1.8":	"यं किञ्चि विञ्ञाणं अतीतानागतपच्चुप्पन्नं …पे… यं दूरे सन्तिके वा, सब्बं विञ्ञाणं: ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय पस्सति। ",
"sn22.71:1.9":	"एवं खो, राध, जानतो एवं पस्सतो इमस्मिञ्च सविञ्ञाणके काये बहिद्धा च सब्बनिमित्तेसु अहङ्कारममङ्कारमानानुसया न होन्ती”ति …पे… ",
"sn22.71:1.10":	"अञ्ञतरो च पनायस्मा राधो अरहतं अहोसीति। ",
"sn22.71:1.11":	"नवमं। "
}	
