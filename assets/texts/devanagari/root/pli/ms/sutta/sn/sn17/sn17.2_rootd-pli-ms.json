{	
"sn17.2:0.1":	"संयुत्त निकाय १७।२ ",
"sn17.2:0.2":	"१। पठमवग्ग ",
"sn17.2:0.3":	"बळिससुत्त ",
"sn17.2:1.1":	"सावत्थियं विहरति। ",
"sn17.2:1.2":	"“दारुणो, भिक्खवे, लाभसक्कारसिलोको कटुको फरुसो अन्तरायिको अनुत्तरस्स योगक्खेमस्स अधिगमाय। ",
"sn17.2:1.3":	"सेय्यथापि, भिक्खवे, बाळिसिको आमिसगतं बळिसं गम्भीरे उदकरहदे पक्खिपेय्य। ",
"sn17.2:1.4":	"तमेनं अञ्ञतरो आमिसचक्खु मच्छो गिलेय्य। ",
"sn17.2:1.5":	"एवञ्हि सो, भिक्खवे, मच्छो गिलबळिसो बाळिसिकस्स अनयं आपन्नो ब्यसनं आपन्नो यथाकामकरणीयो बाळिसिकस्स। ",
"sn17.2:2.1":	"बाळिसिकोति खो, भिक्खवे, मारस्सेतं पापिमतो अधिवचनं। ",
"sn17.2:2.2":	"बळिसन्ति खो, भिक्खवे, लाभसक्कारसिलोकस्सेतं अधिवचनं। ",
"sn17.2:2.3":	"यो हि कोचि, भिक्खवे, भिक्खु उप्पन्नं लाभसक्कारसिलोकं अस्सादेति निकामेति, अयं वुच्चति, भिक्खवे, भिक्खु गिलबळिसो मारस्स अनयं आपन्नो ब्यसनं आपन्नो यथाकामकरणीयो पापिमतो। ",
"sn17.2:2.4":	"एवं दारुणो खो, भिक्खवे, लाभसक्कारसिलोको कटुको फरुसो अन्तरायिको अनुत्तरस्स योगक्खेमस्स अधिगमाय। ",
"sn17.2:2.5":	"तस्मातिह, भिक्खवे, एवं सिक्खितब्बं: ",
"sn17.2:2.6":	"‘उप्पन्नं लाभसक्कारसिलोकं पजहिस्साम, न च नो उप्पन्नो लाभसक्कारसिलोको चित्तं परियादाय ठस्सती’ति। ",
"sn17.2:2.7":	"एवञ्हि वो, भिक्खवे, सिक्खितब्बन्”ति। ",
"sn17.2:2.8":	"दुतियं। "
}	
