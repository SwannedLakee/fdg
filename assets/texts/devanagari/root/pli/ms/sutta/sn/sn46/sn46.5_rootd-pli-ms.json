{	
"sn46.5:0.1":	"संयुत्त निकाय ४६।५ ",
"sn46.5:0.2":	"१। पब्बतवग्ग ",
"sn46.5:0.3":	"भिक्खुसुत्त ",
"sn46.5:1.1":	"सावत्थिनिदानं। ",
"sn46.5:1.2":	"अथ खो अञ्ञतरो भिक्खु येन भगवा तेनुपसङ्कमि …पे… एकमन्तं निसिन्नो खो सो भिक्खु भगवन्तं एतदवोच: ",
"sn46.5:1.3":	"“‘बोज्झङ्गा, बोज्झङ्गा’ति, भन्ते, वुच्चन्ति। ",
"sn46.5:1.4":	"कित्तावता नु खो, भन्ते, ‘बोज्झङ्गा’ति वुच्चन्ती”ति? ",
"sn46.5:1.5":	"“बोधाय संवत्तन्तीति खो, भिक्खु, तस्मा ‘बोज्झङ्गा’ति वुच्चन्ति। ",
"sn46.5:1.6":	"इध, भिक्खु, सतिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं …पे… ",
"sn46.5:1.7":	"उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.5:1.8":	"तस्सिमे सत्त बोज्झङ्गे भावयतो कामासवापि चित्तं विमुच्चति, भवासवापि चित्तं विमुच्चति, अविज्जासवापि चित्तं विमुच्चति। ",
"sn46.5:1.9":	"विमुत्तस्मिं विमुत्तमिति ञाणं होति। ",
"sn46.5:1.10":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाति। ",
"sn46.5:1.11":	"बोधाय संवत्तन्तीति, भिक्खु, तस्मा ‘बोज्झङ्गा’ति वुच्चन्ती”ति। ",
"sn46.5:1.12":	"पञ्चमं। "
}	
