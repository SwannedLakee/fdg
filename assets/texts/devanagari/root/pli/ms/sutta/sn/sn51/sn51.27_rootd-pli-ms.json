{	
"sn51.27:0.1":	"संयुत्त निकाय ५१।२७ ",
"sn51.27:0.2":	"३। अयोगुळवग्ग ",
"sn51.27:0.3":	"पठमआनन्दसुत्त ",
"sn51.27:1.1":	"सावत्थिनिदानं। ",
"sn51.27:1.2":	"अथ खो आयस्मा आनन्दो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा आनन्दो भगवन्तं एतदवोच: ",
"sn51.27:2.1":	"“कतमा नु खो, भन्ते, इद्धि, कतमो इद्धिपादो, कतमा इद्धिपादभावना, कतमा इद्धिपादभावनागामिनी पटिपदा”ति? ",
"sn51.27:2.2":	"“इधानन्द, भिक्खु अनेकविहितं इद्धिविधं पच्चनुभोति—एकोपि हुत्वा बहुधा होति, बहुधापि हुत्वा एको होति …पे… याव ब्रह्मलोकापि कायेन वसं वत्तेति—",
"sn51.27:2.3":	"अयं वुच्चतानन्द, इद्धि। ",
"sn51.27:3.1":	"कतमो चानन्द, इद्धिपादो? ",
"sn51.27:3.2":	"यो, आनन्द, मग्गो या पटिपदा इद्धिलाभाय इद्धिपटिलाभाय संवत्तति—",
"sn51.27:3.3":	"अयं वुच्चतानन्द, इद्धिपादो। ",
"sn51.27:4.1":	"कतमा चानन्द, इद्धिपादभावना? ",
"sn51.27:4.2":	"इधानन्द, भिक्खु छन्दसमाधिप्पधानसङ्खारसमन्नागतं इद्धिपादं भावेति, ",
"sn51.27:4.3":	"वीरियसमाधि …पे… ",
"sn51.27:4.4":	"चित्तसमाधि … ",
"sn51.27:4.5":	"वीमंसासमाधिप्पधानसङ्खारसमन्नागतं इद्धिपादं भावेति—",
"sn51.27:4.6":	"अयं वुच्चतानन्द, इद्धिपादभावना। ",
"sn51.27:5.1":	"कतमा चानन्द, इद्धिपादभावनागामिनी पटिपदा? ",
"sn51.27:5.2":	"अयमेव अरियो अट्ठङ्गिको मग्गो, सेय्यथिदं—",
"sn51.27:5.3":	"सम्मादिट्ठि …पे… सम्मासमाधि—",
"sn51.27:5.4":	"अयं वुच्चतानन्द, इद्धिपादभावनागामिनी पटिपदा”ति। ",
"sn51.27:5.5":	"सत्तमं। "
}	
