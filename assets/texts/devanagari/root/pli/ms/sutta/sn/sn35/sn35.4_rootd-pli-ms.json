{	
"sn35.4:0.1":	"संयुत्त निकाय ३५।४ ",
"sn35.4:0.2":	"१। अनिच्चवग्ग ",
"sn35.4:0.3":	"बाहिरानिच्चसुत्त ",
"sn35.4:1.1":	"“रूपा, भिक्खवे, अनिच्चा। ",
"sn35.4:1.2":	"यदनिच्चं तं दुक्खं; ",
"sn35.4:1.3":	"यं दुक्खं तदनत्ता। ",
"sn35.4:1.4":	"यदनत्ता तं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय दट्ठब्बं। ",
"sn35.4:1.5":	"सद्दा … ",
"sn35.4:1.6":	"गन्धा … ",
"sn35.4:1.7":	"रसा … ",
"sn35.4:1.8":	"फोट्ठब्बा … ",
"sn35.4:1.9":	"धम्मा अनिच्चा। ",
"sn35.4:1.10":	"यदनिच्चं तं दुक्खं; ",
"sn35.4:1.11":	"यं दुक्खं तदनत्ता। ",
"sn35.4:1.12":	"यदनत्ता तं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय दट्ठब्बं। ",
"sn35.4:1.13":	"एवं पस्सं, भिक्खवे, सुतवा अरियसावको रूपेसुपि निब्बिन्दति, सद्देसुपि निब्बिन्दति, गन्धेसुपि निब्बिन्दति, रसेसुपि निब्बिन्दति, फोट्ठब्बेसुपि निब्बिन्दति, धम्मेसुपि निब्बिन्दति। ",
"sn35.4:1.14":	"निब्बिन्दं विरज्जति; विरागा विमुच्चति; विमुत्तस्मिं विमुत्तमिति ञाणं होति। ",
"sn35.4:1.15":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाती”ति। ",
"sn35.4:1.16":	"चतुत्थं। "
}	
