{	
"sn46.41:0.1":	"संयुत्त निकाय ४६।४१ ",
"sn46.41:0.2":	"५। चक्कवत्तिवग्ग ",
"sn46.41:0.3":	"विधासुत्त ",
"sn46.41:1.1":	"सावत्थिनिदानं। ",
"sn46.41:1.2":	"“ये हि केचि, भिक्खवे, अतीतमद्धानं समणा वा ब्राह्मणा वा तिस्सो विधा पजहिंसु, सब्बे ते सत्तन्नं बोज्झङ्गानं भावितत्ता बहुलीकतत्ता। ",
"sn46.41:1.3":	"ये हि केचि, भिक्खवे, अनागतमद्धानं समणा वा ब्राह्मणा वा तिस्सो विधा पजहिस्सन्ति, सब्बे ते सत्तन्नं बोज्झङ्गानं भावितत्ता बहुलीकतत्ता। ",
"sn46.41:1.4":	"ये हि केचि, भिक्खवे, एतरहि समणा वा ब्राह्मणा वा तिस्सो विधा पजहन्ति, सब्बे ते सत्तन्नं बोज्झङ्गानं भावितत्ता बहुलीकतत्ता। ",
"sn46.41:1.5":	"कतमेसं सत्तन्नं बोज्झङ्गानं? ",
"sn46.41:1.6":	"सतिसम्बोज्झङ्गस्स …पे… उपेक्खासम्बोज्झङ्गस्स। ",
"sn46.41:1.7":	"ये हि केचि, भिक्खवे, अतीतमद्धानं समणा वा ब्राह्मणा वा तिस्सो विधा पजहिंसु …पे… ",
"sn46.41:1.8":	"पजहिस्सन्ति …पे… ",
"sn46.41:1.9":	"पजहन्ति, सब्बे ते इमेसंयेव सत्तन्नं बोज्झङ्गानं भावितत्ता बहुलीकतत्ता”ति। ",
"sn46.41:1.10":	"पठमं। "
}	
