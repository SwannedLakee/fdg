{	
"sn13.9:0.1":	"संयुत्त निकाय १३।९ ",
"sn13.9:0.2":	"१। अभिसमयवग्ग ",
"sn13.9:0.3":	"पब्बतसुत्त ",
"sn13.9:1.1":	"सावत्थियं विहरति। ",
"sn13.9:1.2":	"“सेय्यथापि, भिक्खवे, पुरिसो हिमवतो पब्बतराजस्स सत्त सासपमत्तियो पासाणसक्खरा उपनिक्खिपेय्य। ",
"sn13.9:1.3":	"तं किं मञ्ञथ, भिक्खवे, ",
"sn13.9:1.4":	"कतमं नु खो बहुतरं, या वा सत्त सासपमत्तियो पासाणसक्खरा उपनिक्खित्ता यो वा हिमवा पब्बतराजा”ति? ",
"sn13.9:2.1":	"“एतदेव, भन्ते, बहुतरं यदिदं हिमवा पब्बतराजा; ",
"sn13.9:2.2":	"अप्पमत्तिका सत्त सासपमत्तियो पासाणसक्खरा उपनिक्खित्ता। ",
"sn13.9:2.3":	"नेव सतिमं कलं उपेन्ति न सहस्सिमं कलं उपेन्ति न सतसहस्सिमं कलं उपेन्ति हिमवन्तं पब्बतराजानं उपनिधाय सत्त सासपमत्तियो पासाणसक्खरा उपनिक्खित्ता”ति। ",
"sn13.9:2.4":	"“एवमेव खो …पे… ",
"sn13.9:2.5":	"धम्मचक्खुपटिलाभो”ति। ",
"sn13.9:2.6":	"नवमं। "
}	
