{	
"sn55.45:0.1":	"संयुत्त निकाय ५५।४५ ",
"sn55.45:0.2":	"५। सगाथकपुञ्ञाभिसन्दवग्ग ",
"sn55.45:0.3":	"दुतियमहद्धनसुत्त ",
"sn55.45:1.1":	"“चतूहि, भिक्खवे, धम्मेहि समन्नागतो अरियसावको ‘अड्ढो महद्धनो महाभोगो महायसो’ति वुच्चति। ",
"sn55.45:2.1":	"कतमेहि चतूहि? ",
"sn55.45:2.2":	"इध, भिक्खवे, अरियसावको बुद्धे अवेच्चप्पसादेन समन्नागतो होति—",
"sn55.45:2.3":	"इतिपि सो भगवा …पे… सत्था देवमनुस्सानं बुद्धो भगवाति। ",
"sn55.45:2.4":	"धम्मे …पे… ",
"sn55.45:2.5":	"सङ्घे …पे… ",
"sn55.45:2.6":	"अरियकन्तेहि सीलेहि समन्नागतो होति अखण्डेहि …पे… समाधिसंवत्तनिकेहि। ",
"sn55.45:2.7":	"इमेहि खो, भिक्खवे, चतूहि धम्मेहि समन्नागतो अरियसावको ‘अड्ढो महद्धनो महाभोगो महायसो’ति वुच्चती”ति। ",
"sn55.45:2.8":	"पञ्चमं। "
}	
