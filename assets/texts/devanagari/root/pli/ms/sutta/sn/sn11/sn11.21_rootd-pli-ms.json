{	
"sn11.21:0.1":	"संयुत्त निकाय ११।२१ ",
"sn11.21:0.2":	"३। ततियवग्ग ",
"sn11.21:0.3":	"छेत्वासुत्त ",
"sn11.21:1.1":	"सावत्थियं जेतवने। ",
"sn11.21:1.2":	"अथ खो सक्को देवानमिन्दो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। ",
"sn11.21:1.3":	"एकमन्तं ठितो खो सक्को देवानमिन्दो भगवन्तं गाथाय अज्झभासि: ",
"sn11.21:2.1":	"“किंसु छेत्वा सुखं सेति, ",
"sn11.21:2.2":	"किंसु छेत्वा न सोचति; ",
"sn11.21:2.3":	"किस्सस्सु एकधम्मस्स, ",
"sn11.21:2.4":	"वधं रोचेसि गोतमा”ति। ",
"sn11.21:3.1":	"“कोधं छेत्वा सुखं सेति, ",
"sn11.21:3.2":	"कोधं छेत्वा न सोचति; ",
"sn11.21:3.3":	"कोधस्स विसमूलस्स, ",
"sn11.21:3.4":	"मधुरग्गस्स वासव; ",
"sn11.21:3.5":	"वधं अरिया पसंसन्ति, ",
"sn11.21:3.6":	"तञ्हि छेत्वा न सोचती”ति। "
}	
