{	
"sn55.20:0.1":	"संयुत्त निकाय ५५।२० ",
"sn55.20:0.2":	"२। राजकारामवग्ग ",
"sn55.20:0.3":	"ततियदेवचारिकसुत्त ",
"sn55.20:1.1":	"अथ खो भगवा—सेय्यथापि नाम बलवा पुरिसो समिञ्जितं वा बाहं पसारेय्य, पसारितं वा बाहं समिञ्जेय्य; एवमेव—जेतवने अन्तरहितो देवेसु तावतिंसेसु पातुरहोसि। ",
"sn55.20:1.2":	"अथ खो सम्बहुला तावतिंसकायिका देवतायो येन भगवा तेनुपसङ्कमिंसु; उपसङ्कमित्वा भगवन्तं अभिवादेत्वा एकमन्तं अट्ठंसु। एकमन्तं ठिता खो ता देवतायो भगवा एतदवोच: ",
"sn55.20:2.1":	"“साधु खो, आवुसो, बुद्धे अवेच्चप्पसादेन समन्नागमनं होति—",
"sn55.20:2.2":	"इतिपि सो भगवा …पे… सत्था देवमनुस्सानं बुद्धो भगवाति। ",
"sn55.20:2.3":	"बुद्धे अवेच्चप्पसादेन समन्नागमनहेतु खो, आवुसो, एवम्’इधेकच्चे सत्ता सोतापन्ना अविनिपातधम्मा नियता सम्बोधिपरायणा। ",
"sn55.20:2.4":	"साधु खो, आवुसो, धम्मे …पे… ",
"sn55.20:2.5":	"सङ्घे …पे… ",
"sn55.20:2.6":	"अरियकन्तेहि सीलेहि समन्नागमनं होति अखण्डेहि …पे… समाधिसंवत्तनिकेहि। ",
"sn55.20:2.7":	"अरियकन्तेहि सीलेहि समन्नागमनहेतु खो, आवुसो, एवम्’इधेकच्चे सत्ता सोतापन्ना अविनिपातधम्मा नियता सम्बोधिपरायणा”ति। ",
"sn55.20:3.1":	"“साधु खो, मारिस, बुद्धे अवेच्चप्पसादेन समन्नागमनं होति—",
"sn55.20:3.2":	"इतिपि सो भगवा …पे… सत्था देवमनुस्सानं बुद्धो भगवाति। ",
"sn55.20:3.3":	"बुद्धे अवेच्चप्पसादेन समन्नागमनहेतु खो, मारिस, एवमयं पजा सोतापन्ना अविनिपातधम्मा नियता सम्बोधिपरायणा। ",
"sn55.20:3.4":	"साधु खो, मारिस, धम्मे …पे… ",
"sn55.20:3.5":	"सङ्घे …पे… ",
"sn55.20:3.6":	"अरियकन्तेहि सीलेहि समन्नागमनं होति अखण्डेहि …पे… समाधिसंवत्तनिकेहि। ",
"sn55.20:3.7":	"अरियकन्तेहि सीलेहि समन्नागमनहेतु खो, मारिस, एवमयं पजा सोतापन्ना अविनिपातधम्मा नियता सम्बोधिपरायणा”ति। ",
"sn55.20:3.8":	"दसमं। ",
"sn55.20:3.9":	"राजकारामवग्गो दुतियो। ",
"sn55.20:4.0":	"तस्सुद्दानं ",
"sn55.20:4.1":	"सहस्सब्राह्मणानन्द, ",
"sn55.20:4.2":	"दुग्गति अपरे दुवे; ",
"sn55.20:4.3":	"मित्तामच्चा दुवे वुत्ता, ",
"sn55.20:4.4":	"तयो च देवचारिकाति। "
}	
