{	
"sn46.17:0.1":	"संयुत्त निकाय ४६।१७ ",
"sn46.17:0.2":	"२। गिलानवग्ग ",
"sn46.17:0.3":	"पारङ्गमसुत्त ",
"sn46.17:1.1":	"“सत्तिमे, भिक्खवे, बोज्झङ्गा भाविता बहुलीकता अपारा पारं गमनाय संवत्तन्ति। ",
"sn46.17:1.2":	"कतमे सत्त? ",
"sn46.17:1.3":	"सतिसम्बोज्झङ्गो …पे… उपेक्खासम्बोज्झङ्गो—",
"sn46.17:1.4":	"इमे खो, भिक्खवे, सत्त बोज्झङ्गा भाविता बहुलीकता अपारा पारं गमनाय संवत्तन्तीति। ",
"sn46.17:2.1":	"अप्पका ते मनुस्सेसु, ",
"sn46.17:2.2":	"ये जना पारगामिनो; ",
"sn46.17:2.3":	"अथायं इतरा पजा, ",
"sn46.17:2.4":	"तीरमेवानुधावति। ",
"sn46.17:3.1":	"ये च खो सम्मदक्खाते, ",
"sn46.17:3.2":	"धम्मे धम्मानुवत्तिनो; ",
"sn46.17:3.3":	"ते जना पारमेस्सन्ति, ",
"sn46.17:3.4":	"मच्चुधेय्यं सुदुत्तरं। ",
"sn46.17:4.1":	"कण्हं धम्मं विप्पहाय, ",
"sn46.17:4.2":	"सुक्कं भावेथ पण्डितो; ",
"sn46.17:4.3":	"ओका अनोकमागम्म, ",
"sn46.17:4.4":	"विवेके यत्थ दूरमं। ",
"sn46.17:5.1":	"तत्राभिरतिमिच्छेय्य, ",
"sn46.17:5.2":	"हित्वा कामे अकिञ्चनो; ",
"sn46.17:5.3":	"परियोदपेय्य अत्तानं, ",
"sn46.17:5.4":	"चित्तक्लेसेहि पण्डितो। ",
"sn46.17:6.1":	"येसं सम्बोधियङ्गेसु, ",
"sn46.17:6.2":	"सम्मा चित्तं सुभावितं; ",
"sn46.17:6.3":	"आदानप्पटिनिस्सग्गे, ",
"sn46.17:6.4":	"अनुपादाय ये रता; ",
"sn46.17:6.5":	"खीणासवा जुतिमन्तो, ",
"sn46.17:6.6":	"ते लोके परिनिब्बुता”ति। ",
"sn46.17:6.7":	"सत्तमं। "
}	
