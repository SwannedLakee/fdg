{	
"sn51.26:0.1":	"संयुत्त निकाय ५१।२६ ",
"sn51.26:0.2":	"३। अयोगुळवग्ग ",
"sn51.26:0.3":	"दुतियफलसुत्त ",
"sn51.26:1.1":	"“चत्तारोमे, भिक्खवे, इद्धिपादा। ",
"sn51.26:1.2":	"कतमे चत्तारो? ",
"sn51.26:1.3":	"इध, भिक्खवे, भिक्खु छन्दसमाधिप्पधानसङ्खारसमन्नागतं इद्धिपादं भावेति, ",
"sn51.26:1.4":	"वीरियसमाधि …पे… ",
"sn51.26:1.5":	"चित्तसमाधि … ",
"sn51.26:1.6":	"वीमंसासमाधिप्पधानसङ्खारसमन्नागतं इद्धिपादं भावेति—",
"sn51.26:1.7":	"इमे खो, भिक्खवे, चत्तारो इद्धिपादा। ",
"sn51.26:1.8":	"इमेसं खो, भिक्खवे, चतुन्नं इद्धिपादानं भावितत्ता बहुलीकतत्ता सत्त फला सत्तानिसंसा पाटिकङ्खा। ",
"sn51.26:2.1":	"कतमे सत्त फला सत्तानिसंसा? ",
"sn51.26:2.2":	"दिट्ठेव धम्मे पटिकच्च अञ्ञं आराधेति ",
"sn51.26:2.3":	"नो चे दिट्ठेव धम्मे पटिकच्च अञ्ञं आराधेति; अथ मरणकाले अञ्ञं आराधेति, ",
"sn51.26:2.4":	"नो चे दिट्ठेव धम्मे पटिकच्च अञ्ञं आराधेति, नो चे मरणकाले अञ्ञं आराधेति; अथ पञ्चन्नं ओरम्भागियानं संयोजनानं परिक्खया अन्तरापरिनिब्बायी होति, उपहच्चपरिनिब्बायी होति, असङ्खारपरिनिब्बायी होति, ससङ्खारपरिनिब्बायी होति, उद्धंसोतो होति अकनिट्ठगामी। ",
"sn51.26:2.5":	"इमेसं खो, भिक्खवे, चतुन्नं इद्धिपादानं भावितत्ता बहुलीकतत्ता इमे सत्त फला सत्तानिसंसा पाटिकङ्खा”ति। ",
"sn51.26:2.6":	"छट्ठं। "
}	
