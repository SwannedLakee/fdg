{	
"sn23.9:0.1":	"संयुत्त निकाय २३।९ ",
"sn23.9:0.2":	"१। पठममारवग्ग ",
"sn23.9:0.3":	"छन्दरागसुत्त ",
"sn23.9:1.1":	"सावत्थिनिदानं। ",
"sn23.9:1.2":	"एकमन्तं निसिन्नं खो आयस्मन्तं राधं भगवा एतदवोच: ",
"sn23.9:1.3":	"“रूपे खो, राध, यो छन्दो यो रागो या नन्दी या तण्हा, तं पजहथ। ",
"sn23.9:1.4":	"एवं तं रूपं पहीनं भविस्सति उच्छिन्नमूलं तालावत्थुकतं अनभावङ्कतं आयतिं अनुप्पादधम्मं। ",
"sn23.9:1.5":	"वेदनाय यो छन्दो यो रागो या नन्दी या तण्हा, तं पजहथ। ",
"sn23.9:1.6":	"एवं सा वेदना पहीना भविस्सति उच्छिन्नमूला तालावत्थुकता अनभावङ्कता आयतिं अनुप्पादधम्मा। ",
"sn23.9:1.7":	"सञ्ञाय … ",
"sn23.9:1.8":	"सङ्खारेसु यो छन्दो यो रागो या नन्दी या तण्हा, तं पजहथ। ",
"sn23.9:1.9":	"एवं ते सङ्खारा पहीना भविस्सन्ति उच्छिन्नमूला तालावत्थुकता अनभावङ्कता आयतिं अनुप्पादधम्मा। ",
"sn23.9:1.10":	"विञ्ञाणे यो छन्दो यो रागो या नन्दी या तण्हा, तं पजहथ। ",
"sn23.9:1.11":	"एवं तं विञ्ञाणं पहीनं भविस्सति …पे… अनुप्पादधम्मन्”ति। ",
"sn23.9:1.12":	"नवमं। "
}	
