{	
"sn47.26:0.1":	"संयुत्त निकाय ४७।२६ ",
"sn47.26:0.2":	"३। सीलट्ठितिवग्ग ",
"sn47.26:0.3":	"पदेससुत्त ",
"sn47.26:1.1":	"एकं समयं आयस्मा च सारिपुत्तो आयस्मा च महामोग्गल्लानो आयस्मा च अनुरुद्धो साकेते विहरन्ति कण्डकीवने। ",
"sn47.26:1.2":	"अथ खो आयस्मा च सारिपुत्तो आयस्मा च महामोग्गल्लानो सायन्हसमयं पटिसल्लाना वुट्ठिता येनायस्मा अनुरुद्धो तेनुपसङ्कमिंसु; उपसङ्कमित्वा आयस्मता अनुरुद्धेन सद्धिं सम्मोदिंसु। ",
"sn47.26:1.3":	"सम्मोदनीयं कथं सारणीयं वीतिसारेत्वा एकमन्तं निसीदिंसु। एकमन्तं निसिन्नो खो आयस्मा सारिपुत्तो आयस्मन्तं अनुरुद्धं एतदवोच: ",
"sn47.26:1.4":	"“‘सेखो, सेखो’ति, आवुसो अनुरुद्ध, वुच्चति। ",
"sn47.26:1.5":	"कित्तावता नु खो, आवुसो, सेखो होती”ति? ",
"sn47.26:1.6":	"“चतुन्नं खो, आवुसो, सतिपट्ठानानं पदेसं भावितत्ता सेखो होति। ",
"sn47.26:2.1":	"कतमेसं चतुन्नं? ",
"sn47.26:2.2":	"इधावुसो, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn47.26:2.3":	"वेदनासु …पे… ",
"sn47.26:2.4":	"चित्ते …पे… ",
"sn47.26:2.5":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.26:2.6":	"इमेसं खो, आवुसो, चतुन्नं सतिपट्ठानानं पदेसं भावितत्ता सेखो होती”ति। ",
"sn47.26:2.7":	"छट्ठं। "
}	
