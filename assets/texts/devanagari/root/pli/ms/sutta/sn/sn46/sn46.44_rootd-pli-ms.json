{	
"sn46.44:0.1":	"संयुत्त निकाय ४६।४४ ",
"sn46.44:0.2":	"५। चक्कवत्तिवग्ग ",
"sn46.44:0.3":	"दुप्पञ्ञसुत्त ",
"sn46.44:1.1":	"अथ खो अञ्ञतरो भिक्खु येन भगवा तेनुपसङ्कमि …पे… एकमन्तं निसिन्नो खो सो भिक्खु भगवन्तं एतदवोच: ",
"sn46.44:1.2":	"“‘दुप्पञ्ञो एळमूगो, दुप्पञ्ञो एळमूगो’ति, भन्ते, वुच्चति। ",
"sn46.44:1.3":	"कित्तावता नु खो, भन्ते, ‘दुप्पञ्ञो एळमूगो’ति वुच्चती”ति? ",
"sn46.44:1.4":	"“सत्तन्नं खो, भिक्खु, बोज्झङ्गानं अभावितत्ता अबहुलीकतत्ता ‘दुप्पञ्ञो एळमूगो’ति वुच्चति। ",
"sn46.44:1.5":	"कतमेसं सत्तन्नं? ",
"sn46.44:1.6":	"सतिसम्बोज्झङ्गस्स …पे… उपेक्खासम्बोज्झङ्गस्स—",
"sn46.44:1.7":	"इमेसं खो, भिक्खु, सत्तन्नं बोज्झङ्गानं अभावितत्ता अबहुलीकतत्ता ‘दुप्पञ्ञो एळमूगो’ति वुच्चती”ति। ",
"sn46.44:1.8":	"चतुत्थं। "
}	
