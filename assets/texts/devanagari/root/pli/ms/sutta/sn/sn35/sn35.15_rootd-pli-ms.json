{	
"sn35.15:0.1":	"संयुत्त निकाय ३५।१५ ",
"sn35.15:0.2":	"२। यमकवग्ग ",
"sn35.15:0.3":	"पठमअस्सादपरियेसनसुत्त ",
"sn35.15:1.1":	"“चक्खुस्साहं, भिक्खवे, अस्सादपरियेसनं अचरिं। ",
"sn35.15:1.2":	"यो चक्खुस्स अस्सादो तदज्झगमं। ",
"sn35.15:1.3":	"यावता चक्खुस्स अस्सादो पञ्ञाय मे सो सुदिट्ठो। ",
"sn35.15:1.4":	"चक्खुस्साहं, भिक्खवे, आदीनवपरियेसनं अचरिं। ",
"sn35.15:1.5":	"यो चक्खुस्स आदीनवो तदज्झगमं। ",
"sn35.15:1.6":	"यावता चक्खुस्स आदीनवो पञ्ञाय मे सो सुदिट्ठो। ",
"sn35.15:1.7":	"चक्खुस्साहं, भिक्खवे, निस्सरणपरियेसनं अचरिं। ",
"sn35.15:1.8":	"यं चक्खुस्स निस्सरणं तदज्झगमं। ",
"sn35.15:1.9":	"यावता चक्खुस्स निस्सरणं, पञ्ञाय मे तं सुदिट्ठं। ",
"sn35.15:1.10":	"सोतस्साहं, भिक्खवे … ",
"sn35.15:1.11":	"घानस्साहं, भिक्खवे … ",
"sn35.15:1.12":	"जिव्हायाहं भिक्खवे, अस्सादपरियेसनं अचरिं। ",
"sn35.15:1.13":	"यो जिव्हाय अस्सादो तदज्झगमं। ",
"sn35.15:1.14":	"यावता जिव्हाय अस्सादो पञ्ञाय मे सो सुदिट्ठो। ",
"sn35.15:1.15":	"जिव्हायाहं, भिक्खवे, आदीनवपरियेसनं अचरिं। ",
"sn35.15:1.16":	"यो जिव्हाय आदीनवो तदज्झगमं। ",
"sn35.15:1.17":	"यावता जिव्हाय आदीनवो पञ्ञाय मे सो सुदिट्ठो। ",
"sn35.15:1.18":	"जिव्हायाहं, भिक्खवे, निस्सरणपरियेसनं अचरिं। ",
"sn35.15:1.19":	"यं जिव्हाय निस्सरणं तदज्झगमं। ",
"sn35.15:1.20":	"यावता जिव्हाय निस्सरणं, पञ्ञाय मे तं सुदिट्ठं …पे… ",
"sn35.15:1.21":	"मनस्साहं, भिक्खवे, अस्सादपरियेसनं अचरिं। ",
"sn35.15:1.22":	"यो मनस्स अस्सादो तदज्झगमं। ",
"sn35.15:1.23":	"यावता मनस्स अस्सादो पञ्ञाय मे सो सुदिट्ठो। ",
"sn35.15:1.24":	"मनस्साहं, भिक्खवे, आदीनवपरियेसनं अचरिं। ",
"sn35.15:1.25":	"यो मनस्स आदीनवो तदज्झगमं। ",
"sn35.15:1.26":	"यावता मनस्स आदीनवो पञ्ञाय मे सो सुदिट्ठो। ",
"sn35.15:1.27":	"मनस्साहं, भिक्खवे, निस्सरणपरियेसनं अचरिं। ",
"sn35.15:1.28":	"यं मनस्स निस्सरणं तदज्झगमं। ",
"sn35.15:1.29":	"यावता मनस्स निस्सरणं, पञ्ञाय मे तं सुदिट्ठं। ",
"sn35.15:2.1":	"यावकीवञ्चाहं, भिक्खवे, इमेसं छन्नं अज्झत्तिकानं आयतनानं अस्सादञ्च अस्सादतो, आदीनवञ्च आदीनवतो, निस्सरणञ्च निस्सरणतो यथाभूतं नाब्भञ्ञासिं …पे… ",
"sn35.15:2.2":	"पच्चञ्ञासिं। ",
"sn35.15:2.3":	"ञाणञ्च पन मे दस्सनं उदपादि: ",
"sn35.15:2.4":	"‘अकुप्पा मे विमुत्ति, अयमन्तिमा जाति, नत्थि दानि पुनब्भवो’”ति। ",
"sn35.15:2.5":	"ततियं। "
}	
