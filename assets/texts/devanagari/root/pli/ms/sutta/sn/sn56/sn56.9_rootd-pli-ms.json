{	
"sn56.9:0.1":	"संयुत्त निकाय ५६।९ ",
"sn56.9:0.2":	"१। समाधिवग्ग ",
"sn56.9:0.3":	"विग्गाहिककथासुत्त ",
"sn56.9:1.1":	"“मा, भिक्खवे, विग्गाहिककथं कथेय्याथ: ",
"sn56.9:1.2":	"‘न त्वं इमं धम्मविनयं आजानासि, अहं इमं धम्मविनयं आजानामि। किं त्वं इमं धम्मविनयं आजानिस्ससि। मिच्छापटिपन्नो त्वमसि, अहमस्मि सम्मापटिपन्नो। सहितं मे, असहितं ते। पुरेवचनीयं पच्छा अवच, पच्छावचनीयं पुरे अवच। अधिचिण्णं ते विपरावत्तं। आरोपितो ते वादो, चर वादप्पमोक्खाय। निग्गहितोसि, निब्बेठेहि वा सचे पहोसी’ति। ",
"sn56.9:1.3":	"तं किस्स हेतु? ",
"sn56.9:1.4":	"नेसा, भिक्खवे, कथा अत्थसंहिता नादिब्रह्मचरियका न निब्बिदाय न विरागाय न निरोधाय न उपसमाय न अभिञ्ञाय न सम्बोधाय न निब्बानाय संवत्तति। ",
"sn56.9:2.1":	"कथेन्ता च खो तुम्हे, भिक्खवे, ‘इदं दुक्खन्’ति कथेय्याथ, ‘अयं दुक्खसमुदयो’ति कथेय्याथ, ‘अयं दुक्खनिरोधो’ति कथेय्याथ, ‘अयं दुक्खनिरोधगामिनी पटिपदा’ति कथेय्याथ …पे… ",
"sn56.9:2.2":	"योगो करणीयो”ति। ",
"sn56.9:2.3":	"नवमं। "
}	
