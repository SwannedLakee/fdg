{	
"sn8.6:0.1":	"संयुत्त निकाय ८।६ ",
"sn8.6:0.2":	"१। वङ्गीसवग्ग ",
"sn8.6:0.3":	"सारिपुत्तसुत्त ",
"sn8.6:1.1":	"एकं समयं आयस्मा सारिपुत्तो सावत्थियं विहरति जेतवने अनाथपिण्डिकस्स आरामे। ",
"sn8.6:1.2":	"तेन खो पन समयेन आयस्मा सारिपुत्तो भिक्खू धम्मिया कथाय सन्दस्सेति समादपेति समुत्तेजेति सम्पहंसेति पोरिया वाचाय विस्सट्ठाय अनेलगलाय अत्थस्स विञ्ञापनिया। ",
"sn8.6:1.3":	"ते च भिक्खू अट्ठिं कत्वा मनसि कत्वा सब्बचेतसा समन्नाहरित्वा ओहितसोता धम्मं सुणन्ति। ",
"sn8.6:1.4":	"अथ खो आयस्मतो वङ्गीसस्स एतदहोसि: ",
"sn8.6:1.5":	"“अयं खो आयस्मा सारिपुत्तो भिक्खू धम्मिया कथाय सन्दस्सेति समादपेति समुत्तेजेति सम्पहंसेति पोरिया वाचाय विस्सट्ठाय अनेलगलाय अत्थस्स विञ्ञापनिया। ",
"sn8.6:1.6":	"ते च भिक्खू अट्ठिं कत्वा मनसि कत्वा सब्बचेतसा समन्नाहरित्वा ओहितसोता धम्मं सुणन्ति। ",
"sn8.6:1.7":	"यन्नूनाहं आयस्मन्तं सारिपुत्तं सम्मुखा सारुप्पाहि गाथाहि अभित्थवेय्यन्”ति। ",
"sn8.6:2.1":	"अथ खो आयस्मा वङ्गीसो उट्ठायासना एकंसं उत्तरासङ्गं करित्वा येनायस्मा सारिपुत्तो तेनञ्जलिं पणामेत्वा आयस्मन्तं सारिपुत्तं एतदवोच: ",
"sn8.6:2.2":	"“पटिभाति मं, आवुसो सारिपुत्त, पटिभाति मं, आवुसो सारिपुत्ता”ति। ",
"sn8.6:2.3":	"“पटिभातु तं, आवुसो वङ्गीसा”ति। ",
"sn8.6:2.4":	"अथ खो आयस्मा वङ्गीसो आयस्मन्तं सारिपुत्तं सम्मुखा सारुप्पाहि गाथाहि अभित्थवि: ",
"sn8.6:3.1":	"“गम्भीरपञ्ञो मेधावी, ",
"sn8.6:3.2":	"मग्गामग्गस्स कोविदो; ",
"sn8.6:3.3":	"सारिपुत्तो महापञ्ञो, ",
"sn8.6:3.4":	"धम्मं देसेति भिक्खुनं। ",
"sn8.6:4.1":	"सङ्खित्तेनपि देसेति, ",
"sn8.6:4.2":	"वित्थारेनपि भासति; ",
"sn8.6:4.3":	"साळिकायिव निग्घोसो, ",
"sn8.6:4.4":	"पटिभानं उदीरयि। ",
"sn8.6:5.1":	"तस्स तं देसयन्तस्स, ",
"sn8.6:5.2":	"सुणन्ति मधुरं गिरं; ",
"sn8.6:5.3":	"सरेन रजनीयेन, ",
"sn8.6:5.4":	"सवनीयेन वग्गुना; ",
"sn8.6:5.5":	"उदग्गचित्ता मुदिता, ",
"sn8.6:5.6":	"सोतं ओधेन्ति भिक्खवो”ति। "
}	
