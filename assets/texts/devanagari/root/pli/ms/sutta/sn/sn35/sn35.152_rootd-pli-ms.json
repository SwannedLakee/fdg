{	
"sn35.152:0.1":	"संयुत्त निकाय ३५।१५२ ",
"sn35.152:0.2":	"१५। नवपुराणवग्ग ",
"sn35.152:0.3":	"किमत्थियब्रह्मचरियसुत्त ",
"sn35.152:1.1":	"“सचे वो, भिक्खवे, अञ्ञतित्थिया परिब्बाजका एवं पुच्छेय्युं: ",
"sn35.152:1.2":	"‘किमत्थियं, आवुसो, समणे गोतमे ब्रह्मचरियं वुस्सती’ति? ",
"sn35.152:1.3":	"एवं पुट्ठा तुम्हे, भिक्खवे, तेसं अञ्ञतित्थियानं परिब्बाजकानं एवं ब्याकरेय्याथ: ",
"sn35.152:1.4":	"‘दुक्खस्स खो, आवुसो, परिञ्ञाय भगवति ब्रह्मचरियं वुस्सती’ति। ",
"sn35.152:1.5":	"सचे पन वो, भिक्खवे, अञ्ञतित्थिया परिब्बाजका एवं पुच्छेय्युं: ",
"sn35.152:1.6":	"‘कतमं पनावुसो, दुक्खं, यस्स परिञ्ञाय समणे गोतमे ब्रह्मचरियं वुस्सती’ति? ",
"sn35.152:1.7":	"एवं पुट्ठा तुम्हे, भिक्खवे, तेसं अञ्ञतित्थियानं परिब्बाजकानं एवं ब्याकरेय्याथ: ",
"sn35.152:2.1":	"‘चक्खु खो, आवुसो, दुक्खं; ",
"sn35.152:2.2":	"तस्स परिञ्ञाय भगवति ब्रह्मचरियं वुस्सति। ",
"sn35.152:2.3":	"रूपा दुक्खा; ",
"sn35.152:2.4":	"तेसं परिञ्ञाय भगवति ब्रह्मचरियं वुस्सति। ",
"sn35.152:2.5":	"चक्खुविञ्ञाणं दुक्खं; ",
"sn35.152:2.6":	"तस्स परिञ्ञाय भगवति ब्रह्मचरियं वुस्सति। ",
"sn35.152:2.7":	"चक्खुसम्फस्सो दुक्खो; ",
"sn35.152:2.8":	"तस्स परिञ्ञाय भगवति ब्रह्मचरियं वुस्सति। ",
"sn35.152:2.9":	"यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि दुक्खं; ",
"sn35.152:2.10":	"तस्स परिञ्ञाय भगवति ब्रह्मचरियं वुस्सति …पे… ",
"sn35.152:2.11":	"जिव्हा दुक्खा … ",
"sn35.152:2.12":	"मनो दुक्खो; ",
"sn35.152:2.13":	"तस्स परिञ्ञाय भगवति ब्रह्मचरियं वुस्सति … ",
"sn35.152:2.14":	"यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि दुक्खं; ",
"sn35.152:2.15":	"तस्स परिञ्ञाय भगवति ब्रह्मचरियं वुस्सति। ",
"sn35.152:2.16":	"इदं खो, आवुसो, दुक्खं; ",
"sn35.152:2.17":	"यस्स परिञ्ञाय भगवति ब्रह्मचरियं वुस्सती’ति। ",
"sn35.152:2.18":	"एवं पुट्ठा तुम्हे, भिक्खवे, तेसं अञ्ञतित्थियानं परिब्बाजकानं एवं ब्याकरेय्याथा”ति। ",
"sn35.152:2.19":	"सत्तमं। "
}	
