{	
"sn17.38-43:0.1":	"संयुत्त निकाय १७।३८–४३ ",
"sn17.38-43:0.2":	"४। चतुत्थवग्ग ",
"sn17.38-43:0.3":	"पितुसुत्तादिछक्क ",
"sn17.38-43:1.1":	"सावत्थियं विहरति। ",
"sn17.38-43:1.2":	"“दारुणो, भिक्खवे, लाभसक्कारसिलोको कटुको फरुसो अन्तरायिको अनुत्तरस्स योगक्खेमस्स अधिगमाय। ",
"sn17.38-43:1.3":	"इधाहं, भिक्खवे, एकच्चं पुग्गलं एवं चेतसा चेतो परिच्च पजानामि: ",
"sn17.38-43:1.4":	"‘न चायमायस्मा पितुपि हेतु …पे… ",
"sn17.38-43:1.5":	"(वित्थारेतब्बं) … ",
"sn17.38-43:1.6":	"भातुपि हेतु … ",
"sn17.38-43:1.7":	"भगिनियापि हेतु … ",
"sn17.38-43:1.8":	"पुत्तस्सपि हेतु … ",
"sn17.38-43:1.9":	"धीतुयापि हेतु … ",
"sn17.38-43:1.10":	"पजापतियापि हेतु सम्पजानमुसा भासेय्या’ति। ",
"sn17.38-43:1.11":	"तमेनं पस्सामि अपरेन समयेन लाभसक्कारसिलोकेन अभिभूतं परियादिण्णचित्तं सम्पजानमुसा भासन्तं। ",
"sn17.38-43:1.12":	"एवं दारुणो खो, भिक्खवे, लाभसक्कारसिलोको कटुको फरुसो अन्तरायिको अनुत्तरस्स योगक्खेमस्स अधिगमाय। ",
"sn17.38-43:1.13":	"तस्मातिह, भिक्खवे, एवं सिक्खितब्बं: ",
"sn17.38-43:1.14":	"‘उप्पन्नं लाभसक्कारसिलोकं पजहिस्साम, न च नो उप्पन्नो लाभसक्कारसिलोको चित्तं परियादाय ठस्सती’ति। ",
"sn17.38-43:1.15":	"एवञ्हि वो, भिक्खवे, सिक्खितब्बन्”ति। ",
"sn17.38-43:1.16":	"तेरसमं। ",
"sn17.38-43:1.17":	"चतुत्थो वग्गो। ",
"sn17.38-43:2.0":	"तस्सुद्दानं ",
"sn17.38-43:2.1":	"भिन्दि मूलं दुवे धम्मा, ",
"sn17.38-43:2.2":	"पक्कन्तं रथ मातरि; ",
"sn17.38-43:2.3":	"पिता भाता च भगिनी, ",
"sn17.38-43:2.4":	"पुत्तो धीता पजापतीति। ",
"sn17.38-43:2.5":	"लाभसक्कारसंयुत्तं समत्तं। "
}	
