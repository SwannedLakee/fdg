{	
"sn15.6:0.1":	"संयुत्त निकाय १५।६ ",
"sn15.6:0.2":	"१। पठमवग्ग ",
"sn15.6:0.3":	"सासपसुत्त ",
"sn15.6:1.1":	"सावत्थियं विहरति। ",
"sn15.6:1.2":	"अथ खो अञ्ञतरो भिक्खु येन भगवा …पे… एकमन्तं निसिन्नो खो सो भिक्खु भगवन्तं एतदवोच: ",
"sn15.6:1.3":	"“कीवदीघो नु खो, भन्ते, कप्पो”ति? ",
"sn15.6:1.4":	"“दीघो खो, भिक्खु, कप्पो। ",
"sn15.6:1.5":	"सो न सुकरो सङ्खातुं एत्तकानि वस्सानि इति वा …पे… एत्तकानि वस्ससतसहस्सानि इति वा”ति। ",
"sn15.6:2.1":	"“सक्का पन, भन्ते, उपमं कातुन्”ति? ",
"sn15.6:2.2":	"“सक्का, भिक्खू”ति भगवा अवोच। ",
"sn15.6:2.3":	"“सेय्यथापि, भिक्खु, आयसं नगरं योजनं आयामेन योजनं वित्थारेन योजनं उब्बेधेन, पुण्णं सासपानं गुळिकाबद्धं। ",
"sn15.6:2.4":	"ततो पुरिसो वस्ससतस्स वस्ससतस्स अच्चयेन एकमेकं सासपं उद्धरेय्य। ",
"sn15.6:2.5":	"खिप्पतरं खो सो, भिक्खु, महासासपरासि इमिना उपक्कमेन परिक्खयं परियादानं गच्छेय्य, न त्वेव कप्पो। ",
"sn15.6:2.6":	"एवं दीघो खो, भिक्खु, कप्पो। ",
"sn15.6:2.7":	"एवं दीघानं खो, भिक्खु, कप्पानं नेको कप्पो संसितो, नेकं कप्पसतं संसितं, नेकं कप्पसहस्सं संसितं, नेकं कप्पसतसहस्सं संसितं। ",
"sn15.6:2.8":	"तं किस्स हेतु? ",
"sn15.6:2.9":	"अनमतग्गोयं, भिक्खु, संसारो …पे… ",
"sn15.6:2.10":	"अलं विमुच्चितुन्”ति। ",
"sn15.6:2.11":	"छट्ठं। "
}	
