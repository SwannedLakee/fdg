{	
"sn55.30:0.1":	"संयुत्त निकाय ५५।३० ",
"sn55.30:0.2":	"३। सरणानिवग्ग ",
"sn55.30:0.3":	"नन्दकलिच्छविसुत्त ",
"sn55.30:1.1":	"एकं समयं भगवा वेसालियं विहरति महावने कूटागारसालायं। ",
"sn55.30:1.2":	"अथ खो नन्दको लिच्छविमहामत्तो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नं खो नन्दकं लिच्छविमहामत्तं भगवा एतदवोच: ",
"sn55.30:2.1":	"“चतूहि खो, नन्दक, धम्मेहि समन्नागतो अरियसावको सोतापन्नो होति अविनिपातधम्मो नियतो सम्बोधिपरायणो। ",
"sn55.30:2.2":	"कतमेहि चतूहि? ",
"sn55.30:2.3":	"इध, नन्दक, अरियसावको बुद्धे अवेच्चप्पसादेन समन्नागतो होति—",
"sn55.30:2.4":	"इतिपि सो भगवा …पे… सत्था देवमनुस्सानं बुद्धो भगवाति। ",
"sn55.30:2.5":	"धम्मे …पे… ",
"sn55.30:2.6":	"सङ्घे …पे… ",
"sn55.30:2.7":	"अरियकन्तेहि सीलेहि समन्नागतो होति अखण्डेहि …पे… समाधिसंवत्तनिकेहि। ",
"sn55.30:2.8":	"इमेहि खो, नन्दक, चतूहि धम्मेहि समन्नागतो अरियसावको सोतापन्नो होति अविनिपातधम्मो नियतो सम्बोधिपरायणो। ",
"sn55.30:3.1":	"इमेहि च पन, नन्दक, चतूहि धम्मेहि समन्नागतो अरियसावको आयुना संयुत्तो होति दिब्बेनपि मानुसेनपि; ",
"sn55.30:3.2":	"वण्णेन संयुत्तो होति दिब्बेनपि मानुसेनपि; ",
"sn55.30:3.3":	"सुखेन संयुत्तो होति दिब्बेनपि मानुसेनपि; ",
"sn55.30:3.4":	"यसेन संयुत्तो होति दिब्बेनपि मानुसेनपि; ",
"sn55.30:3.5":	"आधिपतेय्येन संयुत्तो होति दिब्बेनपि मानुसेनपि। ",
"sn55.30:3.6":	"तं खो पनाहं, नन्दक, नाञ्ञस्स समणस्स वा ब्राह्मणस्स वा सुत्वा वदामि। अपि च यदेव मया सामं ञातं सामं दिट्ठं सामं विदितं, तदेवाहं वदामी”ति। ",
"sn55.30:4.1":	"एवं वुत्ते, अञ्ञतरो पुरिसो नन्दकं लिच्छविमहामत्तं एतदवोच: ",
"sn55.30:4.2":	"“नहानकालो, भन्ते”ति। ",
"sn55.30:4.3":	"“अलं दानि, भणे, एतेन बाहिरेन नहानेन। ",
"sn55.30:4.4":	"अलमिदं अज्झत्तं नहानं भविस्सति, यदिदं—",
"sn55.30:4.5":	"भगवति पसादो”ति। ",
"sn55.30:4.6":	"दसमं। ",
"sn55.30:4.7":	"सरणानिवग्गो ततियो। ",
"sn55.30:5.0":	"तस्सुद्दानं ",
"sn55.30:5.1":	"महानामेन द्वे वुत्ता, ",
"sn55.30:5.2":	"गोधा च सरणा दुवे; ",
"sn55.30:5.3":	"दुवे अनाथपिण्डिका, ",
"sn55.30:5.4":	"दुवे वेरभयेन च; ",
"sn55.30:5.5":	"लिच्छवी दसमो वुत्तो, ",
"sn55.30:5.6":	"वग्गो तेन पवुच्चतीति। "
}	
