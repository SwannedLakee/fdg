{	
"sn46.31:0.1":	"संयुत्त निकाय ४६।३१ ",
"sn46.31:0.2":	"४। नीवरणवग्ग ",
"sn46.31:0.3":	"पठमकुसलसुत्त ",
"sn46.31:1.1":	"“ये केचि, भिक्खवे, धम्मा कुसला कुसलभागिया कुसलपक्खिका, सब्बे ते अप्पमादमूलका अप्पमादसमोसरणा; अप्पमादो तेसं धम्मानं अग्गमक्खायति। ",
"sn46.31:1.2":	"अप्पमत्तस्सेतं, भिक्खवे, भिक्खुनो पाटिकङ्खं—सत्त बोज्झङ्गे भावेस्सति, सत्त बोज्झङ्गे बहुलीकरिस्सति। ",
"sn46.31:2.1":	"कथञ्च, भिक्खवे, भिक्खु अप्पमत्तो सत्त बोज्झङ्गे भावेति, सत्त बोज्झङ्गे बहुलीकरोति? ",
"sn46.31:2.2":	"इध, भिक्खवे, भिक्खु सतिसम्बोज्झङ्गं भावेति विवेकनिस्सितं …पे… ",
"sn46.31:2.3":	"उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.31:2.4":	"एवं खो, भिक्खवे, भिक्खु अप्पमत्तो सत्त बोज्झङ्गे भावेति, सत्त बोज्झङ्गे बहुलीकरोती”ति। ",
"sn46.31:2.5":	"पठमं। "
}	
