{	
"sn13.11:0.1":	"संयुत्त निकाय १३।११ ",
"sn13.11:0.2":	"१। अभिसमयवग्ग ",
"sn13.11:0.3":	"ततियपब्बतसुत्त ",
"sn13.11:1.1":	"सावत्थियं विहरति। ",
"sn13.11:1.2":	"“सेय्यथापि, भिक्खवे, पुरिसो सिनेरुस्स पब्बतराजस्स सत्त मुग्गमत्तियो पासाणसक्खरा उपनिक्खिपेय्य। ",
"sn13.11:1.3":	"तं किं मञ्ञथ, भिक्खवे, ",
"sn13.11:1.4":	"कतमं नु खो बहुतरं, या वा सत्त मुग्गमत्तियो पासाणसक्खरा उपनिक्खित्ता यो वा सिनेरु पब्बतराजा”ति? ",
"sn13.11:2.1":	"“एतदेव, भन्ते, बहुतरं यदिदं सिनेरु पब्बतराजा; ",
"sn13.11:2.2":	"अप्पमत्तिका सत्त मुग्गमत्तियो पासाणसक्खरा उपनिक्खित्ता। ",
"sn13.11:2.3":	"नेव सतिमं कलं उपेन्ति न सहस्सिमं कलं उपेन्ति न सतसहस्सिमं कलं उपेन्ति सिनेरुं पब्बतराजानं उपनिधाय सत्त मुग्गमत्तियो पासाणसक्खरा उपनिक्खित्ता”ति। ",
"sn13.11:3.1":	"“एवमेव खो, भिक्खवे, अरियसावकस्स दिट्ठिसम्पन्नस्स पुग्गलस्स अधिगमं उपनिधाय अञ्ञतित्थियसमणब्राह्मणपरिब्बाजकानं अधिगमो नेव सतिमं कलं उपेति न सहस्सिमं कलं उपेति न सतसहस्सिमं कलं उपेति। ",
"sn13.11:3.2":	"एवं महाधिगमो, भिक्खवे, दिट्ठिसम्पन्नो पुग्गलो, एवं महाभिञ्ञो”ति। ",
"sn13.11:3.3":	"एकादसमं। ",
"sn13.11:3.4":	"अभिसमयसंयुत्तं समत्तं। ",
"sn13.11:4.0":	"तस्सुद्दानं ",
"sn13.11:4.1":	"नखसिखा पोक्खरणी, ",
"sn13.11:4.2":	"सम्भेज्जौदके च द्वे; ",
"sn13.11:4.3":	"द्वे पथवी द्वे समुद्दा, ",
"sn13.11:4.4":	"तयो च पब्बतूपमाति। "
}	
