{	
"sn10.6:0.1":	"संयुत्त निकाय १०।६ ",
"sn10.6:0.2":	"१। इन्दकवग्ग ",
"sn10.6:0.3":	"पियङ्करसुत्त ",
"sn10.6:1.1":	"एकं समयं आयस्मा अनुरुद्धो सावत्थियं विहरति जेतवने अनाथपिण्डिकस्स आरामे। ",
"sn10.6:1.2":	"तेन खो पन समयेन आयस्मा अनुरुद्धो रत्तिया पच्चूससमयं पच्चुट्ठाय धम्मपदानि भासति। ",
"sn10.6:1.3":	"अथ खो पियङ्करमाता यक्खिनी पुत्तकं एवं तोसेसि: ",
"sn10.6:2.1":	"“मा सद्दं करि पियङ्कर, ",
"sn10.6:2.2":	"भिक्खु धम्मपदानि भासति; ",
"sn10.6:2.3":	"अपि च धम्मपदं विजानिय, ",
"sn10.6:2.4":	"पटिपज्जेम हिताय नो सिया। ",
"sn10.6:3.1":	"पाणेसु च संयमामसे, ",
"sn10.6:3.2":	"सम्पजानमुसा न भणामसे; ",
"sn10.6:3.3":	"सिक्खेम सुसील्यमत्तनो, ",
"sn10.6:3.4":	"अपि मुच्चेम पिसाचयोनिया”ति। "
}	
