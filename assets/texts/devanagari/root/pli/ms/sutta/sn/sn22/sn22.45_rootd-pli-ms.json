{	
"sn22.45:0.1":	"संयुत्त निकाय २२।४५ ",
"sn22.45:0.2":	"५। अत्तदीपवग्ग ",
"sn22.45:0.3":	"अनिच्चसुत्त ",
"sn22.45:1.1":	"सावत्थिनिदानं। ",
"sn22.45:1.2":	"“रूपं, भिक्खवे, अनिच्चं। ",
"sn22.45:1.3":	"यदनिच्चं तं दुक्खं; ",
"sn22.45:1.4":	"यं दुक्खं तदनत्ता; ",
"sn22.45:1.5":	"यदनत्ता तं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय दट्ठब्बं। ",
"sn22.45:1.6":	"एवमेतं यथाभूतं सम्मप्पञ्ञाय पस्सतो चित्तं विरज्जति विमुच्चति अनुपादाय आसवेहि। ",
"sn22.45:1.7":	"वेदना अनिच्चा … ",
"sn22.45:1.8":	"सञ्ञा … ",
"sn22.45:1.9":	"सङ्खारा … ",
"sn22.45:1.10":	"विञ्ञाणं अनिच्चं। ",
"sn22.45:1.11":	"यदनिच्चं तं दुक्खं; ",
"sn22.45:1.12":	"यं दुक्खं तदनत्ता; ",
"sn22.45:1.13":	"यदनत्ता तं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय दट्ठब्बं। ",
"sn22.45:1.14":	"एवमेतं यथाभूतं सम्मप्पञ्ञाय पस्सतो चित्तं विरज्जति विमुच्चति अनुपादाय आसवेहि। ",
"sn22.45:1.15":	"रूपधातुया चे, भिक्खवे, भिक्खुनो चित्तं विरत्तं विमुत्तं होति अनुपादाय आसवेहि, वेदनाधातुया …पे… ",
"sn22.45:1.16":	"सञ्ञाधातुया … ",
"sn22.45:1.17":	"सङ्खारधातुया … ",
"sn22.45:1.18":	"विञ्ञाणधातुया चे, भिक्खवे, भिक्खुनो चित्तं विरत्तं विमुत्तं होति अनुपादाय आसवेहि। ",
"sn22.45:1.19":	"विमुत्तत्ता ठितं। ठितत्ता सन्तुसितं। सन्तुसितत्ता न परितस्सति। अपरितस्सं पच्चत्तञ्ञेव परिनिब्बायति। ",
"sn22.45:1.20":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाती”ति। ",
"sn22.45:1.21":	"ततियं। "
}	
