{	
"sn47.1:0.1":	"संयुत्त निकाय ४७।१ ",
"sn47.1:0.2":	"१। अम्बपालिवग्ग ",
"sn47.1:0.3":	"अम्बपालिसुत्त ",
"sn47.1:1.1":	"एवं मे सुतं—",
"sn47.1:1.2":	"एकं समयं भगवा वेसालियं विहरति अम्बपालिवने। ",
"sn47.1:1.3":	"तत्र खो भगवा भिक्खू आमन्तेसि: ",
"sn47.1:1.4":	"“भिक्खवो”ति। ",
"sn47.1:1.5":	"“भदन्ते”ति ते भिक्खू भगवतो पच्चस्सोसुं। ",
"sn47.1:1.6":	"भगवा एतदवोच: ",
"sn47.1:2.1":	"“एकायन्वायं, भिक्खवे, मग्गो सत्तानं विसुद्धिया सोकपरिदेवानं समतिक्कमाय दुक्खदोमनस्सानं अत्थङ्गमाय ञायस्स अधिगमाय निब्बानस्स सच्छिकिरियाय, यदिदं—चत्तारो सतिपट्ठाना। ",
"sn47.1:2.2":	"कतमे चत्तारो? ",
"sn47.1:2.3":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn47.1:2.4":	"वेदनासु वेदनानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn47.1:2.5":	"चित्ते चित्तानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; ",
"sn47.1:2.6":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.1:2.7":	"एकायन्वायं, भिक्खवे, मग्गो सत्तानं विसुद्धिया सोकपरिदेवानं समतिक्कमाय दुक्खदोमनस्सानं अत्थङ्गमाय ञायस्स अधिगमाय निब्बानस्स सच्छिकिरियाय, यदिदं—चत्तारो सतिपट्ठाना”ति। ",
"sn47.1:3.1":	"इदमवोच भगवा। ",
"sn47.1:3.2":	"अत्तमना ते भिक्खू भगवतो भासितं अभिनन्दुन्ति। ",
"sn47.1:3.3":	"पठमं। "
}	
