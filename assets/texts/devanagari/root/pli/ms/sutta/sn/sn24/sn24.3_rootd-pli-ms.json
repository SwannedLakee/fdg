{	
"sn24.3:0.1":	"संयुत्त निकाय २४।३ ",
"sn24.3:0.2":	"१। सोतापत्तिवग्ग ",
"sn24.3:0.3":	"सोअत्तासुत्त ",
"sn24.3:1.1":	"सावत्थिनिदानं। ",
"sn24.3:1.2":	"“किस्मिं नु खो, भिक्खवे, सति, किं उपादाय, किं अभिनिविस्स एवं दिट्ठि उप्पज्जति: ",
"sn24.3:1.3":	"‘सो अत्ता, सो लोको, सो पेच्च भविस्सामि निच्चो धुवो सस्सतो अविपरिणामधम्मो’”ति? ",
"sn24.3:1.4":	"“भगवंमूलका नो, भन्ते, धम्मा …पे…। ",
"sn24.3:2.1":	"“रूपे खो, भिक्खवे, सति, रूपं उपादाय, रूपं अभिनिविस्स एवं दिट्ठि उप्पज्जति: ",
"sn24.3:2.2":	"‘सो अत्ता, सो लोको, सो पेच्च भविस्सामि निच्चो धुवो सस्सतो अविपरिणामधम्मो’ति। ",
"sn24.3:2.3":	"वेदनाय सति …पे… ",
"sn24.3:2.4":	"सञ्ञाय सति … ",
"sn24.3:2.5":	"सङ्खारेसु सति … ",
"sn24.3:2.6":	"विञ्ञाणे सति, विञ्ञाणं उपादाय, विञ्ञाणं अभिनिविस्स एवं दिट्ठि उप्पज्जति: ",
"sn24.3:2.7":	"‘सो अत्ता, सो लोको, सो पेच्च भविस्सामि निच्चो धुवो सस्सतो अविपरिणामधम्मो’ति। ",
"sn24.3:3.1":	"तं किं मञ्ञथ, भिक्खवे, ",
"sn24.3:3.2":	"रूपं निच्चं वा अनिच्चं वा”ति? ",
"sn24.3:3.3":	"“अनिच्चं, भन्ते” …पे… ",
"sn24.3:3.4":	"अपि नु तं अनुपादाय एवं दिट्ठि उप्पज्जेय्य: ",
"sn24.3:3.5":	"‘सो अत्ता …पे… ",
"sn24.3:3.6":	"अविपरिणामधम्मो’”ति? ",
"sn24.3:3.7":	"“नो हेतं, भन्ते”। ",
"sn24.3:3.8":	"“वेदना … ",
"sn24.3:3.9":	"सञ्ञा … ",
"sn24.3:3.10":	"सङ्खारा … ",
"sn24.3:3.11":	"विञ्ञाणं निच्चं वा अनिच्चं वा”ति? ",
"sn24.3:3.12":	"“अनिच्चं भन्ते …पे… ",
"sn24.3:3.13":	"अपि नु तं अनुपादाय एवं दिट्ठि उप्पज्जेय्य: ",
"sn24.3:3.14":	"‘सो अत्ता …पे… ",
"sn24.3:3.15":	"अविपरिणामधम्मो’”ति? ",
"sn24.3:3.16":	"“नो हेतं, भन्ते”। ",
"sn24.3:3.17":	"“यम्पिदं दिट्ठं सुतं मुतं विञ्ञातं पत्तं परियेसितं अनुविचरितं मनसा तम्पि निच्चं वा अनिच्चं वा”ति? ",
"sn24.3:3.18":	"“अनिच्चं, भन्ते …पे… ",
"sn24.3:3.19":	"अपि नु तं अनुपादाय एवं दिट्ठि उप्पज्जेय्य: ",
"sn24.3:3.20":	"‘सो अत्ता, सो लोको, सो पेच्च भविस्सामि निच्चो धुवो सस्सतो अविपरिणामधम्मो’”ति? ",
"sn24.3:3.21":	"“नो हेतं, भन्ते”। ",
"sn24.3:4.1":	"“यतो खो, भिक्खवे, अरियसावकस्स इमेसु च ठानेसु कङ्खा पहीना होति, दुक्खेपिस्स कङ्खा पहीना होति …पे… दुक्खनिरोधगामिनिया पटिपदायपिस्स कङ्खा पहीना होति—",
"sn24.3:4.2":	"अयं वुच्चति, भिक्खवे, अरियसावको सोतापन्नो अविनिपातधम्मो नियतो सम्बोधिपरायनो”ति। ",
"sn24.3:4.3":	"ततियं। "
}	
