{	
"sn1.25:0.1":	"संयुत्त निकाय १।२५ ",
"sn1.25:0.2":	"३। सत्तिवग्ग ",
"sn1.25:0.3":	"अरहन्तसुत्त ",
"sn1.25:1.1":	"“यो होति भिक्खु अरहं कतावी, ",
"sn1.25:1.2":	"खीणासवो अन्तिमदेहधारी; ",
"sn1.25:1.3":	"अहं वदामीतिपि सो वदेय्य, ",
"sn1.25:1.4":	"ममं वदन्तीतिपि सो वदेय्या”ति। ",
"sn1.25:2.1":	"“यो होति भिक्खु अरहं कतावी, ",
"sn1.25:2.2":	"खीणासवो अन्तिमदेहधारी; ",
"sn1.25:2.3":	"अहं वदामीतिपि सो वदेय्य, ",
"sn1.25:2.4":	"ममं वदन्तीतिपि सो वदेय्य; ",
"sn1.25:2.5":	"लोके समञ्ञं कुसलो विदित्वा, ",
"sn1.25:2.6":	"वोहारमत्तेन सो वोहरेय्या”ति। ",
"sn1.25:3.1":	"“यो होति भिक्खु अरहं कतावी, ",
"sn1.25:3.2":	"खीणासवो अन्तिमदेहधारी; ",
"sn1.25:3.3":	"मानं नु खो सो उपगम्म भिक्खु, ",
"sn1.25:3.4":	"अहं वदामीतिपि सो वदेय्य; ",
"sn1.25:3.5":	"ममं वदन्तीतिपि सो वदेय्या”ति। ",
"sn1.25:4.1":	"“पहीनमानस्स न सन्ति गन्था, ",
"sn1.25:4.2":	"विधूपिता मानगन्थस्स सब्बे; ",
"sn1.25:4.3":	"स वीतिवत्तो मञ्ञतं सुमेधो, ",
"sn1.25:4.4":	"अहं वदामीतिपि सो वदेय्य। ",
"sn1.25:5.1":	"ममं वदन्तीतिपि सो वदेय्य, ",
"sn1.25:5.2":	"लोके समञ्ञं कुसलो विदित्वा; ",
"sn1.25:5.3":	"वोहारमत्तेन सो वोहरेय्या”ति। "
}	
