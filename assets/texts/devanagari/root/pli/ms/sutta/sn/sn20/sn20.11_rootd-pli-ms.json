{	
"sn20.11:0.1":	"संयुत्त निकाय २०।११ ",
"sn20.11:0.2":	"१। ओपम्मवग्ग ",
"sn20.11:0.3":	"सिङ्गालसुत्त ",
"sn20.11:1.1":	"सावत्थियं विहरति। ",
"sn20.11:1.2":	"“अस्सुत्थ नो तुम्हे, भिक्खवे, रत्तिया पच्चूससमयं जरसिङ्गालस्स वस्समानस्सा”ति? ",
"sn20.11:1.3":	"“एवं, भन्ते”। ",
"sn20.11:1.4":	"“एसो खो, भिक्खवे, जरसिङ्गालो उक्कण्डकेन नाम रोगजातेन फुट्ठो। ",
"sn20.11:1.5":	"सो येन येन इच्छति तेन तेन गच्छति; ",
"sn20.11:1.6":	"यत्थ यत्थ इच्छति तत्थ तत्थ तिट्ठति; ",
"sn20.11:1.7":	"यत्थ यत्थ इच्छति तत्थ तत्थ निसीदति; ",
"sn20.11:1.8":	"यत्थ यत्थ इच्छति तत्थ तत्थ निपज्जति; ",
"sn20.11:1.9":	"सीतकोपि नं वातो उपवायति। ",
"sn20.11:1.10":	"साधु ख्वस्स, भिक्खवे, यं इधेकच्चो सक्यपुत्तियपटिञ्ञो एवरूपम्पि अत्तभावपटिलाभं पटिसंवेदियेथ। ",
"sn20.11:1.11":	"तस्मातिह, भिक्खवे, एवं सिक्खितब्बं: ",
"sn20.11:1.12":	"‘अप्पमत्ता विहरिस्सामा’ति। ",
"sn20.11:1.13":	"एवञ्हि वो, भिक्खवे, सिक्खितब्बन्”ति। ",
"sn20.11:1.14":	"एकादसमं। "
}	
