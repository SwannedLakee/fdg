{	
"sn49.23-34:0.1":	"संयुत्त निकाय ४९।२३–३४ ",
"sn49.23-34:0.2":	"३। बलकरणीयवग्ग ",
"sn49.23-34:0.3":	"बलकरणीयादिसुत्त ",
"sn49.23-34:1.1":	"“सेय्यथापि, भिक्खवे, ये केचि बलकरणीया कम्मन्ता कयिरन्ति, सब्बे ते पथविं निस्साय पथवियं पतिट्ठाय एवमेते बलकरणीया कम्मन्ता कयिरन्ति; ",
"sn49.23-34:1.2":	"एवमेव खो, भिक्खवे, भिक्खु सीलं निस्साय सीले पतिट्ठाय चत्तारो सम्मप्पधाने भावेति, चत्तारो सम्मप्पधाने बहुलीकरोति। ",
"sn49.23-34:1.3":	"कथञ्च, भिक्खवे, भिक्खु सीलं निस्साय सीले पतिट्ठाय चत्तारो सम्मप्पधाने भावेति, चत्तारो सम्मप्पधाने बहुलीकरोति? ",
"sn49.23-34:1.4":	"इध, भिक्खवे, भिक्खु अनुप्पन्नानं पापकानं अकुसलानं धम्मानं अनुप्पादाय छन्दं जनेति वायमति वीरियं आरभति चित्तं पग्गण्हाति पदहति …पे… ",
"sn49.23-34:1.5":	"उप्पन्नानं कुसलानं धम्मानं ठितिया असम्मोसाय भिय्योभावाय वेपुल्लाय भावनाय पारिपूरिया छन्दं जनेति वायमति वीरियं आरभति चित्तं पग्गण्हाति पदहति। ",
"sn49.23-34:1.6":	"एवं खो, भिक्खवे, भिक्खु सीलं निस्साय सीले पतिट्ठाय चत्तारो सम्मप्पधाने भावेति, चत्तारो सम्मप्पधाने बहुलीकरोती”ति। ",
"sn49.23-34:1.7":	"(एवं बलकरणीयवग्गो सम्मप्पधानवसेन वित्थारेतब्बो।) ",
"sn49.23-34:1.8":	"द्वादसमं। ",
"sn49.23-34:1.9":	"बलकरणीयवग्गो ततियो। ",
"sn49.23-34:2.0":	"तस्सुद्दानं ",
"sn49.23-34:2.1":	"बलं बीजञ्च नागो च, ",
"sn49.23-34:2.2":	"रुक्खो कुम्भेन सूकिया; ",
"sn49.23-34:2.3":	"आकासेन च द्वे मेघा, ",
"sn49.23-34:2.4":	"नावा आगन्तुका नदीति। "
}	
