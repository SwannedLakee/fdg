{	
"sn7.3:0.1":	"संयुत्त निकाय ७।३ ",
"sn7.3:0.2":	"१। अरहन्तवग्ग ",
"sn7.3:0.3":	"असुरिन्दकसुत्त ",
"sn7.3:1.1":	"एकं समयं भगवा राजगहे विहरति वेळुवने कलन्दकनिवापे। ",
"sn7.3:1.2":	"अस्सोसि खो असुरिन्दकभारद्वाजो ब्राह्मणो: ",
"sn7.3:1.3":	"“भारद्वाजगोत्तो ब्राह्मणो किर समणस्स गोतमस्स सन्तिके अगारस्मा अनगारियं पब्बजितो”ति कुपितो अनत्तमनो येन भगवा तेनुपसङ्कमि; उपसङ्कमित्वा भगवन्तं असब्भाहि फरुसाहि वाचाहि अक्कोसति परिभासति। ",
"sn7.3:1.4":	"एवं वुत्ते, भगवा तुण्ही अहोसि। ",
"sn7.3:1.5":	"अथ खो असुरिन्दकभारद्वाजो ब्राह्मणो भगवन्तं एतदवोच: ",
"sn7.3:1.6":	"“जितोसि, समण, जितोसि, समणा”ति। ",
"sn7.3:2.1":	"“जयं वे मञ्ञति बालो, ",
"sn7.3:2.2":	"वाचाय फरुसं भणं; ",
"sn7.3:2.3":	"जयञ्चेवस्स तं होति, ",
"sn7.3:2.4":	"या तितिक्खा विजानतो। ",
"sn7.3:3.1":	"तस्सेव तेन पापियो, ",
"sn7.3:3.2":	"यो कुद्धं पटिकुज्झति; ",
"sn7.3:3.3":	"कुद्धं अप्पटिकुज्झन्तो, ",
"sn7.3:3.4":	"सङ्गामं जेति दुज्जयं। ",
"sn7.3:4.1":	"उभिन्नमत्थं चरति, ",
"sn7.3:4.2":	"अत्तनो च परस्स च; ",
"sn7.3:4.3":	"परं सङ्कुपितं ञत्वा, ",
"sn7.3:4.4":	"यो सतो उपसम्मति। ",
"sn7.3:5.1":	"उभिन्नं तिकिच्छन्तानं, ",
"sn7.3:5.2":	"अत्तनो च परस्स च; ",
"sn7.3:5.3":	"जना मञ्ञन्ति बालोति, ",
"sn7.3:5.4":	"ये धम्मस्स अकोविदा”ति। ",
"sn7.3:6.1":	"एवं वुत्ते, असुरिन्दकभारद्वाजो ब्राह्मणो भगवन्तं एतदवोच: ",
"sn7.3:6.2":	"“अभिक्कन्तं, भो गोतम …पे… ",
"sn7.3:6.3":	"अब्भञ्ञासि। ",
"sn7.3:6.4":	"अञ्ञतरो च पनायस्मा भारद्वाजो अरहतं अहोसीति। "
}	
