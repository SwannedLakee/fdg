{	
"sn30.7-16:0.1":	"संयुत्त निकाय ३०।७–१६ ",
"sn30.7-16:0.2":	"१। सुपण्णवग्ग ",
"sn30.7-16:0.3":	"अण्डजदानूपकारसुत्तदसक ",
"sn30.7-16:1.1":	"सावत्थिनिदानं। ",
"sn30.7-16:1.2":	"एकमन्तं निसिन्नो खो सो भिक्खु भगवन्तं एतदवोच: ",
"sn30.7-16:1.3":	"“को नु खो, भन्ते, हेतु, को पच्चयो, येन मिधेकच्चो कायस्स भेदा परं मरणा अण्डजानं सुपण्णानं सहब्यतं उपपज्जती”ति? ",
"sn30.7-16:1.4":	"“इध, भिक्खु, एकच्चो कायेन द्वयकारी होति, वाचाय द्वयकारी, मनसा द्वयकारी। ",
"sn30.7-16:1.5":	"तस्स सुतं होति: ",
"sn30.7-16:1.6":	"‘अण्डजा सुपण्णा दीघायुका वण्णवन्तो सुखबहुला’ति। ",
"sn30.7-16:1.7":	"तस्स एवं होति: ",
"sn30.7-16:1.8":	"‘अहो वताहं कायस्स भेदा परं मरणा अण्डजानं सुपण्णानं सहब्यतं उपपज्जेय्यन्’ति। ",
"sn30.7-16:1.9":	"सो अन्नं देति …पे… ",
"sn30.7-16:1.10":	"पानं देति … ",
"sn30.7-16:1.11":	"वत्थं देति … ",
"sn30.7-16:1.12":	"यानं देति … ",
"sn30.7-16:1.13":	"मालं देति … ",
"sn30.7-16:1.14":	"गन्धं देति … ",
"sn30.7-16:1.15":	"विलेपनं देति … ",
"sn30.7-16:1.16":	"सेय्यं देति … ",
"sn30.7-16:1.17":	"आवसथं देति … ",
"sn30.7-16:1.18":	"पदीपेय्यं देति। ",
"sn30.7-16:1.19":	"सो कायस्स भेदा परं मरणा अण्डजानं सुपण्णानं सहब्यतं उपपज्जति। ",
"sn30.7-16:1.20":	"अयं खो, भिक्खु, हेतु, अयं पच्चयो, येन मिधेकच्चो कायस्स भेदा परं मरणा अण्डजानं सुपण्णानं सहब्यतं उपपज्जती”ति। ",
"sn30.7-16:1.21":	"सोळसमं। "
}	
