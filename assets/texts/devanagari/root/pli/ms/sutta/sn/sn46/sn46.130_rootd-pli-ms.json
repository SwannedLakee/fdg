{	
"sn46.130:0.1":	"संयुत्त निकाय ४६।१३० ",
"sn46.130:0.2":	"१३। ओघवग्ग ",
"sn46.130:0.3":	"उद्धम्भागियसुत्त ",
"sn46.130:1.1":	"सावत्थिनिदानं। ",
"sn46.130:1.2":	"“पञ्चिमानि, भिक्खवे, उद्धम्भागियानि संयोजनानि। ",
"sn46.130:1.3":	"कतमानि पञ्च? ",
"sn46.130:1.4":	"रूपरागो, अरूपरागो, मानो, उद्धच्चं, अविज्जा—",
"sn46.130:1.5":	"इमानि खो, भिक्खवे, पञ्चुद्धम्भागियानि संयोजनानि। ",
"sn46.130:1.6":	"इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय सत्त बोज्झङ्गा भावेतब्बा। ",
"sn46.130:1.7":	"कतमे सत्त? ",
"sn46.130:1.8":	"इध, भिक्खवे, भिक्खु सतिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं …पे… ",
"sn46.130:1.9":	"उपेक्खासम्बोज्झङ्गं भावेति रागविनयपरियोसानं दोसविनयपरियोसानं मोहविनयपरियोसानं … ",
"sn46.130:1.10":	"अमतोगधं अमतपरायनं अमतपरियोसानं … ",
"sn46.130:1.11":	"निब्बाननिन्नं निब्बानपोणं निब्बानपब्भारं। ",
"sn46.130:1.12":	"इमेसं खो, भिक्खवे, भिक्खु पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय इमे सत्त बोज्झङ्गा भावेतब्बा”ति। ",
"sn46.130:1.13":	"दसमं। ",
"sn46.130:1.14":	"ओघवग्गो तेरसमो। ",
"sn46.130:2.0":	"तस्सुद्दानं ",
"sn46.130:2.1":	"ओघो योगो उपादानं, ",
"sn46.130:2.2":	"गन्था अनुसयेन च; ",
"sn46.130:2.3":	"कामगुणा नीवरणा, ",
"sn46.130:2.4":	"खन्धा ओरुद्धम्भागियानीति। "
}	
