{	
"sn22.27:0.1":	"संयुत्त निकाय २२।२७ ",
"sn22.27:0.2":	"३। भारवग्ग ",
"sn22.27:0.3":	"दुतियअस्सादसुत्त ",
"sn22.27:1.1":	"सावत्थिनिदानं। ",
"sn22.27:1.2":	"“रूपस्साहं, भिक्खवे, अस्सादपरियेसनं अचरिं। ",
"sn22.27:1.3":	"यो रूपस्स अस्सादो तदज्झगमं। ",
"sn22.27:1.4":	"यावता रूपस्स अस्सादो पञ्ञाय मे सो सुदिट्ठो। ",
"sn22.27:1.5":	"रूपस्साहं, भिक्खवे, आदीनवपरियेसनं अचरिं। ",
"sn22.27:1.6":	"यो रूपस्स आदीनवो तदज्झगमं। ",
"sn22.27:1.7":	"यावता रूपस्स आदीनवो पञ्ञाय मे सो सुदिट्ठो। ",
"sn22.27:1.8":	"रूपस्साहं, भिक्खवे, निस्सरणपरियेसनं अचरिं। ",
"sn22.27:1.9":	"यं रूपस्स निस्सरणं तदज्झगमं। ",
"sn22.27:1.10":	"यावता रूपस्स निस्सरणं पञ्ञाय मे तं सुदिट्ठं। ",
"sn22.27:1.11":	"वेदनायाहं, भिक्खवे … ",
"sn22.27:1.12":	"सञ्ञायाहं, भिक्खवे … ",
"sn22.27:1.13":	"सङ्खारानाहं, भिक्खवे … ",
"sn22.27:1.14":	"विञ्ञाणस्साहं, भिक्खवे, अस्सादपरियेसनं अचरिं। ",
"sn22.27:1.15":	"यो विञ्ञाणस्स अस्सादो तदज्झगमं। ",
"sn22.27:1.16":	"यावता विञ्ञाणस्स अस्सादो पञ्ञाय मे सो सुदिट्ठो। ",
"sn22.27:1.17":	"विञ्ञाणस्साहं, भिक्खवे, आदीनवपरियेसनं अचरिं। ",
"sn22.27:1.18":	"यो विञ्ञाणस्स आदीनवो तदज्झगमं। ",
"sn22.27:1.19":	"यावता विञ्ञाणस्स आदीनवो पञ्ञाय मे सो सुदिट्ठो। ",
"sn22.27:1.20":	"विञ्ञाणस्साहं, भिक्खवे, निस्सरणपरियेसनं अचरिं। ",
"sn22.27:1.21":	"यं विञ्ञाणस्स निस्सरणं तदज्झगमं। ",
"sn22.27:1.22":	"यावता विञ्ञाणस्स निस्सरणं पञ्ञाय मे तं सुदिट्ठं। ",
"sn22.27:1.23":	"यावकीवञ्चाहं, भिक्खवे, इमेसं पञ्चन्नं उपादानक्खन्धानं अस्सादञ्च अस्सादतो आदीनवञ्च आदीनवतो निस्सरणञ्च निस्सरणतो यथाभूतं नाब्भञ्ञासिं …पे… ",
"sn22.27:1.24":	"अब्भञ्ञासिं। ",
"sn22.27:1.25":	"ञाणञ्च पन मे दस्सनं उदपादि: ",
"sn22.27:1.26":	"‘अकुप्पा मे विमुत्ति; अयमन्तिमा जाति; नत्थि दानि पुनब्भवो’”ति। ",
"sn22.27:1.27":	"छट्ठं। "
}	
