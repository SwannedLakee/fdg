{	
"sn25.10:0.1":	"संयुत्त निकाय २५।१० ",
"sn25.10:0.2":	"१। चक्खुवग्ग ",
"sn25.10:0.3":	"खन्धसुत्त ",
"sn25.10:1.1":	"सावत्थिनिदानं। ",
"sn25.10:1.2":	"“रूपं, भिक्खवे, अनिच्चं विपरिणामि अञ्ञथाभावि; ",
"sn25.10:1.3":	"वेदना अनिच्चा विपरिणामी अञ्ञथाभावी; ",
"sn25.10:1.4":	"सञ्ञा … ",
"sn25.10:1.5":	"सङ्खारा अनिच्चा विपरिणामिनो अञ्ञथाभाविनो; ",
"sn25.10:1.6":	"विञ्ञाणं अनिच्चं विपरिणामि अञ्ञथाभावि। ",
"sn25.10:1.7":	"यो, भिक्खवे, इमे धम्मे एवं सद्दहति अधिमुच्चति, अयं वुच्चति सद्धानुसारी, ओक्कन्तो सम्मत्तनियामं, सप्पुरिसभूमिं ओक्कन्तो, वीतिवत्तो पुथुज्जनभूमिं; ",
"sn25.10:1.8":	"अभब्बो तं कम्मं कातुं, यं कम्मं कत्वा निरयं वा तिरच्छानयोनिं वा पेत्तिविसयं वा उपपज्जेय्य; ",
"sn25.10:1.9":	"अभब्बो च ताव कालं कातुं याव न सोतापत्तिफलं सच्छिकरोति। ",
"sn25.10:2.1":	"यस्स खो, भिक्खवे, इमे धम्मा एवं पञ्ञाय मत्तसो निज्झानं खमन्ति, अयं वुच्चति: ‘धम्मानुसारी, ओक्कन्तो सम्मत्तनियामं, सप्पुरिसभूमिं ओक्कन्तो, वीतिवत्तो पुथुज्जनभूमिं; ",
"sn25.10:2.2":	"अभब्बो तं कम्मं कातुं, यं कम्मं कत्वा निरयं वा तिरच्छानयोनिं वा पेत्तिविसयं वा उपपज्जेय्य; ",
"sn25.10:2.3":	"अभब्बो च ताव कालं कातुं याव न सोतापत्तिफलं सच्छिकरोति’। ",
"sn25.10:2.4":	"यो, भिक्खवे, इमे धम्मे एवं पजानाति एवं पस्सति, अयं वुच्चति: ",
"sn25.10:2.5":	"‘सोतापन्नो अविनिपातधम्मो नियतो सम्बोधिपरायनो’”ति। ",
"sn25.10:2.6":	"दसमं। ",
"sn25.10:2.7":	"चक्खुवग्गो पठमो। ",
"sn25.10:3.0":	"तस्सुद्दानं ",
"sn25.10:3.1":	"चक्खु रूपञ्च विञ्ञाणं, ",
"sn25.10:3.2":	"फस्सो च वेदनाय च; ",
"sn25.10:3.3":	"सञ्ञा च चेतना तण्हा, ",
"sn25.10:3.4":	"धातु खन्धेन ते दसाति। ",
"sn25.10:3.5":	"ओक्कन्तसंयुत्तं समत्तं। "
}	
