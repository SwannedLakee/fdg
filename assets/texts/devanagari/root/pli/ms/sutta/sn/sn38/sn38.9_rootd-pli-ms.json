{	
"sn38.9:0.1":	"संयुत्त निकाय ३८।९ ",
"sn38.9:0.2":	"१। जम्बुखादकवग्ग ",
"sn38.9:0.3":	"अविज्जापञ्हासुत्त ",
"sn38.9:1.1":	"“‘अविज्जा, अविज्जा’ति, आवुसो सारिपुत्त, वुच्चति। ",
"sn38.9:1.2":	"कतमा नु खो, आवुसो, अविज्जा”ति? ",
"sn38.9:1.3":	"“यं खो, आवुसो, दुक्खे अञ्ञाणं, दुक्खसमुदये अञ्ञाणं, दुक्खनिरोधे अञ्ञाणं, दुक्खनिरोधगामिनिया पटिपदाय अञ्ञाणं—",
"sn38.9:1.4":	"अयं वुच्चतावुसो, अविज्जा”ति। ",
"sn38.9:1.5":	"“अत्थि पनावुसो, मग्गो अत्थि पटिपदा, एतिस्सा अविज्जाय पहानाया”ति? ",
"sn38.9:1.6":	"“अत्थि खो, आवुसो, मग्गो अत्थि पटिपदा, एतिस्सा अविज्जाय पहानाया”ति। ",
"sn38.9:1.7":	"“कतमो पनावुसो, मग्गो कतमा पटिपदा, एतिस्सा अविज्जाय पहानाया”ति? ",
"sn38.9:1.8":	"“अयमेव खो, आवुसो, अरियो अट्ठङ्गिको मग्गो, एतिस्सा अविज्जाय पहानाय, सेय्यथिदं—",
"sn38.9:1.9":	"सम्मादिट्ठि …पे… सम्मासमाधि। ",
"sn38.9:1.10":	"अयं खो, आवुसो, मग्गो अयं पटिपदा, एतिस्सा अविज्जाय पहानाया”ति। ",
"sn38.9:1.11":	"“भद्दको, आवुसो, मग्गो भद्दिका पटिपदा, एतिस्सा अविज्जाय पहानाय। ",
"sn38.9:1.12":	"अलञ्च पनावुसो सारिपुत्त, अप्पमादाया”ति। ",
"sn38.9:1.13":	"नवमं। "
}	
