{	
"sn50.45-54:0.1":	"संयुत्त निकाय ५०।४५–५४ ",
"sn50.45-54:0.2":	"५। ओघवग्ग ",
"sn50.45-54:0.3":	"ओघादिसुत्त ",
"sn50.45-54:1.1":	"“पञ्चिमानि, भिक्खवे, उद्धम्भागियानि संयोजनानि। ",
"sn50.45-54:1.2":	"कतमानि पञ्च? ",
"sn50.45-54:1.3":	"रूपरागो, अरूपरागो, मानो, उद्धच्चं, अविज्जा—",
"sn50.45-54:1.4":	"इमानि खो, भिक्खवे, पञ्चुद्धम्भागियानि संयोजनानि। ",
"sn50.45-54:1.5":	"इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय पञ्च बलानि भावेतब्बानि। ",
"sn50.45-54:1.6":	"कतमानि पञ्च? ",
"sn50.45-54:1.7":	"इध, भिक्खवे, भिक्खु, सद्धाबलं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं, ",
"sn50.45-54:1.8":	"वीरियबलं …पे… ",
"sn50.45-54:1.9":	"सतिबलं … ",
"sn50.45-54:1.10":	"समाधिबलं … ",
"sn50.45-54:1.11":	"पञ्ञाबलं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn50.45-54:1.12":	"इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय इमानि पञ्च बलानि भावेतब्बानी”ति। ",
"sn50.45-54:1.13":	"(एवं वित्थारेतब्बा।) "
}	
