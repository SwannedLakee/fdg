{	
"sn45.10:0.1":	"संयुत्त निकाय ४५।१० ",
"sn45.10:0.2":	"१। अविज्जावग्ग ",
"sn45.10:0.3":	"नन्दियसुत्त ",
"sn45.10:1.1":	"सावत्थिनिदानं। ",
"sn45.10:1.2":	"अथ खो नन्दियो परिब्बाजको येन भगवा तेनुपसङ्कमि; उपसङ्कमित्वा भगवता सद्धिं सम्मोदि। ",
"sn45.10:1.3":	"सम्मोदनीयं कथं सारणीयं वीतिसारेत्वा एकमन्तं निसीदि। एकमन्तं निसिन्नो खो नन्दियो परिब्बाजको भगवन्तं एतदवोच: ",
"sn45.10:1.4":	"“कति नु खो, भो गोतम, धम्मा भाविता बहुलीकता निब्बानङ्गमा होन्ति निब्बानपरायना निब्बानपरियोसाना”ति? ",
"sn45.10:2.1":	"“अट्ठिमे खो, नन्दिय, धम्मा भाविता बहुलीकता निब्बानङ्गमा होन्ति निब्बानपरायना निब्बानपरियोसाना। ",
"sn45.10:2.2":	"कतमे अट्ठ? ",
"sn45.10:2.3":	"सेय्यथिदं—सम्मादिट्ठि …पे… सम्मासमाधि। ",
"sn45.10:2.4":	"इमे खो, नन्दिय, अट्ठ धम्मा भाविता बहुलीकता निब्बानङ्गमा होन्ति निब्बानपरायना निब्बानपरियोसाना”ति। ",
"sn45.10:2.5":	"एवं वुत्ते, नन्दियो परिब्बाजको भगवन्तं एतदवोच: ",
"sn45.10:2.6":	"“अभिक्कन्तं, भो गोतम, अभिक्कन्तं, भो गोतम …पे… ",
"sn45.10:2.7":	"उपासकं मं भवं गोतमो धारेतु अज्जतग्गे पाणुपेतं सरणं गतन्”ति। ",
"sn45.10:2.8":	"दसमं। ",
"sn45.10:2.9":	"अविज्जावग्गो पठमो। ",
"sn45.10:3.0":	"तस्सुद्दानं ",
"sn45.10:3.1":	"अविज्जञ्च उपड्ढञ्च, ",
"sn45.10:3.2":	"सारिपुत्तो च ब्राह्मणो; ",
"sn45.10:3.3":	"किमत्थियो च द्वे भिक्खू, ",
"sn45.10:3.4":	"विभङ्गो सूकनन्दियाति। "
}	
