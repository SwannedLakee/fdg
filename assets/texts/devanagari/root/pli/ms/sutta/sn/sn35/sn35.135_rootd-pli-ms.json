{	
"sn35.135:0.1":	"संयुत्त निकाय ३५।१३५ ",
"sn35.135:0.2":	"१४। देवदहवग्ग ",
"sn35.135:0.3":	"खणसुत्त ",
"sn35.135:1.1":	"“लाभा वो, भिक्खवे, सुलद्धं वो, भिक्खवे, ",
"sn35.135:1.2":	"खणो वो पटिलद्धो ब्रह्मचरियवासाय। ",
"sn35.135:1.3":	"दिट्ठा मया, भिक्खवे, छफस्सायतनिका नाम निरया। ",
"sn35.135:1.4":	"तत्थ यं किञ्चि चक्खुना रूपं पस्सति अनिट्ठरूपंयेव पस्सति, नो इट्ठरूपं; अकन्तरूपंयेव पस्सति, नो कन्तरूपं; अमनापरूपंयेव पस्सति, नो मनापरूपं। ",
"sn35.135:1.5":	"यं किञ्चि सोतेन सद्दं सुणाति …पे… ",
"sn35.135:1.6":	"यं किञ्चि घानेन गन्धं घायति …पे… ",
"sn35.135:1.7":	"यं किञ्चि जिव्हाय रसं सायति …पे… ",
"sn35.135:1.8":	"यं किञ्चि कायेन फोट्ठब्बं फुसति …पे… ",
"sn35.135:1.9":	"यं किञ्चि मनसा धम्मं विजानाति अनिट्ठरूपंयेव विजानाति, नो इट्ठरूपं; अकन्तरूपंयेव विजानाति, नो कन्तरूपं; अमनापरूपंयेव विजानाति, नो मनापरूपं। ",
"sn35.135:1.10":	"लाभा वो, भिक्खवे, सुलद्धं वो, भिक्खवे, ",
"sn35.135:1.11":	"खणो वो पटिलद्धो ब्रह्मचरियवासाय। ",
"sn35.135:1.12":	"दिट्ठा मया, भिक्खवे, छफस्सायतनिका नाम सग्गा। ",
"sn35.135:1.13":	"तत्थ यं किञ्चि चक्खुना रूपं पस्सति इट्ठरूपंयेव पस्सति, नो अनिट्ठरूपं; कन्तरूपंयेव पस्सति, नो अकन्तरूपं; मनापरूपंयेव पस्सति, नो अमनापरूपं …पे… ",
"sn35.135:1.14":	"यं किञ्चि जिव्हाय रसं सायति …पे… ",
"sn35.135:1.15":	"यं किञ्चि मनसा धम्मं विजानाति इट्ठरूपंयेव विजानाति, नो अनिट्ठरूपं; कन्तरूपंयेव विजानाति, नो अकन्तरूपं; मनापरूपंयेव विजानाति, नो अमनापरूपं। ",
"sn35.135:1.16":	"लाभा वो, भिक्खवे, सुलद्धं वो, भिक्खवे, ",
"sn35.135:1.17":	"खणो वो पटिलद्धो ब्रह्मचरियवासाया”ति। ",
"sn35.135:1.18":	"दुतियं। "
}	
