{	
"sn22.46:0.1":	"संयुत्त निकाय २२।४६ ",
"sn22.46:0.2":	"५। अत्तदीपवग्ग ",
"sn22.46:0.3":	"दुतियअनिच्चसुत्त ",
"sn22.46:1.1":	"सावत्थिनिदानं। ",
"sn22.46:1.2":	"“रूपं, भिक्खवे, अनिच्चं। ",
"sn22.46:1.3":	"यदनिच्चं तं दुक्खं; ",
"sn22.46:1.4":	"यं दुक्खं तदनत्ता; ",
"sn22.46:1.5":	"यदनत्ता तं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय दट्ठब्बं। ",
"sn22.46:1.6":	"वेदना अनिच्चा … ",
"sn22.46:1.7":	"सञ्ञा अनिच्चा … ",
"sn22.46:1.8":	"सङ्खारा अनिच्चा … ",
"sn22.46:1.9":	"विञ्ञाणं अनिच्चं। ",
"sn22.46:1.10":	"यदनिच्चं तं दुक्खं; ",
"sn22.46:1.11":	"यं दुक्खं तदनत्ता; ",
"sn22.46:1.12":	"यदनत्ता तं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय दट्ठब्बं। ",
"sn22.46:2.1":	"एवमेतं यथाभूतं सम्मप्पञ्ञाय पस्सतो पुब्बन्तानुदिट्ठियो न होन्ति। ",
"sn22.46:2.2":	"पुब्बन्तानुदिट्ठीनं असति, अपरन्तानुदिट्ठियो न होन्ति। ",
"sn22.46:2.3":	"अपरन्तानुदिट्ठीनं असति, थामसो परामासो न होति। ",
"sn22.46:2.4":	"थामसे परामासे असति रूपस्मिं … ",
"sn22.46:2.5":	"वेदनाय … ",
"sn22.46:2.6":	"सञ्ञाय … ",
"sn22.46:2.7":	"सङ्खारेसु … ",
"sn22.46:2.8":	"विञ्ञाणस्मिं चित्तं विरज्जति विमुच्चति अनुपादाय आसवेहि। ",
"sn22.46:2.9":	"विमुत्तत्ता ठितं। ठितत्ता सन्तुसितं। सन्तुसितत्ता न परितस्सति। अपरितस्सं पच्चत्तञ्ञेव परिनिब्बायति। ",
"sn22.46:2.10":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाती”ति। ",
"sn22.46:2.11":	"चतुत्थं। "
}	
