{	
"sn15.7:0.1":	"संयुत्त निकाय १५।७ ",
"sn15.7:0.2":	"१। पठमवग्ग ",
"sn15.7:0.3":	"सावकसुत्त ",
"sn15.7:1.1":	"सावत्थियं विहरति। ",
"sn15.7:1.2":	"अथ खो सम्बहुला भिक्खू येन भगवा …पे… एकमन्तं निसिन्ना खो ते भिक्खू भगवन्तं एतदवोचुं: ",
"sn15.7:1.3":	"“कीवबहुका नु खो, भन्ते, कप्पा अब्भतीता अतिक्कन्ता”ति? ",
"sn15.7:1.4":	"“बहुका खो, भिक्खवे, कप्पा अब्भतीता अतिक्कन्ता। ",
"sn15.7:1.5":	"ते न सुकरा सङ्खातुं: ",
"sn15.7:1.6":	"‘एत्तका कप्पा इति वा, एत्तकानि कप्पसतानि इति वा, एत्तकानि कप्पसहस्सानि इति वा, एत्तकानि कप्पसतसहस्सानि इति वा’”ति। ",
"sn15.7:2.1":	"“सक्का पन, भन्ते, उपमं कातुन्”ति? ",
"sn15.7:2.2":	"“सक्का, भिक्खवे”ति भगवा अवोच। ",
"sn15.7:2.3":	"“इधस्सु, भिक्खवे, चत्तारो सावका वस्ससतायुका वस्ससतजीविनो। ",
"sn15.7:2.4":	"ते दिवसे दिवसे कप्पसतसहस्सं कप्पसतसहस्सं अनुस्सरेय्युं। ",
"sn15.7:2.5":	"अननुस्सरिताव, भिक्खवे, तेहि कप्पा अस्सु, अथ खो ते चत्तारो सावका वस्ससतायुका वस्ससतजीविनो वस्ससतस्स अच्चयेन कालं करेय्युं। ",
"sn15.7:2.6":	"एवं बहुका खो, भिक्खवे, कप्पा अब्भतीता अतिक्कन्ता। ",
"sn15.7:2.7":	"ते न सुकरा सङ्खातुं: ",
"sn15.7:2.8":	"‘एत्तका कप्पा इति वा, एत्तकानि कप्पसतानि इति वा, एत्तकानि कप्पसहस्सानि इति वा, एत्तकानि कप्पसतसहस्सानि इति वा’ति। ",
"sn15.7:2.9":	"तं किस्स हेतु? ",
"sn15.7:2.10":	"अनमतग्गोयं, भिक्खवे, संसारो …पे… ",
"sn15.7:2.11":	"अलं विमुच्चितुन्”ति। ",
"sn15.7:2.12":	"सत्तमं। "
}	
