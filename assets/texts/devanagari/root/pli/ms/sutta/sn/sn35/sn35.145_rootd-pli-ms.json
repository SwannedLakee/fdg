{	
"sn35.145:0.1":	"संयुत्त निकाय ३५।१४५ ",
"sn35.145:0.2":	"१४। देवदहवग्ग ",
"sn35.145:0.3":	"बाहिरानत्तहेतुसुत्त ",
"sn35.145:1.1":	"“रूपा, भिक्खवे, अनत्ता। ",
"sn35.145:1.2":	"योपि हेतु, योपि पच्चयो रूपानं उप्पादाय, सोपि अनत्ता। ",
"sn35.145:1.3":	"अनत्तसम्भूता, भिक्खवे, रूपा कुतो अत्ता भविस्सन्ति। ",
"sn35.145:1.4":	"सद्दा … ",
"sn35.145:1.5":	"गन्धा … ",
"sn35.145:1.6":	"रसा … ",
"sn35.145:1.7":	"फोट्ठब्बा … ",
"sn35.145:1.8":	"धम्मा अनत्ता। ",
"sn35.145:1.9":	"योपि हेतु, योपि पच्चयो धम्मानं उप्पादाय, सोपि अनत्ता। ",
"sn35.145:1.10":	"अनत्तसम्भूता, भिक्खवे, धम्मा कुतो अत्ता भविस्सन्ति। ",
"sn35.145:1.11":	"एवं पस्सं, भिक्खवे, सुतवा अरियसावको रूपेसुपि निब्बिन्दति, सद्देसुपि … गन्धेसुपि … रसेसुपि … फोट्ठब्बेसुपि … धम्मेसुपि निब्बिन्दति। ",
"sn35.145:1.12":	"निब्बिन्दं विरज्जति; विरागा विमुच्चति; विमुत्तस्मिं विमुत्तमिति ञाणं होति। ",
"sn35.145:1.13":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाती”ति। ",
"sn35.145:1.14":	"द्वादसमं। ",
"sn35.145:1.15":	"देवदहवग्गो चतुत्थो। ",
"sn35.145:2.0":	"तस्सुद्दानं ",
"sn35.145:2.1":	"देवदहो खणो रूपा, ",
"sn35.145:2.2":	"द्वे नतुम्हाकमेव च; ",
"sn35.145:2.3":	"हेतुनापि तयो वुत्ता, ",
"sn35.145:2.4":	"दुवे अज्झत्तबाहिराति। "
}	
