{	
"sn22.136:0.1":	"संयुत्त निकाय २२।१३६ ",
"sn22.136:0.2":	"१४। कुक्कुळवग्ग ",
"sn22.136:0.3":	"कुक्कुळसुत्त ",
"sn22.136:1.1":	"सावत्थिनिदानं। ",
"sn22.136:1.2":	"“रूपं, भिक्खवे, कुक्कुळं, वेदना कुक्कुळा, सञ्ञा कुक्कुळा, सङ्खारा कुक्कुळा, विञ्ञाणं कुक्कुळं। ",
"sn22.136:1.3":	"एवं पस्सं, भिक्खवे, सुतवा अरियसावको रूपस्मिम्पि निब्बिन्दति, वेदनायपि निब्बिन्दति, सञ्ञायपि निब्बिन्दति, सङ्खारेसुपि निब्बिन्दति, विञ्ञाणस्मिम्पि निब्बिन्दति। ",
"sn22.136:1.4":	"निब्बिन्दं विरज्जति; विरागा विमुच्चति। विमुत्तस्मिं विमुत्तमिति ञाणं होति। ",
"sn22.136:1.5":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाती”ति। ",
"sn22.136:1.6":	"पठमं। "
}	
