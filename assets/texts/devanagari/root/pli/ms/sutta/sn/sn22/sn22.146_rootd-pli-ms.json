{	
"sn22.146:0.1":	"संयुत्त निकाय २२।१४६ ",
"sn22.146:0.2":	"१४। कुक्कुळवग्ग ",
"sn22.146:0.3":	"निब्बिदाबहुलसुत्त ",
"sn22.146:1.1":	"सावत्थिनिदानं। ",
"sn22.146:1.2":	"“सद्धापब्बजितस्स, भिक्खवे, कुलपुत्तस्स अयमनुधम्मो होति—",
"sn22.146:1.3":	"यं रूपे निब्बिदाबहुलो विहरेय्य। वेदनाय …पे… सञ्ञाय … सङ्खारेसु … विञ्ञाणे निब्बिदाबहुलो विहरेय्य। ",
"sn22.146:1.4":	"यो रूपे निब्बिदाबहुलो विहरन्तो, वेदनाय … सञ्ञाय … सङ्खारेसु … विञ्ञाणे निब्बिदाबहुलो विहरन्तो रूपं परिजानाति, वेदनं … सञ्ञं … सङ्खारे … विञ्ञाणं परिजानाति; ",
"sn22.146:1.5":	"सो रूपं परिजानं वेदनं परिजानं सञ्ञं परिजानं सङ्खारे परिजानं विञ्ञाणं परिजानं परिमुच्चति रूपम्हा, परिमुच्चति वेदनाय, परिमुच्चति सञ्ञाय, परिमुच्चति सङ्खारेहि, परिमुच्चति विञ्ञाणम्हा, परिमुच्चति जातिया जराय मरणेन सोकेहि परिदेवेहि दुक्खेहि दोमनस्सेहि उपायासेहि; ‘परिमुच्चति दुक्खस्मा’ति वदामी”ति। ",
"sn22.146:1.6":	"एकादसमं। "
}	
