{	
"sn1.11:0.1":	"संयुत्त निकाय १।११ ",
"sn1.11:0.2":	"२। नन्दनवग्ग ",
"sn1.11:0.3":	"नन्दनसुत्त ",
"sn1.11:1.1":	"एवं मे सुतं—",
"sn1.11:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"sn1.11:1.3":	"तत्र खो भगवा भिक्खू आमन्तेसि: ",
"sn1.11:1.4":	"“भिक्खवो”ति। ",
"sn1.11:1.5":	"“भदन्ते”ति ते भिक्खू भगवतो पच्चस्सोसुं। ",
"sn1.11:1.6":	"भगवा एतदवोच: ",
"sn1.11:2.1":	"“भूतपुब्बं, भिक्खवे, अञ्ञतरा तावतिंसकायिका देवता नन्दने वने अच्छरासङ्घपरिवुता दिब्बेहि पञ्चहि कामगुणेहि समप्पिता समङ्गीभूता परिचारयमाना तायं वेलायं इमं गाथं अभासि: ",
"sn1.11:3.1":	"‘न ते सुखं पजानन्ति, ",
"sn1.11:3.2":	"ये न पस्सन्ति नन्दनं; ",
"sn1.11:3.3":	"आवासं नरदेवानं, ",
"sn1.11:3.4":	"तिदसानं यसस्सिनन्’ति। ",
"sn1.11:4.1":	"एवं वुत्ते, भिक्खवे, अञ्ञतरा देवता तं देवतं गाथाय पच्चभासि: ",
"sn1.11:5.1":	"‘न त्वं बाले पजानासि, ",
"sn1.11:5.2":	"यथा अरहतं वचो; ",
"sn1.11:5.3":	"अनिच्चा सब्बसङ्खारा, ",
"sn1.11:5.4":	"उप्पादवयधम्मिनो; ",
"sn1.11:5.5":	"उप्पज्जित्वा निरुज्झन्ति, ",
"sn1.11:5.6":	"तेसं वूपसमो सुखो’”ति। "
}	
