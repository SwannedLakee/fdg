{	
"sn38.10:0.1":	"संयुत्त निकाय ३८।१० ",
"sn38.10:0.2":	"१। जम्बुखादकवग्ग ",
"sn38.10:0.3":	"तण्हापञ्हासुत्त ",
"sn38.10:1.1":	"“‘तण्हा, तण्हा’ति, आवुसो सारिपुत्त, वुच्चति। ",
"sn38.10:1.2":	"कतमा नु खो, आवुसो, तण्हा”ति? ",
"sn38.10:1.3":	"“तिस्सो इमा, आवुसो, तण्हा। ",
"sn38.10:1.4":	"कामतण्हा, भवतण्हा, विभवतण्हा—",
"sn38.10:1.5":	"इमा खो, आवुसो, तिस्सो तण्हा”ति। ",
"sn38.10:1.6":	"“अत्थि पनावुसो, मग्गो अत्थि पटिपदा, एतासं तण्हानं पहानाया”ति? ",
"sn38.10:1.7":	"“अत्थि खो, आवुसो, मग्गो अत्थि पटिपदा, एतासं तण्हानं पहानाया”ति। ",
"sn38.10:1.8":	"“कतमो पनावुसो, मग्गो कतमा पटिपदा, एतासं तण्हानं पहानाया”ति? ",
"sn38.10:1.9":	"“अयमेव खो, आवुसो, अरियो अट्ठङ्गिको मग्गो, एतासं तण्हानं पहानाय, सेय्यथिदं—",
"sn38.10:1.10":	"सम्मादिट्ठि …पे… सम्मासमाधि। ",
"sn38.10:1.11":	"अयं खो, आवुसो, मग्गो अयं पटिपदा, एतासं तण्हानं पहानाया”ति। ",
"sn38.10:1.12":	"“भद्दको, आवुसो, मग्गो भद्दिका पटिपदा, एतासं तण्हानं पहानाय। ",
"sn38.10:1.13":	"अलञ्च पनावुसो सारिपुत्त, अप्पमादाया”ति। ",
"sn38.10:1.14":	"दसमं। "
}	
