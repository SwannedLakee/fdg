{	
"sn35.82:0.1":	"संयुत्त निकाय ३५।८२ ",
"sn35.82:0.2":	"८। गिलानवग्ग ",
"sn35.82:0.3":	"लोकपञ्हासुत्त ",
"sn35.82:1.1":	"अथ खो अञ्ञतरो भिक्खु येन भगवा …पे… एकमन्तं निसिन्नो खो सो भिक्खु भगवन्तं एतदवोच: ",
"sn35.82:2.1":	"“‘लोको, लोको’ति, भन्ते, वुच्चति। ",
"sn35.82:2.2":	"कित्तावता नु खो, भन्ते, लोकोति वुच्चती”ति? ",
"sn35.82:2.3":	"“‘लुज्जती’ति खो, भिक्खु, तस्मा लोकोति वुच्चति। ",
"sn35.82:2.4":	"किञ्च लुज्जति? ",
"sn35.82:2.5":	"चक्खु खो, भिक्खु, लुज्जति। ",
"sn35.82:2.6":	"रूपा लुज्जन्ति, चक्खुविञ्ञाणं लुज्जति, चक्खुसम्फस्सो लुज्जति, यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि लुज्जति …पे… ",
"sn35.82:2.7":	"जिव्हा लुज्जति …पे… ",
"sn35.82:2.8":	"मनो लुज्जति, धम्मा लुज्जन्ति, मनोविञ्ञाणं लुज्जति, मनोसम्फस्सो लुज्जति, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि लुज्जति। ",
"sn35.82:2.9":	"लुज्जतीति खो, भिक्खु, तस्मा लोकोति वुच्चती”ति। ",
"sn35.82:2.10":	"नवमं। "
}	
