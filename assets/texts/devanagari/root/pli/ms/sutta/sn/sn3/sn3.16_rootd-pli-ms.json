{	
"sn3.16:0.1":	"संयुत्त निकाय ३।१६ ",
"sn3.16:0.2":	"२। दुतियवग्ग ",
"sn3.16:0.3":	"मल्लिकासुत्त ",
"sn3.16:1.1":	"सावत्थिनिदानं। ",
"sn3.16:1.2":	"अथ खो राजा पसेनदि कोसलो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। ",
"sn3.16:1.3":	"अथ खो अञ्ञतरो पुरिसो येन राजा पसेनदि कोसलो तेनुपसङ्कमि; उपसङ्कमित्वा रञ्ञो पसेनदिस्स कोसलस्स उपकण्णके आरोचेसि: ",
"sn3.16:1.4":	"“मल्लिका, देव, देवी धीतरं विजाता”ति। ",
"sn3.16:1.5":	"एवं वुत्ते, राजा पसेनदि कोसलो अनत्तमनो अहोसि। ",
"sn3.16:2.1":	"अथ खो भगवा राजानं पसेनदिं कोसलं अनत्तमनतं विदित्वा तायं वेलायं इमा गाथायो अभासि: ",
"sn3.16:3.1":	"“इत्थीपि हि एकच्चिया, ",
"sn3.16:3.2":	"सेय्या पोस जनाधिप; ",
"sn3.16:3.3":	"मेधाविनी सीलवती, ",
"sn3.16:3.4":	"सस्सुदेवा पतिब्बता। ",
"sn3.16:4.1":	"तस्सा यो जायति पोसो, ",
"sn3.16:4.2":	"सूरो होति दिसम्पति; ",
"sn3.16:4.3":	"तादिसा सुभगिया पुत्तो, ",
"sn3.16:4.4":	"रज्जम्पि अनुसासती”ति। "
}	
