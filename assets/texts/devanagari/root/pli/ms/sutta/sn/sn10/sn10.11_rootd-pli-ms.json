{	
"sn10.11:0.1":	"संयुत्त निकाय १०।११ ",
"sn10.11:0.2":	"१। इन्दकवग्ग ",
"sn10.11:0.3":	"चीरासुत्त ",
"sn10.11:1.1":	"एवं मे सुतं—",
"sn10.11:1.2":	"एकं समयं भगवा राजगहे विहरति वेळुवने कलन्दकनिवापे। ",
"sn10.11:1.3":	"तेन खो पन समयेन अञ्ञतरो उपासको चीराय भिक्खुनिया चीवरं अदासि। ",
"sn10.11:1.4":	"अथ खो चीराय भिक्खुनिया अभिप्पसन्नो यक्खो राजगहे रथिकाय रथिकं सिङ्घाटकेन सिङ्घाटकं उपसङ्कमित्वा तायं वेलायं इमं गाथं अभासि: ",
"sn10.11:2.1":	"“पुञ्ञं वत पसवि बहुं, ",
"sn10.11:2.2":	"सप्पञ्ञो वतायं उपासको; ",
"sn10.11:2.3":	"यो चीराय अदासि चीवरं, ",
"sn10.11:2.4":	"सब्बयोगेहि विप्पमुत्तिया”ति। "
}	
