{	
"sn46.56:0.1":	"संयुत्त निकाय ४६।५६ ",
"sn46.56:0.2":	"६। साकच्छवग्ग ",
"sn46.56:0.3":	"अभयसुत्त ",
"sn46.56:1.1":	"एवं मे सुतं—",
"sn46.56:1.2":	"एकं समयं भगवा राजगहे विहरति गिज्झकूटे पब्बते। ",
"sn46.56:1.3":	"अथ खो अभयो राजकुमारो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो अभयो राजकुमारो भगवन्तं एतदवोच: ",
"sn46.56:1.4":	"“पूरणो, भन्ते, कस्सपो एवमाह: ",
"sn46.56:1.5":	"‘नत्थि हेतु, नत्थि पच्चयो अञ्ञाणाय अदस्सनाय। ",
"sn46.56:1.6":	"अहेतु, अप्पच्चयो अञ्ञाणं अदस्सनं होति। ",
"sn46.56:1.7":	"नत्थि हेतु, नत्थि पच्चयो ञाणाय दस्सनाय। ",
"sn46.56:1.8":	"अहेतु, अप्पच्चयो ञाणं दस्सनं होती’ति। ",
"sn46.56:1.9":	"इध भगवा किमाहा”ति? ",
"sn46.56:1.10":	"“अत्थि, राजकुमार, हेतु, अत्थि पच्चयो अञ्ञाणाय अदस्सनाय। ",
"sn46.56:1.11":	"सहेतु, सप्पच्चयो अञ्ञाणं अदस्सनं होति। ",
"sn46.56:1.12":	"अत्थि, राजकुमार, हेतु, अत्थि पच्चयो ञाणाय दस्सनाय। ",
"sn46.56:1.13":	"सहेतु, सप्पच्चयो ञाणं दस्सनं होती”ति। ",
"sn46.56:2.1":	"“कतमो पन, भन्ते, हेतु, कतमो पच्चयो अञ्ञाणाय अदस्सनाय? ",
"sn46.56:2.2":	"कथं सहेतु, सप्पच्चयो अञ्ञाणं अदस्सनं होती”ति? ",
"sn46.56:2.3":	"“यस्मिं खो, राजकुमार, समये कामरागपरियुट्ठितेन चेतसा विहरति कामरागपरेतेन, उप्पन्नस्स च कामरागस्स निस्सरणं यथाभूतं न जानाति न पस्सति—",
"sn46.56:2.4":	"अयम्पि खो, राजकुमार, हेतु, अयं पच्चयो अञ्ञाणाय अदस्सनाय। ",
"sn46.56:2.5":	"एवम्पि सहेतु सप्पच्चयो अञ्ञाणं अदस्सनं होति। ",
"sn46.56:3.1":	"पुन चपरं, राजकुमार, यस्मिं समये ब्यापादपरियुट्ठितेन चेतसा विहरति ब्यापादपरेतेन …पे… ",
"sn46.56:3.2":	"थिनमिद्धपरियुट्ठितेन …पे… ",
"sn46.56:3.3":	"उद्धच्चकुक्कुच्चपरियुट्ठितेन …पे… ",
"sn46.56:3.4":	"विचिकिच्छापरियुट्ठितेन चेतसा विहरति विचिकिच्छापरेतेन, उप्पन्नाय च विचिकिच्छाय निस्सरणं यथाभूतं न जानाति न पस्सति—",
"sn46.56:3.5":	"अयम्पि खो, राजकुमार, हेतु, अयं पच्चयो अञ्ञाणाय अदस्सनाय। ",
"sn46.56:3.6":	"एवम्पि सहेतु सप्पच्चयो अञ्ञाणं अदस्सनं होती”ति। ",
"sn46.56:4.1":	"“को नामायं, भन्ते, धम्मपरियायो”ति? ",
"sn46.56:4.2":	"“नीवरणा नामेते, राजकुमारा”ति। ",
"sn46.56:4.3":	"“तग्घ, भगवा, नीवरणा; ",
"sn46.56:4.4":	"तग्घ, सुगत, नीवरणा। ",
"sn46.56:4.5":	"एकमेकेनपि खो, भन्ते, नीवरणेन अभिभूतो यथाभूतं न जानेय्य न पस्सेय्य, को पन वादो पञ्चहि नीवरणेहि? ",
"sn46.56:5.1":	"कतमो पन, भन्ते, हेतु, कतमो पच्चयो ञाणाय दस्सनाय? ",
"sn46.56:5.2":	"कथं सहेतु, सप्पच्चयो ञाणं दस्सनं होती”ति? ",
"sn46.56:5.3":	"“इध, राजकुमार, भिक्खु सतिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.56:5.4":	"सो सतिसम्बोज्झङ्गं भावितेन चित्तेन यथाभूतं जानाति पस्सति—",
"sn46.56:5.5":	"अयम्पि खो, राजकुमार, हेतु, अयं पच्चयो ञाणाय दस्सनाय। ",
"sn46.56:5.6":	"एवम्पि सहेतु, सप्पच्चयो ञाणं दस्सनं होति। ",
"sn46.56:6.1":	"पुन चपरं, राजकुमार, भिक्खु …पे… ",
"sn46.56:6.2":	"उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.56:6.3":	"सो उपेक्खासम्बोज्झङ्गं भावितेन चित्तेन यथाभूतं जानाति पस्सति—",
"sn46.56:6.4":	"अयम्पि खो, राजकुमार, हेतु, अयं पच्चयो ञाणाय दस्सनाय। ",
"sn46.56:6.5":	"एवं सहेतु, सप्पच्चयो ञाणं दस्सनं होती”ति। ",
"sn46.56:7.1":	"“को नामायं, भन्ते, धम्मपरियायो”ति? ",
"sn46.56:7.2":	"“बोज्झङ्गा नामेते, राजकुमारा”ति। ",
"sn46.56:7.3":	"“तग्घ, भगवा, बोज्झङ्गा; ",
"sn46.56:7.4":	"तग्घ, सुगत, बोज्झङ्गा। ",
"sn46.56:7.5":	"एकमेकेनपि खो, भन्ते, बोज्झङ्गेन समन्नागतो यथाभूतं जानेय्य पस्सेय्य, को पन वादो सत्तहि बोज्झङ्गेहि? ",
"sn46.56:7.6":	"योपि मे, भन्ते, गिज्झकूटं पब्बतं आरोहन्तस्स कायकिलमथो चित्तकिलमथो, सोपि मे पटिप्पस्सद्धो, धम्मो च मे अभिसमितो”ति। ",
"sn46.56:7.7":	"छट्ठं। ",
"sn46.56:7.8":	"साकच्छवग्गो छट्ठो। ",
"sn46.56:8.0":	"तस्सुद्दानं ",
"sn46.56:8.1":	"आहारा परियायमग्गि, ",
"sn46.56:8.2":	"मेत्तं सङ्गारवेन च; ",
"sn46.56:8.3":	"अभयो पुच्छितो पञ्हं, ",
"sn46.56:8.4":	"गिज्झकूटम्हि पब्बतेति। "
}	
