{	
"sn37.34:0.1":	"संयुत्त निकाय ३७।३४ ",
"sn37.34:0.2":	"३। बलवग्ग ",
"sn37.34:0.3":	"वड्ढीसुत्त ",
"sn37.34:1.1":	"“पञ्चहि, भिक्खवे, वड्ढीहि वड्ढमाना अरियसाविका अरियाय वड्ढिया वड्ढति सारादायिनी च होति वरादायिनी च कायस्स। ",
"sn37.34:1.2":	"कतमेहि पञ्चहि? ",
"sn37.34:1.3":	"सद्धाय वड्ढति, सीलेन वड्ढति, सुतेन वड्ढति, चागेन वड्ढति, पञ्ञाय वड्ढति—",
"sn37.34:1.4":	"इमेहि खो, भिक्खवे, पञ्चहि वड्ढीहि वड्ढमाना अरियसाविका अरियाय वड्ढिया वड्ढति, सारादायिनी च होति, वरादायिनी च कायस्साति। ",
"sn37.34:2.1":	"सद्धाय सीलेन च याध वड्ढति, ",
"sn37.34:2.2":	"पञ्ञाय चागेन सुतेन चूभयं; ",
"sn37.34:2.3":	"सा तादिसी सीलवती उपासिका, ",
"sn37.34:2.4":	"आदीयति सारमिधेव अत्तनो”ति। ",
"sn37.34:2.5":	"दसमं। ",
"sn37.34:2.6":	"बलवग्गो ततियो। ",
"sn37.34:3.0":	"तस्सुद्दानं ",
"sn37.34:3.1":	"विसारदा पसय्ह अभिभुय्य, ",
"sn37.34:3.2":	"एकं अङ्गेन पञ्चमं; ",
"sn37.34:3.3":	"नासेन्ति हेतु ठानञ्च, ",
"sn37.34:3.4":	"विसारदो वड्ढिना दसाति। ",
"sn37.34:3.5":	"मातुगामसंयुत्तं समत्तं। "
}	
