{	
"sn12.34:0.1":	"संयुत्त निकाय १२।३४ ",
"sn12.34:0.2":	"४। कळारखत्तियवग्ग ",
"sn12.34:0.3":	"दुतियञाणवत्थुसुत्त ",
"sn12.34:1.1":	"सावत्थियं विहरति। ",
"sn12.34:1.2":	"“सत्तसत्तरि वो, भिक्खवे, ञाणवत्थूनि देसेस्सामि। ",
"sn12.34:1.3":	"तं सुणाथ, साधुकं मनसि करोथ, भासिस्सामी”ति। ",
"sn12.34:1.4":	"“एवं, भन्ते”ति खो ते भिक्खू भगवतो पच्चस्सोसुं। ",
"sn12.34:1.5":	"भगवा एतदवोच: ",
"sn12.34:2.1":	"“कतमानि, भिक्खवे, सत्तसत्तरि ञाणवत्थूनि? ",
"sn12.34:2.2":	"जातिपच्चया जरामरणन्ति ञाणं; ",
"sn12.34:2.3":	"असति जातिया नत्थि जरामरणन्ति ञाणं; ",
"sn12.34:2.4":	"अतीतम्पि अद्धानं जातिपच्चया जरामरणन्ति ञाणं, असति जातिया नत्थि जरामरणन्ति ञाणं; ",
"sn12.34:2.5":	"अनागतम्पि अद्धानं जातिपच्चया जरामरणन्ति ञाणं, असति जातिया नत्थि जरामरणन्ति ञाणं; ",
"sn12.34:2.6":	"यम्पिस्स तं धम्मट्ठितिञाणं तम्पि खयधम्मं वयधम्मं विरागधम्मं निरोधधम्मन्ति ञाणं। ",
"sn12.34:3.1":	"भवपच्चया जातीति ञाणं …पे… ",
"sn12.34:3.2":	"उपादानपच्चया भवोति ञाणं … ",
"sn12.34:3.3":	"तण्हापच्चया उपादानन्ति ञाणं … ",
"sn12.34:3.4":	"वेदनापच्चया तण्हाति ञाणं … ",
"sn12.34:3.5":	"फस्सपच्चया वेदनाति ञाणं … ",
"sn12.34:3.6":	"सळायतनपच्चया फस्सोति ञाणं … ",
"sn12.34:3.7":	"नामरूपपच्चया सळायतनन्ति ञाणं … ",
"sn12.34:3.8":	"विञ्ञाणपच्चया नामरूपन्ति ञाणं … ",
"sn12.34:3.9":	"सङ्खारपच्चया विञ्ञाणन्ति ञाणं; ",
"sn12.34:3.10":	"अविज्जापच्चया सङ्खाराति ञाणं, असति अविज्जाय नत्थि सङ्खाराति ञाणं; ",
"sn12.34:3.11":	"अतीतम्पि अद्धानं अविज्जापच्चया सङ्खाराति ञाणं, असति अविज्जाय नत्थि सङ्खाराति ञाणं; ",
"sn12.34:3.12":	"अनागतम्पि अद्धानं अविज्जापच्चया सङ्खाराति ञाणं, असति अविज्जाय नत्थि सङ्खाराति ञाणं; ",
"sn12.34:3.13":	"यम्पिस्स तं धम्मट्ठितिञाणं तम्पि खयधम्मं वयधम्मं विरागधम्मं निरोधधम्मन्ति ञाणं। ",
"sn12.34:3.14":	"इमानि वुच्चन्ति, भिक्खवे, सत्तसत्तरि ञाणवत्थूनी”ति। ",
"sn12.34:3.15":	"चतुत्थं। "
}	
