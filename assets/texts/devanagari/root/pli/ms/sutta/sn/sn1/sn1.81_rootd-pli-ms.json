{	
"sn1.81:0.1":	"संयुत्त निकाय १।८१ ",
"sn1.81:0.2":	"८। छेत्वावग्ग ",
"sn1.81:0.3":	"अरणसुत्त ",
"sn1.81:1.1":	"“केसूध अरणा लोके, ",
"sn1.81:1.2":	"केसं वुसितं न नस्सति; ",
"sn1.81:1.3":	"केध इच्छं परिजानन्ति, ",
"sn1.81:1.4":	"केसं भोजिस्सियं सदा। ",
"sn1.81:2.1":	"किंसु माता पिता भाता, ",
"sn1.81:2.2":	"वन्दन्ति नं पतिट्ठितं; ",
"sn1.81:2.3":	"किंसु इध जातिहीनं, ",
"sn1.81:2.4":	"अभिवादेन्ति खत्तिया”ति। ",
"sn1.81:3.1":	"“समणीध अरणा लोके, ",
"sn1.81:3.2":	"समणानं वुसितं न नस्सति; ",
"sn1.81:3.3":	"समणा इच्छं परिजानन्ति, ",
"sn1.81:3.4":	"समणानं भोजिस्सियं सदा। ",
"sn1.81:4.1":	"समणं माता पिता भाता, ",
"sn1.81:4.2":	"वन्दन्ति नं पतिट्ठितं; ",
"sn1.81:4.3":	"समणीध जातिहीनं, ",
"sn1.81:4.4":	"अभिवादेन्ति खत्तिया”ति। ",
"sn1.81:4.5":	"छेत्वावग्गो अट्ठमो। ",
"sn1.81:5.0":	"तस्सुद्दानं ",
"sn1.81:5.1":	"छेत्वा रथञ्च चित्तञ्च, ",
"sn1.81:5.2":	"वुट्ठि भीता नजीरति; ",
"sn1.81:5.3":	"इस्सरं कामं पाथेय्यं, ",
"sn1.81:5.4":	"पज्जोतो अरणेन चाति। ",
"sn1.81:5.5":	"देवतासंयुत्तं समत्तं। "
}	
