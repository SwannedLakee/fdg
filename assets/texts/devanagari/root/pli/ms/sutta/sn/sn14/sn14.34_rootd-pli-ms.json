{	
"sn14.34:0.1":	"संयुत्त निकाय १४।३४ ",
"sn14.34:0.2":	"४। चतुत्थवग्ग ",
"sn14.34:0.3":	"एकन्तदुक्खसुत्त ",
"sn14.34:1.1":	"सावत्थियं विहरति। ",
"sn14.34:1.2":	"“पथवीधातु चे हिदं, भिक्खवे, एकन्तदुक्खा अभविस्स दुक्खानुपतिता दुक्खावक्कन्ता अनवक्कन्ता सुखेन, नयिदं सत्ता पथवीधातुया सारज्जेय्युं। ",
"sn14.34:1.3":	"यस्मा च खो, भिक्खवे, पथवीधातु सुखा सुखानुपतिता सुखावक्कन्ता अनवक्कन्ता दुक्खेन, तस्मा सत्ता पथवीधातुया सारज्जन्ति। ",
"sn14.34:2.1":	"आपोधातु चे हिदं, भिक्खवे …पे… ",
"sn14.34:2.2":	"तेजोधातु चे हिदं, भिक्खवे … ",
"sn14.34:2.3":	"वायोधातु चे हिदं, भिक्खवे, एकन्तदुक्खा अभविस्स दुक्खानुपतिता दुक्खावक्कन्ता अनवक्कन्ता सुखेन, नयिदं सत्ता वायोधातुया सारज्जेय्युं। ",
"sn14.34:2.4":	"यस्मा च खो, भिक्खवे, वायोधातु सुखा सुखानुपतिता सुखावक्कन्ता अनवक्कन्ता दुक्खेन, तस्मा सत्ता वायोधातुया सारज्जन्ति। ",
"sn14.34:3.1":	"पथवीधातु चे हिदं, भिक्खवे, एकन्तसुखा अभविस्स सुखानुपतिता सुखावक्कन्ता अनवक्कन्ता दुक्खेन, नयिदं सत्ता पथवीधातुया निब्बिन्देय्युं। ",
"sn14.34:3.2":	"यस्मा च खो, भिक्खवे, पथवीधातु दुक्खा दुक्खानुपतिता दुक्खावक्कन्ता अनवक्कन्ता सुखेन, तस्मा सत्ता पथवीधातुया निब्बिन्दन्ति। ",
"sn14.34:4.1":	"आपोधातु चे हिदं, भिक्खवे …पे… ",
"sn14.34:4.2":	"तेजोधातु चे हिदं, भिक्खवे … ",
"sn14.34:4.3":	"वायोधातु चे हिदं, भिक्खवे, एकन्तसुखा अभविस्स सुखानुपतिता सुखावक्कन्ता अनवक्कन्ता दुक्खेन, नयिदं सत्ता वायोधातुया निब्बिन्देय्युं। ",
"sn14.34:4.4":	"यस्मा च खो, भिक्खवे, वायोधातु दुक्खा दुक्खानुपतिता दुक्खावक्कन्ता अनवक्कन्ता सुखेन, तस्मा सत्ता वायोधातुया निब्बिन्दन्ती”ति। ",
"sn14.34:4.5":	"पञ्चमं। "
}	
