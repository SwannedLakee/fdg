{	
"sn22.47:0.1":	"संयुत्त निकाय २२।४७ ",
"sn22.47:0.2":	"५। अत्तदीपवग्ग ",
"sn22.47:0.3":	"समनुपस्सनासुत्त ",
"sn22.47:1.1":	"सावत्थिनिदानं। ",
"sn22.47:1.2":	"“ये हि केचि, भिक्खवे, समणा वा ब्राह्मणा वा अनेकविहितं अत्तानं समनुपस्समाना समनुपस्सन्ति, सब्बेते पञ्चुपादानक्खन्धे समनुपस्सन्ति, एतेसं वा अञ्ञतरं। ",
"sn22.47:1.3":	"कतमे पञ्च? ",
"sn22.47:1.4":	"इध, भिक्खवे, अस्सुतवा पुथुज्जनो अरियानं अदस्सावी अरियधम्मस्स अकोविदो अरियधम्मे अविनीतो, सप्पुरिसानं अदस्सावी सप्पुरिसधम्मस्स अकोविदो सप्पुरिसधम्मे अविनीतो ",
"sn22.47:1.5":	"रूपं अत्ततो समनुपस्सति, रूपवन्तं वा अत्तानं; अत्तनि वा रूपं, रूपस्मिं वा अत्तानं। ",
"sn22.47:1.6":	"वेदनं … ",
"sn22.47:1.7":	"सञ्ञं … ",
"sn22.47:1.8":	"सङ्खारे … ",
"sn22.47:1.9":	"विञ्ञाणं अत्ततो समनुपस्सति, विञ्ञाणवन्तं वा अत्तानं; अत्तनि वा विञ्ञाणं, विञ्ञाणस्मिं वा अत्तानं। ",
"sn22.47:2.1":	"इति अयञ्चेव समनुपस्सना ‘अस्मी’ति चस्स अविगतं होति। ",
"sn22.47:2.2":	"‘अस्मी’ति खो पन, भिक्खवे, अविगते पञ्चन्नं इन्द्रियानं अवक्कन्ति होति—",
"sn22.47:2.3":	"चक्खुन्द्रियस्स सोतिन्द्रियस्स घानिन्द्रियस्स जिव्हिन्द्रियस्स कायिन्द्रियस्स। ",
"sn22.47:2.4":	"अत्थि, भिक्खवे, मनो, अत्थि धम्मा, अत्थि अविज्जाधातु। ",
"sn22.47:2.5":	"अविज्जासम्फस्सजेन, भिक्खवे, वेदयितेन फुट्ठस्स अस्सुतवतो पुथुज्जनस्स ‘अस्मी’तिपिस्स होति; ",
"sn22.47:2.6":	"‘अयमहमस्मी’तिपिस्स होति; ",
"sn22.47:2.7":	"‘भविस्सन्’तिपिस्स होति; ",
"sn22.47:2.8":	"‘न भविस्सन्’तिपिस्स होति; ",
"sn22.47:2.9":	"‘रूपी भविस्सन्’तिपिस्स होति; ",
"sn22.47:2.10":	"‘अरूपी भविस्सन्’तिपिस्स होति; ",
"sn22.47:2.11":	"‘सञ्ञी भविस्सन्’तिपिस्स होति; ",
"sn22.47:2.12":	"‘असञ्ञी भविस्सन्’तिपिस्स होति; ",
"sn22.47:2.13":	"‘नेवसञ्ञीनासञ्ञी भविस्सन्’तिपिस्स होति। ",
"sn22.47:3.1":	"तिट्ठन्तेव खो, भिक्खवे, तत्थेव पञ्चिन्द्रियानि। ",
"sn22.47:3.2":	"अथेत्थ सुतवतो अरियसावकस्स अविज्जा पहीयति, विज्जा उप्पज्जति। ",
"sn22.47:3.3":	"तस्स अविज्जाविरागा विज्जुप्पादा ‘अस्मी’तिपिस्स न होति; ",
"sn22.47:3.4":	"‘अयमहमस्मी’तिपिस्स न होति; ",
"sn22.47:3.5":	"‘भविस्सन्’ति … ",
"sn22.47:3.6":	"‘न भविस्सन्’ति … ",
"sn22.47:3.7":	"रूपी … ",
"sn22.47:3.8":	"अरूपी … ",
"sn22.47:3.9":	"सञ्ञी … ",
"sn22.47:3.10":	"असञ्ञी … ",
"sn22.47:3.11":	"‘नेवसञ्ञीनासञ्ञी भविस्सन्’तिपिस्स न होती”ति। ",
"sn22.47:3.12":	"पञ्चमं। "
}	
