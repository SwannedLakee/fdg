{	
"sn33.55:0.1":	"संयुत्त निकाय ३३।५५ ",
"sn33.55:0.2":	"१। वच्छगोत्तवग्ग ",
"sn33.55:0.3":	"विञ्ञाणअप्पच्चक्खकम्मसुत्त ",
"sn33.55:1.1":	"सावत्थिनिदानं। ",
"sn33.55:1.2":	"“विञ्ञाणे खो, वच्छ, अप्पच्चक्खकम्मा, विञ्ञाणसमुदये अप्पच्चक्खकम्मा, विञ्ञाणनिरोधे अप्पच्चक्खकम्मा, विञ्ञाणनिरोधगामिनिया पटिपदाय अप्पच्चक्खकम्मा; ",
"sn33.55:1.3":	"एवमिमानि अनेकविहितानि दिट्ठिगतानि लोके उप्पज्जन्ति—",
"sn33.55:1.4":	"सस्सतो लोकोति वा, असस्सतो लोकोति वा …पे… ",
"sn33.55:1.5":	"नेव होति न न होति तथागतो परं मरणाति वाति। ",
"sn33.55:1.6":	"अयं खो, वच्छ, हेतु, अयं पच्चयो, यानिमानि अनेकविहितानि दिट्ठिगतानि लोके उप्पज्जन्ति—",
"sn33.55:1.7":	"सस्सतो लोकोति वा, असस्सतो लोकोति वा, अन्तवा लोकोति वा, अनन्तवा लोकोति वा, तं जीवं तं सरीरन्ति वा, अञ्ञं जीवं अञ्ञं सरीरन्ति वा, होति तथागतो परं मरणाति वा, न होति तथागतो परं मरणाति वा, होति च न च होति तथागतो परं मरणाति वा, नेव होति न न होति तथागतो परं मरणाति वा”ति। ",
"sn33.55:1.8":	"पञ्चपञ्ञासमं। ",
"sn33.55:1.9":	"वच्छगोत्तवग्गो पठमो। ",
"sn33.55:2.0":	"तस्सुद्दानं ",
"sn33.55:2.1":	"अञ्ञाणा अदस्सना चेव, ",
"sn33.55:2.2":	"अनभिसमया अननुबोधा; ",
"sn33.55:2.3":	"अप्पटिवेधा असल्लक्खणा, ",
"sn33.55:2.4":	"अनुपलक्खणेन अप्पच्चुपलक्खणा; ",
"sn33.55:2.5":	"असमपेक्खणा अप्पच्चुपेक्खणा, ",
"sn33.55:2.6":	"अप्पच्चक्खकम्मन्ति। ",
"sn33.55:2.7":	"वच्छगोत्तसंयुत्तं समत्तं। "
}	
