{	
"sn4.16:0.1":	"संयुत्त निकाय ४।१६ ",
"sn4.16:0.2":	"२। दुतियवग्ग ",
"sn4.16:0.3":	"पत्तसुत्त ",
"sn4.16:1.1":	"सावत्थिनिदानं। ",
"sn4.16:1.2":	"तेन खो पन समयेन भगवा पञ्चन्नं उपादानक्खन्धानं उपादाय भिक्खूनं धम्मिया कथाय सन्दस्सेति समादपेति समुत्तेजेति सम्पहंसेति। ",
"sn4.16:1.3":	"ते च भिक्खू अट्ठिं कत्वा मनसि कत्वा सब्बचेतसा समन्नाहरित्वा ओहितसोता धम्मं सुणन्ति। ",
"sn4.16:2.1":	"अथ खो मारस्स पापिमतो एतदहोसि: ",
"sn4.16:2.2":	"“अयं खो समणो गोतमो पञ्चन्नं उपादानक्खन्धानं उपादाय भिक्खूनं धम्मिया कथाय सन्दस्सेति समादपेति समुत्तेजेति सम्पहंसेति। ",
"sn4.16:2.3":	"ते च भिक्खू अट्ठिं कत्वा मनसि कत्वा सब्बचेतसा समन्नाहरित्वा ओहितसोता धम्मं सुणन्ति। ",
"sn4.16:2.4":	"यन्नूनाहं येन समणो गोतमो तेनुपसङ्कमेय्यं विचक्खुकम्माया”ति। ",
"sn4.16:3.1":	"तेन खो पन समयेन सम्बहुला पत्ता अब्भोकासे निक्खित्ता होन्ति। ",
"sn4.16:3.2":	"अथ खो मारो पापिमा बलीबद्दवण्णं अभिनिम्मिनित्वा येन ते पत्ता तेनुपसङ्कमि। ",
"sn4.16:3.3":	"अथ खो अञ्ञतरो भिक्खु अञ्ञतरं भिक्खुं एतदवोच: ",
"sn4.16:3.4":	"“भिक्खु भिक्खु, एसो बलीबद्दो पत्ते भिन्देय्या”ति। ",
"sn4.16:3.5":	"एवं वुत्ते, भगवा तं भिक्खुं एतदवोच: ",
"sn4.16:3.6":	"“न सो, भिक्खु, बलीबद्दो। ",
"sn4.16:3.7":	"मारो एसो पापिमा तुम्हाकं विचक्खुकम्माय आगतो”ति। ",
"sn4.16:3.8":	"अथ खो भगवा “मारो अयं पापिमा” इति विदित्वा मारं पापिमन्तं गाथाय अज्झभासि: ",
"sn4.16:4.1":	"“रूपं वेदयितं सञ्ञा, ",
"sn4.16:4.2":	"विञ्ञाणं यञ्च सङ्खतं; ",
"sn4.16:4.3":	"नेसोहमस्मि नेतं मे, ",
"sn4.16:4.4":	"एवं तत्थ विरज्जति। ",
"sn4.16:5.1":	"एवं विरत्तं खेमत्तं, ",
"sn4.16:5.2":	"सब्बसंयोजनातिगं; ",
"sn4.16:5.3":	"अन्वेसं सब्बट्ठानेसु, ",
"sn4.16:5.4":	"मारसेनापि नाज्झगा”ति। ",
"sn4.16:6.1":	"अथ खो मारो पापिमा …पे… तत्थेवन्तरधायीति। "
}	
