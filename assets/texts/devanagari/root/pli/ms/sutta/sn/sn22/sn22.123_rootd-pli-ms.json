{	
"sn22.123:0.1":	"संयुत्त निकाय २२।१२३ ",
"sn22.123:0.2":	"१२। धम्मकथिकवग्ग ",
"sn22.123:0.3":	"सुतवन्तसुत्त ",
"sn22.123:1.1":	"एकं समयं आयस्मा च सारिपुत्तो आयस्मा च महाकोट्ठिको बाराणसियं विहरन्ति इसिपतने मिगदाये। ",
"sn22.123:1.2":	"अथ खो आयस्मा महाकोट्ठिको सायन्हसमयं पटिसल्लाना वुट्ठितो येनायस्मा सारिपुत्तो तेनुपसङ्कमि; उपसङ्कमित्वा …पे… एतदवोच: ",
"sn22.123:2.1":	"“सुतवतावुसो सारिपुत्त, भिक्खुना कतमे धम्मा योनिसो मनसि कातब्बा”ति? ",
"sn22.123:2.2":	"“सुतवतावुसो कोट्ठिक, भिक्खुना पञ्चुपादानक्खन्धा अनिच्चतो …पे… अनत्ततो योनिसो मनसि कातब्बा। ",
"sn22.123:2.3":	"कतमे पञ्च? ",
"sn22.123:2.4":	"सेय्यथिदं—रूपुपादानक्खन्धो …पे… विञ्ञाणुपादानक्खन्धो। ",
"sn22.123:2.5":	"सुतवतावुसो कोट्ठिक, भिक्खुना इमे पञ्चुपादानक्खन्धा अनिच्चतो …पे… अनत्ततो योनिसो मनसि कातब्बा। ",
"sn22.123:2.6":	"ठानं खो पनेतं, आवुसो, विज्जति—यं सुतवा भिक्खु इमे पञ्चुपादानक्खन्धे अनिच्चतो …पे… अनत्ततो योनिसो मनसि करोन्तो सोतापत्तिफलं सच्छिकरेय्या”ति। ",
"sn22.123:3.1":	"“सोतापन्नेन पनावुसो सारिपुत्त, भिक्खुना कतमे धम्मा योनिसो मनसि कातब्बा”ति? ",
"sn22.123:3.2":	"“सोतापन्नेनपि खो आवुसो कोट्ठिक, भिक्खुना इमे पञ्चुपादानक्खन्धा अनिच्चतो …पे… अनत्ततो योनिसो मनसि कातब्बा। ",
"sn22.123:3.3":	"ठानं खो पनेतं, आवुसो, विज्जति—यं सोतापन्नो भिक्खु इमे पञ्चुपादानक्खन्धे अनिच्चतो …पे… अनत्ततो योनिसो मनसि करोन्तो सकदागामिफलं …पे… ",
"sn22.123:3.4":	"अनागामिफलं …पे… ",
"sn22.123:3.5":	"अरहत्तफलं सच्छिकरेय्या”ति। ",
"sn22.123:4.1":	"“अरहता पनावुसो सारिपुत्त, कतमे धम्मा योनिसो मनसि कातब्बा”ति? ",
"sn22.123:4.2":	"“अरहतापि ख्वावुसो कोट्ठिक, इमे पञ्चुपादानक्खन्धा अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो सुञ्ञतो अनत्ततो योनिसो मनसि कातब्बा। ",
"sn22.123:4.3":	"नत्थि, ख्वावुसो, अरहतो उत्तरि करणीयं, कतस्स वा पतिचयो; ",
"sn22.123:4.4":	"अपि च खो इमे धम्मा भाविता बहुलीकता दिट्ठधम्मसुखविहाराय चेव संवत्तन्ति सतिसम्पजञ्ञाय चा”ति। ",
"sn22.123:4.5":	"एकादसमं। "
}	
