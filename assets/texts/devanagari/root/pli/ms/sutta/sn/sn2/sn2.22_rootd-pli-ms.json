{	
"sn2.22:0.1":	"संयुत्त निकाय २।२२ ",
"sn2.22:0.2":	"३। नानातित्थियवग्ग ",
"sn2.22:0.3":	"खेमसुत्त ",
"sn2.22:1.1":	"एकमन्तं ठितो खो खेमो देवपुत्तो भगवतो सन्तिके इमा गाथायो अभासि: ",
"sn2.22:2.1":	"“चरन्ति बाला दुम्मेधा, ",
"sn2.22:2.2":	"अमित्तेनेव अत्तना; ",
"sn2.22:2.3":	"करोन्ता पापकं कम्मं, ",
"sn2.22:2.4":	"यं होति कटुकप्फलं। ",
"sn2.22:3.1":	"न तं कम्मं कतं साधु, ",
"sn2.22:3.2":	"यं कत्वा अनुतप्पति; ",
"sn2.22:3.3":	"यस्स अस्सुमुखो रोदं, ",
"sn2.22:3.4":	"विपाकं पटिसेवति। ",
"sn2.22:4.1":	"तञ्च कम्मं कतं साधु, ",
"sn2.22:4.2":	"यं कत्वा नानुतप्पति; ",
"sn2.22:4.3":	"यस्स पतीतो सुमनो, ",
"sn2.22:4.4":	"विपाकं पटिसेवति। ",
"sn2.22:5.1":	"पटिकच्चेव तं कयिरा, ",
"sn2.22:5.2":	"यं जञ्ञा हितमत्तनो; ",
"sn2.22:5.3":	"न साकटिकचिन्ताय, ",
"sn2.22:5.4":	"मन्ता धीरो परक्कमे। ",
"sn2.22:6.1":	"यथा साकटिको मट्ठं, ",
"sn2.22:6.2":	"समं हित्वा महापथं; ",
"sn2.22:6.3":	"विसमं मग्गमारुय्ह, ",
"sn2.22:6.4":	"अक्खच्छिन्नोव झायति। ",
"sn2.22:7.1":	"एवं धम्मा अपक्कम्म, ",
"sn2.22:7.2":	"अधम्ममनुवत्तिय; ",
"sn2.22:7.3":	"मन्दो मच्चुमुखं पत्तो, ",
"sn2.22:7.4":	"अक्खच्छिन्नोव झायती”ति। "
}	
