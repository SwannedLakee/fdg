{	
"sn14.39:0.1":	"संयुत्त निकाय १४।३९ ",
"sn14.39:0.2":	"४। चतुत्थवग्ग ",
"sn14.39:0.3":	"ततियसमणब्राह्मणसुत्त ",
"sn14.39:1.1":	"सावत्थियं विहरति। ",
"sn14.39:1.2":	"“ये हि केचि, भिक्खवे, समणा वा ब्राह्मणा वा पथवीधातुं नप्पजानन्ति, पथवीधातुसमुदयं नप्पजानन्ति, पथवीधातुनिरोधं नप्पजानन्ति, पथवीधातुनिरोधगामिनिं पटिपदं नप्पजानन्ति …पे… ",
"sn14.39:1.3":	"आपोधातुं नप्पजानन्ति … ",
"sn14.39:1.4":	"तेजोधातुं नप्पजानन्ति … ",
"sn14.39:1.5":	"वायोधातुं नप्पजानन्ति, वायोधातुसमुदयं नप्पजानन्ति, वायोधातुनिरोधं नप्पजानन्ति, वायोधातुनिरोधगामिनिं पटिपदं नप्पजानन्ति, न मे ते, भिक्खवे, समणा वा ब्राह्मणा वा समणेसु वा समणसम्मता ब्राह्मणेसु वा ब्राह्मणसम्मता; ",
"sn14.39:1.6":	"न च पन ते आयस्मन्तो सामञ्ञत्थं वा ब्रह्मञ्ञत्थं वा दिट्ठेव धम्मे सयं अभिञ्ञा सच्छिकत्वा उपसम्पज्ज विहरन्ति। ",
"sn14.39:2.1":	"ये च खो केचि, भिक्खवे, समणा वा ब्राह्मणा वा पथवीधातुं पजानन्ति, पथवीधातुसमुदयं पजानन्ति, पथवीधातुनिरोधं पजानन्ति, पथवीधातुनिरोधगामिनिं पटिपदं पजानन्ति … ",
"sn14.39:2.2":	"ये च खो केचि, भिक्खवे, समणा वा ब्राह्मणा वा …पे… आपोधातुं पजानन्ति … ",
"sn14.39:2.3":	"तेजोधातुं पजानन्ति … ",
"sn14.39:2.4":	"वायोधातुं पजानन्ति, वायोधातुसमुदयं पजानन्ति, वायोधातुनिरोधं पजानन्ति, वायोधातुनिरोधगामिनिं पटिपदं पजानन्ति, ते च खो मे, भिक्खवे, समणा वा ब्राह्मणा वा समणेसु चेव समणसम्मता ब्राह्मणेसु च ब्राह्मणसम्मता; ",
"sn14.39:2.5":	"ते च पनायस्मन्तो सामञ्ञत्थञ्च ब्रह्मञ्ञत्थञ्च दिट्ठेव धम्मे सयं अभिञ्ञा सच्छिकत्वा उपसम्पज्ज विहरन्ती”ति। ",
"sn14.39:2.6":	"दसमं। ",
"sn14.39:2.7":	"चतुत्थो वग्गो। ",
"sn14.39:3.0":	"तस्सुद्दानं ",
"sn14.39:3.1":	"चतस्सो पुब्बे अचरिं, ",
"sn14.39:3.2":	"नोचेदञ्च दुक्खेन च; ",
"sn14.39:3.3":	"अभिनन्दञ्च उप्पादो, ",
"sn14.39:3.4":	"तयो समणब्राह्मणाति। ",
"sn14.39:3.5":	"धातुसंयुत्तं समत्तं। "
}	
