{	
"sn3.23:0.1":	"संयुत्त निकाय ३।२३ ",
"sn3.23:0.2":	"३। ततियवग्ग ",
"sn3.23:0.3":	"लोकसुत्त ",
"sn3.23:1.1":	"सावत्थिनिदानं। ",
"sn3.23:1.2":	"एकमन्तं निसिन्नो खो राजा पसेनदि कोसलो भगवन्तं एतदवोच: ",
"sn3.23:1.3":	"“कति नु खो, भन्ते, लोकस्स धम्मा उप्पज्जमाना उप्पज्जन्ति अहिताय दुक्खाय अफासुविहाराया”ति? ",
"sn3.23:1.4":	"“तयो खो, महाराज, लोकस्स धम्मा उप्पज्जमाना उप्पज्जन्ति अहिताय दुक्खाय अफासुविहाराय। ",
"sn3.23:1.5":	"कतमे तयो? ",
"sn3.23:1.6":	"लोभो खो, महाराज, लोकस्स धम्मो, उप्पज्जमानो उप्पज्जति अहिताय दुक्खाय अफासुविहाराय। ",
"sn3.23:1.7":	"दोसो खो, महाराज, लोकस्स धम्मो, उप्पज्जमानो उप्पज्जति अहिताय दुक्खाय अफासुविहाराय। ",
"sn3.23:1.8":	"मोहो खो, महाराज, लोकस्स धम्मो, उप्पज्जमानो उप्पज्जति अहिताय दुक्खाय अफासुविहाराय। ",
"sn3.23:1.9":	"इमे खो, महाराज, तयो लोकस्स धम्मा उप्पज्जमाना उप्पज्जन्ति अहिताय दुक्खाय अफासुविहाराया”ति। ",
"sn3.23:1.10":	"इदमवोच …पे… ",
"sn3.23:2.1":	"“लोभो दोसो च मोहो च, ",
"sn3.23:2.2":	"पुरिसं पापचेतसं; ",
"sn3.23:2.3":	"हिंसन्ति अत्तसम्भूता, ",
"sn3.23:2.4":	"तचसारंव सम्फलन्”ति। "
}	
