{	
"sn38.2:0.1":	"संयुत्त निकाय ३८।२ ",
"sn38.2:0.2":	"१। जम्बुखादकवग्ग ",
"sn38.2:0.3":	"अरहत्तपञ्हासुत्त ",
"sn38.2:1.1":	"“‘अरहत्तं, अरहत्तन्’ति, आवुसो सारिपुत्त, वुच्चति। ",
"sn38.2:1.2":	"कतमं नु खो, आवुसो, अरहत्तन्”ति? ",
"sn38.2:1.3":	"“यो खो, आवुसो, रागक्खयो दोसक्खयो मोहक्खयो—",
"sn38.2:1.4":	"इदं वुच्चति अरहत्तन्”ति। ",
"sn38.2:1.5":	"“अत्थि पनावुसो, मग्गो अत्थि पटिपदा एतस्स अरहत्तस्स सच्छिकिरियाया”ति? ",
"sn38.2:1.6":	"“अत्थि खो, आवुसो, मग्गो अत्थि पटिपदा एतस्स अरहत्तस्स सच्छिकिरियाया”ति। ",
"sn38.2:1.7":	"“कतमो पनावुसो, मग्गो कतमा पटिपदा एतस्स अरहत्तस्स सच्छिकिरियाया”ति? ",
"sn38.2:1.8":	"“अयमेव खो, आवुसो, अरियो अट्ठङ्गिको मग्गो एतस्स अरहत्तस्स सच्छिकिरियाय, सेय्यथिदं—",
"sn38.2:1.9":	"सम्मादिट्ठि …पे… सम्मासमाधि। ",
"sn38.2:1.10":	"अयं खो, आवुसो, मग्गो, अयं पटिपदा एतस्स अरहत्तस्स सच्छिकिरियाया”ति। ",
"sn38.2:1.11":	"“भद्दको, आवुसो, मग्गो भद्दिका पटिपदा एतस्स अरहत्तस्स सच्छिकिरियाय। ",
"sn38.2:1.12":	"अलञ्च पनावुसो सारिपुत्त, अप्पमादाया”ति। ",
"sn38.2:1.13":	"दुतियं। "
}	
