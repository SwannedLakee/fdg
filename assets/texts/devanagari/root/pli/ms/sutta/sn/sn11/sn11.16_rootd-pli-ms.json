{	
"sn11.16:0.1":	"संयुत्त निकाय ११।१६ ",
"sn11.16:0.2":	"२। दुतियवग्ग ",
"sn11.16:0.3":	"यजमानसुत्त ",
"sn11.16:1.1":	"एकं समयं भगवा राजगहे विहरति गिज्झकूटे पब्बते। ",
"sn11.16:1.2":	"अथ खो सक्को देवानमिन्दो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। ",
"sn11.16:1.3":	"एकमन्तं ठितो खो सक्को देवानमिन्दो भगवन्तं गाथाय अज्झभासि: ",
"sn11.16:2.1":	"“यजमानानं मनुस्सानं, ",
"sn11.16:2.2":	"पुञ्ञपेक्खान पाणिनं; ",
"sn11.16:2.3":	"करोतं ओपधिकं पुञ्ञं, ",
"sn11.16:2.4":	"कत्थ दिन्नं महप्फलन्”ति। ",
"sn11.16:3.1":	"“चत्तारो च पटिपन्ना, ",
"sn11.16:3.2":	"चत्तारो च फले ठिता; ",
"sn11.16:3.3":	"एस सङ्घो उजुभूतो, ",
"sn11.16:3.4":	"पञ्ञासीलसमाहितो। ",
"sn11.16:4.1":	"यजमानानं मनुस्सानं, ",
"sn11.16:4.2":	"पुञ्ञपेक्खान पाणिनं; ",
"sn11.16:4.3":	"करोतं ओपधिकं पुञ्ञं, ",
"sn11.16:4.4":	"सङ्घे दिन्नं महप्फलन्”ति। "
}	
