{	
"sn38.15:0.1":	"संयुत्त निकाय ३८।१५ ",
"sn38.15:0.2":	"१। जम्बुखादकवग्ग ",
"sn38.15:0.3":	"सक्कायपञ्हासुत्त ",
"sn38.15:1.1":	"“‘सक्कायो, सक्कायो’ति, आवुसो सारिपुत्त, वुच्चति। ",
"sn38.15:1.2":	"कतमो नु खो, आवुसो, सक्कायो”ति? ",
"sn38.15:1.3":	"“पञ्चिमे, आवुसो, उपादानक्खन्धा सक्कायो वुत्तो भगवता, सेय्यथिदं—",
"sn38.15:1.4":	"रूपुपादानक्खन्धो, वेदनुपादानक्खन्धो, सञ्ञुपादानक्खन्धो, सङ्खारुपादानक्खन्धो, विञ्ञाणुपादानक्खन्धो। ",
"sn38.15:1.5":	"इमे खो, आवुसो, पञ्चुपादानक्खन्धा सक्कायो वुत्तो भगवता”ति। ",
"sn38.15:1.6":	"“अत्थि पनावुसो, मग्गो अत्थि पटिपदा, एतस्स सक्कायस्स परिञ्ञाया”ति? ",
"sn38.15:1.7":	"“अत्थि खो, आवुसो, मग्गो अत्थि पटिपदा, एतस्स सक्कायस्स परिञ्ञाया”ति। ",
"sn38.15:1.8":	"“कतमो पनावुसो, मग्गो कतमा पटिपदा, एतस्स सक्कायस्स परिञ्ञाया”ति? ",
"sn38.15:1.9":	"“अयमेव खो, आवुसो, अरियो अट्ठङ्गिको मग्गो, एतस्स सक्कायस्स परिञ्ञाय, सेय्यथिदं—",
"sn38.15:1.10":	"सम्मादिट्ठि …पे… सम्मासमाधि। ",
"sn38.15:1.11":	"अयं खो, आवुसो, मग्गो अयं पटिपदा, एतस्स सक्कायस्स परिञ्ञाया”ति। ",
"sn38.15:1.12":	"“भद्दको, आवुसो, मग्गो भद्दिका पटिपदा, एतस्स सक्कायस्स परिञ्ञाय। ",
"sn38.15:1.13":	"अलञ्च पनावुसो सारिपुत्त, अप्पमादाया”ति। ",
"sn38.15:1.14":	"पन्नरसमं। "
}	
