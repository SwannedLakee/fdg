{	
"sn45.36:0.1":	"संयुत्त निकाय ४५।३६ ",
"sn45.36:0.2":	"४। पटिपत्तिवग्ग ",
"sn45.36:0.3":	"दुतियसामञ्ञसुत्त ",
"sn45.36:1.1":	"सावत्थिनिदानं। ",
"sn45.36:1.2":	"“सामञ्ञञ्च वो, भिक्खवे, देसेस्सामि, सामञ्ञत्थञ्च। ",
"sn45.36:1.3":	"तं सुणाथ। ",
"sn45.36:1.4":	"कतमञ्च खो, भिक्खवे, सामञ्ञं? ",
"sn45.36:1.5":	"अयमेव अरियो अट्ठङ्गिको मग्गो, सेय्यथिदं—",
"sn45.36:1.6":	"सम्मादिट्ठि …पे… सम्मासमाधि। ",
"sn45.36:1.7":	"इदं वुच्चति, भिक्खवे, सामञ्ञं। ",
"sn45.36:1.8":	"कतमो च, भिक्खवे, सामञ्ञत्थो? ",
"sn45.36:1.9":	"यो खो, भिक्खवे, रागक्खयो दोसक्खयो मोहक्खयो—",
"sn45.36:1.10":	"अयं वुच्चति, भिक्खवे, सामञ्ञत्थो”ति। ",
"sn45.36:1.11":	"छट्ठं। "
}	
