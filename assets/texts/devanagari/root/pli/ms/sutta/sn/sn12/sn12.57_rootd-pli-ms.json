{	
"sn12.57:0.1":	"संयुत्त निकाय १२।५७ ",
"sn12.57:0.2":	"६। दुक्खवग्ग ",
"sn12.57:0.3":	"तरुणरुक्खसुत्त ",
"sn12.57:1.1":	"सावत्थियं विहरति। ",
"sn12.57:1.2":	"“संयोजनियेसु, भिक्खवे, धम्मेसु अस्सादानुपस्सिनो विहरतो तण्हा पवड्ढति। ",
"sn12.57:1.3":	"तण्हापच्चया उपादानं …पे… ",
"sn12.57:1.4":	"एवमेतस्स केवलस्स दुक्खक्खन्धस्स समुदयो होति। ",
"sn12.57:2.1":	"सेय्यथापि, भिक्खवे, तरुणो रुक्खो। ",
"sn12.57:2.2":	"तस्स पुरिसो कालेन कालं मूलानि पलिमज्जेय्य कालेन कालं पंसुं ददेय्य, कालेन कालं उदकं ददेय्य। ",
"sn12.57:2.3":	"एवञ्हि सो, भिक्खवे, तरुणो रुक्खो तदाहारो तदुपादानो वुद्धिं विरूळ्हिं वेपुल्लं आपज्जेय्य। ",
"sn12.57:2.4":	"एवमेव खो, भिक्खवे, संयोजनियेसु धम्मेसु अस्सादानुपस्सिनो विहरतो तण्हा पवड्ढति। ",
"sn12.57:2.5":	"तण्हापच्चया उपादानं …पे… ",
"sn12.57:2.6":	"एवमेतस्स केवलस्स दुक्खक्खन्धस्स समुदयो होति। ",
"sn12.57:3.1":	"संयोजनियेसु, भिक्खवे, धम्मेसु आदीनवानुपस्सिनो विहरतो तण्हा निरुज्झति। ",
"sn12.57:3.2":	"तण्हानिरोधा उपादाननिरोधो …पे… ",
"sn12.57:3.3":	"एवमेतस्स केवलस्स दुक्खक्खन्धस्स निरोधो होति। ",
"sn12.57:4.1":	"सेय्यथापि, भिक्खवे, तरुणो रुक्खो। ",
"sn12.57:4.2":	"अथ पुरिसो आगच्छेय्य कुद्दालपिटकं आदाय …पे… ",
"sn12.57:4.3":	"नदिया वा सीघसोताय पवाहेय्य। ",
"sn12.57:4.4":	"एवञ्हि सो, भिक्खवे, तरुणो रुक्खो उच्छिन्नमूलो अस्स तालावत्थुकतो अनभावङ्कतो आयतिं अनुप्पादधम्मो। ",
"sn12.57:4.5":	"एवमेव खो, भिक्खवे, संयोजनियेसु धम्मेसु आदीनवानुपस्सिनो विहरतो तण्हा निरुज्झति। ",
"sn12.57:4.6":	"तण्हानिरोधा उपादाननिरोधो …पे… ",
"sn12.57:4.7":	"एवमेतस्स केवलस्स दुक्खक्खन्धस्स निरोधो होती”ति। ",
"sn12.57:4.8":	"सत्तमं। "
}	
