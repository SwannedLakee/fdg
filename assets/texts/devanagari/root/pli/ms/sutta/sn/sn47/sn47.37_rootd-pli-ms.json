{	
"sn47.37:0.1":	"संयुत्त निकाय ४७।३७ ",
"sn47.37:0.2":	"४। अननुस्सुतवग्ग ",
"sn47.37:0.3":	"छन्दसुत्त ",
"sn47.37:1.1":	"“चत्तारोमे, भिक्खवे, सतिपट्ठाना। ",
"sn47.37:1.2":	"कतमे चत्तारो? ",
"sn47.37:1.3":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.37:1.4":	"तस्स काये कायानुपस्सिनो विहरतो यो कायस्मिं छन्दो सो पहीयति। ",
"sn47.37:1.5":	"छन्दस्स पहाना अमतं सच्छिकतं होति। ",
"sn47.37:2.1":	"वेदनासु वेदनानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.37:2.2":	"तस्स वेदनासु वेदनानुपस्सिनो विहरतो यो वेदनासु छन्दो सो पहीयति। ",
"sn47.37:2.3":	"छन्दस्स पहाना अमतं सच्छिकतं होति। ",
"sn47.37:3.1":	"चित्ते चित्तानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.37:3.2":	"तस्स चित्ते चित्तानुपस्सिनो विहरतो यो चित्तम्हि छन्दो सो पहीयति। ",
"sn47.37:3.3":	"छन्दस्स पहाना अमतं सच्छिकतं होति। ",
"sn47.37:4.1":	"धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं। ",
"sn47.37:4.2":	"तस्स धम्मेसु धम्मानुपस्सिनो विहरतो यो धम्मेसु छन्दो सो पहीयति। ",
"sn47.37:4.3":	"छन्दस्स पहाना अमतं सच्छिकतं होती”ति। ",
"sn47.37:4.4":	"सत्तमं। "
}	
