{	
"sn22.36:0.1":	"संयुत्त निकाय २२।३६ ",
"sn22.36:0.2":	"४। नतुम्हाकवग्ग ",
"sn22.36:0.3":	"दुतियअञ्ञतरभिक्खुसुत्त ",
"sn22.36:1.1":	"सावत्थिनिदानं। ",
"sn22.36:1.2":	"अथ खो अञ्ञतरो भिक्खु येन भगवा …पे… एकमन्तं निसिन्नो खो सो भिक्खु भगवन्तं एतदवोच: ",
"sn22.36:1.3":	"“साधु मे, भन्ते, भगवा सङ्खित्तेन धम्मं देसेतु यमहं भगवतो धम्मं सुत्वा एको वूपकट्ठो अप्पमत्तो आतापी पहितत्तो विहरेय्यन्”ति। ",
"sn22.36:1.4":	"“यं खो, भिक्खु, अनुसेति तं अनुमीयति; ",
"sn22.36:1.5":	"यं अनुमीयति तेन सङ्खं गच्छति। ",
"sn22.36:1.6":	"यं नानुसेति न तं अनुमीयति; ",
"sn22.36:1.7":	"यं नानुमीयति न तेन सङ्खं गच्छती”ति। ",
"sn22.36:1.8":	"“अञ्ञातं, भगवा, अञ्ञातं, सुगता”ति। ",
"sn22.36:2.1":	"“यथा कथं पन त्वं, भिक्खु, मया सङ्खित्तेन भासितस्स वित्थारेन अत्थं आजानासी”ति? ",
"sn22.36:2.2":	"“रूपञ्चे, भन्ते, अनुसेति तं अनुमीयति; ",
"sn22.36:2.3":	"यं अनुमीयति तेन सङ्खं गच्छति। ",
"sn22.36:2.4":	"वेदनञ्चे अनुसेति … ",
"sn22.36:2.5":	"सञ्ञञ्चे अनुसेति … ",
"sn22.36:2.6":	"सङ्खारे चे अनुसेति … ",
"sn22.36:2.7":	"विञ्ञाणञ्चे अनुसेति तं अनुमीयति; ",
"sn22.36:2.8":	"यं अनुमीयति तेन सङ्खं गच्छति। ",
"sn22.36:2.9":	"रूपञ्चे, भन्ते, नानुसेति न तं अनुमीयति; ",
"sn22.36:2.10":	"यं नानुमीयति न तेन सङ्खं गच्छति। ",
"sn22.36:2.11":	"वेदनञ्चे नानुसेति … ",
"sn22.36:2.12":	"सञ्ञञ्चे नानुसेति … ",
"sn22.36:2.13":	"सङ्खारे चे नानुसेति … ",
"sn22.36:2.14":	"विञ्ञाणञ्चे नानुसेति न तं अनुमीयति; ",
"sn22.36:2.15":	"यं नानुमीयति न तेन सङ्खं गच्छति। ",
"sn22.36:2.16":	"इमस्स ख्वाहं, भन्ते, भगवता सङ्खित्तेन भासितस्स एवं वित्थारेन अत्थं आजानामी”ति। ",
"sn22.36:3.1":	"“साधु साधु, भिक्खु। ",
"sn22.36:3.2":	"साधु खो त्वं, भिक्खु, मया सङ्खित्तेन भासितस्स वित्थारेन अत्थं आजानासि। ",
"sn22.36:3.3":	"रूपञ्चे, भिक्खु, अनुसेति तं अनुमीयति; ",
"sn22.36:3.4":	"यं अनुमीयति तेन सङ्खं गच्छति। ",
"sn22.36:3.5":	"वेदनञ्चे, भिक्खु … ",
"sn22.36:3.6":	"सञ्ञञ्चे, भिक्खु … ",
"sn22.36:3.7":	"सङ्खारे चे, भिक्खु … ",
"sn22.36:3.8":	"विञ्ञाणञ्चे, भिक्खु, अनुसेति तं अनुमीयति; ",
"sn22.36:3.9":	"यं अनुमीयति तेन सङ्खं गच्छति। ",
"sn22.36:3.10":	"रूपञ्चे, भिक्खु, नानुसेति न तं अनुमीयति; ",
"sn22.36:3.11":	"यं नानुमीयति न तेन सङ्खं गच्छति। ",
"sn22.36:3.12":	"वेदनञ्चे नानुसेति … ",
"sn22.36:3.13":	"सञ्ञञ्चे नानुसेति … ",
"sn22.36:3.14":	"सङ्खारे चे नानुसेति … ",
"sn22.36:3.15":	"विञ्ञाणञ्चे नानुसेति न तं अनुमीयति; ",
"sn22.36:3.16":	"यं नानुमीयति न तेन सङ्खं गच्छति। ",
"sn22.36:3.17":	"इमस्स खो, भिक्खु, मया सङ्खित्तेन भासितस्स एवं वित्थारेन अत्थो दट्ठब्बो”ति …पे… ",
"sn22.36:3.18":	"अञ्ञतरो च पन सो भिक्खु अरहतं अहोसीति। ",
"sn22.36:3.19":	"चतुत्थं। "
}	
