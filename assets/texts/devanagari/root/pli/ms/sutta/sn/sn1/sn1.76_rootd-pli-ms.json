{	
"sn1.76:0.1":	"संयुत्त निकाय १।७६ ",
"sn1.76:0.2":	"८। छेत्वावग्ग ",
"sn1.76:0.3":	"नजीरतिसुत्त ",
"sn1.76:1.1":	"“किं जीरति किं न जीरति, ",
"sn1.76:1.2":	"किंसु उप्पथोति वुच्चति; ",
"sn1.76:1.3":	"किंसु धम्मानं परिपन्थो, ",
"sn1.76:1.4":	"किंसु रत्तिन्दिवक्खयो; ",
"sn1.76:1.5":	"किं मलं ब्रह्मचरियस्स, ",
"sn1.76:1.6":	"किं सिनानमनोदकं। ",
"sn1.76:2.1":	"कति लोकस्मिं छिद्दानि, ",
"sn1.76:2.2":	"यत्थ वित्तं न तिट्ठति; ",
"sn1.76:2.3":	"भगवन्तं पुट्ठुमागम्म, ",
"sn1.76:2.4":	"कथं जानेमु तं मयन्”ति। ",
"sn1.76:3.1":	"“रूपं जीरति मच्चानं, ",
"sn1.76:3.2":	"नामगोत्तं न जीरति; ",
"sn1.76:3.3":	"रागो उप्पथोति वुच्चति। ",
"sn1.76:4.1":	"लोभो धम्मानं परिपन्थो, ",
"sn1.76:4.2":	"वयो रत्तिन्दिवक्खयो; ",
"sn1.76:4.3":	"इत्थी मलं ब्रह्मचरियस्स, ",
"sn1.76:4.4":	"एत्थायं सज्जते पजा; ",
"sn1.76:4.5":	"तपो च ब्रह्मचरियञ्च, ",
"sn1.76:4.6":	"तं सिनानमनोदकं। ",
"sn1.76:5.1":	"छ लोकस्मिं छिद्दानि, ",
"sn1.76:5.2":	"यत्थ वित्तं न तिट्ठति; ",
"sn1.76:5.3":	"आलस्यञ्च पमादो च, ",
"sn1.76:5.4":	"अनुट्ठानं असंयमो; ",
"sn1.76:5.5":	"निद्दा तन्दी च ते छिद्दे, ",
"sn1.76:5.6":	"सब्बसो तं विवज्जये”ति। "
}	
