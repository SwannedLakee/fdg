{	
"sn55.17:0.1":	"संयुत्त निकाय ५५।१७ ",
"sn55.17:0.2":	"२। राजकारामवग्ग ",
"sn55.17:0.3":	"दुतियमित्तामच्चसुत्त ",
"sn55.17:1.1":	"“ये ते, भिक्खवे, अनुकम्पेय्याथ, ये च सोतब्बं मञ्ञेय्युं—मित्ता वा अमच्चा वा ञाती वा सालोहिता वा—ते, भिक्खवे, चतूसु सोतापत्तियङ्गेसु समादपेतब्बा, निवेसेतब्बा, पतिट्ठापेतब्बा। ",
"sn55.17:1.2":	"कतमेसु चतूसु? ",
"sn55.17:1.3":	"बुद्धे अवेच्चप्पसादे समादपेतब्बा, निवेसेतब्बा, पतिट्ठापेतब्बा—",
"sn55.17:1.4":	"इतिपि सो भगवा …पे… सत्था देवमनुस्सानं बुद्धो भगवाति। ",
"sn55.17:2.1":	"सिया, भिक्खवे, चतुन्नं महाभूतानं अञ्ञथत्तं—पथवीधातुया, आपोधातुया, तेजोधातुया, वायोधातुया—न त्वेव बुद्धे अवेच्चप्पसादेन समन्नागतस्स अरियसावकस्स सिया अञ्ञथत्तं। ",
"sn55.17:2.2":	"तत्रिदं अञ्ञथत्तं—सो वत बुद्धे अवेच्चप्पसादेन समन्नागतो अरियसावको निरयं वा तिरच्छानयोनिं वा पेत्तिविसयं वा उपपज्जिस्सती”ति—नेतं ठानं विज्जति। ",
"sn55.17:2.3":	"“धम्मे …पे… ",
"sn55.17:2.4":	"सङ्घे …पे… ",
"sn55.17:2.5":	"अरियकन्तेसु सीलेसु समादपेतब्बा, निवेसेतब्बा, पतिट्ठापेतब्बा अखण्डेसु …पे… समाधिसंवत्तनिकेसु। ",
"sn55.17:2.6":	"सिया, भिक्खवे, चतुन्नं महाभूतानं अञ्ञथत्तं—पथवीधातुया, आपोधातुया, तेजोधातुया, वायोधातुया—न त्वेव अरियकन्तेहि सीलेहि समन्नागतस्स अरियसावकस्स सिया अञ्ञथत्तं। ",
"sn55.17:2.7":	"तत्रिदं अञ्ञथत्तं—सो वत अरियकन्तेहि सीलेहि समन्नागतो अरियसावको निरयं वा तिरच्छानयोनिं वा पेत्तिविसयं वा उपपज्जिस्सतीति—नेतं ठानं विज्जति। ",
"sn55.17:2.8":	"ये ते, भिक्खवे, अनुकम्पेय्याथ, ये च सोतब्बं मञ्ञेय्युं—मित्ता वा अमच्चा वा ञाती वा सालोहिता वा—ते, भिक्खवे, इमेसु चतूसु सोतापत्तियङ्गेसु समादपेतब्बा, निवेसेतब्बा, पतिट्ठापेतब्बा”ति। ",
"sn55.17:2.9":	"सत्तमं। "
}	
