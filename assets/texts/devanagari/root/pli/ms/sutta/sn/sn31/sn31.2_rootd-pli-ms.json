{	
"sn31.2:0.1":	"संयुत्त निकाय ३१।२ ",
"sn31.2:0.2":	"१। गन्धब्बवग्ग ",
"sn31.2:0.3":	"सुचरितसुत्त ",
"sn31.2:1.1":	"सावत्थिनिदानं। ",
"sn31.2:1.2":	"एकमन्तं निसिन्नो खो सो भिक्खु भगवन्तं एतदवोच: ",
"sn31.2:1.3":	"“को नु खो, भन्ते, हेतु, को पच्चयो, येन मिधेकच्चो कायस्स भेदा परं मरणा गन्धब्बकायिकानं देवानं सहब्यतं उपपज्जती”ति? ",
"sn31.2:1.4":	"“इध, भिक्खु, एकच्चो कायेन सुचरितं चरति, वाचाय सुचरितं चरति, मनसा सुचरितं चरति। ",
"sn31.2:1.5":	"तस्स सुतं होति: ",
"sn31.2:1.6":	"‘गन्धब्बकायिका देवा दीघायुका वण्णवन्तो सुखबहुला’ति। ",
"sn31.2:1.7":	"तस्स एवं होति: ",
"sn31.2:1.8":	"‘अहो वताहं कायस्स भेदा परं मरणा गन्धब्बकायिकानं देवानं सहब्यतं उपपज्जेय्यन्’ति। ",
"sn31.2:1.9":	"सो कायस्स भेदा परं मरणा गन्धब्बकायिकानं देवानं सहब्यतं उपपज्जति। ",
"sn31.2:1.10":	"अयं खो, भिक्खु, हेतु, अयं पच्चयो, येन मिधेकच्चो कायस्स भेदा परं मरणा गन्धब्बकायिकानं देवानं सहब्यतं उपपज्जती”ति। ",
"sn31.2:1.11":	"दुतियं। "
}	
