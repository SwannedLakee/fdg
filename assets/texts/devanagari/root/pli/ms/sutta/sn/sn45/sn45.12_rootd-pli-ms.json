{	
"sn45.12:0.1":	"संयुत्त निकाय ४५।१२ ",
"sn45.12:0.2":	"२। विहारवग्ग ",
"sn45.12:0.3":	"दुतियविहारसुत्त ",
"sn45.12:1.1":	"सावत्थिनिदानं। ",
"sn45.12:1.2":	"“इच्छामहं, भिक्खवे, तेमासं पटिसल्लीयितुं। ",
"sn45.12:1.3":	"नम्हि केनचि उपसङ्कमितब्बो, अञ्ञत्र एकेन पिण्डपातनीहारकेना”ति। ",
"sn45.12:1.4":	"“एवं, भन्ते”ति खो ते भिक्खू भगवतो पटिस्सुत्वा नास्सुध कोचि भगवन्तं उपसङ्कमति, अञ्ञत्र एकेन पिण्डपातनीहारकेन। ",
"sn45.12:2.1":	"अथ खो भगवा तस्स तेमासस्स अच्चयेन पटिसल्लाना वुट्ठितो भिक्खू आमन्तेसि: ",
"sn45.12:2.2":	"“येन स्वाहं, भिक्खवे, विहारेन पठमाभिसम्बुद्धो विहरामि, तस्स पदेसेन विहासिं। ",
"sn45.12:2.3":	"सो एवं पजानामि: ",
"sn45.12:2.4":	"‘मिच्छादिट्ठिपच्चयापि वेदयितं; ",
"sn45.12:2.5":	"मिच्छादिट्ठिवूपसमपच्चयापि वेदयितं; ",
"sn45.12:2.6":	"सम्मादिट्ठिपच्चयापि वेदयितं; ",
"sn45.12:2.7":	"सम्मादिट्ठिवूपसमपच्चयापि वेदयितं …पे… ",
"sn45.12:2.8":	"मिच्छासमाधिपच्चयापि वेदयितं; ",
"sn45.12:2.9":	"मिच्छासमाधिवूपसमपच्चयापि वेदयितं, सम्मासमाधिपच्चयापि वेदयितं; ",
"sn45.12:2.10":	"सम्मासमाधिवूपसमपच्चयापि वेदयितं; ",
"sn45.12:2.11":	"छन्दपच्चयापि वेदयितं; ",
"sn45.12:2.12":	"छन्दवूपसमपच्चयापि वेदयितं; ",
"sn45.12:2.13":	"वितक्कपच्चयापि वेदयितं; ",
"sn45.12:2.14":	"वितक्कवूपसमपच्चयापि वेदयितं; ",
"sn45.12:2.15":	"सञ्ञापच्चयापि वेदयितं; ",
"sn45.12:2.16":	"सञ्ञावूपसमपच्चयापि वेदयितं; ",
"sn45.12:2.17":	"छन्दो च अवूपसन्तो होति, वितक्को च अवूपसन्तो होति, सञ्ञा च अवूपसन्ता होति, तप्पच्चयापि वेदयितं; ",
"sn45.12:2.18":	"छन्दो च वूपसन्तो होति, वितक्को च वूपसन्तो होति, सञ्ञा च वूपसन्ता होति, तप्पच्चयापि वेदयितं; ",
"sn45.12:2.19":	"अप्पत्तस्स पत्तिया अत्थि आयामं, तस्मिम्पि ठाने अनुप्पत्ते तप्पच्चयापि वेदयितन्’”ति। ",
"sn45.12:2.20":	"दुतियं। "
}	
