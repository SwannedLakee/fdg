{	
"sn22.103:0.1":	"संयुत्त निकाय २२।१०३ ",
"sn22.103:0.2":	"११। अन्तवग्ग ",
"sn22.103:0.3":	"अन्तसुत्त ",
"sn22.103:1.1":	"सावत्थिनिदानं। ",
"sn22.103:1.2":	"“चत्तारोमे, भिक्खवे, अन्ता। ",
"sn22.103:1.3":	"कतमे चत्तारो? ",
"sn22.103:1.4":	"सक्कायन्तो, सक्कायसमुदयन्तो, सक्कायनिरोधन्तो, सक्कायनिरोधगामिनिप्पटिपदन्तो। ",
"sn22.103:1.5":	"कतमो च, भिक्खवे, सक्कायन्तो? ",
"sn22.103:1.6":	"पञ्चुपादानक्खन्धातिस्स वचनीयं। ",
"sn22.103:1.7":	"कतमे पञ्च? ",
"sn22.103:1.8":	"सेय्यथिदं—रूपुपादानक्खन्धो, वेदनुपादानक्खन्धो, सञ्ञुपादानक्खन्धो, सङ्खारुपादानक्खन्धो, विञ्ञाणुपादानक्खन्धो—",
"sn22.103:1.9":	"अयं वुच्चति, भिक्खवे, सक्कायन्तो। ",
"sn22.103:2.1":	"कतमो च, भिक्खवे, सक्कायसमुदयन्तो? ",
"sn22.103:2.2":	"यायं तण्हा पोनोभविका नन्दिरागसहगता तत्रतत्राभिनन्दिनी, सेय्यथिदं—",
"sn22.103:2.3":	"कामतण्हा, भवतण्हा, विभवतण्हा। ",
"sn22.103:2.4":	"अयं वुच्चति, भिक्खवे, सक्कायसमुदयन्तो। ",
"sn22.103:3.1":	"कतमो च, भिक्खवे, सक्कायनिरोधन्तो? ",
"sn22.103:3.2":	"यो तस्सायेव तण्हाय असेसविरागनिरोधो चागो पटिनिस्सग्गो मुत्ति अनालयो—",
"sn22.103:3.3":	"अयं वुच्चति, भिक्खवे, सक्कायनिरोधन्तो। ",
"sn22.103:4.1":	"कतमो च, भिक्खवे, सक्कायनिरोधगामिनिप्पटिपदन्तो? ",
"sn22.103:4.2":	"अयमेव अरियो अट्ठङ्गिको मग्गो। ",
"sn22.103:4.3":	"सेय्यथिदं—सम्मादिट्ठि …पे… सम्मासमाधि। ",
"sn22.103:4.4":	"अयं वुच्चति, भिक्खवे, सक्कायनिरोधगामिनिप्पटिपदन्तो। ",
"sn22.103:4.5":	"इमे खो, भिक्खवे, चत्तारो अन्ता”ति। ",
"sn22.103:4.6":	"पठमं। "
}	
