{	
"sn43.44:0.1":	"संयुत्त निकाय ४३।४४ ",
"sn43.44:0.2":	"२। दुतियवग्ग ",
"sn43.44:0.3":	"परायनसुत्त ",
"sn43.44:1.1":	"“परायनञ्च वो, भिक्खवे, देसेस्सामि परायनगामिञ्च मग्गं। ",
"sn43.44:1.2":	"तं सुणाथ। ",
"sn43.44:1.3":	"कतमञ्च, भिक्खवे, परायनं? ",
"sn43.44:1.4":	"यो, भिक्खवे, रागक्खयो दोसक्खयो मोहक्खयो—",
"sn43.44:1.5":	"इदं वुच्चति, भिक्खवे, परायनं। ",
"sn43.44:1.6":	"कतमो च, भिक्खवे, परायनगामी मग्गो? ",
"sn43.44:1.7":	"कायगतासति। ",
"sn43.44:1.8":	"अयं वुच्चति, भिक्खवे, परायनगामिमग्गो। ",
"sn43.44:1.9":	"इति खो, भिक्खवे, देसितं वो मया परायनं, देसितो परायनगामिमग्गो। ",
"sn43.44:1.10":	"यं, भिक्खवे, सत्थारा करणीयं सावकानं हितेसिना अनुकम्पकेन अनुकम्पं उपादाय, कतं वो तं मया। ",
"sn43.44:1.11":	"एतानि, भिक्खवे, रुक्खमूलानि, एतानि सुञ्ञागारानि। झायथ, भिक्खवे, मा पमादत्थ; मा पच्छा विप्पटिसारिनो अहुवत्थ। अयं वो अम्हाकं अनुसासनी”ति। ",
"sn43.44:1.12":	"(यथा असङ्खतं तथा वित्थारेतब्बं।) ",
"sn43.44:1.13":	"तेत्तिंसतिमं। ",
"sn43.44:1.14":	"दुतियो वग्गो। ",
"sn43.44:2.0":	"तस्सुद्दानं ",
"sn43.44:2.1":	"असङ्खतं अनतं अनासवं, ",
"sn43.44:2.2":	"सच्चञ्च पारं निपुणं सुदुद्दसं; ",
"sn43.44:2.3":	"अजज्जरं धुवं अपलोकितं, ",
"sn43.44:2.4":	"अनिदस्सनं निप्पपञ्च सन्तं। ",
"sn43.44:3.1":	"अमतं पणीतञ्च सिवञ्च खेमं, ",
"sn43.44:3.2":	"तण्हाक्खयो अच्छरियञ्च अब्भुतं; ",
"sn43.44:3.3":	"अनीतिकं अनीतिकधम्मं, ",
"sn43.44:3.4":	"निब्बानमेतं सुगतेन देसितं। ",
"sn43.44:4.1":	"अब्याबज्झो विरागो च, ",
"sn43.44:4.2":	"सुद्धि मुत्ति अनालयो; ",
"sn43.44:4.3":	"दीपो लेणञ्च ताणञ्च, ",
"sn43.44:4.4":	"सरणञ्च परायनन्ति। ",
"sn43.44:4.5":	"असङ्खतसंयुत्तं समत्तं। "
}	
