{	
"sn4.7:0.1":	"संयुत्त निकाय ४।७ ",
"sn4.7:0.2":	"१। पठमवग्ग ",
"sn4.7:0.3":	"सुपतिसुत्त ",
"sn4.7:1.1":	"एकं समयं भगवा राजगहे विहरति वेळुवने कलन्दकनिवापे। ",
"sn4.7:1.2":	"अथ खो भगवा बहुदेवरत्तिं अब्भोकासे चङ्कमित्वा रत्तिया पच्चूससमयं पादे पक्खालेत्वा विहारं पविसित्वा ",
"sn4.7:1.3":	"दक्खिणेन पस्सेन सीहसेय्यं कप्पेसि पादे पादं अच्चाधाय सतो सम्पजानो उट्ठानसञ्ञं मनसि करित्वा। ",
"sn4.7:1.4":	"अथ खो मारो पापिमा येन भगवा तेनुपसङ्कमि; उपसङ्कमित्वा भगवन्तं गाथाय अज्झभासि: ",
"sn4.7:2.1":	"“किं सोप्पसि किं नु सोप्पसि, ",
"sn4.7:2.2":	"किमिदं सोप्पसि दुब्भगो विय; ",
"sn4.7:2.3":	"सुञ्ञमगारन्ति सोप्पसि, ",
"sn4.7:2.4":	"किमिदं सोप्पसि सूरिये उग्गते”ति। ",
"sn4.7:3.1":	"“यस्स जालिनी विसत्तिका, ",
"sn4.7:3.2":	"तण्हा नत्थि कुहिञ्चि नेतवे; ",
"sn4.7:3.3":	"सब्बूपधिपरिक्खया बुद्धो, ",
"sn4.7:3.4":	"सोप्पति किं तवेत्थ मारा”ति। ",
"sn4.7:4.1":	"अथ खो मारो पापिमा …पे… तत्थेवन्तरधायीति। "
}	
