{	
"sn51.25:0.1":	"संयुत्त निकाय ५१।२५ ",
"sn51.25:0.2":	"३। अयोगुळवग्ग ",
"sn51.25:0.3":	"पठमफलसुत्त ",
"sn51.25:1.1":	"“चत्तारोमे, भिक्खवे, इद्धिपादा। ",
"sn51.25:1.2":	"कतमे चत्तारो? ",
"sn51.25:1.3":	"इध, भिक्खवे, भिक्खु छन्दसमाधिप्पधानसङ्खारसमन्नागतं इद्धिपादं भावेति, ",
"sn51.25:1.4":	"वीरियसमाधि …पे… ",
"sn51.25:1.5":	"चित्तसमाधि … ",
"sn51.25:1.6":	"वीमंसासमाधिप्पधानसङ्खारसमन्नागतं इद्धिपादं भावेति—",
"sn51.25:1.7":	"इमे खो, भिक्खवे, चत्तारो इद्धिपादा। ",
"sn51.25:1.8":	"इमेसं खो, भिक्खवे, चतुन्नं इद्धिपादानं भावितत्ता बहुलीकतत्ता भिक्खुना द्विन्नं फलानं अञ्ञतरं फलं पाटिकङ्खं—",
"sn51.25:1.9":	"दिट्ठेव धम्मे अञ्ञा, सति वा उपादिसेसे अनागामिता”ति। ",
"sn51.25:1.10":	"पञ्चमं। "
}	
