{	
"sn46.40:0.1":	"संयुत्त निकाय ४६।४० ",
"sn46.40:0.2":	"४। नीवरणवग्ग ",
"sn46.40:0.3":	"नीवरणसुत्त ",
"sn46.40:1.1":	"“पञ्चिमे, भिक्खवे, नीवरणा अन्धकरणा अचक्खुकरणा अञ्ञाणकरणा पञ्ञानिरोधिका विघातपक्खिया अनिब्बानसंवत्तनिका। ",
"sn46.40:1.2":	"कतमे पञ्च? ",
"sn46.40:1.3":	"कामच्छन्दनीवरणं, भिक्खवे, अन्धकरणं अचक्खुकरणं अञ्ञाणकरणं पञ्ञानिरोधिकं विघातपक्खियं अनिब्बानसंवत्तनिकं। ",
"sn46.40:1.4":	"ब्यापादनीवरणं, भिक्खवे …पे… ",
"sn46.40:1.5":	"थिनमिद्धनीवरणं, भिक्खवे …पे… ",
"sn46.40:1.6":	"उद्धच्चकुक्कुच्चनीवरणं, भिक्खवे …पे… ",
"sn46.40:1.7":	"विचिकिच्छानीवरणं, भिक्खवे, अन्धकरणं अचक्खुकरणं अञ्ञाणकरणं पञ्ञानिरोधिकं विघातपक्खियं अनिब्बानसंवत्तनिकं। ",
"sn46.40:1.8":	"इमे खो, भिक्खवे, पञ्च नीवरणा अन्धकरणा अचक्खुकरणा अञ्ञाणकरणा पञ्ञानिरोधिका विघातपक्खिया अनिब्बानसंवत्तनिका। ",
"sn46.40:2.1":	"सत्तिमे, भिक्खवे, बोज्झङ्गा चक्खुकरणा ञाणकरणा पञ्ञाबुद्धिया अविघातपक्खिया निब्बानसंवत्तनिका। ",
"sn46.40:2.2":	"कतमे सत्त? ",
"sn46.40:2.3":	"सतिसम्बोज्झङ्गो, भिक्खवे, चक्खुकरणो ञाणकरणो पञ्ञाबुद्धियो अविघातपक्खियो निब्बानसंवत्तनिको …पे… उपेक्खासम्बोज्झङ्गो, भिक्खवे, चक्खुकरणो ञाणकरणो पञ्ञाबुद्धियो अविघातपक्खियो निब्बानसंवत्तनिको। ",
"sn46.40:2.4":	"इमे खो, भिक्खवे, सत्त बोज्झङ्गा चक्खुकरणा ञाणकरणा पञ्ञाबुद्धिया अविघातपक्खिया निब्बानसंवत्तनिका”ति। ",
"sn46.40:2.5":	"दसमं। ",
"sn46.40:2.6":	"नीवरणवग्गो चतुत्थो। ",
"sn46.40:3.0":	"तस्सुद्दानं ",
"sn46.40:3.1":	"द्वे कुसला किलेसा च, ",
"sn46.40:3.2":	"द्वे योनिसो च बुद्धि च; ",
"sn46.40:3.3":	"आवरणा नीवरणा रुक्खं, ",
"sn46.40:3.4":	"नीवरणञ्च ते दसाति। "
}	
