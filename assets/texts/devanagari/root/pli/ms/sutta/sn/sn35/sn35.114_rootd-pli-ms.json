{	
"sn35.114:0.1":	"संयुत्त निकाय ३५।११४ ",
"sn35.114:0.2":	"१२। लोककामगुणवग्ग ",
"sn35.114:0.3":	"पठममारपाससुत्त ",
"sn35.114:1.1":	"“सन्ति, भिक्खवे, चक्खुविञ्ञेय्या रूपा, इट्ठा कन्ता मनापा पियरूपा कामूपसंहिता रजनीया। ",
"sn35.114:1.2":	"तञ्चे भिक्खु अभिनन्दति अभिवदति अज्झोसाय तिट्ठति—",
"sn35.114:1.3":	"अयं वुच्चति, भिक्खवे, भिक्खु आवासगतो मारस्स, मारस्स वसं गतो, पटिमुक्कस्स मारपासो। ",
"sn35.114:1.4":	"बद्धो सो मारबन्धनेन यथाकामकरणीयो पापिमतो …पे…। ",
"sn35.114:2.1":	"सन्ति, भिक्खवे, जिव्हाविञ्ञेय्या रसा, इट्ठा कन्ता मनापा पियरूपा कामूपसंहिता रजनीया। ",
"sn35.114:2.2":	"तञ्चे भिक्खु अभिनन्दति अभिवदति अज्झोसाय तिट्ठति—",
"sn35.114:2.3":	"अयं वुच्चति, भिक्खवे, भिक्खु आवासगतो मारस्स, मारस्स वसं गतो, पटिमुक्कस्स मारपासो। बद्धो सो मारबन्धनेन …पे…। ",
"sn35.114:3.1":	"सन्ति, भिक्खवे, मनोविञ्ञेय्या धम्मा, इट्ठा कन्ता मनापा पियरूपा कामूपसंहिता रजनीया। ",
"sn35.114:3.2":	"तञ्चे भिक्खु अभिनन्दति अभिवदति अज्झोसाय तिट्ठति—",
"sn35.114:3.3":	"अयं वुच्चति, भिक्खवे, भिक्खु आवासगतो मारस्स, मारस्स वसं गतो, पटिमुक्कस्स मारपासो। ",
"sn35.114:3.4":	"बद्धो सो मारबन्धनेन यथाकामकरणीयो पापिमतो …पे… ",
"sn35.114:4.1":	"सन्ति च खो, भिक्खवे, चक्खुविञ्ञेय्या रूपा, इट्ठा कन्ता मनापा पियरूपा कामूपसंहिता रजनीया। ",
"sn35.114:4.2":	"तञ्चे भिक्खु नाभिनन्दति नाभिवदति नाज्झोसाय तिट्ठति—",
"sn35.114:4.3":	"अयं वुच्चति, भिक्खवे, भिक्खु नावासगतो मारस्स, न मारस्स वसं गतो, उम्मुक्कस्स मारपासो। ",
"sn35.114:4.4":	"मुत्तो सो मारबन्धनेन न यथाकामकरणीयो पापिमतो …पे…। ",
"sn35.114:5.1":	"सन्ति, भिक्खवे, जिव्हाविञ्ञेय्या रसा, इट्ठा कन्ता मनापा पियरूपा कामूपसंहिता रजनीया। ",
"sn35.114:5.2":	"तञ्चे भिक्खु नाभिनन्दति नाभिवदति नाज्झोसाय तिट्ठति—",
"sn35.114:5.3":	"अयं वुच्चति, भिक्खवे, भिक्खु नावासगतो मारस्स, न मारस्स वसं गतो, उम्मुक्कस्स मारपासो। मुत्तो सो मारबन्धनेन न यथाकामकरणीयो पापिमतो …पे…। ",
"sn35.114:6.1":	"सन्ति, भिक्खवे, मनोविञ्ञेय्या धम्मा, इट्ठा कन्ता मनापा पियरूपा कामूपसंहिता रजनीया। ",
"sn35.114:6.2":	"तञ्चे भिक्खु नाभिनन्दति नाभिवदति नाज्झोसाय तिट्ठति—",
"sn35.114:6.3":	"अयं वुच्चति, भिक्खवे, भिक्खु नावासगतो मारस्स, न मारस्स वसं गतो, उम्मुक्कस्स मारपासो। ",
"sn35.114:6.4":	"मुत्तो सो मारबन्धनेन न यथाकामकरणीयो पापिमतो”ति। ",
"sn35.114:6.5":	"पठमं। "
}	
