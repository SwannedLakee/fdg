{	
"sn46.77-88:0.1":	"संयुत्त निकाय ४६।७७–८८ ",
"sn46.77-88:0.2":	"९। गङ्गापेय्यालवग्ग ",
"sn46.77-88:0.3":	"गङ्गानदीआदिसुत्त ",
"sn46.77-88:1.1":	"“सेय्यथापि, भिक्खवे, गङ्गा नदी पाचीननिन्ना पाचीनपोणा पाचीनपब्भारा; ",
"sn46.77-88:1.2":	"एवमेव खो, भिक्खवे, भिक्खु सत्त बोज्झङ्गे भावेन्तो सत्त बोज्झङ्गे बहुलीकरोन्तो निब्बाननिन्नो होति निब्बानपोणो निब्बानपब्भारो। ",
"sn46.77-88:1.3":	"कथञ्च, भिक्खवे, भिक्खु सत्त बोज्झङ्गे भावेन्तो सत्त बोज्झङ्गे बहुलीकरोन्तो निब्बाननिन्नो होति निब्बानपोणो निब्बानपब्भारो? ",
"sn46.77-88:1.4":	"इध, भिक्खवे, भिक्खु सतिसम्बोज्झङ्गं भावेति …पे… ",
"sn46.77-88:1.5":	"उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं … ",
"sn46.77-88:1.6":	"एवं खो, भिक्खवे, भिक्खु सत्त बोज्झङ्गे भावेन्तो सत्त बोज्झङ्गे बहुलीकरोन्तो निब्बाननिन्नो होति निब्बानपोणो निब्बानपब्भारो”ति। ",
"sn46.77-88:1.7":	"(याव एसना पाळि वित्थारेतब्बा।) ",
"sn46.77-88:1.8":	"गङ्गापेय्यालवग्गो नवमो। ",
"sn46.77-88:2.0":	"तस्सुद्दानं ",
"sn46.77-88:2.1":	"छ पाचीनतो निन्ना, ",
"sn46.77-88:2.2":	"छ निन्ना च समुद्दतो; ",
"sn46.77-88:2.3":	"द्वेते छ द्वादस होन्ति, ",
"sn46.77-88:2.4":	"वग्गो तेन पवुच्चतीति। "
}	
