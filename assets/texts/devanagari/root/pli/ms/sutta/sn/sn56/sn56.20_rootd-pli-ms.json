{	
"sn56.20:0.1":	"संयुत्त निकाय ५६।२० ",
"sn56.20:0.2":	"२। धम्मचक्कप्पवत्तनवग्ग ",
"sn56.20:0.3":	"तथसुत्त ",
"sn56.20:1.1":	"“चत्तारिमानि, भिक्खवे, तथानि अवितथानि अनञ्ञथानि। ",
"sn56.20:1.2":	"कतमानि चत्तारि? ",
"sn56.20:1.3":	"‘इदं दुक्खन्’ति, भिक्खवे, तथमेतं अवितथमेतं अनञ्ञथमेतं; ",
"sn56.20:1.4":	"‘अयं दुक्खसमुदयो’ति तथमेतं अवितथमेतं अनञ्ञथमेतं; ",
"sn56.20:1.5":	"‘अयं दुक्खनिरोधो’ति तथमेतं अवितथमेतं अनञ्ञथमेतं; ",
"sn56.20:1.6":	"‘अयं दुक्खनिरोधगामिनी पटिपदा’ति तथमेतं अवितथमेतं अनञ्ञथमेतं—",
"sn56.20:1.7":	"इमानि खो, भिक्खवे, चत्तारि तथानि अवितथानि अनञ्ञथानि। ",
"sn56.20:2.1":	"तस्मातिह, भिक्खवे, ‘इदं दुक्खन्’ति योगो करणीयो …पे… ‘अयं दुक्खनिरोधगामिनी पटिपदा’ति योगो करणीयो”ति। ",
"sn56.20:2.2":	"दसमं। ",
"sn56.20:2.3":	"धम्मचक्कप्पवत्तनवग्गो दुतियो। ",
"sn56.20:3.0":	"तस्सुद्दानं ",
"sn56.20:3.1":	"धम्मचक्कं तथागतं, ",
"sn56.20:3.2":	"खन्धा आयतनेन च; ",
"sn56.20:3.3":	"धारणा च द्वे अविज्जा, ",
"sn56.20:3.4":	"विज्जा सङ्कासना तथाति। "
}	
