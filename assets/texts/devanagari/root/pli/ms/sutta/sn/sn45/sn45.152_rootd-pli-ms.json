{	
"sn45.152:0.1":	"संयुत्त निकाय ४५।१५२ ",
"sn45.152:0.2":	"१२। बलकरणीयवग्ग ",
"sn45.152:0.3":	"रुक्खसुत्त ",
"sn45.152:1.1":	"“सेय्यथापि, भिक्खवे, रुक्खो पाचीननिन्नो पाचीनपोणो पाचीनपब्भारो। ",
"sn45.152:1.2":	"सो मूलच्छिन्नो कतमेन पपतेय्या”ति? ",
"sn45.152:1.3":	"“येन, भन्ते, निन्नो येन पोणो येन पब्भारो”ति। ",
"sn45.152:1.4":	"“एवमेव खो, भिक्खवे, भिक्खु अरियं अट्ठङ्गिकं मग्गं भावेन्तो अरियं अट्ठङ्गिकं मग्गं बहुलीकरोन्तो निब्बाननिन्नो होति निब्बानपोणो निब्बानपब्भारो। ",
"sn45.152:1.5":	"कथञ्च, भिक्खवे, भिक्खु अरियं अट्ठङ्गिकं मग्गं भावेन्तो अरियं अट्ठङ्गिकं मग्गं बहुलीकरोन्तो निब्बाननिन्नो होति निब्बानपोणो निब्बानपब्भारो? ",
"sn45.152:1.6":	"इध, भिक्खवे, भिक्खु सम्मादिट्ठिं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं …पे… सम्मासमाधिं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं … ",
"sn45.152:1.7":	"एवं खो, भिक्खवे, भिक्खु अरियं अट्ठङ्गिकं मग्गं भावेन्तो अरियं अट्ठङ्गिकं मग्गं बहुलीकरोन्तो निब्बाननिन्नो होति निब्बानपोणो निब्बानपब्भारो”ति। ",
"sn45.152:1.8":	"चतुत्थं। "
}	
