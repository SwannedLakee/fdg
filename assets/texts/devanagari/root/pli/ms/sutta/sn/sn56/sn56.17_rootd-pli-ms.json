{	
"sn56.17:0.1":	"संयुत्त निकाय ५६।१७ ",
"sn56.17:0.2":	"२। धम्मचक्कप्पवत्तनवग्ग ",
"sn56.17:0.3":	"अविज्जासुत्त ",
"sn56.17:1.1":	"एकमन्तं निसिन्नो खो सो भिक्खु भगवन्तं एतदवोच: ",
"sn56.17:1.2":	"“‘अविज्जा, अविज्जा’ति, भन्ते, वुच्चति। ",
"sn56.17:1.3":	"कतमा नु खो, भन्ते, अविज्जा; ",
"sn56.17:1.4":	"कित्तावता च अविज्जागतो होती”ति? ",
"sn56.17:1.5":	"“यं खो, भिक्खु, दुक्खे अञ्ञाणं, दुक्खसमुदये अञ्ञाणं, दुक्खनिरोधे अञ्ञाणं, दुक्खनिरोधगामिनिया पटिपदाय अञ्ञाणं—",
"sn56.17:1.6":	"अयं वुच्चति, भिक्खु, अविज्जा; ",
"sn56.17:1.7":	"एत्तावता च अविज्जागतो होतीति। ",
"sn56.17:2.1":	"तस्मातिह, भिक्खु, ‘इदं दुक्खन्’ति योगो करणीयो …पे… ‘अयं दुक्खनिरोधगामिनी पटिपदा’ति योगो करणीयो”ति। ",
"sn56.17:2.2":	"सत्तमं। "
}	
