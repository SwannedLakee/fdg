{	
"sn40.8:0.1":	"संयुत्त निकाय ४०।८ ",
"sn40.8:0.2":	"१। मोग्गल्लानवग्ग ",
"sn40.8:0.3":	"नेवसञ्ञानासञ्ञायतनपञ्हासुत्त ",
"sn40.8:1.1":	"“‘नेवसञ्ञानासञ्ञायतनं, नेवसञ्ञानासञ्ञायतनन्’ति वुच्चति। ",
"sn40.8:1.2":	"कतमं नु खो नेवसञ्ञानासञ्ञायतनन्ति? ",
"sn40.8:1.3":	"तस्स मय्हं, आवुसो, एतदहोसि: ",
"sn40.8:1.4":	"‘इध भिक्खु सब्बसो आकिञ्चञ्ञायतनं समतिक्कम्म नेवसञ्ञानासञ्ञायतनं उपसम्पज्ज विहरति। ",
"sn40.8:1.5":	"इदं वुच्चति नेवसञ्ञानासञ्ञायतनन्’ति। ",
"sn40.8:1.6":	"सो ख्वाहं, आवुसो, सब्बसो आकिञ्चञ्ञायतनं समतिक्कम्म नेवसञ्ञानासञ्ञायतनं उपसम्पज्ज विहरामि। ",
"sn40.8:1.7":	"तस्स मय्हं, आवुसो, इमिना विहारेन विहरतो आकिञ्चञ्ञायतनसहगता सञ्ञामनसिकारा समुदाचरन्ति। ",
"sn40.8:2.1":	"अथ खो मं, आवुसो, भगवा इद्धिया उपसङ्कमित्वा एतदवोच: ",
"sn40.8:2.2":	"‘मोग्गल्लान, मोग्गल्लान। ",
"sn40.8:2.3":	"मा, ब्राह्मण, नेवसञ्ञानासञ्ञायतनं पमादो, नेवसञ्ञानासञ्ञायतने चित्तं सण्ठपेहि, नेवसञ्ञानासञ्ञायतने चित्तं एकोदिं करोहि, नेवसञ्ञानासञ्ञायतने चित्तं समादहा’ति। ",
"sn40.8:2.4":	"सो ख्वाहं, आवुसो, अपरेन समयेन सब्बसो आकिञ्चञ्ञायतनं समतिक्कम्म नेवसञ्ञानासञ्ञायतनं उपसम्पज्ज विहासिं। ",
"sn40.8:2.5":	"यञ्हि तं, आवुसो, सम्मा वदमानो वदेय्य …पे… महाभिञ्ञतं पत्तो”ति। ",
"sn40.8:2.6":	"अट्ठमं। "
}	
