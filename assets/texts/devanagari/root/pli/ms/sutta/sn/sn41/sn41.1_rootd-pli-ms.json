{	
"sn41.1:0.1":	"संयुत्त निकाय ४१।१ ",
"sn41.1:0.2":	"१। चित्तवग्ग ",
"sn41.1:0.3":	"संयोजनसुत्त ",
"sn41.1:1.1":	"एकं समयं सम्बहुला थेरा भिक्खू मच्छिकासण्डे विहरन्ति अम्बाटकवने। ",
"sn41.1:1.2":	"तेन खो पन समयेन सम्बहुलानं थेरानं भिक्खूनं पच्छाभत्तं पिण्डपातपटिक्कन्तानं मण्डलमाळे सन्निसिन्नानं सन्निपतितानं अयमन्तराकथा उदपादि: ",
"sn41.1:1.3":	"“‘संयोजनन्’ति वा, आवुसो, ‘संयोजनिया धम्मा’ति वा इमे धम्मा नानत्था नानाब्यञ्जना उदाहु एकत्था ब्यञ्जनमेव नानन्”ति? ",
"sn41.1:1.4":	"तत्रेकच्चेहि थेरेहि भिक्खूहि एवं ब्याकतं होति: ",
"sn41.1:1.5":	"“‘संयोजनन्’ति वा, आवुसो, ‘संयोजनिया धम्मा’ति वा इमे धम्मा नानत्था चेव नानाब्यञ्जना चा”ति। ",
"sn41.1:1.6":	"एकच्चेहि थेरेहि भिक्खूहि एवं ब्याकतं होति: ",
"sn41.1:1.7":	"“‘संयोजनन्’ति वा, आवुसो, ‘संयोजनिया धम्मा’ति वा इमे धम्मा एकत्था ब्यञ्जनमेव नानन्”ति। ",
"sn41.1:2.1":	"तेन खो पन समयेन चित्तो गहपति मिगपथकं अनुप्पत्तो होति केनचिदेव करणीयेन। ",
"sn41.1:2.2":	"अस्सोसि खो चित्तो गहपति सम्बहुलानं किर थेरानं भिक्खूनं पच्छाभत्तं पिण्डपातपटिक्कन्तानं मण्डलमाळे सन्निसिन्नानं सन्निपतितानं अयमन्तराकथा उदपादि: ",
"sn41.1:2.3":	"“‘संयोजनन्’ति वा, आवुसो, ‘संयोजनिया धम्मा’ति वा इमे धम्मा नानत्था नानाब्यञ्जना उदाहु एकत्था ब्यञ्जनमेव नानन्”ति? ",
"sn41.1:2.4":	"तत्रेकच्चेहि थेरेहि भिक्खूहि एवं ब्याकतं: ",
"sn41.1:2.5":	"“‘संयोजनन्’ति वा, आवुसो, ‘संयोजनिया धम्मा’ति वा इमे धम्मा नानत्था चेव नानाब्यञ्जना चा”ति। ",
"sn41.1:2.6":	"एकच्चेहि थेरेहि भिक्खूहि एवं ब्याकतं: ",
"sn41.1:2.7":	"“‘संयोजनन्’ति वा, आवुसो, ‘संयोजनिया धम्मा’ति वा इमे धम्मा एकत्था ब्यञ्जनमेव नानन्”ति। ",
"sn41.1:3.1":	"अथ खो चित्तो गहपति येन थेरा भिक्खू तेनुपसङ्कमि; उपसङ्कमित्वा थेरे भिक्खू अभिवादेत्वा एकमन्तं निसीदि। एकमन्तं निसिन्नो खो चित्तो गहपति थेरे भिक्खू एतदवोच: ",
"sn41.1:3.2":	"“सुतं मेतं, भन्ते, सम्बहुलानं किर थेरानं भिक्खूनं पच्छाभत्तं पिण्डपातपटिक्कन्तानं मण्डलमाळे सन्निसिन्नानं सन्निपतितानं अयमन्तराकथा उदपादि: ",
"sn41.1:3.3":	"‘संयोजनन्’ति वा, आवुसो, ‘संयोजनिया धम्मा’ति वा इमे धम्मा नानत्था नानाब्यञ्जना उदाहु एकत्था ब्यञ्जनमेव नानन्”ति? ",
"sn41.1:3.4":	"एकच्चेहि थेरेहि भिक्खूहि एवं ब्याकतं: ",
"sn41.1:3.5":	"“‘संयोजनन्’ति वा, आवुसो, ‘संयोजनिया धम्मा’ति वा इमे धम्मा नानत्था चेव नानाब्यञ्जना चा”ति। ",
"sn41.1:3.6":	"एकच्चेहि थेरेहि भिक्खूहि एवं ब्याकतं “‘संयोजनन्’ति वा, आवुसो, ‘संयोजनिया धम्मा’ति वा इमे धम्मा एकत्था ब्यञ्जनमेव नानन्”ति। ",
"sn41.1:3.7":	"“एवं, गहपती”ति। ",
"sn41.1:4.1":	"“‘संयोजनन्’ति वा, भन्ते, ‘संयोजनिया धम्मा’ति वा इमे धम्मा नानत्था चेव नानाब्यञ्जना च। ",
"sn41.1:4.2":	"तेन हि, भन्ते, उपमं वो करिस्सामि। ",
"sn41.1:4.3":	"उपमायपिधेकच्चे विञ्ञू पुरिसा भासितस्स अत्थं आजानन्ति। ",
"sn41.1:4.4":	"सेय्यथापि, भन्ते, काळो च बलीबद्दो ओदातो च बलीबद्दो एकेन दामेन वा योत्तेन वा संयुत्ता अस्सु। ",
"sn41.1:4.5":	"यो नु खो एवं वदेय्य: ",
"sn41.1:4.6":	"‘काळो बलीबद्दो ओदातस्स बलीबद्दस्स संयोजनं, ओदातो बलीबद्दो काळस्स बलीबद्दस्स संयोजनन्’ति, सम्मा नु खो सो वदमानो वदेय्या”ति? ",
"sn41.1:4.7":	"“नो हेतं, गहपति। ",
"sn41.1:4.8":	"न खो, गहपति, काळो बलीबद्दो ओदातस्स बलीबद्दस्स संयोजनं, नपि ओदातो बलीबद्दो काळस्स बलीबद्दस्स संयोजनं; ",
"sn41.1:4.9":	"येन खो ते एकेन दामेन वा योत्तेन वा संयुत्ता तं तत्थ संयोजनन्”ति। ",
"sn41.1:4.10":	"“एवमेव खो, भन्ते, न चक्खु रूपानं संयोजनं, न रूपा चक्खुस्स संयोजनं; ",
"sn41.1:4.11":	"यञ्च तत्थ तदुभयं पटिच्च उप्पज्जति छन्दरागो तं तत्थ संयोजनं। ",
"sn41.1:4.12":	"न सोतं सद्दानं … ",
"sn41.1:4.13":	"न घानं गन्धानं … ",
"sn41.1:4.14":	"न जिव्हा रसानं … ",
"sn41.1:4.15":	"न कायो फोट्ठब्बानं संयोजनं, न फोट्ठब्बा कायस्स संयोजनं; ",
"sn41.1:4.16":	"यञ्च तत्थ तदुभयं पटिच्च उप्पज्जति छन्दरागो तं तत्थ संयोजनं। ",
"sn41.1:4.17":	"न मनो धम्मानं संयोजनं, न धम्मा मनस्स संयोजनं; ",
"sn41.1:4.18":	"यञ्च तत्थ तदुभयं पटिच्च उप्पज्जति छन्दरागो तं तत्थ संयोजनन्”ति। ",
"sn41.1:4.19":	"“लाभा ते, गहपति, सुलद्धं ते, गहपति, ",
"sn41.1:4.20":	"यस्स ते गम्भीरे बुद्धवचने पञ्ञाचक्खु कमती”ति। ",
"sn41.1:4.21":	"पठमं। "
}	
