{	
"sn1.46:0.1":	"संयुत्त निकाय १।४६ ",
"sn1.46:0.2":	"५। आदित्तवग्ग ",
"sn1.46:0.3":	"अच्छरासुत्त ",
"sn1.46:1.1":	"“अच्छरागणसङ्घुट्ठं, ",
"sn1.46:1.2":	"पिसाचगणसेवितं; ",
"sn1.46:1.3":	"वनन्तं मोहनं नाम, ",
"sn1.46:1.4":	"कथं यात्रा भविस्सती”ति। ",
"sn1.46:2.1":	"“उजुको नाम सो मग्गो, ",
"sn1.46:2.2":	"अभया नाम सा दिसा; ",
"sn1.46:2.3":	"रथो अकूजनो नाम, ",
"sn1.46:2.4":	"धम्मचक्केहि संयुतो। ",
"sn1.46:3.1":	"हिरी तस्स अपालम्बो, ",
"sn1.46:3.2":	"सत्यस्स परिवारणं; ",
"sn1.46:3.3":	"धम्माहं सारथिं ब्रूमि, ",
"sn1.46:3.4":	"सम्मादिट्ठिपुरेजवं। ",
"sn1.46:4.1":	"यस्स एतादिसं यानं, ",
"sn1.46:4.2":	"इत्थिया पुरिसस्स वा; ",
"sn1.46:4.3":	"स वे एतेन यानेन, ",
"sn1.46:4.4":	"निब्बानस्सेव सन्तिके”ति। "
}	
