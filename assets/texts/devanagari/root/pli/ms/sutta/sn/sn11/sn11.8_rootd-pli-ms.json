{	
"sn11.8:0.1":	"संयुत्त निकाय ११।८ ",
"sn11.8:0.2":	"१। पठमवग्ग ",
"sn11.8:0.3":	"वेरोचनअसुरिन्दसुत्त ",
"sn11.8:1.1":	"सावत्थियं जेतवने। ",
"sn11.8:1.2":	"तेन खो पन समयेन भगवा दिवाविहारगतो होति पटिसल्लीनो। ",
"sn11.8:1.3":	"अथ खो सक्को च देवानमिन्दो वेरोचनो च असुरिन्दो येन भगवा तेनुपसङ्कमिंसु; उपसङ्कमित्वा पच्चेकं द्वारबाहं निस्साय अट्ठंसु। ",
"sn11.8:1.4":	"अथ खो वेरोचनो असुरिन्दो भगवतो सन्तिके इमं गाथं अभासि: ",
"sn11.8:2.1":	"“वायमेथेव पुरिसो, ",
"sn11.8:2.2":	"याव अत्थस्स निप्फदा; ",
"sn11.8:2.3":	"निप्फन्नसोभनो अत्थो, ",
"sn11.8:2.4":	"वेरोचनवचो इदन्”ति। ",
"sn11.8:3.1":	"“वायमेथेव पुरिसो, ",
"sn11.8:3.2":	"याव अत्थस्स निप्फदा; ",
"sn11.8:3.3":	"निप्फन्नसोभनो अत्थो, ",
"sn11.8:3.4":	"खन्त्या भिय्यो न विज्जती”ति। ",
"sn11.8:4.1":	"“सब्बे सत्ता अत्थजाता, ",
"sn11.8:4.2":	"तत्थ तत्थ यथारहं; ",
"sn11.8:4.3":	"संयोगपरमा त्वेव, ",
"sn11.8:4.4":	"सम्भोगा सब्बपाणिनं; ",
"sn11.8:4.5":	"निप्फन्नसोभनो अत्थो, ",
"sn11.8:4.6":	"वेरोचनवचो इदन्”ति। ",
"sn11.8:5.1":	"“सब्बे सत्ता अत्थजाता, ",
"sn11.8:5.2":	"तत्थ तत्थ यथारहं; ",
"sn11.8:5.3":	"संयोगपरमा त्वेव, ",
"sn11.8:5.4":	"सम्भोगा सब्बपाणिनं; ",
"sn11.8:5.5":	"निप्फन्नसोभनो अत्थो, ",
"sn11.8:5.6":	"खन्त्या भिय्यो न विज्जती”ति। "
}	
