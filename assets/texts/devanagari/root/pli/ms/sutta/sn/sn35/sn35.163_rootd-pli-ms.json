{	
"sn35.163:0.1":	"संयुत्त निकाय ३५।१६३ ",
"sn35.163:0.2":	"१६। नन्दिक्खयवग्ग ",
"sn35.163:0.3":	"कोट्ठिकदुक्खसुत्त ",
"sn35.163:1.1":	"अथ खो आयस्मा महाकोट्ठिको …पे… भगवन्तं एतदवोच: ",
"sn35.163:1.2":	"“साधु मे, भन्ते …पे… विहरेय्यन्”ति। ",
"sn35.163:1.3":	"“यं खो, कोट्ठिक, दुक्खं तत्र ते छन्दो पहातब्बो। ",
"sn35.163:1.4":	"किञ्च, कोट्ठिक, दुक्खं? ",
"sn35.163:1.5":	"चक्खु खो, कोट्ठिक, दुक्खं; तत्र ते छन्दो पहातब्बो। ",
"sn35.163:1.6":	"रूपा दुक्खा; तत्र ते छन्दो पहातब्बो। ",
"sn35.163:1.7":	"चक्खुविञ्ञाणं दुक्खं; तत्र ते छन्दो पहातब्बो। ",
"sn35.163:1.8":	"चक्खुसम्फस्सो दुक्खो; तत्र ते छन्दो पहातब्बो। ",
"sn35.163:1.9":	"यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि दुक्खं; तत्र ते छन्दो पहातब्बो …पे… ",
"sn35.163:1.10":	"जिव्हा दुक्खा; तत्र ते छन्दो पहातब्बो …पे… ",
"sn35.163:1.11":	"मनो दुक्खो; तत्र ते छन्दो पहातब्बो। ",
"sn35.163:1.12":	"धम्मा दुक्खा; तत्र ते छन्दो पहातब्बो। ",
"sn35.163:1.13":	"मनोविञ्ञाणं दुक्खं; तत्र ते छन्दो पहातब्बो। ",
"sn35.163:1.14":	"मनोसम्फस्सो दुक्खो; तत्र ते छन्दो पहातब्बो। ",
"sn35.163:1.15":	"यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि दुक्खं; तत्र ते छन्दो पहातब्बो। ",
"sn35.163:1.16":	"यं खो, कोट्ठिक, दुक्खं तत्र ते छन्दो पहातब्बो”ति। ",
"sn35.163:1.17":	"अट्ठमं। "
}	
