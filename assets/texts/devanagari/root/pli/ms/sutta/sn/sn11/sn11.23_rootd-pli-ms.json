{	
"sn11.23:0.1":	"संयुत्त निकाय ११।२३ ",
"sn11.23:0.2":	"३। ततियवग्ग ",
"sn11.23:0.3":	"सम्बरिमायासुत्त ",
"sn11.23:1.1":	"सावत्थियं …पे… ",
"sn11.23:1.2":	"भगवा एतदवोच: ",
"sn11.23:1.3":	"“भूतपुब्बं, भिक्खवे, वेपचित्ति असुरिन्दो आबाधिको अहोसि दुक्खितो बाळ्हगिलानो। ",
"sn11.23:1.4":	"अथ खो, भिक्खवे, सक्को देवानमिन्दो येन वेपचित्ति असुरिन्दो तेनुपसङ्कमि गिलानपुच्छको। ",
"sn11.23:1.5":	"अद्दसा खो, भिक्खवे, वेपचित्ति असुरिन्दो सक्कं देवानमिन्दं दूरतोव आगच्छन्तं। ",
"sn11.23:1.6":	"दिस्वान सक्कं देवानमिन्दं एतदवोच: ",
"sn11.23:1.7":	"‘तिकिच्छ मं, देवानमिन्दा’ति। ",
"sn11.23:1.8":	"‘वाचेहि मं, वेपचित्ति, सम्बरिमायन्’ति। ",
"sn11.23:1.9":	"‘न तावाहं वाचेमि, यावाहं, मारिस, असुरे पटिपुच्छामी’ति। ",
"sn11.23:1.10":	"अथ खो, भिक्खवे, वेपचित्ति असुरिन्दो असुरे पटिपुच्छि: ",
"sn11.23:1.11":	"‘वाचेमहं, मारिसा, सक्कं देवानमिन्दं सम्बरिमायन्’ति? ",
"sn11.23:1.12":	"‘मा खो त्वं, मारिस, वाचेसि सक्कं देवानमिन्दं सम्बरिमायन्’ति। ",
"sn11.23:1.13":	"अथ खो, भिक्खवे, वेपचित्ति असुरिन्दो सक्कं देवानमिन्दं गाथाय अज्झभासि: ",
"sn11.23:2.1":	"‘मायावी मघवा सक्क, ",
"sn11.23:2.2":	"देवराज सुजम्पति; ",
"sn11.23:2.3":	"उपेति निरयं घोरं, ",
"sn11.23:2.4":	"सम्बरोव सतं समन्’”ति। "
}	
