{	
"sn4.14:0.1":	"संयुत्त निकाय ४।१४ ",
"sn4.14:0.2":	"२। दुतियवग्ग ",
"sn4.14:0.3":	"पतिरूपसुत्त ",
"sn4.14:1.1":	"एकं समयं भगवा कोसलेसु विहरति एकसालायं ब्राह्मणगामे। ",
"sn4.14:1.2":	"तेन खो पन समयेन भगवा महतिया गिहिपरिसाय परिवुतो धम्मं देसेति। ",
"sn4.14:2.1":	"अथ खो मारस्स पापिमतो एतदहोसि: ",
"sn4.14:2.2":	"“अयं खो समणो गोतमो महतिया गिहिपरिसाय परिवुतो धम्मं देसेति। ",
"sn4.14:2.3":	"यन्नूनाहं येन समणो गोतमो तेनुपसङ्कमेय्यं विचक्खुकम्माया”ति। ",
"sn4.14:2.4":	"अथ खो मारो पापिमा येन भगवा तेनुपसङ्कमि; उपसङ्कमित्वा भगवन्तं गाथाय अज्झभासि: ",
"sn4.14:3.1":	"“नेतं तव पतिरूपं, ",
"sn4.14:3.2":	"यदञ्ञमनुसाससि; ",
"sn4.14:3.3":	"अनुरोधविरोधेसु, ",
"sn4.14:3.4":	"मा सज्जित्थो तदाचरन्”ति। ",
"sn4.14:4.1":	"“हितानुकम्पी सम्बुद्धो, ",
"sn4.14:4.2":	"यदञ्ञमनुसासति; ",
"sn4.14:4.3":	"अनुरोधविरोधेहि, ",
"sn4.14:4.4":	"विप्पमुत्तो तथागतो”ति। ",
"sn4.14:5.1":	"अथ खो मारो पापिमा “जानाति मं भगवा, जानाति मं सुगतो”ति दुक्खी दुम्मनो तत्थेवन्तरधायीति। "
}	
