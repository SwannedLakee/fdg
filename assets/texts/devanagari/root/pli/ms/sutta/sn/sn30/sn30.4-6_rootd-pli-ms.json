{	
"sn30.4-6:0.1":	"संयुत्त निकाय ३०।४–६ ",
"sn30.4-6:0.2":	"१। सुपण्णवग्ग ",
"sn30.4-6:0.3":	"दुतियादिद्वयकारीसुत्तत्तिक ",
"sn30.4-6:1.1":	"सावत्थिनिदानं। ",
"sn30.4-6:1.2":	"एकमन्तं निसिन्नो खो सो भिक्खु भगवन्तं एतदवोच: ",
"sn30.4-6:1.3":	"“को नु खो, भन्ते, हेतु, को पच्चयो, येन मिधेकच्चो कायस्स भेदा परं मरणा जलाबुजानं सुपण्णानं …पे… ",
"sn30.4-6:1.4":	"संसेदजानं सुपण्णानं …पे… ",
"sn30.4-6:1.5":	"ओपपातिकानं सुपण्णानं सहब्यतं उपपज्जती”ति? ",
"sn30.4-6:1.6":	"“इध, भिक्खु, एकच्चो कायेन द्वयकारी होति, वाचाय द्वयकारी, मनसा द्वयकारी। ",
"sn30.4-6:1.7":	"तस्स सुतं होति: ",
"sn30.4-6:1.8":	"‘ओपपातिका सुपण्णा दीघायुका वण्णवन्तो सुखबहुला’ति। ",
"sn30.4-6:1.9":	"तस्स एवं होति: ",
"sn30.4-6:1.10":	"‘अहो वताहं कायस्स भेदा परं मरणा ओपपातिकानं सुपण्णानं सहब्यतं उपपज्जेय्यन्’ति। ",
"sn30.4-6:1.11":	"सो कायस्स भेदा परं मरणा ओपपातिकानं सुपण्णानं सहब्यतं उपपज्जति। ",
"sn30.4-6:1.12":	"अयं खो, भिक्खु, हेतु, अयं पच्चयो, येन मिधेकच्चो कायस्स भेदा परं मरणा ओपपातिकानं सुपण्णानं सहब्यतं उपपज्जती”ति। ",
"sn30.4-6:1.13":	"छट्ठं। "
}	
