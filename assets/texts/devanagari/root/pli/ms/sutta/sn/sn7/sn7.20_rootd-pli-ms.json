{	
"sn7.20:0.1":	"संयुत्त निकाय ७।२० ",
"sn7.20:0.2":	"२। उपासकवग्ग ",
"sn7.20:0.3":	"भिक्खकसुत्त ",
"sn7.20:1.1":	"सावत्थिनिदानं। ",
"sn7.20:1.2":	"अथ खो भिक्खको ब्राह्मणो येन भगवा तेनुपसङ्कमि; उपसङ्कमित्वा भगवता सद्धिं सम्मोदि। ",
"sn7.20:1.3":	"सम्मोदनीयं कथं सारणीयं वीतिसारेत्वा एकमन्तं निसीदि। एकमन्तं निसिन्नो खो भिक्खको ब्राह्मणो भगवन्तं एतदवोच: ",
"sn7.20:1.4":	"“अहम्पि खो, भो गोतम, भिक्खको, भवम्पि भिक्खको, इध नो किं नानाकरणन्”ति? ",
"sn7.20:2.1":	"“न तेन भिक्खको होति, ",
"sn7.20:2.2":	"यावता भिक्खते परे; ",
"sn7.20:2.3":	"विस्सं धम्मं समादाय, ",
"sn7.20:2.4":	"भिक्खु होति न तावता। ",
"sn7.20:3.1":	"योध पुञ्ञञ्च पापञ्च, ",
"sn7.20:3.2":	"बाहित्वा ब्रह्मचरियं; ",
"sn7.20:3.3":	"सङ्खाय लोके चरति, ",
"sn7.20:3.4":	"स वे भिक्खूति वुच्चती”ति। ",
"sn7.20:4.1":	"एवं वुत्ते, भिक्खको ब्राह्मणो भगवन्तं एतदवोच: ",
"sn7.20:4.2":	"“अभिक्कन्तं, भो गोतम, अभिक्कन्तं, भो गोतम …पे… ",
"sn7.20:4.3":	"उपासकं मं भवं गोतमो धारेतु अज्जतग्गे पाणुपेतं सरणं गतन्”ति। "
}	
