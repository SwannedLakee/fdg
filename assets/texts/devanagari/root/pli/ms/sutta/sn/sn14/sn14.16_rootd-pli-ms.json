{	
"sn14.16:0.1":	"संयुत्त निकाय १४।१६ ",
"sn14.16:0.2":	"२। दुतियवग्ग ",
"sn14.16:0.3":	"सगाथासुत्त ",
"sn14.16:1.1":	"सावत्थियं विहरति। ",
"sn14.16:1.2":	"“धातुसोव, भिक्खवे, सत्ता संसन्दन्ति समेन्ति। ",
"sn14.16:1.3":	"हीनाधिमुत्तिका हीनाधिमुत्तिकेहि सद्धिं संसन्दन्ति समेन्ति। ",
"sn14.16:1.4":	"अतीतम्पि खो, भिक्खवे, अद्धानं धातुसोव सत्ता संसन्दिंसु समिंसु। ",
"sn14.16:1.5":	"हीनाधिमुत्तिका हीनाधिमुत्तिकेहि सद्धिं संसन्दिंसु समिंसु। ",
"sn14.16:2.1":	"अनागतम्पि खो, भिक्खवे, अद्धानं धातुसोव सत्ता संसन्दिस्सन्ति समेस्सन्ति। ",
"sn14.16:2.2":	"हीनाधिमुत्तिका हीनाधिमुत्तिकेहि सद्धिं संसन्दिस्सन्ति समेस्सन्ति। ",
"sn14.16:3.1":	"एतरहिपि खो, भिक्खवे, पच्चुप्पन्नं अद्धानं धातुसोव सत्ता संसन्दन्ति समेन्ति। ",
"sn14.16:3.2":	"हीनाधिमुत्तिका हीनाधिमुत्तिकेहि सद्धिं संसन्दन्ति समेन्ति। ",
"sn14.16:4.1":	"सेय्यथापि, भिक्खवे, गूथो गूथेन संसन्दति समेति; ",
"sn14.16:4.2":	"मुत्तं मुत्तेन संसन्दति समेति; ",
"sn14.16:4.3":	"खेळो खेळेन संसन्दति समेति; ",
"sn14.16:4.4":	"पुब्बो पुब्बेन संसन्दति समेति; ",
"sn14.16:4.5":	"लोहितं लोहितेन संसन्दति समेति; ",
"sn14.16:4.6":	"एवमेव खो, भिक्खवे, धातुसोव सत्ता संसन्दन्ति समेन्ति। ",
"sn14.16:4.7":	"हीनाधिमुत्तिका हीनाधिमुत्तिकेहि सद्धिं संसन्दन्ति समेन्ति। ",
"sn14.16:4.8":	"अतीतम्पि खो अद्धानं …पे… ",
"sn14.16:4.9":	"अनागतम्पि खो अद्धानं …पे… ",
"sn14.16:4.10":	"एतरहिपि खो पच्चुप्पन्नं अद्धानं धातुसोव सत्ता संसन्दन्ति समेन्ति। ",
"sn14.16:4.11":	"हीनाधिमुत्तिका हीनाधिमुत्तिकेहि सद्धिं संसन्दन्ति समेन्ति। ",
"sn14.16:5.1":	"धातुसोव, भिक्खवे, सत्ता संसन्दन्ति समेन्ति। ",
"sn14.16:5.2":	"कल्याणाधिमुत्तिका कल्याणाधिमुत्तिकेहि सद्धिं संसन्दन्ति समेन्ति। ",
"sn14.16:5.3":	"अतीतम्पि खो, भिक्खवे, अद्धानं धातुसोव सत्ता संसन्दिंसु समिंसु। ",
"sn14.16:5.4":	"कल्याणाधिमुत्तिका कल्याणाधिमुत्तिकेहि सद्धिं संसन्दिंसु समिंसु। ",
"sn14.16:6.1":	"अनागतम्पि खो, भिक्खवे, अद्धानं …पे… ",
"sn14.16:6.2":	"एतरहिपि खो, भिक्खवे, पच्चुप्पन्नं अद्धानं धातुसोव सत्ता संसन्दन्ति समेन्ति। ",
"sn14.16:6.3":	"कल्याणाधिमुत्तिका कल्याणाधिमुत्तिकेहि सद्धिं संसन्दन्ति समेन्ति। ",
"sn14.16:7.1":	"सेय्यथापि, भिक्खवे, खीरं खीरेन संसन्दति समेति; ",
"sn14.16:7.2":	"तेलं तेलेन संसन्दति समेति; ",
"sn14.16:7.3":	"सप्पि सप्पिना संसन्दति समेति; ",
"sn14.16:7.4":	"मधु मधुना संसन्दति समेति; ",
"sn14.16:7.5":	"फाणितं फाणितेन संसन्दति समेति; ",
"sn14.16:7.6":	"एवमेव खो, भिक्खवे, धातुसोव सत्ता संसन्दन्ति समेन्ति। ",
"sn14.16:7.7":	"कल्याणाधिमुत्तिका कल्याणाधिमुत्तिकेहि सद्धिं संसन्दन्ति समेन्ति। ",
"sn14.16:7.8":	"अतीतम्पि खो अद्धानं … ",
"sn14.16:7.9":	"अनागतम्पि खो अद्धानं … ",
"sn14.16:7.10":	"एतरहिपि खो पच्चुप्पन्नं अद्धानं धातुसोव सत्ता संसन्दन्ति समेन्ति। ",
"sn14.16:7.11":	"कल्याणाधिमुत्तिका कल्याणाधिमुत्तिकेहि सद्धिं संसन्दन्ति समेन्ती”ति। ",
"sn14.16:8.1":	"इदमवोच भगवा। ",
"sn14.16:8.2":	"इदं वत्वान सुगतो अथापरं एतदवोच सत्था: ",
"sn14.16:9.1":	"“संसग्गा वनथो जातो, ",
"sn14.16:9.2":	"असंसग्गेन छिज्जति; ",
"sn14.16:9.3":	"परित्तं दारुमारुय्ह, ",
"sn14.16:9.4":	"यथा सीदे महण्णवे। ",
"sn14.16:10.1":	"एवं कुसीतमागम्म, ",
"sn14.16:10.2":	"साधुजीविपि सीदति; ",
"sn14.16:10.3":	"तस्मा तं परिवज्जेय्य, ",
"sn14.16:10.4":	"कुसीतं हीनवीरियं। ",
"sn14.16:11.1":	"पविवित्तेहि अरियेहि, ",
"sn14.16:11.2":	"पहितत्तेहि झायीहि; ",
"sn14.16:11.3":	"निच्चं आरद्धवीरियेहि, ",
"sn14.16:11.4":	"पण्डितेहि सहावसे”ति। ",
"sn14.16:11.5":	"छट्ठं। "
}	
