{	
"sn56.2:0.1":	"संयुत्त निकाय ५६।२ ",
"sn56.2:0.2":	"१। समाधिवग्ग ",
"sn56.2:0.3":	"पटिसल्लानसुत्त ",
"sn56.2:1.1":	"“पटिसल्लाने, भिक्खवे, योगमापज्जथ। ",
"sn56.2:1.2":	"पटिसल्लीनो, भिक्खवे, भिक्खु यथाभूतं पजानाति। ",
"sn56.2:1.3":	"किञ्च यथाभूतं पजानाति? ",
"sn56.2:1.4":	"‘इदं दुक्खन्’ति यथाभूतं पजानाति, ‘अयं दुक्खसमुदयो’ति यथाभूतं पजानाति, ‘अयं दुक्खनिरोधो’ति यथाभूतं पजानाति, ‘अयं दुक्खनिरोधगामिनी पटिपदा’ति यथाभूतं पजानाति। ",
"sn56.2:1.5":	"पटिसल्लाने, भिक्खवे, योगमापज्जथ। ",
"sn56.2:1.6":	"पटिसल्लीनो, भिक्खवे, भिक्खु यथाभूतं पजानाति। ",
"sn56.2:2.1":	"तस्मातिह, भिक्खवे, ‘इदं दुक्खन्’ति योगो करणीयो, ‘अयं दुक्खसमुदयो’ति योगो करणीयो, ‘अयं दुक्खनिरोधो’ति योगो करणीयो, ‘अयं दुक्खनिरोधगामिनी पटिपदा’ति योगो करणीयो”ति। ",
"sn56.2:2.2":	"दुतियं। "
}	
