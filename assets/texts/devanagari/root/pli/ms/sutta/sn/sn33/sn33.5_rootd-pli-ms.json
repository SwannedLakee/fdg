{	
"sn33.5:0.1":	"संयुत्त निकाय ३३।५ ",
"sn33.5:0.2":	"१। वच्छगोत्तवग्ग ",
"sn33.5:0.3":	"विञ्ञाणअञ्ञाणसुत्त ",
"sn33.5:1.1":	"सावत्थिनिदानं। ",
"sn33.5:1.2":	"एकमन्तं निसिन्नो खो वच्छगोत्तो परिब्बाजको भगवन्तं एतदवोच: ",
"sn33.5:1.3":	"“को नु खो, भो गोतम, हेतु, को पच्चयो, यानिमानि अनेकविहितानि दिट्ठिगतानि लोके उप्पज्जन्ति—",
"sn33.5:1.4":	"सस्सतो लोकोति वा, असस्सतो लोकोति वा …पे… ",
"sn33.5:1.5":	"नेव होति न न होति तथागतो परं मरणाति वा”ति? ",
"sn33.5:1.6":	"“विञ्ञाणे खो, वच्छ, अञ्ञाणा, विञ्ञाणसमुदये अञ्ञाणा, विञ्ञाणनिरोधे अञ्ञाणा, विञ्ञाणनिरोधगामिनिया पटिपदाय अञ्ञाणा; ",
"sn33.5:1.7":	"एवमिमानि अनेकविहितानि दिट्ठिगतानि लोके उप्पज्जन्ति—",
"sn33.5:1.8":	"सस्सतो लोकोति वा, असस्सतो लोकोति वा …पे… ",
"sn33.5:1.9":	"नेव होति न न होति तथागतो परं मरणाति वाति। ",
"sn33.5:1.10":	"अयं खो, वच्छ, हेतु, अयं पच्चयो, यानिमानि अनेकविहितानि दिट्ठिगतानि लोके उप्पज्जन्ति—",
"sn33.5:1.11":	"सस्सतो लोकोति वा, असस्सतो लोकोति वा …पे… ",
"sn33.5:1.12":	"नेव होति न न होति तथागतो परं मरणाति वा”ति। ",
"sn33.5:1.13":	"पञ्चमं। "
}	
