{	
"sn8.3:0.1":	"संयुत्त निकाय ८।३ ",
"sn8.3:0.2":	"१। वङ्गीसवग्ग ",
"sn8.3:0.3":	"पेसलसुत्त ",
"sn8.3:1.1":	"एकं समयं आयस्मा वङ्गीसो आळवियं विहरति अग्गाळवे चेतिये आयस्मता निग्रोधकप्पेन उपज्झायेन सद्धिं। ",
"sn8.3:1.2":	"तेन खो पन समयेन आयस्मा वङ्गीसो अत्तनो पटिभानेन अञ्ञे पेसले भिक्खू अतिमञ्ञति। ",
"sn8.3:1.3":	"अथ खो आयस्मतो वङ्गीसस्स एतदहोसि: ",
"sn8.3:1.4":	"“अलाभा वत मे, न वत मे लाभा; दुल्लद्धं वत मे, न वत मे सुलद्धं; ",
"sn8.3:1.5":	"य्वाहं अत्तनो पटिभानेन अञ्ञे पेसले भिक्खू अतिमञ्ञामी”ति। ",
"sn8.3:1.6":	"अथ खो आयस्मा वङ्गीसो अत्तनाव अत्तनो विप्पटिसारं उप्पादेत्वा तायं वेलायं इमा गाथायो अभासि: ",
"sn8.3:2.1":	"“मानं पजहस्सु गोतम, ",
"sn8.3:2.2":	"मानपथञ्च पजहस्सु; ",
"sn8.3:2.3":	"असेसं मानपथस्मिं, ",
"sn8.3:2.4":	"समुच्छितो विप्पटिसारीहुवा चिररत्तं। ",
"sn8.3:3.1":	"मक्खेन मक्खिता पजा, ",
"sn8.3:3.2":	"मानहता निरयं पपतन्ति; ",
"sn8.3:3.3":	"सोचन्ति जना चिररत्तं, ",
"sn8.3:3.4":	"मानहता निरयं उपपन्ना। ",
"sn8.3:4.1":	"न हि सोचति भिक्खु कदाचि, ",
"sn8.3:4.2":	"मग्गजिनो सम्मापटिपन्नो; ",
"sn8.3:4.3":	"कित्तिञ्च सुखञ्च अनुभोति, ",
"sn8.3:4.4":	"धम्मदसोति तमाहु पहितत्तं। ",
"sn8.3:5.1":	"तस्मा अखिलोध पधानवा, ",
"sn8.3:5.2":	"नीवरणानि पहाय विसुद्धो; ",
"sn8.3:5.3":	"मानञ्च पहाय असेसं, ",
"sn8.3:5.4":	"विज्जायन्तकरो समितावी”ति। "
}	
