{	
"sn40.2:0.1":	"संयुत्त निकाय ४०।२ ",
"sn40.2:0.2":	"१। मोग्गल्लानवग्ग ",
"sn40.2:0.3":	"दुतियझानपञ्हासुत्त ",
"sn40.2:1.1":	"“‘दुतियं झानं, दुतियं झानन्’ति वुच्चति। ",
"sn40.2:1.2":	"कतमं नु खो दुतियं झानन्ति? ",
"sn40.2:1.3":	"तस्स मय्हं, आवुसो, एतदहोसि: ",
"sn40.2:1.4":	"‘इध भिक्खु वितक्कविचारानं वूपसमा अज्झत्तं सम्पसादनं चेतसो एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज विहरति। ",
"sn40.2:1.5":	"इदं वुच्चति दुतियं झानन्’ति। ",
"sn40.2:1.6":	"सो ख्वाहं, आवुसो, वितक्कविचारानं वूपसमा अज्झत्तं सम्पसादनं चेतसो एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज विहरामि। ",
"sn40.2:1.7":	"तस्स मय्हं, आवुसो, इमिना विहारेन विहरतो वितक्कसहगता सञ्ञामनसिकारा समुदाचरन्ति। ",
"sn40.2:2.1":	"अथ खो मं, आवुसो, भगवा इद्धिया उपसङ्कमित्वा एतदवोच: ",
"sn40.2:2.2":	"‘मोग्गल्लान, मोग्गल्लान। ",
"sn40.2:2.3":	"मा, ब्राह्मण, दुतियं झानं पमादो, दुतिये झाने चित्तं सण्ठपेहि, दुतिये झाने चित्तं एकोदिं करोहि, दुतिये झाने चित्तं समादहा’ति। ",
"sn40.2:2.4":	"सो ख्वाहं, आवुसो, अपरेन समयेन वितक्कविचारानं वूपसमा अज्झत्तं सम्पसादनं चेतसो एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज विहासिं। ",
"sn40.2:2.5":	"यञ्हि तं, आवुसो, सम्मा वदमानो वदेय्य: ",
"sn40.2:2.6":	"‘सत्थारानुग्गहितो सावको महाभिञ्ञतं पत्तो’ति, ममं तं सम्मा वदमानो वदेय्य: ",
"sn40.2:2.7":	"‘सत्थारानुग्गहितो सावको महाभिञ्ञतं पत्तो’”ति। ",
"sn40.2:2.8":	"दुतियं। "
}	
