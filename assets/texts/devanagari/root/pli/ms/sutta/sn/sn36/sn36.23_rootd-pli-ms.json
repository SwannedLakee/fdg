{	
"sn36.23:0.1":	"संयुत्त निकाय ३६।२३ ",
"sn36.23:0.2":	"३। अट्ठसतपरियायवग्ग ",
"sn36.23:0.3":	"अञ्ञतरभिक्खुसुत्त ",
"sn36.23:1.1":	"अथ खो अञ्ञतरो भिक्खु येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच: ",
"sn36.23:1.2":	"“कतमा नु खो, भन्ते, वेदना, कतमो वेदनासमुदयो, कतमा वेदनासमुदयगामिनी पटिपदा? ",
"sn36.23:1.3":	"कतमो वेदनानिरोधो, कतमा वेदनानिरोधगामिनी पटिपदा? ",
"sn36.23:1.4":	"को वेदनाय अस्सादो, को आदीनवो, किं निस्सरणन्”ति? ",
"sn36.23:2.1":	"“तिस्सो इमा, भिक्खु, वेदना—",
"sn36.23:2.2":	"सुखा वेदना, दुक्खा वेदना, अदुक्खमसुखा वेदना। ",
"sn36.23:2.3":	"इमा वुच्चन्ति, भिक्खु, वेदना। ",
"sn36.23:2.4":	"फस्ससमुदया वेदनासमुदयो। ",
"sn36.23:2.5":	"तण्हा वेदनासमुदयगामिनी पटिपदा। ",
"sn36.23:2.6":	"फस्सनिरोधा वेदनानिरोधो। ",
"sn36.23:2.7":	"अयमेव अरियो अट्ठङ्गिको मग्गो वेदनानिरोधगामिनी पटिपदा, सेय्यथिदं—",
"sn36.23:2.8":	"सम्मादिट्ठि …पे… सम्मासमाधि। ",
"sn36.23:2.9":	"यं वेदनं पटिच्च उप्पज्जति सुखं सोमनस्सं, अयं वेदनाय अस्सादो; ",
"sn36.23:2.10":	"यं वेदना अनिच्चा दुक्खा विपरिणामधम्मा, अयं वेदनाय आदीनवो; ",
"sn36.23:2.11":	"यो वेदनाय छन्दरागविनयो छन्दरागप्पहानं, इदं वेदनाय निस्सरणन्”ति। ",
"sn36.23:2.12":	"ततियं। "
}	
