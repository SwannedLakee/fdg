{	
"sn35.22:0.1":	"संयुत्त निकाय ३५।२२ ",
"sn35.22:0.2":	"२। यमकवग्ग ",
"sn35.22:0.3":	"दुतियदुक्खुप्पादसुत्त ",
"sn35.22:1.1":	"“यो, भिक्खवे, रूपानं उप्पादो ठिति अभिनिब्बत्ति पातुभावो, दुक्खस्सेसो उप्पादो, रोगानं ठिति, जरामरणस्स पातुभावो। ",
"sn35.22:1.2":	"यो सद्दानं …पे… ",
"sn35.22:1.3":	"यो गन्धानं … ",
"sn35.22:1.4":	"यो रसानं … ",
"sn35.22:1.5":	"यो फोट्ठब्बानं … ",
"sn35.22:1.6":	"यो धम्मानं उप्पादो ठिति अभिनिब्बत्ति पातुभावो, दुक्खस्सेसो उप्पादो, रोगानं ठिति, जरामरणस्स पातुभावो। ",
"sn35.22:2.1":	"यो च खो, भिक्खवे, रूपानं निरोधो वूपसमो अत्थङ्गमो, दुक्खस्सेसो निरोधो, रोगानं वूपसमो, जरामरणस्स अत्थङ्गमो। ",
"sn35.22:2.2":	"यो सद्दानं …पे… ",
"sn35.22:2.3":	"यो गन्धानं … ",
"sn35.22:2.4":	"यो रसानं … ",
"sn35.22:2.5":	"यो फोट्ठब्बानं … ",
"sn35.22:2.6":	"यो धम्मानं निरोधो वूपसमो अत्थङ्गमो, दुक्खस्सेसो निरोधो, रोगानं वूपसमो, जरामरणस्स अत्थङ्गमो”ति। ",
"sn35.22:2.7":	"दसमं। ",
"sn35.22:2.8":	"यमकवग्गो दुतियो। ",
"sn35.22:3.0":	"तस्सुद्दानं ",
"sn35.22:3.1":	"सम्बोधेन दुवे वुत्ता, ",
"sn35.22:3.2":	"अस्सादेन अपरे दुवे; ",
"sn35.22:3.3":	"नो चेतेन दुवे वुत्ता, ",
"sn35.22:3.4":	"अभिनन्देन अपरे दुवे; ",
"sn35.22:3.5":	"उप्पादेन दुवे वुत्ता, ",
"sn35.22:3.6":	"वग्गो तेन पवुच्चतीति। "
}	
