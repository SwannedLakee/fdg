{	
"sn56.8:0.1":	"संयुत्त निकाय ५६।८ ",
"sn56.8:0.2":	"१। समाधिवग्ग ",
"sn56.8:0.3":	"चिन्तसुत्त ",
"sn56.8:1.1":	"“मा, भिक्खवे, पापकं अकुसलं चित्तं चिन्तेय्याथ: ",
"sn56.8:1.2":	"‘सस्सतो लोको’ति वा ‘असस्सतो लोको’ति वा, ‘अन्तवा लोको’ति वा ‘अनन्तवा लोको’ति वा, ‘तं जीवं तं सरीरन्’ति वा ‘अञ्ञं जीवं अञ्ञं सरीरन्’ति वा, ‘होति तथागतो परं मरणा’ति वा ‘न होति तथागतो परं मरणा’ति वा, ‘होति च न च होति तथागतो परं मरणा’ति वा, ‘नेव होति न न होति तथागतो परं मरणा’ति वा। ",
"sn56.8:1.3":	"तं किस्स हेतु? ",
"sn56.8:1.4":	"नेसा, भिक्खवे, चिन्ता अत्थसंहिता नादिब्रह्मचरियका न निब्बिदाय न विरागाय न निरोधाय न उपसमाय न अभिञ्ञाय न सम्बोधाय न निब्बानाय संवत्तति। ",
"sn56.8:2.1":	"चिन्तेन्ता च खो तुम्हे, भिक्खवे, ‘इदं दुक्खन्’ति चिन्तेय्याथ, ‘अयं दुक्खसमुदयो’ति चिन्तेय्याथ, ‘अयं दुक्खनिरोधो’ति चिन्तेय्याथ, ‘अयं दुक्खनिरोधगामिनी पटिपदा’ति चिन्तेय्याथ। ",
"sn56.8:2.2":	"तं किस्स हेतु? ",
"sn56.8:2.3":	"एसा, भिक्खवे, चिन्ता अत्थसंहिता, एसा आदिब्रह्मचरियका, एसा निब्बिदाय विरागाय निरोधाय उपसमाय अभिञ्ञाय सम्बोधाय निब्बानाय संवत्तति। ",
"sn56.8:3.1":	"तस्मातिह, भिक्खवे, ‘इदं दुक्खन्’ति योगो करणीयो …पे… ‘अयं दुक्खनिरोधगामिनी पटिपदा’ति योगो करणीयो”ति। ",
"sn56.8:3.2":	"अट्ठमं। "
}	
