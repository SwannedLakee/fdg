{	
"sn12.16:0.1":	"संयुत्त निकाय १२।१६ ",
"sn12.16:0.2":	"२। आहारवग्ग ",
"sn12.16:0.3":	"धम्मकथिकसुत्त ",
"sn12.16:1.1":	"सावत्थियं … ",
"sn12.16:1.2":	"अथ खो अञ्ञतरो भिक्खु येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच: ",
"sn12.16:1.3":	"“‘धम्मकथिको धम्मकथिको’ति, भन्ते, वुच्चति। ",
"sn12.16:1.4":	"कित्तावता नु खो, भन्ते, धम्मकथिको होती”ति? ",
"sn12.16:2.1":	"“जरामरणस्स चे भिक्खु निब्बिदाय विरागाय निरोधाय धम्मं देसेति, ‘धम्मकथिको भिक्खू’ति अलंवचनाय। ",
"sn12.16:2.2":	"जरामरणस्स चे भिक्खु निब्बिदाय विरागाय निरोधाय पटिपन्नो होति, ‘धम्मानुधम्मप्पटिपन्नो भिक्खू’ति अलंवचनाय। ",
"sn12.16:2.3":	"जरामरणस्स चे भिक्खु निब्बिदा विरागा निरोधा अनुपादाविमुत्तो होति, ‘दिट्ठधम्मनिब्बानप्पत्तो भिक्खू’ति अलंवचनाय। ",
"sn12.16:3.1":	"जातिया चे भिक्खु …पे… ",
"sn12.16:3.2":	"भवस्स चे भिक्खु … ",
"sn12.16:3.3":	"उपादानस्स चे भिक्खु … ",
"sn12.16:3.4":	"तण्हाय चे भिक्खु … ",
"sn12.16:3.5":	"वेदनाय चे भिक्खु … ",
"sn12.16:3.6":	"फस्सस्स चे भिक्खु … ",
"sn12.16:3.7":	"सळायतनस्स चे भिक्खु … ",
"sn12.16:3.8":	"नामरूपस्स चे भिक्खु … ",
"sn12.16:3.9":	"विञ्ञाणस्स चे भिक्खु … ",
"sn12.16:3.10":	"सङ्खारानञ्चे भिक्खु … ",
"sn12.16:3.11":	"अविज्जाय चे भिक्खु निब्बिदाय विरागाय निरोधाय धम्मं देसेति, ‘धम्मकथिको भिक्खू’ति अलंवचनाय। ",
"sn12.16:3.12":	"अविज्जाय चे भिक्खु निब्बिदाय विरागाय निरोधाय पटिपन्नो होति, ‘धम्मानुधम्मप्पटिपन्नो भिक्खू’ति अलंवचनाय। ",
"sn12.16:3.13":	"अविज्जाय चे भिक्खु निब्बिदा विरागा निरोधा अनुपादाविमुत्तो होति, ‘दिट्ठधम्मनिब्बानप्पत्तो भिक्खू’ति अलंवचनाया”ति। ",
"sn12.16:3.14":	"छट्ठं। "
}	
