{	
"sn23.11:0.1":	"संयुत्त निकाय २३।११ ",
"sn23.11:0.2":	"२। दुतियमारवग्ग ",
"sn23.11:0.3":	"मारसुत्त ",
"sn23.11:1.1":	"सावत्थिनिदानं। ",
"sn23.11:1.2":	"एकमन्तं निसिन्नो खो आयस्मा राधो भगवन्तं एतदवोच: ",
"sn23.11:1.3":	"“‘मारो, मारो’ति, भन्ते, वुच्चति। ",
"sn23.11:1.4":	"कतमो नु खो, भन्ते, मारो”ति? ",
"sn23.11:1.5":	"“रूपं खो, राध, मारो, वेदना मारो, सञ्ञा मारो, सङ्खारा मारो, विञ्ञाणं मारो। ",
"sn23.11:1.6":	"एवं पस्सं, राध, सुतवा अरियसावको रूपस्मिम्पि निब्बिन्दति, वेदनायपि निब्बिन्दति, सञ्ञायपि निब्बिन्दति, सङ्खारेसुपि निब्बिन्दति, विञ्ञाणस्मिम्पि निब्बिन्दति। ",
"sn23.11:1.7":	"निब्बिन्दं विरज्जति; विरागा विमुच्चति। विमुत्तस्मिं विमुत्तमिति ञाणं होति। ",
"sn23.11:1.8":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाती”ति। ",
"sn23.11:1.9":	"पठमं। "
}	
