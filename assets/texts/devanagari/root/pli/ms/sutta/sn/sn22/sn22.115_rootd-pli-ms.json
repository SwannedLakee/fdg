{	
"sn22.115:0.1":	"संयुत्त निकाय २२।११५ ",
"sn22.115:0.2":	"१२। धम्मकथिकवग्ग ",
"sn22.115:0.3":	"धम्मकथिकसुत्त ",
"sn22.115:1.1":	"सावत्थिनिदानं। ",
"sn22.115:1.2":	"एकमन्तं निसिन्नो खो सो भिक्खु भगवन्तं एतदवोच: ",
"sn22.115:1.3":	"“‘धम्मकथिको, धम्मकथिको’ति, भन्ते, वुच्चति; ",
"sn22.115:1.4":	"कित्तावता नु खो, भन्ते, धम्मकथिको होती”ति? ",
"sn22.115:1.5":	"“रूपस्स चे, भिक्खु, निब्बिदाय विरागाय निरोधाय धम्मं देसेति ‘धम्मकथिको भिक्खू’ति अलंवचनाय। ",
"sn22.115:1.6":	"रूपस्स चे, भिक्खु, निब्बिदाय विरागाय निरोधाय पटिपन्नो होति, ‘धम्मानुधम्मप्पटिपन्नो भिक्खू’ति अलंवचनाय। ",
"sn22.115:1.7":	"रूपस्स चे, भिक्खु, निब्बिदा विरागा निरोधा अनुपादाविमुत्तो होति, ‘दिट्ठधम्मनिब्बानप्पत्तो भिक्खू’ति अलंवचनाय। ",
"sn22.115:1.8":	"वेदनाय चे, भिक्खु …पे… ",
"sn22.115:1.9":	"सञ्ञाय चे, भिक्खु … ",
"sn22.115:1.10":	"सङ्खारानञ्चे, भिक्खु … ",
"sn22.115:1.11":	"विञ्ञाणस्स चे, भिक्खु, निब्बिदाय विरागाय निरोधाय धम्मं देसेति, ‘धम्मकथिको भिक्खू’ति अलंवचनाय। ",
"sn22.115:1.12":	"विञ्ञाणस्स चे, भिक्खु, निब्बिदाय विरागाय निरोधाय पटिपन्नो होति, ‘धम्मानुधम्मप्पटिपन्नो भिक्खू’ति अलंवचनाय। ",
"sn22.115:1.13":	"विञ्ञाणस्स चे, भिक्खु, निब्बिदा विरागा निरोधा अनुपादाविमुत्तो होति, ‘दिट्ठधम्मनिब्बानप्पत्तो भिक्खू’ति अलंवचनाया”ति। ",
"sn22.115:1.14":	"ततियं। "
}	
