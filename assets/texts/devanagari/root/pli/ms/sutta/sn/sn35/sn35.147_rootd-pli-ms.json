{	
"sn35.147:0.1":	"संयुत्त निकाय ३५।१४७ ",
"sn35.147:0.2":	"१५। नवपुराणवग्ग ",
"sn35.147:0.3":	"अनिच्चनिब्बानसप्पायसुत्त ",
"sn35.147:1.1":	"“निब्बानसप्पायं वो, भिक्खवे, पटिपदं देसेस्सामि। ",
"sn35.147:1.2":	"तं सुणाथ …पे… ",
"sn35.147:1.3":	"कतमा च सा, भिक्खवे, निब्बानसप्पाया पटिपदा? ",
"sn35.147:1.4":	"इध, भिक्खवे, भिक्खु चक्खुं अनिच्चन्ति पस्सति, रूपा अनिच्चाति पस्सति, चक्खुविञ्ञाणं अनिच्चन्ति पस्सति, चक्खुसम्फस्सो अनिच्चोति पस्सति। यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चन्ति पस्सति …पे… ",
"sn35.147:1.5":	"जिव्हा अनिच्चाति पस्सति, रसा अनिच्चाति पस्सति, जिव्हाविञ्ञाणं अनिच्चन्ति पस्सति, जिव्हासम्फस्सो अनिच्चोति पस्सति, यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चन्ति पस्सति …पे… ",
"sn35.147:1.6":	"मनो अनिच्चोति पस्सति, धम्मा अनिच्चाति पस्सति, मनोविञ्ञाणं अनिच्चन्ति पस्सति, मनोसम्फस्सो अनिच्चोति पस्सति, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चन्ति पस्सति। ",
"sn35.147:1.7":	"अयं खो सा, भिक्खवे, निब्बानसप्पाया पटिपदा”ति। ",
"sn35.147:1.8":	"दुतियं। "
}	
