{	
"sn17.29:0.1":	"संयुत्त निकाय १७।२९ ",
"sn17.29:0.2":	"३। ततियवग्ग ",
"sn17.29:0.3":	"रज्जुसुत्त ",
"sn17.29:1.1":	"सावत्थियं विहरति। ",
"sn17.29:1.2":	"“दारुणो, भिक्खवे, लाभसक्कारसिलोको। ",
"sn17.29:1.3":	"लाभसक्कारसिलोको, भिक्खवे, छविं छिन्दति, छविं छेत्वा चम्मं छिन्दति, चम्मं छेत्वा मंसं छिन्दति, मंसं छेत्वा न्हारुं छिन्दति, न्हारुं छेत्वा अट्ठिं छिन्दति, अट्ठिं छेत्वा अट्ठिमिञ्जं आहच्च तिट्ठति। ",
"sn17.29:2.1":	"सेय्यथापि, भिक्खवे, बलवा पुरिसो दळ्हाय वाळरज्जुया जङ्घं वेठेत्वा घंसेय्य। ",
"sn17.29:2.2":	"सा छविं छिन्देय्य, छविं छेत्वा चम्मं छिन्देय्य, चम्मं छेत्वा मंसं छिन्देय्य, मंसं छेत्वा न्हारुं छिन्देय्य, न्हारुं छेत्वा अट्ठिं छिन्देय्य, अट्ठिं छेत्वा अट्ठिमिञ्जं आहच्च तिट्ठेय्य। ",
"sn17.29:2.3":	"एवमेव खो, भिक्खवे, लाभसक्कारसिलोको छविं छिन्दति, छविं छेत्वा चम्मं छिन्दति, चम्मं छेत्वा मंसं छिन्दति, मंसं छेत्वा न्हारुं छिन्दति, न्हारुं छेत्वा अट्ठिं छिन्दति, अट्ठिं छेत्वा अट्ठिमिञ्जं आहच्च तिट्ठति। ",
"sn17.29:2.4":	"एवं दारुणो खो, भिक्खवे, लाभसक्कारसिलोको …पे… ",
"sn17.29:2.5":	"एवञ्हि वो, भिक्खवे, सिक्खितब्बन्”ति। ",
"sn17.29:2.6":	"नवमं। "
}	
