{	
"sn24.96:0.1":	"संयुत्त निकाय २४।९६ ",
"sn24.96:0.2":	"४। चतुत्थगमनवग्ग ",
"sn24.96:0.3":	"अदुक्खमसुखीसुत्त ",
"sn24.96:1.1":	"सावत्थिनिदानं। ",
"sn24.96:1.2":	"“किस्मिं नु खो, भिक्खवे, सति, किं उपादाय, किं अभिनिविस्स एवं दिट्ठि उप्पज्जति: ",
"sn24.96:1.3":	"‘अदुक्खमसुखी अत्ता होति अरोगो परं मरणा’”ति? ",
"sn24.96:1.4":	"“भगवंमूलका नो, भन्ते, धम्मा …पे…। ",
"sn24.96:2.1":	"“रूपे खो, भिक्खवे, सति, रूपं उपादाय, रूपं अभिनिविस्स एवं दिट्ठि उप्पज्जति: ",
"sn24.96:2.2":	"‘अदुक्खमसुखी अत्ता होति अरोगो परं मरणा’ति। ",
"sn24.96:2.3":	"वेदनाय सति … ",
"sn24.96:2.4":	"सञ्ञाय सति … ",
"sn24.96:2.5":	"सङ्खारेसु सति … ",
"sn24.96:2.6":	"विञ्ञाणे सति, विञ्ञाणं उपादाय, विञ्ञाणं अभिनिविस्स एवं दिट्ठि उप्पज्जति: ",
"sn24.96:2.7":	"‘अदुक्खमसुखी अत्ता होति अरोगो परं मरणा’ति। ",
"sn24.96:3.1":	"तं किं मञ्ञथ, भिक्खवे, ",
"sn24.96:3.2":	"रूपं निच्चं वा अनिच्चं वा”ति? ",
"sn24.96:3.3":	"“अनिच्चं, भन्ते”। ",
"sn24.96:3.4":	"“यं पनानिच्चं दुक्खं वा तं सुखं वा”ति? ",
"sn24.96:3.5":	"“दुक्खं, भन्ते”। ",
"sn24.96:3.6":	"“यं पनानिच्चं दुक्खं विपरिणामधम्मं, कल्लं नु तं समनुपस्सितुं: ",
"sn24.96:3.7":	"‘एतं मम, एसोहमस्मि, एसो मे अत्ता’”ति? ",
"sn24.96:3.8":	"“नो हेतं, भन्ते”। ",
"sn24.96:3.9":	"“वेदना … ",
"sn24.96:3.10":	"सञ्ञा … ",
"sn24.96:3.11":	"सङ्खारा … ",
"sn24.96:3.12":	"विञ्ञाणं निच्चं वा अनिच्चं वा”ति? ",
"sn24.96:3.13":	"“अनिच्चं, भन्ते”। ",
"sn24.96:3.14":	"“यं पनानिच्चं दुक्खं वा तं सुखं वा”ति? ",
"sn24.96:3.15":	"“दुक्खं, भन्ते”। ",
"sn24.96:3.16":	"“यं पनानिच्चं दुक्खं विपरिणामधम्मं, कल्लं नु तं समनुपस्सितुं: ",
"sn24.96:3.17":	"‘एतं मम, एसोहमस्मि, एसो मे अत्ता’”ति? ",
"sn24.96:3.18":	"“नो हेतं, भन्ते”। ",
"sn24.96:4.1":	"“तस्मातिह, भिक्खवे, यं किञ्चि रूपं अतीतानागतपच्चुप्पन्नं अज्झत्तं वा बहिद्धा वा ओळारिकं वा सुखुमं वा हीनं वा पणीतं वा यं दूरे सन्तिके वा, सब्बं रूपं: ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय दट्ठब्बं। ",
"sn24.96:4.2":	"या काचि वेदना … ",
"sn24.96:4.3":	"या काचि सञ्ञा … ",
"sn24.96:4.4":	"ये केचि सङ्खारा … ",
"sn24.96:4.5":	"यं किञ्चि विञ्ञाणं अतीतानागतपच्चुप्पन्नं अज्झत्तं वा बहिद्धा वा, ओळारिकं वा सुखुमं वा हीनं वा पणीतं वा यं दूरे सन्तिके वा, सब्बं विञ्ञाणं: ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय दट्ठब्बं। ",
"sn24.96:5.1":	"एवं पस्सं, भिक्खवे, सुतवा अरियसावको रूपस्मिम्पि निब्बिन्दति, वेदनायपि निब्बिन्दति, सञ्ञायपि निब्बिन्दति, सङ्खारेसुपि निब्बिन्दति, विञ्ञाणस्मिम्पि निब्बिन्दति। ",
"sn24.96:5.2":	"निब्बिन्दं विरज्जति; विरागा विमुच्चति। विमुत्तस्मिं विमुत्तमिति ञाणं होति। ",
"sn24.96:5.3":	"‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाती”ति। ",
"sn24.96:5.4":	"चतुत्थपेय्यालो। ",
"sn24.96:6.0":	"तस्सुद्दानं ",
"sn24.96:6.1":	"पुरिमगमने अट्ठारस वेय्याकरणा, ",
"sn24.96:6.2":	"दुतियगमने छब्बीसं वित्थारेतब्बानि; ",
"sn24.96:6.3":	"ततियगमने छब्बीसं वित्थारेतब्बानि, ",
"sn24.96:6.4":	"चतुत्थगमने छब्बीसं वित्थारेतब्बानि। ",
"sn24.96:6.5":	"दिट्ठिसंयुत्तं समत्तं। "
}	
