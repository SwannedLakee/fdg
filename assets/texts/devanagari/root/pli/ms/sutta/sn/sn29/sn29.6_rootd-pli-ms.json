{	
"sn29.6:0.1":	"संयुत्त निकाय २९।६ ",
"sn29.6:0.2":	"१। नागवग्ग ",
"sn29.6:0.3":	"चतुत्थौपोसथसुत्त ",
"sn29.6:1.1":	"सावत्थिनिदानं। ",
"sn29.6:1.2":	"एकमन्तं निसिन्नो खो सो भिक्खु भगवन्तं एतदवोच: ",
"sn29.6:1.3":	"“को नु खो, भन्ते, हेतु, को पच्चयो, येन म्’इधेकच्चे ओपपातिका नागा उपोसथं उपवसन्ति वोस्सट्ठकाया च भवन्ती”ति? ",
"sn29.6:2.1":	"“इध, भिक्खु, एकच्चानं ओपपातिकानं नागानं एवं होति: ",
"sn29.6:2.2":	"‘मयं खो पुब्बे कायेन द्वयकारिनो अहुम्ह, वाचाय द्वयकारिनो, मनसा द्वयकारिनो। ",
"sn29.6:2.3":	"ते मयं कायेन द्वयकारिनो, वाचाय द्वयकारिनो, मनसा द्वयकारिनो, कायस्स भेदा परं मरणा ओपपातिकानं नागानं सहब्यतं उपपन्ना। ",
"sn29.6:2.4":	"सचज्ज मयं कायेन सुचरितं चरेय्याम, वाचाय … मनसा सुचरितं चरेय्याम, एवं मयं कायस्स भेदा परं मरणा सुगतिं सग्गं लोकं उपपज्जेय्याम। ",
"sn29.6:2.5":	"हन्द मयं एतरहि कायेन सुचरितं चराम, वाचाय … मनसा सुचरितं चरामा’ति। ",
"sn29.6:2.6":	"अयं खो, भिक्खु, हेतु, अयं पच्चयो, येन म्’इधेकच्चे ओपपातिका नागा उपोसथं उपवसन्ति वोस्सट्ठकाया च भवन्ती”ति। ",
"sn29.6:2.7":	"छट्ठं। "
}	
