{	
"sn45.180:0.1":	"संयुत्त निकाय ४५।१८० ",
"sn45.180:0.2":	"१४। ओघवग्ग ",
"sn45.180:0.3":	"उद्धम्भागियसुत्त ",
"sn45.180:1.1":	"“पञ्चिमानि, भिक्खवे, उद्धम्भागियानि संयोजनानि। ",
"sn45.180:1.2":	"कतमानि पञ्च? ",
"sn45.180:1.3":	"रूपरागो, अरूपरागो, मानो, उद्धच्चं, अविज्जा—",
"sn45.180:1.4":	"इमानि खो, भिक्खवे, पञ्चुद्धम्भागियानि संयोजनानि। ",
"sn45.180:1.5":	"इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय अरियो अट्ठङ्गिको मग्गो भावेतब्बो। ",
"sn45.180:1.6":	"कतमो अरियो अट्ठङ्गिको मग्गो? ",
"sn45.180:1.7":	"इध, भिक्खवे, भिक्खु सम्मादिट्ठिं भावेति विवेकनिस्सितं …पे… सम्मासमाधिं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn45.180:1.8":	"इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय अयं अरियो अट्ठङ्गिको मग्गो भावेतब्बोति। ",
"sn45.180:2.1":	"पञ्चिमानि, भिक्खवे, उद्धम्भागियानि संयोजनानि। ",
"sn45.180:2.2":	"कतमानि पञ्च? ",
"sn45.180:2.3":	"रूपरागो, अरूपरागो, मानो, उद्धच्चं, अविज्जा—",
"sn45.180:2.4":	"इमानि खो, भिक्खवे, पञ्चुद्धम्भागियानि संयोजनानि। ",
"sn45.180:2.5":	"इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय अरियो अट्ठङ्गिको मग्गो भावेतब्बो। ",
"sn45.180:2.6":	"कतमो अरियो अट्ठङ्गिको मग्गो? ",
"sn45.180:2.7":	"इध, भिक्खवे, भिक्खु सम्मादिट्ठिं भावेति …पे… सम्मासमाधिं भावेति रागविनयपरियोसानं दोसविनयपरियोसानं मोहविनयपरियोसानं … ",
"sn45.180:2.8":	"अमतोगधं अमतपरायनं अमतपरियोसानं … ",
"sn45.180:2.9":	"निब्बाननिन्नं निब्बानपोणं निब्बानपब्भारं। ",
"sn45.180:2.10":	"इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय अयं अरियो अट्ठङ्गिको मग्गो भावेतब्बो”ति। ",
"sn45.180:2.11":	"दसमं। ",
"sn45.180:2.12":	"ओघवग्गो अट्ठमो। ",
"sn45.180:3.0":	"तस्सुद्दानं ",
"sn45.180:3.1":	"ओघो योगो उपादानं, ",
"sn45.180:3.2":	"गन्थं अनुसयेन च; ",
"sn45.180:3.3":	"कामगुणा नीवरणं, ",
"sn45.180:3.4":	"खन्धा ओरुद्धम्भागियाति। ",
"sn45.180:4.0":	"वग्गुद्दानं ",
"sn45.180:4.1":	"अविज्जावग्गो पठमो, ",
"sn45.180:4.2":	"दुतियं विहारं वुच्चति; ",
"sn45.180:4.3":	"मिच्छत्तं ततियो वग्गो, ",
"sn45.180:4.4":	"चतुत्थं पटिपन्नेनेव। ",
"sn45.180:5.1":	"तित्थियं पञ्चमो वग्गो, ",
"sn45.180:5.2":	"छट्ठो सूरियेन च; ",
"sn45.180:5.3":	"बहुकते सत्तमो वग्गो, ",
"sn45.180:5.4":	"उप्पादो अट्ठमेन च। ",
"sn45.180:6.1":	"दिवसवग्गो नवमो, ",
"sn45.180:6.2":	"दसमो अप्पमादेन च; ",
"sn45.180:6.3":	"एकादसबलवग्गो, ",
"sn45.180:6.4":	"द्वादस एसना पाळियं; ",
"sn45.180:6.5":	"ओघवग्गो भवति तेरसाति। ",
"sn45.180:6.6":	"मग्गसंयुत्तं पठमं। "
}	
