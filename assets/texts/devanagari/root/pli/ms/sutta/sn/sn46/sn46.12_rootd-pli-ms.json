{	
"sn46.12:0.1":	"संयुत्त निकाय ४६।१२ ",
"sn46.12:0.2":	"२। गिलानवग्ग ",
"sn46.12:0.3":	"पठमसूरियूपमसुत्त ",
"sn46.12:1.1":	"“सूरियस्स, भिक्खवे, उदयतो एतं पुब्बङ्गमं एतं पुब्बनिमित्तं, यदिदं—अरुणुग्गं; ",
"sn46.12:1.2":	"एवमेव खो, भिक्खवे, भिक्खुनो सत्तन्नं बोज्झङ्गानं उप्पादाय एतं पुब्बङ्गमं एतं निमित्तं, यदिदं—कल्याणमित्तता। ",
"sn46.12:1.3":	"कल्याणमित्तस्सेतं, भिक्खवे, भिक्खुनो पाटिकङ्खं—सत्त बोज्झङ्गे भावेस्सति, सत्त बोज्झङ्गे बहुलीकरिस्सति। ",
"sn46.12:2.1":	"कथञ्च, भिक्खवे, भिक्खु कल्याणमित्तो सत्त बोज्झङ्गे भावेति सत्त बोज्झङ्गे बहुलीकरोति? ",
"sn46.12:2.2":	"इध, भिक्खवे, भिक्खु सतिसम्बोज्झङ्गं भावेति विवेकनिस्सितं …पे… ",
"sn46.12:2.3":	"उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.12:2.4":	"एवं खो, भिक्खवे, भिक्खु कल्याणमित्तो सत्त बोज्झङ्गे भावेति, सत्त बोज्झङ्गे बहुलीकरोती”ति। ",
"sn46.12:2.5":	"दुतियं। "
}	
