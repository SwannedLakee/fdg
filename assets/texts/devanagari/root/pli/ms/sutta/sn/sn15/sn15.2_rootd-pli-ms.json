{	
"sn15.2:0.1":	"संयुत्त निकाय १५।२ ",
"sn15.2:0.2":	"१। पठमवग्ग ",
"sn15.2:0.3":	"पथवीसुत्त ",
"sn15.2:1.1":	"सावत्थियं विहरति। ",
"sn15.2:1.2":	"“अनमतग्गोयं, भिक्खवे, संसारो। ",
"sn15.2:1.3":	"पुब्बा कोटि न पञ्ञायति अविज्जानीवरणानं सत्तानं तण्हासंयोजनानं सन्धावतं संसरतं। ",
"sn15.2:1.4":	"सेय्यथापि, भिक्खवे, पुरिसो इमं महापथविं कोलट्ठिमत्तं कोलट्ठिमत्तं मत्तिकागुळिकं करित्वा निक्खिपेय्य: ",
"sn15.2:1.5":	"‘अयं मे पिता, तस्स मे पितु अयं पिता’ति, अपरियादिन्नाव भिक्खवे, तस्स पुरिसस्स पितुपितरो अस्सु, अथायं महापथवी परिक्खयं परियादानं गच्छेय्य। ",
"sn15.2:1.6":	"तं किस्स हेतु? ",
"sn15.2:1.7":	"अनमतग्गोयं, भिक्खवे, संसारो। ",
"sn15.2:1.8":	"पुब्बा कोटि न पञ्ञायति अविज्जानीवरणानं सत्तानं तण्हासंयोजनानं सन्धावतं संसरतं। ",
"sn15.2:1.9":	"एवं दीघरत्तं वो, भिक्खवे, दुक्खं पच्चनुभूतं तिब्बं पच्चनुभूतं ब्यसनं पच्चनुभूतं, कटसी वड्ढिता। ",
"sn15.2:1.10":	"यावञ्चिदं, भिक्खवे, अलमेव सब्बसङ्खारेसु निब्बिन्दितुं, अलं विरज्जितुं, अलं विमुच्चितुन्”ति। ",
"sn15.2:1.11":	"दुतियं। "
}	
