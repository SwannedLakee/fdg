{	
"sn46.27:0.1":	"संयुत्त निकाय ४६।२७ ",
"sn46.27:0.2":	"३। उदायिवग्ग ",
"sn46.27:0.3":	"तण्हानिरोधसुत्त ",
"sn46.27:1.1":	"“यो, भिक्खवे, मग्गो या पटिपदा तण्हानिरोधाय संवत्तति, तं मग्गं तं पटिपदं भावेथ। ",
"sn46.27:1.2":	"कतमो च, भिक्खवे, मग्गो कतमा च पटिपदा तण्हानिरोधाय संवत्तति? ",
"sn46.27:1.3":	"यदिदं—",
"sn46.27:1.4":	"सत्त बोज्झङ्गा। ",
"sn46.27:1.5":	"कतमे सत्त? ",
"sn46.27:1.6":	"सतिसम्बोज्झङ्गो …पे… उपेक्खासम्बोज्झङ्गो। ",
"sn46.27:1.7":	"कथं भाविता च, भिक्खवे, सत्त बोज्झङ्गा कथं बहुलीकता तण्हानिरोधाय संवत्तन्ति? ",
"sn46.27:2.1":	"इध, भिक्खवे, भिक्खु सतिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं …पे… ",
"sn46.27:2.2":	"उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.27:2.3":	"एवं भाविता खो, भिक्खवे, सत्त बोज्झङ्गा एवं बहुलीकता तण्हानिरोधाय संवत्तन्ती”ति। ",
"sn46.27:2.4":	"सत्तमं। "
}	
