{	
"sn46.33:0.1":	"संयुत्त निकाय ४६।३३ ",
"sn46.33:0.2":	"४। नीवरणवग्ग ",
"sn46.33:0.3":	"उपक्किलेससुत्त ",
"sn46.33:1.1":	"“पञ्चिमे, भिक्खवे, जातरूपस्स उपक्किलेसा, येहि उपक्किलेसेहि उपक्किलिट्ठं जातरूपं न चेव मुदु होति न च कम्मनियं, न च पभस्सरं पभङ्गु च, न च सम्मा उपेति कम्माय। ",
"sn46.33:1.2":	"कतमे पञ्च? ",
"sn46.33:1.3":	"अयो, भिक्खवे, जातरूपस्स उपक्किलेसो, येन उपक्किलेसेन उपक्किलिट्ठं जातरूपं न चेव मुदु होति न च कम्मनियं, न च पभस्सरं पभङ्गु च, न च सम्मा उपेति कम्माय। ",
"sn46.33:1.4":	"लोहं, भिक्खवे, जातरूपस्स उपक्किलेसो, येन उपक्किलेसेन उपक्किलिट्ठं जातरूपं …पे… ",
"sn46.33:1.5":	"तिपु, भिक्खवे, जातरूपस्स उपक्किलेसो …पे… ",
"sn46.33:1.6":	"सीसं, भिक्खवे, जातरूपस्स उपक्किलेसो …पे… ",
"sn46.33:1.7":	"सज्झु, भिक्खवे, जातरूपस्स उपक्किलेसो, येन उपक्किलेसेन उपक्किलिट्ठं जातरूपं न चेव मुदु होति न च कम्मनियं, न च पभस्सरं पभङ्गु च, न च सम्मा उपेति कम्माय। ",
"sn46.33:1.8":	"इमे खो, भिक्खवे, पञ्च जातरूपस्स उपक्किलेसा, येहि उपक्किलेसेहि उपक्किलिट्ठं जातरूपं न चेव मुदु होति न च कम्मनियं, न च पभस्सरं पभङ्गु च, न च सम्मा उपेति कम्माय। ",
"sn46.33:2.1":	"एवमेव खो, भिक्खवे, पञ्चिमे चित्तस्स उपक्किलेसा, येहि उपक्किलेसेहि उपक्किलिट्ठं चित्तं न चेव मुदु होति न च कम्मनियं, न च पभस्सरं पभङ्गु च, न च सम्मा समाधियति आसवानं खयाय। ",
"sn46.33:2.2":	"कतमे पञ्च? ",
"sn46.33:2.3":	"कामच्छन्दो, भिक्खवे, चित्तस्स उपक्किलेसो, येन उपक्किलेसेन उपक्किलिट्ठं चित्तं न चेव मुदु होति न च कम्मनियं, न च पभस्सरं पभङ्गु च, न च सम्मा समाधियति आसवानं खयाय …पे… ",
"sn46.33:2.4":	"इमे खो, भिक्खवे, पञ्च चित्तस्स उपक्किलेसा, येहि उपक्किलेसेहि उपक्किलिट्ठं चित्तं न चेव मुदु होति न च कम्मनियं, न च पभस्सरं पभङ्गु च, न च सम्मा समाधियति आसवानं खयाया”ति। ",
"sn46.33:2.5":	"ततियं। "
}	
