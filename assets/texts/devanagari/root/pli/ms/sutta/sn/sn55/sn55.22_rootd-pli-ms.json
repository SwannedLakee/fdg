{	
"sn55.22:0.1":	"संयुत्त निकाय ५५।२२ ",
"sn55.22:0.2":	"३। सरणानिवग्ग ",
"sn55.22:0.3":	"दुतियमहानामसुत्त ",
"sn55.22:1.1":	"एवं मे सुतं—",
"sn55.22:1.2":	"एकं समयं भगवा सक्केसु विहरति कपिलवत्थुस्मिं निग्रोधारामे। ",
"sn55.22:1.3":	"अथ खो महानामो सक्को येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो महानामो सक्को भगवन्तं एतदवोच: ",
"sn55.22:1.4":	"“इदं, भन्ते, कपिलवत्थु इद्धञ्चेव फीतञ्च बाहुजञ्ञं आकिण्णमनुस्सं सम्बाधब्यूहं। ",
"sn55.22:1.5":	"सो ख्वाहं, भन्ते, भगवन्तं वा पयिरुपासित्वा मनोभावनीये वा भिक्खू सायन्हसमयं कपिलवत्थुं पविसन्तो; ",
"sn55.22:1.6":	"भन्तेनपि हत्थिना समागच्छामि; ",
"sn55.22:1.7":	"भन्तेनपि अस्सेन समागच्छामि; ",
"sn55.22:1.8":	"भन्तेनपि रथेन समागच्छामि; ",
"sn55.22:1.9":	"भन्तेनपि सकटेन समागच्छामि; ",
"sn55.22:1.10":	"भन्तेनपि पुरिसेन समागच्छामि। ",
"sn55.22:1.11":	"तस्स मय्हं, भन्ते, तस्मिं समये मुस्सतेव भगवन्तं आरब्भ सति, मुस्सति धम्मं आरब्भ सति, मुस्सति सङ्घं आरब्भ सति। ",
"sn55.22:1.12":	"तस्स मय्हं, भन्ते, एवं होति: ",
"sn55.22:1.13":	"‘इमम्हि चाहं समये कालं करेय्यं, का मय्हं गति, को अभिसम्परायो’”ति? ",
"sn55.22:2.1":	"“मा भायि, महानाम, मा भायि, महानाम। ",
"sn55.22:2.2":	"अपापकं ते मरणं भविस्सति अपापिका कालङ्किरिया। ",
"sn55.22:2.3":	"चतूहि खो, महानाम, धम्मेहि समन्नागतो अरियसावको निब्बाननिन्नो होति निब्बानपोणो निब्बानपब्भारो। ",
"sn55.22:2.4":	"कतमेहि चतूहि? ",
"sn55.22:2.5":	"इध, महानाम, अरियसावको बुद्धे अवेच्चप्पसादेन समन्नागतो होति—",
"sn55.22:2.6":	"इतिपि सो भगवा …पे… सत्था देवमनुस्सानं बुद्धो भगवाति। ",
"sn55.22:2.7":	"धम्मे …पे… ",
"sn55.22:2.8":	"सङ्घे …पे… ",
"sn55.22:2.9":	"अरियकन्तेहि सीलेहि समन्नागतो होति अखण्डेहि …पे… समाधिसंवत्तनिकेहि। ",
"sn55.22:3.1":	"सेय्यथापि, महानाम, रुक्खो पाचीननिन्नो पाचीनपोणो पाचीनपब्भारो, सो मूलच्छिन्नो कतमेन पपतेय्या”ति? ",
"sn55.22:3.2":	"“येन, भन्ते, निन्नो येन पोणो येन पब्भारो”ति। ",
"sn55.22:3.3":	"“एवमेव खो, महानाम, इमेहि चतूहि धम्मेहि समन्नागतो अरियसावको निब्बाननिन्नो होति निब्बानपोणो निब्बानपब्भारो”ति। ",
"sn55.22:3.4":	"दुतियं। "
}	
