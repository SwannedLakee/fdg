{	
"sn3.2:0.1":	"संयुत्त निकाय ३।२ ",
"sn3.2:0.2":	"१। पठमवग्ग ",
"sn3.2:0.3":	"पुरिससुत्त ",
"sn3.2:1.1":	"सावत्थिनिदानं। ",
"sn3.2:1.2":	"अथ खो राजा पसेनदि कोसलो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो राजा पसेनदि कोसलो भगवन्तं एतदवोच: ",
"sn3.2:1.3":	"“कति नु खो, भन्ते, पुरिसस्स धम्मा अज्झत्तं उप्पज्जमाना उप्पज्जन्ति अहिताय दुक्खाय अफासुविहाराया”ति? ",
"sn3.2:2.1":	"“तयो खो, महाराज, पुरिसस्स धम्मा अज्झत्तं उप्पज्जमाना उप्पज्जन्ति अहिताय दुक्खाय अफासुविहाराय। ",
"sn3.2:2.2":	"कतमे तयो? ",
"sn3.2:2.3":	"लोभो खो, महाराज, पुरिसस्स धम्मो अज्झत्तं उप्पज्जमानो उप्पज्जति अहिताय दुक्खाय अफासुविहाराय। ",
"sn3.2:2.4":	"दोसो खो, महाराज, पुरिसस्स धम्मो अज्झत्तं उप्पज्जमानो उप्पज्जति अहिताय दुक्खाय अफासुविहाराय। ",
"sn3.2:2.5":	"मोहो खो, महाराज, पुरिसस्स धम्मो अज्झत्तं उप्पज्जमानो उप्पज्जति अहिताय दुक्खाय अफासुविहाराय। ",
"sn3.2:2.6":	"इमे खो, महाराज, तयो पुरिसस्स धम्मा अज्झत्तं उप्पज्जमाना उप्पज्जन्ति अहिताय दुक्खाय अफासुविहाराया”ति। ",
"sn3.2:2.7":	"इदमवोच …पे… ",
"sn3.2:3.1":	"“लोभो दोसो च मोहो च, ",
"sn3.2:3.2":	"पुरिसं पापचेतसं; ",
"sn3.2:3.3":	"हिंसन्ति अत्तसम्भूता, ",
"sn3.2:3.4":	"तचसारंव सम्फलन्”ति। "
}	
