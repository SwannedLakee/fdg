{	
"sn21.8:0.1":	"संयुत्त निकाय २१।८ ",
"sn21.8:0.2":	"१। भिक्खुवग्ग ",
"sn21.8:0.3":	"नन्दसुत्त ",
"sn21.8:1.1":	"सावत्थियं विहरति। ",
"sn21.8:1.2":	"अथ खो आयस्मा नन्दो भगवतो मातुच्छापुत्तो आकोटितपच्चाकोटितानि चीवरानि पारुपित्वा अक्खीनि अञ्जेत्वा अच्छं पत्तं गहेत्वा येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नं खो आयस्मन्तं नन्दं भगवा एतदवोच: ",
"sn21.8:1.3":	"“न खो ते तं, नन्द, पतिरूपं कुलपुत्तस्स सद्धा अगारस्मा अनगारियं पब्बजितस्स, यं त्वं आकोटितपच्चाकोटितानि चीवरानि पारुपेय्यासि, अक्खीनि च अञ्जेय्यासि, अच्छञ्च पत्तं धारेय्यासि। ",
"sn21.8:1.4":	"एतं खो ते, नन्द, पतिरूपं कुलपुत्तस्स सद्धा अगारस्मा अनगारियं पब्बजितस्स, यं त्वं आरञ्ञिको च अस्ससि, पिण्डपातिको च पंसुकूलिको च कामेसु च अनपेक्खो विहरेय्यासी”ति। ",
"sn21.8:1.5":	"इदमवोच भगवा …पे… ",
"sn21.8:1.6":	"सत्था: ",
"sn21.8:2.1":	"“कदाहं नन्दं पस्सेय्यं, ",
"sn21.8:2.2":	"आरञ्ञं पंसुकूलिकं; ",
"sn21.8:2.3":	"अञ्ञातुञ्छेन यापेन्तं, ",
"sn21.8:2.4":	"कामेसु अनपेक्खिनन्”ति। ",
"sn21.8:3.1":	"अथ खो आयस्मा नन्दो अपरेन समयेन आरञ्ञिको च पिण्डपातिको च पंसुकूलिको च कामेसु च अनपेक्खो विहासीति। ",
"sn21.8:3.2":	"अट्ठमं। "
}	
