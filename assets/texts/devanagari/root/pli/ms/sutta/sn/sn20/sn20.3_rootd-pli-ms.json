{	
"sn20.3:0.1":	"संयुत्त निकाय २०।३ ",
"sn20.3:0.2":	"१। ओपम्मवग्ग ",
"sn20.3:0.3":	"कुलसुत्त ",
"sn20.3:1.1":	"सावत्थियं विहरति। ",
"sn20.3:1.2":	"“सेय्यथापि, भिक्खवे, यानि कानिचि कुलानि बहुत्थिकानि अप्पपुरिसानि तानि सुप्पधंसियानि होन्ति चोरेहि कुम्भत्थेनकेहि; ",
"sn20.3:1.3":	"एवमेव खो, भिक्खवे, यस्स कस्सचि भिक्खुनो मेत्ताचेतोविमुत्ति अभाविता अबहुलीकता सो सुप्पधंसियो होति अमनुस्सेहि। ",
"sn20.3:1.4":	"सेय्यथापि, भिक्खवे, यानि कानिचि कुलानि अप्पित्थिकानि बहुपुरिसानि तानि दुप्पधंसियानि होन्ति चोरेहि कुम्भत्थेनकेहि; ",
"sn20.3:1.5":	"एवमेव खो, भिक्खवे, यस्स कस्सचि भिक्खुनो मेत्ताचेतोविमुत्ति भाविता बहुलीकता सो दुप्पधंसियो होति अमनुस्सेहि। ",
"sn20.3:1.6":	"तस्मातिह, भिक्खवे, एवं सिक्खितब्बं: ",
"sn20.3:1.7":	"‘मेत्ता नो चेतोविमुत्ति भाविता भविस्सति बहुलीकता यानीकता वत्थुकता अनुट्ठिता परिचिता सुसमारद्धा’ति। ",
"sn20.3:1.8":	"एवञ्हि वो, भिक्खवे, सिक्खितब्बन्”ति। ",
"sn20.3:1.9":	"ततियं। "
}	
