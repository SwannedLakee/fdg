{	
"sn35.16:0.1":	"संयुत्त निकाय ३५।१६ ",
"sn35.16:0.2":	"२। यमकवग्ग ",
"sn35.16:0.3":	"दुतियअस्सादपरियेसनसुत्त ",
"sn35.16:1.1":	"“रूपानाहं, भिक्खवे, अस्सादपरियेसनं अचरिं। ",
"sn35.16:1.2":	"यो रूपानं अस्सादो तदज्झगमं। ",
"sn35.16:1.3":	"यावता रूपानं अस्सादो पञ्ञाय मे सो सुदिट्ठो। ",
"sn35.16:1.4":	"रूपानाहं, भिक्खवे, आदीनवपरियेसनं अचरिं। ",
"sn35.16:1.5":	"यो रूपानं आदीनवो तदज्झगमं। ",
"sn35.16:1.6":	"यावता रूपानं आदीनवो पञ्ञाय मे सो सुदिट्ठो। ",
"sn35.16:1.7":	"रूपानाहं, भिक्खवे, निस्सरणपरियेसनं अचरिं। ",
"sn35.16:1.8":	"यं रूपानं निस्सरणं तदज्झगमं। ",
"sn35.16:1.9":	"यावता रूपानं निस्सरणं, पञ्ञाय मे तं सुदिट्ठं। ",
"sn35.16:1.10":	"सद्दानाहं, भिक्खवे … ",
"sn35.16:1.11":	"गन्धानाहं, भिक्खवे … ",
"sn35.16:1.12":	"रसानाहं, भिक्खवे … ",
"sn35.16:1.13":	"फोट्ठब्बानाहं, भिक्खवे … ",
"sn35.16:1.14":	"धम्मानाहं, भिक्खवे, अस्सादपरियेसनं अचरिं। ",
"sn35.16:1.15":	"यो धम्मानं अस्सादो तदज्झगमं। ",
"sn35.16:1.16":	"यावता धम्मानं अस्सादो पञ्ञाय मे सो सुदिट्ठो। ",
"sn35.16:1.17":	"धम्मानाहं, भिक्खवे, आदीनवपरियेसनं अचरिं। ",
"sn35.16:1.18":	"यो धम्मानं आदीनवो तदज्झगमं। ",
"sn35.16:1.19":	"यावता धम्मानं आदीनवो पञ्ञाय मे सो सुदिट्ठो। ",
"sn35.16:1.20":	"धम्मानाहं, भिक्खवे, निस्सरणपरियेसनं अचरिं। ",
"sn35.16:1.21":	"यं धम्मानं निस्सरणं तदज्झगमं। ",
"sn35.16:1.22":	"यावता धम्मानं निस्सरणं, पञ्ञाय मे तं सुदिट्ठं। ",
"sn35.16:2.1":	"यावकीवञ्चाहं, भिक्खवे, इमेसं छन्नं बाहिरानं आयतनानं अस्सादञ्च अस्सादतो, आदीनवञ्च आदीनवतो, निस्सरणञ्च निस्सरणतो यथाभूतं नाब्भञ्ञासिं …पे… पच्चञ्ञासिं। ",
"sn35.16:2.2":	"ञाणञ्च पन मे दस्सनं उदपादि: ",
"sn35.16:2.3":	"‘अकुप्पा मे विमुत्ति, अयमन्तिमा जाति, नत्थि दानि पुनब्भवो’”ति। ",
"sn35.16:2.4":	"चतुत्थं। "
}	
