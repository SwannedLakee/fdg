{	
"sn46.49:0.1":	"संयुत्त निकाय ४६।४९ ",
"sn46.49:0.2":	"५। चक्कवत्तिवग्ग ",
"sn46.49:0.3":	"अज्झत्तिकङ्गसुत्त ",
"sn46.49:1.1":	"“अज्झत्तिकं, भिक्खवे, अङ्गन्ति करित्वा नाञ्ञं एकङ्गम्पि समनुपस्सामि सत्तन्नं बोज्झङ्गानं उप्पादाय, यथयिदं—भिक्खवे, योनिसोमनसिकारो। ",
"sn46.49:1.2":	"योनिसोमनसिकारसम्पन्नस्सेतं, भिक्खवे, भिक्खुनो पाटिकङ्खं—सत्त बोज्झङ्गे भावेस्सति, सत्त बोज्झङ्गे बहुलीकरिस्सति। ",
"sn46.49:1.3":	"कथञ्च, भिक्खवे, भिक्खु योनिसोमनसिकारसम्पन्नो सत्त बोज्झङ्गे भावेति, सत्त बोज्झङ्गे बहुलीकरोति? ",
"sn46.49:1.4":	"इध, भिक्खवे, भिक्खु सतिसम्बोज्झङ्गं भावेति विवेकनिस्सितं …पे… ",
"sn46.49:1.5":	"उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn46.49:1.6":	"एवं खो, भिक्खवे, भिक्खु योनिसोमनसिकारसम्पन्नो सत्त बोज्झङ्गे भावेति, सत्त बोज्झङ्गे बहुलीकरोती”ति। ",
"sn46.49:1.7":	"नवमं। "
}	
