{	
"sn1.41:0.1":	"संयुत्त निकाय १।४१ ",
"sn1.41:0.2":	"५। आदित्तवग्ग ",
"sn1.41:0.3":	"आदित्तसुत्त ",
"sn1.41:1.1":	"एवं मे सुतं—",
"sn1.41:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"sn1.41:1.3":	"अथ खो अञ्ञतरा देवता अभिक्कन्ताय रत्तिया अभिक्कन्तवण्णा केवलकप्पं जेतवनं ओभासेत्वा येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। ",
"sn1.41:1.4":	"एकमन्तं ठिता खो सा देवता भगवतो सन्तिके इमा गाथायो अभासि: ",
"sn1.41:2.1":	"“आदित्तस्मिं अगारस्मिं, ",
"sn1.41:2.2":	"यं नीहरति भाजनं; ",
"sn1.41:2.3":	"तं तस्स होति अत्थाय, ",
"sn1.41:2.4":	"नो च यं तत्थ डय्हति। ",
"sn1.41:3.1":	"एवं आदित्तको लोको, ",
"sn1.41:3.2":	"जराय मरणेन च; ",
"sn1.41:3.3":	"नीहरेथेव दानेन, ",
"sn1.41:3.4":	"दिन्नं होति सुनीहतं। ",
"sn1.41:4.1":	"दिन्नं सुखफलं होति, ",
"sn1.41:4.2":	"नादिन्नं होति तं तथा; ",
"sn1.41:4.3":	"चोरा हरन्ति राजानो, ",
"sn1.41:4.4":	"अग्गि डहति नस्सति। ",
"sn1.41:5.1":	"अथ अन्तेन जहति, ",
"sn1.41:5.2":	"सरीरं सपरिग्गहं; ",
"sn1.41:5.3":	"एतदञ्ञाय मेधावी, ",
"sn1.41:5.4":	"भुञ्जेथ च ददेथ च; ",
"sn1.41:5.5":	"दत्वा च भुत्वा च यथानुभावं, ",
"sn1.41:5.6":	"अनिन्दितो सग्गमुपेति ठानन्”ति। "
}	
