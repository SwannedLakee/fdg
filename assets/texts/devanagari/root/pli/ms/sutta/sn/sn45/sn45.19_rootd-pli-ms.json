{	
"sn45.19:0.1":	"संयुत्त निकाय ४५।१९ ",
"sn45.19:0.2":	"२। विहारवग्ग ",
"sn45.19:0.3":	"दुतियकुक्कुटारामसुत्त ",
"sn45.19:1.1":	"पाटलिपुत्तनिदानं। ",
"sn45.19:1.2":	"“‘ब्रह्मचरियं, ब्रह्मचरियन्’ति, आवुसो आनन्द, वुच्चति। ",
"sn45.19:1.3":	"कतमं नु खो, आवुसो, ब्रह्मचरियं, कतमं ब्रह्मचरियपरियोसानन्”ति? ",
"sn45.19:1.4":	"“साधु साधु, आवुसो भद्द। ",
"sn45.19:1.5":	"भद्दको खो ते, आवुसो भद्द, उम्मङ्गो, भद्दकं पटिभानं, कल्याणी परिपुच्छा। ",
"sn45.19:1.6":	"एवञ्हि त्वं, आवुसो भद्द, पुच्छसि: ",
"sn45.19:1.7":	"‘ब्रह्मचरियं, ब्रह्मचरियन्ति, आवुसो आनन्द, वुच्चति। ",
"sn45.19:1.8":	"कतमं नु खो, आवुसो, ब्रह्मचरियं, कतमं ब्रह्मचरियपरियोसानन्’”ति? ",
"sn45.19:1.9":	"“एवमावुसो”ति। ",
"sn45.19:1.10":	"“अयमेव खो, आवुसो, अरियो अट्ठङ्गिको मग्गो ब्रह्मचरियं, सेय्यथिदं—",
"sn45.19:1.11":	"सम्मादिट्ठि …पे… सम्मासमाधि। ",
"sn45.19:1.12":	"यो खो, आवुसो, रागक्खयो दोसक्खयो मोहक्खयो—",
"sn45.19:1.13":	"इदं ब्रह्मचरियपरियोसानन्”ति। ",
"sn45.19:1.14":	"नवमं। "
}	
