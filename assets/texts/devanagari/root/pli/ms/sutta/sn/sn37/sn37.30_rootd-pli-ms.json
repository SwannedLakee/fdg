{	
"sn37.30:0.1":	"संयुत्त निकाय ३७।३० ",
"sn37.30:0.2":	"३। बलवग्ग ",
"sn37.30:0.3":	"नासेन्तिसुत्त ",
"sn37.30:1.1":	"“पञ्चिमानि, भिक्खवे, मातुगामस्स बलानि। ",
"sn37.30:1.2":	"कतमानि पञ्च? ",
"sn37.30:1.3":	"रूपबलं, भोगबलं, ञातिबलं, पुत्तबलं, सीलबलं। ",
"sn37.30:1.4":	"रूपबलेन च, भिक्खवे, मातुगामो समन्नागतो होति, न च सीलबलेन, नासेन्तेव नं, कुले न वासेन्ति। ",
"sn37.30:1.5":	"रूपबलेन च, भिक्खवे, मातुगामो समन्नागतो होति, भोगबलेन च, न च सीलबलेन, नासेन्तेव नं, कुले न वासेन्ति। ",
"sn37.30:1.6":	"रूपबलेन च, भिक्खवे, मातुगामो समन्नागतो होति, भोगबलेन च, ञातिबलेन च, न च सीलबलेन, नासेन्तेव नं, कुले न वासेन्ति। ",
"sn37.30:1.7":	"रूपबलेन च, भिक्खवे, मातुगामो समन्नागतो होति, भोगबलेन च, ञातिबलेन च, पुत्तबलेन च, न च सीलबलेन, नासेन्तेव नं, कुले न वासेन्ति। ",
"sn37.30:1.8":	"सीलबलेन च, भिक्खवे, मातुगामो समन्नागतो होति, न च रूपबलेन, वासेन्तेव नं, कुले न नासेन्ति। ",
"sn37.30:1.9":	"सीलबलेन च, भिक्खवे, मातुगामो समन्नागतो होति, न च भोगबलेन, वासेन्तेव नं, कुले न नासेन्ति। ",
"sn37.30:1.10":	"सीलबलेन च, भिक्खवे, मातुगामो समन्नागतो होति, न च ञातिबलेन, वासेन्तेव नं, कुले न नासेन्ति। ",
"sn37.30:1.11":	"सीलबलेन च, भिक्खवे, मातुगामो समन्नागतो होति, न च पुत्तबलेन, वासेन्तेव नं, कुले न नासेन्ति। ",
"sn37.30:1.12":	"इमानि खो, भिक्खवे, पञ्च मातुगामस्स बलानी”ति। ",
"sn37.30:1.13":	"छट्ठं। "
}	
