{	
"sn40.6:0.1":	"संयुत्त निकाय ४०।६ ",
"sn40.6:0.2":	"१। मोग्गल्लानवग्ग ",
"sn40.6:0.3":	"विञ्ञाणञ्चायतनपञ्हासुत्त ",
"sn40.6:1.1":	"“‘विञ्ञाणञ्चायतनं, विञ्ञाणञ्चायतनन्’ति वुच्चति। ",
"sn40.6:1.2":	"कतमं नु खो विञ्ञाणञ्चायतनन्ति? ",
"sn40.6:1.3":	"तस्स मय्हं, आवुसो, एतदहोसि: ",
"sn40.6:1.4":	"‘इध भिक्खु सब्बसो आकासानञ्चायतनं समतिक्कम्म अनन्तं विञ्ञाणन्ति विञ्ञाणञ्चायतनं उपसम्पज्ज विहरति। ",
"sn40.6:1.5":	"इदं वुच्चति विञ्ञाणञ्चायतनन्’ति। ",
"sn40.6:1.6":	"सो ख्वाहं, आवुसो, सब्बसो आकासानञ्चायतनं समतिक्कम्म अनन्तं विञ्ञाणन्ति विञ्ञाणञ्चायतनं उपसम्पज्ज विहरामि। ",
"sn40.6:1.7":	"तस्स मय्हं, आवुसो, इमिना विहारेन विहरतो आकासानञ्चायतनसहगता सञ्ञामनसिकारा समुदाचरन्ति। ",
"sn40.6:2.1":	"अथ खो मं, आवुसो, भगवा इद्धिया उपसङ्कमित्वा एतदवोच: ",
"sn40.6:2.2":	"‘मोग्गल्लान, मोग्गल्लान। ",
"sn40.6:2.3":	"मा, ब्राह्मण, विञ्ञाणञ्चायतनं पमादो, विञ्ञाणञ्चायतने चित्तं सण्ठपेहि, विञ्ञाणञ्चायतने चित्तं एकोदिं करोहि, विञ्ञाणञ्चायतने चित्तं समादहा’ति। ",
"sn40.6:2.4":	"सो ख्वाहं, आवुसो, अपरेन समयेन सब्बसो आकासानञ्चायतनं समतिक्कम्म अनन्तं विञ्ञाणन्ति विञ्ञाणञ्चायतनं उपसम्पज्ज विहासिं। ",
"sn40.6:2.5":	"यञ्हि तं, आवुसो, सम्मा वदमानो वदेय्य …पे… महाभिञ्ञतं पत्तो”ति। ",
"sn40.6:2.6":	"छट्ठं। "
}	
