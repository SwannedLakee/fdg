{	
"sn48.32:0.1":	"संयुत्त निकाय ४८।३२ ",
"sn48.32:0.2":	"४। सुखिन्द्रियवग्ग ",
"sn48.32:0.3":	"सोतापन्नसुत्त ",
"sn48.32:1.1":	"“पञ्चिमानि, भिक्खवे, इन्द्रियानि। ",
"sn48.32:1.2":	"कतमानि पञ्च? ",
"sn48.32:1.3":	"सुखिन्द्रियं, दुक्खिन्द्रियं, सोमनस्सिन्द्रियं, दोमनस्सिन्द्रियं, उपेक्खिन्द्रियं। ",
"sn48.32:1.4":	"यतो खो, भिक्खवे, अरियसावको इमेसं पञ्चन्नं इन्द्रियानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानाति—",
"sn48.32:1.5":	"अयं वुच्चति, भिक्खवे, अरियसावको सोतापन्नो अविनिपातधम्मो नियतो सम्बोधिपरायणो”ति। ",
"sn48.32:1.6":	"दुतियं। "
}	
