{	
"sn2.17:0.1":	"संयुत्त निकाय २।१७ ",
"sn2.17:0.2":	"२। अनाथपिण्डिकवग्ग ",
"sn2.17:0.3":	"सुब्रह्मसुत्त ",
"sn2.17:1.1":	"एकमन्तं ठितो खो सुब्रह्मा देवपुत्तो भगवन्तं गाथाय अज्झभासि: ",
"sn2.17:2.1":	"“निच्चं उत्रस्तमिदं चित्तं, ",
"sn2.17:2.2":	"निच्चं उब्बिग्गमिदं मनो; ",
"sn2.17:2.3":	"अनुप्पन्नेसु किच्छेसु, ",
"sn2.17:2.4":	"अथो उप्पतितेसु च; ",
"sn2.17:2.5":	"सचे अत्थि अनुत्रस्तं, ",
"sn2.17:2.6":	"तं मे अक्खाहि पुच्छितो”ति। ",
"sn2.17:3.1":	"“नाञ्ञत्र बोज्झा तपसा, ",
"sn2.17:3.2":	"नाञ्ञत्रिन्द्रियसंवरा; ",
"sn2.17:3.3":	"नाञ्ञत्र सब्बनिस्सग्गा, ",
"sn2.17:3.4":	"सोत्थिं पस्सामि पाणिनन्”ति। ",
"sn2.17:4.1":	"इदमवोच …पे… ",
"sn2.17:4.2":	"तत्थेवन्तरधायीति। "
}	
