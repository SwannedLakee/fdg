{	
"sn4.3:0.1":	"संयुत्त निकाय ४।३ ",
"sn4.3:0.2":	"१। पठमवग्ग ",
"sn4.3:0.3":	"सुभसुत्त ",
"sn4.3:1.1":	"एवं मे सुतं—",
"sn4.3:1.2":	"एकं समयं भगवा उरुवेलायं विहरति नज्जा नेरञ्जराय तीरे अजपालनिग्रोधमूले पठमाभिसम्बुद्धो। ",
"sn4.3:1.3":	"तेन खो पन समयेन भगवा रत्तन्धकारतिमिसायं अब्भोकासे निसिन्नो होति, देवो च एकमेकं फुसायति। ",
"sn4.3:1.4":	"अथ खो मारो पापिमा, भगवतो भयं छम्भितत्तं लोमहंसं उप्पादेतुकामो, येन भगवा तेनुपसङ्कमि; उपसङ्कमित्वा भगवतो अविदूरे उच्चावचा वण्णनिभा उपदंसेति, सुभा चेव असुभा च। ",
"sn4.3:1.5":	"अथ खो भगवा “मारो अयं पापिमा” इति विदित्वा मारं पापिमन्तं गाथाहि अज्झभासि: ",
"sn4.3:2.1":	"“संसरं दीघमद्धानं, ",
"sn4.3:2.2":	"वण्णं कत्वा सुभासुभं; ",
"sn4.3:2.3":	"अलं ते तेन पापिम, ",
"sn4.3:2.4":	"निहतो त्वमसि अन्तक। ",
"sn4.3:3.1":	"ये च कायेन वाचाय, ",
"sn4.3:3.2":	"मनसा च सुसंवुता; ",
"sn4.3:3.3":	"न ते मारवसानुगा, ",
"sn4.3:3.4":	"न ते मारस्स बद्धगू”ति। ",
"sn4.3:4.1":	"अथ खो मारो …पे… तत्थेवन्तरधायीति। "
}	
