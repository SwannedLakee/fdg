{	
"sn48.7:0.1":	"संयुत्त निकाय ४८।७ ",
"sn48.7:0.2":	"१। सुद्धिकवग्ग ",
"sn48.7:0.3":	"दुतियसमणब्राह्मणसुत्त ",
"sn48.7:1.1":	"“ये हि केचि, भिक्खवे, समणा वा ब्राह्मणा वा सद्धिन्द्रियं नप्पजानन्ति, सद्धिन्द्रियसमुदयं नप्पजानन्ति, सद्धिन्द्रियनिरोधं नप्पजानन्ति, सद्धिन्द्रियनिरोधगामिनिं पटिपदं नप्पजानन्ति; ",
"sn48.7:1.2":	"वीरियिन्द्रियं नप्पजानन्ति …पे… ",
"sn48.7:1.3":	"सतिन्द्रियं नप्पजानन्ति …पे… ",
"sn48.7:1.4":	"समाधिन्द्रियं नप्पजानन्ति …पे… ",
"sn48.7:1.5":	"पञ्ञिन्द्रियं नप्पजानन्ति, पञ्ञिन्द्रियसमुदयं नप्पजानन्ति, पञ्ञिन्द्रियनिरोधं नप्पजानन्ति, पञ्ञिन्द्रियनिरोधगामिनिं पटिपदं नप्पजानन्ति, ",
"sn48.7:1.6":	"न मे ते, भिक्खवे, समणा वा ब्राह्मणा वा समणेसु वा समणसम्मता ब्राह्मणेसु वा ब्राह्मणसम्मता, न च पनेते आयस्मन्तो सामञ्ञत्थं वा ब्रह्मञ्ञत्थं वा दिट्ठेव धम्मे सयं अभिञ्ञा सच्छिकत्वा उपसम्पज्ज विहरन्ति। ",
"sn48.7:2.1":	"ये च खो केचि, भिक्खवे, समणा वा ब्राह्मणा वा सद्धिन्द्रियं पजानन्ति, सद्धिन्द्रियसमुदयं पजानन्ति, सद्धिन्द्रियनिरोधं पजानन्ति, सद्धिन्द्रियनिरोधगामिनिं पटिपदं पजानन्ति; ",
"sn48.7:2.2":	"वीरियिन्द्रियं पजानन्ति, वीरियिन्द्रियसमुदयं पजानन्ति, वीरियिन्द्रियनिरोधं पजानन्ति, वीरियिन्द्रियनिरोधगामिनिं पटिपदं पजानन्ति; ",
"sn48.7:2.3":	"सतिन्द्रियं पजानन्ति …पे… ",
"sn48.7:2.4":	"समाधिन्द्रियं पजानन्ति …पे… ",
"sn48.7:2.5":	"पञ्ञिन्द्रियं पजानन्ति, पञ्ञिन्द्रियसमुदयं पजानन्ति, पञ्ञिन्द्रियनिरोधं पजानन्ति, पञ्ञिन्द्रियनिरोधगामिनिं पटिपदं पजानन्ति, ",
"sn48.7:2.6":	"ते खो मे, भिक्खवे, समणा वा ब्राह्मणा वा समणेसु चेव समणसम्मता ब्राह्मणेसु च ब्राह्मणसम्मता, ते च पनायस्मन्तो सामञ्ञत्थञ्च ब्रह्मञ्ञत्थञ्च दिट्ठेव धम्मे सयं अभिञ्ञा सच्छिकत्वा उपसम्पज्ज विहरन्ती”ति। ",
"sn48.7:2.7":	"सत्तमं। "
}	
