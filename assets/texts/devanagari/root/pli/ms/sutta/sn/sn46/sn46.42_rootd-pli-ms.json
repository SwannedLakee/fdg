{	
"sn46.42:0.1":	"संयुत्त निकाय ४६।४२ ",
"sn46.42:0.2":	"५। चक्कवत्तिवग्ग ",
"sn46.42:0.3":	"चक्कवत्तिसुत्त ",
"sn46.42:1.1":	"“रञ्ञो, भिक्खवे, चक्कवत्तिस्स पातुभावा सत्तन्नं रतनानं पातुभावो होति। ",
"sn46.42:1.2":	"कतमेसं सत्तन्नं? ",
"sn46.42:1.3":	"चक्करतनस्स पातुभावो होति, हत्थिरतनस्स पातुभावो होति, अस्सरतनस्स पातुभावो होति, मणिरतनस्स पातुभावो होति, इत्थिरतनस्स पातुभावो होति, गहपतिरतनस्स पातुभावो होति, परिणायकरतनस्स पातुभावो होति। ",
"sn46.42:1.4":	"रञ्ञो, भिक्खवे, चक्कवत्तिस्स पातुभावा इमेसं सत्तन्नं रतनानं पातुभावो होति। ",
"sn46.42:2.1":	"तथागतस्स, भिक्खवे, पातुभावा अरहतो सम्मासम्बुद्धस्स सत्तन्नं बोज्झङ्गरतनानं पातुभावो होति। ",
"sn46.42:2.2":	"कतमेसं सत्तन्नं? ",
"sn46.42:2.3":	"सतिसम्बोज्झङ्गस्स रतनस्स पातुभावो होति …पे… उपेक्खासम्बोज्झङ्गस्स रतनस्स पातुभावो होति। ",
"sn46.42:2.4":	"तथागतस्स, भिक्खवे, पातुभावा अरहतो सम्मासम्बुद्धस्स इमेसं सत्तन्नं बोज्झङ्गरतनानं पातुभावो होती”ति। ",
"sn46.42:2.5":	"दुतियं। "
}	
