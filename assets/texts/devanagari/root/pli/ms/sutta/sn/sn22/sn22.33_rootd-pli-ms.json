{	
"sn22.33:0.1":	"संयुत्त निकाय २२।३३ ",
"sn22.33:0.2":	"४। नतुम्हाकवग्ग ",
"sn22.33:0.3":	"नतुम्हाकसुत्त ",
"sn22.33:1.1":	"सावत्थिनिदानं। ",
"sn22.33:1.2":	"“यं, भिक्खवे, न तुम्हाकं, तं पजहथ। ",
"sn22.33:1.3":	"तं वो पहीनं हिताय सुखाय भविस्सति। ",
"sn22.33:1.4":	"किञ्च, भिक्खवे, न तुम्हाकं? ",
"sn22.33:1.5":	"रूपं, भिक्खवे, न तुम्हाकं, तं पजहथ। ",
"sn22.33:1.6":	"तं वो पहीनं हिताय सुखाय भविस्सति। ",
"sn22.33:1.7":	"वेदना न तुम्हाकं, तं पजहथ। ",
"sn22.33:1.8":	"सा वो पहीना हिताय सुखाय भविस्सति। ",
"sn22.33:1.9":	"सञ्ञा न तुम्हाकं … ",
"sn22.33:1.10":	"सङ्खारा न तुम्हाकं, ते पजहथ। ",
"sn22.33:1.11":	"ते वो पहीना हिताय सुखाय भविस्सन्ति। ",
"sn22.33:1.12":	"विञ्ञाणं न तुम्हाकं, तं पजहथ। ",
"sn22.33:1.13":	"तं वो पहीनं हिताय सुखाय भविस्सति। ",
"sn22.33:2.1":	"सेय्यथापि, भिक्खवे, यं इमस्मिं जेतवने तिणकट्ठसाखापलासं तं जनो हरेय्य वा डहेय्य वा यथापच्चयं वा करेय्य। ",
"sn22.33:2.2":	"अपि नु तुम्हाकं एवमस्स: ",
"sn22.33:2.3":	"‘अम्हे जनो हरति वा डहति वा यथापच्चयं वा करोती’”ति? ",
"sn22.33:2.4":	"“नो हेतं, भन्ते”। ",
"sn22.33:2.5":	"“तं किस्स हेतु”? ",
"sn22.33:2.6":	"“न हि नो एतं, भन्ते, अत्ता वा अत्तनियं वा”ति। ",
"sn22.33:2.7":	"“एवमेव खो, भिक्खवे, रूपं न तुम्हाकं, तं पजहथ। ",
"sn22.33:2.8":	"तं वो पहीनं हिताय सुखाय भविस्सति। ",
"sn22.33:2.9":	"वेदना न तुम्हाकं, तं पजहथ। ",
"sn22.33:2.10":	"सा वो पहीना हिताय सुखाय भविस्सति। ",
"sn22.33:2.11":	"सञ्ञा न तुम्हाकं … ",
"sn22.33:2.12":	"सङ्खारा न तुम्हाकं … ",
"sn22.33:2.13":	"विञ्ञाणं न तुम्हाकं, तं पजहथ। ",
"sn22.33:2.14":	"तं वो पहीनं हिताय सुखाय भविस्सती”ति। ",
"sn22.33:2.15":	"पठमं। "
}	
