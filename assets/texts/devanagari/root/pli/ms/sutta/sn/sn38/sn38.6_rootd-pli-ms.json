{	
"sn38.6:0.1":	"संयुत्त निकाय ३८।६ ",
"sn38.6:0.2":	"१। जम्बुखादकवग्ग ",
"sn38.6:0.3":	"परमस्सासप्पत्तसुत्त ",
"sn38.6:1.1":	"“‘परमस्सासप्पत्तो, परमस्सासप्पत्तो’ति, आवुसो सारिपुत्त, वुच्चति। ",
"sn38.6:1.2":	"कित्तावता नु खो, आवुसो, परमस्सासप्पत्तो होती”ति? ",
"sn38.6:1.3":	"“यतो खो, आवुसो, भिक्खु छन्नं फस्सायतनानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं विदित्वा अनुपादाविमुत्तो होति, एत्तावता खो, आवुसो, परमस्सासप्पत्तो होती”ति। ",
"sn38.6:1.4":	"“अत्थि पनावुसो, मग्गो अत्थि पटिपदा, एतस्स परमस्सासस्स सच्छिकिरियाया”ति? ",
"sn38.6:1.5":	"“अत्थि खो, आवुसो, मग्गो अत्थि पटिपदा, एतस्स परमस्सासस्स सच्छिकिरियाया”ति। ",
"sn38.6:1.6":	"“कतमो पन, आवुसो, मग्गो कतमा पटिपदा, एतस्स परमस्सासस्स सच्छिकिरियाया”ति? ",
"sn38.6:1.7":	"“अयमेव खो, आवुसो, अरियो अट्ठङ्गिको मग्गो एतस्स परमस्सासस्स सच्छिकिरियाय, सेय्यथिदं—",
"sn38.6:1.8":	"सम्मादिट्ठि …पे… सम्मासमाधि। ",
"sn38.6:1.9":	"अयं खो, आवुसो, मग्गो अयं पटिपदा, एतस्स परमस्सासस्स सच्छिकिरियाया”ति। ",
"sn38.6:1.10":	"“भद्दको, आवुसो, मग्गो भद्दिका पटिपदा, एतस्स परमस्सासस्स सच्छिकिरियाय। ",
"sn38.6:1.11":	"अलञ्च पनावुसो सारिपुत्त, अप्पमादाया”ति। ",
"sn38.6:1.12":	"छट्ठं। "
}	
