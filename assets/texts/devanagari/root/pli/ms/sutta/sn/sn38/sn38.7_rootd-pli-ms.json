{	
"sn38.7:0.1":	"संयुत्त निकाय ३८।७ ",
"sn38.7:0.2":	"१। जम्बुखादकवग्ग ",
"sn38.7:0.3":	"वेदनापञ्हासुत्त ",
"sn38.7:1.1":	"“‘वेदना, वेदना’ति, आवुसो सारिपुत्त, वुच्चति। ",
"sn38.7:1.2":	"कतमा नु खो, आवुसो, वेदना”ति? ",
"sn38.7:1.3":	"“तिस्सो इमावुसो, वेदना। ",
"sn38.7:1.4":	"कतमा तिस्सो? ",
"sn38.7:1.5":	"सुखा वेदना, दुक्खा वेदना, अदुक्खमसुखा वेदना—",
"sn38.7:1.6":	"इमा खो, आवुसो, तिस्सो वेदना”ति। ",
"sn38.7:1.7":	"“अत्थि पनावुसो, मग्गो अत्थि पटिपदा, एतासं तिस्सन्नं वेदनानं परिञ्ञाया”ति? ",
"sn38.7:1.8":	"“अत्थि खो, आवुसो, मग्गो अत्थि पटिपदा, एतासं तिस्सन्नं वेदनानं परिञ्ञाया”ति। ",
"sn38.7:1.9":	"“कतमो पनावुसो, मग्गो कतमा पटिपदा, एतासं तिस्सन्नं वेदनानं परिञ्ञाया”ति? ",
"sn38.7:1.10":	"“अयमेव खो, आवुसो, अरियो अट्ठङ्गिको मग्गो, एतासं तिस्सन्नं वेदनानं परिञ्ञाय, सेय्यथिदं—",
"sn38.7:1.11":	"सम्मादिट्ठि …पे… सम्मासमाधि। ",
"sn38.7:1.12":	"अयं खो, आवुसो, मग्गो अयं पटिपदा, एतासं तिस्सन्नं वेदनानं परिञ्ञाया”ति। ",
"sn38.7:1.13":	"“भद्दको, आवुसो, मग्गो भद्दिका पटिपदा, एतासं तिस्सन्नं वेदनानं परिञ्ञाय। ",
"sn38.7:1.14":	"अलञ्च पनावुसो सारिपुत्त, अप्पमादाया”ति। ",
"sn38.7:1.15":	"सत्तमं। "
}	
