{	
"sn1.23:0.1":	"संयुत्त निकाय १।२३ ",
"sn1.23:0.2":	"३। सत्तिवग्ग ",
"sn1.23:0.3":	"जटासुत्त ",
"sn1.23:1.1":	"“अन्तोजटा बहिजटा, ",
"sn1.23:1.2":	"जटाय जटिता पजा; ",
"sn1.23:1.3":	"तं तं गोतम पुच्छामि, ",
"sn1.23:1.4":	"को इमं विजटये जटन्”ति। ",
"sn1.23:2.1":	"“सीले पतिट्ठाय नरो सपञ्ञो, ",
"sn1.23:2.2":	"चित्तं पञ्ञञ्च भावयं; ",
"sn1.23:2.3":	"आतापी निपको भिक्खु, ",
"sn1.23:2.4":	"सो इमं विजटये जटं। ",
"sn1.23:3.1":	"येसं रागो च दोसो च, ",
"sn1.23:3.2":	"अविज्जा च विराजिता; ",
"sn1.23:3.3":	"खीणासवा अरहन्तो, ",
"sn1.23:3.4":	"तेसं विजटिता जटा। ",
"sn1.23:4.1":	"यत्थ नामञ्च रूपञ्च, ",
"sn1.23:4.2":	"असेसं उपरुज्झति; ",
"sn1.23:4.3":	"पटिघं रूपसञ्ञा च, ",
"sn1.23:4.4":	"एत्थेसा छिज्जते जटा”ति। "
}	
