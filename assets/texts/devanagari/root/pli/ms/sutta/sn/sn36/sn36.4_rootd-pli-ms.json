{	
"sn36.4:0.1":	"संयुत्त निकाय ३६।४ ",
"sn36.4:0.2":	"१। सगाथावग्ग ",
"sn36.4:0.3":	"पातालसुत्त ",
"sn36.4:1.1":	"“अस्सुतवा, भिक्खवे, पुथुज्जनो यं वाचं भासति: ",
"sn36.4:1.2":	"‘अत्थि महासमुद्दे पातालो’ति। ",
"sn36.4:1.3":	"तं खो पनेतं, भिक्खवे, अस्सुतवा पुथुज्जनो असन्तं अविज्जमानं एवं वाचं भासति: ",
"sn36.4:1.4":	"‘अत्थि महासमुद्दे पातालो’ति। ",
"sn36.4:1.5":	"सारीरिकानं खो एतं, भिक्खवे, दुक्खानं वेदनानं अधिवचनं यदिदं ‘पातालो’ति। ",
"sn36.4:1.6":	"अस्सुतवा, भिक्खवे, पुथुज्जनो सारीरिकाय दुक्खाय वेदनाय फुट्ठो समानो सोचति किलमति परिदेवति उरत्ताळिं कन्दति सम्मोहं आपज्जति। ",
"sn36.4:1.7":	"अयं वुच्चति, भिक्खवे, ‘अस्सुतवा पुथुज्जनो पाताले न पच्चुट्ठासि, गाधञ्च नाज्झगा’। ",
"sn36.4:1.8":	"सुतवा च खो, भिक्खवे, अरियसावको सारीरिकाय दुक्खाय वेदनाय फुट्ठो समानो नेव सोचति, न किलमति, न परिदेवति, न उरत्ताळिं कन्दति, न सम्मोहं आपज्जति। ",
"sn36.4:1.9":	"अयं वुच्चति, भिक्खवे, ‘सुतवा अरियसावको पाताले पच्चुट्ठासि, गाधञ्च अज्झगा’ति। ",
"sn36.4:2.1":	"यो एता नाधिवासेति, ",
"sn36.4:2.2":	"उप्पन्ना वेदना दुखा; ",
"sn36.4:2.3":	"सारीरिका पाणहरा, ",
"sn36.4:2.4":	"याहि फुट्ठो पवेधति। ",
"sn36.4:3.1":	"अक्कन्दति परोदति, ",
"sn36.4:3.2":	"दुब्बलो अप्पथामको; ",
"sn36.4:3.3":	"न सो पाताले पच्चुट्ठासि, ",
"sn36.4:3.4":	"अथो गाधम्पि नाज्झगा। ",
"sn36.4:4.1":	"यो चेता अधिवासेति, ",
"sn36.4:4.2":	"उप्पन्ना वेदना दुखा; ",
"sn36.4:4.3":	"सारीरिका पाणहरा, ",
"sn36.4:4.4":	"याहि फुट्ठो न वेधति; ",
"sn36.4:4.5":	"स वे पाताले पच्चुट्ठासि, ",
"sn36.4:4.6":	"अथो गाधम्पि अज्झगा”ति। ",
"sn36.4:4.7":	"चतुत्थं। "
}	
