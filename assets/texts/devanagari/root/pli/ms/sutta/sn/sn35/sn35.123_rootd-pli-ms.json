{	
"sn35.123:0.1":	"संयुत्त निकाय ३५।१२३ ",
"sn35.123:0.2":	"१२। लोककामगुणवग्ग ",
"sn35.123:0.3":	"उपादानियधम्मसुत्त ",
"sn35.123:1.1":	"“उपादानिये च, भिक्खवे, धम्मे देसेस्सामि उपादानञ्च। ",
"sn35.123:1.2":	"तं सुणाथ। ",
"sn35.123:1.3":	"कतमे च, भिक्खवे, उपादानिया धम्मा, कतमञ्च उपादानं? ",
"sn35.123:1.4":	"सन्ति, भिक्खवे, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता रजनीया। ",
"sn35.123:1.5":	"इमे वुच्चन्ति, भिक्खवे, उपादानिया धम्मा। ",
"sn35.123:1.6":	"यो तत्थ छन्दरागो, तं तत्थ उपादानं …पे… ",
"sn35.123:1.7":	"सन्ति, भिक्खवे, जिव्हाविञ्ञेय्या रसा …पे… ",
"sn35.123:1.8":	"सन्ति, भिक्खवे, मनोविञ्ञेय्या धम्मा इट्ठा कन्ता मनापा पियरूपा कामूपसंहिता रजनीया। ",
"sn35.123:1.9":	"इमे वुच्चन्ति, भिक्खवे, उपादानिया धम्मा। ",
"sn35.123:1.10":	"यो तत्थ छन्दरागो तं तत्थ उपादानन्”ति। ",
"sn35.123:1.11":	"दसमं। ",
"sn35.123:1.12":	"लोककामगुणवग्गो दुतियो। ",
"sn35.123:2.0":	"तस्सुद्दानं ",
"sn35.123:2.1":	"मारपासेन द्वे वुत्ता, ",
"sn35.123:2.2":	"लोककामगुणेन च; ",
"sn35.123:2.3":	"सक्को पञ्चसिखो चेव, ",
"sn35.123:2.4":	"सारिपुत्तो च राहुलो; ",
"sn35.123:2.5":	"संयोजनं उपादानं, ",
"sn35.123:2.6":	"वग्गो तेन पवुच्चतीति। "
}	
