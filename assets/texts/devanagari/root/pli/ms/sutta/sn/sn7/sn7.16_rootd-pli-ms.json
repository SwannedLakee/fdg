{	
"sn7.16:0.1":	"संयुत्त निकाय ७।१६ ",
"sn7.16:0.2":	"२। उपासकवग्ग ",
"sn7.16:0.3":	"पच्चनीकसुत्त ",
"sn7.16:1.1":	"सावत्थिनिदानं। ",
"sn7.16:1.2":	"तेन खो पन समयेन पच्चनीकसातो नाम ब्राह्मणो सावत्थियं पटिवसति। ",
"sn7.16:1.3":	"अथ खो पच्चनीकसातस्स ब्राह्मणस्स एतदहोसि: ",
"sn7.16:1.4":	"“यन्नूनाहं येन समणो गोतमो तेनुपसङ्कमेय्यं। ",
"sn7.16:1.5":	"यं यदेव समणो गोतमो भासिस्सति तं तदेवस्साहं पच्चनीकास्सन्”ति। ",
"sn7.16:1.6":	"तेन खो पन समयेन भगवा अब्भोकासे चङ्कमति। ",
"sn7.16:1.7":	"अथ खो पच्चनीकसातो ब्राह्मणो येन भगवा तेनुपसङ्कमि; उपसङ्कमित्वा भगवन्तं चङ्कमन्तं एतदवोच: ",
"sn7.16:1.8":	"“भण समणधम्मन्”ति। ",
"sn7.16:2.1":	"“न पच्चनीकसातेन, ",
"sn7.16:2.2":	"सुविजानं सुभासितं; ",
"sn7.16:2.3":	"उपक्किलिट्ठचित्तेन, ",
"sn7.16:2.4":	"सारम्भबहुलेन च। ",
"sn7.16:3.1":	"यो च विनेय्य सारम्भं, ",
"sn7.16:3.2":	"अप्पसादञ्च चेतसो; ",
"sn7.16:3.3":	"आघातं पटिनिस्सज्ज, ",
"sn7.16:3.4":	"स वे जञ्ञा सुभासितन्”ति। ",
"sn7.16:4.1":	"एवं वुत्ते, पच्चनीकसातो ब्राह्मणो भगवन्तं एतदवोच: ",
"sn7.16:4.2":	"“अभिक्कन्तं, भो गोतम, अभिक्कन्तं, भो गोतम …पे… ",
"sn7.16:4.3":	"उपासकं मं भवं गोतमो धारेतु अज्जतग्गे पाणुपेतं सरणं गतन्”ति। "
}	
