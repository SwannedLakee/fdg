{	
"sn51.77-86:0.1":	"संयुत्त निकाय ५१।७७–८६ ",
"sn51.77-86:0.2":	"८। ओघवग्ग ",
"sn51.77-86:0.3":	"ओघादिसुत्त ",
"sn51.77-86:1.1":	"“पञ्चिमानि, भिक्खवे, उद्धम्भागियानि संयोजनानि। ",
"sn51.77-86:1.2":	"कतमानि पञ्च? ",
"sn51.77-86:1.3":	"रूपरागो, अरूपरागो, मानो, उद्धच्चं, अविज्जा—",
"sn51.77-86:1.4":	"इमानि खो, भिक्खवे, पञ्चुद्धम्भागियानि संयोजनानि। ",
"sn51.77-86:1.5":	"इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय चत्तारो इद्धिपादा भावेतब्बा। ",
"sn51.77-86:1.6":	"कतमे चत्तारो? ",
"sn51.77-86:1.7":	"इध, भिक्खवे, भिक्खु छन्दसमाधिप्पधानसङ्खारसमन्नागतं इद्धिपादं भावेति, ",
"sn51.77-86:1.8":	"वीरियसमाधि …पे… ",
"sn51.77-86:1.9":	"चित्तसमाधि … ",
"sn51.77-86:1.10":	"वीमंसासमाधिप्पधानसङ्खारसमन्नागतं इद्धिपादं भावेति। ",
"sn51.77-86:1.11":	"इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय इमे चत्तारो इद्धिपादा भावेतब्बा”ति। ",
"sn51.77-86:1.12":	"(यथा मग्गसंयुत्तं तथा वित्थारेतब्बं।) ",
"sn51.77-86:1.13":	"ओघवग्गो अट्ठमो। ",
"sn51.77-86:2.0":	"तस्सुद्दानं ",
"sn51.77-86:2.1":	"ओघो योगो उपादानं, ",
"sn51.77-86:2.2":	"गन्था अनुसयेन च; ",
"sn51.77-86:2.3":	"कामगुणा नीवरणा, ",
"sn51.77-86:2.4":	"खन्धा ओरुद्धम्भागियाति। ",
"sn51.77-86:2.5":	"इद्धिपादसंयुत्तं सत्तमं। "
}	
