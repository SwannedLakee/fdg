{	
"sn36.16:0.1":	"संयुत्त निकाय ३६।१६ ",
"sn36.16:0.2":	"२। रहोगतवग्ग ",
"sn36.16:0.3":	"दुतियआनन्दसुत्त ",
"sn36.16:1.1":	"अथ खो आयस्मा आनन्दो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नं खो आयस्मन्तं आनन्दं भगवा एतदवोच: ",
"sn36.16:1.2":	"“कतमा नु खो, आनन्द, वेदना, कतमो वेदनासमुदयो, कतमो वेदनानिरोधो, कतमा वेदनानिरोधगामिनी पटिपदा? ",
"sn36.16:1.3":	"को वेदनाय अस्सादो, को आदीनवो, किं निस्सरणन्”ति? ",
"sn36.16:1.4":	"“भगवंमूलका नो, भन्ते, धम्मा भगवंनेत्तिका भगवंपटिसरणा। साधु, भन्ते, भगवन्तञ्ञेव पटिभातु एतस्स भासितस्स अत्थो। भगवतो सुत्वा भिक्खू धारेस्सन्ती”ति। ",
"sn36.16:1.5":	"“तेन हि, आनन्द, सुणोहि, साधुकं मनसि करोहि; भासिस्सामी”ति। ",
"sn36.16:1.6":	"“एवं, भन्ते”ति खो आयस्मा आनन्दो भगवतो पच्चस्सोसि। ",
"sn36.16:1.7":	"भगवा एतदवोच: ",
"sn36.16:1.8":	"“तिस्सो इमा, आनन्द, वेदना—",
"sn36.16:1.9":	"सुखा वेदना, दुक्खा वेदना, अदुक्खमसुखा वेदना—",
"sn36.16:1.10":	"इमा वुच्चन्ति, आनन्द, वेदना …पे… ",
"sn36.16:1.11":	"फस्ससमुदया …पे… ",
"sn36.16:1.12":	"खीणासवस्स भिक्खुनो रागो पटिप्पस्सद्धो होति, दोसो पटिप्पस्सद्धो होति, मोहो पटिप्पस्सद्धो होती”ति। ",
"sn36.16:1.13":	"छट्ठं। "
}	
