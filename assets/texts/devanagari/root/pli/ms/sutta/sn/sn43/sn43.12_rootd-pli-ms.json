{	
"sn43.12:0.1":	"संयुत्त निकाय ४३।१२ ",
"sn43.12:0.2":	"२। दुतियवग्ग ",
"sn43.12:0.3":	"असङ्खतसुत्त ",
"sn43.12:1.1":	"“असङ्खतञ्च वो, भिक्खवे, देसेस्सामि असङ्खतगामिञ्च मग्गं। ",
"sn43.12:1.2":	"तं सुणाथ। ",
"sn43.12:1.3":	"कतमञ्च, भिक्खवे, असङ्खतं? ",
"sn43.12:1.4":	"यो, भिक्खवे, रागक्खयो दोसक्खयो मोहक्खयो—",
"sn43.12:1.5":	"इदं वुच्चति, भिक्खवे, असङ्खतं। ",
"sn43.12:1.6":	"कतमो च, भिक्खवे, असङ्खतगामिमग्गो? ",
"sn43.12:1.7":	"समथो। ",
"sn43.12:1.8":	"अयं वुच्चति, भिक्खवे, असङ्खतगामिमग्गो। ",
"sn43.12:1.9":	"इति खो, भिक्खवे, देसितं वो मया असङ्खतं, देसितो असङ्खतगामिमग्गो। ",
"sn43.12:1.10":	"यं, भिक्खवे, सत्थारा करणीयं सावकानं हितेसिना अनुकम्पकेन अनुकम्पं उपादाय, कतं वो तं मया। ",
"sn43.12:1.11":	"एतानि, भिक्खवे, रुक्खमूलानि, एतानि सुञ्ञागारानि। झायथ, भिक्खवे, मा पमादत्थ; मा पच्छा विप्पटिसारिनो अहुवत्थ। अयं वो अम्हाकं अनुसासनीति। ",
"sn43.12:2.1":	"असङ्खतञ्च वो, भिक्खवे, देसेस्सामि असङ्खतगामिञ्च मग्गं। ",
"sn43.12:2.2":	"तं सुणाथ। ",
"sn43.12:2.3":	"कतमञ्च, भिक्खवे, असङ्खतं? ",
"sn43.12:2.4":	"यो, भिक्खवे, रागक्खयो दोसक्खयो मोहक्खयो—",
"sn43.12:2.5":	"इदं वुच्चति, भिक्खवे, असङ्खतं। ",
"sn43.12:2.6":	"कतमो च, भिक्खवे, असङ्खतगामिमग्गो? ",
"sn43.12:2.7":	"विपस्सना। ",
"sn43.12:2.8":	"अयं वुच्चति, भिक्खवे, असङ्खतगामिमग्गो। ",
"sn43.12:2.9":	"इति खो, भिक्खवे, देसितं वो मया असङ्खतं …पे… ",
"sn43.12:2.10":	"अयं वो अम्हाकं अनुसासनीति। ",
"sn43.12:3.1":	"कतमो च, भिक्खवे, असङ्खतगामिमग्गो? ",
"sn43.12:3.2":	"सवितक्को सविचारो समाधि। ",
"sn43.12:3.3":	"अयं वुच्चति, भिक्खवे, असङ्खतगामिमग्गो …पे… ",
"sn43.12:3.4":	"कतमो च, भिक्खवे, असङ्खतगामिमग्गो? ",
"sn43.12:3.5":	"अवितक्को विचारमत्तो समाधि। ",
"sn43.12:3.6":	"अयं वुच्चति, भिक्खवे, असङ्खतगामिमग्गो …पे… ",
"sn43.12:3.7":	"कतमो च, भिक्खवे, असङ्खतगामिमग्गो? ",
"sn43.12:3.8":	"अवितक्को अविचारो समाधि। अयं वुच्चति, भिक्खवे, असङ्खतगामिमग्गो …पे…। ",
"sn43.12:4.1":	"कतमो च, भिक्खवे, असङ्खतगामिमग्गो? ",
"sn43.12:4.2":	"सुञ्ञतो समाधि। ",
"sn43.12:4.3":	"अयं वुच्चति, भिक्खवे, असङ्खतगामिमग्गो …पे… ",
"sn43.12:4.4":	"कतमो च, भिक्खवे, असङ्खतगामिमग्गो? ",
"sn43.12:4.5":	"अनिमित्तो समाधि। ",
"sn43.12:4.6":	"अयं वुच्चति, भिक्खवे, असङ्खतगामिमग्गो …पे… ",
"sn43.12:4.7":	"कतमो च, भिक्खवे, असङ्खतगामिमग्गो? ",
"sn43.12:4.8":	"अप्पणिहितो समाधि। अयं वुच्चति, भिक्खवे, असङ्खतगामिमग्गो …पे…। ",
"sn43.12:5.1":	"कतमो च, भिक्खवे, असङ्खतगामिमग्गो? ",
"sn43.12:5.2":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा विनेय्य लोके अभिज्झादोमनस्सं। ",
"sn43.12:5.3":	"अयं वुच्चति, भिक्खवे, असङ्खतगामिमग्गो …पे… ",
"sn43.12:5.4":	"कतमो च, भिक्खवे, असङ्खतगामिमग्गो? ",
"sn43.12:5.5":	"इध, भिक्खवे, भिक्खु वेदनासु वेदनानुपस्सी विहरति …पे… ",
"sn43.12:5.6":	"अयं वुच्चति, भिक्खवे, असङ्खतगामिमग्गो …पे… ",
"sn43.12:5.7":	"कतमो च, भिक्खवे, असङ्खतगामिमग्गो? ",
"sn43.12:5.8":	"इध, भिक्खवे, भिक्खु चित्ते चित्तानुपस्सी विहरति …पे… ",
"sn43.12:5.9":	"अयं वुच्चति, भिक्खवे, असङ्खतगामिमग्गो …पे… ",
"sn43.12:5.10":	"कतमो च, भिक्खवे, असङ्खतगामिमग्गो? ",
"sn43.12:5.11":	"इध, भिक्खवे, भिक्खु धम्मेसु धम्मानुपस्सी विहरति …पे… अयं वुच्चति, भिक्खवे, असङ्खतगामिमग्गो …पे…। ",
"sn43.12:6.1":	"कतमो च, भिक्खवे, असङ्खतगामिमग्गो? ",
"sn43.12:6.2":	"इध, भिक्खवे, भिक्खु अनुप्पन्नानं पापकानं अकुसलानं धम्मानं अनुप्पादाय छन्दं जनेति वायमति वीरियं आरभति चित्तं पग्गण्हाति पदहति। ",
"sn43.12:6.3":	"अयं वुच्चति, भिक्खवे, असङ्खतगामिमग्गो …पे… ",
"sn43.12:6.4":	"कतमो च, भिक्खवे, असङ्खतगामिमग्गो? ",
"sn43.12:6.5":	"इध, भिक्खवे, भिक्खु उप्पन्नानं पापकानं अकुसलानं धम्मानं पहानाय छन्दं जनेति वायमति वीरियं आरभति चित्तं पग्गण्हाति पदहति। ",
"sn43.12:6.6":	"अयं वुच्चति, भिक्खवे, असङ्खतगामिमग्गो …पे… ",
"sn43.12:6.7":	"कतमो च, भिक्खवे, असङ्खतगामिमग्गो? ",
"sn43.12:6.8":	"इध, भिक्खवे, भिक्खु अनुप्पन्नानं कुसलानं धम्मानं उप्पादाय छन्दं जनेति वायमति वीरियं आरभति चित्तं पग्गण्हाति पदहति। ",
"sn43.12:6.9":	"अयं वुच्चति, भिक्खवे, असङ्खतगामिमग्गो …पे… ",
"sn43.12:6.10":	"कतमो च, भिक्खवे, असङ्खतगामिमग्गो? ",
"sn43.12:6.11":	"इध, भिक्खवे, भिक्खु उप्पन्नानं कुसलानं धम्मानं ठितिया असम्मोसाय भिय्योभावाय वेपुल्लाय भावनाय पारिपूरिया छन्दं जनेति वायमति वीरियं आरभति चित्तं पग्गण्हाति पदहति। अयं वुच्चति, भिक्खवे, असङ्खतगामिमग्गो …पे…। ",
"sn43.12:7.1":	"कतमो च, भिक्खवे, असङ्खतगामिमग्गो? ",
"sn43.12:7.2":	"इध, भिक्खवे, भिक्खु छन्दसमाधिपधानसङ्खारसमन्नागतं इद्धिपादं भावेति। ",
"sn43.12:7.3":	"अयं वुच्चति, भिक्खवे, असङ्खतगामिमग्गो …पे… ",
"sn43.12:7.4":	"कतमो च, भिक्खवे, असङ्खतगामिमग्गो? ",
"sn43.12:7.5":	"इध, भिक्खवे, भिक्खु वीरियसमाधिपधानसङ्खारसमन्नागतं इद्धिपादं भावेति। ",
"sn43.12:7.6":	"अयं वुच्चति, भिक्खवे, असङ्खतगामिमग्गो …पे… ",
"sn43.12:7.7":	"कतमो च, भिक्खवे, असङ्खतगामिमग्गो? ",
"sn43.12:7.8":	"इध, भिक्खवे, भिक्खु चित्तसमाधिपधानसङ्खारसमन्नागतं इद्धिपादं भावेति। ",
"sn43.12:7.9":	"अयं वुच्चति, भिक्खवे, असङ्खतगामिमग्गो …पे… ",
"sn43.12:7.10":	"कतमो च, भिक्खवे, असङ्खतगामिमग्गो? ",
"sn43.12:7.11":	"इध, भिक्खवे, भिक्खु वीमंससमाधिपधानसङ्खारसमन्नागतं इद्धिपादं भावेति। अयं वुच्चति, भिक्खवे, असङ्खतगामिमग्गो …पे…। ",
"sn43.12:8.1":	"कतमो च, भिक्खवे, असङ्खतगामिमग्गो? ",
"sn43.12:8.2":	"इध, भिक्खवे, भिक्खु सद्धिन्द्रियं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn43.12:8.3":	"अयं वुच्चति, भिक्खवे, असङ्खतगामिमग्गो …पे… ",
"sn43.12:8.4":	"कतमो च, भिक्खवे, असङ्खतगामिमग्गो? ",
"sn43.12:8.5":	"इध, भिक्खवे, भिक्खु वीरियिन्द्रियं भावेति विवेकनिस्सितं …पे… ",
"sn43.12:8.6":	"अयं वुच्चति, भिक्खवे, असङ्खतगामिमग्गो …पे… ",
"sn43.12:8.7":	"कतमो च, भिक्खवे, असङ्खतगामिमग्गो? ",
"sn43.12:8.8":	"इध, भिक्खवे, भिक्खु सतिन्द्रियं भावेति …पे… ",
"sn43.12:8.9":	"अयं वुच्चति, भिक्खवे, असङ्खतगामिमग्गो …पे… ",
"sn43.12:8.10":	"कतमो च, भिक्खवे, असङ्खतगामिमग्गो? ",
"sn43.12:8.11":	"इध, भिक्खवे, भिक्खु समाधिन्द्रियं भावेति …पे… ",
"sn43.12:8.12":	"अयं वुच्चति, भिक्खवे, असङ्खतगामिमग्गो …पे… ",
"sn43.12:8.13":	"कतमो च, भिक्खवे, असङ्खतगामिमग्गो? ",
"sn43.12:8.14":	"इध, भिक्खवे, भिक्खु पञ्ञिन्द्रियं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। अयं वुच्चति, भिक्खवे, असङ्खतगामिमग्गो …पे…। ",
"sn43.12:9.1":	"कतमो च, भिक्खवे, असङ्खतगामिमग्गो? ",
"sn43.12:9.2":	"इध, भिक्खवे, भिक्खु सद्धाबलं भावेति विवेकनिस्सितं …पे… ",
"sn43.12:9.3":	"अयं वुच्चति, भिक्खवे, असङ्खतगामिमग्गो …पे… ",
"sn43.12:9.4":	"कतमो च, भिक्खवे, असङ्खतगामिमग्गो? ",
"sn43.12:9.5":	"इध, भिक्खवे, भिक्खु वीरियबलं भावेति …पे… ",
"sn43.12:9.6":	"अयं वुच्चति, भिक्खवे, असङ्खतगामिमग्गो …पे… ",
"sn43.12:9.7":	"कतमो च, भिक्खवे, असङ्खतगामिमग्गो? ",
"sn43.12:9.8":	"इध, भिक्खवे, भिक्खु सतिबलं भावेति …पे… ",
"sn43.12:9.9":	"अयं वुच्चति, भिक्खवे, असङ्खतगामिमग्गो …पे… ",
"sn43.12:9.10":	"कतमो च, भिक्खवे, असङ्खतगामिमग्गो? ",
"sn43.12:9.11":	"इध, भिक्खवे, भिक्खु समाधिबलं भावेति …पे… ",
"sn43.12:9.12":	"अयं वुच्चति, भिक्खवे, असङ्खतगामिमग्गो …पे… ",
"sn43.12:9.13":	"कतमो च, भिक्खवे, असङ्खतगामिमग्गो? ",
"sn43.12:9.14":	"इध, भिक्खवे, भिक्खु पञ्ञाबलं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। अयं वुच्चति, भिक्खवे, असङ्खतगामिमग्गो …पे…। ",
"sn43.12:10.1":	"कतमो च, भिक्खवे, असङ्खतगामिमग्गो? ",
"sn43.12:10.2":	"इध, भिक्खवे, भिक्खु सतिसम्बोज्झङ्गं भावेति विवेकनिस्सितं …पे… ",
"sn43.12:10.3":	"अयं वुच्चति, भिक्खवे, असङ्खतगामिमग्गो …पे… ",
"sn43.12:10.4":	"कतमो च, भिक्खवे, असङ्खतगामिमग्गो? ",
"sn43.12:10.5":	"इध, भिक्खवे, भिक्खु धम्मविचयसम्बोज्झङ्गं भावेति …पे… ",
"sn43.12:10.6":	"वीरियसम्बोज्झङ्गं भावेति …पे… ",
"sn43.12:10.7":	"पीतिसम्बोज्झङ्गं भावेति …पे… ",
"sn43.12:10.8":	"पस्सद्धिसम्बोज्झङ्गं भावेति …पे… ",
"sn43.12:10.9":	"समाधिसम्बोज्झङ्गं भावेति …पे… ",
"sn43.12:10.10":	"उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। अयं वुच्चति, भिक्खवे, असङ्खतगामिमग्गो …पे…। ",
"sn43.12:11.1":	"कतमो च, भिक्खवे, असङ्खतगामिमग्गो? ",
"sn43.12:11.2":	"इध, भिक्खवे, भिक्खु सम्मादिट्ठिं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn43.12:11.3":	"अयं वुच्चति, भिक्खवे, असङ्खतगामिमग्गो …पे… ",
"sn43.12:11.4":	"कतमो च, भिक्खवे, असङ्खतगामिमग्गो? ",
"sn43.12:11.5":	"इध, भिक्खवे, भिक्खु सम्मासङ्कप्पं भावेति …पे… ",
"sn43.12:11.6":	"सम्मावाचं भावेति …पे… ",
"sn43.12:11.7":	"सम्माकम्मन्तं भावेति …पे… ",
"sn43.12:11.8":	"सम्माआजीवं भावेति …पे… ",
"sn43.12:11.9":	"सम्मावायामं भावेति …पे… ",
"sn43.12:11.10":	"सम्मासतिं भावेति …पे… ",
"sn43.12:11.11":	"असङ्खतञ्च वो, भिक्खवे, देसेस्सामि असङ्खतगामिञ्च मग्गं। ",
"sn43.12:11.12":	"तं सुणाथ। ",
"sn43.12:11.13":	"कतमञ्च, भिक्खवे, असङ्खतं …पे…? ",
"sn43.12:11.14":	"कतमो च, भिक्खवे, असङ्खतगामिमग्गो? ",
"sn43.12:11.15":	"इध, भिक्खवे, भिक्खु सम्मासमाधिं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। ",
"sn43.12:11.16":	"अयं वुच्चति, भिक्खवे, असङ्खतगामिमग्गो। ",
"sn43.12:11.17":	"इति खो, भिक्खवे, देसितं वो मया असङ्खतं, देसितो असङ्खतगामिमग्गो। ",
"sn43.12:11.18":	"यं, भिक्खवे, सत्थारा करणीयं सावकानं हितेसिना अनुकम्पकेन अनुकम्पं उपादाय, कतं वो तं मया। ",
"sn43.12:11.19":	"एतानि, भिक्खवे, रुक्खमूलानि, एतानि सुञ्ञागारानि। झायथ, भिक्खवे, मा पमादत्थ; मा पच्छा विप्पटिसारिनो अहुवत्थ। अयं वो अम्हाकं अनुसासनी”ति। ",
"sn43.12:11.20":	"पठमं। "
}	
