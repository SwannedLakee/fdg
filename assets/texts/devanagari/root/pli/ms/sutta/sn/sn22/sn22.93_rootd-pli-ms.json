{	
"sn22.93:0.1":	"संयुत्त निकाय २२।९३ ",
"sn22.93:0.2":	"१०। पुप्फवग्ग ",
"sn22.93:0.3":	"नदीसुत्त ",
"sn22.93:1.1":	"सावत्थिनिदानं। ",
"sn22.93:1.2":	"“सेय्यथापि, भिक्खवे, नदी पब्बतेय्या ओहारिनी दूरङ्गमा सीघसोता। तस्सा उभोसु तीरेसु कासा चेपि जाता अस्सु, ते नं अज्झोलम्बेय्युं; कुसा चेपि जाता अस्सु, ते नं अज्झोलम्बेय्युं; पब्बजा चेपि जाता अस्सु, ते नं अज्झोलम्बेय्युं; बीरणा चेपि जाता अस्सु, ते नं अज्झोलम्बेय्युं; रुक्खा चेपि जाता अस्सु, ते नं अज्झोलम्बेय्युं। तस्सा पुरिसो सोतेन वुय्हमानो कासे चेपि गण्हेय्य, ते पलुज्जेय्युं। सो ततोनिदानं अनयब्यसनं आपज्जेय्य। कुसे चेपि गण्हेय्य, पब्बजे चेपि गण्हेय्य, बीरणे चेपि गण्हेय्य, रुक्खे चेपि गण्हेय्य, ते पलुज्जेय्युं। सो ततोनिदानं अनयब्यसनं आपज्जेय्य। ",
"sn22.93:1.3":	"एवमेव खो, भिक्खवे, अस्सुतवा पुथुज्जनो अरियानं अदस्सावी अरियधम्मस्स अकोविदो अरियधम्मे अविनीतो, सप्पुरिसानं अदस्सावी सप्पुरिसधम्मस्स अकोविदो सप्पुरिसधम्मे अविनीतो ",
"sn22.93:1.4":	"रूपं अत्ततो समनुपस्सति, रूपवन्तं वा अत्तानं; अत्तनि वा रूपं, रूपस्मिं वा अत्तानं। ",
"sn22.93:1.5":	"तस्स तं रूपं पलुज्जति। ",
"sn22.93:1.6":	"सो ततोनिदानं अनयब्यसनं आपज्जति। ",
"sn22.93:1.7":	"वेदनं … ",
"sn22.93:1.8":	"सञ्ञं … ",
"sn22.93:1.9":	"सङ्खारे … ",
"sn22.93:1.10":	"विञ्ञाणं अत्ततो समनुपस्सति, विञ्ञाणवन्तं वा अत्तानं; अत्तनि वा विञ्ञाणं, विञ्ञाणस्मिं वा अत्तानं। ",
"sn22.93:1.11":	"तस्स तं विञ्ञाणं पलुज्जति। ",
"sn22.93:1.12":	"सो ततोनिदानं अनयब्यसनं आपज्जति। ",
"sn22.93:1.13":	"तं किं मञ्ञथ, भिक्खवे, ",
"sn22.93:1.14":	"रूपं निच्चं वा अनिच्चं वा”ति? ",
"sn22.93:1.15":	"“अनिच्चं, भन्ते”। ",
"sn22.93:1.16":	"…पे… ",
"sn22.93:1.17":	"“वेदना … ",
"sn22.93:1.18":	"सञ्ञा … ",
"sn22.93:1.19":	"सङ्खारा … ",
"sn22.93:1.20":	"विञ्ञाणं निच्चं वा अनिच्चं वा”ति? ",
"sn22.93:1.21":	"“अनिच्चं, भन्ते”। ",
"sn22.93:1.22":	"“तस्मातिह …पे… ",
"sn22.93:1.23":	"एवं पस्सं …पे… ",
"sn22.93:1.24":	"नापरं इत्थत्तायाति पजानाती”ति। ",
"sn22.93:1.25":	"पठमं। "
}	
