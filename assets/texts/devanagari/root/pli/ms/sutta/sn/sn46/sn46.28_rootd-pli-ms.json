{	
"sn46.28:0.1":	"संयुत्त निकाय ४६।२८ ",
"sn46.28:0.2":	"३। उदायिवग्ग ",
"sn46.28:0.3":	"निब्बेधभागियसुत्त ",
"sn46.28:1.1":	"“निब्बेधभागियं वो, भिक्खवे, मग्गं देसेस्सामि; ",
"sn46.28:1.2":	"तं सुणाथ। ",
"sn46.28:1.3":	"कतमो च, भिक्खवे, निब्बेधभागियो मग्गो? ",
"sn46.28:1.4":	"यदिदं—",
"sn46.28:1.5":	"सत्त बोज्झङ्गा। ",
"sn46.28:1.6":	"कतमे सत्त? ",
"sn46.28:1.7":	"सतिसम्बोज्झङ्गो …पे… उपेक्खासम्बोज्झङ्गो”ति। ",
"sn46.28:1.8":	"एवं वुत्ते, आयस्मा उदायी भगवन्तं एतदवोच: ",
"sn46.28:1.9":	"“कथं भाविता नु खो, भन्ते, सत्त बोज्झङ्गा कथं बहुलीकता निब्बेधाय संवत्तन्ती”ति? ",
"sn46.28:2.1":	"“इध, उदायि, भिक्खु सतिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं विपुलं महग्गतं अप्पमाणं अब्यापज्जं। ",
"sn46.28:2.2":	"सो सतिसम्बोज्झङ्गं भावितेन चित्तेन अनिब्बिद्धपुब्बं अप्पदालितपुब्बं लोभक्खन्धं निब्बिज्झति पदालेति; ",
"sn46.28:2.3":	"अनिब्बिद्धपुब्बं अप्पदालितपुब्बं दोसक्खन्धं निब्बिज्झति पदालेति; ",
"sn46.28:2.4":	"अनिब्बिद्धपुब्बं अप्पदालितपुब्बं मोहक्खन्धं निब्बिज्झति पदालेति …पे… ",
"sn46.28:2.5":	"उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं विपुलं महग्गतं अप्पमाणं अब्यापज्जं। ",
"sn46.28:2.6":	"सो उपेक्खासम्बोज्झङ्गं भावितेन चित्तेन अनिब्बिद्धपुब्बं अप्पदालितपुब्बं लोभक्खन्धं निब्बिज्झति पदालेति; ",
"sn46.28:2.7":	"अनिब्बिद्धपुब्बं अप्पदालितपुब्बं दोसक्खन्धं निब्बिज्झति पदालेति; ",
"sn46.28:2.8":	"अनिब्बिद्धपुब्बं अप्पदालितपुब्बं मोहक्खन्धं निब्बिज्झति पदालेति। ",
"sn46.28:2.9":	"एवं भाविता खो, उदायि, सत्त बोज्झङ्गा एवं बहुलीकता निब्बेधाय संवत्तन्ती”ति। ",
"sn46.28:2.10":	"अट्ठमं। "
}	
