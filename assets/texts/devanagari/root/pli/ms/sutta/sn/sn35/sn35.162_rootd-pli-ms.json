{	
"sn35.162:0.1":	"संयुत्त निकाय ३५।१६२ ",
"sn35.162:0.2":	"१६। नन्दिक्खयवग्ग ",
"sn35.162:0.3":	"कोट्ठिकअनिच्चसुत्त ",
"sn35.162:1.1":	"अथ खो आयस्मा महाकोट्ठिको येन भगवा तेनुपसङ्कमि …पे… एकमन्तं निसिन्नो खो आयस्मा कोट्ठिको भगवन्तं एतदवोच: ",
"sn35.162:1.2":	"“साधु मे, भन्ते, भगवा सङ्खित्तेन धम्मं देसेतु, यमहं भगवतो धम्मं सुत्वा एको वूपकट्ठो अप्पमत्तो आतापी पहितत्तो विहरेय्यन्”ति। ",
"sn35.162:2.1":	"“यं खो, कोट्ठिक, अनिच्चं तत्र ते छन्दो पहातब्बो। ",
"sn35.162:2.2":	"किञ्च, कोट्ठिक, अनिच्चं? ",
"sn35.162:2.3":	"चक्खु खो, कोट्ठिक, अनिच्चं; तत्र ते छन्दो पहातब्बो। ",
"sn35.162:2.4":	"रूपा अनिच्चा; तत्र ते छन्दो पहातब्बो। ",
"sn35.162:2.5":	"चक्खुविञ्ञाणं अनिच्चं; तत्र ते छन्दो पहातब्बो। ",
"sn35.162:2.6":	"चक्खुसम्फस्सो अनिच्चो; तत्र ते छन्दो पहातब्बो। ",
"sn35.162:2.7":	"यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चं; तत्र ते छन्दो पहातब्बो …पे… ",
"sn35.162:2.8":	"जिव्हा अनिच्चा; तत्र ते छन्दो पहातब्बो। ",
"sn35.162:2.9":	"रसा अनिच्चा; तत्र ते छन्दो पहातब्बो। ",
"sn35.162:2.10":	"जिव्हाविञ्ञाणं अनिच्चं; तत्र ते छन्दो पहातब्बो। ",
"sn35.162:2.11":	"जिव्हासम्फस्सो अनिच्चो; तत्र ते छन्दो पहातब्बो। ",
"sn35.162:2.12":	"यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चं; तत्र ते छन्दो पहातब्बो …पे… ",
"sn35.162:2.13":	"मनो अनिच्चो; तत्र ते छन्दो पहातब्बो। ",
"sn35.162:2.14":	"धम्मा अनिच्चा; तत्र ते छन्दो पहातब्बो। ",
"sn35.162:2.15":	"मनोविञ्ञाणं अनिच्चं; तत्र ते छन्दो पहातब्बो। ",
"sn35.162:2.16":	"मनोसम्फस्सो अनिच्चो; तत्र ते छन्दो पहातब्बो। ",
"sn35.162:2.17":	"यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चं; तत्र ते छन्दो पहातब्बो। ",
"sn35.162:2.18":	"यं खो, कोट्ठिक, अनिच्चं तत्र ते छन्दो पहातब्बो”ति। ",
"sn35.162:2.19":	"सत्तमं। "
}	
