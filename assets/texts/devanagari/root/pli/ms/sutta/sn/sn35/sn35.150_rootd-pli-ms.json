{	
"sn35.150:0.1":	"संयुत्त निकाय ३५।१५० ",
"sn35.150:0.2":	"१५। नवपुराणवग्ग ",
"sn35.150:0.3":	"निब्बानसप्पायपटिपदासुत्त ",
"sn35.150:1.1":	"“निब्बानसप्पायं वो, भिक्खवे, पटिपदं देसेस्सामि। ",
"sn35.150:1.2":	"तं सुणाथ …पे… ",
"sn35.150:1.3":	"कतमा च सा, भिक्खवे, निब्बानसप्पाया पटिपदा? ",
"sn35.150:1.4":	"तं किं मञ्ञथ, भिक्खवे, ",
"sn35.150:1.5":	"चक्खु निच्चं वा अनिच्चं वा”ति? ",
"sn35.150:2.1":	"“अनिच्चं, भन्ते”। ",
"sn35.150:3.1":	"“यं पनानिच्चं दुक्खं वा तं सुखं वा”ति? ",
"sn35.150:4.1":	"“दुक्खं, भन्ते”। ",
"sn35.150:5.1":	"“यं पनानिच्चं दुक्खं विपरिणामधम्मं, कल्लं नु तं समनुपस्सितुं: ",
"sn35.150:5.2":	"‘एतं मम, एसोहमस्मि, एसो मे अत्ता’”ति? ",
"sn35.150:6.1":	"“नो हेतं, भन्ते”। ",
"sn35.150:7.1":	"“रूपा निच्चा वा अनिच्चा वा”ति? ",
"sn35.150:8.1":	"“अनिच्चा, भन्ते”। ",
"sn35.150:9.1":	"“चक्खुविञ्ञाणं … ",
"sn35.150:9.2":	"चक्खुसम्फस्सो …पे… ",
"sn35.150:9.3":	"यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तम्पि निच्चं वा अनिच्चं वा”ति? ",
"sn35.150:10.1":	"“अनिच्चं, भन्ते”। ",
"sn35.150:11.1":	"“यं पनानिच्चं दुक्खं वा तं सुखं वा”ति? ",
"sn35.150:12.1":	"“दुक्खं, भन्ते”। ",
"sn35.150:13.1":	"“यं पनानिच्चं दुक्खं विपरिणामधम्मं, कल्लं नु तं समनुपस्सितुं: ",
"sn35.150:13.2":	"‘एतं मम, एसोहमस्मि, एसो मे अत्ता’”ति? ",
"sn35.150:14.1":	"“नो हेतं, भन्ते”। ",
"sn35.150:15.1":	"“एवं पस्सं, भिक्खवे, सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति, चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति …पे… ",
"sn35.150:15.2":	"यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति। ",
"sn35.150:15.3":	"निब्बिन्दं विरज्जति; विरागा विमुच्चति …पे… ",
"sn35.150:15.4":	"नापरं इत्थत्तायाति पजानाति। ",
"sn35.150:15.5":	"अयं खो सा, भिक्खवे, निब्बानसप्पाया पटिपदा”ति। ",
"sn35.150:15.6":	"पञ्चमं। "
}	
