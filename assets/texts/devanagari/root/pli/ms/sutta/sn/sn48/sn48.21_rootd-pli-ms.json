{	
"sn48.21:0.1":	"संयुत्त निकाय ४८।२१ ",
"sn48.21:0.2":	"३। छळिन्द्रियवग्ग ",
"sn48.21:0.3":	"पुनब्भवसुत्त ",
"sn48.21:1.1":	"“पञ्चिमानि, भिक्खवे, इन्द्रियानि। ",
"sn48.21:1.2":	"कतमानि पञ्च? ",
"sn48.21:1.3":	"सद्धिन्द्रियं …पे… पञ्ञिन्द्रियं। ",
"sn48.21:1.4":	"यावकीवञ्चाहं, भिक्खवे, इमेसं पञ्चन्नं इन्द्रियानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं नाब्भञ्ञासिं, नेव तावाहं, भिक्खवे, सदेवके लोके समारके सब्रह्मके सस्समणब्राह्मणिया पजाय सदेवमनुस्साय ‘अनुत्तरं सम्मासम्बोधिं अभिसम्बुद्धो’ति पच्चञ्ञासिं। ",
"sn48.21:1.5":	"यतो च ख्वाहं, भिक्खवे, इमेसं पञ्चन्नं इन्द्रियानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं अब्भञ्ञासिं, अथाहं, भिक्खवे, सदेवके लोके समारके सब्रह्मके सस्समणब्राह्मणिया पजाय सदेवमनुस्साय ‘अनुत्तरं सम्मासम्बोधिं अभिसम्बुद्धो’ति पच्चञ्ञासिं। ",
"sn48.21:1.6":	"ञाणञ्च पन मे दस्सनं उदपादि: ",
"sn48.21:1.7":	"‘अकुप्पा मे विमुत्ति, अयमन्तिमा जाति, नत्थि दानि पुनब्भवो’”ति। ",
"sn48.21:1.8":	"पठमं। "
}	
