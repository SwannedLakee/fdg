{	
"sn22.55:0.1":	"संयुत्त निकाय २२।५५ ",
"sn22.55:0.2":	"६। उपयवग्ग ",
"sn22.55:0.3":	"उदानसुत्त ",
"sn22.55:1.1":	"सावत्थिनिदानं। ",
"sn22.55:1.2":	"तत्र खो भगवा उदानं उदानेसि: ",
"sn22.55:1.3":	"“‘नो चस्सं, नो च मे सिया, नाभविस्स, न मे भविस्सती’ति—",
"sn22.55:1.4":	"एवं अधिमुच्चमानो भिक्खु छिन्देय्य ओरम्भागियानि संयोजनानी”ति। ",
"sn22.55:1.5":	"एवं वुत्ते, अञ्ञतरो भिक्खु भगवन्तं एतदवोच: ",
"sn22.55:1.6":	"“यथा कथं पन, भन्ते, ‘नो चस्सं, नो च मे सिया, नाभविस्स, न मे भविस्सती’ति—",
"sn22.55:1.7":	"एवं अधिमुच्चमानो भिक्खु छिन्देय्य ओरम्भागियानि संयोजनानी”ति? ",
"sn22.55:2.1":	"“इध, भिक्खु, अस्सुतवा पुथुज्जनो अरियानं अदस्सावी …पे… ",
"sn22.55:2.2":	"सप्पुरिसधम्मे अविनीतो रूपं अत्ततो समनुपस्सति, रूपवन्तं वा अत्तानं; अत्तनि वा रूपं, रूपस्मिं वा अत्तानं। ",
"sn22.55:2.3":	"वेदनं … ",
"sn22.55:2.4":	"सञ्ञं … ",
"sn22.55:2.5":	"सङ्खारे … ",
"sn22.55:2.6":	"विञ्ञाणं अत्ततो समनुपस्सति, विञ्ञाणवन्तं वा अत्तानं; अत्तनि वा विञ्ञाणं, विञ्ञाणस्मिं वा अत्तानं। ",
"sn22.55:3.1":	"सो अनिच्चं रूपं ‘अनिच्चं रूपन्’ति यथाभूतं नप्पजानाति, ",
"sn22.55:3.2":	"अनिच्चं वेदनं ‘अनिच्चा वेदना’ति यथाभूतं नप्पजानाति, ",
"sn22.55:3.3":	"अनिच्चं सञ्ञं ‘अनिच्चा सञ्ञा’ति यथाभूतं नप्पजानाति, ",
"sn22.55:3.4":	"अनिच्चे सङ्खारे ‘अनिच्चा सङ्खारा’ति यथाभूतं नप्पजानाति, ",
"sn22.55:3.5":	"अनिच्चं विञ्ञाणं ‘अनिच्चं विञ्ञाणन्’ति यथाभूतं नप्पजानाति। ",
"sn22.55:4.1":	"दुक्खं रूपं ‘दुक्खं रूपन्’ति यथाभूतं नप्पजानाति, ",
"sn22.55:4.2":	"दुक्खं वेदनं … ",
"sn22.55:4.3":	"दुक्खं सञ्ञं … ",
"sn22.55:4.4":	"दुक्खे सङ्खारे … ",
"sn22.55:4.5":	"दुक्खं विञ्ञाणं ‘दुक्खं विञ्ञाणन्’ति यथाभूतं नप्पजानाति। ",
"sn22.55:5.1":	"अनत्तं रूपं ‘अनत्ता रूपन्’ति यथाभूतं नप्पजानाति, ",
"sn22.55:5.2":	"अनत्तं वेदनं ‘अनत्ता वेदना’ति यथाभूतं नप्पजानाति, ",
"sn22.55:5.3":	"अनत्तं सञ्ञं ‘अनत्ता सञ्ञा’ति यथाभूतं नप्पजानाति, ",
"sn22.55:5.4":	"अनत्ते सङ्खारे ‘अनत्ता सङ्खारा’ति यथाभूतं नप्पजानाति, ",
"sn22.55:5.5":	"अनत्तं विञ्ञाणं ‘अनत्ता विञ्ञाणन्’ति यथाभूतं नप्पजानाति। ",
"sn22.55:6.1":	"सङ्खतं रूपं ‘सङ्खतं रूपन्’ति यथाभूतं नप्पजानाति, ",
"sn22.55:6.2":	"सङ्खतं वेदनं … ",
"sn22.55:6.3":	"सङ्खतं सञ्ञं … ",
"sn22.55:6.4":	"सङ्खते सङ्खारे … ",
"sn22.55:6.5":	"सङ्खतं विञ्ञाणं ‘सङ्खतं विञ्ञाणन्’ति यथाभूतं नप्पजानाति। ",
"sn22.55:6.6":	"रूपं विभविस्सतीति यथाभूतं नप्पजानाति। ",
"sn22.55:6.7":	"वेदना विभविस्सति … ",
"sn22.55:6.8":	"सञ्ञा विभविस्सति … ",
"sn22.55:6.9":	"सङ्खारा विभविस्सन्ति … ",
"sn22.55:6.10":	"विञ्ञाणं विभविस्सतीति यथाभूतं नप्पजानाति। ",
"sn22.55:7.1":	"सुतवा च खो, भिक्खु, अरियसावको अरियानं दस्सावी अरियधम्मस्स कोविदो अरियधम्मे सुविनीतो सप्पुरिसानं दस्सावी सप्पुरिसधम्मस्स कोविदो सप्पुरिसधम्मे सुविनीतो ",
"sn22.55:7.2":	"न रूपं अत्ततो समनुपस्सति …पे… ",
"sn22.55:7.3":	"न वेदनं … ",
"sn22.55:7.4":	"न सञ्ञं … ",
"sn22.55:7.5":	"न सङ्खारे … ",
"sn22.55:7.6":	"न विञ्ञाणं अत्ततो समनुपस्सति। ",
"sn22.55:8.1":	"सो अनिच्चं रूपं ‘अनिच्चं रूपन्’ति यथाभूतं पजानाति। ",
"sn22.55:8.2":	"अनिच्चं वेदनं … ",
"sn22.55:8.3":	"अनिच्चं सञ्ञं … ",
"sn22.55:8.4":	"अनिच्चे सङ्खारे … ",
"sn22.55:8.5":	"अनिच्चं विञ्ञाणं ‘अनिच्चं विञ्ञाणन्’ति यथाभूतं पजानाति। ",
"sn22.55:8.6":	"दुक्खं रूपं …पे… दुक्खं विञ्ञाणं … ",
"sn22.55:8.7":	"अनत्तं रूपं …पे… अनत्तं विञ्ञाणं … ",
"sn22.55:8.8":	"सङ्खतं रूपं …पे… सङ्खतं विञ्ञाणं ‘सङ्खतं विञ्ञाणन्’ति यथाभूतं पजानाति। ",
"sn22.55:8.9":	"रूपं विभविस्सतीति यथाभूतं पजानाति। ",
"sn22.55:8.10":	"वेदना … ",
"sn22.55:8.11":	"सञ्ञा … ",
"sn22.55:8.12":	"सङ्खारा … ",
"sn22.55:8.13":	"विञ्ञाणं विभविस्सतीति यथाभूतं पजानाति। ",
"sn22.55:9.1":	"सो रूपस्स विभवा, वेदनाय विभवा, सञ्ञाय विभवा, सङ्खारानं विभवा, विञ्ञाणस्स विभवा, एवं खो, भिक्खु, ",
"sn22.55:9.2":	"‘नो चस्सं, नो च मे सिया, नाभविस्स, न मे भविस्सती’ति—",
"sn22.55:9.3":	"एवं अधिमुच्चमानो भिक्खु छिन्देय्य ओरम्भागियानि संयोजनानी”ति। ",
"sn22.55:9.4":	"“एवं अधिमुच्चमानो, भन्ते, भिक्खु छिन्देय्य ओरम्भागियानि संयोजनानी”ति। ",
"sn22.55:10.1":	"“कथं पन, भन्ते, जानतो कथं पस्सतो अनन्तरा आसवानं खयो होती”ति? ",
"sn22.55:10.2":	"“इध, भिक्खु, अस्सुतवा पुथुज्जनो अतसिताये ठाने तासं आपज्जति। ",
"sn22.55:10.3":	"तासो हेसो भिक्खु अस्सुतवतो पुथुज्जनस्स: ",
"sn22.55:10.4":	"‘नो चस्सं, नो च मे सिया, नाभविस्स, न मे भविस्सती’ति। ",
"sn22.55:11.1":	"सुतवा च खो, भिक्खु, अरियसावको अतसिताये ठाने न तासं आपज्जति। ",
"sn22.55:11.2":	"न हेसो, भिक्खु, तासो सुतवतो अरियसावकस्स: ",
"sn22.55:11.3":	"‘नो चस्सं, नो च मे सिया, नाभविस्स, न मे भविस्सती’ति। ",
"sn22.55:11.4":	"रूपुपयं वा, भिक्खु, विञ्ञाणं तिट्ठमानं तिट्ठेय्य, रूपारम्मणं रूपप्पतिट्ठं नन्दूपसेचनं वुद्धिं विरूळ्हिं वेपुल्लं आपज्जेय्य। ",
"sn22.55:11.5":	"वेदनुपयं वा, भिक्खु … ",
"sn22.55:11.6":	"सञ्ञुपयं वा, भिक्खु … ",
"sn22.55:11.7":	"सङ्खारुपयं वा, भिक्खु, विञ्ञाणं तिट्ठमानं तिट्ठेय्य, सङ्खारारम्मणं सङ्खारप्पतिट्ठं नन्दूपसेचनं वुद्धिं विरूळ्हिं वेपुल्लं आपज्जेय्य। ",
"sn22.55:12.1":	"यो, भिक्खु, एवं वदेय्य: ",
"sn22.55:12.2":	"‘अहमञ्ञत्र रूपा, अञ्ञत्र वेदनाय, अञ्ञत्र सञ्ञाय, अञ्ञत्र सङ्खारेहि विञ्ञाणस्स आगतिं वा गतिं वा चुतिं वा उपपत्तिं वा वुद्धिं वा विरूळ्हिं वा वेपुल्लं वा पञ्ञापेस्सामी’ति, नेतं ठानं विज्जति। ",
"sn22.55:13.1":	"रूपधातुया चे, भिक्खु, भिक्खुनो रागो पहीनो होति। रागस्स पहाना वोच्छिज्जतारम्मणं पतिट्ठा विञ्ञाणस्स न होति। ",
"sn22.55:13.2":	"वेदनाधातुया चे, भिक्खु, भिक्खुनो … ",
"sn22.55:13.3":	"सञ्ञाधातुया चे, भिक्खु, भिक्खुनो … ",
"sn22.55:13.4":	"सङ्खारधातुया चे, भिक्खु, भिक्खुनो … ",
"sn22.55:13.5":	"विञ्ञाणधातुया चे, भिक्खु, भिक्खुनो रागो पहीनो होति। रागस्स पहाना वोच्छिज्जतारम्मणं पतिट्ठा विञ्ञाणस्स न होति। ",
"sn22.55:13.6":	"तदप्पतिट्ठितं विञ्ञाणं अविरूळ्हं अनभिसङ्खच्च विमुत्तं। ",
"sn22.55:13.7":	"विमुत्तत्ता ठितं। ठितत्ता सन्तुसितं। सन्तुसितत्ता न परितस्सति। अपरितस्सं पच्चत्तञ्ञेव परिनिब्बायति। ",
"sn22.55:13.8":	"‘खीणा जाति …पे… नापरं इत्थत्ताया’ति पजानाति। ",
"sn22.55:13.9":	"एवं खो, भिक्खु, जानतो एवं पस्सतो अनन्तरा आसवानं खयो होती”ति। ",
"sn22.55:13.10":	"ततियं। "
}	
