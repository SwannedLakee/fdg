{	
"sn10.5:0.1":	"संयुत्त निकाय १०।५ ",
"sn10.5:0.2":	"१। इन्दकवग्ग ",
"sn10.5:0.3":	"सानुसुत्त ",
"sn10.5:1.1":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"sn10.5:1.2":	"तेन खो पन समयेन अञ्ञतरिस्सा उपासिकाय सानु नाम पुत्तो यक्खेन गहितो होति। ",
"sn10.5:1.3":	"अथ खो सा उपासिका परिदेवमाना तायं वेलायं इमा गाथायो अभासि: ",
"sn10.5:2.1":	"“चातुद्दसिं पञ्चदसिं, ",
"sn10.5:2.2":	"या च पक्खस्स अट्ठमी; ",
"sn10.5:2.3":	"पाटिहारियपक्खञ्च, ",
"sn10.5:2.4":	"अट्ठङ्गसुसमागतं। ",
"sn10.5:3.1":	"उपोसथं उपवसन्ति, ",
"sn10.5:3.2":	"ब्रह्मचरियं चरन्ति ये; ",
"sn10.5:3.3":	"न तेहि यक्खा कीळन्ति, ",
"sn10.5:3.4":	"इति मे अरहतं सुतं; ",
"sn10.5:3.5":	"सा दानि अज्ज पस्सामि, ",
"sn10.5:3.6":	"यक्खा कीळन्ति सानुना”ति। ",
"sn10.5:4.1":	"“चातुद्दसिं पञ्चदसिं, ",
"sn10.5:4.2":	"या च पक्खस्स अट्ठमी; ",
"sn10.5:4.3":	"पाटिहारियपक्खञ्च, ",
"sn10.5:4.4":	"अट्ठङ्गसुसमागतं; ",
"sn10.5:5.1":	"उपोसथं उपवसन्ति, ",
"sn10.5:5.2":	"ब्रह्मचरियं चरन्ति ये। ",
"sn10.5:5.3":	"न तेहि यक्खा कीळन्ति, ",
"sn10.5:5.4":	"साहु ते अरहतं सुतं; ",
"sn10.5:6.1":	"सानुं पबुद्धं वज्जासि, ",
"sn10.5:6.2":	"यक्खानं वचनं इदं; ",
"sn10.5:6.3":	"माकासि पापकं कम्मं, ",
"sn10.5:6.4":	"आवि वा यदि वा रहो। ",
"sn10.5:7.1":	"सचे च पापकं कम्मं, ",
"sn10.5:7.2":	"करिस्ससि करोसि वा; ",
"sn10.5:7.3":	"न ते दुक्खा पमुत्यत्थि, ",
"sn10.5:7.4":	"उप्पच्चापि पलायतो”ति। ",
"sn10.5:8.1":	"“मतं वा अम्म रोदन्ति, ",
"sn10.5:8.2":	"यो वा जीवं न दिस्सति; ",
"sn10.5:8.3":	"जीवन्तं अम्म पस्सन्ती, ",
"sn10.5:8.4":	"कस्मा मं अम्म रोदसी”ति। ",
"sn10.5:9.1":	"“मतं वा पुत्त रोदन्ति, ",
"sn10.5:9.2":	"यो वा जीवं न दिस्सति; ",
"sn10.5:9.3":	"यो च कामे चजित्वान, ",
"sn10.5:9.4":	"पुनरागच्छते इध; ",
"sn10.5:9.5":	"तं वापि पुत्त रोदन्ति, ",
"sn10.5:9.6":	"पुन जीवं मतो हि सो। ",
"sn10.5:10.1":	"कुक्कुळा उब्भतो तात, ",
"sn10.5:10.2":	"कुक्कुळं पतितुमिच्छसि; ",
"sn10.5:10.3":	"नरका उब्भतो तात, ",
"sn10.5:10.4":	"नरकं पतितुमिच्छसि। ",
"sn10.5:11.1":	"अभिधावथ भद्दन्ते, ",
"sn10.5:11.2":	"कस्स उज्झापयामसे; ",
"sn10.5:11.3":	"आदित्ता नीहतं भण्डं, ",
"sn10.5:11.4":	"पुन डय्हितुमिच्छसी”ति। "
}	
