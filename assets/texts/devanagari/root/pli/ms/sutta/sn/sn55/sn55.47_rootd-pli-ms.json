{	
"sn55.47:0.1":	"संयुत्त निकाय ५५।४७ ",
"sn55.47:0.2":	"५। सगाथकपुञ्ञाभिसन्दवग्ग ",
"sn55.47:0.3":	"नन्दियसुत्त ",
"sn55.47:1.1":	"कपिलवत्थुनिदानं। ",
"sn55.47:1.2":	"एकमन्तं निसिन्नं खो नन्दियं सक्कं भगवा एतदवोच: ",
"sn55.47:1.3":	"“चतूहि खो, नन्दिय, धम्मेहि समन्नागतो अरियसावको सोतापन्नो होति अविनिपातधम्मो नियतो सम्बोधिपरायणो। ",
"sn55.47:2.1":	"कतमेहि चतूहि? ",
"sn55.47:2.2":	"इध, नन्दिय, अरियसावको बुद्धे अवेच्चप्पसादेन समन्नागतो होति—",
"sn55.47:2.3":	"इतिपि सो भगवा …पे… सत्था देवमनुस्सानं बुद्धो भगवाति। ",
"sn55.47:2.4":	"धम्मे …पे… ",
"sn55.47:2.5":	"सङ्घे …पे… ",
"sn55.47:2.6":	"अरियकन्तेहि सीलेहि समन्नागतो होति अखण्डेहि …पे… समाधिसंवत्तनिकेहि। ",
"sn55.47:2.7":	"इमेहि खो, नन्दिय, चतूहि धम्मेहि समन्नागतो अरियसावको सोतापन्नो होति अविनिपातधम्मो नियतो सम्बोधिपरायणो”ति। ",
"sn55.47:2.8":	"सत्तमं। "
}	
