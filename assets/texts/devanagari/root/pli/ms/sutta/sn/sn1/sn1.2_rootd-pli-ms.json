{	
"sn1.2:0.1":	"संयुत्त निकाय १।२ ",
"sn1.2:0.2":	"१। नळवग्ग ",
"sn1.2:0.3":	"निमोक्खसुत्त ",
"sn1.2:1.1":	"सावत्थिनिदानं। ",
"sn1.2:1.2":	"अथ खो अञ्ञतरा देवता अभिक्कन्ताय रत्तिया अभिक्कन्तवण्णा केवलकप्पं जेतवनं ओभासेत्वा येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। एकमन्तं ठिता खो सा देवता भगवन्तं एतदवोच: ",
"sn1.2:2.1":	"“जानासि नो त्वं, मारिस, सत्तानं निमोक्खं पमोक्खं विवेकन्”ति? ",
"sn1.2:3.1":	"“जानामि ख्वाहं, आवुसो, सत्तानं निमोक्खं पमोक्खं विवेकन्”ति। ",
"sn1.2:4.1":	"“यथाकथं पन त्वं, मारिस, जानासि सत्तानं निमोक्खं पमोक्खं विवेकन्”ति? ",
"sn1.2:5.1":	"“नन्दीभवपरिक्खया, ",
"sn1.2:5.2":	"सञ्ञाविञ्ञाणसङ्खया; ",
"sn1.2:5.3":	"वेदनानं निरोधा उपसमा, ",
"sn1.2:5.4":	"एवं ख्वाहं आवुसो जानामि; ",
"sn1.2:5.5":	"सत्तानं निमोक्खं पमोक्खं विवेकन्”ति। "
}	
