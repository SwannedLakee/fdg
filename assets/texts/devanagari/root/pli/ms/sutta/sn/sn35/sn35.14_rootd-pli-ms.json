{	
"sn35.14:0.1":	"संयुत्त निकाय ३५।१४ ",
"sn35.14:0.2":	"२। यमकवग्ग ",
"sn35.14:0.3":	"दुतियपुब्बेसम्बोधसुत्त ",
"sn35.14:1.1":	"“पुब्बेव मे, भिक्खवे, सम्बोधा अनभिसम्बुद्धस्स बोधिसत्तस्सेव सतो एतदहोसि: ",
"sn35.14:1.2":	"‘को नु खो रूपानं अस्सादो, को आदीनवो, किं निस्सरणं? ",
"sn35.14:1.3":	"को सद्दानं …पे… ",
"sn35.14:1.4":	"को गन्धानं … ",
"sn35.14:1.5":	"को रसानं … ",
"sn35.14:1.6":	"को फोट्ठब्बानं … ",
"sn35.14:1.7":	"को धम्मानं अस्सादो, को आदीनवो, किं निस्सरणन्’ति? ",
"sn35.14:1.8":	"तस्स मय्हं, भिक्खवे, एतदहोसि: ",
"sn35.14:1.9":	"‘यं खो रूपे पटिच्च उप्पज्जति सुखं सोमनस्सं, अयं रूपानं अस्सादो। ",
"sn35.14:1.10":	"यं रूपा अनिच्चा दुक्खा विपरिणामधम्मा, अयं रूपानं आदीनवो। ",
"sn35.14:1.11":	"यो रूपेसु छन्दरागविनयो छन्दरागप्पहानं, इदं रूपानं निस्सरणं। ",
"sn35.14:1.12":	"यं सद्दे … ",
"sn35.14:1.13":	"गन्धे … ",
"sn35.14:1.14":	"रसे … ",
"sn35.14:1.15":	"फोट्ठब्बे … ",
"sn35.14:1.16":	"यं धम्मे पटिच्च उप्पज्जति सुखं सोमनस्सं, अयं धम्मानं अस्सादो। ",
"sn35.14:1.17":	"यं धम्मा अनिच्चा दुक्खा विपरिणामधम्मा, अयं धम्मानं आदीनवो। ",
"sn35.14:1.18":	"यो धम्मेसु छन्दरागविनयो छन्दरागप्पहानं, इदं धम्मानं निस्सरणन्’ति। ",
"sn35.14:2.1":	"यावकीवञ्चाहं, भिक्खवे, इमेसं छन्नं बाहिरानं आयतनानं एवं अस्सादञ्च अस्सादतो, आदीनवञ्च आदीनवतो, निस्सरणञ्च निस्सरणतो यथाभूतं नाब्भञ्ञासिं, नेव तावाहं, भिक्खवे, सदेवके लोके समारके सब्रह्मके सस्समणब्राह्मणिया पजाय सदेवमनुस्साय ‘अनुत्तरं सम्मासम्बोधिं अभिसम्बुद्धो’ति पच्चञ्ञासिं। ",
"sn35.14:2.2":	"यतो च ख्वाहं, भिक्खवे, इमेसं छन्नं बाहिरानं आयतनानं एवं अस्सादञ्च अस्सादतो, आदीनवञ्च आदीनवतो, निस्सरणञ्च निस्सरणतो यथाभूतं अब्भञ्ञासिं, अथाहं, भिक्खवे, सदेवके लोके समारके सब्रह्मके सस्समणब्राह्मणिया पजाय सदेवमनुस्साय ‘अनुत्तरं सम्मासम्बोधिं अभिसम्बुद्धो’ति पच्चञ्ञासिं। ",
"sn35.14:2.3":	"ञाणञ्च पन मे दस्सनं उदपादि: ",
"sn35.14:2.4":	"‘अकुप्पा मे विमुत्ति, अयमन्तिमा जाति, नत्थि दानि पुनब्भवो’”ति। ",
"sn35.14:2.5":	"दुतियं। "
}	
