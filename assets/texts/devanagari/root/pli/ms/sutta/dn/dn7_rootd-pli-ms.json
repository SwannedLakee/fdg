{	
"dn7:0.1":	"दीघ निकाय ७ ",
"dn7:0.2":	"जालियसुत्त ",
"dn7:1.1":	"एवं मे सुतं—",
"dn7:1.2":	"एकं समयं भगवा कोसम्बियं विहरति घोसितारामे। ",
"dn7:1.3":	"तेन खो पन समयेन द्वे पब्बजिता—",
"dn7:1.4":	"मुण्डियो च परिब्बाजको जालियो च दारुपत्तिकन्तेवासी येन भगवा तेनुपसङ्कमिंसु; उपसङ्कमित्वा भगवता सद्धिं सम्मोदिंसु। ",
"dn7:1.5":	"सम्मोदनीयं कथं सारणीयं वीतिसारेत्वा एकमन्तं अट्ठंसु। एकमन्तं ठिता खो ते द्वे पब्बजिता भगवन्तं एतदवोचुं: ",
"dn7:1.6":	"“किं नु खो, आवुसो गोतम, तं जीवं तं सरीरं, उदाहु अञ्ञं जीवं अञ्ञं सरीरन्”ति? ",
"dn7:1.7":	"“तेन हावुसो, सुणाथ साधुकं मनसि करोथ, भासिस्सामी”ति। ",
"dn7:1.8":	"“एवमावुसो”ति खो ते द्वे पब्बजिता भगवतो पच्चस्सोसुं। ",
"dn7:1.9":	"भगवा एतदवोच: ",
"dn7:2.1":	"“इधावुसो, तथागतो लोके उप्पज्जति अरहं, सम्मासम्बुद्धो …पे… ",
"dn7:2.2":	"एवं खो, आवुसो, भिक्खु सीलसम्पन्नो होति। ",
"dn7:2.3":	"…पे… ",
"dn7:2.4":	"पठमं झानं उपसम्पज्ज विहरति। ",
"dn7:2.5":	"यो खो, आवुसो, भिक्खु एवं जानाति एवं पस्सति, कल्लं नु खो तस्सेतं वचनाय: ",
"dn7:2.6":	"‘तं जीवं तं सरीरन्’ति वा ‘अञ्ञं जीवं अञ्ञं सरीरन्’ति वाति। ",
"dn7:2.7":	"यो सो, आवुसो, भिक्खु एवं जानाति एवं पस्सति, कल्लं तस्सेतं वचनाय: ",
"dn7:2.8":	"‘तं जीवं तं सरीरन्’ति वा ‘अञ्ञं जीवं अञ्ञं सरीरन्’ति वाति। ",
"dn7:2.9":	"अहं खो पनेतं, आवुसो, एवं जानामि एवं पस्सामि। ",
"dn7:2.10":	"अथ च पनाहं न वदामि: ",
"dn7:2.11":	"‘तं जीवं तं सरीरन्’ति वा ‘अञ्ञं जीवं अञ्ञं सरीरन्’ति वा …पे… ",
"dn7:3.1":	"दुतियं झानं … ",
"dn7:3.2":	"ततियं झानं … ",
"dn7:3.3":	"चतुत्थं झानं उपसम्पज्ज विहरति। ",
"dn7:3.4":	"यो खो, आवुसो, भिक्खु एवं जानाति एवं पस्सति, कल्लं नु खो तस्सेतं वचनाय: ",
"dn7:3.5":	"‘तं जीवं तं सरीरन्’ति वा ‘अञ्ञं जीवं अञ्ञं सरीरन्’ति वाति? ",
"dn7:3.6":	"यो सो, आवुसो, भिक्खु एवं जानाति एवं पस्सति कल्लं, तस्सेतं वचनाय: ",
"dn7:3.7":	"‘तं जीवं तं सरीरन्’ति वा ‘अञ्ञं जीवं अञ्ञं सरीरन्’ति वाति। ",
"dn7:3.8":	"अहं खो पनेतं, आवुसो, एवं जानामि एवं पस्सामि। ",
"dn7:3.9":	"अथ च पनाहं न वदामि: ",
"dn7:3.10":	"‘तं जीवं तं सरीरन्’ति वा ‘अञ्ञं जीवं अञ्ञं सरीरन्’ति वा …पे… ",
"dn7:4.1":	"ञाणदस्सनाय चित्तं अभिनीहरति अभिनिन्नामेति … ",
"dn7:4.2":	"यो खो, आवुसो, भिक्खु एवं जानाति एवं पस्सति, कल्लं नु खो तस्सेतं वचनाय: ",
"dn7:4.3":	"‘तं जीवं तं सरीरन्’ति वा ‘अञ्ञं जीवं अञ्ञं सरीरन्’ति वाति। ",
"dn7:4.4":	"यो सो, आवुसो, भिक्खु एवं जानाति एवं पस्सति कल्लं तस्सेतं वचनाय: ",
"dn7:4.5":	"‘तं जीवं तं सरीरन्’ति वा ‘अञ्ञं जीवं अञ्ञं सरीरन्’ति वाति। ",
"dn7:4.6":	"अहं खो पनेतं, आवुसो, एवं जानामि एवं पस्सामि। ",
"dn7:4.7":	"अथ च पनाहं न वदामि: ",
"dn7:4.8":	"‘तं जीवं तं सरीरन्’ति वा ‘अञ्ञं जीवं अञ्ञं सरीरन्’ति वा …पे…। ",
"dn7:5.1":	"…पे… नापरं इत्थत्तायाति पजानाति। ",
"dn7:5.2":	"यो खो, आवुसो, भिक्खु एवं जानाति एवं पस्सति, कल्लं नु खो तस्सेतं वचनाय: ",
"dn7:5.3":	"‘तं जीवं तं सरीरन्’ति वा ‘अञ्ञं जीवं अञ्ञं सरीरन्’ति वाति? ",
"dn7:5.4":	"यो सो, आवुसो, भिक्खु एवं जानाति एवं पस्सति, न कल्लं तस्सेतं वचनाय: ",
"dn7:5.5":	"‘तं जीवं तं सरीरन्’ति वा ‘अञ्ञं जीवं अञ्ञं सरीरन्’ति वाति। ",
"dn7:5.6":	"अहं खो पनेतं, आवुसो, एवं जानामि एवं पस्सामि। ",
"dn7:5.7":	"अथ च पनाहं न वदामि: ",
"dn7:5.8":	"‘तं जीवं तं सरीरन्’ति वा ‘अञ्ञं जीवं अञ्ञं सरीरन्’ति वा”ति। ",
"dn7:5.9":	"इदमवोच भगवा। ",
"dn7:5.10":	"अत्तमना ते द्वे पब्बजिता भगवतो भासितं अभिनन्दुन्ति। ",
"dn7:5.11":	"जालियसुत्तं निट्ठितं सत्तमं। "
}	
