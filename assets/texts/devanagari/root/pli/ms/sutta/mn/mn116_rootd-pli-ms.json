{	
"mn116:0.1":	"मज्झिम निकाय ११६ ",
"mn116:0.2":	"इसिगिलिसुत्त ",
"mn116:1.1":	"एवं मे सुतं—",
"mn116:1.2":	"एकं समयं भगवा राजगहे विहरति इसिगिलिस्मिं पब्बते। ",
"mn116:1.3":	"तत्र खो भगवा भिक्खू आमन्तेसि: ",
"mn116:1.4":	"“भिक्खवो”ति। ",
"mn116:1.5":	"“भदन्ते”ति ते भिक्खू भगवतो पच्चस्सोसुं। ",
"mn116:1.6":	"भगवा एतदवोच: ",
"mn116:2.1":	"“पस्सथ नो तुम्हे, भिक्खवे, एतं वेभारं पब्बतन्”ति? ",
"mn116:2.2":	"“एवं, भन्ते”। ",
"mn116:2.3":	"“एतस्सपि खो, भिक्खवे, वेभारस्स पब्बतस्स अञ्ञाव समञ्ञा अहोसि अञ्ञा पञ्ञत्ति। ",
"mn116:2.4":	"पस्सथ नो तुम्हे, भिक्खवे, एतं पण्डवं पब्बतन्”ति? ",
"mn116:2.5":	"“एवं, भन्ते”। ",
"mn116:2.6":	"“एतस्सपि खो, भिक्खवे, पण्डवस्स पब्बतस्स अञ्ञाव समञ्ञा अहोसि अञ्ञा पञ्ञत्ति। ",
"mn116:2.7":	"पस्सथ नो तुम्हे, भिक्खवे, एतं वेपुल्लं पब्बतन्”ति? ",
"mn116:2.8":	"“एवं, भन्ते”। ",
"mn116:2.9":	"“एतस्सपि खो, भिक्खवे, वेपुल्लस्स पब्बतस्स अञ्ञाव समञ्ञा अहोसि अञ्ञा पञ्ञत्ति। ",
"mn116:2.10":	"पस्सथ नो तुम्हे, भिक्खवे, एतं गिज्झकूटं पब्बतन्”ति? ",
"mn116:2.11":	"“एवं, भन्ते”। ",
"mn116:2.12":	"“एतस्सपि खो, भिक्खवे, गिज्झकूटस्स पब्बतस्स अञ्ञाव समञ्ञा अहोसि अञ्ञा पञ्ञत्ति। ",
"mn116:2.13":	"पस्सथ नो तुम्हे, भिक्खवे, इमं इसिगिलिं पब्बतन्”ति? ",
"mn116:2.14":	"“एवं, भन्ते”। ",
"mn116:3.1":	"“इमस्स खो पन, भिक्खवे, इसिगिलिस्स पब्बतस्स एसाव समञ्ञा अहोसि एसा पञ्ञत्ति। ",
"mn116:3.2":	"भूतपुब्बं, भिक्खवे, पञ्च पच्चेकबुद्धसतानि इमस्मिं इसिगिलिस्मिं पब्बते चिरनिवासिनो अहेसुं। ",
"mn116:3.3":	"ते इमं पब्बतं पविसन्ता दिस्सन्ति, पविट्ठा न दिस्सन्ति। ",
"mn116:3.4":	"तमेनं मनुस्सा दिस्वा एवमाहंसु: ",
"mn116:3.5":	"‘अयं पब्बतो इमे इसी गिलती’ति; ",
"mn116:3.6":	"‘इसिगिलि इसिगिलि’ त्वेव समञ्ञा उदपादि। ",
"mn116:3.7":	"आचिक्खिस्सामि, भिक्खवे, पच्चेकबुद्धानं नामानि; ",
"mn116:3.8":	"कित्तयिस्सामि, भिक्खवे, पच्चेकबुद्धानं नामानि; ",
"mn116:3.9":	"देसेस्सामि, भिक्खवे, पच्चेकबुद्धानं नामानि। ",
"mn116:3.10":	"तं सुणाथ, साधुकं मनसि करोथ, भासिस्सामी”ति। ",
"mn116:3.11":	"“एवं, भन्ते”ति खो ते भिक्खू भगवतो पच्चस्सोसुं। ",
"mn116:3.12":	"भगवा एतदवोच: ",
"mn116:4.1":	"“अरिट्ठो नाम, भिक्खवे, पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि; ",
"mn116:4.2":	"उपरिट्ठो नाम, भिक्खवे, पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि; ",
"mn116:4.3":	"तगरसिखी नाम, भिक्खवे, पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि; ",
"mn116:4.4":	"यसस्सी नाम, भिक्खवे, पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि; ",
"mn116:4.5":	"सुदस्सनो नाम, भिक्खवे, पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि; ",
"mn116:4.6":	"पियदस्सी नाम, भिक्खवे, पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि; ",
"mn116:4.7":	"गन्धारो नाम, भिक्खवे, पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि; ",
"mn116:4.8":	"पिण्डोलो नाम, भिक्खवे, पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि; ",
"mn116:4.9":	"उपासभो नाम, भिक्खवे, पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि; ",
"mn116:4.10":	"नीतो नाम, भिक्खवे, पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि; ",
"mn116:4.11":	"तथो नाम, भिक्खवे, पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि, ",
"mn116:4.12":	"सुतवा नाम, भिक्खवे, पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि; ",
"mn116:4.13":	"भावितत्तो नाम, भिक्खवे, पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि। ",
"mn116:5.1":	"ये सत्तसारा अनीघा निरासा, ",
"mn116:5.2":	"पच्चेकमेवज्झगमंसु बोधिं; ",
"mn116:5.3":	"तेसं विसल्लान नरुत्तमानं, ",
"mn116:5.4":	"नामानि मे कित्तयतो सुणाथ। ",
"mn116:5.5":	"अरिट्ठो उपरिट्ठो तगरसिखी यसस्सी, ",
"mn116:5.6":	"सुदस्सनो पियदस्सी च सुसम्बुद्धो; ",
"mn116:5.7":	"गन्धारो पिण्डोलो उपासभो च, ",
"mn116:5.8":	"नीतो तथो सुतवा भावितत्तो। ",
"mn116:6.1":	"सुम्भो सुभो मतुलो अट्ठमो च, ",
"mn116:6.2":	"अथस्सुमेघो अनीघो सुदाठो; ",
"mn116:6.3":	"पच्चेकबुद्धा भवनेत्तिखीणा, ",
"mn116:6.4":	"हिङ्गू च हिङ्गो च महानुभावा। ",
"mn116:6.5":	"द्वे जालिनो मुनिनो अट्ठको च, ",
"mn116:6.6":	"अथ कोसल्लो बुद्धो अथो सुबाहु; ",
"mn116:6.7":	"उपनेमिसो नेमिसो सन्तचित्तो, ",
"mn116:6.8":	"सच्चो तथो विरजो पण्डितो च। ",
"mn116:6.9":	"काळूपकाळा विजितो जितो च, ",
"mn116:6.10":	"अङ्गो च पङ्गो च गुत्तिजितो च; ",
"mn116:6.11":	"पस्सि जहि उपधिदुक्खमूलं, ",
"mn116:6.12":	"अपराजितो मारबलं अजेसि। ",
"mn116:6.13":	"सत्था पवत्ता सरभङ्गो लोमहंसो, ",
"mn116:6.14":	"उच्चङ्गमायो असितो अनासवो; ",
"mn116:6.15":	"मनोमयो मानच्छिदो च बन्धुमा, ",
"mn116:6.16":	"तदाधिमुत्तो विमलो च केतुमा। ",
"mn116:6.17":	"केतुम्भरागो च मातङ्गो अरियो, ",
"mn116:6.18":	"अथच्चुतो अच्चुतगामब्यामको; ",
"mn116:6.19":	"सुमङ्गलो दब्बिलो सुपतिट्ठितो, ",
"mn116:6.20":	"असय्हो खेमाभिरतो च सोरतो। ",
"mn116:6.21":	"दुरन्नयो सङ्घो अथोपि उज्जयो, ",
"mn116:6.22":	"अपरो मुनि सय्हो अनोमनिक्कमो; ",
"mn116:6.23":	"आनन्दो नन्दो उपनन्दो द्वादस, ",
"mn116:6.24":	"भारद्वाजो अन्तिमदेहधारी। ",
"mn116:6.25":	"बोधि महानामो अथोपि उत्तरो, ",
"mn116:6.26":	"केसी सिखी सुन्दरो द्वारभाजो; ",
"mn116:6.27":	"तिस्सूपतिस्सा भवबन्धनच्छिदा, ",
"mn116:6.28":	"उपसिखि तण्हच्छिदो च सिखरि। ",
"mn116:6.29":	"बुद्धो अहु मङ्गलो वीतरागो, ",
"mn116:6.30":	"उसभच्छिदा जालिनिं दुक्खमूलं; ",
"mn116:6.31":	"सन्तं पदं अज्झगमोपनीतो, ",
"mn116:6.32":	"उपोसथो सुन्दरो सच्चनामो। ",
"mn116:6.33":	"जेतो जयन्तो पदुमो उप्पलो च, ",
"mn116:6.34":	"पदुमुत्तरो रक्खितो पब्बतो च; ",
"mn116:6.35":	"मानत्थद्धो सोभितो वीतरागो, ",
"mn116:6.36":	"कण्हो च बुद्धो सुविमुत्तचित्तो। ",
"mn116:7.1":	"एते च अञ्ञे च महानुभावा, ",
"mn116:7.2":	"पच्चेकबुद्धा भवनेत्तिखीणा; ",
"mn116:7.3":	"ते सब्बसङ्गातिगते महेसी, ",
"mn116:7.4":	"परिनिब्बुते वन्दथ अप्पमेय्ये”ति। ",
"mn116:7.5":	"इसिगिलिसुत्तं निट्ठितं छट्ठं। "
}	
