{	
"an2.98:0.1":	"अङ्गुत्तर निकाय २ ",
"an2.98:0.2":	"१०। बालवग्ग ",
"an2.98:1.0":	"९८ ",
"an2.98:1.1":	"“द्वेमे, भिक्खवे, बाला। ",
"an2.98:1.2":	"कतमे द्वे? ",
"an2.98:1.3":	"यो च अनागतं भारं वहति, यो च आगतं भारं न वहति। ",
"an2.98:1.4":	"इमे खो, भिक्खवे, द्वे बाला”ति। ",
"an2.99:1.0":	"९९ ",
"an2.99:1.1":	"“द्वेमे, भिक्खवे, पण्डिता। ",
"an2.99:1.2":	"कतमे द्वे? ",
"an2.99:1.3":	"यो च अनागतं भारं न वहति, यो च आगतं भारं वहति। ",
"an2.99:1.4":	"इमे खो, भिक्खवे, द्वे पण्डिता”ति। ",
"an2.100:1.0":	"१०० ",
"an2.100:1.1":	"“द्वेमे, भिक्खवे, बाला। ",
"an2.100:1.2":	"कतमे द्वे? ",
"an2.100:1.3":	"यो च अकप्पिये कप्पियसञ्ञी, यो च कप्पिये अकप्पियसञ्ञी। ",
"an2.100:1.4":	"इमे खो, भिक्खवे, द्वे बाला”ति। ",
"an2.101:1.0":	"१०१ ",
"an2.101:1.1":	"“द्वेमे, भिक्खवे, पण्डिता। ",
"an2.101:1.2":	"कतमे द्वे? ",
"an2.101:1.3":	"यो च अकप्पिये अकप्पियसञ्ञी, यो च कप्पिये कप्पियसञ्ञी। ",
"an2.101:1.4":	"इमे खो, भिक्खवे, द्वे पण्डिता”ति। ",
"an2.102:1.0":	"१०२ ",
"an2.102:1.1":	"“द्वेमे, भिक्खवे, बाला। ",
"an2.102:1.2":	"कतमे द्वे? ",
"an2.102:1.3":	"यो च अनापत्तिया आपत्तिसञ्ञी, यो च आपत्तिया अनापत्तिसञ्ञी। ",
"an2.102:1.4":	"इमे खो, भिक्खवे, द्वे बाला”ति। ",
"an2.103:1.0":	"१०३ ",
"an2.103:1.1":	"“द्वेमे, भिक्खवे, पण्डिता। ",
"an2.103:1.2":	"कतमे द्वे? ",
"an2.103:1.3":	"यो च अनापत्तिया अनापत्तिसञ्ञी, यो च आपत्तिया आपत्तिसञ्ञी। ",
"an2.103:1.4":	"इमे खो, भिक्खवे, द्वे पण्डिता”ति। ",
"an2.104:1.0":	"१०४ ",
"an2.104:1.1":	"“द्वेमे, भिक्खवे, बाला। ",
"an2.104:1.2":	"कतमे द्वे? ",
"an2.104:1.3":	"यो च अधम्मे धम्मसञ्ञी, यो च धम्मे अधम्मसञ्ञी। ",
"an2.104:1.4":	"इमे खो, भिक्खवे, द्वे बाला”ति। ",
"an2.105:1.0":	"१०५ ",
"an2.105:1.1":	"“द्वेमे, भिक्खवे, पण्डिता। ",
"an2.105:1.2":	"कतमे द्वे? ",
"an2.105:1.3":	"यो च धम्मे धम्मसञ्ञी, यो च अधम्मे अधम्मसञ्ञी। ",
"an2.105:1.4":	"इमे खो, भिक्खवे, द्वे पण्डिता”ति। ",
"an2.106:1.0":	"१०६ ",
"an2.106:1.1":	"“द्वेमे, भिक्खवे, बाला। ",
"an2.106:1.2":	"कतमे द्वे? ",
"an2.106:1.3":	"यो च अविनये विनयसञ्ञी, यो च विनये अविनयसञ्ञी। ",
"an2.106:1.4":	"इमे खो, भिक्खवे, द्वे बाला”ति। ",
"an2.107:1.0":	"१०७ ",
"an2.107:1.1":	"“द्वेमे, भिक्खवे, पण्डिता। ",
"an2.107:1.2":	"कतमे द्वे? ",
"an2.107:1.3":	"यो च अविनये अविनयसञ्ञी, यो च विनये विनयसञ्ञी। ",
"an2.107:1.4":	"इमे खो, भिक्खवे, द्वे पण्डिता”ति। ",
"an2.108:1.0":	"१०८ ",
"an2.108:1.1":	"“द्विन्नं, भिक्खवे, आसवा वड्ढन्ति। ",
"an2.108:1.2":	"कतमेसं द्विन्नं? ",
"an2.108:1.3":	"यो च न कुक्कुच्चायितब्बं कुक्कुच्चायति, यो च कुक्कुच्चायितब्बं न कुक्कुच्चायति। ",
"an2.108:1.4":	"इमेसं खो, भिक्खवे, द्विन्नं आसवा वड्ढन्ती”ति। ",
"an2.109:1.0":	"१०९ ",
"an2.109:1.1":	"“द्विन्नं, भिक्खवे, आसवा न वड्ढन्ति। ",
"an2.109:1.2":	"कतमेसं द्विन्नं? ",
"an2.109:1.3":	"यो च न कुक्कुच्चायितब्बं न कुक्कुच्चायति, यो च कुक्कुच्चायितब्बं कुक्कुच्चायति। ",
"an2.109:1.4":	"इमेसं खो, भिक्खवे, द्विन्नं आसवा न वड्ढन्ती”ति। ",
"an2.110:1.0":	"११० ",
"an2.110:1.1":	"“द्विन्नं, भिक्खवे, आसवा वड्ढन्ति। ",
"an2.110:1.2":	"कतमेसं द्विन्नं? ",
"an2.110:1.3":	"यो च अकप्पिये कप्पियसञ्ञी, यो च कप्पिये अकप्पियसञ्ञी। ",
"an2.110:1.4":	"इमेसं खो, भिक्खवे, द्विन्नं आसवा वड्ढन्ती”ति। ",
"an2.111:1.0":	"१११ ",
"an2.111:1.1":	"“द्विन्नं, भिक्खवे, आसवा न वड्ढन्ति। ",
"an2.111:1.2":	"कतमेसं द्विन्नं? ",
"an2.111:1.3":	"यो च अकप्पिये अकप्पियसञ्ञी, यो च कप्पिये कप्पियसञ्ञी। ",
"an2.111:1.4":	"इमेसं खो, भिक्खवे, द्विन्नं आसवा न वड्ढन्ती”ति। ",
"an2.112:1.0":	"११२ ",
"an2.112:1.1":	"“द्विन्नं, भिक्खवे, आसवा वड्ढन्ति। ",
"an2.112:1.2":	"कतमेसं द्विन्नं? ",
"an2.112:1.3":	"यो च आपत्तिया अनापत्तिसञ्ञी, यो च अनापत्तिया आपत्तिसञ्ञी। ",
"an2.112:1.4":	"इमेसं खो, भिक्खवे, द्विन्नं आसवा वड्ढन्ती”ति। ",
"an2.113:1.0":	"११३ ",
"an2.113:1.1":	"“द्विन्नं, भिक्खवे, आसवा न वड्ढन्ति। ",
"an2.113:1.2":	"कतमेसं द्विन्नं? ",
"an2.113:1.3":	"यो च आपत्तिया आपत्तिसञ्ञी, यो च अनापत्तिया अनापत्तिसञ्ञी। ",
"an2.113:1.4":	"इमेसं खो, भिक्खवे, द्विन्नं आसवा न वड्ढन्ती”ति। ",
"an2.114:1.0":	"११४ ",
"an2.114:1.1":	"“द्विन्नं, भिक्खवे, आसवा वड्ढन्ति। ",
"an2.114:1.2":	"कतमेसं द्विन्नं? ",
"an2.114:1.3":	"यो च अधम्मे धम्मसञ्ञी, यो च धम्मे अधम्मसञ्ञी। ",
"an2.114:1.4":	"इमेसं खो, भिक्खवे, द्विन्नं आसवा वड्ढन्ती”ति। ",
"an2.115:1.0":	"११५ ",
"an2.115:1.1":	"“द्विन्नं, भिक्खवे, आसवा न वड्ढन्ति। ",
"an2.115:1.2":	"कतमेसं द्विन्नं? ",
"an2.115:1.3":	"यो च धम्मे धम्मसञ्ञी, यो च अधम्मे अधम्मसञ्ञी। ",
"an2.115:1.4":	"इमेसं खो, भिक्खवे, द्विन्नं आसवा न वड्ढन्ती”ति। ",
"an2.116:1.0":	"११६ ",
"an2.116:1.1":	"“द्विन्नं, भिक्खवे, आसवा वड्ढन्ति। ",
"an2.116:1.2":	"कतमेसं द्विन्नं? ",
"an2.116:1.3":	"यो च अविनये विनयसञ्ञी, यो च विनये अविनयसञ्ञी। ",
"an2.116:1.4":	"इमेसं खो, भिक्खवे, द्विन्नं आसवा वड्ढन्ती”ति। ",
"an2.117:1.0":	"११७ ",
"an2.117:1.1":	"“द्विन्नं, भिक्खवे, आसवा न वड्ढन्ति। ",
"an2.117:1.2":	"कतमेसं द्विन्नं? ",
"an2.117:1.3":	"यो च अविनये अविनयसञ्ञी, यो च विनये विनयसञ्ञी। ",
"an2.117:1.4":	"इमेसं खो, भिक्खवे, द्विन्नं आसवा न वड्ढन्ती”ति। ",
"an2.117:1.5":	"बालवग्गो पञ्चमो। ",
"an2.117:1.6":	"दुतियो पण्णासको समत्तो। "
}	
