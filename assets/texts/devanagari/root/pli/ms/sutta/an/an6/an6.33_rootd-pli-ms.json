{	
"an6.33:0.1":	"अङ्गुत्तर निकाय ६।३३ ",
"an6.33:0.2":	"४। देवतावग्ग ",
"an6.33:0.3":	"दुतियअपरिहानसुत्त ",
"an6.33:1.1":	"“इमं, भिक्खवे, रत्तिं अञ्ञतरा देवता अभिक्कन्ताय रत्तिया अभिक्कन्तवण्णा केवलकप्पं जेतवनं ओभासेत्वा येनाहं तेनुपसङ्कमि; उपसङ्कमित्वा मं अभिवादेत्वा एकमन्तं अट्ठासि। एकमन्तं ठिता खो, भिक्खवे, सा देवता मं एतदवोच: ",
"an6.33:1.2":	"‘छयिमे, भन्ते, धम्मा भिक्खुनो अपरिहानाय संवत्तन्ति। ",
"an6.33:1.3":	"कतमे छ? ",
"an6.33:1.4":	"सत्थुगारवता, धम्मगारवता, सङ्घगारवता, सिक्खागारवता, हिरिगारवता, ओत्तप्पगारवता—",
"an6.33:1.5":	"इमे खो, भन्ते, छ धम्मा भिक्खुनो अपरिहानाय संवत्तन्ती’ति। ",
"an6.33:1.6":	"इदमवोच, भिक्खवे, सा देवता। ",
"an6.33:1.7":	"इदं वत्वा मं अभिवादेत्वा पदक्खिणं कत्वा तत्थेवन्तरधायीति। ",
"an6.33:2.1":	"सत्थुगरु धम्मगरु, ",
"an6.33:2.2":	"सङ्घे च तिब्बगारवो; ",
"an6.33:2.3":	"हिरिओत्तप्पसम्पन्नो, ",
"an6.33:2.4":	"सप्पतिस्सो सगारवो; ",
"an6.33:2.5":	"अभब्बो परिहानाय, ",
"an6.33:2.6":	"निब्बानस्सेव सन्तिके”ति। ",
"an6.33:2.7":	"ततियं। "
}	
