{	
"an10.113:0.1":	"अङ्गुत्तर निकाय १०।११३ ",
"an10.113:0.2":	"१२। पच्चोरोहणिवग्ग ",
"an10.113:0.3":	"पठमअधम्मसुत्त ",
"an10.113:1.1":	"“अधम्मो च, भिक्खवे, वेदितब्बो अनत्थो च; ",
"an10.113:1.2":	"धम्मो च वेदितब्बो अत्थो च। ",
"an10.113:1.3":	"अधम्मञ्च विदित्वा अनत्थञ्च, धम्मञ्च विदित्वा अत्थञ्च यथा धम्मो यथा अत्थो तथा पटिपज्जितब्बं। ",
"an10.113:2.1":	"कतमो च, भिक्खवे, अधम्मो च अनत्थो च? ",
"an10.113:2.2":	"मिच्छादिट्ठि, मिच्छासङ्कप्पो, मिच्छावाचा, मिच्छाकम्मन्तो, मिच्छाआजीवो, मिच्छावायामो, मिच्छासति, मिच्छासमाधि, मिच्छाञाणं, मिच्छाविमुत्ति—",
"an10.113:2.3":	"अयं वुच्चति, भिक्खवे, अधम्मो च अनत्थो च। ",
"an10.113:3.1":	"कतमो च, भिक्खवे, धम्मो च अत्थो च? ",
"an10.113:3.2":	"सम्मादिट्ठि, सम्मासङ्कप्पो, सम्मावाचा, सम्माकम्मन्तो, सम्माआजीवो, सम्मावायामो, सम्मासति, सम्मासमाधि, सम्माञाणं, सम्माविमुत्ति—",
"an10.113:3.3":	"अयं वुच्चति, भिक्खवे, धम्मो च अत्थो च। ",
"an10.113:4.1":	"‘अधम्मो च, भिक्खवे, वेदितब्बो अनत्थो च; ",
"an10.113:4.2":	"धम्मो च वेदितब्बो अत्थो च। ",
"an10.113:4.3":	"अधम्मञ्च विदित्वा अनत्थञ्च, धम्मञ्च विदित्वा अत्थञ्च यथा धम्मो यथा अत्थो तथा पटिपज्जितब्बन्’ति, ",
"an10.113:4.4":	"इति यं तं वुत्तं, इदमेतं पटिच्च वुत्तन्”ति। ",
"an10.113:4.5":	"पठमं। "
}	
