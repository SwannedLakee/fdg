{	
"an10.114:0.1":	"अङ्गुत्तर निकाय १०।११४ ",
"an10.114:0.2":	"१२। पच्चोरोहणिवग्ग ",
"an10.114:0.3":	"दुतियअधम्मसुत्त ",
"an10.114:1.1":	"“अधम्मो च, भिक्खवे, वेदितब्बो धम्मो च; ",
"an10.114:1.2":	"अनत्थो च वेदितब्बो अत्थो च। ",
"an10.114:1.3":	"अधम्मञ्च विदित्वा धम्मञ्च, अनत्थञ्च विदित्वा अत्थञ्च यथा धम्मो यथा अत्थो तथा पटिपज्जितब्बं। ",
"an10.114:2.1":	"कतमो च, भिक्खवे, अधम्मो, कतमो च धम्मो, कतमो च अनत्थो, कतमो च अत्थो? ",
"an10.114:3.1":	"मिच्छादिट्ठि, भिक्खवे, अधम्मो; ",
"an10.114:3.2":	"सम्मादिट्ठि धम्मो; ",
"an10.114:3.3":	"ये च मिच्छादिट्ठिपच्चया अनेके पापका अकुसला धम्मा सम्भवन्ति, अयं अनत्थो; ",
"an10.114:3.4":	"सम्मादिट्ठिपच्चया च अनेके कुसला धम्मा भावनापारिपूरिं गच्छन्ति, अयं अत्थो। ",
"an10.114:4.1":	"मिच्छासङ्कप्पो, भिक्खवे, अधम्मो; ",
"an10.114:4.2":	"सम्मासङ्कप्पो धम्मो; ",
"an10.114:4.3":	"ये च मिच्छासङ्कप्पपच्चया अनेके पापका अकुसला धम्मा सम्भवन्ति, अयं अनत्थो; ",
"an10.114:4.4":	"सम्मासङ्कप्पपच्चया च अनेके कुसला धम्मा भावनापारिपूरिं गच्छन्ति, अयं अत्थो। ",
"an10.114:5.1":	"मिच्छावाचा, भिक्खवे, अधम्मो; ",
"an10.114:5.2":	"सम्मावाचा धम्मो; ",
"an10.114:5.3":	"ये च मिच्छावाचापच्चया अनेके पापका अकुसला धम्मा सम्भवन्ति, अयं अनत्थो; ",
"an10.114:5.4":	"सम्मावाचापच्चया च अनेके कुसला धम्मा भावनापारिपूरिं गच्छन्ति, अयं अत्थो। ",
"an10.114:6.1":	"मिच्छाकम्मन्तो, भिक्खवे, अधम्मो; ",
"an10.114:6.2":	"सम्माकम्मन्तो धम्मो; ",
"an10.114:6.3":	"ये च मिच्छाकम्मन्तपच्चया अनेके पापका अकुसला धम्मा सम्भवन्ति, अयं अनत्थो; ",
"an10.114:6.4":	"सम्माकम्मन्तपच्चया च अनेके कुसला धम्मा भावनापारिपूरिं गच्छन्ति, अयं अत्थो। ",
"an10.114:7.1":	"मिच्छाआजीवो, भिक्खवे, अधम्मो; ",
"an10.114:7.2":	"सम्माआजीवो धम्मो; ",
"an10.114:7.3":	"ये च मिच्छाआजीवपच्चया अनेके पापका अकुसला धम्मा सम्भवन्ति, अयं अनत्थो; ",
"an10.114:7.4":	"सम्माआजीवपच्चया च अनेके कुसला धम्मा भावनापारिपूरिं गच्छन्ति, अयं अत्थो। ",
"an10.114:8.1":	"मिच्छावायामो, भिक्खवे, अधम्मो; ",
"an10.114:8.2":	"सम्मावायामो धम्मो; ",
"an10.114:8.3":	"ये च मिच्छावायामपच्चया अनेके पापका अकुसला धम्मा सम्भवन्ति, अयं अनत्थो; ",
"an10.114:8.4":	"सम्मावायामपच्चया च अनेके कुसला धम्मा भावनापारिपूरिं गच्छन्ति, अयं अत्थो। ",
"an10.114:9.1":	"मिच्छासति, भिक्खवे, अधम्मो; ",
"an10.114:9.2":	"सम्मासति धम्मो; ",
"an10.114:9.3":	"ये च मिच्छासतिपच्चया अनेके पापका अकुसला धम्मा सम्भवन्ति, अयं अनत्थो; ",
"an10.114:9.4":	"सम्मासतिपच्चया च अनेके कुसला धम्मा भावनापारिपूरिं गच्छन्ति, अयं अत्थो। ",
"an10.114:10.1":	"मिच्छासमाधि, भिक्खवे, अधम्मो; ",
"an10.114:10.2":	"सम्मासमाधि धम्मो; ",
"an10.114:10.3":	"ये च मिच्छासमाधिपच्चया अनेके पापका अकुसला धम्मा सम्भवन्ति, अयं अनत्थो; ",
"an10.114:10.4":	"सम्मासमाधिपच्चया च अनेके कुसला धम्मा भावनापारिपूरिं गच्छन्ति, अयं अत्थो। ",
"an10.114:11.1":	"मिच्छाञाणं, भिक्खवे, अधम्मो; ",
"an10.114:11.2":	"सम्माञाणं धम्मो; ",
"an10.114:11.3":	"ये च मिच्छाञाणपच्चया अनेके पापका अकुसला धम्मा सम्भवन्ति, अयं अनत्थो; ",
"an10.114:11.4":	"सम्माञाणपच्चया च अनेके कुसला धम्मा भावनापारिपूरिं गच्छन्ति, अयं अत्थो। ",
"an10.114:12.1":	"मिच्छाविमुत्ति, भिक्खवे, अधम्मो; ",
"an10.114:12.2":	"सम्माविमुत्ति धम्मो; ",
"an10.114:12.3":	"ये च मिच्छाविमुत्तिपच्चया अनेके पापका अकुसला धम्मा सम्भवन्ति, अयं अनत्थो; ",
"an10.114:12.4":	"सम्माविमुत्तिपच्चया च अनेके कुसला धम्मा भावनापारिपूरिं गच्छन्ति, अयं अत्थो। ",
"an10.114:13.1":	"‘अधम्मो च, भिक्खवे, वेदितब्बो धम्मो च; ",
"an10.114:13.2":	"अनत्थो च वेदितब्बो अत्थो च। ",
"an10.114:13.3":	"अधम्मञ्च विदित्वा धम्मञ्च, अनत्थञ्च विदित्वा अत्थञ्च यथा धम्मो यथा अत्थो तथा पटिपज्जितब्बन्’ति, ",
"an10.114:13.4":	"इति यं तं वुत्तं, इदमेतं पटिच्च वुत्तन्”ति। ",
"an10.114:13.5":	"दुतियं। "
}	
