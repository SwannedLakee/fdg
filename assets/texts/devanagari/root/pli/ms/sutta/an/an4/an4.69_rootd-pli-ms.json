{	
"an4.69:0.1":	"अङ्गुत्तर निकाय ४।६९ ",
"an4.69:0.2":	"७। पत्तकम्मवग्ग ",
"an4.69:0.3":	"पधानसुत्त ",
"an4.69:1.1":	"“चत्तारिमानि, भिक्खवे, पधानानि। ",
"an4.69:1.2":	"कतमानि चत्तारि? ",
"an4.69:1.3":	"संवरप्पधानं, पहानप्पधानं, भावनाप्पधानं, अनुरक्खणाप्पधानं। ",
"an4.69:1.4":	"कतमञ्च, भिक्खवे, संवरप्पधानं? ",
"an4.69:1.5":	"इध, भिक्खवे, भिक्खु अनुप्पन्नानं पापकानं अकुसलानं धम्मानं अनुप्पादाय छन्दं जनेति वायमति वीरियं आरभति चित्तं पग्गण्हाति पदहति। ",
"an4.69:1.6":	"इदं वुच्चति, भिक्खवे, संवरप्पधानं। ",
"an4.69:2.1":	"कतमञ्च, भिक्खवे, पहानप्पधानं? ",
"an4.69:2.2":	"इध, भिक्खवे, भिक्खु उप्पन्नानं पापकानं अकुसलानं धम्मानं पहानाय छन्दं जनेति वायमति वीरियं आरभति चित्तं पग्गण्हाति पदहति। ",
"an4.69:2.3":	"इदं वुच्चति, भिक्खवे, पहानप्पधानं। ",
"an4.69:3.1":	"कतमञ्च, भिक्खवे, भावनाप्पधानं? ",
"an4.69:3.2":	"इध, भिक्खवे, भिक्खु अनुप्पन्नानं कुसलानं धम्मानं उप्पादाय छन्दं जनेति वायमति वीरियं आरभति चित्तं पग्गण्हाति पदहति। ",
"an4.69:3.3":	"इदं वुच्चति, भिक्खवे, भावनाप्पधानं। ",
"an4.69:4.1":	"कतमञ्च, भिक्खवे, अनुरक्खणाप्पधानं? ",
"an4.69:4.2":	"इध, भिक्खवे, भिक्खु उप्पन्नानं कुसलानं धम्मानं ठितिया असम्मोसाय भिय्योभावाय वेपुल्लाय भावनाय पारिपूरिया छन्दं जनेति वायमति वीरियं आरभति चित्तं पग्गण्हाति पदहति। ",
"an4.69:4.3":	"इदं वुच्चति, भिक्खवे, अनुरक्खणाप्पधानं। ",
"an4.69:4.4":	"इमानि खो, भिक्खवे, चत्तारि पधानानीति। ",
"an4.69:5.1":	"संवरो च पहानञ्च, ",
"an4.69:5.2":	"भावना अनुरक्खणा; ",
"an4.69:5.3":	"एते पधाना चत्तारो, ",
"an4.69:5.4":	"देसितादिच्चबन्धुना; ",
"an4.69:5.5":	"यो हि भिक्खु इधातापी, ",
"an4.69:5.6":	"खयं दुक्खस्स पापुणे”ति। ",
"an4.69:5.7":	"नवमं। "
}	
