{	
"an5.108:0.1":	"अङ्गुत्तर निकाय ५।१०८ ",
"an5.108:0.2":	"११। फासुविहारवग्ग ",
"an5.108:0.3":	"असेखसुत्त ",
"an5.108:1.1":	"“पञ्चहि, भिक्खवे, धम्मेहि समन्नागतो भिक्खु आहुनेय्यो होति पाहुनेय्यो दक्खिणेय्यो …पे… अनुत्तरं पुञ्ञक्खेत्तं लोकस्स। ",
"an5.108:2.1":	"कतमेहि, पञ्चहि? ",
"an5.108:2.2":	"इध, भिक्खवे, भिक्खु असेखेन सीलक्खन्धेन समन्नागतो होति, असेखेन समाधिक्खन्धेन समन्नागतो होति, असेखेन पञ्ञाक्खन्धेन समन्नागतो होति, असेखेन विमुत्तिक्खन्धेन समन्नागतो होति, असेखेन विमुत्तिञाणदस्सनक्खन्धेन समन्नागतो होति। ",
"an5.108:2.3":	"इमेहि खो, भिक्खवे, पञ्चहि धम्मेहि समन्नागतो भिक्खु आहुनेय्यो होति …पे… अनुत्तरं पुञ्ञक्खेत्तं लोकस्सा”ति। ",
"an5.108:2.4":	"अट्ठमं। "
}	
