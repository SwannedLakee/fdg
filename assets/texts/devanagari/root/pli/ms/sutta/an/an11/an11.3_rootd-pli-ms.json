{	
"an11.3:0.1":	"अङ्गुत्तर निकाय ११।३ ",
"an11.3:0.2":	"१। निस्सयवग्ग ",
"an11.3:0.3":	"पठमौपनिसासुत्त ",
"an11.3:1.1":	"“दुस्सीलस्स, भिक्खवे, सीलविपन्नस्स हतूपनिसो होति अविप्पटिसारो। ",
"an11.3:1.2":	"अविप्पटिसारे असति अविप्पटिसारविपन्नस्स हतूपनिसं होति पामोज्जं। ",
"an11.3:1.3":	"पामोज्जे असति पामोज्जविपन्नस्स हतूपनिसा होति पीति। ",
"an11.3:1.4":	"पीतिया असति पीतिविपन्नस्स हतूपनिसा होति पस्सद्धि। ",
"an11.3:1.5":	"पस्सद्धिया असति पस्सद्धिविपन्नस्स हतूपनिसं होति सुखं। ",
"an11.3:1.6":	"सुखे असति सुखविपन्नस्स हतूपनिसो होति सम्मासमाधि। ",
"an11.3:1.7":	"सम्मासमाधिम्हि असति सम्मासमाधिविपन्नस्स हतूपनिसं होति यथाभूतञाणदस्सनं। ",
"an11.3:1.8":	"यथाभूतञाणदस्सने असति यथाभूतञाणदस्सनविपन्नस्स हतूपनिसा होति निब्बिदा। ",
"an11.3:1.9":	"निब्बिदाय असति निब्बिदाविपन्नस्स हतूपनिसो होति विरागो। ",
"an11.3:1.10":	"विरागे असति विरागविपन्नस्स हतूपनिसं होति विमुत्तिञाणदस्सनं। ",
"an11.3:2.1":	"सेय्यथापि, भिक्खवे, रुक्खो साखापलासविपन्नो। तस्स पपटिकापि न पारिपूरिं गच्छति, तचोपि … फेग्गुपि … सारोपि न पारिपूरिं गच्छति। ",
"an11.3:2.2":	"एवमेवं खो, भिक्खवे, दुस्सीलस्स सीलविपन्नस्स हतूपनिसो होति अविप्पटिसारो, ",
"an11.3:2.3":	"अविप्पटिसारे असति अविप्पटिसारविपन्नस्स हतूपनिसं होति पामोज्जं …पे… ",
"an11.3:2.4":	"विमुत्तिञाणदस्सनं। ",
"an11.3:3.1":	"सीलवतो, भिक्खवे, सीलसम्पन्नस्स उपनिससम्पन्नो होति अविप्पटिसारो, ",
"an11.3:3.2":	"अविप्पटिसारे सति अविप्पटिसारसम्पन्नस्स उपनिससम्पन्नं होति पामोज्जं, ",
"an11.3:3.3":	"पामोज्जे सति पामोज्जसम्पन्नस्स उपनिससम्पन्ना होति पीति, ",
"an11.3:3.4":	"पीतिया सति पीतिसम्पन्नस्स उपनिससम्पन्ना होति पस्सद्धि, ",
"an11.3:3.5":	"पस्सद्धिया सति पस्सद्धिसम्पन्नस्स उपनिससम्पन्नं होति सुखं, ",
"an11.3:3.6":	"सुखे सति सुखसम्पन्नस्स उपनिससम्पन्नो होति सम्मासमाधि, ",
"an11.3:3.7":	"सम्मासमाधिम्हि सति सम्मासमाधिसम्पन्नस्स उपनिससम्पन्नं होति यथाभूतञाणदस्सनं, ",
"an11.3:3.8":	"यथाभूतञाणदस्सने सति यथाभूतञाणदस्सनसम्पन्नस्स उपनिससम्पन्ना होति निब्बिदा, ",
"an11.3:3.9":	"निब्बिदाय सति निब्बिदासम्पन्नस्स उपनिससम्पन्नो होति विरागो, ",
"an11.3:3.10":	"विरागे सति विरागसम्पन्नस्स उपनिससम्पन्नं होति विमुत्तिञाणदस्सनं। ",
"an11.3:4.1":	"सेय्यथापि, भिक्खवे, रुक्खो साखापलाससम्पन्नो। तस्स पपटिकापि पारिपूरिं गच्छति, तचोपि … फेग्गुपि … सारोपि पारिपूरिं गच्छति। ",
"an11.3:4.2":	"एवमेवं खो, भिक्खवे, सीलवतो सीलसम्पन्नस्स उपनिससम्पन्नो होति अविप्पटिसारो, ",
"an11.3:4.3":	"अविप्पटिसारे सति अविप्पटिसारसम्पन्नस्स उपनिससम्पन्नं होति …पे… ",
"an11.3:4.4":	"विमुत्तिञाणदस्सनन्”ति। ",
"an11.3:4.5":	"ततियं। "
}	
