{	
"an7.5:0.1":	"अङ्गुत्तर निकाय ७।५ ",
"an7.5:0.2":	"१। धनवग्ग ",
"an7.5:0.3":	"सङ्खित्तधनसुत्त ",
"an7.5:1.1":	"“सत्तिमानि, भिक्खवे, धनानि। ",
"an7.5:1.2":	"कतमानि सत्त? ",
"an7.5:1.3":	"सद्धाधनं, सीलधनं, हिरीधनं, ओत्तप्पधनं, सुतधनं, चागधनं, पञ्ञाधनं। ",
"an7.5:1.4":	"इमानि खो, भिक्खवे, सत्त धनानीति। ",
"an7.5:2.1":	"सद्धाधनं सीलधनं, ",
"an7.5:2.2":	"हिरी ओत्तप्पियं धनं; ",
"an7.5:2.3":	"सुतधनञ्च चागो च, ",
"an7.5:2.4":	"पञ्ञा वे सत्तमं धनं। ",
"an7.5:3.1":	"यस्स एते धना अत्थि, ",
"an7.5:3.2":	"इत्थिया पुरिसस्स वा; ",
"an7.5:3.3":	"अदलिद्दोति तं आहु, ",
"an7.5:3.4":	"अमोघं तस्स जीवितं। ",
"an7.5:4.1":	"तस्मा सद्धञ्च सीलञ्च, ",
"an7.5:4.2":	"पसादं धम्मदस्सनं; ",
"an7.5:4.3":	"अनुयुञ्जेथ मेधावी, ",
"an7.5:4.4":	"सरं बुद्धान सासनन्”ति। ",
"an7.5:4.5":	"पञ्चमं। "
}	
