{	
"an9.24:0.1":	"अङ्गुत्तर निकाय ९।२४ ",
"an9.24:0.2":	"३। सत्तावासवग्ग ",
"an9.24:0.3":	"सत्तावाससुत्त ",
"an9.24:1.1":	"“नवयिमे, भिक्खवे, सत्तावासा। ",
"an9.24:1.2":	"कतमे नव? ",
"an9.24:1.3":	"सन्ति, भिक्खवे, सत्ता नानत्तकाया नानत्तसञ्ञिनो, सेय्यथापि मनुस्सा, एकच्चे च देवा, एकच्चे च विनिपातिका। ",
"an9.24:1.4":	"अयं पठमो सत्तावासो। ",
"an9.24:2.1":	"सन्ति, भिक्खवे, सत्ता नानत्तकाया एकत्तसञ्ञिनो, सेय्यथापि देवा ब्रह्मकायिका पठमाभिनिब्बत्ता। ",
"an9.24:2.2":	"अयं दुतियो सत्तावासो। ",
"an9.24:3.1":	"सन्ति, भिक्खवे, सत्ता एकत्तकाया नानत्तसञ्ञिनो, सेय्यथापि देवा आभस्सरा। ",
"an9.24:3.2":	"अयं ततियो सत्तावासो। ",
"an9.24:4.1":	"सन्ति, भिक्खवे, सत्ता एकत्तकाया एकत्तसञ्ञिनो, सेय्यथापि देवा सुभकिण्हा। ",
"an9.24:4.2":	"अयं चतुत्थो सत्तावासो। ",
"an9.24:5.1":	"सन्ति, भिक्खवे, सत्ता असञ्ञिनो अप्पटिसंवेदिनो, सेय्यथापि देवा असञ्ञसत्ता। ",
"an9.24:5.2":	"अयं पञ्चमो सत्तावासो। ",
"an9.24:6.1":	"सन्ति, भिक्खवे, सत्ता सब्बसो रूपसञ्ञानं समतिक्कमा पटिघसञ्ञानं अत्थङ्गमा नानत्तसञ्ञानं अमनसिकारा ‘अनन्तो आकासो’ति आकासानञ्चायतनूपगा। ",
"an9.24:6.2":	"अयं छट्ठो सत्तावासो। ",
"an9.24:7.1":	"सन्ति, भिक्खवे, सत्ता सब्बसो आकासानञ्चायतनं समतिक्कम्म ‘अनन्तं विञ्ञाणन्’ति विञ्ञाणञ्चायतनूपगा। ",
"an9.24:7.2":	"अयं सत्तमो सत्तावासो। ",
"an9.24:8.1":	"सन्ति, भिक्खवे, सत्ता सब्बसो विञ्ञाणञ्चायतनं समतिक्कम्म ‘नत्थि किञ्ची’ति आकिञ्चञ्ञायतनूपगा। ",
"an9.24:8.2":	"अयं अट्ठमो सत्तावासो। ",
"an9.24:9.1":	"सन्ति, भिक्खवे, सत्ता सब्बसो आकिञ्चञ्ञायतनं समतिक्कम्म नेवसञ्ञानासञ्ञायतनूपगा। ",
"an9.24:9.2":	"अयं नवमो सत्तावासो। ",
"an9.24:10.1":	"इमे खो, भिक्खवे, नव सत्तावासा”ति। ",
"an9.24:10.2":	"चतुत्थं। "
}	
