{	
"an4.264:0.1":	"अङ्गुत्तर निकाय ४।२६४ ",
"an4.264:0.2":	"२७। कम्मपथवग्ग ",
"an4.264:0.3":	"पाणातिपातीसुत्त ",
"an4.264:1.1":	"“चतूहि, भिक्खवे, धम्मेहि समन्नागतो यथाभतं निक्खित्तो एवं निरये। ",
"an4.264:1.2":	"कतमेहि चतूहि? ",
"an4.264:1.3":	"अत्तना च पाणातिपाती होति, परञ्च पाणातिपाते समादपेति, पाणातिपाते च समनुञ्ञो होति, पाणातिपातस्स च वण्णं भासति—",
"an4.264:1.4":	"इमेहि खो, भिक्खवे, चतूहि धम्मेहि समन्नागतो यथाभतं निक्खित्तो एवं निरये। ",
"an4.264:2.1":	"चतूहि, भिक्खवे, धम्मेहि समन्नागतो यथाभतं निक्खित्तो एवं सग्गे। ",
"an4.264:2.2":	"कतमेहि चतूहि? ",
"an4.264:2.3":	"अत्तना च पाणातिपाता पटिविरतो होति, परञ्च पाणातिपाता वेरमणिया समादपेति, पाणातिपाता वेरमणिया च समनुञ्ञो होति, पाणातिपाता वेरमणिया च वण्णं भासति—",
"an4.264:2.4":	"इमेहि खो, भिक्खवे, चतूहि धम्मेहि समन्नागतो यथाभतं निक्खित्तो एवं सग्गे”ति। ",
"an4.264:2.5":	"पठमं। "
}	
