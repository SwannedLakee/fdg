{	
"an9.36:0.1":	"अङ्गुत्तर निकाय ९।३६ ",
"an9.36:0.2":	"४। महावग्ग ",
"an9.36:0.3":	"झानसुत्त ",
"an9.36:1.1":	"“पठमम्पाहं, भिक्खवे, झानं निस्साय आसवानं खयं वदामि; ",
"an9.36:1.2":	"दुतियम्पाहं, भिक्खवे, झानं निस्साय आसवानं खयं वदामि; ",
"an9.36:1.3":	"ततियम्पाहं, भिक्खवे, झानं निस्साय आसवानं खयं वदामि; ",
"an9.36:1.4":	"चतुत्थम्पाहं, भिक्खवे, झानं निस्साय आसवानं खयं वदामि; ",
"an9.36:1.5":	"आकासानञ्चायतनम्पाहं, भिक्खवे, निस्साय आसवानं खयं वदामि; ",
"an9.36:1.6":	"विञ्ञाणञ्चायतनम्पाहं, भिक्खवे, निस्साय आसवानं खयं वदामि; ",
"an9.36:1.7":	"आकिञ्चञ्ञायतनम्पाहं, भिक्खवे, निस्साय आसवानं खयं वदामि; ",
"an9.36:1.8":	"नेवसञ्ञानासञ्ञायतनम्पाहं, भिक्खवे, निस्साय आसवानं खयं वदामि; ",
"an9.36:1.9":	"सञ्ञावेदयितनिरोधम्पाहं, भिक्खवे, निस्साय आसवानं खयं वदामि। ",
"an9.36:2.1":	"‘पठमम्पाहं, भिक्खवे, झानं निस्साय आसवानं खयं वदामी’ति, इति खो पनेतं वुत्तं। ",
"an9.36:2.2":	"किञ्चेतं पटिच्च वुत्तं? ",
"an9.36:2.3":	"इध, भिक्खवे, भिक्खु विविच्चेव कामेहि …पे… पठमं झानं उपसम्पज्ज विहरति। ",
"an9.36:2.4":	"सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं, ते धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो सुञ्ञतो अनत्ततो समनुपस्सति। ",
"an9.36:2.5":	"सो तेहि धम्मेहि चित्तं पटिवापेति। ",
"an9.36:2.6":	"सो तेहि धम्मेहि चित्तं पटिवापेत्वा अमताय धातुया चित्तं उपसंहरति: ",
"an9.36:2.7":	"‘एतं सन्तं एतं पणीतं यदिदं सब्बसङ्खारसमथो सब्बूपधिपटिनिस्सग्गो तण्हाक्खयो विरागो निरोधो निब्बानन्’ति। ",
"an9.36:2.8":	"सो तत्थ ठितो आसवानं खयं पापुणाति। ",
"an9.36:2.9":	"नो चे आसवानं खयं पापुणाति, तेनेव धम्मरागेन ताय धम्मनन्दिया पञ्चन्नं ओरम्भागियानं संयोजनानं परिक्खया ओपपातिको होति तत्थ परिनिब्बायी अनावत्तिधम्मो तस्मा लोका। ",
"an9.36:3.1":	"सेय्यथापि, भिक्खवे, इस्सासो वा इस्सासन्तेवासी वा तिणपुरिसरूपके वा मत्तिकापुञ्जे वा योग्गं करित्वा, सो अपरेन समयेन दूरेपाती च होति अक्खणवेधी च महतो च कायस्स पदालेता; ",
"an9.36:3.2":	"एवमेवं खो, भिक्खवे, भिक्खु विविच्चेव कामेहि …पे… पठमं झानं उपसम्पज्ज विहरति। ",
"an9.36:3.3":	"सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं, ते धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो सुञ्ञतो अनत्ततो समनुपस्सति। ",
"an9.36:3.4":	"सो तेहि धम्मेहि चित्तं पटिवापेति। ",
"an9.36:3.5":	"सो तेहि धम्मेहि चित्तं पटिवापेत्वा अमताय धातुया चित्तं उपसंहरति: ",
"an9.36:3.6":	"‘एतं सन्तं एतं पणीतं यदिदं सब्बसङ्खारसमथो सब्बूपधिपटिनिस्सग्गो तण्हाक्खयो विरागो निरोधो निब्बानन्’ति। ",
"an9.36:3.7":	"सो तत्थ ठितो आसवानं खयं पापुणाति। ",
"an9.36:3.8":	"नो चे आसवानं खयं पापुणाति, तेनेव धम्मरागेन ताय धम्मनन्दिया पञ्चन्नं ओरम्भागियानं संयोजनानं परिक्खया ओपपातिको होति तत्थ परिनिब्बायी अनावत्तिधम्मो तस्मा लोका। ",
"an9.36:3.9":	"‘पठमम्पाहं, भिक्खवे, झानं निस्साय आसवानं खयं वदामी’ति, ",
"an9.36:3.10":	"इति यं तं वुत्तं, इदमेतं पटिच्च वुत्तं। ",
"an9.36:4.1":	"दुतियम्पाहं, भिक्खवे, झानं निस्साय …पे… ",
"an9.36:4.2":	"ततियम्पाहं, भिक्खवे, झानं निस्साय …पे… ",
"an9.36:4.3":	"‘चतुत्थम्पाहं, भिक्खवे, झानं निस्साय आसवानं खयं वदामी’ति, इति खो पनेतं वुत्तं। ",
"an9.36:4.4":	"किञ्चेतं पटिच्च वुत्तं? ",
"an9.36:4.5":	"इध, भिक्खवे, भिक्खु सुखस्स च पहाना दुक्खस्स च पहाना पुब्बेव सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं झानं उपसम्पज्ज विहरति। ",
"an9.36:4.6":	"सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं, ते धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो सुञ्ञतो अनत्ततो समनुपस्सति। ",
"an9.36:4.7":	"सो तेहि धम्मेहि चित्तं पटिवापेति। ",
"an9.36:4.8":	"सो तेहि धम्मेहि चित्तं पटिवापेत्वा अमताय धातुया चित्तं उपसंहरति: ",
"an9.36:4.9":	"‘एतं सन्तं एतं पणीतं यदिदं सब्बसङ्खारसमथो सब्बूपधिपटिनिस्सग्गो तण्हाक्खयो विरागो निरोधो निब्बानन्’ति। ",
"an9.36:4.10":	"सो तत्थ ठितो आसवानं खयं पापुणाति। ",
"an9.36:4.11":	"नो चे आसवानं खयं पापुणाति, तेनेव धम्मरागेन ताय धम्मनन्दिया पञ्चन्नं ओरम्भागियानं संयोजनानं परिक्खया ओपपातिको होति तत्थ परिनिब्बायी अनावत्तिधम्मो तस्मा लोका। ",
"an9.36:5.1":	"सेय्यथापि, भिक्खवे, इस्सासो वा इस्सासन्तेवासी वा तिणपुरिसरूपके वा मत्तिकापुञ्जे वा योग्गं करित्वा, सो अपरेन समयेन दूरेपाती च होति अक्खणवेधी च महतो च कायस्स पदालेता; ",
"an9.36:5.2":	"एवमेवं खो, भिक्खवे, भिक्खु सुखस्स च पहाना …पे… चतुत्थं झानं उपसम्पज्ज विहरति। ",
"an9.36:5.3":	"सो यदेव तत्थ होति रूपगतं वेदनागतं …पे… ",
"an9.36:5.4":	"अनावत्तिधम्मो तस्मा लोका। ",
"an9.36:5.5":	"‘चतुत्थम्पाहं, भिक्खवे, झानं निस्साय आसवानं खयं वदामी’ति, इति यं तं वुत्तं, इदमेतं पटिच्च वुत्तं। ",
"an9.36:6.1":	"‘आकासानञ्चायतनम्पाहं, भिक्खवे, झानं निस्साय आसवानं खयं वदामी’ति, इति खो पनेतं वुत्तं। ",
"an9.36:6.2":	"किञ्चेतं पटिच्च वुत्तं? ",
"an9.36:6.3":	"इध, भिक्खवे, भिक्खु सब्बसो रूपसञ्ञानं समतिक्कमा पटिघसञ्ञानं अत्थङ्गमा नानत्तसञ्ञानं अमनसिकारा ‘अनन्तो आकासो’ति आकासानञ्चायतनं उपसम्पज्ज विहरति। ",
"an9.36:6.4":	"सो यदेव तत्थ होति वेदनागतं सञ्ञागतं सङ्खारगतं विञ्ञाणगतं, ते धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो सुञ्ञतो अनत्ततो समनुपस्सति। ",
"an9.36:6.5":	"सो तेहि धम्मेहि चित्तं पटिवापेति। ",
"an9.36:6.6":	"सो तेहि धम्मेहि चित्तं पटिवापेत्वा अमताय धातुया चित्तं उपसंहरति: ",
"an9.36:6.7":	"‘एतं सन्तं एतं पणीतं यदिदं सब्बसङ्खारसमथो सब्बूपधिपटिनिस्सग्गो तण्हाक्खयो विरागो निरोधो निब्बानन्’ति। ",
"an9.36:6.8":	"सो तत्थ ठितो आसवानं खयं पापुणाति। ",
"an9.36:6.9":	"नो चे आसवानं खयं पापुणाति, तेनेव धम्मरागेन ताय धम्मनन्दिया पञ्चन्नं ओरम्भागियानं संयोजनानं परिक्खया ओपपातिको होति तत्थ परिनिब्बायी अनावत्तिधम्मो तस्मा लोका। ",
"an9.36:7.1":	"सेय्यथापि, भिक्खवे, इस्सासो वा इस्सासन्तेवासी वा तिणपुरिसरूपके वा मत्तिकापुञ्जे वा योग्गं करित्वा, सो अपरेन समयेन दूरेपाती च होति अक्खणवेधी च महतो च कायस्स पदालेता; ",
"an9.36:7.2":	"एवमेवं खो, भिक्खवे, भिक्खु सब्बसो रूपसञ्ञानं समतिक्कमा पटिघसञ्ञानं अत्थङ्गमा नानत्तसञ्ञानं अमनसिकारा ‘अनन्तो आकासो’ति आकासानञ्चायतनं उपसम्पज्ज विहरति। ",
"an9.36:7.3":	"सो यदेव तत्थ होति वेदनागतं सञ्ञागतं …पे… ",
"an9.36:7.4":	"अनावत्तिधम्मो तस्मा लोका। ",
"an9.36:7.5":	"‘आकासानञ्चायतनम्पाहं, भिक्खवे, निस्साय आसवानं खयं वदामी’ति, ",
"an9.36:7.6":	"इति यं तं वुत्तं, इदमेतं पटिच्च वुत्तं। ",
"an9.36:8.1":	"‘विञ्ञाणञ्चायतनम्पाहं, भिक्खवे, निस्साय …पे… ",
"an9.36:8.2":	"आकिञ्चञ्ञायतनम्पाहं, भिक्खवे, निस्साय आसवानं खयं वदामी’ति, इति खो पनेतं वुत्तं। ",
"an9.36:8.3":	"किञ्चेतं पटिच्च वुत्तं? ",
"an9.36:8.4":	"इध, भिक्खवे, भिक्खु सब्बसो विञ्ञाणञ्चायतनं समतिक्कम्म ‘नत्थि किञ्ची’ति आकिञ्चञ्ञायतनं उपसम्पज्ज विहरति। ",
"an9.36:8.5":	"सो यदेव तत्थ होति वेदनागतं सञ्ञागतं सङ्खारगतं विञ्ञाणगतं, ते धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो सुञ्ञतो अनत्ततो समनुपस्सति। ",
"an9.36:8.6":	"सो तेहि धम्मेहि चित्तं पटिवापेति। ",
"an9.36:8.7":	"सो तेहि धम्मेहि चित्तं पटिवापेत्वा अमताय धातुया चित्तं उपसंहरति: ",
"an9.36:8.8":	"‘एतं सन्तं एतं पणीतं यदिदं सब्बसङ्खारसमथो सब्बूपधिपटिनिस्सग्गो तण्हाक्खयो विरागो निरोधो निब्बानन्’ति। ",
"an9.36:8.9":	"सो तत्थ ठितो आसवानं खयं पापुणाति। ",
"an9.36:8.10":	"नो चे आसवानं खयं पापुणाति, तेनेव धम्मरागेन ताय धम्मनन्दिया पञ्चन्नं ओरम्भागियानं संयोजनानं परिक्खया ओपपातिको होति तत्थ परिनिब्बायी अनावत्तिधम्मो तस्मा लोका। ",
"an9.36:9.1":	"सेय्यथापि, भिक्खवे, इस्सासो वा इस्सासन्तेवासी वा तिणपुरिसरूपके वा मत्तिकापुञ्जे वा योग्गं करित्वा, सो अपरेन समयेन दूरेपाती च होति अक्खणवेधी च महतो च कायस्स पदालेता; ",
"an9.36:9.2":	"एवमेवं खो, भिक्खवे, भिक्खु सब्बसो विञ्ञाणञ्चायतनं समतिक्कम्म ‘नत्थि किञ्ची’ति आकिञ्चञ्ञायतनं उपसम्पज्ज विहरति। ",
"an9.36:9.3":	"सो यदेव तत्थ होति वेदनागतं सञ्ञागतं सङ्खारगतं विञ्ञाणगतं, ते धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो सुञ्ञतो अनत्ततो समनुपस्सति। ",
"an9.36:9.4":	"सो तेहि धम्मेहि चित्तं पटिवापेति। ",
"an9.36:9.5":	"सो तेहि धम्मेहि चित्तं पटिवापेत्वा अमताय धातुया चित्तं उपसंहरति: ",
"an9.36:9.6":	"‘एतं सन्तं एतं पणीतं यदिदं सब्बसङ्खारसमथो सब्बूपधिपटिनिस्सग्गो तण्हाक्खयो विरागो निरोधो निब्बानन्’ति। ",
"an9.36:9.7":	"सो तत्थ ठितो आसवानं खयं पापुणाति। ",
"an9.36:9.8":	"नो चे आसवानं खयं पापुणाति, तेनेव धम्मरागेन ताय धम्मनन्दिया पञ्चन्नं ओरम्भागियानं संयोजनानं परिक्खया ओपपातिको होति तत्थ परिनिब्बायी अनावत्तिधम्मो तस्मा लोका। ",
"an9.36:9.9":	"‘आकिञ्चञ्ञायतनम्पाहं, निस्साय आसवानं खयं वदामी’ति, ",
"an9.36:9.10":	"इति यं तं वुत्तं, इदमेतं पटिच्च वुत्तं। ",
"an9.36:10.1":	"इति खो, भिक्खवे, यावता सञ्ञासमापत्ति तावता अञ्ञापटिवेधो। ",
"an9.36:10.2":	"यानि च खो इमानि, भिक्खवे, निस्साय द्वे आयतनानि—",
"an9.36:10.3":	"नेवसञ्ञानासञ्ञायतनसमापत्ति च सञ्ञावेदयितनिरोधो च, झायीहेते, भिक्खवे, समापत्तिकुसलेहि समापत्तिवुट्ठानकुसलेहि समापज्जित्वा वुट्ठहित्वा सम्मा अक्खातब्बानीति वदामी”ति। ",
"an9.36:10.4":	"पञ्चमं। "
}	
