{	
"an3.125:0.1":	"अङ्गुत्तर निकाय ३।१२५ ",
"an3.125:0.2":	"१३। कुसिनारवग्ग ",
"an3.125:0.3":	"गोतमकचेतियसुत्त ",
"an3.125:1.1":	"एकं समयं भगवा वेसालियं विहरति गोतमके चेतिये। ",
"an3.125:1.2":	"तत्र खो भगवा भिक्खू आमन्तेसि: ",
"an3.125:1.3":	"“भिक्खवो”ति। ",
"an3.125:1.4":	"“भदन्ते”ति ते भिक्खू भगवतो पच्चस्सोसुं। ",
"an3.125:1.5":	"भगवा एतदवोच: ",
"an3.125:2.1":	"“अभिञ्ञायाहं, भिक्खवे, धम्मं देसेमि, नो अनभिञ्ञाय। ",
"an3.125:2.2":	"सनिदानाहं, भिक्खवे, धम्मं देसेमि, नो अनिदानं। ",
"an3.125:2.3":	"सप्पाटिहारियाहं, भिक्खवे, धम्मं देसेमि, नो अप्पाटिहारियं। ",
"an3.125:2.4":	"तस्स मय्हं, भिक्खवे, अभिञ्ञाय धम्मं देसयतो नो अनभिञ्ञाय, सनिदानं धम्मं देसयतो नो अनिदानं, सप्पाटिहारियं धम्मं देसयतो नो अप्पाटिहारियं, करणीयो ओवादो, करणीया अनुसासनी। ",
"an3.125:2.5":	"अलञ्च पन वो, भिक्खवे, तुट्ठिया, अलं अत्तमनताय, अलं सोमनस्साय: ",
"an3.125:2.6":	"‘सम्मासम्बुद्धो भगवा, स्वाक्खातो धम्मो, सुप्पटिपन्नो सङ्घो’”ति। ",
"an3.125:3.1":	"इदमवोच भगवा। ",
"an3.125:3.2":	"अत्तमना ते भिक्खू भगवतो भासितं अभिनन्दुन्ति। ",
"an3.125:3.3":	"इमस्मिञ्च पन वेय्याकरणस्मिं भञ्ञमाने सहस्सी लोकधातु अकम्पित्थाति। ",
"an3.125:3.4":	"ततियं। "
}	
