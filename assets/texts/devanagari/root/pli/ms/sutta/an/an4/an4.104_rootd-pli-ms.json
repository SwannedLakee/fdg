{	
"an4.104:0.1":	"अङ्गुत्तर निकाय ४।१०४ ",
"an4.104:0.2":	"११। वलाहकवग्ग ",
"an4.104:0.3":	"उदकरहदसुत्त ",
"an4.104:1.1":	"“चत्तारोमे, भिक्खवे, उदकरहदा। ",
"an4.104:1.2":	"कतमे चत्तारो? ",
"an4.104:1.3":	"उत्तानो गम्भीरोभासो, ",
"an4.104:1.4":	"गम्भीरो उत्तानोभासो, ",
"an4.104:1.5":	"उत्तानो उत्तानोभासो, ",
"an4.104:1.6":	"गम्भीरो गम्भीरोभासो—",
"an4.104:1.7":	"इमे खो, भिक्खवे, चत्तारो उदकरहदा। ",
"an4.104:1.8":	"एवमेवं खो, भिक्खवे, चत्तारो उदकरहदूपमा पुग्गला सन्तो संविज्जमाना लोकस्मिं। ",
"an4.104:1.9":	"कतमे चत्तारो? ",
"an4.104:1.10":	"उत्तानो गम्भीरोभासो, ",
"an4.104:1.11":	"गम्भीरो उत्तानोभासो, ",
"an4.104:1.12":	"उत्तानो उत्तानोभासो, ",
"an4.104:1.13":	"गम्भीरो गम्भीरोभासो। ",
"an4.104:2.1":	"कथञ्च, भिक्खवे, पुग्गलो उत्तानो होति गम्भीरोभासो? ",
"an4.104:2.2":	"इध, भिक्खवे, एकच्चस्स पुग्गलस्स पासादिकं होति अभिक्कन्तं पटिक्कन्तं आलोकितं विलोकितं समिञ्जितं पसारितं सङ्घाटिपत्तचीवरधारणं। ",
"an4.104:2.3":	"सो ‘इदं दुक्खन्’ति यथाभूतं नप्पजानाति …पे… ‘अयं दुक्खनिरोधगामिनी पटिपदा’ति यथाभूतं नप्पजानाति। ",
"an4.104:2.4":	"एवं खो, भिक्खवे, पुग्गलो उत्तानो होति गम्भीरोभासो। ",
"an4.104:2.5":	"सेय्यथापि सो, भिक्खवे, उदकरहदो उत्तानो गम्भीरोभासो; ",
"an4.104:2.6":	"तथूपमाहं, भिक्खवे, इमं पुग्गलं वदामि। ",
"an4.104:3.1":	"कथञ्च, भिक्खवे, पुग्गलो गम्भीरो होति उत्तानोभासो? ",
"an4.104:3.2":	"इध, भिक्खवे, एकच्चस्स पुग्गलस्स न पासादिकं होति अभिक्कन्तं पटिक्कन्तं आलोकितं विलोकितं समिञ्जितं पसारितं सङ्घाटिपत्तचीवरधारणं। ",
"an4.104:3.3":	"सो ‘इदं दुक्खन्’ति यथाभूतं पजानाति …पे… ‘अयं दुक्खनिरोधगामिनी पटिपदा’ति यथाभूतं पजानाति। ",
"an4.104:3.4":	"एवं खो, भिक्खवे, पुग्गलो गम्भीरो होति उत्तानोभासो। ",
"an4.104:3.5":	"सेय्यथापि सो, भिक्खवे, उदकरहदो गम्भीरो उत्तानोभासो; ",
"an4.104:3.6":	"तथूपमाहं, भिक्खवे, इमं पुग्गलं वदामि। ",
"an4.104:4.1":	"कथञ्च, भिक्खवे, पुग्गलो उत्तानो होति उत्तानोभासो? ",
"an4.104:4.2":	"इध, भिक्खवे, एकच्चस्स पुग्गलस्स न पासादिकं होति अभिक्कन्तं पटिक्कन्तं आलोकितं विलोकितं समिञ्जितं पसारितं सङ्घाटिपत्तचीवरधारणं। ",
"an4.104:4.3":	"सो ‘इदं दुक्खन्’ति यथाभूतं नप्पजानाति …पे… ‘अयं दुक्खनिरोधगामिनी पटिपदा’ति यथाभूतं नप्पजानाति। ",
"an4.104:4.4":	"एवं खो, भिक्खवे, पुग्गलो उत्तानो होति उत्तानोभासो। ",
"an4.104:4.5":	"सेय्यथापि सो, भिक्खवे, उदकरहदो उत्तानो उत्तानोभासो; ",
"an4.104:4.6":	"तथूपमाहं, भिक्खवे, इमं पुग्गलं वदामि। ",
"an4.104:5.1":	"कथञ्च, भिक्खवे, पुग्गलो गम्भीरो होति गम्भीरोभासो? ",
"an4.104:5.2":	"इध, भिक्खवे, एकच्चस्स पुग्गलस्स पासादिकं होति अभिक्कन्तं पटिक्कन्तं आलोकितं विलोकितं समिञ्जितं पसारितं सङ्घाटिपत्तचीवरधारणं। ",
"an4.104:5.3":	"सो ‘इदं दुक्खन्’ति यथाभूतं पजानाति …पे… ‘अयं दुक्खनिरोधगामिनी पटिपदा’ति यथाभूतं पजानाति। ",
"an4.104:5.4":	"एवं खो, भिक्खवे, पुग्गलो गम्भीरो होति गम्भीरोभासो। ",
"an4.104:5.5":	"सेय्यथापि सो, भिक्खवे, उदकरहदो गम्भीरो गम्भीरोभासो; ",
"an4.104:5.6":	"तथूपमाहं, भिक्खवे, इमं पुग्गलं वदामि। ",
"an4.104:5.7":	"इमे खो, भिक्खवे, चत्तारो उदकरहदूपमा पुग्गला सन्तो संविज्जमाना लोकस्मिन्”ति। ",
"an4.104:5.8":	"चतुत्थं। "
}	
