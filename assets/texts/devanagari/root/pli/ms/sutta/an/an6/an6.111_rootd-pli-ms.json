{	
"an6.111:0.1":	"अङ्गुत्तर निकाय ६।१११ ",
"an6.111:0.2":	"११। तिकवग्ग ",
"an6.111:0.3":	"धातुसुत्त ",
"an6.111:1.1":	"“तयोमे, भिक्खवे, धम्मा। ",
"an6.111:1.2":	"कतमे तयो? ",
"an6.111:1.3":	"कामधातु, ब्यापादधातु, विहिंसाधातु। ",
"an6.111:1.4":	"इमे खो, भिक्खवे, तयो धम्मा। ",
"an6.111:1.5":	"इमेसं खो, भिक्खवे, तिण्णं धम्मानं पहानाय तयो धम्मा भावेतब्बा। ",
"an6.111:1.6":	"कतमे तयो? ",
"an6.111:1.7":	"कामधातुया पहानाय नेक्खम्मधातु भावेतब्बा, ब्यापादधातुया पहानाय अब्यापादधातु भावेतब्बा, विहिंसाधातुया पहानाय अविहिंसाधातु भावेतब्बा। ",
"an6.111:1.8":	"इमेसं खो, भिक्खवे, तिण्णं धम्मानं पहानाय इमे तयो धम्मा भावेतब्बा”ति। ",
"an6.111:1.9":	"पञ्चमं। "
}	
