{	
"an4.42:0.1":	"अङ्गुत्तर निकाय ४।४२ ",
"an4.42:0.2":	"५। रोहितस्सवग्ग ",
"an4.42:0.3":	"पञ्हब्याकरणसुत्त ",
"an4.42:1.1":	"“चत्तारिमानि, भिक्खवे, पञ्हब्याकरणानि। ",
"an4.42:1.2":	"कतमानि चत्तारि? ",
"an4.42:1.3":	"अत्थि, भिक्खवे, पञ्हो एकंसब्याकरणीयो; ",
"an4.42:1.4":	"अत्थि, भिक्खवे, पञ्हो विभज्जब्याकरणीयो; ",
"an4.42:1.5":	"अत्थि, भिक्खवे, पञ्हो पटिपुच्छाब्याकरणीयो; ",
"an4.42:1.6":	"अत्थि, भिक्खवे, पञ्हो ठपनीयो। ",
"an4.42:1.7":	"इमानि खो, भिक्खवे, चत्तारि पञ्हब्याकरणानीति। ",
"an4.42:2.1":	"एकंसवचनं एकं, ",
"an4.42:2.2":	"विभज्जवचनापरं; ",
"an4.42:2.3":	"ततियं पटिपुच्छेय्य, ",
"an4.42:2.4":	"चतुत्थं पन ठापये। ",
"an4.42:3.1":	"यो च तेसं तत्थ तत्थ, ",
"an4.42:3.2":	"जानाति अनुधम्मतं; ",
"an4.42:3.3":	"चतुपञ्हस्स कुसलो, ",
"an4.42:3.4":	"आहु भिक्खुं तथाविधं। ",
"an4.42:4.1":	"दुरासदो दुप्पसहो, ",
"an4.42:4.2":	"गम्भीरो दुप्पधंसियो; ",
"an4.42:4.3":	"अथो अत्थे अनत्थे च, ",
"an4.42:4.4":	"उभयस्स होति कोविदो। ",
"an4.42:5.1":	"अनत्थं परिवज्जेति, ",
"an4.42:5.2":	"अत्थं गण्हाति पण्डितो; ",
"an4.42:5.3":	"अत्थाभिसमया धीरो, ",
"an4.42:5.4":	"पण्डितोति पवुच्चती”ति। ",
"an4.42:5.5":	"दुतियं। "
}	
