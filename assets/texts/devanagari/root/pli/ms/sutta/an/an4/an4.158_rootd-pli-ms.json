{	
"an4.158:0.1":	"अङ्गुत्तर निकाय ४।१५८ ",
"an4.158:0.2":	"१६। इन्द्रियवग्ग ",
"an4.158:0.3":	"परिहानिसुत्त ",
"an4.158:1.1":	"तत्र खो आयस्मा सारिपुत्तो भिक्खू आमन्तेसि: ",
"an4.158:1.2":	"“आवुसो भिक्खवे”ति। ",
"an4.158:1.3":	"“आवुसो”ति खो ते भिक्खू आयस्मतो सारिपुत्तस्स पच्चस्सोसुं। ",
"an4.158:1.4":	"आयस्मा सारिपुत्तो एतदवोच: ",
"an4.158:2.1":	"“यो हि कोचि, आवुसो, भिक्खु वा भिक्खुनी वा चत्तारो धम्मे अत्तनि समनुपस्सति, निट्ठमेत्थ गन्तब्बं: ",
"an4.158:2.2":	"‘परिहायामि कुसलेहि धम्मेहि’। ",
"an4.158:2.3":	"परिहानमेतं वुत्तं भगवता। ",
"an4.158:2.4":	"कतमे चत्तारो? ",
"an4.158:2.5":	"रागवेपुल्लत्तं, दोसवेपुल्लत्तं, मोहवेपुल्लत्तं, गम्भीरेसु खो पनस्स ठानाठानेसु पञ्ञाचक्खु न कमति। ",
"an4.158:2.6":	"यो हि कोचि, आवुसो, भिक्खु वा भिक्खुनी वा इमे चत्तारो धम्मे अत्तनि समनुपस्सति, निट्ठमेत्थ गन्तब्बं: ",
"an4.158:2.7":	"‘परिहायामि कुसलेहि धम्मेहि’। ",
"an4.158:2.8":	"परिहानमेतं वुत्तं भगवता। ",
"an4.158:3.1":	"यो हि कोचि, आवुसो, भिक्खु वा भिक्खुनी वा चत्तारो धम्मे अत्तनि समनुपस्सति, निट्ठमेत्थ गन्तब्बं: ",
"an4.158:3.2":	"‘न परिहायामि कुसलेहि धम्मेहि’। ",
"an4.158:3.3":	"अपरिहानमेतं वुत्तं भगवता। ",
"an4.158:3.4":	"कतमे चत्तारो? ",
"an4.158:3.5":	"रागतनुत्तं, दोसतनुत्तं, मोहतनुत्तं, गम्भीरेसु खो पनस्स ठानाठानेसु पञ्ञाचक्खु कमति। ",
"an4.158:3.6":	"यो हि कोचि, आवुसो, भिक्खु वा भिक्खुनी वा इमे चत्तारो धम्मे अत्तनि समनुपस्सति, निट्ठमेत्थ गन्तब्बं: ",
"an4.158:3.7":	"‘न परिहायामि कुसलेहि धम्मेहि’। ",
"an4.158:3.8":	"अपरिहानमेतं वुत्तं भगवता”ति। ",
"an4.158:3.9":	"अट्ठमं। "
}	
