{	
"an4.182:0.1":	"अङ्गुत्तर निकाय ४।१८२ ",
"an4.182:0.2":	"१९। ब्राह्मणवग्ग ",
"an4.182:0.3":	"पाटिभोगसुत्त ",
"an4.182:1.1":	"“चतुन्नं, भिक्खवे, धम्मानं नत्थि कोचि पाटिभोगो—",
"an4.182:1.2":	"समणो वा ब्राह्मणो वा देवो वा मारो वा ब्रह्मा वा कोचि वा लोकस्मिं। ",
"an4.182:2.1":	"कतमेसं चतुन्नं? ",
"an4.182:2.2":	"‘जराधम्मं मा जीरी’ति नत्थि कोचि पाटिभोगो—",
"an4.182:2.3":	"समणो वा ब्राह्मणो वा देवो वा मारो वा ब्रह्मा वा कोचि वा लोकस्मिं; ",
"an4.182:2.4":	"‘ब्याधिधम्मं मा ब्याधियी’ति नत्थि कोचि पाटिभोगो—",
"an4.182:2.5":	"समणो वा ब्राह्मणो वा देवो वा मारो वा ब्रह्मा वा कोचि वा लोकस्मिं; ",
"an4.182:2.6":	"‘मरणधम्मं मा मीयी’ति नत्थि कोचि पाटिभोगो—",
"an4.182:2.7":	"समणो वा ब्राह्मणो वा देवो वा मारो वा ब्रह्मा वा कोचि वा लोकस्मिं; ",
"an4.182:2.8":	"‘यानि खो पन तानि पुब्बे अत्तना कतानि पापकानि कम्मानि सङ्किलेसिकानि पोनोभविकानि सदरानि दुक्खविपाकानि आयतिं जातिजरामरणिकानि, तेसं विपाको मा निब्बत्ती’ति नत्थि कोचि पाटिभोगो—",
"an4.182:2.9":	"समणो वा ब्राह्मणो वा देवो वा मारो वा ब्रह्मा वा कोचि वा लोकस्मिं। ",
"an4.182:3.1":	"इमेसं खो, भिक्खवे, चतुन्नं धम्मानं नत्थि कोचि पाटिभोगो—",
"an4.182:3.2":	"समणो वा ब्राह्मणो वा देवो वा मारो वा ब्रह्मा वा कोचि वा लोकस्मिन्”ति। ",
"an4.182:3.3":	"दुतियं। "
}	
