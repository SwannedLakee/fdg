{	
"an3.77:0.1":	"अङ्गुत्तर निकाय ३।७७ ",
"an3.77:0.2":	"८। आनन्दवग्ग ",
"an3.77:0.3":	"दुतियभवसुत्त ",
"an3.77:1.1":	"अथ खो आयस्मा आनन्दो येन भगवा तेनुपसङ्कमि …पे… आयस्मा आनन्दो भगवन्तं एतदवोच: ",
"an3.77:1.2":	"“भवो, भवोति, भन्ते, वुच्चति। ",
"an3.77:1.3":	"कित्तावता नु खो, भन्ते, भवो होती”ति? ",
"an3.77:2.1":	"“कामधातुवेपक्कञ्च, आनन्द, कम्मं नाभविस्स, अपि नु खो कामभवो पञ्ञायेथा”ति? ",
"an3.77:2.2":	"“नो हेतं, भन्ते”। ",
"an3.77:2.3":	"“इति खो, आनन्द, कम्मं खेत्तं, विञ्ञाणं बीजं, तण्हा स्नेहो। ",
"an3.77:2.4":	"अविज्जानीवरणानं सत्तानं तण्हासंयोजनानं हीनाय धातुया चेतना पतिट्ठिता पत्थना पतिट्ठिता एवं आयतिं पुनब्भवाभिनिब्बत्ति होति। ",
"an3.77:3.1":	"रूपधातुवेपक्कञ्च, आनन्द, कम्मं नाभविस्स, अपि नु खो रूपभवो पञ्ञायेथा”ति? ",
"an3.77:3.2":	"“नो हेतं, भन्ते”। ",
"an3.77:3.3":	"“इति खो, आनन्द, कम्मं खेत्तं, विञ्ञाणं बीजं, तण्हा स्नेहो। ",
"an3.77:3.4":	"अविज्जानीवरणानं सत्तानं तण्हासंयोजनानं मज्झिमाय धातुया चेतना पतिट्ठिता पत्थना पतिट्ठिता एवं आयतिं पुनब्भवाभिनिब्बत्ति होति। ",
"an3.77:4.1":	"अरूपधातुवेपक्कञ्च, आनन्द, कम्मं नाभविस्स, अपि नु खो अरूपभवो पञ्ञायेथा”ति? ",
"an3.77:4.2":	"“नो हेतं, भन्ते”। ",
"an3.77:4.3":	"“इति खो, आनन्द, कम्मं खेत्तं, विञ्ञाणं बीजं, तण्हा स्नेहो। ",
"an3.77:4.4":	"अविज्जानीवरणानं सत्तानं तण्हासंयोजनानं पणीताय धातुया चेतना पतिट्ठिता पत्थना पतिट्ठिता एवं आयतिं पुनब्भवाभिनिब्बत्ति होति। ",
"an3.77:4.5":	"एवं खो, आनन्द, भवो होती”ति। ",
"an3.77:4.6":	"सत्तमं। "
}	
