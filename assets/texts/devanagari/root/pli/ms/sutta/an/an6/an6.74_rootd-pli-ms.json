{	
"an6.74:0.1":	"अङ्गुत्तर निकाय ६।७४ ",
"an6.74:0.2":	"७। देवतावग्ग ",
"an6.74:0.3":	"दुतियतज्झानसुत्त ",
"an6.74:1.1":	"“छ, भिक्खवे, धम्मे अप्पहाय अभब्बो पठमं झानं उपसम्पज्ज विहरितुं। ",
"an6.74:1.2":	"कतमे छ? ",
"an6.74:1.3":	"कामवितक्कं, ब्यापादवितक्कं, विहिंसावितक्कं, कामसञ्ञं, ब्यापादसञ्ञं, विहिंसासञ्ञं—",
"an6.74:1.4":	"इमे खो, भिक्खवे, छ धम्मे अप्पहाय अभब्बो पठमं झानं उपसम्पज्ज विहरितुं। ",
"an6.74:2.1":	"छ, भिक्खवे, धम्मे पहाय भब्बो पठमं झानं उपसम्पज्ज विहरितुं। ",
"an6.74:2.2":	"कतमे छ? ",
"an6.74:2.3":	"कामवितक्कं, ब्यापादवितक्कं, विहिंसावितक्कं, कामसञ्ञं, ब्यापादसञ्ञं, विहिंसासञ्ञं—",
"an6.74:2.4":	"इमे खो, भिक्खवे, छ धम्मे पहाय भब्बो पठमं झानं उपसम्पज्ज विहरितुन्”ति। ",
"an6.74:2.5":	"दसमं। ",
"an6.74:2.6":	"देवतावग्गो सत्तमो। ",
"an6.74:3.0":	"तस्सुद्दानं ",
"an6.74:3.1":	"अनागामि अरहं मित्ता, ",
"an6.74:3.2":	"सङ्गणिकारामदेवता; ",
"an6.74:3.3":	"समाधिसक्खिभब्बं बलं, ",
"an6.74:3.4":	"तज्झाना अपरे दुवेति। "
}	
