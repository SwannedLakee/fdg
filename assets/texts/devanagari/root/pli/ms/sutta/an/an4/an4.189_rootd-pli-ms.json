{	
"an4.189:0.1":	"अङ्गुत्तर निकाय ४।१८९ ",
"an4.189:0.2":	"१९। ब्राह्मणवग्ग ",
"an4.189:0.3":	"सच्छिकरणीयसुत्त ",
"an4.189:1.1":	"“चत्तारोमे, भिक्खवे, सच्छिकरणीया धम्मा। ",
"an4.189:1.2":	"कतमे चत्तारो? ",
"an4.189:1.3":	"अत्थि, भिक्खवे, धम्मा कायेन सच्छिकरणीया; ",
"an4.189:1.4":	"अत्थि, भिक्खवे, धम्मा सतिया सच्छिकरणीया; ",
"an4.189:1.5":	"अत्थि, भिक्खवे, धम्मा चक्खुना सच्छिकरणीया; ",
"an4.189:1.6":	"अत्थि, भिक्खवे, धम्मा पञ्ञाय सच्छिकरणीया। ",
"an4.189:1.7":	"कतमे च, भिक्खवे, धम्मा कायेन सच्छिकरणीया? ",
"an4.189:1.8":	"अट्ठ विमोक्खा, भिक्खवे, कायेन सच्छिकरणीया। ",
"an4.189:2.1":	"कतमे च, भिक्खवे, धम्मा सतिया सच्छिकरणीया? ",
"an4.189:2.2":	"पुब्बेनिवासो, भिक्खवे, सतिया सच्छिकरणीयो। ",
"an4.189:3.1":	"कतमे च, भिक्खवे, धम्मा चक्खुना सच्छिकरणीया? ",
"an4.189:3.2":	"सत्तानं चुतूपपातो, भिक्खवे, चक्खुना सच्छिकरणीयो। ",
"an4.189:4.1":	"कतमे च, भिक्खवे, धम्मा पञ्ञाय सच्छिकरणीया? ",
"an4.189:4.2":	"आसवानं खयो, भिक्खवे, पञ्ञाय सच्छिकरणीयो। ",
"an4.189:4.3":	"इमे खो, भिक्खवे, चत्तारो सच्छिकरणीया धम्मा”ति। ",
"an4.189:4.4":	"नवमं। "
}	
