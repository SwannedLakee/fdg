{	
"an5.121:0.1":	"अङ्गुत्तर निकाय ५।१२१ ",
"an5.121:0.2":	"१३। गिलानवग्ग ",
"an5.121:0.3":	"गिलानसुत्त ",
"an5.121:1.1":	"एकं समयं भगवा वेसालियं विहरति महावने कूटागारसालायं। ",
"an5.121:1.2":	"अथ खो भगवा सायन्हसमयं पटिसल्लाना वुट्ठितो येन गिलानसाला तेनुपसङ्कमि। ",
"an5.121:1.3":	"अद्दसा खो भगवा अञ्ञतरं भिक्खुं दुब्बलं गिलानकं; ",
"an5.121:1.4":	"दिस्वा पञ्ञत्ते आसने निसीदि। ",
"an5.121:1.5":	"निसज्ज खो भगवा भिक्खू आमन्तेसि: ",
"an5.121:2.1":	"“यं किञ्चि, भिक्खवे, भिक्खुं दुब्बलं गिलानकं पञ्च धम्मा न विजहन्ति, तस्सेतं पाटिकङ्खं: ",
"an5.121:2.2":	"‘नचिरस्सेव आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरिस्सती’ति। ",
"an5.121:3.1":	"कतमे पञ्च? ",
"an5.121:3.2":	"इध, भिक्खवे, भिक्खु असुभानुपस्सी काये विहरति, आहारे पटिकूलसञ्ञी, सब्बलोके अनभिरतसञ्ञी, सब्बसङ्खारेसु अनिच्चानुपस्सी, मरणसञ्ञा खो पनस्स अज्झत्तं सूपट्ठिता होति। ",
"an5.121:3.3":	"यं किञ्चि, भिक्खवे, भिक्खुं दुब्बलं गिलानकं इमे पञ्च धम्मा न विजहन्ति, तस्सेतं पाटिकङ्खं: ",
"an5.121:3.4":	"‘नचिरस्सेव आसवानं खया …पे… सच्छिकत्वा उपसम्पज्ज विहरिस्सती’”ति। ",
"an5.121:3.5":	"पठमं। "
}	
