{	
"an4.206:0.1":	"अङ्गुत्तर निकाय ४।२०६ ",
"an4.206:0.2":	"२१। सप्पुरिसवग्ग ",
"an4.206:0.3":	"दसमग्गसुत्त ",
"an4.206:1.1":	"“असप्पुरिसञ्च वो, भिक्खवे, देसेस्सामि, असप्पुरिसेन असप्पुरिसतरञ्च; ",
"an4.206:1.2":	"सप्पुरिसञ्च, सप्पुरिसेन सप्पुरिसतरञ्च। तं सुणाथ …पे…। ",
"an4.206:2.1":	"“कतमो च, भिक्खवे, असप्पुरिसो? ",
"an4.206:2.2":	"इध, भिक्खवे, एकच्चो मिच्छादिट्ठिको होति …पे… मिच्छाञाणी होति, मिच्छाविमुत्ति होति। ",
"an4.206:2.3":	"अयं वुच्चति, भिक्खवे, असप्पुरिसो। ",
"an4.206:3.1":	"कतमो च, भिक्खवे, असप्पुरिसेन असप्पुरिसतरो? ",
"an4.206:3.2":	"इध, भिक्खवे, एकच्चो अत्तना च मिच्छादिट्ठिको होति, परञ्च मिच्छादिट्ठिया समादपेति …पे… अत्तना च मिच्छाञाणी होति, परञ्च मिच्छाञाणे समादपेति; ",
"an4.206:3.3":	"अत्तना च मिच्छाविमुत्ति होति, परञ्च मिच्छाविमुत्तिया समादपेति। ",
"an4.206:3.4":	"अयं वुच्चति, भिक्खवे, असप्पुरिसेन असप्पुरिसतरो। ",
"an4.206:4.1":	"कतमो च, भिक्खवे, सप्पुरिसो? ",
"an4.206:4.2":	"इध, भिक्खवे, एकच्चो सम्मादिट्ठिको होति …पे… सम्माञाणी होति, सम्माविमुत्ति होति। ",
"an4.206:4.3":	"अयं वुच्चति, भिक्खवे, सप्पुरिसो। ",
"an4.206:5.1":	"कतमो च, भिक्खवे, सप्पुरिसेन सप्पुरिसतरो? ",
"an4.206:5.2":	"इध, भिक्खवे, एकच्चो अत्तना च सम्मादिट्ठिको होति, परञ्च सम्मादिट्ठिया समादपेति …पे… अत्तना च सम्माञाणी होति, परञ्च सम्माञाणे समादपेति; ",
"an4.206:5.3":	"अत्तना च सम्माविमुत्ति होति, परञ्च सम्माविमुत्तिया समादपेति। ",
"an4.206:5.4":	"अयं वुच्चति, भिक्खवे, सप्पुरिसेन सप्पुरिसतरो”ति। ",
"an4.206:5.5":	"छट्ठं। "
}	
