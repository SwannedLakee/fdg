{	
"an5.237:0.1":	"अङ्गुत्तर निकाय ५।२३७ ",
"an5.237:0.2":	"२४। आवासिकवग्ग ",
"an5.237:0.3":	"दुतियअवण्णारहसुत्त ",
"an5.237:1.1":	"“पञ्चहि, भिक्खवे, धम्मेहि समन्नागतो आवासिको भिक्खु यथाभतं निक्खित्तो एवं निरये। ",
"an5.237:1.2":	"कतमेहि पञ्चहि? ",
"an5.237:1.3":	"अननुविच्च अपरियोगाहेत्वा अवण्णारहस्स वण्णं भासति; ",
"an5.237:1.4":	"अननुविच्च अपरियोगाहेत्वा वण्णारहस्स अवण्णं भासति; ",
"an5.237:1.5":	"आवासमच्छरी होति आवासपलिगेधी; ",
"an5.237:1.6":	"कुलमच्छरी होति कुलपलिगेधी; ",
"an5.237:1.7":	"सद्धादेय्यं विनिपातेति। ",
"an5.237:1.8":	"इमेहि खो, भिक्खवे, पञ्चहि धम्मेहि समन्नागतो आवासिको भिक्खु यथाभतं निक्खित्तो एवं निरये। ",
"an5.237:2.1":	"पञ्चहि, भिक्खवे, धम्मेहि समन्नागतो आवासिको भिक्खु यथाभतं निक्खित्तो एवं सग्गे। ",
"an5.237:2.2":	"कतमेहि पञ्चहि? ",
"an5.237:2.3":	"अनुविच्च परियोगाहेत्वा अवण्णारहस्स अवण्णं भासति; ",
"an5.237:2.4":	"अनुविच्च परियोगाहेत्वा वण्णारहस्स वण्णं भासति; ",
"an5.237:2.5":	"न आवासमच्छरी होति न आवासपलिगेधी; ",
"an5.237:2.6":	"न कुलमच्छरी होति न कुलपलिगेधी; ",
"an5.237:2.7":	"सद्धादेय्यं न विनिपातेति। ",
"an5.237:2.8":	"इमेहि खो, भिक्खवे, पञ्चहि धम्मेहि समन्नागतो आवासिको भिक्खु यथाभतं निक्खित्तो एवं सग्गे”ति। ",
"an5.237:2.9":	"सत्तमं। "
}	
