{	
"an6.105:0.1":	"अङ्गुत्तर निकाय ६।१०५ ",
"an6.105:0.2":	"१०। आनिसंसवग्ग ",
"an6.105:0.3":	"भवसुत्त ",
"an6.105:1.1":	"“तयोमे, भिक्खवे, भवा पहातब्बा, तीसु सिक्खासु सिक्खितब्बं। ",
"an6.105:1.2":	"कतमे तयो भवा पहातब्बा? ",
"an6.105:1.3":	"कामभवो, रूपभवो, अरूपभवो—",
"an6.105:1.4":	"इमे तयो भवा पहातब्बा। ",
"an6.105:1.5":	"कतमासु तीसु सिक्खासु सिक्खितब्बं? ",
"an6.105:1.6":	"अधिसीलसिक्खाय, अधिचित्तसिक्खाय, अधिपञ्ञासिक्खाय—",
"an6.105:1.7":	"इमासु तीसु सिक्खासु सिक्खितब्बं। ",
"an6.105:1.8":	"यतो खो, भिक्खवे, भिक्खुनो इमे तयो भवा पहीना होन्ति, इमासु च तीसु सिक्खासु सिक्खितसिक्खो होति—",
"an6.105:1.9":	"अयं वुच्चति, भिक्खवे, भिक्खु अच्छेच्छि तण्हं, विवत्तयि संयोजनं, सम्मा मानाभिसमया अन्तमकासि दुक्खस्सा”ति। ",
"an6.105:1.10":	"दसमं। "
}	
