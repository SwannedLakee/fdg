{	
"an5.105:0.1":	"अङ्गुत्तर निकाय ५।१०५ ",
"an5.105:0.2":	"११। फासुविहारवग्ग ",
"an5.105:0.3":	"फासुविहारसुत्त ",
"an5.105:1.1":	"“पञ्चिमे, भिक्खवे, फासुविहारा। ",
"an5.105:1.2":	"कतमे पञ्च? ",
"an5.105:1.3":	"इध, भिक्खवे, भिक्खुनो मेत्तं कायकम्मं पच्चुपट्ठितं होति सब्रह्मचारीसु आवि चेव रहो च, मेत्तं वचीकम्मं … मेत्तं मनोकम्मं पच्चुपट्ठितं होति सब्रह्मचारीसु आवि चेव रहो च। ",
"an5.105:1.4":	"यानि तानि सीलानि अखण्डानि अच्छिद्दानि असबलानि अकम्मासानि भुजिस्सानि विञ्ञुप्पसत्थानि अपरामट्ठानि समाधिसंवत्तनिकानि, तथारूपेहि सीलेहि सीलसामञ्ञगतो विहरति सब्रह्मचारीहि आवि चेव रहो च। ",
"an5.105:1.5":	"यायं दिट्ठि अरिया निय्यानिका निय्याति तक्करस्स सम्मा दुक्खक्खयाय, तथारूपाय दिट्ठिया दिट्ठिसामञ्ञगतो विहरति सब्रह्मचारीहि आवि चेव रहो च। ",
"an5.105:1.6":	"इमे खो, भिक्खवे, पञ्च फासुविहारा”ति। ",
"an5.105:1.7":	"पञ्चमं। "
}	
