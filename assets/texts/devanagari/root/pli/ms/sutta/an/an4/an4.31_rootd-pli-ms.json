{	
"an4.31:0.1":	"अङ्गुत्तर निकाय ४।३१ ",
"an4.31:0.2":	"४। चक्कवग्ग ",
"an4.31:0.3":	"चक्कसुत्त ",
"an4.31:1.1":	"“चत्तारिमानि, भिक्खवे, चक्कानि, येहि समन्नागतानं देवमनुस्सानं चतुचक्कं वत्तति, येहि समन्नागता देवमनुस्सा नचिरस्सेव महन्तत्तं वेपुल्लत्तं पापुणन्ति भोगेसु। ",
"an4.31:1.2":	"कतमानि चत्तारि? ",
"an4.31:1.3":	"पतिरूपदेसवासो, सप्पुरिसावस्सयो, अत्तसम्मापणिधि, पुब्बे च कतपुञ्ञता—",
"an4.31:1.4":	"इमानि खो, भिक्खवे, चत्तारि चक्कानि, येहि समन्नागतानं देवमनुस्सानं चतुचक्कं वत्तति, येहि समन्नागता देवमनुस्सा नचिरस्सेव महन्तत्तं वेपुल्लत्तं पापुणन्ति भोगेसूति। ",
"an4.31:2.1":	"पतिरूपे वसे देसे, ",
"an4.31:2.2":	"अरियमित्तकरो सिया; ",
"an4.31:2.3":	"सम्मापणिधिसम्पन्नो, ",
"an4.31:2.4":	"पुब्बे पुञ्ञकतो नरो; ",
"an4.31:2.5":	"धञ्ञं धनं यसो कित्ति, ",
"an4.31:2.6":	"सुखञ्चेतंधिवत्तती”ति। ",
"an4.31:2.7":	"पठमं। "
}	
