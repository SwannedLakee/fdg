{	
"an9.6:0.1":	"अङ्गुत्तर निकाय ९।६ ",
"an9.6:0.2":	"१। सम्बोधिवग्ग ",
"an9.6:0.3":	"सेवनासुत्त ",
"an9.6:1.1":	"तत्र खो आयस्मा सारिपुत्तो भिक्खू आमन्तेसि …पे… आयस्मा सारिपुत्तो एतदवोच: ",
"an9.6:2.1":	"“पुग्गलोपि, आवुसो, दुविधेन वेदितब्बो—",
"an9.6:2.2":	"सेवितब्बोपि असेवितब्बोपि। ",
"an9.6:2.3":	"चीवरम्पि, आवुसो, दुविधेन वेदितब्बं—",
"an9.6:2.4":	"सेवितब्बम्पि असेवितब्बम्पि। ",
"an9.6:2.5":	"पिण्डपातोपि, आवुसो, दुविधेन वेदितब्बो—",
"an9.6:2.6":	"सेवितब्बोपि असेवितब्बोपि। ",
"an9.6:2.7":	"सेनासनम्पि, आवुसो, दुविधेन वेदितब्बं—",
"an9.6:2.8":	"सेवितब्बम्पि असेवितब्बम्पि। ",
"an9.6:2.9":	"गामनिगमोपि, आवुसो, दुविधेन वेदितब्बो—",
"an9.6:2.10":	"सेवितब्बोपि असेवितब्बोपि। ",
"an9.6:2.11":	"जनपदपदेसोपि, आवुसो, दुविधेन वेदितब्बो—",
"an9.6:2.12":	"सेवितब्बोपि असेवितब्बोपि। ",
"an9.6:3.1":	"‘पुग्गलोपि, आवुसो, दुविधेन वेदितब्बो—",
"an9.6:3.2":	"सेवितब्बोपि असेवितब्बोपी’ति, ",
"an9.6:3.3":	"इति खो पनेतं वुत्तं। किञ्चेतं पटिच्च वुत्तं? ",
"an9.6:3.4":	"तत्थ यं जञ्ञा पुग्गलं: ",
"an9.6:3.5":	"‘इमं खो मे पुग्गलं सेवतो अकुसला धम्मा अभिवड्ढन्ति, कुसला धम्मा परिहायन्ति; ",
"an9.6:3.6":	"ये च खो मे पब्बजितेन जीवितपरिक्खारा समुदानेतब्बा चीवरपिण्डपातसेनासनगिलानपच्चयभेसज्जपरिक्खारा ते च कसिरेन समुदागच्छन्ति; ",
"an9.6:3.7":	"यस्स चम्हि अत्थाय अगारस्मा अनगारियं पब्बजितो सो च मे सामञ्ञत्थो न भावनापारिपूरिं गच्छती’ति, तेनावुसो, पुग्गलेन सो पुग्गलो रत्तिभागं वा दिवसभागं वा सङ्खापि अनापुच्छा पक्कमितब्बं नानुबन्धितब्बो। ",
"an9.6:4.1":	"तत्थ यं जञ्ञा पुग्गलं: ",
"an9.6:4.2":	"‘इमं खो मे पुग्गलं सेवतो अकुसला धम्मा अभिवड्ढन्ति, कुसला धम्मा परिहायन्ति; ",
"an9.6:4.3":	"ये च खो मे पब्बजितेन जीवितपरिक्खारा समुदानेतब्बा चीवरपिण्डपातसेनासनगिलानपच्चयभेसज्जपरिक्खारा ते च अप्पकसिरेन समुदागच्छन्ति; ",
"an9.6:4.4":	"यस्स चम्हि अत्थाय अगारस्मा अनगारियं पब्बजितो सो च मे सामञ्ञत्थो न भावनापारिपूरिं गच्छती’ति, तेनावुसो, पुग्गलेन सो पुग्गलो सङ्खापि अनापुच्छा पक्कमितब्बं नानुबन्धितब्बो। ",
"an9.6:5.1":	"तत्थ यं जञ्ञा पुग्गलं: ",
"an9.6:5.2":	"‘इमं खो मे पुग्गलं सेवतो अकुसला धम्मा परिहायन्ति, कुसला धम्मा अभिवड्ढन्ति; ",
"an9.6:5.3":	"ये च खो मे पब्बजितेन जीवितपरिक्खारा समुदानेतब्बा चीवरपिण्डपातसेनासनगिलानपच्चयभेसज्जपरिक्खारा ते च कसिरेन समुदागच्छन्ति; ",
"an9.6:5.4":	"यस्स चम्हि अत्थाय अगारस्मा अनगारियं पब्बजितो सो च मे सामञ्ञत्थो भावनापारिपूरिं गच्छती’ति, तेनावुसो, पुग्गलेन सो पुग्गलो सङ्खापि अनुबन्धितब्बो न पक्कमितब्बं। ",
"an9.6:6.1":	"तत्थ यं जञ्ञा पुग्गलं: ",
"an9.6:6.2":	"‘इमं खो मे पुग्गलं सेवतो अकुसला धम्मा परिहायन्ति, कुसला धम्मा अभिवड्ढन्ति; ",
"an9.6:6.3":	"ये च खो मे पब्बजितेन जीवितपरिक्खारा समुदानेतब्बा चीवरपिण्डपातसेनासनगिलानपच्चयभेसज्जपरिक्खारा ते च अप्पकसिरेन समुदागच्छन्ति; ",
"an9.6:6.4":	"यस्स चम्हि अत्थाय अगारस्मा अनगारियं पब्बजितो सो च मे सामञ्ञत्थो भावनापारिपूरिं गच्छती’ति, तेनावुसो, पुग्गलेन सो पुग्गलो यावजीवं अनुबन्धितब्बो न पक्कमितब्बं अपि पनुज्जमानेन। ",
"an9.6:6.5":	"‘पुग्गलोपि, आवुसो, दुविधेन वेदितब्बो—",
"an9.6:6.6":	"सेवितब्बोपि असेवितब्बोपी’ति, ",
"an9.6:6.7":	"इति यं तं वुत्तं, इदमेतं पटिच्च वुत्तं। ",
"an9.6:7.1":	"‘चीवरम्पि, आवुसो, दुविधेन वेदितब्बं—",
"an9.6:7.2":	"सेवितब्बम्पि असेवितब्बम्पी’ति, ",
"an9.6:7.3":	"इति खो पनेतं वुत्तं। किञ्चेतं पटिच्च वुत्तं? ",
"an9.6:7.4":	"तत्थ यं जञ्ञा चीवरं: ",
"an9.6:7.5":	"‘इदं खो मे चीवरं सेवतो अकुसला धम्मा अभिवड्ढन्ति, कुसला धम्मा परिहायन्ती’ति, एवरूपं चीवरं न सेवितब्बं। ",
"an9.6:7.6":	"तत्थ यं जञ्ञा चीवरं: ",
"an9.6:7.7":	"‘इदं खो मे चीवरं सेवतो अकुसला धम्मा परिहायन्ति, कुसला धम्मा अभिवड्ढन्ती’ति, एवरूपं चीवरं सेवितब्बं। ",
"an9.6:7.8":	"‘चीवरम्पि, आवुसो, दुविधेन वेदितब्बं—",
"an9.6:7.9":	"सेवितब्बम्पि असेवितब्बम्पी’ति, ",
"an9.6:7.10":	"इति यं तं वुत्तं, इदमेतं पटिच्च वुत्तं। ",
"an9.6:8.1":	"‘पिण्डपातोपि, आवुसो, दुविधेन वेदितब्बो—",
"an9.6:8.2":	"सेवितब्बोपि असेवितब्बोपी’ति, ",
"an9.6:8.3":	"इति खो पनेतं वुत्तं। किञ्चेतं पटिच्च वुत्तं? ",
"an9.6:8.4":	"तत्थ यं जञ्ञा पिण्डपातं: ",
"an9.6:8.5":	"‘इमं खो मे पिण्डपातं सेवतो अकुसला धम्मा अभिवड्ढन्ति, कुसला धम्मा परिहायन्ती’ति, एवरूपो पिण्डपातो न सेवितब्बो। ",
"an9.6:8.6":	"तत्थ यं जञ्ञा पिण्डपातं: ",
"an9.6:8.7":	"‘इमं खो मे पिण्डपातं सेवतो अकुसला धम्मा परिहायन्ति, कुसला धम्मा अभिवड्ढन्ती’ति, एवरूपो पिण्डपातो सेवितब्बो। ",
"an9.6:8.8":	"‘पिण्डपातोपि, आवुसो, दुविधेन वेदितब्बो—",
"an9.6:8.9":	"सेवितब्बोपि असेवितब्बोपी’ति, ",
"an9.6:8.10":	"इति यं तं वुत्तं, इदमेतं पटिच्च वुत्तं। ",
"an9.6:9.1":	"‘सेनासनम्पि, आवुसो, दुविधेन वेदितब्बं—",
"an9.6:9.2":	"सेवितब्बम्पि असेवितब्बम्पी’ति, ",
"an9.6:9.3":	"इति खो पनेतं वुत्तं। किञ्चेतं पटिच्च वुत्तं? ",
"an9.6:9.4":	"तत्थ यं जञ्ञा सेनासनं: ",
"an9.6:9.5":	"‘इदं खो मे सेनासनं सेवतो अकुसला धम्मा अभिवड्ढन्ति, कुसला धम्मा परिहायन्ती’ति, एवरूपं सेनासनं न सेवितब्बं। ",
"an9.6:9.6":	"तत्थ यं जञ्ञा सेनासनं: ",
"an9.6:9.7":	"‘इदं खो मे सेनासनं सेवतो अकुसला धम्मा परिहायन्ति, कुसला धम्मा अभिवड्ढन्ती’ति, एवरूपं सेनासनं सेवितब्बं। ",
"an9.6:9.8":	"‘सेनासनम्पि, आवुसो, दुविधेन वेदितब्बं—",
"an9.6:9.9":	"सेवितब्बम्पि असेवितब्बम्पी’ति, ",
"an9.6:9.10":	"इति यं तं वुत्तं, इदमेतं पटिच्च वुत्तं। ",
"an9.6:10.1":	"‘गामनिगमोपि, आवुसो, दुविधेन वेदितब्बो—",
"an9.6:10.2":	"सेवितब्बोपि असेवितब्बोपी’ति, ",
"an9.6:10.3":	"इति खो पनेतं वुत्तं। किञ्चेतं पटिच्च वुत्तं? ",
"an9.6:10.4":	"तत्थ यं जञ्ञा गामनिगमं: ",
"an9.6:10.5":	"‘इमं खो मे गामनिगमं सेवतो अकुसला धम्मा अभिवड्ढन्ति, कुसला धम्मा परिहायन्ती’ति, एवरूपो गामनिगमो न सेवितब्बो। ",
"an9.6:10.6":	"तत्थ यं जञ्ञा गामनिगमं: ",
"an9.6:10.7":	"‘इमं खो मे गामनिगमं सेवतो अकुसला धम्मा परिहायन्ति, कुसला धम्मा अभिवड्ढन्ती’ति, एवरूपो गामनिगमो सेवितब्बो। ",
"an9.6:10.8":	"‘गामनिगमोपि, आवुसो, दुविधेन वेदितब्बो—",
"an9.6:10.9":	"सेवितब्बोपि असेवितब्बोपी’ति, ",
"an9.6:10.10":	"इति यं तं वुत्तं, इदमेतं पटिच्च वुत्तं। ",
"an9.6:11.1":	"‘जनपदपदेसोपि, आवुसो, दुविधेन वेदितब्बो—",
"an9.6:11.2":	"सेवितब्बोपि असेवितब्बोपी’ति, ",
"an9.6:11.3":	"इति खो पनेतं वुत्तं। किञ्चेतं पटिच्च वुत्तं? ",
"an9.6:11.4":	"तत्थ यं जञ्ञा जनपदपदेसं: ",
"an9.6:11.5":	"‘इमं खो मे जनपदपदेसं सेवतो अकुसला धम्मा अभिवड्ढन्ति, कुसला धम्मा परिहायन्ती’ति, एवरूपो जनपदपदेसो न सेवितब्बो। ",
"an9.6:11.6":	"तत्थ यं जञ्ञा जनपदपदेसं: ",
"an9.6:11.7":	"‘इमं खो मे जनपदपदेसं सेवतो अकुसला धम्मा परिहायन्ति, कुसला धम्मा अभिवड्ढन्ती’ति, एवरूपो जनपदपदेसो सेवितब्बो। ",
"an9.6:11.8":	"‘जनपदपदेसोपि, आवुसो, दुविधेन वेदितब्बो—",
"an9.6:11.9":	"सेवितब्बोपि असेवितब्बोपी’ति, ",
"an9.6:11.10":	"इति यं तं वुत्तं, इदमेतं पटिच्च वुत्तन्”ति। ",
"an9.6:11.11":	"छट्ठं। "
}	
