{	
"an6.76:0.1":	"अङ्गुत्तर निकाय ६।७६ ",
"an6.76:0.2":	"८। अरहत्तवग्ग ",
"an6.76:0.3":	"अरहत्तसुत्त ",
"an6.76:1.1":	"“छ, भिक्खवे, धम्मे अप्पहाय अभब्बो अरहत्तं सच्छिकातुं। ",
"an6.76:1.2":	"कतमे छ? ",
"an6.76:1.3":	"मानं, ओमानं, अतिमानं, अधिमानं, थम्भं, अतिनिपातं। ",
"an6.76:1.4":	"इमे खो, भिक्खवे, छ धम्मे अप्पहाय अभब्बो अरहत्तं सच्छिकातुं। ",
"an6.76:2.1":	"छ, भिक्खवे, धम्मे पहाय भब्बो अरहत्तं सच्छिकातुं। ",
"an6.76:2.2":	"कतमे छ? ",
"an6.76:2.3":	"मानं, ओमानं, अतिमानं, अधिमानं, थम्भं, अतिनिपातं। ",
"an6.76:2.4":	"इमे खो, भिक्खवे, छ धम्मे पहाय भब्बो अरहत्तं सच्छिकातुन्”ति। ",
"an6.76:2.5":	"दुतियं। "
}	
