{	
"an8.47:0.1":	"अङ्गुत्तर निकाय ८।४७ ",
"an8.47:0.2":	"५। उपोसथवग्ग ",
"an8.47:0.3":	"दुतियविसाखासुत्त ",
"an8.47:1.1":	"एकं समयं भगवा सावत्थियं विहरति पुब्बारामे मिगारमातुपासादे। ",
"an8.47:1.2":	"अथ खो विसाखा मिगारमाता …पे… ",
"an8.47:1.3":	"एकमन्तं निसिन्नं खो विसाखं मिगारमातरं भगवा एतदवोच: ",
"an8.47:2.1":	"“अट्ठहि खो, विसाखे, धम्मेहि समन्नागतो मातुगामो कायस्स भेदा परं मरणा मनापकायिकानं देवानं सहब्यतं उपपज्जति। ",
"an8.47:2.2":	"कतमेहि अट्ठहि? ",
"an8.47:2.3":	"इध, विसाखे, मातुगामो यस्स मातापितरो भत्तुनो देन्ति अत्थकामा हितेसिनो अनुकम्पका अनुकम्पं उपादाय तस्स होति पुब्बुट्ठायिनी पच्छानिपातिनी किङ्कारपटिस्साविनी मनापचारिनी पियवादिनी …पे…। ",
"an8.47:3.1":	"चागवती खो पन होति। ",
"an8.47:3.2":	"विगतमलमच्छेरेन चेतसा अगारं अज्झावसति मुत्तचागा पयतपाणिनी वोस्सग्गरता याचयोगा दानसंविभागरता। ",
"an8.47:3.3":	"इमेहि खो, विसाखे, अट्ठहि धम्मेहि समन्नागतो मातुगामो कायस्स भेदा परं मरणा मनापकायिकानं देवानं सहब्यतं उपपज्जतीति। ",
"an8.47:4.1":	"यो नं भरति सब्बदा, ",
"an8.47:4.2":	"निच्चं आतापि उस्सुको; ",
"an8.47:4.3":	"तं सब्बकामदं पोसं, ",
"an8.47:4.4":	"भत्तारं नातिमञ्ञति। ",
"an8.47:5.1":	"न चापि सोत्थि भत्तारं, ",
"an8.47:5.2":	"इस्सावादेन रोसये; ",
"an8.47:5.3":	"भत्तु च गरुनो सब्बे, ",
"an8.47:5.4":	"पटिपूजेति पण्डिता। ",
"an8.47:6.1":	"उट्ठाहिका अनलसा, ",
"an8.47:6.2":	"सङ्गहितपरिज्जना; ",
"an8.47:6.3":	"भत्तु मनापं चरति, ",
"an8.47:6.4":	"सम्भतं अनुरक्खति। ",
"an8.47:7.1":	"या एवं वत्तति नारी, ",
"an8.47:7.2":	"भत्तु छन्दवसानुगा; ",
"an8.47:7.3":	"मनापा नाम ते देवा, ",
"an8.47:7.4":	"यत्थ सा उपपज्जती”ति। ",
"an8.47:7.5":	"सत्तमं। "
}	
