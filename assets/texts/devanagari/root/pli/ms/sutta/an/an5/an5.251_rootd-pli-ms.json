{	
"an5.251:0.1":	"अङ्गुत्तर निकाय ५।२५१ ",
"an5.251:0.2":	"२६। उपसम्पदावग्ग ",
"an5.251:0.3":	"उपसम्पादेतब्बसुत्त ",
"an5.251:1.1":	"“पञ्चहि, भिक्खवे, धम्मेहि समन्नागतेन भिक्खुना उपसम्पादेतब्बं। ",
"an5.251:1.2":	"कतमेहि पञ्चहि? ",
"an5.251:1.3":	"इध, भिक्खवे, भिक्खु असेखेन सीलक्खन्धेन समन्नागतो होति; ",
"an5.251:1.4":	"असेखेन समाधिक्खन्धेन समन्नागतो होति; ",
"an5.251:1.5":	"असेखेन पञ्ञाक्खन्धेन समन्नागतो होति; ",
"an5.251:1.6":	"असेखेन विमुत्तिक्खन्धेन समन्नागतो होति; ",
"an5.251:1.7":	"असेखेन विमुत्तिञाणदस्सनक्खन्धेन समन्नागतो होति। ",
"an5.251:1.8":	"इमेहि खो, भिक्खवे, पञ्चहि धम्मेहि समन्नागतेन भिक्खुना उपसम्पादेतब्बन्”ति। ",
"an5.251:1.9":	"पठमं। "
}	
