{	
"an4.81:0.1":	"अङ्गुत्तर निकाय ४।८१ ",
"an4.81:0.2":	"९। मचलवग्ग ",
"an4.81:0.3":	"पाणातिपातसुत्त ",
"an4.81:1.1":	"“चतूहि, भिक्खवे, धम्मेहि समन्नागतो यथाभतं निक्खित्तो एवं निरये। ",
"an4.81:1.2":	"कतमेहि चतूहि? ",
"an4.81:1.3":	"पाणातिपाती होति, अदिन्नादायी होति, कामेसुमिच्छाचारी होति, मुसावादी होति—",
"an4.81:1.4":	"इमेहि खो, भिक्खवे, चतूहि धम्मेहि समन्नागतो यथाभतं निक्खित्तो एवं निरये। ",
"an4.81:2.1":	"चतूहि, भिक्खवे, धम्मेहि समन्नागतो यथाभतं निक्खित्तो एवं सग्गे। ",
"an4.81:2.2":	"कतमेहि चतूहि? ",
"an4.81:2.3":	"पाणातिपाता पटिविरतो होति, अदिन्नादाना पटिविरतो होति, कामेसुमिच्छाचारा पटिविरतो होति, मुसावादा पटिविरतो होति—",
"an4.81:2.4":	"इमेहि खो, भिक्खवे, चतूहि धम्मेहि समन्नागतो यथाभतं निक्खित्तो एवं सग्गे”ति। ",
"an4.81:2.5":	"पठमं। "
}	
