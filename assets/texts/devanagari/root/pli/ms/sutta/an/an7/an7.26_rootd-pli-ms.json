{	
"an7.26:0.1":	"अङ्गुत्तर निकाय ७।२६ ",
"an7.26:0.2":	"३। वज्जिसत्तकवग्ग ",
"an7.26:0.3":	"बोज्झङ्गसुत्त ",
"an7.26:1.1":	"“सत्त वो, भिक्खवे, अपरिहानिये धम्मे देसेस्सामि। ",
"an7.26:1.2":	"तं सुणाथ, साधुकं मनसि करोथ …पे… ",
"an7.26:1.3":	"कतमे च, भिक्खवे, सत्त अपरिहानिया धम्मा? ",
"an7.26:1.4":	"यावकीवञ्च, भिक्खवे, भिक्खू सतिसम्बोज्झङ्गं भावेस्सन्ति; वुद्धियेव, भिक्खवे, भिक्खूनं पाटिकङ्खा, नो परिहानि। ",
"an7.26:2.1":	"यावकीवञ्च, भिक्खवे, भिक्खू धम्मविचयसम्बोज्झङ्गं भावेस्सन्ति …पे… ",
"an7.26:2.2":	"वीरियसम्बोज्झङ्गं भावेस्सन्ति … ",
"an7.26:2.3":	"पीतिसम्बोज्झङ्गं भावेस्सन्ति … ",
"an7.26:2.4":	"पस्सद्धिसम्बोज्झङ्गं भावेस्सन्ति … ",
"an7.26:2.5":	"समाधिसम्बोज्झङ्गं भावेस्सन्ति … ",
"an7.26:2.6":	"उपेक्खासम्बोज्झङ्गं भावेस्सन्ति; वुद्धियेव, भिक्खवे, भिक्खूनं पाटिकङ्खा, नो परिहानि। ",
"an7.26:3.1":	"यावकीवञ्च, भिक्खवे, इमे सत्त अपरिहानिया धम्मा भिक्खूसु ठस्सन्ति, इमेसु च सत्तसु अपरिहानियेसु धम्मेसु भिक्खू सन्दिस्सिस्सन्ति; वुद्धियेव, भिक्खवे, भिक्खूनं पाटिकङ्खा, नो परिहानी”ति। ",
"an7.26:3.2":	"छट्ठं। "
}	
