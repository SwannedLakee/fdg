{	
"an3.17:0.1":	"अङ्गुत्तर निकाय ३।१७ ",
"an3.17:0.2":	"२। रथकारवग्ग ",
"an3.17:0.3":	"अत्तब्याबाधसुत्त ",
"an3.17:1.1":	"“तयोमे, भिक्खवे, धम्मा अत्तब्याबाधायपि संवत्तन्ति, परब्याबाधायपि संवत्तन्ति, उभयब्याबाधायपि संवत्तन्ति। ",
"an3.17:1.2":	"कतमे तयो? ",
"an3.17:1.3":	"कायदुच्चरितं, वचीदुच्चरितं, मनोदुच्चरितं। ",
"an3.17:1.4":	"इमे खो, भिक्खवे, तयो धम्मा अत्तब्याबाधायपि संवत्तन्ति, परब्याबाधायपि संवत्तन्ति, उभयब्याबाधायपि संवत्तन्ति। ",
"an3.17:2.1":	"तयोमे, भिक्खवे, धम्मा नेवत्तब्याबाधायपि संवत्तन्ति, न परब्याबाधायपि संवत्तन्ति, न उभयब्याबाधायपि संवत्तन्ति। ",
"an3.17:2.2":	"कतमे तयो? ",
"an3.17:2.3":	"कायसुचरितं, वचीसुचरितं, मनोसुचरितं। ",
"an3.17:2.4":	"इमे खो, भिक्खवे, तयो धम्मा नेवत्तब्याबाधायपि संवत्तन्ति, न परब्याबाधायपि संवत्तन्ति, न उभयब्याबाधायपि संवत्तन्ती”ति। ",
"an3.17:2.5":	"सत्तमं। "
}	
