{	
"an3.67:0.1":	"अङ्गुत्तर निकाय ३।६७ ",
"an3.67:0.2":	"७। महावग्ग ",
"an3.67:0.3":	"कथावत्थुसुत्त ",
"an3.67:1.1":	"“तीणिमानि, भिक्खवे, कथावत्थूनि। ",
"an3.67:1.2":	"कतमानि तीणि? ",
"an3.67:1.3":	"अतीतं वा, भिक्खवे, अद्धानं आरब्भ कथं कथेय्य: ",
"an3.67:1.4":	"‘एवं अहोसि अतीतमद्धानन्’ति। ",
"an3.67:1.5":	"अनागतं वा, भिक्खवे, अद्धानं आरब्भ कथं कथेय्य: ",
"an3.67:1.6":	"‘एवं भविस्सति अनागतमद्धानन्’ति। ",
"an3.67:1.7":	"एतरहि वा, भिक्खवे, पच्चुप्पन्नं अद्धानं आरब्भ कथं कथेय्य: ",
"an3.67:1.8":	"‘एवं होति एतरहि पच्चुप्पन्नमद्धानन्’ति। ",
"an3.67:2.1":	"कथासम्पयोगेन, भिक्खवे, पुग्गलो वेदितब्बो यदि वा कच्छो यदि वा अकच्छोति। ",
"an3.67:2.2":	"सचायं, भिक्खवे, पुग्गलो पञ्हं पुट्ठो समानो एकंसब्याकरणीयं पञ्हं न एकंसेन ब्याकरोति, विभज्जब्याकरणीयं पञ्हं न विभज्ज ब्याकरोति, पटिपुच्छाब्याकरणीयं पञ्हं न पटिपुच्छा ब्याकरोति, ठपनीयं पञ्हं न ठपेति, एवं सन्तायं, भिक्खवे, पुग्गलो अकच्छो होति। ",
"an3.67:2.3":	"सचे पनायं, भिक्खवे, पुग्गलो पञ्हं पुट्ठो समानो एकंसब्याकरणीयं पञ्हं एकंसेन ब्याकरोति, विभज्जब्याकरणीयं पञ्हं विभज्ज ब्याकरोति, पटिपुच्छाब्याकरणीयं पञ्हं पटिपुच्छा ब्याकरोति, ठपनीयं पञ्हं ठपेति, एवं सन्तायं, भिक्खवे, पुग्गलो कच्छो होति। ",
"an3.67:3.1":	"कथासम्पयोगेन, भिक्खवे, पुग्गलो वेदितब्बो यदि वा कच्छो यदि वा अकच्छोति। ",
"an3.67:3.2":	"सचायं, भिक्खवे, पुग्गलो पञ्हं पुट्ठो समानो ठानाठाने न सण्ठाति परिकप्पे न सण्ठाति अञ्ञातवादे न सण्ठाति पटिपदाय न सण्ठाति, एवं सन्तायं, भिक्खवे, पुग्गलो अकच्छो होति। ",
"an3.67:3.3":	"सचे पनायं, भिक्खवे, पुग्गलो पञ्हं पुट्ठो समानो ठानाठाने सण्ठाति परिकप्पे सण्ठाति अञ्ञातवादे सण्ठाति पटिपदाय सण्ठाति, एवं सन्तायं, भिक्खवे, पुग्गलो कच्छो होति। ",
"an3.67:4.1":	"कथासम्पयोगेन, भिक्खवे, पुग्गलो वेदितब्बो यदि वा कच्छो यदि वा अकच्छोति। ",
"an3.67:4.2":	"सचायं, भिक्खवे, पुग्गलो पञ्हं पुट्ठो समानो अञ्ञेनञ्ञं पटिचरति, बहिद्धा कथं अपनामेति, कोपञ्च दोसञ्च अप्पच्चयञ्च पातुकरोति, एवं सन्तायं, भिक्खवे, पुग्गलो अकच्छो होति। ",
"an3.67:4.3":	"सचे पनायं, भिक्खवे, पुग्गलो पञ्हं पुट्ठो समानो न अञ्ञेनञ्ञं पटिचरति न बहिद्धा कथं अपनामेति, न कोपञ्च दोसञ्च अप्पच्चयञ्च पातुकरोति, एवं सन्तायं, भिक्खवे, पुग्गलो कच्छो होति। ",
"an3.67:5.1":	"कथासम्पयोगेन, भिक्खवे, पुग्गलो वेदितब्बो यदि वा कच्छो यदि वा अकच्छोति। ",
"an3.67:5.2":	"सचायं, भिक्खवे, पुग्गलो पञ्हं पुट्ठो समानो अभिहरति अभिमद्दति अनुपजग्घति खलितं गण्हाति, एवं सन्तायं, भिक्खवे, पुग्गलो अकच्छो होति। ",
"an3.67:5.3":	"सचे पनायं, भिक्खवे, पुग्गलो पञ्हं पुट्ठो समानो नाभिहरति नाभिमद्दति न अनुपजग्घति न खलितं गण्हाति, एवं सन्तायं, भिक्खवे, पुग्गलो कच्छो होति। ",
"an3.67:6.1":	"कथासम्पयोगेन, भिक्खवे, पुग्गलो वेदितब्बो यदि वा सौपनिसो यदि वा अनुपनिसोति। ",
"an3.67:6.2":	"अनोहितसोतो, भिक्खवे, अनुपनिसो होति, ओहितसोतो सौपनिसो होति। ",
"an3.67:6.3":	"सो सौपनिसो समानो अभिजानाति एकं धम्मं, परिजानाति एकं धम्मं, पजहति एकं धम्मं, सच्छिकरोति एकं धम्मं। ",
"an3.67:6.4":	"सो अभिजानन्तो एकं धम्मं, परिजानन्तो एकं धम्मं, पजहन्तो एकं धम्मं, सच्छिकरोन्तो एकं धम्मं सम्माविमुत्तिं फुसति। ",
"an3.67:6.5":	"एतदत्था, भिक्खवे, कथा; ",
"an3.67:6.6":	"एतदत्था मन्तना; ",
"an3.67:6.7":	"एतदत्था उपनिसा; ",
"an3.67:6.8":	"एतदत्थं सोतावधानं, यदिदं अनुपादा चित्तस्स विमोक्खोति। ",
"an3.67:7.1":	"ये विरुद्धा सल्लपन्ति, ",
"an3.67:7.2":	"विनिविट्ठा समुस्सिता; ",
"an3.67:7.3":	"अनरियगुणमासज्ज, ",
"an3.67:7.4":	"अञ्ञोञ्ञविवरेसिनो। ",
"an3.67:8.1":	"दुब्भासितं विक्खलितं, ",
"an3.67:8.2":	"सम्पमोहं पराजयं; ",
"an3.67:8.3":	"अञ्ञोञ्ञस्साभिनन्दन्ति, ",
"an3.67:8.4":	"तदरियो कथनाचरे। ",
"an3.67:9.1":	"सचे चस्स कथाकामो, ",
"an3.67:9.2":	"कालमञ्ञाय पण्डितो; ",
"an3.67:9.3":	"धम्मट्ठपटिसंयुत्ता, ",
"an3.67:9.4":	"या अरियचरिता कथा। ",
"an3.67:10.1":	"तं कथं कथये धीरो, ",
"an3.67:10.2":	"अविरुद्धो अनुस्सितो; ",
"an3.67:10.3":	"अनुन्नतेन मनसा, ",
"an3.67:10.4":	"अपळासो असाहसो। ",
"an3.67:11.1":	"अनुसूयायमानो सो, ",
"an3.67:11.2":	"सम्मदञ्ञाय भासति; ",
"an3.67:11.3":	"सुभासितं अनुमोदेय्य, ",
"an3.67:11.4":	"दुब्भट्ठे नापसादये। ",
"an3.67:12.1":	"उपारम्भं न सिक्खेय्य, ",
"an3.67:12.2":	"खलितञ्च न गाहये; ",
"an3.67:12.3":	"नाभिहरे नाभिमद्दे, ",
"an3.67:12.4":	"न वाचं पयुतं भणे। ",
"an3.67:13.1":	"अञ्ञातत्थं पसादत्थं, ",
"an3.67:13.2":	"सतं वे होति मन्तना; ",
"an3.67:13.3":	"एवं खो अरिया मन्तेन्ति, ",
"an3.67:13.4":	"एसा अरियान मन्तना; ",
"an3.67:13.5":	"एतदञ्ञाय मेधावी, ",
"an3.67:13.6":	"न समुस्सेय्य मन्तये”ति। ",
"an3.67:13.7":	"सत्तमं। "
}	
