{	
"an4.26:0.1":	"अङ्गुत्तर निकाय ४।२६ ",
"an4.26:0.2":	"३। उरुवेलवग्ग ",
"an4.26:0.3":	"कुहसुत्त ",
"an4.26:1.1":	"“ये ते, भिक्खवे, भिक्खू कुहा थद्धा लपा सिङ्गी उन्नळा असमाहिता, न मे ते, भिक्खवे, भिक्खू मामका। ",
"an4.26:1.2":	"अपगता च ते, भिक्खवे, भिक्खू इमस्मा धम्मविनया, न च ते इमस्मिं धम्मविनये वुद्धिं विरुळ्हिं वेपुल्लं आपज्जन्ति। ",
"an4.26:1.3":	"ये च खो ते, भिक्खवे, भिक्खू निक्कुहा निल्लपा धीरा अत्थद्धा सुसमाहिता, ते खो मे, भिक्खवे, भिक्खू मामका। ",
"an4.26:1.4":	"अनपगता च ते, भिक्खवे, भिक्खू इमस्मा धम्मविनया। ते च इमस्मिं धम्मविनये वुद्धिं विरुळ्हिं वेपुल्लं आपज्जन्तीति। ",
"an4.26:2.1":	"कुहा थद्धा लपा सिङ्गी, ",
"an4.26:2.2":	"उन्नळा असमाहिता; ",
"an4.26:2.3":	"न ते धम्मे विरूहन्ति, ",
"an4.26:2.4":	"सम्मासम्बुद्धदेसिते। ",
"an4.26:3.1":	"निक्कुहा निल्लपा धीरा, ",
"an4.26:3.2":	"अत्थद्धा सुसमाहिता; ",
"an4.26:3.3":	"ते वे धम्मे विरूहन्ति, ",
"an4.26:3.4":	"सम्मासम्बुद्धदेसिते”ति। ",
"an4.26:3.5":	"छट्ठं। "
}	
