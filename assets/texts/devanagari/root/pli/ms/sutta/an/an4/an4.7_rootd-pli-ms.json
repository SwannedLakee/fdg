{	
"an4.7:0.1":	"अङ्गुत्तर निकाय ४।७ ",
"an4.7:0.2":	"१। भण्डगामवग्ग ",
"an4.7:0.3":	"सोभनसुत्त ",
"an4.7:1.1":	"“चत्तारोमे, भिक्खवे, वियत्ता विनीता विसारदा बहुस्सुता धम्मधरा धम्मानुधम्मप्पटिपन्ना सङ्घं सोभेन्ति। ",
"an4.7:1.2":	"कतमे चत्तारो? ",
"an4.7:1.3":	"भिक्खु, भिक्खवे, वियत्तो विनीतो विसारदो बहुस्सुतो धम्मधरो धम्मानुधम्मप्पटिपन्नो सङ्घं सोभेति। ",
"an4.7:1.4":	"भिक्खुनी, भिक्खवे, वियत्ता विनीता विसारदा बहुस्सुता धम्मधरा धम्मानुधम्मप्पटिपन्ना सङ्घं सोभेति। ",
"an4.7:1.5":	"उपासको, भिक्खवे, वियत्तो विनीतो विसारदो बहुस्सुतो धम्मधरो धम्मानुधम्मप्पटिपन्नो सङ्घं सोभेति। ",
"an4.7:1.6":	"उपासिका, भिक्खवे, वियत्ता विनीता विसारदा बहुस्सुता धम्मधरा धम्मानुधम्मप्पटिपन्ना सङ्घं सोभेति। ",
"an4.7:1.7":	"इमे खो, भिक्खवे, चत्तारो वियत्ता विनीता विसारदा बहुस्सुता धम्मधरा धम्मानुधम्मप्पटिपन्ना सङ्घं सोभेन्तीति। ",
"an4.7:2.1":	"यो होति वियत्तो च विसारदो च, ",
"an4.7:2.2":	"बहुस्सुतो धम्मधरो च होति; ",
"an4.7:2.3":	"धम्मस्स होति अनुधम्मचारी, ",
"an4.7:2.4":	"स तादिसो वुच्चति सङ्घसोभनो। ",
"an4.7:3.1":	"भिक्खु च सीलसम्पन्नो, ",
"an4.7:3.2":	"भिक्खुनी च बहुस्सुता; ",
"an4.7:3.3":	"उपासको च यो सद्धो, ",
"an4.7:3.4":	"या च सद्धा उपासिका; ",
"an4.7:3.5":	"एते खो सङ्घं सोभेन्ति, ",
"an4.7:3.6":	"एते हि सङ्घसोभना”ति। ",
"an4.7:3.7":	"सत्तमं। "
}	
