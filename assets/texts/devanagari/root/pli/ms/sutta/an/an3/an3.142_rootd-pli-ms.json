{	
"an3.142:0.1":	"अङ्गुत्तर निकाय ३।१४२ ",
"an3.142:0.2":	"१४। योधाजीववग्ग ",
"an3.142:0.3":	"अस्साजानीयसुत्त ",
"an3.142:1.1":	"“तयो च, भिक्खवे, भद्रे अस्साजानीये देसेस्सामि तयो च भद्रे पुरिसाजानीये। ",
"an3.142:1.2":	"तं सुणाथ, साधुकं मनसि करोथ, भासिस्सामी”ति। ",
"an3.142:1.3":	"“एवं, भन्ते”ति खो ते भिक्खू भगवतो पच्चस्सोसुं। ",
"an3.142:1.4":	"भगवा एतदवोच: ",
"an3.142:2.1":	"“कतमे च, भिक्खवे, तयो भद्रा अस्साजानीया? ",
"an3.142:2.2":	"इध, भिक्खवे, एकच्चो भद्रो अस्साजानीयो …पे… ",
"an3.142:2.3":	"जवसम्पन्नो च होति वण्णसम्पन्नो च आरोहपरिणाहसम्पन्नो च। ",
"an3.142:2.4":	"इमे खो, भिक्खवे, तयो भद्रा अस्साजानीया। ",
"an3.142:3.1":	"कतमे च, भिक्खवे, तयो भद्रा पुरिसाजानीया? ",
"an3.142:3.2":	"इध, भिक्खवे, एकच्चो भद्रो पुरिसाजानीयो …पे… ",
"an3.142:3.3":	"जवसम्पन्नो च होति वण्णसम्पन्नो च आरोहपरिणाहसम्पन्नो च। ",
"an3.142:4.1":	"कथञ्च, भिक्खवे, भद्रो पुरिसाजानीयो …पे… ",
"an3.142:4.2":	"जवसम्पन्नो च होति वण्णसम्पन्नो च आरोहपरिणाहसम्पन्नो च? ",
"an3.142:4.3":	"इध, भिक्खवे, भिक्खु आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरति। ",
"an3.142:4.4":	"इदमस्स जवस्मिं वदामि। ",
"an3.142:4.5":	"अभिधम्मे खो पन अभिविनये पञ्हं पुट्ठो विस्सज्जेति, नो संसादेति। ",
"an3.142:4.6":	"इदमस्स वण्णस्मिं वदामि। ",
"an3.142:4.7":	"लाभी खो पन होति चीवरपिण्डपातसेनासनगिलानप्पच्चयभेसज्जपरिक्खारानं। ",
"an3.142:4.8":	"इदमस्स आरोहपरिणाहस्मिं वदामि। ",
"an3.142:4.9":	"एवं खो, भिक्खवे, भद्रो पुरिसाजानीयो जवसम्पन्नो च होति वण्णसम्पन्नो च आरोहपरिणाहसम्पन्नो च। ",
"an3.142:4.10":	"इमे खो, भिक्खवे, तयो भद्रा पुरिसाजानीया”ति। ",
"an3.142:4.11":	"दसमं। "
}	
