{	
"an8.69:0.1":	"अङ्गुत्तर निकाय ८।६९ ",
"an8.69:0.2":	"७। भूमिचालवग्ग ",
"an8.69:0.3":	"परिसासुत्त ",
"an8.69:1.1":	"“अट्ठिमा, भिक्खवे, परिसा। ",
"an8.69:1.2":	"कतमा अट्ठ? ",
"an8.69:1.3":	"खत्तियपरिसा, ब्राह्मणपरिसा, गहपतिपरिसा, समणपरिसा, चातुमहाराजिकपरिसा, तावतिंसपरिसा, मारपरिसा, ब्रह्मपरिसा। ",
"an8.69:1.4":	"अभिजानामि खो पनाहं, भिक्खवे, अनेकसतं खत्तियपरिसं उपसङ्कमिता। ",
"an8.69:1.5":	"तत्रपि मया सन्निसिन्नपुब्बञ्चेव सल्लपितपुब्बञ्च साकच्छा च समापन्नपुब्बा। ",
"an8.69:1.6":	"तत्थ यादिसको तेसं वण्णो होति तादिसको मय्हं वण्णो होति, यादिसको तेसं सरो होति तादिसको मय्हं सरो होति। ",
"an8.69:1.7":	"धम्मिया च कथाय सन्दस्सेमि समादपेमि समुत्तेजेमि सम्पहंसेमि। ",
"an8.69:1.8":	"भासमानञ्च मं न जानन्ति: ",
"an8.69:1.9":	"‘को नु खो अयं भासति देवो वा मनुस्सो वा’ति। ",
"an8.69:1.10":	"धम्मिया कथाय सन्दस्सेत्वा समादपेत्वा समुत्तेजेत्वा सम्पहंसेत्वा अन्तरधायामि। ",
"an8.69:1.11":	"अन्तरहितञ्च मं न जानन्ति: ",
"an8.69:1.12":	"‘को नु खो अयं अन्तरहितो देवो वा मनुस्सो वा’ति। ",
"an8.69:2.1":	"अभिजानामि खो पनाहं, भिक्खवे, अनेकसतं ब्राह्मणपरिसं …पे… ",
"an8.69:2.2":	"गहपतिपरिसं … ",
"an8.69:2.3":	"समणपरिसं … ",
"an8.69:2.4":	"चातुमहाराजिकपरिसं … ",
"an8.69:2.5":	"तावतिंसपरिसं … ",
"an8.69:2.6":	"मारपरिसं … ",
"an8.69:2.7":	"ब्रह्मपरिसं उपसङ्कमिता। ",
"an8.69:2.8":	"तत्रपि मया सन्निसिन्नपुब्बञ्चेव सल्लपितपुब्बञ्च साकच्छा च समापन्नपुब्बा। ",
"an8.69:2.9":	"तत्थ यादिसको तेसं वण्णो होति तादिसको मय्हं वण्णो होति, यादिसको तेसं सरो होति तादिसको मय्हं सरो होति। ",
"an8.69:2.10":	"धम्मिया च कथाय सन्दस्सेमि समादपेमि समुत्तेजेमि सम्पहंसेमि। ",
"an8.69:2.11":	"भासमानञ्च मं न जानन्ति: ",
"an8.69:2.12":	"‘को नु खो अयं भासति देवो वा मनुस्सो वा’ति। ",
"an8.69:2.13":	"धम्मिया कथाय सन्दस्सेत्वा समादपेत्वा समुत्तेजेत्वा सम्पहंसेत्वा अन्तरधायामि। ",
"an8.69:2.14":	"अन्तरहितञ्च मं न जानन्ति: ",
"an8.69:2.15":	"‘को नु खो अयं अन्तरहितो देवो वा मनुस्सो वा’ति। ",
"an8.69:2.16":	"इमा खो, भिक्खवे, अट्ठ परिसा”ति। ",
"an8.69:2.17":	"नवमं। "
}	
