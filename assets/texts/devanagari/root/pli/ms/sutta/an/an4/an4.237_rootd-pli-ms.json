{	
"an4.237:0.1":	"अङ्गुत्तर निकाय ४।२३७ ",
"an4.237:0.2":	"२४। कम्मवग्ग ",
"an4.237:0.3":	"अरियमग्गसुत्त ",
"an4.237:1.1":	"“चत्तारिमानि, भिक्खवे, कम्मानि मया सयं अभिञ्ञा सच्छिकत्वा पवेदितानि। ",
"an4.237:1.2":	"कतमानि चत्तारि? ",
"an4.237:1.3":	"अत्थि, भिक्खवे, कम्मं कण्हं कण्हविपाकं; ",
"an4.237:1.4":	"अत्थि, भिक्खवे, कम्मं सुक्कं सुक्कविपाकं; ",
"an4.237:1.5":	"अत्थि, भिक्खवे, कम्मं कण्हसुक्कं कण्हसुक्कविपाकं; ",
"an4.237:1.6":	"अत्थि, भिक्खवे, कम्मं अकण्हअसुक्कं अकण्हअसुक्कविपाकं कम्मक्खयाय संवत्तति। ",
"an4.237:2.1":	"कतमञ्च, भिक्खवे, कम्मं कण्हं कण्हविपाकं? ",
"an4.237:2.2":	"इध, भिक्खवे, एकच्चो सब्याबज्झं कायसङ्खारं अभिसङ्खरोति …पे… इदं वुच्चति, भिक्खवे, कम्मं कण्हं कण्हविपाकं। ",
"an4.237:3.1":	"कतमञ्च, भिक्खवे, कम्मं सुक्कं सुक्कविपाकं? ",
"an4.237:3.2":	"इध, भिक्खवे, एकच्चो अब्याबज्झं कायसङ्खारं अभिसङ्खरोति …पे… इदं वुच्चति, भिक्खवे, कम्मं सुक्कं सुक्कविपाकं। ",
"an4.237:4.1":	"कतमञ्च, भिक्खवे, कम्मं कण्हसुक्कं कण्हसुक्कविपाकं? ",
"an4.237:4.2":	"इध, भिक्खवे, एकच्चो सब्याबज्झम्पि अब्याबज्झम्पि कायसङ्खारं अभिसङ्खरोति …पे… इदं वुच्चति, भिक्खवे, कम्मं कण्हसुक्कं कण्हसुक्कविपाकं। ",
"an4.237:5.1":	"कतमञ्च, भिक्खवे, कम्मं अकण्हअसुक्कं अकण्हअसुक्कविपाकं कम्मक्खयाय संवत्तति? ",
"an4.237:5.2":	"सम्मादिट्ठि …पे… सम्मासमाधि। ",
"an4.237:5.3":	"इदं वुच्चति, भिक्खवे, कम्मं अकण्हअसुक्कं अकण्हअसुक्कविपाकं कम्मक्खयाय संवत्तति। ",
"an4.237:5.4":	"इमानि खो, भिक्खवे, चत्तारि कम्मानि मया सयं अभिञ्ञा सच्छिकत्वा पवेदितानी”ति। ",
"an4.237:5.5":	"छट्ठं। "
}	
