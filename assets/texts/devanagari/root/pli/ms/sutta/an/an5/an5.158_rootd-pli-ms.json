{	
"an5.158:0.1":	"अङ्गुत्तर निकाय ५।१५८ ",
"an5.158:0.2":	"१६। सद्धम्मवग्ग ",
"an5.158:0.3":	"सारज्जसुत्त ",
"an5.158:1.1":	"“पञ्चहि, भिक्खवे, धम्मेहि समन्नागतो भिक्खु सारज्जं ओक्कन्तो होति। ",
"an5.158:1.2":	"कतमेहि पञ्चहि? ",
"an5.158:1.3":	"इध, भिक्खवे, भिक्खु अस्सद्धो होति, दुस्सीलो होति, अप्पस्सुतो होति, कुसीतो होति, दुप्पञ्ञो होति। ",
"an5.158:1.4":	"इमेहि खो, भिक्खवे, पञ्चहि, धम्मेहि समन्नागतो भिक्खु सारज्जं ओक्कन्तो होति। ",
"an5.158:2.1":	"पञ्चहि, भिक्खवे, धम्मेहि समन्नागतो भिक्खु विसारदो होति। ",
"an5.158:2.2":	"कतमेहि पञ्चहि? ",
"an5.158:2.3":	"इध, भिक्खवे, भिक्खु सद्धो होति, सीलवा होति, बहुस्सुतो होति, आरद्धवीरियो होति, पञ्ञवा होति। ",
"an5.158:2.4":	"इमेहि खो, भिक्खवे, पञ्चहि धम्मेहि समन्नागतो भिक्खु विसारदो होती”ति। ",
"an5.158:2.5":	"अट्ठमं। "
}	
