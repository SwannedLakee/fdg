{	
"an8.4:0.1":	"अङ्गुत्तर निकाय ८।४ ",
"an8.4:0.2":	"१। मेत्तावग्ग ",
"an8.4:0.3":	"दुतियअप्पियसुत्त ",
"an8.4:1.1":	"“अट्ठहि, भिक्खवे, धम्मेहि समन्नागतो भिक्खु सब्रह्मचारीनं अप्पियो च होति अमनापो च अगरु च अभावनीयो च। ",
"an8.4:1.2":	"कतमेहि अट्ठहि? ",
"an8.4:1.3":	"इध, भिक्खवे, भिक्खु लाभकामो च होति, सक्कारकामो च, अनवञ्ञत्तिकामो च, अकालञ्ञू च, अमत्तञ्ञू च, असुचि च, बहुभाणी च, अक्कोसकपरिभासको च सब्रह्मचारीनं। ",
"an8.4:1.4":	"इमेहि खो, भिक्खवे, अट्ठहि धम्मेहि समन्नागतो भिक्खु सब्रह्मचारीनं अप्पियो च होति अमनापो च अगरु च अभावनीयो च। ",
"an8.4:2.1":	"अट्ठहि, भिक्खवे, धम्मेहि समन्नागतो भिक्खु सब्रह्मचारीनं पियो च होति मनापो च गरु च भावनीयो च। ",
"an8.4:2.2":	"कतमेहि अट्ठहि? ",
"an8.4:2.3":	"इध, भिक्खवे, भिक्खु न लाभकामो च होति, न सक्कारकामो च, न अनवञ्ञत्तिकामो च, कालञ्ञू च, मत्तञ्ञू च, सुचि च, न बहुभाणी च, अनक्कोसकपरिभासको च सब्रह्मचारीनं। ",
"an8.4:2.4":	"इमेहि खो, भिक्खवे, अट्ठहि धम्मेहि समन्नागतो भिक्खु सब्रह्मचारीनं पियो च होति मनापो च गरु च भावनीयो चा”ति। ",
"an8.4:2.5":	"चतुत्थं। "
}	
