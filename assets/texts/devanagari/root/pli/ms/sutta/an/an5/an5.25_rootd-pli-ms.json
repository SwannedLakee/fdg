{	
"an5.25:0.1":	"अङ्गुत्तर निकाय ५।२५ ",
"an5.25:0.2":	"३। पञ्चङ्गिकवग्ग ",
"an5.25:0.3":	"अनुग्गहितसुत्त ",
"an5.25:1.1":	"“पञ्चहि, भिक्खवे, अङ्गेहि अनुग्गहिता सम्मादिट्ठि चेतोविमुत्तिफला च होति चेतोविमुत्तिफलानिसंसा च, पञ्ञाविमुत्तिफला च होति पञ्ञाविमुत्तिफलानिसंसा च। ",
"an5.25:2.1":	"कतमेहि पञ्चहि? ",
"an5.25:2.2":	"इध, भिक्खवे, सम्मादिट्ठि सीलानुग्गहिता च होति, सुतानुग्गहिता च होति, साकच्छानुग्गहिता च होति, समथानुग्गहिता च होति, विपस्सनानुग्गहिता च होति। ",
"an5.25:2.3":	"इमेहि खो, भिक्खवे, पञ्चहि अङ्गेहि अनुग्गहिता सम्मादिट्ठि चेतोविमुत्तिफला च होति चेतोविमुत्तिफलानिसंसा च, पञ्ञाविमुत्तिफला च होति पञ्ञाविमुत्तिफलानिसंसा चा”ति। ",
"an5.25:2.4":	"पञ्चमं। "
}	
