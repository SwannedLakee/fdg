{	
"an1.278:0.1":	"अङ्गुत्तर निकाय १ ",
"an1.278:0.2":	"२२। दुतियवग्ग ",
"an1.278:1.0":	"२७८ ",
"an1.278:1.1":	"“अट्ठानमेतं, भिक्खवे, अनवकासो यं एकिस्सा लोकधातुया द्वे राजानो चक्कवत्ती अपुब्बं अचरिमं उप्पज्जेय्युं। नेतं ठानं विज्जति। ",
"an1.278:1.2":	"ठानञ्च खो एतं, भिक्खवे, विज्जति यं एकिस्सा लोकधातुया एको राजा चक्कवत्ती उप्पज्जेय्य। ठानमेतं विज्जती”ति। ",
"an1.279:1.0":	"२७९ ",
"an1.279:1.1":	"“अट्ठानमेतं, भिक्खवे, अनवकासो यं इत्थी अरहं अस्स सम्मासम्बुद्धो। नेतं ठानं विज्जति। ",
"an1.279:1.2":	"ठानञ्च खो, एतं, भिक्खवे, विज्जति यं पुरिसो अरहं अस्स सम्मासम्बुद्धो। ठानमेतं विज्जती”ति। ",
"an1.280:1.0":	"२८० ",
"an1.280:1.1":	"“अट्ठानमेतं, भिक्खवे, अनवकासो यं इत्थी राजा अस्स चक्कवत्ती। नेतं ठानं विज्जति। ",
"an1.280:1.2":	"ठानञ्च खो एतं, भिक्खवे, विज्जति यं पुरिसो राजा अस्स चक्कवत्ती। ठानमेतं विज्जती”ति। ",
"an1.281-283:1.0":	"२८१–२८३ ",
"an1.281-283:1.1":	"“अट्ठानमेतं, भिक्खवे, अनवकासो यं इत्थी सक्कत्तं कारेय्य …पे… मारत्तं कारेय्य …पे… ब्रह्मत्तं कारेय्य। नेतं ठानं विज्जति। ",
"an1.281-283:1.2":	"ठानञ्च खो एतं, भिक्खवे, विज्जति यं पुरिसो सक्कत्तं कारेय्य …पे… मारत्तं कारेय्य …पे… ब्रह्मत्तं कारेय्य। ठानमेतं विज्जती”ति। ",
"an1.284:1.0":	"२८४ ",
"an1.284:1.1":	"“अट्ठानमेतं, भिक्खवे, अनवकासो यं कायदुच्चरितस्स इट्ठो कन्तो मनापो विपाको निब्बत्तेय्य। नेतं ठानं विज्जति। ",
"an1.284:1.2":	"ठानञ्च खो एतं, भिक्खवे, विज्जति यं कायदुच्चरितस्स अनिट्ठो अकन्तो अमनापो विपाको निब्बत्तेय्य। ठानमेतं विज्जती”ति। ",
"an1.285-286:1.0":	"२८५–२८६ ",
"an1.285-286:1.1":	"“अट्ठानमेतं, भिक्खवे, अनवकासो यं वचीदुच्चरितस्स …पे… यं मनोदुच्चरितस्स इट्ठो कन्तो मनापो विपाको निब्बत्तेय्य। नेतं ठानं विज्जति। ",
"an1.285-286:1.2":	"ठानञ्च खो एतं, भिक्खवे, विज्जति यं मनोदुच्चरितस्स अनिट्ठो अकन्तो अमनापो विपाको निब्बत्तेय्य। ठानमेतं विज्जती”ति। ",
"an1.285-286:1.3":	"वग्गो दुतियो। "
}	
