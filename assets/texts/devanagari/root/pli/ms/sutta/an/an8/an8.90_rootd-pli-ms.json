{	
"an8.90:0.1":	"अङ्गुत्तर निकाय ८।९० ",
"an8.90:0.2":	"९। सतिवग्ग ",
"an8.90:0.3":	"सम्मावत्तनसुत्त ",
"an8.90:1.1":	"“तस्सपापियसिककम्मकतेन, भिक्खवे, भिक्खुना अट्ठसु धम्मेसु सम्मा वत्तितब्बं—",
"an8.90:1.2":	"न उपसम्पादेतब्बो, न निस्सयो दातब्बो, न सामणेरो उपट्ठापेतब्बो, न भिक्खुनोवादकसम्मुति सादितब्बा, सम्मतेनपि भिक्खुनियो न ओवदितब्बा, न काचि सङ्घसम्मुति सादितब्बा, न किस्मिञ्चि पच्चेकट्ठाने ठपेतब्बो, न च तेन मूलेन वुट्ठापेतब्बो। ",
"an8.90:1.3":	"तस्सपापियसिककम्मकतेन, भिक्खवे, भिक्खुना इमेसु अट्ठसु धम्मेसु सम्मा वत्तितब्बन्”ति। ",
"an8.90:1.4":	"दसमं। ",
"an8.90:1.5":	"सतिवग्गो चतुत्थो। ",
"an8.90:2.0":	"तस्सुद्दानं ",
"an8.90:2.1":	"सतिपुण्णियमूलेन, ",
"an8.90:2.2":	"चोरसमणेन पञ्चमं; ",
"an8.90:2.3":	"यसो पत्तप्पसादेन, ",
"an8.90:2.4":	"पटिसारणीयञ्च वत्तनन्ति। "
}	
