{	
"an10.175:0.1":	"अङ्गुत्तर निकाय १०।१७५ ",
"an10.175:0.2":	"१७। जाणुस्सोणिवग्ग ",
"an10.175:0.3":	"परिक्कमनसुत्त ",
"an10.175:1.1":	"“सपरिक्कमनो अयं, भिक्खवे, धम्मो, नायं धम्मो अपरिक्कमनो। ",
"an10.175:1.2":	"कथञ्च, भिक्खवे, सपरिक्कमनो अयं धम्मो, नायं धम्मो अपरिक्कमनो? ",
"an10.175:1.3":	"पाणातिपातिस्स, भिक्खवे, पाणातिपाता वेरमणी परिक्कमनं होति। ",
"an10.175:1.4":	"अदिन्नादायिस्स, भिक्खवे, अदिन्नादाना वेरमणी परिक्कमनं होति। ",
"an10.175:1.5":	"कामेसुमिच्छाचारिस्स, भिक्खवे, कामेसुमिच्छाचारा वेरमणी परिक्कमनं होति। ",
"an10.175:1.6":	"मुसावादिस्स, भिक्खवे, मुसावादा वेरमणी परिक्कमनं होति। ",
"an10.175:1.7":	"पिसुणवाचस्स, भिक्खवे, पिसुणाय वाचाय वेरमणी परिक्कमनं होति। ",
"an10.175:1.8":	"फरुसवाचस्स, भिक्खवे, फरुसाय वाचाय वेरमणी परिक्कमनं होति। ",
"an10.175:1.9":	"सम्फप्पलापिस्स, भिक्खवे, सम्फप्पलापा वेरमणी परिक्कमनं होति। ",
"an10.175:1.10":	"अभिज्झालुस्स, भिक्खवे, अनभिज्झा परिक्कमनं होति। ",
"an10.175:1.11":	"ब्यापन्नचित्तस्स, भिक्खवे, अब्यापादो परिक्कमनं होति। ",
"an10.175:1.12":	"मिच्छादिट्ठिस्स, भिक्खवे, सम्मादिट्ठि परिक्कमनं होति। ",
"an10.175:1.13":	"एवं खो, भिक्खवे, सपरिक्कमनो अयं धम्मो, नायं धम्मो अपरिक्कमनो”ति। ",
"an10.175:1.14":	"नवमं। "
}	
