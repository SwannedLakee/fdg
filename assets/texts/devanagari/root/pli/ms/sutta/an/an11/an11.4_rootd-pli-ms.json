{	
"an11.4:0.1":	"अङ्गुत्तर निकाय ११।४ ",
"an11.4:0.2":	"१। निस्सयवग्ग ",
"an11.4:0.3":	"दुतियौपनिसासुत्त ",
"an11.4:1.1":	"तत्र खो आयस्मा सारिपुत्तो भिक्खू आमन्तेसि: ",
"an11.4:1.2":	"“आवुसो भिक्खवे”ति। ",
"an11.4:1.3":	"“आवुसो”ति खो ते भिक्खू आयस्मतो सारिपुत्तस्स पच्चस्सोसुं। ",
"an11.4:1.4":	"आयस्मा सारिपुत्तो एतदवोच: ",
"an11.4:2.1":	"“दुस्सीलस्स, आवुसो, सीलविपन्नस्स हतूपनिसो होति अविप्पटिसारो, ",
"an11.4:2.2":	"अविप्पटिसारे असति अविप्पटिसारविपन्नस्स हतूपनिसं होति पामोज्जं, ",
"an11.4:2.3":	"पामोज्जे असति पामोज्जविपन्नस्स हतूपनिसा होति पीति, ",
"an11.4:2.4":	"पीतिया असति पीतिविपन्नस्स हतूपनिसा होति पस्सद्धि, ",
"an11.4:2.5":	"पस्सद्धिया असति पस्सद्धिविपन्नस्स हतूपनिसं होति सुखं, ",
"an11.4:2.6":	"सुखे असति सुखविपन्नस्स हतूपनिसो होति सम्मासमाधि, ",
"an11.4:2.7":	"सम्मासमाधिम्हि असति सम्मासमाधिविपन्नस्स हतूपनिसं होति यथाभूतञाणदस्सनं, ",
"an11.4:2.8":	"यथाभूतञाणदस्सने असति यथाभूतञाणदस्सनविपन्नस्स हतूपनिसा होति निब्बिदा, ",
"an11.4:2.9":	"निब्बिदाय असति निब्बिदाविपन्नस्स हतूपनिसो होति विरागो, ",
"an11.4:2.10":	"विरागे असति विरागविपन्नस्स हतूपनिसं होति विमुत्तिञाणदस्सनं। ",
"an11.4:3.1":	"सेय्यथापि, आवुसो, रुक्खो साखापलासविपन्नो। तस्स पपटिकापि न पारिपूरिं गच्छति, तचोपि … फेग्गुपि … सारोपि न पारिपूरिं गच्छति। ",
"an11.4:3.2":	"एवमेवं खो, आवुसो, दुस्सीलस्स सीलविपन्नस्स हतूपनिसो होति अविप्पटिसारो, ",
"an11.4:3.3":	"अविप्पटिसारे असति अविप्पटिसारविपन्नस्स हतूपनिसं होति पामोज्जं …पे… ",
"an11.4:3.4":	"विमुत्तिञाणदस्सनं। ",
"an11.4:4.1":	"सीलवतो, आवुसो, सीलसम्पन्नस्स उपनिससम्पन्नो होति अविप्पटिसारो, ",
"an11.4:4.2":	"अविप्पटिसारे सति अविप्पटिसारसम्पन्नस्स उपनिससम्पन्नं होति पामोज्जं, ",
"an11.4:4.3":	"पामोज्जे सति पामोज्जसम्पन्नस्स उपनिससम्पन्ना होति पीति, ",
"an11.4:4.4":	"पीतिया सति पीतिसम्पन्नस्स उपनिससम्पन्ना होति पस्सद्धि, ",
"an11.4:4.5":	"पस्सद्धिया सति पस्सद्धिसम्पन्नस्स उपनिससम्पन्नं होति सुखं, ",
"an11.4:4.6":	"सुखे सति सुखसम्पन्नस्स उपनिससम्पन्नो होति सम्मासमाधि, ",
"an11.4:4.7":	"सम्मासमाधिम्हि सति सम्मासमाधिसम्पन्नस्स उपनिससम्पन्नं होति यथाभूतञाणदस्सनं, ",
"an11.4:4.8":	"यथाभूतञाणदस्सने सति यथाभूतञाणदस्सनसम्पन्नस्स उपनिससम्पन्ना होति निब्बिदा, ",
"an11.4:4.9":	"निब्बिदाय सति निब्बिदासम्पन्नस्स उपनिससम्पन्नो होति विरागो, ",
"an11.4:4.10":	"विरागे सति विरागसम्पन्नस्स उपनिससम्पन्नं होति विमुत्तिञाणदस्सनं। ",
"an11.4:5.1":	"सेय्यथापि, आवुसो, रुक्खो साखापलाससम्पन्नो। तस्स पपटिकापि पारिपूरिं गच्छति, तचोपि … फेग्गुपि … सारोपि पारिपूरिं गच्छति। ",
"an11.4:5.2":	"एवमेवं खो, आवुसो, सीलवतो सीलसम्पन्नस्स उपनिससम्पन्नो होति अविप्पटिसारो, ",
"an11.4:5.3":	"अविप्पटिसारे सति अविप्पटिसारसम्पन्नस्स उपनिससम्पन्नं होति पामोज्जं …पे… ",
"an11.4:5.4":	"विमुत्तिञाणदस्सनन्”ति। …पे… ",
"an11.4:5.5":	"चतुत्थं। "
}	
