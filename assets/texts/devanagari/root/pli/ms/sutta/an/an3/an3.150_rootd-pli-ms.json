{	
"an3.150:0.1":	"अङ्गुत्तर निकाय ३।१५० ",
"an3.150:0.2":	"१५। मङ्गलवग्ग ",
"an3.150:0.3":	"पठमखतसुत्त ",
"an3.150:1.1":	"“तीहि, भिक्खवे, धम्मेहि समन्नागतो बालो अब्यत्तो असप्पुरिसो खतं उपहतं अत्तानं परिहरति, सावज्जो च होति सानुवज्जो च विञ्ञूनं, बहुञ्च अपुञ्ञं पसवति। ",
"an3.150:1.2":	"कतमेहि तीहि? ",
"an3.150:1.3":	"अकुसलेन कायकम्मेन, अकुसलेन वचीकम्मेन, अकुसलेन मनोकम्मेन—",
"an3.150:1.4":	"इमेहि खो, भिक्खवे, तीहि धम्मेहि समन्नागतो बालो अब्यत्तो असप्पुरिसो खतं उपहतं अत्तानं परिहरति, सावज्जो च होति सानुवज्जो च विञ्ञूनं, बहुञ्च अपुञ्ञं पसवति। ",
"an3.150:2.1":	"तीहि, भिक्खवे, धम्मेहि समन्नागतो पण्डितो वियत्तो सप्पुरिसो अक्खतं अनुपहतं अत्तानं परिहरति, अनवज्जो च होति अननुवज्जो च विञ्ञूनं, बहुञ्च पुञ्ञं पसवति। ",
"an3.150:2.2":	"कतमेहि तीहि? ",
"an3.150:2.3":	"कुसलेन कायकम्मेन, कुसलेन वचीकम्मेन, कुसलेन मनोकम्मेन …पे…। ",
"an3.150:2.4":	"पञ्चमं। "
}	
