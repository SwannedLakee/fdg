{	
"an7.40:0.1":	"अङ्गुत्तर निकाय ७।४० ",
"an7.40:0.2":	"४। देवतावग्ग ",
"an7.40:0.3":	"पठमवससुत्त ",
"an7.40:1.1":	"“सत्तहि, भिक्खवे, धम्मेहि समन्नागतो भिक्खु चित्तं वसे वत्तेति, नो च भिक्खु चित्तस्स वसेन वत्तति। ",
"an7.40:1.2":	"कतमेहि सत्तहि? ",
"an7.40:1.3":	"इध, भिक्खवे, भिक्खु समाधिकुसलो होति, समाधिस्स समापत्तिकुसलो होति, समाधिस्स ठितिकुसलो होति, समाधिस्स वुट्ठानकुसलो होति, समाधिस्स कल्याणकुसलो होति, समाधिस्स गोचरकुसलो होति, समाधिस्स अभिनीहारकुसलो होति। ",
"an7.40:1.4":	"इमेहि खो, भिक्खवे, सत्तहि धम्मेहि समन्नागतो भिक्खु चित्तं वसे वत्तेति, नो च भिक्खु चित्तस्स वसेन वत्तती”ति। ",
"an7.40:1.5":	"नवमं। "
}	
