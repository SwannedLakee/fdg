{	
"an7.37:0.1":	"अङ्गुत्तर निकाय ७।३७ ",
"an7.37:0.2":	"४। देवतावग्ग ",
"an7.37:0.3":	"दुतियमित्तसुत्त ",
"an7.37:1.1":	"“सत्तहि, भिक्खवे, धम्मेहि समन्नागतो भिक्खु मित्तो सेवितब्बो भजितब्बो पयिरुपासितब्बो अपि पनुज्जमानेनपि। ",
"an7.37:1.2":	"कतमेहि सत्तहि? ",
"an7.37:1.3":	"पियो च होति मनापो च गरु च भावनीयो च वत्ता च वचनक्खमो च गम्भीरञ्च कथं कत्ता होति, नो च अट्ठाने नियोजेति। ",
"an7.37:1.4":	"इमेहि खो, भिक्खवे, सत्तहि धम्मेहि समन्नागतो भिक्खु मित्तो सेवितब्बो भजितब्बो पयिरुपासितब्बो अपि पनुज्जमानेनपीति। ",
"an7.37:2.1":	"पियो गरु भावनीयो, ",
"an7.37:2.2":	"वत्ता च वचनक्खमो; ",
"an7.37:2.3":	"गम्भीरञ्च कथं कत्ता, ",
"an7.37:2.4":	"नो चट्ठाने नियोजको। ",
"an7.37:3.1":	"यम्हि एतानि ठानानि, ",
"an7.37:3.2":	"संविज्जन्तीध पुग्गले; ",
"an7.37:3.3":	"सो मित्तो मित्तकामेन, ",
"an7.37:3.4":	"अत्थकामानुकम्पतो; ",
"an7.37:3.5":	"अपि नासियमानेन, ",
"an7.37:3.6":	"भजितब्बो तथाविधो”ति। ",
"an7.37:3.7":	"छट्ठं। "
}	
