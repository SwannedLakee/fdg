{	
"an5.165:0.1":	"अङ्गुत्तर निकाय ५।१६५ ",
"an5.165:0.2":	"१७। आघातवग्ग ",
"an5.165:0.3":	"पञ्हपुच्छासुत्त ",
"an5.165:1.1":	"तत्र खो आयस्मा सारिपुत्तो भिक्खू आमन्तेसि …पे… “यो हि कोचि, आवुसो, परं पञ्हं पुच्छति, सब्बो सो पञ्चहि ठानेहि, एतेसं वा अञ्ञतरेन। ",
"an5.165:1.2":	"कतमेहि पञ्चहि? ",
"an5.165:1.3":	"मन्दत्ता मोमूहत्ता परं पञ्हं पुच्छति, पापिच्छो इच्छापकतो परं पञ्हं पुच्छति, परिभवं परं पञ्हं पुच्छति, अञ्ञातुकामो परं पञ्हं पुच्छति, अथ वा पनेवंचित्तो परं पञ्हं पुच्छति: ",
"an5.165:1.4":	"‘सचे मे पञ्हं पुट्ठो सम्मदेव ब्याकरिस्सति इच्चेतं कुसलं, नो चे मे पञ्हं पुट्ठो सम्मदेव ब्याकरिस्सति अहमस्स सम्मदेव ब्याकरिस्सामी’ति। ",
"an5.165:1.5":	"यो हि कोचि, आवुसो, परं पञ्हं पुच्छति, सब्बो सो इमेहि पञ्चहि ठानेहि, एतेसं वा अञ्ञतरेन। ",
"an5.165:1.6":	"अहं खो पनावुसो, एवंचित्तो परं पञ्हं पुच्छामि: ",
"an5.165:1.7":	"‘सचे मे पञ्हं पुट्ठो सम्मदेव ब्याकरिस्सति इच्चेतं कुसलं, नो चे मे पञ्हं पुट्ठो सम्मदेव ब्याकरिस्सति, अहमस्स सम्मदेव ब्याकरिस्सामी’”ति। ",
"an5.165:1.8":	"पञ्चमं। "
}	
