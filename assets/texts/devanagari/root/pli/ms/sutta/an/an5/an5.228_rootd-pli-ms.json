{	
"an5.228:0.1":	"अङ्गुत्तर निकाय ५।२२८ ",
"an5.228:0.2":	"२३। दीघचारिकवग्ग ",
"an5.228:0.3":	"उस्सूरभत्तसुत्त ",
"an5.228:1.1":	"“पञ्चिमे, भिक्खवे, आदीनवा उस्सूरभत्ते कुले। ",
"an5.228:1.2":	"कतमे पञ्च? ",
"an5.228:1.3":	"ये ते अतिथी पाहुना, ते न कालेन पटिपूजेन्ति; ",
"an5.228:1.4":	"या ता बलिपटिग्गाहिका देवता, ता न कालेन पटिपूजेन्ति; ",
"an5.228:1.5":	"ये ते समणब्राह्मणा एकभत्तिका रत्तूपरता विरता विकालभोजना, ते न कालेन पटिपूजेन्ति; ",
"an5.228:1.6":	"दासकम्मकरपोरिसा विमुखा कम्मं करोन्ति; ",
"an5.228:1.7":	"तावतकंयेव असमयेन भुत्तं अनोजवन्तं होति। ",
"an5.228:1.8":	"इमे खो, भिक्खवे, पञ्च आदीनवा उस्सूरभत्ते कुले। ",
"an5.228:2.1":	"पञ्चिमे, भिक्खवे, आनिसंसा समयभत्ते कुले। ",
"an5.228:2.2":	"कतमे पञ्च? ",
"an5.228:2.3":	"ये ते अतिथी पाहुना, ते कालेन पटिपूजेन्ति; ",
"an5.228:2.4":	"या ता बलिपटिग्गाहिका देवता, ता कालेन पटिपूजेन्ति; ",
"an5.228:2.5":	"ये ते समणब्राह्मणा एकभत्तिका रत्तूपरता विरता विकालभोजना, ते कालेन पटिपूजेन्ति; ",
"an5.228:2.6":	"दासकम्मकरपोरिसा अविमुखा कम्मं करोन्ति; ",
"an5.228:2.7":	"तावतकंयेव समयेन भुत्तं ओजवन्तं होति। ",
"an5.228:2.8":	"इमे खो, भिक्खवे, पञ्च आनिसंसा समयभत्ते कुले”ति। ",
"an5.228:2.9":	"अट्ठमं। "
}	
