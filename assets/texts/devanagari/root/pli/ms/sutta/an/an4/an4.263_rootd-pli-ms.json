{	
"an4.263:0.1":	"अङ्गुत्तर निकाय ४।२६३ ",
"an4.263:0.2":	"२६। अभिञ्ञावग्ग ",
"an4.263:0.3":	"कम्मसुत्त ",
"an4.263:1.1":	"“चतूहि, भिक्खवे, धम्मेहि समन्नागतो बालो अब्यत्तो असप्पुरिसो खतं उपहतं अत्तानं परिहरति, सावज्जो च होति सानुवज्जो विञ्ञूनं, बहुञ्च अपुञ्ञं पसवति। ",
"an4.263:1.2":	"कतमेहि चतूहि? ",
"an4.263:1.3":	"सावज्जेन कायकम्मेन, सावज्जेन वचीकम्मेन, सावज्जेन मनोकम्मेन, सावज्जाय दिट्ठिया—",
"an4.263:1.4":	"इमेहि खो, भिक्खवे, चतूहि धम्मेहि समन्नागतो बालो अब्यत्तो असप्पुरिसो खतं उपहतं अत्तानं परिहरति, सावज्जो च होति सानुवज्जो विञ्ञूनं, बहुञ्च अपुञ्ञं पसवति। ",
"an4.263:2.1":	"चतूहि, भिक्खवे, धम्मेहि समन्नागतो पण्डितो वियत्तो सप्पुरिसो अक्खतं अनुपहतं अत्तानं परिहरति, अनवज्जो च होति अननुवज्जो विञ्ञूनं, बहुञ्च पुञ्ञं पसवति। ",
"an4.263:2.2":	"कतमेहि चतूहि? ",
"an4.263:2.3":	"अनवज्जेन कायकम्मेन, अनवज्जेन वचीकम्मेन, अनवज्जेन मनोकम्मेन, अनवज्जाय दिट्ठिया—",
"an4.263:2.4":	"इमेहि खो, भिक्खवे, चतूहि धम्मेहि समन्नागतो पण्डितो वियत्तो सप्पुरिसो अक्खतं अनुपहतं अत्तानं परिहरति, अनवज्जो च होति अननुवज्जो विञ्ञूनं, बहुञ्च पुञ्ञं पसवती”ति। ",
"an4.263:2.5":	"दसमं। ",
"an4.263:2.6":	"अभिञ्ञावग्गो छट्ठो। ",
"an4.263:3.0":	"तस्सुद्दानं ",
"an4.263:3.1":	"अभिञ्ञा परियेसना, ",
"an4.263:3.2":	"सङ्गहं मालुक्यपुत्तो; ",
"an4.263:3.3":	"कुलं द्वे च आजानीया, ",
"an4.263:3.4":	"बलं अरञ्ञकम्मुनाति। "
}	
