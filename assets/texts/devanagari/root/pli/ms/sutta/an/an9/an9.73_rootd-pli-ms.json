{	
"an9.73:0.1":	"अङ्गुत्तर निकाय ९।७३ ",
"an9.73:0.2":	"८। सम्मप्पधानवग्ग ",
"an9.73:0.3":	"सिक्खसुत्त ",
"an9.73:1.1":	"“पञ्चिमानि, भिक्खवे, सिक्खादुब्बल्यानि। ",
"an9.73:1.2":	"कतमानि पञ्च? ",
"an9.73:1.3":	"पाणातिपातो …पे… सुरामेरयमज्जपमादट्ठानं—",
"an9.73:1.4":	"इमानि खो, भिक्खवे, पञ्च सिक्खादुब्बल्यानि। ",
"an9.73:2.1":	"इमेसं खो, भिक्खवे, पञ्चन्नं सिक्खादुब्बल्यानं पहानाय चत्तारो सम्मप्पधाना भावेतब्बा। ",
"an9.73:2.2":	"कतमे चत्तारो? ",
"an9.73:2.3":	"इध, भिक्खवे, भिक्खु अनुप्पन्नानं पापकानं अकुसलानं धम्मानं अनुप्पादाय छन्दं जनेति वायमति वीरियं आरभति चित्तं पग्गण्हाति पदहति; ",
"an9.73:2.4":	"उप्पन्नानं पापकानं अकुसलानं धम्मानं पहानाय छन्दं जनेति वायमति वीरियं आरभति चित्तं पग्गण्हाति पदहति; ",
"an9.73:2.5":	"अनुप्पन्नानं कुसलानं धम्मानं उप्पादाय छन्दं जनेति वायमति वीरियं आरभति चित्तं पग्गण्हाति पदहति; ",
"an9.73:2.6":	"उप्पन्नानं कुसलानं धम्मानं ठितिया असम्मोसाय भिय्योभावाय वेपुल्लाय भावनाय पारिपूरिया छन्दं जनेति वायमति वीरियं आरभति चित्तं पग्गण्हाति पदहति। ",
"an9.73:2.7":	"इमेसं खो, भिक्खवे, पञ्चन्नं सिक्खादुब्बल्यानं पहानाय इमे चत्तारो सम्मप्पधाना भावेतब्बा”ति। ",
"an9.73:2.8":	"पठमं। "
}	
