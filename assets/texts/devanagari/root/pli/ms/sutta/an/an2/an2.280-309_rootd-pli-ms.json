{	
"an2.280:0.1":	"अङ्गुत्तर निकाय २ ",
"an2.280:0.2":	"१८। विनयपेय्याल ",
"an2.280:1.0":	"२८० ",
"an2.280:1.1":	"“द्वेमे, भिक्खवे, अत्थवसे पटिच्च तथागतेन सावकानं सिक्खापदं पञ्ञत्तं। ",
"an2.280:1.2":	"कतमे द्वे? ",
"an2.280:1.3":	"सङ्घसुट्ठुताय सङ्घफासुताय … दुम्मङ्कूनं पुग्गलानं निग्गहाय, पेसलानं भिक्खूनं फासुविहाराय … दिट्ठधम्मिकानं आसवानं संवराय, सम्परायिकानं आसवानं पटिघाताय … दिट्ठधम्मिकानं वेरानं संवराय, सम्परायिकानं वेरानं पटिघाताय … दिट्ठधम्मिकानं वज्जानं संवराय, सम्परायिकानं वज्जानं पटिघाताय … दिट्ठधम्मिकानं भयानं संवराय, सम्परायिकानं भयानं पटिघाताय … दिट्ठधम्मिकानं अकुसलानं धम्मानं संवराय, सम्परायिकानं अकुसलानं धम्मानं पटिघाताय … गिहीनं अनुकम्पाय, पापिच्छानं भिक्खूनं पक्खुपच्छेदाय … अप्पसन्नानं पसादाय, पसन्नानं भिय्योभावाय … सद्धम्मट्ठितिया विनयानुग्गहाय। ",
"an2.280:1.4":	"इमे खो, भिक्खवे, द्वे अत्थवसे पटिच्च तथागतेन सावकानं सिक्खापदं पञ्ञत्तन्”ति। ",
"an2.281-309:1.0":	"२८१–३०९ ",
"an2.281-309:1.1":	"“द्वेमे, भिक्खवे, अत्थवसे पटिच्च तथागतेन सावकानं पातिमोक्खं पञ्ञत्तं …पे… पातिमोक्खुद्देसो पञ्ञत्तो … पातिमोक्खट्ठपनं पञ्ञत्तं … पवारणा पञ्ञत्ता … पवारणट्ठपनं पञ्ञत्तं … तज्जनीयकम्मं पञ्ञत्तं … नियस्सकम्मं पञ्ञत्तं … पब्बाजनीयकम्मं पञ्ञत्तं … पटिसारणीयकम्मं पञ्ञत्तं … उक्खेपनीयकम्मं पञ्ञत्तं … परिवासदानं पञ्ञत्तं … मूलायपटिकस्सनं पञ्ञत्तं … मानत्तदानं पञ्ञत्तं … अब्भानं पञ्ञत्तं … ओसारणीयं पञ्ञत्तं … निस्सारणीयं पञ्ञत्तं … उपसम्पदा पञ्ञत्ता … ञत्तिकम्मं पञ्ञत्तं … ञत्तिदुतियकम्मं पञ्ञत्तं … ञत्तिचतुत्थकम्मं पञ्ञत्तं … अपञ्ञत्ते पञ्ञत्तं … पञ्ञत्ते अनुपञ्ञत्तं … सम्मुखाविनयो पञ्ञत्तो … सतिविनयो पञ्ञत्तो … अमूळ्हविनयो पञ्ञत्तो … पटिञ्ञातकरणं पञ्ञत्तं … येभुय्यसिका पञ्ञत्ता … तस्सपापियसिका पञ्ञत्ता … तिणवत्थारको पञ्ञत्तो। ",
"an2.281-309:1.2":	"कतमे द्वे? ",
"an2.281-309:1.3":	"सङ्घसुट्ठुताय, सङ्घफासुताय … दुम्मङ्कूनं पुग्गलानं निग्गहाय, पेसलानं भिक्खूनं फासुविहाराय … दिट्ठधम्मिकानं आसवानं संवराय, सम्परायिकानं आसवानं पटिघाताय … दिट्ठधम्मिकानं वेरानं संवराय, सम्परायिकानं वेरानं पटिघाताय … दिट्ठधम्मिकानं वज्जानं संवराय, सम्परायिकानं वज्जानं पटिघाताय … दिट्ठधम्मिकानं भयानं संवराय, सम्परायिकानं भयानं पटिघाताय … दिट्ठधम्मिकानं अकुसलानं धम्मानं संवराय, सम्परायिकानं अकुसलानं धम्मानं पटिघाताय … गिहीनं अनुकम्पाय, पापिच्छानं भिक्खूनं पक्खुपच्छेदाय … अप्पसन्नानं पसादाय, पसन्नानं भिय्योभावाय … सद्धम्मट्ठितिया, विनयानुग्गहाय। ",
"an2.281-309:1.4":	"इमे खो, भिक्खवे, द्वे अत्थवसे पटिच्च तथागतेन सावकानं तिणवत्थारको पञ्ञत्तो”ति। ",
"an2.281-309:1.5":	"विनयपेय्यालं निट्ठितं। "
}	
