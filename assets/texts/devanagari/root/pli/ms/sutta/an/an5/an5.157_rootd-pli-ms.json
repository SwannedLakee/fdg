{	
"an5.157:0.1":	"अङ्गुत्तर निकाय ५।१५७ ",
"an5.157:0.2":	"१६। सद्धम्मवग्ग ",
"an5.157:0.3":	"दुक्कथासुत्त ",
"an5.157:1.1":	"“पञ्चन्नं, भिक्खवे, पुग्गलानं कथा दुक्कथा पुग्गले पुग्गलं उपनिधाय। ",
"an5.157:1.2":	"कतमेसं पञ्चन्नं? ",
"an5.157:1.3":	"अस्सद्धस्स, भिक्खवे, सद्धाकथा दुक्कथा; ",
"an5.157:1.4":	"दुस्सीलस्स सीलकथा दुक्कथा; ",
"an5.157:1.5":	"अप्पस्सुतस्स बाहुसच्चकथा दुक्कथा; ",
"an5.157:1.6":	"मच्छरिस्स चागकथा दुक्कथा; ",
"an5.157:1.7":	"दुप्पञ्ञस्स पञ्ञाकथा दुक्कथा। ",
"an5.157:2.1":	"कस्मा च, भिक्खवे, अस्सद्धस्स सद्धाकथा दुक्कथा? ",
"an5.157:2.2":	"अस्सद्धो, भिक्खवे, सद्धाकथाय कच्छमानाय अभिसज्जति कुप्पति ब्यापज्जति पतित्थीयति कोपञ्च दोसञ्च अप्पच्चयञ्च पातुकरोति। ",
"an5.157:2.3":	"तं किस्स हेतु? ",
"an5.157:2.4":	"तञ्हि सो, भिक्खवे, सद्धासम्पदं अत्तनि न समनुपस्सति, न च लभति ततोनिदानं पीतिपामोज्जं। ",
"an5.157:2.5":	"तस्मा अस्सद्धस्स सद्धाकथा दुक्कथा। ",
"an5.157:3.1":	"कस्मा च, भिक्खवे, दुस्सीलस्स सीलकथा दुक्कथा? ",
"an5.157:3.2":	"दुस्सीलो, भिक्खवे, सीलकथाय कच्छमानाय अभिसज्जति कुप्पति ब्यापज्जति पतित्थीयति कोपञ्च दोसञ्च अप्पच्चयञ्च पातुकरोति। ",
"an5.157:3.3":	"तं किस्स हेतु? ",
"an5.157:3.4":	"तञ्हि सो, भिक्खवे, सीलसम्पदं अत्तनि न समनुपस्सति न च लभति ततोनिदानं पीतिपामोज्जं। ",
"an5.157:3.5":	"तस्मा दुस्सीलस्स सीलकथा दुक्कथा। ",
"an5.157:4.1":	"कस्मा च, भिक्खवे, अप्पस्सुतस्स बाहुसच्चकथा दुक्कथा? ",
"an5.157:4.2":	"अप्पस्सुतो, भिक्खवे, बाहुसच्चकथाय कच्छमानाय अभिसज्जति कुप्पति ब्यापज्जति पतित्थीयति कोपञ्च दोसञ्च अप्पच्चयञ्च पातुकरोति। ",
"an5.157:4.3":	"तं किस्स हेतु? ",
"an5.157:4.4":	"तञ्हि सो, भिक्खवे, सुतसम्पदं अत्तनि न समनुपस्सति, न च लभति ततोनिदानं पीतिपामोज्जं। ",
"an5.157:4.5":	"तस्मा अप्पस्सुतस्स बाहुसच्चकथा दुक्कथा। ",
"an5.157:5.1":	"कस्मा च, भिक्खवे, मच्छरिस्स चागकथा दुक्कथा? ",
"an5.157:5.2":	"मच्छरी, भिक्खवे, चागकथाय कच्छमानाय अभिसज्जति कुप्पति ब्यापज्जति पतित्थीयति कोपञ्च दोसञ्च अप्पच्चयञ्च पातुकरोति। ",
"an5.157:5.3":	"तं किस्स हेतु? ",
"an5.157:5.4":	"तञ्हि सो, भिक्खवे, चागसम्पदं अत्तनि न समनुपस्सति न च लभति ततोनिदानं पीतिपामोज्जं। ",
"an5.157:5.5":	"तस्मा मच्छरिस्स चागकथा दुक्कथा। ",
"an5.157:6.1":	"कस्मा च, भिक्खवे, दुप्पञ्ञस्स पञ्ञाकथा दुक्कथा? ",
"an5.157:6.2":	"दुप्पञ्ञो, भिक्खवे, पञ्ञाकथाय कच्छमानाय अभिसज्जति कुप्पति ब्यापज्जति पतित्थीयति कोपञ्च दोसञ्च अप्पच्चयञ्च पातुकरोति। ",
"an5.157:6.3":	"तं किस्स हेतु? ",
"an5.157:6.4":	"तञ्हि सो, भिक्खवे, पञ्ञासम्पदं अत्तनि न समनुपस्सति, न च लभति ततोनिदानं पीतिपामोज्जं। ",
"an5.157:6.5":	"तस्मा दुप्पञ्ञस्स पञ्ञाकथा दुक्कथा। ",
"an5.157:6.6":	"इमेसं खो, भिक्खवे, पञ्चन्नं पुग्गलानं कथा दुक्कथा पुग्गले पुग्गलं उपनिधाय। ",
"an5.157:7.1":	"पञ्चन्नं, भिक्खवे, पुग्गलानं कथा सुकथा पुग्गले पुग्गलं उपनिधाय। ",
"an5.157:7.2":	"कतमेसं पञ्चन्नं? ",
"an5.157:7.3":	"सद्धस्स, भिक्खवे, सद्धाकथा सुकथा; ",
"an5.157:7.4":	"सीलवतो सीलकथा सुकथा; ",
"an5.157:7.5":	"बहुस्सुतस्स बाहुसच्चकथा सुकथा; ",
"an5.157:7.6":	"चागवतो चागकथा सुकथा; ",
"an5.157:7.7":	"पञ्ञवतो पञ्ञाकथा सुकथा। ",
"an5.157:8.1":	"कस्मा च, भिक्खवे, सद्धस्स सद्धाकथा सुकथा? ",
"an5.157:8.2":	"सद्धो, भिक्खवे, सद्धाकथाय कच्छमानाय नाभिसज्जति न कुप्पति न ब्यापज्जति न पतित्थीयति न कोपञ्च दोसञ्च अप्पच्चयञ्च पातुकरोति। ",
"an5.157:8.3":	"तं किस्स हेतु? ",
"an5.157:8.4":	"तञ्हि सो, भिक्खवे, सद्धासम्पदं अत्तनि समनुपस्सति लभति च ततोनिदानं पीतिपामोज्जं। ",
"an5.157:8.5":	"तस्मा सद्धस्स सद्धाकथा सुकथा। ",
"an5.157:9.1":	"कस्मा च, भिक्खवे, सीलवतो सीलकथा सुकथा? ",
"an5.157:9.2":	"सीलवा, भिक्खवे, सीलकथाय कच्छमानाय नाभिसज्जति न कुप्पति न ब्यापज्जति न पतित्थीयति न कोपञ्च दोसञ्च अप्पच्चयञ्च पातुकरोति। ",
"an5.157:9.3":	"तं किस्स हेतु? ",
"an5.157:9.4":	"तञ्हि सो, भिक्खवे, सीलसम्पदं अत्तनि समनुपस्सति, लभति च ततोनिदानं पीतिपामोज्जं। ",
"an5.157:9.5":	"तस्मा सीलवतो सीलकथा सुकथा। ",
"an5.157:10.1":	"कस्मा च, भिक्खवे, बहुस्सुतस्स बाहुसच्चकथा सुकथा? ",
"an5.157:10.2":	"बहुस्सुतो, भिक्खवे, बाहुसच्चकथाय कच्छमानाय नाभिसज्जति न कुप्पति न ब्यापज्जति न पतित्थीयति न कोपञ्च दोसञ्च अप्पच्चयञ्च पातुकरोति। ",
"an5.157:10.3":	"तं किस्स हेतु? ",
"an5.157:10.4":	"तञ्हि सो, भिक्खवे, सुतसम्पदं अत्तनि समनुपस्सति, लभति च ततोनिदानं पीतिपामोज्जं। ",
"an5.157:10.5":	"तस्मा बहुस्सुतस्स बाहुसच्चकथा सुकथा। ",
"an5.157:11.1":	"कस्मा च, भिक्खवे, चागवतो चागकथा सुकथा? ",
"an5.157:11.2":	"चागवा, भिक्खवे, चागकथाय कच्छमानाय नाभिसज्जति न कुप्पति न ब्यापज्जति न पतित्थीयति न कोपञ्च दोसञ्च अप्पच्चयञ्च पातुकरोति। ",
"an5.157:11.3":	"तं किस्स हेतु? ",
"an5.157:11.4":	"तञ्हि सो, भिक्खवे, चागसम्पदं अत्तनि समनुपस्सति, लभति च ततोनिदानं पीतिपामोज्जं। ",
"an5.157:11.5":	"तस्मा चागवतो चागकथा सुकथा। ",
"an5.157:12.1":	"कस्मा च, भिक्खवे, पञ्ञवतो पञ्ञाकथा सुकथा? ",
"an5.157:12.2":	"पञ्ञवा, भिक्खवे, पञ्ञाकथाय कच्छमानाय नाभिसज्जति न कुप्पति न ब्यापज्जति न पतित्थीयति न कोपञ्च दोसञ्च अप्पच्चयञ्च पातुकरोति। ",
"an5.157:12.3":	"तं किस्स हेतु? ",
"an5.157:12.4":	"तञ्हि सो, भिक्खवे, पञ्ञासम्पदं अत्तनि समनुपस्सति लभति च ततोनिदानं पीतिपामोज्जं। ",
"an5.157:12.5":	"तस्मा पञ्ञवतो पञ्ञाकथा सुकथा। ",
"an5.157:12.6":	"इमेसं खो, भिक्खवे, पञ्चन्नं पुग्गलानं कथा सुकथा पुग्गले पुग्गलं उपनिधाया”ति। ",
"an5.157:12.7":	"सत्तमं। "
}	
