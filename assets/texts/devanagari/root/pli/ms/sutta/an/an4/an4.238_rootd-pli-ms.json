{	
"an4.238:0.1":	"अङ्गुत्तर निकाय ४।२३८ ",
"an4.238:0.2":	"२४। कम्मवग्ग ",
"an4.238:0.3":	"बोज्झङ्गसुत्त ",
"an4.238:1.1":	"“चत्तारिमानि, भिक्खवे, कम्मानि …पे… कण्हं कण्हविपाकं …पे… ",
"an4.238:1.2":	"इध, भिक्खवे, एकच्चो सब्याबज्झं कायसङ्खारं अभिसङ्खरोति …पे… इदं वुच्चति, भिक्खवे, कम्मं कण्हं कण्हविपाकं। ",
"an4.238:2.1":	"कतमञ्च, भिक्खवे, कम्मं सुक्कं सुक्कविपाकं? ",
"an4.238:2.2":	"इध, भिक्खवे, एकच्चो अब्याबज्झं कायसङ्खारं अभिसङ्खरोति …पे… इदं वुच्चति, भिक्खवे, कम्मं सुक्कं सुक्कविपाकं। ",
"an4.238:3.1":	"कतमञ्च, भिक्खवे, कम्मं कण्हसुक्कं कण्हसुक्कविपाकं? ",
"an4.238:3.2":	"इध, भिक्खवे, एकच्चो सब्याबज्झम्पि अब्याबज्झम्पि कायसङ्खारं अभिसङ्खरोति …पे… इदं वुच्चति, भिक्खवे, कम्मं कण्हसुक्कं कण्हसुक्कविपाकं। ",
"an4.238:4.1":	"कतमञ्च, भिक्खवे, कम्मं अकण्हअसुक्कं अकण्हअसुक्कविपाकं कम्मक्खयाय संवत्तति? ",
"an4.238:4.2":	"सतिसम्बोज्झङ्गो, धम्मविचयसम्बोज्झङ्गो, वीरियसम्बोज्झङ्गो, पीतिसम्बोज्झङ्गो, पस्सद्धिसम्बोज्झङ्गो, समाधिसम्बोज्झङ्गो, उपेक्खासम्बोज्झङ्गो—",
"an4.238:4.3":	"इदं वुच्चति, भिक्खवे, कम्मं अकण्हअसुक्कं अकण्हअसुक्कविपाकं कम्मक्खयाय संवत्तति। ",
"an4.238:4.4":	"इमानि खो, भिक्खवे, चत्तारि कम्मानि मया सयं अभिञ्ञा सच्छिकत्वा पवेदितानी”ति। ",
"an4.238:4.5":	"सत्तमं। "
}	
