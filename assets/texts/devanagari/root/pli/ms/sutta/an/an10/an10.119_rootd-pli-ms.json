{	
"an10.119:0.1":	"अङ्गुत्तर निकाय १०।११९ ",
"an10.119:0.2":	"१२। पच्चोरोहणिवग्ग ",
"an10.119:0.3":	"पठमपच्चोरोहणीसुत्त ",
"an10.119:1.1":	"तेन खो पन समयेन जाणुस्सोणि ब्राह्मणो तदहुपोसथे सीसंन्हातो नवं खोमयुगं निवत्थो अल्लकुसमुट्ठिं आदाय भगवतो अविदूरे एकमन्तं ठितो होति। ",
"an10.119:2.1":	"अद्दसा खो भगवा जाणुस्सोणिं ब्राह्मणं तदहुपोसथे सीसंन्हातं नवं खोमयुगं निवत्थं अल्लकुसमुट्ठिं आदाय एकमन्तं ठितं। ",
"an10.119:2.2":	"दिस्वान जाणुस्सोणिं ब्राह्मणं एतदवोच: ",
"an10.119:2.3":	"“किं नु त्वं, ब्राह्मण, तदहुपोसथे सीसंन्हातो नवं खोमयुगं निवत्थो अल्लकुसमुट्ठिं आदाय एकमन्तं ठितो? ",
"an10.119:2.4":	"किं न्वज्ज ब्राह्मणकुलस्सा”ति? ",
"an10.119:2.5":	"“पच्चोरोहणी, भो गोतम, अज्ज ब्राह्मणकुलस्सा”ति। ",
"an10.119:3.1":	"“यथा कथं पन, ब्राह्मण, ब्राह्मणानं पच्चोरोहणी होती”ति? ",
"an10.119:3.2":	"“इध, भो गोतम, ब्राह्मणा तदहुपोसथे सीसंन्हाता नवं खोमयुगं निवत्था अल्लेन गोमयेन पथविं ओपुञ्जित्वा हरितेहि कुसेहि पत्थरित्वा अन्तरा च वेलं अन्तरा च अग्यागारं सेय्यं कप्पेन्ति। ",
"an10.119:3.3":	"ते तं रत्तिं तिक्खत्तुं पच्चुट्ठाय पञ्जलिका अग्गिं नमस्सन्ति: ",
"an10.119:3.4":	"‘पच्चोरोहाम भवन्तं, पच्चोरोहाम भवन्तन्’ति। ",
"an10.119:3.5":	"बहुकेन च सप्पितेलनवनीतेन अग्गिं सन्तप्पेन्ति। ",
"an10.119:3.6":	"तस्सा च रत्तिया अच्चयेन पणीतेन खादनीयेन भोजनीयेन ब्राह्मणे सन्तप्पेन्ति। ",
"an10.119:3.7":	"एवं, भो गोतम, ब्राह्मणानं पच्चोरोहणी होती”ति। ",
"an10.119:4.1":	"“अञ्ञथा खो, ब्राह्मण, ब्राह्मणानं पच्चोरोहणी होति, अञ्ञथा च पन अरियस्स विनये पच्चोरोहणी होती”ति। ",
"an10.119:4.2":	"“यथा कथं पन, भो गोतम, अरियस्स विनये पच्चोरोहणी होति? ",
"an10.119:4.3":	"साधु मे भवं गोतमो तथा धम्मं देसेतु यथा अरियस्स विनये पच्चोरोहणी होती”ति। ",
"an10.119:5.1":	"“तेन हि, ब्राह्मण, सुणाहि, साधुकं मनसि करोहि; भासिस्सामी”ति। ",
"an10.119:5.2":	"“एवं, भो”ति खो जाणुस्सोणि ब्राह्मणो भगवतो पच्चस्सोसि। ",
"an10.119:5.3":	"भगवा एतदवोच: ",
"an10.119:6.1":	"“इध, ब्राह्मण, अरियसावको इति पटिसञ्चिक्खति: ",
"an10.119:6.2":	"‘मिच्छादिट्ठिया खो पापको विपाको ",
"an10.119:6.3":	"दिट्ठे चेव धम्मे अभिसम्परायञ्चा’ति। ",
"an10.119:6.4":	"सो इति पटिसङ्खाय मिच्छादिट्ठिं पजहति; ",
"an10.119:6.5":	"मिच्छादिट्ठिया पच्चोरोहति। ",
"an10.119:7.1":	"… ‘मिच्छासङ्कप्पस्स खो पापको विपाको—",
"an10.119:7.2":	"दिट्ठे चेव धम्मे अभिसम्परायञ्चा’ति। ",
"an10.119:7.3":	"सो इति पटिसङ्खाय मिच्छासङ्कप्पं पजहति; ",
"an10.119:7.4":	"मिच्छासङ्कप्पा पच्चोरोहति। ",
"an10.119:8.1":	"… ‘मिच्छावाचाय खो पापको विपाको—",
"an10.119:8.2":	"दिट्ठे चेव धम्मे अभिसम्परायञ्चा’ति। ",
"an10.119:8.3":	"सो इति पटिसङ्खाय मिच्छावाचं पजहति; ",
"an10.119:8.4":	"मिच्छावाचाय पच्चोरोहति। ",
"an10.119:9.1":	"… ‘मिच्छाकम्मन्तस्स खो पापको विपाको—",
"an10.119:9.2":	"दिट्ठे चेव धम्मे अभिसम्परायञ्चा’ति। ",
"an10.119:9.3":	"सो इति पटिसङ्खाय मिच्छाकम्मन्तं पजहति; ",
"an10.119:9.4":	"मिच्छाकम्मन्ता पच्चोरोहति। ",
"an10.119:10.1":	"… ‘मिच्छाआजीवस्स खो पापको विपाको—",
"an10.119:10.2":	"दिट्ठे चेव धम्मे अभिसम्परायञ्चा’ति। ",
"an10.119:10.3":	"सो इति पटिसङ्खाय मिच्छाआजीवं पजहति; ",
"an10.119:10.4":	"मिच्छाआजीवा पच्चोरोहति। ",
"an10.119:11.1":	"… ‘मिच्छावायामस्स खो पापको विपाको—",
"an10.119:11.2":	"दिट्ठे चेव धम्मे अभिसम्परायञ्चा’ति। ",
"an10.119:11.3":	"सो इति पटिसङ्खाय मिच्छावायामं पजहति; ",
"an10.119:11.4":	"मिच्छावायामा पच्चोरोहति। ",
"an10.119:12.1":	"… ‘मिच्छासतिया खो पापको विपाको—",
"an10.119:12.2":	"दिट्ठे चेव धम्मे अभिसम्परायञ्चा’ति। ",
"an10.119:12.3":	"सो इति पटिसङ्खाय मिच्छासतिं पजहति; ",
"an10.119:12.4":	"मिच्छासतिया पच्चोरोहति। ",
"an10.119:13.1":	"… ‘मिच्छासमाधिस्स खो पापको विपाको—",
"an10.119:13.2":	"दिट्ठे चेव धम्मे अभिसम्परायञ्चा’ति। ",
"an10.119:13.3":	"सो इति पटिसङ्खाय मिच्छासमाधिं पजहति; ",
"an10.119:13.4":	"मिच्छासमाधिम्हा पच्चोरोहति। ",
"an10.119:14.1":	"… ‘मिच्छाञाणस्स खो पापको विपाको—",
"an10.119:14.2":	"दिट्ठे चेव धम्मे अभिसम्परायञ्चा’ति। ",
"an10.119:14.3":	"सो इति पटिसङ्खाय मिच्छाञाणं पजहति; ",
"an10.119:14.4":	"मिच्छाञाणम्हा पच्चोरोहति। ",
"an10.119:15.1":	"… ‘मिच्छाविमुत्तिया खो पापको विपाको—",
"an10.119:15.2":	"दिट्ठे चेव धम्मे अभिसम्परायञ्चा’ति। ",
"an10.119:15.3":	"सो इति पटिसङ्खाय मिच्छाविमुत्तिं पजहति; ",
"an10.119:15.4":	"मिच्छाविमुत्तिया पच्चोरोहति। ",
"an10.119:15.5":	"एवं खो, ब्राह्मण, अरियस्स विनये पच्चोरोहणी होती”ति। ",
"an10.119:16.1":	"“अञ्ञथा, भो गोतम, ब्राह्मणानं पच्चोरोहणी, अञ्ञथा च पन अरियस्स विनये पच्चोरोहणी होति। ",
"an10.119:16.2":	"इमिस्सा च, भो गोतम, अरियस्स विनये पच्चोरोहणिया ब्राह्मणानं पच्चोरोहणी कलं नाग्घति सोळसिं। ",
"an10.119:16.3":	"अभिक्कन्तं, भो गोतम …पे… ",
"an10.119:16.4":	"उपासकं मं भवं गोतमो धारेतु अज्जतग्गे पाणुपेतं सरणं गतन्”ति। ",
"an10.119:16.5":	"सत्तमं। "
}	
