{	
"an1.316:0.1":	"अङ्गुत्तर निकाय १ ",
"an1.316:0.2":	"२६। ततियवग्ग ",
"an1.316:1.0":	"३१६ ",
"an1.316:1.1":	"“एकपुग्गलो, भिक्खवे, लोके उप्पज्जमानो उप्पज्जति बहुजनअहिताय बहुजनअसुखाय, बहुनो जनस्स अनत्थाय अहिताय दुक्खाय देवमनुस्सानं। ",
"an1.316:1.2":	"कतमो एकपुग्गलो? ",
"an1.316:1.3":	"मिच्छादिट्ठिको होति विपरीतदस्सनो। ",
"an1.316:1.4":	"सो बहुजनं सद्धम्मा वुट्ठापेत्वा असद्धम्मे पतिट्ठापेति। ",
"an1.316:1.5":	"अयं खो, भिक्खवे, एकपुग्गलो लोके उप्पज्जमानो उप्पज्जति बहुजनअहिताय बहुजनअसुखाय, बहुनो जनस्स अनत्थाय अहिताय दुक्खाय देवमनुस्सानन्”ति। ",
"an1.317:1.0":	"३१७ ",
"an1.317:1.1":	"“एकपुग्गलो, भिक्खवे, लोके उप्पज्जमानो उप्पज्जति बहुजनहिताय बहुजनसुखाय, बहुनो जनस्स अत्थाय हिताय सुखाय देवमनुस्सानं। ",
"an1.317:1.2":	"कतमो एकपुग्गलो? ",
"an1.317:1.3":	"सम्मादिट्ठिको होति अविपरीतदस्सनो। ",
"an1.317:1.4":	"सो बहुजनं असद्धम्मा वुट्ठापेत्वा सद्धम्मे पतिट्ठापेति। ",
"an1.317:1.5":	"अयं खो, भिक्खवे, एकपुग्गलो लोके उप्पज्जमानो उप्पज्जति बहुजनहिताय बहुजनसुखाय, बहुनो जनस्स अत्थाय हिताय सुखाय देवमनुस्सानन्”ति। ",
"an1.318:1.0":	"३१८ ",
"an1.318:1.1":	"“नाहं, भिक्खवे, अञ्ञं एकधम्मम्पि समनुपस्सामि यं एवं महासावज्जं यथयिदं, भिक्खवे, मिच्छादिट्ठि। ",
"an1.318:1.2":	"मिच्छादिट्ठिपरमानि, भिक्खवे, महासावज्जानी”ति। ",
"an1.319:1.0":	"३१९ ",
"an1.319:1.1":	"“नाहं, भिक्खवे, अञ्ञं एकपुग्गलम्पि समनुपस्सामि यो एवं बहुजनअहिताय पटिपन्नो बहुजनअसुखाय, बहुनो जनस्स अनत्थाय अहिताय दुक्खाय देवमनुस्सानं यथयिदं, भिक्खवे, मक्खलि मोघपुरिसो। ",
"an1.319:1.2":	"सेय्यथापि, भिक्खवे, नदीमुखे खिप्पं उड्डेय्य बहूनं मच्छानं अहिताय दुक्खाय अनयाय ब्यसनाय; ",
"an1.319:1.3":	"एवमेवं खो, भिक्खवे, मक्खलि मोघपुरिसो मनुस्सखिप्पं मञ्ञे लोके उप्पन्नो बहूनं सत्तानं अहिताय दुक्खाय अनयाय ब्यसनाया”ति। ",
"an1.320:1.0":	"३२० ",
"an1.320:1.1":	"“दुरक्खाते, भिक्खवे, धम्मविनये यो च समादपेति यञ्च समादपेति यो च समादपितो तथत्ताय पटिपज्जति सब्बे ते बहुं अपुञ्ञं पसवन्ति। ",
"an1.320:1.2":	"तं किस्स हेतु? ",
"an1.320:1.3":	"दुरक्खातत्ता, भिक्खवे, धम्मस्सा”ति। ",
"an1.321:1.0":	"३२१ ",
"an1.321:1.1":	"“स्वाक्खाते, भिक्खवे, धम्मविनये यो च समादपेति यञ्च समादपेति यो च समादपितो तथत्ताय पटिपज्जति सब्बे ते बहुं पुञ्ञं पसवन्ति। ",
"an1.321:1.2":	"तं किस्स हेतु? ",
"an1.321:1.3":	"स्वाक्खातत्ता, भिक्खवे, धम्मस्सा”ति। ",
"an1.322:1.0":	"३२२ ",
"an1.322:1.1":	"“दुरक्खाते, भिक्खवे, धम्मविनये दायकेन मत्ता जानितब्बा, नो पटिग्गाहकेन। ",
"an1.322:1.2":	"तं किस्स हेतु? ",
"an1.322:1.3":	"दुरक्खातत्ता, भिक्खवे, धम्मस्सा”ति। ",
"an1.323:1.0":	"३२३ ",
"an1.323:1.1":	"“स्वाक्खाते, भिक्खवे, धम्मविनये पटिग्गाहकेन मत्ता जानितब्बा, नो दायकेन। ",
"an1.323:1.2":	"तं किस्स हेतु? ",
"an1.323:1.3":	"स्वाक्खातत्ता, भिक्खवे, धम्मस्सा”ति। ",
"an1.324:1.0":	"३२४ ",
"an1.324:1.1":	"“दुरक्खाते, भिक्खवे, धम्मविनये यो आरद्धवीरियो सो दुक्खं विहरति। ",
"an1.324:1.2":	"तं किस्स हेतु? ",
"an1.324:1.3":	"दुरक्खातत्ता, भिक्खवे, धम्मस्सा”ति। ",
"an1.325:1.0":	"३२५ ",
"an1.325:1.1":	"“स्वाक्खाते, भिक्खवे, धम्मविनये यो कुसीतो सो दुक्खं विहरति। ",
"an1.325:1.2":	"तं किस्स हेतु? ",
"an1.325:1.3":	"स्वाक्खातत्ता, भिक्खवे, धम्मस्सा”ति। ",
"an1.326:1.0":	"३२६ ",
"an1.326:1.1":	"“दुरक्खाते, भिक्खवे, धम्मविनये यो कुसीतो सो सुखं विहरति। ",
"an1.326:1.2":	"तं किस्स हेतु? ",
"an1.326:1.3":	"दुरक्खातत्ता, भिक्खवे, धम्मस्सा”ति। ",
"an1.327:1.0":	"३२७ ",
"an1.327:1.1":	"“स्वाक्खाते, भिक्खवे, धम्मविनये यो आरद्धवीरियो सो सुखं विहरति। ",
"an1.327:1.2":	"तं किस्स हेतु? ",
"an1.327:1.3":	"स्वाक्खातत्ता, भिक्खवे, धम्मस्सा”ति। ",
"an1.328:1.0":	"३२८ ",
"an1.328:1.1":	"“सेय्यथापि, भिक्खवे, अप्पमत्तकोपि गूथो दुग्गन्धो होति; ",
"an1.328:1.2":	"एवमेवं खो अहं, भिक्खवे, अप्पमत्तकम्पि भवं न वण्णेमि, अन्तमसो अच्छरासङ्घातमत्तम्पि”। ",
"an1.329:1.0":	"३२९ ",
"an1.329:1.1":	"“सेय्यथापि, भिक्खवे, अप्पमत्तकम्पि मुत्तं दुग्गन्धं होति … अप्पमत्तकोपि खेळो दुग्गन्धो होति … अप्पमत्तकोपि पुब्बो दुग्गन्धो होति … अप्पमत्तकम्पि लोहितं दुग्गन्धं होति; ",
"an1.329:1.2":	"एवमेवं खो अहं, भिक्खवे, अप्पमत्तकम्पि भवं न वण्णेमि, अन्तमसो अच्छरासङ्घातमत्तम्पि”। ",
"an1.329:1.3":	"वग्गो ततियो। "
}	
