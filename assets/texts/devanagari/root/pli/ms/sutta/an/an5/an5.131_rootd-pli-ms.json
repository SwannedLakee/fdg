{	
"an5.131:0.1":	"अङ्गुत्तर निकाय ५।१३१ ",
"an5.131:0.2":	"१४। राजवग्ग ",
"an5.131:0.3":	"पठमचक्कानुवत्तनसुत्त ",
"an5.131:1.1":	"“पञ्चहि, भिक्खवे, अङ्गेहि समन्नागतो राजा चक्कवत्ती धम्मेनेव चक्कं वत्तेति; ",
"an5.131:1.2":	"तं होति चक्कं अप्पटिवत्तियं केनचि मनुस्सभूतेन पच्चत्थिकेन पाणिना। ",
"an5.131:2.1":	"कतमेहि पञ्चहि? ",
"an5.131:2.2":	"इध, भिक्खवे, राजा चक्कवत्ती अत्थञ्ञू च होति, धम्मञ्ञू च, मत्तञ्ञू च, कालञ्ञू च, परिसञ्ञू च। ",
"an5.131:2.3":	"इमेहि खो, भिक्खवे, पञ्चहि अङ्गेहि समन्नागतो राजा चक्कवत्ती धम्मेनेव चक्कं पवत्तेति; ",
"an5.131:2.4":	"तं होति चक्कं अप्पटिवत्तियं केनचि मनुस्सभूतेन पच्चत्थिकेन पाणिना। ",
"an5.131:3.1":	"एवमेवं खो, भिक्खवे, पञ्चहि धम्मेहि समन्नागतो तथागतो अरहं सम्मासम्बुद्धो धम्मेनेव अनुत्तरं धम्मचक्कं पवत्तेति; ",
"an5.131:3.2":	"तं होति चक्कं अप्पटिवत्तियं समणेन वा ब्राह्मणेन वा देवेन वा मारेन वा ब्रह्मुना वा केनचि वा लोकस्मिं। ",
"an5.131:4.1":	"कतमेहि पञ्चहि? ",
"an5.131:4.2":	"इध, भिक्खवे, तथागतो अरहं सम्मासम्बुद्धो अत्थञ्ञू, धम्मञ्ञू, मत्तञ्ञू, कालञ्ञू, परिसञ्ञू। ",
"an5.131:4.3":	"इमेहि खो, भिक्खवे, पञ्चहि धम्मेहि समन्नागतो तथागतो अरहं सम्मासम्बुद्धो धम्मेनेव अनुत्तरं धम्मचक्कं पवत्तेति; ",
"an5.131:4.4":	"तं होति धम्मचक्कं अप्पटिवत्तियं समणेन वा ब्राह्मणेन वा देवेन वा मारेन वा ब्रह्मुना वा केनचि वा लोकस्मिन्”ति। ",
"an5.131:4.5":	"पठमं। "
}	
