{	
"an7.2:0.1":	"अङ्गुत्तर निकाय ७।२ ",
"an7.2:0.2":	"१। धनवग्ग ",
"an7.2:0.3":	"दुतियपियसुत्त ",
"an7.2:1.1":	"“सत्तहि, भिक्खवे, धम्मेहि समन्नागतो भिक्खु सब्रह्मचारीनं अप्पियो च होति अमनापो च अगरु च अभावनीयो च। ",
"an7.2:1.2":	"कतमेहि सत्तहि? ",
"an7.2:1.3":	"इध, भिक्खवे, भिक्खु लाभकामो च होति, सक्कारकामो च होति, अनवञ्ञत्तिकामो च होति, अहिरिको च होति, अनोत्तप्पी च, इस्सुकी च, मच्छरी च। ",
"an7.2:1.4":	"इमेहि खो, भिक्खवे, सत्तहि धम्मेहि समन्नागतो भिक्खु सब्रह्मचारीनं अप्पियो च होति अमनापो च अगरु च अभावनीयो च। ",
"an7.2:2.1":	"सत्तहि, भिक्खवे, धम्मेहि समन्नागतो भिक्खु सब्रह्मचारीनं पियो च होति मनापो च गरु च भावनीयो च। ",
"an7.2:2.2":	"कतमेहि सत्तहि? ",
"an7.2:2.3":	"इध, भिक्खवे, भिक्खु न लाभकामो च होति, न सक्कारकामो च होति, न अनवञ्ञत्तिकामो च होति, हिरीमा च होति, ओत्तप्पी च, अनिस्सुकी च, अमच्छरी च। ",
"an7.2:2.4":	"इमेहि खो, भिक्खवे, सत्तहि धम्मेहि समन्नागतो भिक्खु सब्रह्मचारीनं पियो च होति मनापो च गरु च भावनीयो चा”ति। ",
"an7.2:2.5":	"दुतियं। "
}	
