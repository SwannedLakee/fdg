{	
"an4.10:0.1":	"अङ्गुत्तर निकाय ४।१० ",
"an4.10:0.2":	"१। भण्डगामवग्ग ",
"an4.10:0.3":	"योगसुत्त ",
"an4.10:1.1":	"“चत्तारोमे, भिक्खवे, योगा। ",
"an4.10:1.2":	"कतमे चत्तारो? ",
"an4.10:1.3":	"कामयोगो, भवयोगो, दिट्ठियोगो, अविज्जायोगो। ",
"an4.10:1.4":	"कतमो च, भिक्खवे, कामयोगो? ",
"an4.10:1.5":	"इध, भिक्खवे, एकच्चो कामानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं नप्पजानाति। ",
"an4.10:1.6":	"तस्स कामानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं अप्पजानतो यो कामेसु कामरागो कामनन्दी कामस्नेहो काममुच्छा कामपिपासा कामपरिळाहो कामज्झोसानं कामतण्हा सानुसेति। ",
"an4.10:1.7":	"अयं वुच्चति, भिक्खवे, कामयोगो। ",
"an4.10:1.8":	"इति कामयोगो। ",
"an4.10:2.1":	"भवयोगो च कथं होति? ",
"an4.10:2.2":	"इध, भिक्खवे, एकच्चो भवानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं नप्पजानाति। ",
"an4.10:2.3":	"तस्स भवानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं अप्पजानतो यो भवेसु भवरागो भवनन्दी भवस्नेहो भवमुच्छा भवपिपासा भवपरिळाहो भवज्झोसानं भवतण्हा सानुसेति। ",
"an4.10:2.4":	"अयं वुच्चति, भिक्खवे, भवयोगो। ",
"an4.10:2.5":	"इति कामयोगो भवयोगो। ",
"an4.10:3.1":	"दिट्ठियोगो च कथं होति? ",
"an4.10:3.2":	"इध, भिक्खवे, एकच्चो दिट्ठीनं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं नप्पजानाति। ",
"an4.10:3.3":	"तस्स दिट्ठीनं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं अप्पजानतो यो दिट्ठीसु दिट्ठिरागो दिट्ठिनन्दी दिट्ठिस्नेहो दिट्ठिमुच्छा दिट्ठिपिपासा दिट्ठिपरिळाहो दिट्ठिज्झोसानं दिट्ठितण्हा सानुसेति। ",
"an4.10:3.4":	"अयं वुच्चति, भिक्खवे, दिट्ठियोगो। ",
"an4.10:3.5":	"इति कामयोगो भवयोगो दिट्ठियोगो। ",
"an4.10:4.1":	"अविज्जायोगो च कथं होति? ",
"an4.10:4.2":	"इध, भिक्खवे, एकच्चो छन्नं फस्सायतनानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं नप्पजानाति। ",
"an4.10:4.3":	"तस्स छन्नं फस्सायतनानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं अप्पजानतो या छसु फस्सायतनेसु अविज्जा अञ्ञाणं सानुसेति। ",
"an4.10:4.4":	"अयं वुच्चति, भिक्खवे, अविज्जायोगो। ",
"an4.10:4.5":	"इति कामयोगो भवयोगो दिट्ठियोगो अविज्जायोगो, ",
"an4.10:4.6":	"संयुत्तो पापकेहि अकुसलेहि धम्मेहि सङ्किलेसिकेहि पोनोभविकेहि सदरेहि दुक्खविपाकेहि आयतिं जातिजरामरणिकेहि। तस्मा अयोगक्खेमीति वुच्चति। ",
"an4.10:4.7":	"इमे खो, भिक्खवे, चत्तारो योगा। ",
"an4.10:5.1":	"चत्तारोमे, भिक्खवे, विसंयोगा। ",
"an4.10:5.2":	"कतमे चत्तारो? ",
"an4.10:5.3":	"कामयोगविसंयोगो, भवयोगविसंयोगो, दिट्ठियोगविसंयोगो, अविज्जायोगविसंयोगो। ",
"an4.10:5.4":	"कतमो च, भिक्खवे, कामयोगविसंयोगो? ",
"an4.10:5.5":	"इध, भिक्खवे, एकच्चो कामानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानाति। ",
"an4.10:5.6":	"तस्स कामानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानतो यो कामेसु कामरागो कामनन्दी कामस्नेहो काममुच्छा कामपिपासा कामपरिळाहो कामज्झोसानं कामतण्हा सा नानुसेति। ",
"an4.10:5.7":	"अयं वुच्चति, भिक्खवे, कामयोगविसंयोगो। ",
"an4.10:5.8":	"इति कामयोगविसंयोगो। ",
"an4.10:6.1":	"भवयोगविसंयोगो च कथं होति? ",
"an4.10:6.2":	"इध, भिक्खवे, एकच्चो भवानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानाति। ",
"an4.10:6.3":	"तस्स भवानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानतो यो भवेसु भवरागो भवनन्दी भवस्नेहो भवमुच्छा भवपिपासा भवपरिळाहो भवज्झोसानं भवतण्हा सा नानुसेति। ",
"an4.10:6.4":	"अयं वुच्चति, भिक्खवे, भवयोगविसंयोगो। ",
"an4.10:6.5":	"इति कामयोगविसंयोगो भवयोगविसंयोगो। ",
"an4.10:7.1":	"दिट्ठियोगविसंयोगो च कथं होति? ",
"an4.10:7.2":	"इध, भिक्खवे, एकच्चो दिट्ठीनं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानाति। ",
"an4.10:7.3":	"तस्स दिट्ठीनं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानतो यो दिट्ठीसु दिट्ठिरागो दिट्ठिनन्दी दिट्ठिस्नेहो दिट्ठिमुच्छा दिट्ठिपिपासा दिट्ठिपरिळाहो दिट्ठिज्झोसानं दिट्ठितण्हा सा नानुसेति। ",
"an4.10:7.4":	"अयं वुच्चति, भिक्खवे, दिट्ठियोगविसंयोगो। ",
"an4.10:7.5":	"इति कामयोगविसंयोगो भवयोगविसंयोगो दिट्ठियोगविसंयोगो। ",
"an4.10:8.1":	"अविज्जायोगविसंयोगो च कथं होति? ",
"an4.10:8.2":	"इध, भिक्खवे, एकच्चो छन्नं फस्सायतनानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानाति। ",
"an4.10:8.3":	"तस्स छन्नं फस्सायतनानं समुदयञ्च अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानतो या छसु फस्सायतनेसु अविज्जा अञ्ञाणं सा नानुसेति। ",
"an4.10:8.4":	"अयं वुच्चति, भिक्खवे, अविज्जायोगविसंयोगो। ",
"an4.10:8.5":	"इति कामयोगविसंयोगो भवयोगविसंयोगो दिट्ठियोगविसंयोगो अविज्जायोगविसंयोगो, ",
"an4.10:8.6":	"विसंयुत्तो पापकेहि अकुसलेहि धम्मेहि सङ्किलेसिकेहि पोनोभविकेहि सदरेहि दुक्खविपाकेहि आयतिं जातिजरामरणिकेहि। तस्मा योगक्खेमीति वुच्चति। ",
"an4.10:8.7":	"इमे खो, भिक्खवे, चत्तारो विसंयोगाति। ",
"an4.10:9.1":	"कामयोगेन संयुत्ता, ",
"an4.10:9.2":	"भवयोगेन चूभयं; ",
"an4.10:9.3":	"दिट्ठियोगेन संयुत्ता, ",
"an4.10:9.4":	"अविज्जाय पुरक्खता। ",
"an4.10:10.1":	"सत्ता गच्छन्ति संसारं, ",
"an4.10:10.2":	"जातिमरणगामिनो; ",
"an4.10:10.3":	"ये च कामे परिञ्ञाय, ",
"an4.10:10.4":	"भवयोगञ्च सब्बसो। ",
"an4.10:11.1":	"दिट्ठियोगं समूहच्च, ",
"an4.10:11.2":	"अविज्जञ्च विराजयं; ",
"an4.10:11.3":	"सब्बयोगविसंयुत्ता, ",
"an4.10:11.4":	"ते वे योगातिगा मुनी”ति। ",
"an4.10:11.5":	"दसमं। ",
"an4.10:11.6":	"भण्डगामवग्गो पठमो। ",
"an4.10:12.0":	"तस्सुद्दानं ",
"an4.10:12.1":	"अनुबुद्धं पपतितं द्वे, ",
"an4.10:12.2":	"खता अनुसोतपञ्चमं; ",
"an4.10:12.3":	"अप्पस्सुतो च सोभनं, ",
"an4.10:12.4":	"वेसारज्जं तण्हायोगेन ते दसाति। "
}	
