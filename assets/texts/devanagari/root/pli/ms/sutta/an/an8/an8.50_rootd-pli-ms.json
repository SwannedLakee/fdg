{	
"an8.50:0.1":	"अङ्गुत्तर निकाय ८।५० ",
"an8.50:0.2":	"५। उपोसथवग्ग ",
"an8.50:0.3":	"दुतियैधलोकिकसुत्त ",
"an8.50:1.1":	"“चतूहि, भिक्खवे, धम्मेहि समन्नागतो मातुगामो इधलोकविजयाय पटिपन्नो होति, अयंस लोको आरद्धो होति। ",
"an8.50:1.2":	"कतमेहि चतूहि? ",
"an8.50:1.3":	"इध, भिक्खवे, मातुगामो सुसंविहितकम्मन्तो होति, सङ्गहितपरिजनो, भत्तु मनापं चरति, सम्भतं अनुरक्खति। ",
"an8.50:2.1":	"कथञ्च, भिक्खवे, मातुगामो सुसंविहितकम्मन्तो होति? ",
"an8.50:2.2":	"इध, भिक्खवे, मातुगामो ये ते भत्तु अब्भन्तरा कम्मन्ता …पे… ",
"an8.50:2.3":	"एवं खो, भिक्खवे, मातुगामो सुसंविहितकम्मन्तो होति। ",
"an8.50:3.1":	"कथञ्च, भिक्खवे, मातुगामो सङ्गहितपरिजनो होति? ",
"an8.50:3.2":	"इध, भिक्खवे, मातुगामो यो सो भत्तु अब्भन्तरो अन्तोजनो …पे… ",
"an8.50:3.3":	"एवं खो, भिक्खवे, मातुगामो सङ्गहितपरिजनो होति। ",
"an8.50:4.1":	"कथञ्च, भिक्खवे, मातुगामो भत्तु मनापं चरति? ",
"an8.50:4.2":	"इध, भिक्खवे, मातुगामो यं भत्तु अमनापसङ्खातं तं जीवितहेतुपि न अज्झाचरति। ",
"an8.50:4.3":	"एवं खो, भिक्खवे, मातुगामो भत्तु मनापं चरति। ",
"an8.50:5.1":	"कथञ्च, भिक्खवे, मातुगामो सम्भतं अनुरक्खति? ",
"an8.50:5.2":	"इध, भिक्खवे, मातुगामो यं भत्ता आहरति …पे… ",
"an8.50:5.3":	"एवं खो, भिक्खवे, मातुगामो सम्भतं अनुरक्खति। ",
"an8.50:5.4":	"इमेहि खो, भिक्खवे, चतूहि धम्मेहि समन्नागतो मातुगामो इधलोकविजयाय पटिपन्नो होति, अयंस लोको आरद्धो होति। ",
"an8.50:6.1":	"चतूहि, भिक्खवे, धम्मेहि समन्नागतो मातुगामो परलोकविजयाय पटिपन्नो होति, परलोको आरद्धो होति। ",
"an8.50:6.2":	"कतमेहि चतूहि? ",
"an8.50:6.3":	"इध, भिक्खवे, मातुगामो सद्धासम्पन्नो होति, सीलसम्पन्नो होति, चागसम्पन्नो होति, पञ्ञासम्पन्नो होति। ",
"an8.50:7.1":	"कथञ्च, भिक्खवे, मातुगामो सद्धासम्पन्नो होति? ",
"an8.50:7.2":	"इध, भिक्खवे, मातुगामो सद्धो होति …पे… ",
"an8.50:7.3":	"एवं खो, भिक्खवे, मातुगामो सद्धासम्पन्नो होति। ",
"an8.50:8.1":	"कथञ्च, भिक्खवे, मातुगामो सीलसम्पन्नो होति? ",
"an8.50:8.2":	"इध, भिक्खवे, मातुगामो पाणातिपाता पटिविरतो होति …पे… ",
"an8.50:8.3":	"सुरामेरयमज्जपमादट्ठाना पटिविरतो होति। ",
"an8.50:8.4":	"एवं खो, भिक्खवे, मातुगामो सीलसम्पन्नो होति। ",
"an8.50:9.1":	"कथञ्च, भिक्खवे, मातुगामो चागसम्पन्नो होति? ",
"an8.50:9.2":	"इध, भिक्खवे, मातुगामो विगतमलमच्छेरेन चेतसा अगारं अज्झावसति …पे… ",
"an8.50:9.3":	"एवं खो, भिक्खवे, मातुगामो चागसम्पन्नो होति। ",
"an8.50:10.1":	"कथञ्च, भिक्खवे, मातुगामो पञ्ञासम्पन्नो होति? ",
"an8.50:10.2":	"इध, भिक्खवे, मातुगामो पञ्ञवा होति …पे… ",
"an8.50:10.3":	"एवं खो, भिक्खवे, मातुगामो पञ्ञासम्पन्नो होति। ",
"an8.50:10.4":	"इमेहि खो, भिक्खवे, चतूहि धम्मेहि समन्नागतो मातुगामो परलोकविजयाय पटिपन्नो होति, परलोको आरद्धो होतीति। ",
"an8.50:11.1":	"सुसंविहितकम्मन्ता, ",
"an8.50:11.2":	"सङ्गहितपरिज्जना; ",
"an8.50:11.3":	"भत्तु मनापं चरति, ",
"an8.50:11.4":	"सम्भतं अनुरक्खति। ",
"an8.50:12.1":	"सद्धा सीलेन सम्पन्ना, ",
"an8.50:12.2":	"वदञ्ञू वीतमच्छरा; ",
"an8.50:12.3":	"निच्चं मग्गं विसोधेति, ",
"an8.50:12.4":	"सोत्थानं सम्परायिकं। ",
"an8.50:13.1":	"इच्चेते अट्ठ धम्मा च, ",
"an8.50:13.2":	"यस्सा विज्जन्ति नारिया; ",
"an8.50:13.3":	"तम्पि सीलवतिं आहु, ",
"an8.50:13.4":	"धम्मट्ठं सच्चवादिनिं। ",
"an8.50:14.1":	"सोळसाकारसम्पन्ना, ",
"an8.50:14.2":	"अट्ठङ्गसुसमागता; ",
"an8.50:14.3":	"तादिसी सीलवती उपासिका, ",
"an8.50:14.4":	"उपपज्जति देवलोकं मनापन्”ति। ",
"an8.50:14.5":	"दसमं। ",
"an8.50:14.6":	"उपोसथवग्गो पञ्चमो। ",
"an8.50:15.0":	"तस्सुद्दानं ",
"an8.50:15.1":	"सङ्खित्ते वित्थते विसाखे, ",
"an8.50:15.2":	"वासेट्ठो बोज्झाय पञ्चमं; ",
"an8.50:15.3":	"अनुरुद्धं पुन विसाखे, ",
"an8.50:15.4":	"नकुला इधलोकिका द्वेति। ",
"an8.50:15.5":	"पठमो पण्णासको समत्तो। "
}	
