{	
"an6.101:0.1":	"अङ्गुत्तर निकाय ६।१०१ ",
"an6.101:0.2":	"१०। आनिसंसवग्ग ",
"an6.101:0.3":	"निब्बानसुत्त ",
"an6.101:1.1":	"“‘सो वत, भिक्खवे, भिक्खु निब्बानं दुक्खतो समनुपस्सन्तो अनुलोमिकाय खन्तिया समन्नागतो भविस्सती’ति नेतं ठानं विज्जति। ",
"an6.101:1.2":	"‘अनुलोमिकाय खन्तिया असमन्नागतो सम्मत्तनियामं ओक्कमिस्सती’ति नेतं ठानं विज्जति। ",
"an6.101:1.3":	"‘सम्मत्तनियामं अनोक्कममानो सोतापत्तिफलं वा सकदागामिफलं वा अनागामिफलं वा अरहत्तं वा सच्छिकरिस्सती’ति नेतं ठानं विज्जति। ",
"an6.101:2.1":	"‘सो वत, भिक्खवे, भिक्खु निब्बानं सुखतो समनुपस्सन्तो अनुलोमिकाय खन्तिया समन्नागतो भविस्सती’ति ठानमेतं विज्जति। ",
"an6.101:2.2":	"‘अनुलोमिकाय खन्तिया समन्नागतो सम्मत्तनियामं ओक्कमिस्सती’ति ठानमेतं विज्जति। ",
"an6.101:2.3":	"‘सम्मत्तनियामं ओक्कममानो सोतापत्तिफलं वा सकदागामिफलं वा अनागामिफलं वा अरहत्तं वा सच्छिकरिस्सती’ति ठानमेतं विज्जती”ति। ",
"an6.101:2.4":	"छट्ठं। "
}	
