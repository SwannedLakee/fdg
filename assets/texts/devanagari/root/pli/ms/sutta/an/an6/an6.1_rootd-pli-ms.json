{	
"an6.1:0.1":	"अङ्गुत्तर निकाय ६।१ ",
"an6.1:0.2":	"१। आहुनेय्यवग्ग ",
"an6.1:0.3":	"पठमआहुनेय्यसुत्त ",
"an6.1:1.1":	"एवं मे सुतं—",
"an6.1:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"an6.1:1.3":	"तत्र खो भगवा भिक्खू आमन्तेसि: ",
"an6.1:1.4":	"“भिक्खवो”ति। ",
"an6.1:1.5":	"“भदन्ते”ति ते भिक्खू भगवतो पच्चस्सोसुं। ",
"an6.1:1.6":	"भगवा एतदवोच: ",
"an6.1:2.1":	"“छहि, भिक्खवे, धम्मेहि समन्नागतो भिक्खु आहुनेय्यो होति पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। ",
"an6.1:2.2":	"कतमेहि छहि? ",
"an6.1:2.3":	"इध, भिक्खवे, भिक्खु चक्खुना रूपं दिस्वा नेव सुमनो होति न दुम्मनो, उपेक्खको विहरति सतो सम्पजानो। ",
"an6.1:2.4":	"सोतेन सद्दं सुत्वा … ",
"an6.1:2.5":	"घानेन गन्धं घायित्वा … ",
"an6.1:2.6":	"जिव्हाय रसं सायित्वा … ",
"an6.1:2.7":	"कायेन फोट्ठब्बं फुसित्वा … ",
"an6.1:2.8":	"मनसा धम्मं विञ्ञाय नेव सुमनो होति न दुम्मनो, उपेक्खको विहरति सतो सम्पजानो। ",
"an6.1:2.9":	"इमेहि खो, भिक्खवे, छहि धम्मेहि समन्नागतो भिक्खु आहुनेय्यो होति पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्सा”ति। ",
"an6.1:3.1":	"इदमवोच भगवा। ",
"an6.1:3.2":	"अत्तमना ते भिक्खू भगवतो भासितं अभिनन्दुन्ति। ",
"an6.1:3.3":	"पठमं। "
}	
