{	
"an5.112:0.1":	"अङ्गुत्तर निकाय ५।११२ ",
"an5.112:0.2":	"१२। अन्धकविन्दवग्ग ",
"an5.112:0.3":	"पच्छासमणसुत्त ",
"an5.112:1.1":	"“पञ्चहि, भिक्खवे, धम्मेहि समन्नागतो पच्छासमणो न आदातब्बो। ",
"an5.112:1.2":	"कतमेहि पञ्चहि? ",
"an5.112:1.3":	"अतिदूरे वा गच्छति अच्चासन्ने वा, न पत्तपरियापन्नं गण्हति, आपत्तिसामन्ता भणमानं न निवारेति, भणमानस्स अन्तरन्तरा कथं ओपातेति, दुप्पञ्ञो होति जळो एळमूगो। ",
"an5.112:1.4":	"इमेहि खो, भिक्खवे, पञ्चहि धम्मेहि समन्नागतो पच्छासमणो न आदातब्बो। ",
"an5.112:2.1":	"पञ्चहि, भिक्खवे, धम्मेहि समन्नागतो पच्छासमणो आदातब्बो। ",
"an5.112:2.2":	"कतमेहि पञ्चहि? ",
"an5.112:2.3":	"नातिदूरे गच्छति न अच्चासन्ने, पत्तपरियापन्नं गण्हति, आपत्तिसामन्ता भणमानं निवारेति, भणमानस्स न अन्तरन्तरा कथं ओपातेति, पञ्ञवा होति अजळो अनेळमूगो। ",
"an5.112:2.4":	"इमेहि खो, भिक्खवे, पञ्चहि धम्मेहि समन्नागतो पच्छासमणो आदातब्बो”ति। ",
"an5.112:2.5":	"दुतियं। "
}	
