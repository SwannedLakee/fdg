{	
"an4.236:0.1":	"अङ्गुत्तर निकाय ४।२३६ ",
"an4.236:0.2":	"२४। कम्मवग्ग ",
"an4.236:0.3":	"दुतियसिक्खापदसुत्त ",
"an4.236:1.1":	"“चत्तारिमानि, भिक्खवे, कम्मानि मया सयं अभिञ्ञा सच्छिकत्वा पवेदितानि। ",
"an4.236:1.2":	"कतमानि चत्तारि? ",
"an4.236:1.3":	"अत्थि, भिक्खवे, कम्मं कण्हं कण्हविपाकं; ",
"an4.236:1.4":	"अत्थि, भिक्खवे, कम्मं सुक्कं सुक्कविपाकं; ",
"an4.236:1.5":	"अत्थि, भिक्खवे, कम्मं कण्हसुक्कं कण्हसुक्कविपाकं; ",
"an4.236:1.6":	"अत्थि, भिक्खवे, कम्मं अकण्हअसुक्कं अकण्हअसुक्कविपाकं कम्मक्खयाय संवत्तति। ",
"an4.236:2.1":	"कतमञ्च, भिक्खवे, कम्मं कण्हं कण्हविपाकं? ",
"an4.236:2.2":	"इध, भिक्खवे, एकच्चेन माता जीविता वोरोपिता होति, पिता जीविता वोरोपितो होति, अरहं जीविता वोरोपितो होति, तथागतस्स दुट्ठेन चित्तेन लोहितं उप्पादितं होति, सङ्घो भिन्नो होति। ",
"an4.236:2.3":	"इदं वुच्चति, भिक्खवे, कम्मं कण्हं कण्हविपाकं। ",
"an4.236:3.1":	"कतमञ्च, भिक्खवे, कम्मं सुक्कं सुक्कविपाकं? ",
"an4.236:3.2":	"इध, भिक्खवे, एकच्चो पाणातिपाता पटिविरतो होति, अदिन्नादाना पटिविरतो होति, कामेसुमिच्छाचारा पटिविरतो होति, मुसावादा पटिविरतो होति, पिसुणाय वाचाय पटिविरतो होति, फरुसाय वाचाय पटिविरतो होति, सम्फप्पलापा पटिविरतो होति, अनभिज्झालु होति, अब्यापन्नचित्तो होति, सम्मादिट्ठि होति। ",
"an4.236:3.3":	"इदं वुच्चति, भिक्खवे, कम्मं सुक्कं सुक्कविपाकं। ",
"an4.236:4.1":	"कतमञ्च, भिक्खवे, कम्मं कण्हसुक्कं कण्हसुक्कविपाकं? ",
"an4.236:4.2":	"इध, भिक्खवे, एकच्चो सब्याबज्झम्पि अब्याबज्झम्पि कायसङ्खारं अभिसङ्खरोति …पे… इदं वुच्चति, भिक्खवे, कम्मं कण्हसुक्कं कण्हसुक्कविपाकं। ",
"an4.236:5.1":	"कतमञ्च, भिक्खवे, कम्मं अकण्हअसुक्कं अकण्हअसुक्कविपाकं कम्मक्खयाय संवत्तति? ",
"an4.236:5.2":	"तत्र, भिक्खवे, यमिदं कम्मं कण्हं कण्हविपाकं …पे… इदं वुच्चति, भिक्खवे, कम्मं अकण्हअसुक्कं अकण्हअसुक्कविपाकं कम्मक्खयाय संवत्तति। ",
"an4.236:5.3":	"इमानि खो, भिक्खवे, चत्तारि कम्मानि मया सयं अभिञ्ञा सच्छिकत्वा पवेदितानी”ति। ",
"an4.236:5.4":	"पञ्चमं। "
}	
