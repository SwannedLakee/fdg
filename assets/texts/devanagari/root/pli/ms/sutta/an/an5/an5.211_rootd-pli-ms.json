{	
"an5.211:0.1":	"अङ्गुत्तर निकाय ५।२११ ",
"an5.211:0.2":	"२२। अक्कोसकवग्ग ",
"an5.211:0.3":	"अक्कोसकसुत्त ",
"an5.211:1.1":	"“यो सो, भिक्खवे, भिक्खु अक्कोसकपरिभासको अरियूपवादी सब्रह्मचारीनं, तस्स पञ्च आदीनवा पाटिकङ्खा। ",
"an5.211:1.2":	"कतमे पञ्च? ",
"an5.211:1.3":	"पाराजिको वा होति छिन्नपरिपन्थो, अञ्ञतरं वा सङ्किलिट्ठं आपत्तिं आपज्जति, बाळ्हं वा रोगातङ्कं फुसति, सम्मूळ्हो कालं करोति, कायस्स भेदा परं मरणा अपायं दुग्गतिं विनिपातं निरयं उपपज्जति। ",
"an5.211:1.4":	"यो सो, भिक्खवे, भिक्खु अक्कोसकपरिभासको अरियूपवादी सब्रह्मचारीनं, तस्स इमे पञ्च आदीनवा पाटिकङ्खा”ति। ",
"an5.211:1.5":	"पठमं। "
}	
