{	
"an5.6:0.1":	"अङ्गुत्तर निकाय ५।६ ",
"an5.6:0.2":	"१। सेखबलवग्ग ",
"an5.6:0.3":	"समापत्तिसुत्त ",
"an5.6:1.1":	"“न ताव, भिक्खवे, अकुसलस्स समापत्ति होति याव सद्धा पच्चुपट्ठिता होति कुसलेसु धम्मेसु। ",
"an5.6:1.2":	"यतो च खो, भिक्खवे, सद्धा अन्तरहिता होति, अस्सद्धियं परियुट्ठाय तिट्ठति; ",
"an5.6:1.3":	"अथ अकुसलस्स समापत्ति होति। ",
"an5.6:2.1":	"न ताव, भिक्खवे, अकुसलस्स समापत्ति होति याव हिरी पच्चुपट्ठिता होति कुसलेसु धम्मेसु। ",
"an5.6:2.2":	"यतो च खो, भिक्खवे, हिरी अन्तरहिता होति, अहिरिकं परियुट्ठाय तिट्ठति; ",
"an5.6:2.3":	"अथ अकुसलस्स समापत्ति होति। ",
"an5.6:3.1":	"न ताव, भिक्खवे, अकुसलस्स समापत्ति होति याव ओत्तप्पं पच्चुपट्ठितं होति कुसलेसु धम्मेसु। ",
"an5.6:3.2":	"यतो च खो, भिक्खवे, ओत्तप्पं अन्तरहितं होति, अनोत्तप्पं परियुट्ठाय तिट्ठति; ",
"an5.6:3.3":	"अथ अकुसलस्स समापत्ति होति। ",
"an5.6:4.1":	"न ताव, भिक्खवे, अकुसलस्स समापत्ति होति याव वीरियं पच्चुपट्ठितं होति कुसलेसु धम्मेसु। ",
"an5.6:4.2":	"यतो च खो, भिक्खवे, वीरियं अन्तरहितं होति, कोसज्जं परियुट्ठाय तिट्ठति; ",
"an5.6:4.3":	"अथ अकुसलस्स समापत्ति होति। ",
"an5.6:5.1":	"न ताव, भिक्खवे, अकुसलस्स समापत्ति होति याव पञ्ञा पच्चुपट्ठिता होति कुसलेसु धम्मेसु। ",
"an5.6:5.2":	"यतो च खो, भिक्खवे, पञ्ञा अन्तरहिता होति, दुप्पञ्ञा परियुट्ठाय तिट्ठति; ",
"an5.6:5.3":	"अथ अकुसलस्स समापत्ति होती”ति। ",
"an5.6:5.4":	"छट्ठं। "
}	
