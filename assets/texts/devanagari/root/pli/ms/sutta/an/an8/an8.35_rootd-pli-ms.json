{	
"an8.35:0.1":	"अङ्गुत्तर निकाय ८।३५ ",
"an8.35:0.2":	"४। दानवग्ग ",
"an8.35:0.3":	"दानूपपत्तिसुत्त ",
"an8.35:1.1":	"“अट्ठिमा, भिक्खवे, दानूपपत्तियो। ",
"an8.35:1.2":	"कतमा अट्ठ? ",
"an8.35:1.3":	"इध, भिक्खवे, एकच्चो दानं देति समणस्स वा ब्राह्मणस्स वा अन्नं पानं वत्थं यानं मालागन्धविलेपनं सेय्यावसथपदीपेय्यं। ",
"an8.35:1.4":	"सो यं देति तं पच्चासीसति। ",
"an8.35:1.5":	"सो पस्सति खत्तियमहासाले वा ब्राह्मणमहासाले वा गहपतिमहासाले वा पञ्चहि कामगुणेहि समप्पिते समङ्गीभूते परिचारयमाने। ",
"an8.35:1.6":	"तस्स एवं होति: ",
"an8.35:1.7":	"‘अहो वताहं कायस्स भेदा परं मरणा खत्तियमहासालानं वा ब्राह्मणमहासालानं वा गहपतिमहासालानं वा सहब्यतं उपपज्जेय्यन्’ति। ",
"an8.35:1.8":	"सो तं चित्तं दहति, तं चित्तं अधिट्ठाति, तं चित्तं भावेति। ",
"an8.35:1.9":	"तस्स तं चित्तं हीने विमुत्तं, उत्तरि अभावितं, तत्रूपपत्तिया संवत्तति। ",
"an8.35:1.10":	"कायस्स भेदा परं मरणा खत्तियमहासालानं वा ब्राह्मणमहासालानं वा गहपतिमहासालानं वा सहब्यतं उपपज्जति। ",
"an8.35:1.11":	"तञ्च खो सीलवतो वदामि, नो दुस्सीलस्स। ",
"an8.35:1.12":	"इज्झति, भिक्खवे, सीलवतो चेतोपणिधि विसुद्धत्ता। ",
"an8.35:2.1":	"इध पन, भिक्खवे, एकच्चो दानं देति समणस्स वा ब्राह्मणस्स वा अन्नं पानं वत्थं यानं मालागन्धविलेपनं सेय्यावसथपदीपेय्यं। ",
"an8.35:2.2":	"सो यं देति तं पच्चासीसति। ",
"an8.35:2.3":	"तस्स सुतं होति: ",
"an8.35:2.4":	"‘चातुमहाराजिका देवा दीघायुका वण्णवन्तो सुखबहुला’ति। ",
"an8.35:2.5":	"तस्स एवं होति: ",
"an8.35:2.6":	"‘अहो वताहं कायस्स भेदा परं मरणा चातुमहाराजिकानं देवानं सहब्यतं उपपज्जेय्यन्’ति। ",
"an8.35:2.7":	"सो तं चित्तं दहति, तं चित्तं अधिट्ठाति, तं चित्तं भावेति। ",
"an8.35:2.8":	"तस्स तं चित्तं हीने विमुत्तं, उत्तरि अभावितं, तत्रूपपत्तिया संवत्तति। ",
"an8.35:2.9":	"कायस्स भेदा परं मरणा चातुमहाराजिकानं देवानं सहब्यतं उपपज्जति। ",
"an8.35:2.10":	"तञ्च खो सीलवतो वदामि, नो दुस्सीलस्स। ",
"an8.35:2.11":	"इज्झति, भिक्खवे, सीलवतो चेतोपणिधि विसुद्धत्ता। ",
"an8.35:3.1":	"इध पन, भिक्खवे, एकच्चो दानं देति समणस्स वा ब्राह्मणस्स वा अन्नं पानं वत्थं यानं मालागन्धविलेपनं सेय्यावसथपदीपेय्यं। ",
"an8.35:3.2":	"सो यं देति तं पच्चासीसति। ",
"an8.35:3.3":	"तस्स सुतं होति—",
"an8.35:3.4":	"तावतिंसा देवा …पे… ",
"an8.35:3.5":	"यामा देवा … ",
"an8.35:3.6":	"तुसिता देवा … ",
"an8.35:3.7":	"निम्मानरती देवा … ",
"an8.35:3.8":	"परनिम्मितवसवत्ती देवा दीघायुका वण्णवन्तो सुखबहुलाति। ",
"an8.35:3.9":	"तस्स एवं होति: ",
"an8.35:3.10":	"‘अहो वताहं कायस्स भेदा परं मरणा परनिम्मितवसवत्तीनं देवानं सहब्यतं उपपज्जेय्यन्’ति। ",
"an8.35:3.11":	"सो तं चित्तं दहति, तं चित्तं अधिट्ठाति, तं चित्तं भावेति। ",
"an8.35:3.12":	"तस्स तं चित्तं हीने विमुत्तं, उत्तरि अभावितं, तत्रूपपत्तिया संवत्तति। ",
"an8.35:3.13":	"कायस्स भेदा परं मरणा परनिम्मितवसवत्तीनं देवानं सहब्यतं उपपज्जति। ",
"an8.35:3.14":	"तञ्च खो सीलवतो वदामि, नो दुस्सीलस्स। ",
"an8.35:3.15":	"इज्झति, भिक्खवे, सीलवतो चेतोपणिधि विसुद्धत्ता। ",
"an8.35:4.1":	"इध पन, भिक्खवे, एकच्चो दानं देति समणस्स वा ब्राह्मणस्स वा अन्नं पानं वत्थं यानं मालागन्धविलेपनं सेय्यावसथपदीपेय्यं। ",
"an8.35:4.2":	"सो यं देति तं पच्चासीसति। ",
"an8.35:4.3":	"तस्स सुतं होति: ",
"an8.35:4.4":	"‘ब्रह्मकायिका देवा दीघायुका वण्णवन्तो सुखबहुला’ति। ",
"an8.35:4.5":	"तस्स एवं होति: ",
"an8.35:4.6":	"‘अहो वताहं कायस्स भेदा परं मरणा ब्रह्मकायिकानं देवानं सहब्यतं उपपज्जेय्यन्’ति। ",
"an8.35:4.7":	"सो तं चित्तं दहति, तं चित्तं अधिट्ठाति, तं चित्तं भावेति। ",
"an8.35:4.8":	"तस्स तं चित्तं हीने विमुत्तं, उत्तरि अभावितं, तत्रूपपत्तिया संवत्तति। ",
"an8.35:4.9":	"कायस्स भेदा परं मरणा ब्रह्मकायिकानं देवानं सहब्यतं उपपज्जति। ",
"an8.35:4.10":	"तञ्च खो सीलवतो वदामि, नो दुस्सीलस्स; ",
"an8.35:4.11":	"वीतरागस्स, नो सरागस्स। ",
"an8.35:4.12":	"इज्झति, भिक्खवे, सीलवतो चेतोपणिधि वीतरागत्ता। ",
"an8.35:4.13":	"इमा खो, भिक्खवे, अट्ठ दानूपपत्तियो”ति। ",
"an8.35:4.14":	"पञ्चमं। "
}	
