{	
"an5.18:0.1":	"अङ्गुत्तर निकाय ५।१८ ",
"an5.18:0.2":	"२। बलवग्ग ",
"an5.18:0.3":	"दुतियहितसुत्त ",
"an5.18:1.1":	"“पञ्चहि, भिक्खवे, धम्मेहि समन्नागतो भिक्खु परहिताय पटिपन्नो होति, नो अत्तहिताय। ",
"an5.18:1.2":	"कतमेहि पञ्चहि? ",
"an5.18:1.3":	"इध, भिक्खवे, भिक्खु अत्तना न सीलसम्पन्नो होति, परं सीलसम्पदाय समादपेति; ",
"an5.18:1.4":	"अत्तना न समाधिसम्पन्नो होति, परं समाधिसम्पदाय समादपेति; ",
"an5.18:1.5":	"अत्तना न पञ्ञासम्पन्नो होति, परं पञ्ञासम्पदाय समादपेति; ",
"an5.18:1.6":	"अत्तना न विमुत्तिसम्पन्नो होति, परं विमुत्तिसम्पदाय समादपेति; ",
"an5.18:1.7":	"अत्तना न विमुत्तिञाणदस्सनसम्पन्नो होति, परं विमुत्तिञाणदस्सनसम्पदाय समादपेति। ",
"an5.18:1.8":	"इमेहि खो, भिक्खवे, पञ्चहि धम्मेहि समन्नागतो भिक्खु परहिताय पटिपन्नो होति, नो अत्तहिताया”ति। ",
"an5.18:1.9":	"अट्ठमं। "
}	
