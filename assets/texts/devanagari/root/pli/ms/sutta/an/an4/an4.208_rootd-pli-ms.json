{	
"an4.208:0.1":	"अङ्गुत्तर निकाय ४।२०८ ",
"an4.208:0.2":	"२१। सप्पुरिसवग्ग ",
"an4.208:0.3":	"दुतियपापधम्मसुत्त ",
"an4.208:1.1":	"“पापञ्च वो, भिक्खवे, देसेस्सामि, पापेन पापतरञ्च; ",
"an4.208:1.2":	"कल्याणञ्च, कल्याणेन कल्याणतरञ्च। ",
"an4.208:1.3":	"तं सुणाथ …पे… ",
"an4.208:2.1":	"“कतमो च, भिक्खवे, पापो? ",
"an4.208:2.2":	"इध, भिक्खवे, एकच्चो मिच्छादिट्ठिको होति …पे… मिच्छाञाणी होति, मिच्छाविमुत्ति होति। ",
"an4.208:2.3":	"अयं वुच्चति, भिक्खवे, पापो। ",
"an4.208:3.1":	"कतमो च, भिक्खवे, पापेन पापतरो? ",
"an4.208:3.2":	"इध, भिक्खवे, एकच्चो अत्तना च मिच्छादिट्ठिको होति, परञ्च मिच्छादिट्ठिया समादपेति …पे… अत्तना च मिच्छाञाणी होति, परञ्च मिच्छाञाणे समादपेति; ",
"an4.208:3.3":	"अत्तना च मिच्छाविमुत्ति होति, परञ्च मिच्छाविमुत्तिया समादपेति। ",
"an4.208:3.4":	"अयं वुच्चति, भिक्खवे, पापेन पापतरो। ",
"an4.208:4.1":	"कतमो च, भिक्खवे, कल्याणो? ",
"an4.208:4.2":	"इध, भिक्खवे, एकच्चो सम्मादिट्ठिको होति …पे… सम्माञाणी होति, सम्माविमुत्ति होति। ",
"an4.208:4.3":	"अयं वुच्चति, भिक्खवे, कल्याणो। ",
"an4.208:5.1":	"कतमो च, भिक्खवे, कल्याणेन कल्याणतरो? ",
"an4.208:5.2":	"इध, भिक्खवे, एकच्चो अत्तना च सम्मादिट्ठिको होति, परञ्च सम्मादिट्ठिया समादपेति …पे… अत्तना च सम्माञाणी होति, परञ्च सम्माञाणे समादपेति; ",
"an4.208:5.3":	"अत्तना च सम्माविमुत्ति होति, परञ्च सम्माविमुत्तिया समादपेति। ",
"an4.208:5.4":	"अयं वुच्चति, भिक्खवे, कल्याणेन कल्याणतरो”ति। ",
"an4.208:5.5":	"अट्ठमं। "
}	
