{	
"an5.146:0.1":	"अङ्गुत्तर निकाय ५।१४६ ",
"an5.146:0.2":	"१५। तिकण्डकीवग्ग ",
"an5.146:0.3":	"मित्तसुत्त ",
"an5.146:1.1":	"“पञ्चहि, भिक्खवे, धम्मेहि समन्नागतो भिक्खु मित्तो न सेवितब्बो। ",
"an5.146:1.2":	"कतमेहि पञ्चहि? ",
"an5.146:1.3":	"कम्मन्तं कारेति, अधिकरणं आदियति, पामोक्खेसु भिक्खूसु पटिविरुद्धो होति, दीघचारिकं अनवत्थचारिकं अनुयुत्तो विहरति, नप्पटिबलो होति कालेन कालं धम्मिया कथाय सन्दस्सेतुं समादपेतुं समुत्तेजेतुं सम्पहंसेतुं। ",
"an5.146:1.4":	"इमेहि खो, भिक्खवे, पञ्चहि धम्मेहि समन्नागतो भिक्खु मित्तो न सेवितब्बो। ",
"an5.146:2.1":	"पञ्चहि, भिक्खवे, धम्मेहि समन्नागतो भिक्खु मित्तो सेवितब्बो। ",
"an5.146:2.2":	"कतमेहि पञ्चहि? ",
"an5.146:2.3":	"न कम्मन्तं कारेति, न अधिकरणं आदियति, न पामोक्खेसु भिक्खूसु पटिविरुद्धो होति, न दीघचारिकं अनवत्थचारिकं अनुयुत्तो विहरति, पटिबलो होति कालेन कालं धम्मिया कथाय सन्दस्सेतुं समादपेतुं समुत्तेजेतुं सम्पहंसेतुं। ",
"an5.146:2.4":	"इमेहि खो, भिक्खवे, पञ्चहि धम्मेहि समन्नागतो भिक्खु मित्तो सेवितब्बो”ति। ",
"an5.146:2.5":	"छट्ठं। "
}	
