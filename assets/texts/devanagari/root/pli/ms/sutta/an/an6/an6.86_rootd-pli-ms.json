{	
"an6.86:0.1":	"अङ्गुत्तर निकाय ६।८६ ",
"an6.86:0.2":	"९। सीतिवग्ग ",
"an6.86:0.3":	"आवरणसुत्त ",
"an6.86:1.1":	"“छहि, भिक्खवे, धम्मेहि समन्नागतो सुणन्तोपि सद्धम्मं अभब्बो नियामं ओक्कमितुं कुसलेसु धम्मेसु सम्मत्तं। ",
"an6.86:1.2":	"कतमेहि छहि? ",
"an6.86:1.3":	"कम्मावरणताय समन्नागतो होति, किलेसावरणताय समन्नागतो होति, विपाकावरणताय समन्नागतो होति, अस्सद्धो च होति, अच्छन्दिको च, दुप्पञ्ञो च। ",
"an6.86:1.4":	"इमेहि खो, भिक्खवे, छहि धम्मेहि समन्नागतो सुणन्तोपि सद्धम्मं अभब्बो नियामं ओक्कमितुं कुसलेसु धम्मेसु सम्मत्तं। ",
"an6.86:2.1":	"छहि, भिक्खवे, धम्मेहि समन्नागतो सुणन्तो सद्धम्मं भब्बो नियामं ओक्कमितुं कुसलेसु धम्मेसु सम्मत्तं। ",
"an6.86:2.2":	"कतमेहि छहि? ",
"an6.86:2.3":	"न कम्मावरणताय समन्नागतो होति, न किलेसावरणताय समन्नागतो होति, न विपाकावरणताय समन्नागतो होति, सद्धो च होति, छन्दिको च, पञ्ञवा च। ",
"an6.86:2.4":	"इमेहि खो, भिक्खवे, छहि धम्मेहि समन्नागतो सुणन्तो सद्धम्मं भब्बो नियामं ओक्कमितुं कुसलेसु धम्मेसु सम्मत्तन्”ति। ",
"an6.86:2.5":	"दुतियं। "
}	
