{	
"an4.47:0.1":	"अङ्गुत्तर निकाय ४।४७ ",
"an4.47:0.2":	"५। रोहितस्सवग्ग ",
"an4.47:0.3":	"सुविदूरसुत्त ",
"an4.47:1.1":	"“चत्तारिमानि, भिक्खवे, सुविदूरविदूरानि। ",
"an4.47:1.2":	"कतमानि चत्तारि? ",
"an4.47:1.3":	"नभञ्च, भिक्खवे, पथवी च; ",
"an4.47:1.4":	"इदं पठमं सुविदूरविदूरे। ",
"an4.47:1.5":	"ओरिमञ्च, भिक्खवे, तीरं समुद्दस्स पारिमञ्च; ",
"an4.47:1.6":	"इदं दुतियं सुविदूरविदूरे। ",
"an4.47:1.7":	"यतो च, भिक्खवे, वेरोचनो अब्भुदेति यत्थ च अत्थमेति; ",
"an4.47:1.8":	"इदं ततियं सुविदूरविदूरे। ",
"an4.47:1.9":	"सतञ्च, भिक्खवे, धम्मो असतञ्च धम्मो; ",
"an4.47:1.10":	"इदं चतुत्थं सुविदूरविदूरे। ",
"an4.47:1.11":	"इमानि खो, भिक्खवे, चत्तारि सुविदूरविदूरानीति। ",
"an4.47:2.1":	"नभञ्च दूरे पथवी च दूरे, ",
"an4.47:2.2":	"पारं समुद्दस्स तदाहु दूरे; ",
"an4.47:2.3":	"यतो च वेरोचनो अब्भुदेति, ",
"an4.47:2.4":	"पभङ्करो यत्थ च अत्थमेति; ",
"an4.47:2.5":	"ततो हवे दूरतरं वदन्ति, ",
"an4.47:2.6":	"सतञ्च धम्मं असतञ्च धम्मं। ",
"an4.47:3.1":	"अब्यायिको होति सतं समागमो, ",
"an4.47:3.2":	"यावापि तिट्ठेय्य तथेव होति; ",
"an4.47:3.3":	"खिप्पञ्हि वेति असतं समागमो, ",
"an4.47:3.4":	"तस्मा सतं धम्मो असब्भि आरका”ति। ",
"an4.47:3.5":	"सत्तमं। "
}	
