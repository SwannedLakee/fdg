{	
"an4.60:0.1":	"अङ्गुत्तर निकाय ४।६० ",
"an4.60:0.2":	"६। पुञ्ञाभिसन्दवग्ग ",
"an4.60:0.3":	"गिहिसामीचिसुत्त ",
"an4.60:1.1":	"अथ खो अनाथपिण्डिको गहपति येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नं खो अनाथपिण्डिकं गहपतिं भगवा एतदवोच: ",
"an4.60:2.1":	"“चतूहि खो, गहपति, धम्मेहि समन्नागतो अरियसावको गिहिसामीचिपटिपदं पटिपन्नो होति यसोपटिलाभिनिं सग्गसंवत्तनिकं। ",
"an4.60:2.2":	"कतमेहि चतूहि? ",
"an4.60:2.3":	"इध, गहपति, अरियसावको भिक्खुसङ्घं पच्चुपट्ठितो होति चीवरेन, भिक्खुसङ्घं पच्चुपट्ठितो होति पिण्डपातेन, भिक्खुसङ्घं पच्चुपट्ठितो होति सेनासनेन, भिक्खुसङ्घं पच्चुपट्ठितो होति गिलानप्पच्चयभेसज्जपरिक्खारेन। ",
"an4.60:2.4":	"इमेहि खो, गहपति, चतूहि धम्मेहि समन्नागतो अरियसावको गिहिसामीचिपटिपदं पटिपन्नो होति यसोपटिलाभिनिं सग्गसंवत्तनिकन्ति। ",
"an4.60:3.1":	"गिहिसामीचिपटिपदं, ",
"an4.60:3.2":	"पटिपज्जन्ति पण्डिता; ",
"an4.60:3.3":	"सम्मग्गते सीलवन्ते, ",
"an4.60:3.4":	"चीवरेन उपट्ठिता। ",
"an4.60:4.1":	"पिण्डपातसयनेन, ",
"an4.60:4.2":	"गिलानप्पच्चयेन च; ",
"an4.60:4.3":	"तेसं दिवा च रत्तो च, ",
"an4.60:4.4":	"सदा पुञ्ञं पवड्ढति; ",
"an4.60:4.5":	"सग्गञ्च कमतिट्ठानं, ",
"an4.60:4.6":	"कम्मं कत्वान भद्दकन्”ति। ",
"an4.60:4.7":	"दसमं। ",
"an4.60:4.8":	"पुञ्ञाभिसन्दवग्गो पठमो। ",
"an4.60:5.0":	"तस्सुद्दानं ",
"an4.60:5.1":	"द्वे पुञ्ञाभिसन्दा द्वे च, ",
"an4.60:5.2":	"संवासा समजीविनो; ",
"an4.60:5.3":	"सुप्पवासा सुदत्तो च, ",
"an4.60:5.4":	"भोजनं गिहिसामिचीति। "
}	
