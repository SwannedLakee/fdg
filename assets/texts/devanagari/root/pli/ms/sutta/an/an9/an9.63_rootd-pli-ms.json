{	
"an9.63:0.1":	"अङ्गुत्तर निकाय ९।६३ ",
"an9.63:0.2":	"७। सतिपट्ठानवग्ग ",
"an9.63:0.3":	"सिक्खादुब्बल्यसुत्त ",
"an9.63:1.1":	"“पञ्चिमानि, भिक्खवे, सिक्खादुब्बल्यानि। ",
"an9.63:1.2":	"कतमानि पञ्च? ",
"an9.63:1.3":	"पाणातिपातो, अदिन्नादानं, कामेसुमिच्छाचारो, मुसावादो, सुरामेरयमज्जपमादट्ठानं—",
"an9.63:1.4":	"इमानि खो, भिक्खवे, पञ्च सिक्खादुब्बल्यानि। ",
"an9.63:2.1":	"इमेसं खो, भिक्खवे, पञ्चन्नं सिक्खादुब्बल्यानं पहानाय चत्तारो सतिपट्ठाना भावेतब्बा। ",
"an9.63:2.2":	"कतमे चत्तारो? ",
"an9.63:2.3":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा विनेय्य लोके अभिज्झादोमनस्सं; ",
"an9.63:2.4":	"वेदनासु …पे… ",
"an9.63:2.5":	"चित्ते … ",
"an9.63:2.6":	"धम्मेसु धम्मानुपस्सी विहरति आतापी सम्पजानो सतिमा विनेय्य लोके अभिज्झादोमनस्सं। ",
"an9.63:2.7":	"इमेसं खो, भिक्खवे, पञ्चन्नं सिक्खादुब्बल्यानं पहानाय इमे चत्तारो सतिपट्ठाना भावेतब्बा”ति। ",
"an9.63:2.8":	"पठमं। "
}	
