{	
"an5.17:0.1":	"अङ्गुत्तर निकाय ५।१७ ",
"an5.17:0.2":	"२। बलवग्ग ",
"an5.17:0.3":	"पठमहितसुत्त ",
"an5.17:1.1":	"“पञ्चहि, भिक्खवे, धम्मेहि समन्नागतो भिक्खु अत्तहिताय पटिपन्नो होति, नो परहिताय। ",
"an5.17:1.2":	"कतमेहि पञ्चहि? ",
"an5.17:1.3":	"इध, भिक्खवे, भिक्खु अत्तना सीलसम्पन्नो होति, नो परं सीलसम्पदाय समादपेति; ",
"an5.17:1.4":	"अत्तना समाधिसम्पन्नो होति, नो परं समाधिसम्पदाय समादपेति; ",
"an5.17:1.5":	"अत्तना पञ्ञासम्पन्नो होति, नो परं पञ्ञासम्पदाय समादपेति; ",
"an5.17:1.6":	"अत्तना विमुत्तिसम्पन्नो होति, नो परं विमुत्तिसम्पदाय समादपेति; ",
"an5.17:1.7":	"अत्तना विमुत्तिञाणदस्सनसम्पन्नो होति, नो परं विमुत्तिञाणदस्सनसम्पदाय समादपेति। ",
"an5.17:1.8":	"इमेहि खो, भिक्खवे, पञ्चहि अङ्गेहि समन्नागतो भिक्खु अत्तहिताय पटिपन्नो होति, नो परहिताया”ति। ",
"an5.17:1.9":	"सत्तमं। "
}	
