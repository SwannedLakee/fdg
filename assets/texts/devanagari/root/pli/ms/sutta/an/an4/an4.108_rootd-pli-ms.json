{	
"an4.108:0.1":	"अङ्गुत्तर निकाय ४।१०८ ",
"an4.108:0.2":	"११। वलाहकवग्ग ",
"an4.108:0.3":	"बलीबद्दसुत्त ",
"an4.108:1.1":	"“चत्तारोमे, भिक्खवे, बलीबद्दा। ",
"an4.108:1.2":	"कतमे चत्तारो? ",
"an4.108:1.3":	"सगवचण्डो नो परगवचण्डो, ",
"an4.108:1.4":	"परगवचण्डो नो सगवचण्डो, ",
"an4.108:1.5":	"सगवचण्डो च परगवचण्डो च, ",
"an4.108:1.6":	"नेव सगवचण्डो नो परगवचण्डो—",
"an4.108:1.7":	"इमे खो, भिक्खवे, चत्तारो बलीबद्दा। ",
"an4.108:1.8":	"एवमेवं खो, भिक्खवे, चत्तारो बलीबद्दूपमा पुग्गला सन्तो संविज्जमाना लोकस्मिं। ",
"an4.108:1.9":	"कतमे चत्तारो? ",
"an4.108:1.10":	"सगवचण्डो नो परगवचण्डो, ",
"an4.108:1.11":	"परगवचण्डो नो सगवचण्डो, ",
"an4.108:1.12":	"सगवचण्डो च परगवचण्डो च, ",
"an4.108:1.13":	"नेव सगवचण्डो नो परगवचण्डो। ",
"an4.108:2.1":	"कथञ्च, भिक्खवे, पुग्गलो सगवचण्डो होति, नो परगवचण्डो? ",
"an4.108:2.2":	"इध, भिक्खवे, एकच्चो पुग्गलो सकपरिसं उब्बेजेता होति, नो परपरिसं। ",
"an4.108:2.3":	"एवं खो, भिक्खवे, पुग्गलो सगवचण्डो होति, नो परगवचण्डो। ",
"an4.108:2.4":	"सेय्यथापि सो, भिक्खवे, बलीबद्दो सगवचण्डो, नो परगवचण्डो; ",
"an4.108:2.5":	"तथूपमाहं, भिक्खवे, इमं पुग्गलं वदामि। ",
"an4.108:3.1":	"कथञ्च, भिक्खवे, पुग्गलो परगवचण्डो होति, नो सगवचण्डो? ",
"an4.108:3.2":	"इध, भिक्खवे, एकच्चो पुग्गलो परपरिसं उब्बेजेता होति, नो सकपरिसं। ",
"an4.108:3.3":	"एवं खो, भिक्खवे, पुग्गलो परगवचण्डो होति, नो सगवचण्डो। ",
"an4.108:3.4":	"सेय्यथापि सो, भिक्खवे, बलीबद्दो परगवचण्डो, नो सगवचण्डो; ",
"an4.108:3.5":	"तथूपमाहं, भिक्खवे, इमं पुग्गलं वदामि। ",
"an4.108:4.1":	"कथञ्च, भिक्खवे, पुग्गलो सगवचण्डो च होति परगवचण्डो च? ",
"an4.108:4.2":	"इध, भिक्खवे, एकच्चो पुग्गलो सकपरिसं उब्बेजेता होति परपरिसञ्च। ",
"an4.108:4.3":	"एवं खो, भिक्खवे, पुग्गलो सगवचण्डो च होति परगवचण्डो च। ",
"an4.108:4.4":	"सेय्यथापि सो, भिक्खवे, बलीबद्दो सगवचण्डो च परगवचण्डो च; ",
"an4.108:4.5":	"तथूपमाहं, भिक्खवे, इमं पुग्गलं वदामि। ",
"an4.108:5.1":	"कथञ्च, भिक्खवे, पुग्गलो नेव सगवचण्डो होति नो परगवचण्डो? ",
"an4.108:5.2":	"इध, भिक्खवे, एकच्चो पुग्गलो नेव सकपरिसं उब्बेजेता होति, नो परपरिसञ्च। ",
"an4.108:5.3":	"एवं खो, भिक्खवे, पुग्गलो नेव सगवचण्डो होति, नो परगवचण्डो। ",
"an4.108:5.4":	"सेय्यथापि सो, भिक्खवे, बलीबद्दो नेव सगवचण्डो, नो परगवचण्डो; ",
"an4.108:5.5":	"तथूपमाहं, भिक्खवे, इमं पुग्गलं वदामि। ",
"an4.108:5.6":	"इमे खो, भिक्खवे, चत्तारो बलीबद्दूपमा पुग्गला सन्तो संविज्जमाना लोकस्मिन्”ति। ",
"an4.108:5.7":	"अट्ठमं। "
}	
