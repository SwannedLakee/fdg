{	
"an5.272:0.1":	"अङ्गुत्तर निकाय ५।२७२ ",
"an5.272:0.2":	"२७। सम्मुतिपेय्याल ",
"an5.272:0.3":	"भत्तुद्देसकसुत्त ",
"an5.272:1.1":	"“पञ्चहि, भिक्खवे, धम्मेहि समन्नागतो भत्तुद्देसको न सम्मन्नितब्बो। ",
"an5.272:1.2":	"कतमेहि पञ्चहि? ",
"an5.272:1.3":	"छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति, उद्दिट्ठानुद्दिट्ठं न जानाति। ",
"an5.272:1.4":	"इमेहि खो, भिक्खवे, पञ्चहि धम्मेहि समन्नागतो भत्तुद्देसको न सम्मन्नितब्बो। ",
"an5.272:2.1":	"पञ्चहि, भिक्खवे, धम्मेहि समन्नागतो भत्तुद्देसको सम्मन्नितब्बो। ",
"an5.272:2.2":	"कतमेहि पञ्चहि? ",
"an5.272:2.3":	"न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं गच्छति, उद्दिट्ठानुद्दिट्ठं जानाति। ",
"an5.272:2.4":	"इमेहि खो, भिक्खवे, पञ्चहि धम्मेहि समन्नागतो भत्तुद्देसको सम्मन्नितब्बोति। ",
"an5.272:3.1":	"पञ्चहि, भिक्खवे, धम्मेहि समन्नागतो भत्तुद्देसको सम्मतो न पेसेतब्बो …पे… सम्मतो पेसेतब्बो … बालो वेदितब्बो … पण्डितो वेदितब्बो … खतं उपहतं अत्तानं परिहरति … अक्खतं अनुपहतं अत्तानं परिहरति … यथाभतं निक्खित्तो एवं निरये … यथाभतं निक्खित्तो एवं सग्गे। ",
"an5.272:3.2":	"कतमेहि पञ्चहि? ",
"an5.272:3.3":	"न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं गच्छति, उद्दिट्ठानुद्दिट्ठं जानाति। ",
"an5.272:3.4":	"इमेहि खो, भिक्खवे, पञ्चहि धम्मेहि समन्नागतो भत्तुद्देसको यथाभतं निक्खित्तो एवं सग्गे”ति। ",
"an5.272:3.5":	"पठमं। "
}	
