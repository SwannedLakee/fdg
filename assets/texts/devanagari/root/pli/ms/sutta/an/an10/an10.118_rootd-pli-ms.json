{	
"an10.118:0.1":	"अङ्गुत्तर निकाय १०।११८ ",
"an10.118:0.2":	"१२। पच्चोरोहणिवग्ग ",
"an10.118:0.3":	"ओरिमतीरसुत्त ",
"an10.118:1.1":	"“ओरिमञ्च, भिक्खवे, तीरं देसेस्सामि पारिमञ्च तीरं। ",
"an10.118:1.2":	"तं सुणाथ, साधुकं मनसि करोथ, भासिस्सामी”ति। ",
"an10.118:1.3":	"“एवं, भन्ते”ति खो ते भिक्खू भगवतो पच्चस्सोसुं। ",
"an10.118:1.4":	"भगवा एतदवोच: ",
"an10.118:2.1":	"“कतमञ्च, भिक्खवे, ओरिमं तीरं, कतमञ्च पारिमं तीरं? ",
"an10.118:2.2":	"मिच्छादिट्ठि ओरिमं तीरं, सम्मादिट्ठि पारिमं तीरं …पे… ",
"an10.118:2.3":	"मिच्छाविमुत्ति ओरिमं तीरं, सम्माविमुत्ति पारिमं तीरं। ",
"an10.118:2.4":	"इदं खो, भिक्खवे, ओरिमं तीरं, इदं पारिमं तीरन्ति। ",
"an10.118:3.1":	"अप्पका ते मनुस्सेसु, ",
"an10.118:3.2":	"ये जना पारगामिनो; ",
"an10.118:3.3":	"अथायं इतरा पजा, ",
"an10.118:3.4":	"तीरमेवानुधावति। ",
"an10.118:4.1":	"ये च खो सम्मदक्खाते, ",
"an10.118:4.2":	"धम्मे धम्मानुवत्तिनो; ",
"an10.118:4.3":	"ते जना पारमेस्सन्ति, ",
"an10.118:4.4":	"मच्चुधेय्यं सुदुत्तरं। ",
"an10.118:5.1":	"कण्हं धम्मं विप्पहाय, ",
"an10.118:5.2":	"सुक्कं भावेथ पण्डितो; ",
"an10.118:5.3":	"ओका अनोकमागम्म, ",
"an10.118:5.4":	"विवेके यत्थ दूरमं। ",
"an10.118:6.1":	"तत्राभिरतिमिच्छेय्य, ",
"an10.118:6.2":	"हित्वा कामे अकिञ्चनो; ",
"an10.118:6.3":	"परियोदपेय्य अत्तानं, ",
"an10.118:6.4":	"चित्तक्लेसेहि पण्डितो। ",
"an10.118:7.1":	"येसं सम्बोधियङ्गेसु, ",
"an10.118:7.2":	"सम्मा चित्तं सुभावितं; ",
"an10.118:7.3":	"आदानपटिनिस्सग्गे, ",
"an10.118:7.4":	"अनुपादाय ये रता; ",
"an10.118:7.5":	"खीणासवा जुतिमन्तो, ",
"an10.118:7.6":	"ते लोके परिनिब्बुता”ति। ",
"an10.118:7.7":	"छट्ठं। "
}	
