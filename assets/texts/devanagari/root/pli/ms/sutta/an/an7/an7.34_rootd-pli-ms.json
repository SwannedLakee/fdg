{	
"an7.34:0.1":	"अङ्गुत्तर निकाय ७।३४ ",
"an7.34:0.2":	"४। देवतावग्ग ",
"an7.34:0.3":	"पठमसोवचस्सतासुत्त ",
"an7.34:1.1":	"“इमं, भिक्खवे, रत्तिं अञ्ञतरा देवता …पे… मं एतदवोच: ",
"an7.34:1.2":	"‘सत्तिमे, भन्ते, धम्मा भिक्खुनो अपरिहानाय संवत्तन्ति। ",
"an7.34:1.3":	"कतमे सत्त? ",
"an7.34:1.4":	"सत्थुगारवता, धम्मगारवता, सङ्घगारवता, सिक्खागारवता, समाधिगारवता, सोवचस्सता, कल्याणमित्तता। ",
"an7.34:1.5":	"इमे खो, भन्ते, सत्त धम्मा भिक्खुनो अपरिहानाय संवत्तन्ती’ति। ",
"an7.34:1.6":	"इदमवोच, भिक्खवे, सा देवता। ",
"an7.34:1.7":	"इदं वत्वा मं अभिवादेत्वा पदक्खिणं कत्वा तत्थेवन्तरधायीति। ",
"an7.34:2.1":	"सत्थुगरु धम्मगरु, ",
"an7.34:2.2":	"सङ्घे च तिब्बगारवो; ",
"an7.34:2.3":	"समाधिगरु आतापी, ",
"an7.34:2.4":	"सिक्खाय तिब्बगारवो। ",
"an7.34:3.1":	"कल्याणमित्तो सुवचो, ",
"an7.34:3.2":	"सप्पतिस्सो सगारवो; ",
"an7.34:3.3":	"अभब्बो परिहानाय, ",
"an7.34:3.4":	"निब्बानस्सेव सन्तिके”ति। ",
"an7.34:3.5":	"ततियं। "
}	
