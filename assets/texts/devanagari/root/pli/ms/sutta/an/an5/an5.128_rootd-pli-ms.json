{	
"an5.128:0.1":	"अङ्गुत्तर निकाय ५।१२८ ",
"an5.128:0.2":	"१३। गिलानवग्ग ",
"an5.128:0.3":	"समणसुखसुत्त ",
"an5.128:1.1":	"“पञ्चिमानि, भिक्खवे, समणदुक्खानि। ",
"an5.128:1.2":	"कतमानि पञ्च? ",
"an5.128:1.3":	"इध, भिक्खवे, भिक्खु असन्तुट्ठो होति इतरीतरेन चीवरेन, असन्तुट्ठो होति इतरीतरेन पिण्डपातेन, असन्तुट्ठो होति इतरीतरेन सेनासनेन, असन्तुट्ठो होति इतरीतरेन गिलानप्पच्चयभेसज्जपरिक्खारेन, अनभिरतो च ब्रह्मचरियं चरति। ",
"an5.128:1.4":	"इमानि खो, भिक्खवे, पञ्च समणदुक्खानि। ",
"an5.128:2.1":	"पञ्चिमानि, भिक्खवे, समणसुखानि। ",
"an5.128:2.2":	"कतमानि पञ्च? ",
"an5.128:2.3":	"इध, भिक्खवे, भिक्खु सन्तुट्ठो होति इतरीतरेन चीवरेन, सन्तुट्ठो होति इतरीतरेन पिण्डपातेन, सन्तुट्ठो होति इतरीतरेन सेनासनेन, सन्तुट्ठो होति इतरीतरेन गिलानप्पच्चयभेसज्जपरिक्खारेन, अभिरतो च ब्रह्मचरियं चरति। ",
"an5.128:2.4":	"इमानि खो, भिक्खवे, पञ्च समणसुखानी”ति। ",
"an5.128:2.5":	"अट्ठमं। "
}	
