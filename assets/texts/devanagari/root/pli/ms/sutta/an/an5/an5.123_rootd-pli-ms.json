{	
"an5.123:0.1":	"अङ्गुत्तर निकाय ५।१२३ ",
"an5.123:0.2":	"१३। गिलानवग्ग ",
"an5.123:0.3":	"पठमौपट्ठाकसुत्त ",
"an5.123:1.1":	"“पञ्चहि, भिक्खवे, धम्मेहि समन्नागतो गिलानो दूपट्ठाको होति। ",
"an5.123:1.2":	"कतमेहि पञ्चहि? ",
"an5.123:1.3":	"असप्पायकारी होति, सप्पाये मत्तं न जानाति, भेसज्जं नप्पटिसेविता होति, अत्थकामस्स गिलानुपट्ठाकस्स न यथाभूतं आबाधं आविकत्ता होति अभिक्कमन्तं वा अभिक्कमतीति पटिक्कमन्तं वा पटिक्कमतीति ठितं वा ठितोति, उप्पन्नानं सारीरिकानं वेदनानं दुक्खानं तिब्बानं खरानं कटुकानं असातानं अमनापानं पाणहरानं अनधिवासकजातिको होति। ",
"an5.123:1.4":	"इमेहि खो, भिक्खवे, पञ्चहि धम्मेहि समन्नागतो गिलानो दूपट्ठाको होति। ",
"an5.123:2.1":	"पञ्चहि, भिक्खवे, धम्मेहि समन्नागतो गिलानो सूपट्ठाको होति। ",
"an5.123:2.2":	"कतमेहि पञ्चहि? ",
"an5.123:2.3":	"सप्पायकारी होति, सप्पाये मत्तं जानाति, भेसज्जं पटिसेविता होति, अत्थकामस्स गिलानुपट्ठाकस्स यथाभूतं आबाधं आविकत्ता होति अभिक्कमन्तं वा अभिक्कमतीति पटिक्कमन्तं वा पटिक्कमतीति ठितं वा ठितोति, उप्पन्नानं सारीरिकानं वेदनानं दुक्खानं तिब्बानं खरानं कटुकानं असातानं अमनापानं पाणहरानं अधिवासकजातिको होति। ",
"an5.123:2.4":	"इमेहि खो, भिक्खवे, पञ्चहि धम्मेहि समन्नागतो गिलानो सूपट्ठाको होती”ति। ",
"an5.123:2.5":	"ततियं। "
}	
