{	
"an7.69:0.1":	"अङ्गुत्तर निकाय ७।६९ ",
"an7.69:0.2":	"७। महावग्ग ",
"an7.69:0.3":	"पारिच्छत्तकसुत्त ",
"an7.69:1.1":	"“यस्मिं, भिक्खवे, समये देवानं तावतिंसानं पारिच्छत्तको कोविळारो पण्डुपलासो होति, अत्तमना, भिक्खवे, देवा तावतिंसा तस्मिं समये होन्ति: ",
"an7.69:1.2":	"‘पण्डुपलासो दानि पारिच्छत्तको कोविळारो नचिरस्सेव दानि पन्नपलासो भविस्सती’ति। ",
"an7.69:2.1":	"यस्मिं, भिक्खवे, समये देवानं तावतिंसानं पारिच्छत्तको कोविळारो पन्नपलासो होति, अत्तमना, भिक्खवे, देवा तावतिंसा तस्मिं समये होन्ति: ",
"an7.69:2.2":	"‘पन्नपलासो दानि पारिच्छत्तको कोविळारो नचिरस्सेव दानि जालकजातो भविस्सती’ति। ",
"an7.69:3.1":	"यस्मिं, भिक्खवे, समये देवानं तावतिंसानं पारिच्छत्तको कोविळारो जालकजातो होति, अत्तमना, भिक्खवे, देवा तावतिंसा तस्मिं समये होन्ति: ",
"an7.69:3.2":	"‘जालकजातो दानि पारिच्छत्तको कोविळारो नचिरस्सेव दानि खारकजातो भविस्सती’ति। ",
"an7.69:4.1":	"यस्मिं, भिक्खवे, समये देवानं तावतिंसानं पारिच्छत्तको कोविळारो खारकजातो होति, अत्तमना, भिक्खवे, देवा तावतिंसा तस्मिं समये होन्ति: ",
"an7.69:4.2":	"‘खारकजातो दानि पारिच्छत्तको कोविळारो नचिरस्सेव दानि कुटुमलकजातो भविस्सती’ति। ",
"an7.69:5.1":	"यस्मिं, भिक्खवे, समये देवानं तावतिंसानं पारिच्छत्तको कोविळारो कुटुमलकजातो होति, अत्तमना, भिक्खवे, देवा तावतिंसा तस्मिं समये होन्ति: ",
"an7.69:5.2":	"‘कुटुमलकजातो दानि पारिच्छत्तको कोविळारो नचिरस्सेव दानि कोरकजातो भविस्सती’ति। ",
"an7.69:6.1":	"यस्मिं, भिक्खवे, समये देवानं तावतिंसानं पारिच्छत्तको कोविळारो कोरकजातो होति, अत्तमना, भिक्खवे, देवा तावतिंसा तस्मिं समये होन्ति: ",
"an7.69:6.2":	"‘कोरकजातो दानि पारिच्छत्तको कोविळारो नचिरस्सेव दानि सब्बफालिफुल्लो भविस्सती’ति। ",
"an7.69:7.1":	"यस्मिं, भिक्खवे, समये देवानं तावतिंसानं पारिच्छत्तको कोविळारो सब्बफालिफुल्लो होति, अत्तमना, भिक्खवे, देवा तावतिंसा पारिच्छत्तकस्स कोविळारस्स मूले दिब्बे चत्तारो मासे पञ्चहि कामगुणेहि समप्पिता समङ्गीभूता परिचारेन्ति। सब्बफालिफुल्लस्स खो पन, भिक्खवे, पारिच्छत्तकस्स कोविळारस्स समन्ता पञ्ञासयोजनानि आभाय फुटं होति, अनुवातं योजनसतं गन्धो गच्छति, ",
"an7.69:7.2":	"अयमानुभावो पारिच्छत्तकस्स कोविळारस्स। ",
"an7.69:8.1":	"एवमेवं खो, भिक्खवे, यस्मिं समये अरियसावको अगारस्मा अनगारियं पब्बज्जाय चेतेति, पण्डुपलासो, भिक्खवे, अरियसावको तस्मिं समये होति देवानंव तावतिंसानं पारिच्छत्तको कोविळारो। ",
"an7.69:9.1":	"यस्मिं, भिक्खवे, समये अरियसावको केसमस्सुं ओहारेत्वा कासायानि वत्थानि अच्छादेत्वा अगारस्मा अनगारियं पब्बजितो होति, पन्नपलासो, भिक्खवे, अरियसावको तस्मिं समये होति देवानंव तावतिंसानं पारिच्छत्तको कोविळारो। ",
"an7.69:10.1":	"यस्मिं, भिक्खवे, समये अरियसावको विविच्चेव कामेहि …पे… पठमं झानं उपसम्पज्ज विहरति, ",
"an7.69:10.2":	"जालकजातो, भिक्खवे, अरियसावको तस्मिं समये होति देवानंव तावतिंसानं पारिच्छत्तको कोविळारो। ",
"an7.69:11.1":	"यस्मिं, भिक्खवे, समये अरियसावको वितक्कविचारानं वूपसमा …पे… दुतियं झानं उपसम्पज्ज विहरति, ",
"an7.69:11.2":	"खारकजातो, भिक्खवे, अरियसावको तस्मिं समये होति देवानंव तावतिंसानं पारिच्छत्तको कोविळारो। ",
"an7.69:12.1":	"यस्मिं, भिक्खवे, समये अरियसावको पीतिया च विरागा …पे… ततियं झानं उपसम्पज्ज विहरति, ",
"an7.69:12.2":	"कुटुमलकजातो, भिक्खवे, अरियसावको तस्मिं समये होति देवानंव तावतिंसानं पारिच्छत्तको कोविळारो। ",
"an7.69:13.1":	"यस्मिं, भिक्खवे, समये अरियसावको सुखस्स च पहाना दुक्खस्स च पहाना …पे… चतुत्थं झानं उपसम्पज्ज विहरति, ",
"an7.69:13.2":	"कोरकजातो, भिक्खवे, अरियसावको तस्मिं समये होति देवानंव तावतिंसानं पारिच्छत्तको कोविळारो। ",
"an7.69:14.1":	"यस्मिं, भिक्खवे, समये अरियसावको आसवानं खया …पे… सच्छिकत्वा उपसम्पज्ज विहरति, ",
"an7.69:14.2":	"सब्बफालिफुल्लो, भिक्खवे, अरियसावको तस्मिं समये होति देवानंव तावतिंसानं पारिच्छत्तको कोविळारो। ",
"an7.69:15.1":	"तस्मिं, भिक्खवे, समये भुम्मा देवा सद्दमनुस्सावेन्ति: ",
"an7.69:15.2":	"‘एसो इत्थन्नामो आयस्मा इत्थन्नामस्स आयस्मतो सद्धिविहारिको अमुकम्हा गामा वा निगमा वा अगारस्मा अनगारियं पब्बजितो आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरती’ति। ",
"an7.69:16.1":	"भुम्मानं देवानं सद्दं सुत्वा चातुमहाराजिका देवा …पे… ",
"an7.69:16.2":	"तावतिंसा देवा … ",
"an7.69:16.3":	"यामा देवा … ",
"an7.69:16.4":	"तुसिता देवा … ",
"an7.69:16.5":	"निम्मानरती देवा … ",
"an7.69:16.6":	"परनिम्मितवसवत्ती देवा … ",
"an7.69:16.7":	"ब्रह्मकायिका देवा सद्दमनुस्सावेन्ति: ",
"an7.69:16.8":	"‘एसो इत्थन्नामो आयस्मा इत्थन्नामस्स आयस्मतो सद्धिविहारिको अमुकम्हा गामा वा निगमा वा अगारस्मा अनगारियं पब्बजितो आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरती’ति। ",
"an7.69:16.9":	"इतिह तेन खणेन तेन मुहुत्तेन याव ब्रह्मलोका सद्दो अब्भुग्गच्छति, ",
"an7.69:16.10":	"अयमानुभावो खीणासवस्स भिक्खुनो”ति। ",
"an7.69:16.11":	"पञ्चमं। "
}	
