{	
"an6.7:0.1":	"अङ्गुत्तर निकाय ६।७ ",
"an6.7:0.2":	"१। आहुनेय्यवग्ग ",
"an6.7:0.3":	"ततियआजानीयसुत्त ",
"an6.7:1.1":	"“छहि, भिक्खवे, अङ्गेहि समन्नागतो रञ्ञो भद्रो अस्साजानीयो राजारहो होति राजभोग्गो, रञ्ञो अङ्गन्त्वेव सङ्खं गच्छति। ",
"an6.7:1.2":	"कतमेहि छहि? ",
"an6.7:1.3":	"इध, भिक्खवे, रञ्ञो भद्रो अस्साजानीयो खमो होति रूपानं, खमो सद्दानं, खमो गन्धानं, खमो रसानं, खमो फोट्ठब्बानं, जवसम्पन्नो च होति। ",
"an6.7:1.4":	"इमेहि खो, भिक्खवे, छहि अङ्गेहि समन्नागतो रञ्ञो भद्रो अस्साजानीयो राजारहो होति राजभोग्गो, रञ्ञो अङ्गन्त्वेव सङ्खं गच्छति। ",
"an6.7:2.1":	"एवमेवं खो, भिक्खवे, छहि धम्मेहि समन्नागतो भिक्खु आहुनेय्यो होति …पे… अनुत्तरं पुञ्ञक्खेत्तं लोकस्स। ",
"an6.7:2.2":	"कतमेहि छहि? ",
"an6.7:2.3":	"इध, भिक्खवे, भिक्खु खमो होति रूपानं …पे… खमो धम्मानं। ",
"an6.7:2.4":	"इमेहि खो, भिक्खवे, छहि धम्मेहि समन्नागतो भिक्खु आहुनेय्यो होति …पे… अनुत्तरं पुञ्ञक्खेत्तं लोकस्सा”ति। ",
"an6.7:2.5":	"सत्तमं। "
}	
