{	
"an10.68:0.1":	"अङ्गुत्तर निकाय १०।६८ ",
"an10.68:0.2":	"७। यमकवग्ग ",
"an10.68:0.3":	"दुतियनळकपानसुत्त ",
"an10.68:1.1":	"एकं समयं भगवा नळकपाने विहरति पलासवने। ",
"an10.68:1.2":	"तेन खो पन समयेन भगवा तदहुपोसथे भिक्खुसङ्घपरिवुतो निसिन्नो होति। ",
"an10.68:1.3":	"अथ खो भगवा बहुदेव रत्तिं भिक्खूनं धम्मिया कथाय सन्दस्सेत्वा समादपेत्वा समुत्तेजेत्वा सम्पहंसेत्वा तुण्हीभूतं तुण्हीभूतं भिक्खुसङ्घं अनुविलोकेत्वा आयस्मन्तं सारिपुत्तं आमन्तेसि: ",
"an10.68:2.1":	"“विगतथिनमिद्धो खो, सारिपुत्त, भिक्खुसङ्घो। ",
"an10.68:2.2":	"पटिभातु तं, सारिपुत्त, भिक्खूनं धम्मी कथा। ",
"an10.68:2.3":	"पिट्ठि मे आगिलायति; ",
"an10.68:2.4":	"तमहं आयमिस्सामी”ति। ",
"an10.68:2.5":	"“एवं, भन्ते”ति खो आयस्मा सारिपुत्तो भगवतो पच्चस्सोसि। ",
"an10.68:3.1":	"अथ खो भगवा चतुग्गुणं सङ्घाटिं पञ्ञापेत्वा दक्खिणेन पस्सेन सीहसेय्यं कप्पेसि पादे पादं अच्चाधाय सतो सम्पजानो उट्ठानसञ्ञं मनसि करित्वा। ",
"an10.68:3.2":	"तत्र खो आयस्मा सारिपुत्तो भिक्खू आमन्तेसि: ",
"an10.68:3.3":	"“आवुसो भिक्खवे”ति। ",
"an10.68:3.4":	"“आवुसो”ति खो ते भिक्खू आयस्मतो सारिपुत्तस्स पच्चस्सोसुं। ",
"an10.68:3.5":	"आयस्मा सारिपुत्तो एतदवोच: ",
"an10.68:4.1":	"“यस्स कस्सचि, आवुसो, सद्धा नत्थि कुसलेसु धम्मेसु, हिरी नत्थि … ",
"an10.68:4.2":	"ओत्तप्पं नत्थि … ",
"an10.68:4.3":	"वीरियं नत्थि … ",
"an10.68:4.4":	"पञ्ञा नत्थि … ",
"an10.68:4.5":	"सोतावधानं नत्थि … ",
"an10.68:4.6":	"धम्मधारणा नत्थि … ",
"an10.68:4.7":	"अत्थूपपरिक्खा नत्थि … ",
"an10.68:4.8":	"धम्मानुधम्मप्पटिपत्ति नत्थि … ",
"an10.68:4.9":	"अप्पमादो नत्थि कुसलेसु धम्मेसु, तस्स या रत्ति वा दिवसो वा आगच्छति, हानियेव पाटिकङ्खा कुसलेसु धम्मेसु नो वुद्धि। ",
"an10.68:4.10":	"सेय्यथापि, आवुसो, काळपक्खे चन्दस्स या रत्ति वा दिवसो वा आगच्छति, हायतेव वण्णेन हायति मण्डलेन हायति आभाय हायति आरोहपरिणाहेन; ",
"an10.68:4.11":	"एवमेवं खो, आवुसो, यस्स कस्सचि सद्धा नत्थि कुसलेसु धम्मेसु, हिरी नत्थि … ",
"an10.68:4.12":	"ओत्तप्पं नत्थि … ",
"an10.68:4.13":	"वीरियं नत्थि … ",
"an10.68:4.14":	"पञ्ञा नत्थि … ",
"an10.68:4.15":	"सोतावधानं नत्थि … ",
"an10.68:4.16":	"धम्मधारणा नत्थि … ",
"an10.68:4.17":	"अत्थूपपरिक्खा नत्थि … ",
"an10.68:4.18":	"धम्मानुधम्मप्पटिपत्ति नत्थि … ",
"an10.68:4.19":	"अप्पमादो नत्थि कुसलेसु धम्मेसु, तस्स या रत्ति वा दिवसो वा आगच्छति, हानियेव पाटिकङ्खा कुसलेसु धम्मेसु नो वुद्धि। ",
"an10.68:5.1":	"यस्स कस्सचि, आवुसो, सद्धा अत्थि कुसलेसु धम्मेसु, हिरी अत्थि … ",
"an10.68:5.2":	"ओत्तप्पं अत्थि … ",
"an10.68:5.3":	"वीरियं अत्थि … ",
"an10.68:5.4":	"पञ्ञा अत्थि … ",
"an10.68:5.5":	"सोतावधानं अत्थि … ",
"an10.68:5.6":	"धम्मधारणा अत्थि … ",
"an10.68:5.7":	"अत्थूपपरिक्खा अत्थि … ",
"an10.68:5.8":	"धम्मानुधम्मप्पटिपत्ति अत्थि … ",
"an10.68:5.9":	"अप्पमादो अत्थि कुसलेसु धम्मेसु, तस्स या रत्ति वा दिवसो वा आगच्छति, वुद्धियेव पाटिकङ्खा कुसलेसु धम्मेसु नो परिहानि। ",
"an10.68:5.10":	"सेय्यथापि, आवुसो, जुण्हपक्खे चन्दस्स या रत्ति वा दिवसो वा आगच्छति, वड्ढतेव वण्णेन वड्ढति मण्डलेन वड्ढति आभाय वड्ढति आरोहपरिणाहेन; ",
"an10.68:5.11":	"एवमेवं खो, आवुसो, यस्स कस्सचि सद्धा अत्थि कुसलेसु धम्मेसु …पे… ",
"an10.68:5.12":	"अप्पमादो अत्थि कुसलेसु धम्मेसु, तस्स या रत्ति वा दिवसो वा आगच्छति, वुद्धियेव पाटिकङ्खा कुसलेसु धम्मेसु नो परिहानी”ति। ",
"an10.68:6.1":	"अथ खो भगवा पच्चुट्ठाय आयस्मन्तं सारिपुत्तं आमन्तेसि: ",
"an10.68:6.2":	"“साधु साधु, सारिपुत्त। ",
"an10.68:6.3":	"यस्स कस्सचि, सारिपुत्त, सद्धा नत्थि कुसलेसु धम्मेसु हिरी नत्थि … ",
"an10.68:6.4":	"ओत्तप्पं नत्थि … ",
"an10.68:6.5":	"पञ्ञा नत्थि … ",
"an10.68:6.6":	"वीरियं नत्थि … ",
"an10.68:6.7":	"सोतावधानं नत्थि … ",
"an10.68:6.8":	"धम्मधारणा नत्थि … ",
"an10.68:6.9":	"अत्थूपपरिक्खा नत्थि … ",
"an10.68:6.10":	"धम्मानुधम्मप्पटिपत्ति नत्थि … ",
"an10.68:6.11":	"अप्पमादो नत्थि कुसलेसु धम्मेसु तस्स या रत्ति वा दिवसो वा आगच्छति, हानियेव पाटिकङ्खा कुसलेसु धम्मेसु नो वुद्धि। ",
"an10.68:6.12":	"सेय्यथापि, सारिपुत्त, काळपक्खे चन्दस्स या रत्ति वा दिवसो वा आगच्छति, हायतेव वण्णेन हायति मण्डलेन हायति आभाय हायति आरोहपरिणाहेन; ",
"an10.68:6.13":	"एवमेवं खो, सारिपुत्त, यस्स कस्सचि सद्धा नत्थि कुसलेसु धम्मेसु …पे… ",
"an10.68:6.14":	"अप्पमादो नत्थि कुसलेसु धम्मेसु, तस्स या रत्ति वा दिवसो वा आगच्छति, हानियेव पाटिकङ्खा कुसलेसु धम्मेसु नो वुद्धि। ",
"an10.68:7.1":	"यस्स कस्सचि, सारिपुत्त, सद्धा अत्थि कुसलेसु धम्मेसु हिरी अत्थि … ",
"an10.68:7.2":	"ओत्तप्पं अत्थि … ",
"an10.68:7.3":	"वीरियं अत्थि … ",
"an10.68:7.4":	"पञ्ञा अत्थि … ",
"an10.68:7.5":	"सोतावधानं अत्थि … ",
"an10.68:7.6":	"धम्मधारणा अत्थि … ",
"an10.68:7.7":	"अत्थूपपरिक्खा अत्थि … ",
"an10.68:7.8":	"धम्मानुधम्मप्पटिपत्ति अत्थि … ",
"an10.68:7.9":	"अप्पमादो अत्थि कुसलेसु धम्मेसु, तस्स या रत्ति वा दिवसो वा आगच्छति, वुद्धियेव पाटिकङ्खा कुसलेसु धम्मेसु नो परिहानि। ",
"an10.68:7.10":	"सेय्यथापि, सारिपुत्त, जुण्हपक्खे चन्दस्स या रत्ति वा दिवसो वा आगच्छति, वड्ढतेव वण्णेन वड्ढति मण्डलेन वड्ढति आभाय वड्ढति आरोहपरिणाहेन; ",
"an10.68:7.11":	"एवमेवं खो, सारिपुत्त, यस्स कस्सचि सद्धा अत्थि कुसलेसु धम्मेसु …पे… ",
"an10.68:7.12":	"अप्पमादो अत्थि कुसलेसु धम्मेसु, तस्स या रत्ति वा दिवसो वा आगच्छति, वुद्धियेव पाटिकङ्खा कुसलेसु धम्मेसु नो परिहानी”ति। ",
"an10.68:7.13":	"अट्ठमं। "
}	
