{	
"an5.241:0.1":	"अङ्गुत्तर निकाय ५।२४१ ",
"an5.241:0.2":	"२५। दुच्चरितवग्ग ",
"an5.241:0.3":	"पठमदुच्चरितसुत्त ",
"an5.241:1.1":	"“पञ्चिमे, भिक्खवे, आदीनवा दुच्चरिते। ",
"an5.241:1.2":	"कतमे पञ्च? ",
"an5.241:1.3":	"अत्तापि अत्तानं उपवदति; ",
"an5.241:1.4":	"अनुविच्च विञ्ञू गरहन्ति; ",
"an5.241:1.5":	"पापको कित्तिसद्दो अब्भुग्गच्छति; ",
"an5.241:1.6":	"सम्मूळ्हो कालं करोति; ",
"an5.241:1.7":	"कायस्स भेदा परं मरणा अपायं दुग्गतिं विनिपातं निरयं उपपज्जति। ",
"an5.241:1.8":	"इमे खो, भिक्खवे, पञ्च आदीनवा दुच्चरिते। ",
"an5.241:2.1":	"पञ्चिमे, भिक्खवे, आनिसंसा सुचरिते। ",
"an5.241:2.2":	"कतमे पञ्च? ",
"an5.241:2.3":	"अत्तापि अत्तानं न उपवदति; ",
"an5.241:2.4":	"अनुविच्च विञ्ञू पसंसन्ति; ",
"an5.241:2.5":	"कल्याणो कित्तिसद्दो अब्भुग्गच्छति; ",
"an5.241:2.6":	"असम्मूळ्हो कालं करोति; ",
"an5.241:2.7":	"कायस्स भेदा परं मरणा सुगतिं सग्गं लोकं उपपज्जति। ",
"an5.241:2.8":	"इमे खो, भिक्खवे, पञ्च आनिसंसा सुचरिते”ति। ",
"an5.241:2.9":	"पठमं। "
}	
