{	
"an2.180-184:0.1":	"अङ्गुत्तर निकाय २ ",
"an2.180-184:0.2":	"१६। कोधपेय्याल ",
"an2.180-184:1.0":	"१८०–१८४ ",
"an2.180-184:1.1":	"“द्वेमे, भिक्खवे, धम्मा। ",
"an2.180-184:1.2":	"कतमे द्वे? ",
"an2.180-184:1.3":	"कोधो च उपनाहो च … मक्खो च पळासो च … इस्सा च मच्छरियञ्च … माया च साठेय्यञ्च … अहिरिकञ्च अनोत्तप्पञ्च। ",
"an2.180-184:1.4":	"इमे खो, भिक्खवे, द्वे धम्मा”। ",
"an2.185-189:1.0":	"१८५–१८९ ",
"an2.185-189:1.1":	"“द्वेमे, भिक्खवे, धम्मा। ",
"an2.185-189:1.2":	"कतमे द्वे? ",
"an2.185-189:1.3":	"अक्कोधो च अनुपनाहो च … अमक्खो च अपळासो च … अनिस्सा च अमच्छरियञ्च … अमाया च असाठेय्यञ्च … हिरी च ओत्तप्पञ्च। ",
"an2.185-189:1.4":	"इमे खो, भिक्खवे, द्वे धम्मा”। ",
"an2.190-194:1.0":	"१९०–१९४ ",
"an2.190-194:1.1":	"“द्वीहि, भिक्खवे, धम्मेहि समन्नागतो दुक्खं विहरति। ",
"an2.190-194:1.2":	"कतमेहि द्वीहि? ",
"an2.190-194:1.3":	"कोधेन च उपनाहेन च … मक्खेन च पळासेन च … इस्साय च मच्छरियेन च … मायाय च साठेय्येन च … अहिरिकेन च अनोत्तप्पेन च। ",
"an2.190-194:1.4":	"इमेहि खो, भिक्खवे, द्वीहि धम्मेहि समन्नागतो दुक्खं विहरति”। ",
"an2.195-199:1.0":	"१९५–१९९ ",
"an2.195-199:1.1":	"“द्वीहि, भिक्खवे, धम्मेहि समन्नागतो सुखं विहरति। ",
"an2.195-199:1.2":	"कतमेहि द्वीहि? ",
"an2.195-199:1.3":	"अक्कोधेन च अनुपनाहेन च … अमक्खेन च अपळासेन च … अनिस्साय च अमच्छरियेन च … अमायाय च असाठेय्येन च … हिरिया च ओत्तप्पेन च। ",
"an2.195-199:1.4":	"इमेहि खो, भिक्खवे, द्वीहि धम्मेहि समन्नागतो सुखं विहरति”। ",
"an2.200-204:1.0":	"२००–२०४ ",
"an2.200-204:1.1":	"“द्वेमे, भिक्खवे, धम्मा सेखस्स भिक्खुनो परिहानाय संवत्तन्ति। ",
"an2.200-204:1.2":	"कतमे द्वे? ",
"an2.200-204:1.3":	"कोधो च उपनाहो च … मक्खो च पळासो च … इस्सा च मच्छरियञ्च … माया च साठेय्यञ्च … अहिरिकञ्च अनोत्तप्पञ्च। ",
"an2.200-204:1.4":	"इमे खो, भिक्खवे, द्वे धम्मा सेखस्स भिक्खुनो परिहानाय संवत्तन्ति”। ",
"an2.205-209:1.0":	"२०५–२०९ ",
"an2.205-209:1.1":	"“द्वेमे, भिक्खवे, धम्मा सेखस्स भिक्खुनो अपरिहानाय संवत्तन्ति। ",
"an2.205-209:1.2":	"कतमे द्वे? ",
"an2.205-209:1.3":	"अक्कोधो च अनुपनाहो च … अमक्खो च अपळासो च … अनिस्सा च अमच्छरियञ्च … अमाया च असाठेय्यञ्च … हिरी च ओत्तप्पञ्च। ",
"an2.205-209:1.4":	"इमे खो, भिक्खवे, द्वे धम्मा सेखस्स भिक्खुनो अपरिहानाय संवत्तन्ति”। ",
"an2.210-214:1.0":	"२१०–२१४ ",
"an2.210-214:1.1":	"“द्वीहि, भिक्खवे, धम्मेहि समन्नागतो यथाभतं निक्खित्तो एवं निरये। ",
"an2.210-214:1.2":	"कतमेहि द्वीहि? ",
"an2.210-214:1.3":	"कोधेन च उपनाहेन च … मक्खेन च पळासेन च … इस्साय च मच्छरियेन च … मायाय च साठेय्येन च … अहिरिकेन च अनोत्तप्पेन च। ",
"an2.210-214:1.4":	"इमेहि खो, भिक्खवे, द्वीहि धम्मेहि समन्नागतो यथाभतं निक्खित्तो एवं निरये”। ",
"an2.215-219:1.0":	"२१५–२१९ ",
"an2.215-219:1.1":	"“द्वीहि, भिक्खवे, धम्मेहि समन्नागतो यथाभतं निक्खित्तो एवं सग्गे। ",
"an2.215-219:1.2":	"कतमेहि द्वीहि? ",
"an2.215-219:1.3":	"अक्कोधेन च अनुपनाहेन च … अमक्खेन च अपळासेन च … अनिस्साय च अमच्छरियेन च … अमायाय च असाठेय्येन च … हिरिया च ओत्तप्पेन च। ",
"an2.215-219:1.4":	"इमेहि खो, भिक्खवे, द्वीहि धम्मेहि समन्नागतो यथाभतं निक्खित्तो एवं सग्गे”। ",
"an2.220-224:1.0":	"२२०–२२४ ",
"an2.220-224:1.1":	"“द्वीहि, भिक्खवे, धम्मेहि समन्नागतो इधेकच्चो कायस्स भेदा परं मरणा अपायं दुग्गतिं विनिपातं निरयं उपपज्जति। ",
"an2.220-224:1.2":	"कतमेहि द्वीहि? ",
"an2.220-224:1.3":	"कोधेन च उपनाहेन च … मक्खेन च पळासेन च … इस्साय च मच्छरियेन च … मायाय च साठेय्येन च … अहिरिकेन च अनोत्तप्पेन च। ",
"an2.220-224:1.4":	"इमेहि खो, भिक्खवे, द्वीहि धम्मेहि समन्नागतो इधेकच्चो कायस्स भेदा परं मरणा अपायं दुग्गतिं विनिपातं निरयं उपपज्जति”। ",
"an2.225-229:1.0":	"२२५–२२९ ",
"an2.225-229:1.1":	"“द्वीहि, भिक्खवे, धम्मेहि समन्नागतो इधेकच्चो कायस्स भेदा परं मरणा सुगतिं सग्गं लोकं उपपज्जति। ",
"an2.225-229:1.2":	"कतमेहि द्वीहि? ",
"an2.225-229:1.3":	"अक्कोधेन च अनुपनाहेन च … अमक्खेन च अपळासेन च … अनिस्साय च अमच्छरियेन च … अमायाय च असाठेय्येन च … हिरिया च ओत्तप्पेन च। ",
"an2.225-229:1.4":	"इमेहि खो, भिक्खवे, द्वीहि धम्मेहि समन्नागतो इधेकच्चो कायस्स भेदा परं मरणा सुगतिं सग्गं लोकं उपपज्जति”। ",
"an2.225-229:1.5":	"कोधपेय्यालं निट्ठितं। "
}	
