{	
"an4.232:0.1":	"अङ्गुत्तर निकाय ४।२३२ ",
"an4.232:0.2":	"२४। कम्मवग्ग ",
"an4.232:0.3":	"सङ्खित्तसुत्त ",
"an4.232:1.1":	"“चत्तारिमानि, भिक्खवे, कम्मानि मया सयं अभिञ्ञा सच्छिकत्वा पवेदितानि। ",
"an4.232:1.2":	"कतमानि चत्तारि? ",
"an4.232:1.3":	"अत्थि, भिक्खवे, कम्मं कण्हं कण्हविपाकं; ",
"an4.232:1.4":	"अत्थि, भिक्खवे, कम्मं सुक्कं सुक्कविपाकं; ",
"an4.232:1.5":	"अत्थि, भिक्खवे, कम्मं कण्हसुक्कं कण्हसुक्कविपाकं; ",
"an4.232:1.6":	"अत्थि, भिक्खवे, कम्मं अकण्हअसुक्कं अकण्हअसुक्कविपाकं कम्मक्खयाय संवत्तति। ",
"an4.232:1.7":	"इमानि खो, भिक्खवे, चत्तारि कम्मानि मया सयं अभिञ्ञा सच्छिकत्वा पवेदितानी”ति। ",
"an4.232:1.8":	"पठमं। "
}	
