{	
"an3.143:0.1":	"अङ्गुत्तर निकाय ३।१४३ ",
"an3.143:0.2":	"१४। योधाजीववग्ग ",
"an3.143:0.3":	"पठममोरनिवापसुत्त ",
"an3.143:1.1":	"एकं समयं भगवा राजगहे विहरति मोरनिवापे परिब्बाजकारामे। ",
"an3.143:1.2":	"तत्र खो भगवा भिक्खू आमन्तेसि: ",
"an3.143:1.3":	"“भिक्खवो”ति। ",
"an3.143:1.4":	"“भदन्ते”ति ते भिक्खू भगवतो पच्चस्सोसुं। ",
"an3.143:1.5":	"भगवा एतदवोच: ",
"an3.143:2.1":	"“तीहि, भिक्खवे, धम्मेहि समन्नागतो भिक्खु अच्चन्तनिट्ठो होति अच्चन्तयोगक्खेमी अच्चन्तब्रह्मचारी अच्चन्तपरियोसानो सेट्ठो देवमनुस्सानं। ",
"an3.143:2.2":	"कतमेहि तीहि? ",
"an3.143:2.3":	"असेक्खेन सीलक्खन्धेन, असेक्खेन समाधिक्खन्धेन, असेक्खेन पञ्ञाक्खन्धेन। ",
"an3.143:2.4":	"इमेहि खो, भिक्खवे, तीहि धम्मेहि समन्नागतो भिक्खु अच्चन्तनिट्ठो होति अच्चन्तयोगक्खेमी अच्चन्तब्रह्मचारी अच्चन्तपरियोसानो सेट्ठो देवमनुस्सानन्”ति। ",
"an3.143:2.5":	"एकादसमं। "
}	
