{	
"an10.24:0.1":	"अङ्गुत्तर निकाय १०।२४ ",
"an10.24:0.2":	"३। महावग्ग ",
"an10.24:0.3":	"महाचुन्दसुत्त ",
"an10.24:1.1":	"एकं समयं आयस्मा महाचुन्दो चेतीसु विहरति सहजातियं। ",
"an10.24:1.2":	"तत्र खो आयस्मा महाचुन्दो भिक्खू आमन्तेसि: ",
"an10.24:1.3":	"“आवुसो भिक्खवे”ति। ",
"an10.24:1.4":	"“आवुसो”ति खो ते भिक्खू आयस्मतो महाचुन्दस्स पच्चस्सोसुं। ",
"an10.24:1.5":	"आयस्मा महाचुन्दो एतदवोच: ",
"an10.24:2.1":	"“ञाणवादं, आवुसो, भिक्खु वदमानो: ",
"an10.24:2.2":	"‘जानामिमं धम्मं, पस्सामिमं धम्मन्’ति। ",
"an10.24:2.3":	"तञ्चे, आवुसो, भिक्खुं लोभो अभिभुय्य तिट्ठति, ",
"an10.24:2.4":	"दोसो … ",
"an10.24:2.5":	"मोहो … ",
"an10.24:2.6":	"कोधो … ",
"an10.24:2.7":	"उपनाहो … ",
"an10.24:2.8":	"मक्खो … ",
"an10.24:2.9":	"पळासो … ",
"an10.24:2.10":	"मच्छरियं … ",
"an10.24:2.11":	"पापिका इस्सा … ",
"an10.24:2.12":	"पापिका इच्छा अभिभुय्य तिट्ठति, सो एवमस्स वेदितब्बो: ",
"an10.24:2.13":	"‘नायमायस्मा तथा पजानाति यथा पजानतो लोभो न होति, तथाहिमं आयस्मन्तं लोभो अभिभुय्य तिट्ठति; ",
"an10.24:2.14":	"नायमायस्मा तथा पजानाति यथा पजानतो दोसो न होति … ",
"an10.24:2.15":	"मोहो … ",
"an10.24:2.16":	"कोधो … ",
"an10.24:2.17":	"उपनाहो … ",
"an10.24:2.18":	"मक्खो … ",
"an10.24:2.19":	"पळासो … ",
"an10.24:2.20":	"मच्छरियं … ",
"an10.24:2.21":	"पापिका इस्सा … ",
"an10.24:2.22":	"पापिका इच्छा न होति, तथाहिमं आयस्मन्तं पापिका इच्छा अभिभुय्य तिट्ठती’ति। ",
"an10.24:3.1":	"भावनावादं, आवुसो, भिक्खु वदमानो: ",
"an10.24:3.2":	"‘भावितकायोम्हि भावितसीलो भावितचित्तो भावितपञ्ञो’ति। ",
"an10.24:3.3":	"तञ्चे, आवुसो, भिक्खुं लोभो अभिभुय्य तिट्ठति, ",
"an10.24:3.4":	"दोसो … ",
"an10.24:3.5":	"मोहो … ",
"an10.24:3.6":	"कोधो … ",
"an10.24:3.7":	"उपनाहो … ",
"an10.24:3.8":	"मक्खो … ",
"an10.24:3.9":	"पळासो … ",
"an10.24:3.10":	"मच्छरियं … ",
"an10.24:3.11":	"पापिका इस्सा … ",
"an10.24:3.12":	"पापिका इच्छा अभिभुय्य तिट्ठति, सो एवमस्स वेदितब्बो: ",
"an10.24:3.13":	"‘नायमायस्मा तथा पजानाति यथा पजानतो लोभो न होति, तथाहिमं आयस्मन्तं लोभो अभिभुय्य तिट्ठति; ",
"an10.24:3.14":	"नायमायस्मा तथा पजानाति यथा पजानतो दोसो न होति … ",
"an10.24:3.15":	"मोहो … ",
"an10.24:3.16":	"कोधो … ",
"an10.24:3.17":	"उपनाहो … ",
"an10.24:3.18":	"मक्खो … ",
"an10.24:3.19":	"पळासो … ",
"an10.24:3.20":	"मच्छरियं … ",
"an10.24:3.21":	"पापिका इस्सा … ",
"an10.24:3.22":	"पापिका इच्छा न होति, तथाहिमं आयस्मन्तं पापिका इच्छा अभिभुय्य तिट्ठती’ति। ",
"an10.24:4.1":	"ञाणवादञ्च, आवुसो, भिक्खु वदमानो भावनावादञ्च: ",
"an10.24:4.2":	"‘जानामिमं धम्मं, पस्सामिमं धम्मं, भावितकायोम्हि भावितसीलो भावितचित्तो भावितपञ्ञो’ति। ",
"an10.24:4.3":	"तञ्चे, आवुसो, भिक्खुं लोभो अभिभुय्य तिट्ठति, ",
"an10.24:4.4":	"दोसो … ",
"an10.24:4.5":	"मोहो … ",
"an10.24:4.6":	"कोधो … ",
"an10.24:4.7":	"उपनाहो … ",
"an10.24:4.8":	"मक्खो … ",
"an10.24:4.9":	"पळासो … ",
"an10.24:4.10":	"मच्छरियं … ",
"an10.24:4.11":	"पापिका इस्सा … ",
"an10.24:4.12":	"पापिका इच्छा अभिभुय्य तिट्ठति, सो एवमस्स वेदितब्बो: ",
"an10.24:4.13":	"‘नायमायस्मा तथा पजानाति यथा पजानतो लोभो न होति, तथाहिमं आयस्मन्तं लोभो अभिभुय्य तिट्ठति; ",
"an10.24:4.14":	"नायमायस्मा तथा पजानाति यथा पजानतो दोसो न होति … ",
"an10.24:4.15":	"मोहो … ",
"an10.24:4.16":	"कोधो … ",
"an10.24:4.17":	"उपनाहो … ",
"an10.24:4.18":	"मक्खो … ",
"an10.24:4.19":	"पळासो … ",
"an10.24:4.20":	"मच्छरियं … ",
"an10.24:4.21":	"पापिका इस्सा … ",
"an10.24:4.22":	"पापिका इच्छा न होति, तथाहिमं आयस्मन्तं पापिका इच्छा अभिभुय्य तिट्ठती’ति। ",
"an10.24:5.1":	"सेय्यथापि, आवुसो, पुरिसो दलिद्दोव समानो अड्ढवादं वदेय्य, अधनोव समानो धनवावादं वदेय्य, अभोगोव समानो भोगवावादं वदेय्य। ",
"an10.24:5.2":	"सो किस्मिञ्चिदेव धनकरणीये समुप्पन्ने न सक्कुणेय्य उपनीहातुं धनं वा धञ्ञं वा रजतं वा जातरूपं वा। ",
"an10.24:5.3":	"तमेनं एवं जानेय्युं: ",
"an10.24:5.4":	"‘दलिद्दोव अयमायस्मा समानो अड्ढवादं वदेति, अधनोव अयमायस्मा समानो धनवावादं वदेति, अभोगवाव अयमायस्मा समानो भोगवावादं वदेति। ",
"an10.24:5.5":	"तं किस्स हेतु? ",
"an10.24:5.6":	"तथा हि अयमायस्मा किस्मिञ्चिदेव धनकरणीये समुप्पन्ने न सक्कोति उपनीहातुं धनं वा धञ्ञं वा रजतं वा जातरूपं वा’ति। ",
"an10.24:6.1":	"एवमेवं खो, आवुसो, ञाणवादञ्च भिक्खु वदमानो भावनावादञ्च: ",
"an10.24:6.2":	"‘जानामिमं धम्मं, पस्सामिमं धम्मं, भावितकायोम्हि भावितसीलो भावितचित्तो भावितपञ्ञो’ति। ",
"an10.24:6.3":	"तञ्चे, आवुसो, भिक्खुं लोभो अभिभुय्य तिट्ठति, ",
"an10.24:6.4":	"दोसो … ",
"an10.24:6.5":	"मोहो … ",
"an10.24:6.6":	"कोधो … ",
"an10.24:6.7":	"उपनाहो … ",
"an10.24:6.8":	"मक्खो … ",
"an10.24:6.9":	"पळासो … ",
"an10.24:6.10":	"मच्छरियं … ",
"an10.24:6.11":	"पापिका इस्सा … ",
"an10.24:6.12":	"पापिका इच्छा अभिभुय्य तिट्ठति, सो एवमस्स वेदितब्बो: ",
"an10.24:6.13":	"‘नायमायस्मा तथा पजानाति यथा पजानतो लोभो न होति, तथाहिमं आयस्मन्तं लोभो अभिभुय्य तिट्ठति; ",
"an10.24:6.14":	"नायमायस्मा तथा पजानाति यथा पजानतो दोसो न होति … ",
"an10.24:6.15":	"मोहो … ",
"an10.24:6.16":	"कोधो … ",
"an10.24:6.17":	"उपनाहो … ",
"an10.24:6.18":	"मक्खो … ",
"an10.24:6.19":	"पळासो … ",
"an10.24:6.20":	"मच्छरियं … ",
"an10.24:6.21":	"पापिका इस्सा … ",
"an10.24:6.22":	"पापिका इच्छा न होति, तथाहिमं आयस्मन्तं पापिका इच्छा अभिभुय्य तिट्ठती’ति। ",
"an10.24:7.1":	"ञाणवादं, आवुसो, भिक्खु वदमानो: ",
"an10.24:7.2":	"‘जानामिमं धम्मं, पस्सामिमं धम्मन्’ति। ",
"an10.24:7.3":	"तञ्चे, आवुसो, भिक्खुं लोभो नाभिभुय्य तिट्ठति, ",
"an10.24:7.4":	"दोसो … ",
"an10.24:7.5":	"मोहो … ",
"an10.24:7.6":	"कोधो … ",
"an10.24:7.7":	"उपनाहो … ",
"an10.24:7.8":	"मक्खो … ",
"an10.24:7.9":	"पळासो … ",
"an10.24:7.10":	"मच्छरियं … ",
"an10.24:7.11":	"पापिका इस्सा … ",
"an10.24:7.12":	"पापिका इच्छा नाभिभुय्य तिट्ठति, सो एवमस्स वेदितब्बो: ",
"an10.24:7.13":	"‘अयमायस्मा तथा पजानाति यथा पजानतो लोभो न होति, तथाहिमं आयस्मन्तं लोभो नाभिभुय्य तिट्ठति; ",
"an10.24:7.14":	"तथा अयमायस्मा पजानाति यथा पजानतो दोसो न होति … ",
"an10.24:7.15":	"मोहो … ",
"an10.24:7.16":	"कोधो … ",
"an10.24:7.17":	"उपनाहो … ",
"an10.24:7.18":	"मक्खो … ",
"an10.24:7.19":	"पळासो … ",
"an10.24:7.20":	"मच्छरियं … ",
"an10.24:7.21":	"पापिका इस्सा … ",
"an10.24:7.22":	"पापिका इच्छा न होति, तथाहिमं आयस्मन्तं पापिका इच्छा नाभिभुय्य तिट्ठती’ति। ",
"an10.24:8.1":	"भावनावादं, आवुसो, भिक्खु वदमानो: ",
"an10.24:8.2":	"‘भावितकायोम्हि भावितसीलो भावितचित्तो भावितपञ्ञो’ति। ",
"an10.24:8.3":	"तञ्चे, आवुसो, भिक्खुं लोभो नाभिभुय्य तिट्ठति, ",
"an10.24:8.4":	"दोसो … ",
"an10.24:8.5":	"मोहो … ",
"an10.24:8.6":	"कोधो … ",
"an10.24:8.7":	"उपनाहो … ",
"an10.24:8.8":	"मक्खो … ",
"an10.24:8.9":	"पळासो … ",
"an10.24:8.10":	"मच्छरियं … ",
"an10.24:8.11":	"पापिका इस्सा … ",
"an10.24:8.12":	"पापिका इच्छा नाभिभुय्य तिट्ठति, सो एवमस्स वेदितब्बो: ",
"an10.24:8.13":	"‘तथा अयमायस्मा पजानाति यथा पजानतो लोभो न होति, तथाहिमं आयस्मन्तं लोभो नाभिभुय्य तिट्ठति; ",
"an10.24:8.14":	"तथा अयमायस्मा पजानाति यथा पजानतो दोसो न होति … ",
"an10.24:8.15":	"मोहो … ",
"an10.24:8.16":	"कोधो … ",
"an10.24:8.17":	"उपनाहो … ",
"an10.24:8.18":	"मक्खो … ",
"an10.24:8.19":	"पळासो … ",
"an10.24:8.20":	"मच्छरियं … ",
"an10.24:8.21":	"पापिका इस्सा … ",
"an10.24:8.22":	"पापिका इच्छा न होति, तथाहिमं आयस्मन्तं पापिका इच्छा नाभिभुय्य तिट्ठती’ति। ",
"an10.24:9.1":	"ञाणवादञ्च, आवुसो, भिक्खु वदमानो भावनावादञ्च: ",
"an10.24:9.2":	"‘जानामिमं धम्मं, पस्सामिमं धम्मं, भावितकायोम्हि भावितसीलो भावितचित्तो भावितपञ्ञो’ति। ",
"an10.24:9.3":	"तञ्चे, आवुसो, भिक्खुं लोभो नाभिभुय्य तिट्ठति, ",
"an10.24:9.4":	"दोसो … ",
"an10.24:9.5":	"मोहो … ",
"an10.24:9.6":	"कोधो … ",
"an10.24:9.7":	"उपनाहो … ",
"an10.24:9.8":	"मक्खो … ",
"an10.24:9.9":	"पळासो … ",
"an10.24:9.10":	"मच्छरियं … ",
"an10.24:9.11":	"पापिका इस्सा … ",
"an10.24:9.12":	"पापिका इच्छा नाभिभुय्य तिट्ठति, सो एवमस्स वेदितब्बो: ",
"an10.24:9.13":	"‘तथा अयमायस्मा पजानाति यथा पजानतो लोभो न होति, तथाहिमं आयस्मन्तं लोभो नाभिभुय्य तिट्ठति; ",
"an10.24:9.14":	"तथा अयमायस्मा पजानाति यथा पजानतो दोसो न होति … ",
"an10.24:9.15":	"मोहो … ",
"an10.24:9.16":	"कोधो … ",
"an10.24:9.17":	"उपनाहो … ",
"an10.24:9.18":	"मक्खो … ",
"an10.24:9.19":	"पळासो … ",
"an10.24:9.20":	"मच्छरियं … ",
"an10.24:9.21":	"पापिका इस्सा … ",
"an10.24:9.22":	"पापिका इच्छा न होति, तथाहिमं आयस्मन्तं पापिका इच्छा नाभिभुय्य तिट्ठती’ति। ",
"an10.24:10.1":	"सेय्यथापि, आवुसो, पुरिसो अड्ढोव समानो अड्ढवादं वदेय्य, धनवाव समानो धनवावादं वदेय्य, भोगवाव समानो भोगवावादं वदेय्य। ",
"an10.24:10.2":	"सो किस्मिञ्चिदेव धनकरणीये समुप्पन्ने सक्कुणेय्य उपनीहातुं धनं वा धञ्ञं वा रजतं वा जातरूपं वा। ",
"an10.24:10.3":	"तमेनं एवं जानेय्युं: ",
"an10.24:10.4":	"‘अड्ढोव अयमायस्मा समानो अड्ढवादं वदेति, धनवाव अयमायस्मा समानो धनवावादं वदेति, भोगवाव अयमायस्मा समानो भोगवावादं वदेति। ",
"an10.24:10.5":	"तं किस्स हेतु? ",
"an10.24:10.6":	"तथा हि अयमायस्मा किस्मिञ्चिदेव धनकरणीये समुप्पन्ने सक्कोति उपनीहातुं धनं वा धञ्ञं वा रजतं वा जातरूपं वा’ति। ",
"an10.24:11.1":	"एवमेवं खो, आवुसो, ञाणवादञ्च भिक्खु वदमानो भावनावादञ्च: ",
"an10.24:11.2":	"‘जानामिमं धम्मं, पस्सामिमं धम्मं, भावितकायोम्हि भावितसीलो भावितचित्तो भावितपञ्ञो’ति। ",
"an10.24:11.3":	"तञ्चे, आवुसो, भिक्खुं लोभो नाभिभुय्य तिट्ठति, ",
"an10.24:11.4":	"दोसो … ",
"an10.24:11.5":	"मोहो … ",
"an10.24:11.6":	"कोधो … ",
"an10.24:11.7":	"उपनाहो … ",
"an10.24:11.8":	"मक्खो … ",
"an10.24:11.9":	"पळासो … ",
"an10.24:11.10":	"मच्छरियं … ",
"an10.24:11.11":	"पापिका इस्सा … ",
"an10.24:11.12":	"पापिका इच्छा नाभिभुय्य तिट्ठति, सो एवमस्स वेदितब्बो: ",
"an10.24:11.13":	"‘तथा अयमायस्मा पजानाति यथा पजानतो लोभो न होति, तथाहिमं आयस्मन्तं लोभो नाभिभुय्य तिट्ठति; ",
"an10.24:11.14":	"तथा अयमायस्मा पजानाति यथा पजानतो दोसो न होति … ",
"an10.24:11.15":	"मोहो … ",
"an10.24:11.16":	"कोधो … ",
"an10.24:11.17":	"उपनाहो … ",
"an10.24:11.18":	"मक्खो … ",
"an10.24:11.19":	"पळासो … ",
"an10.24:11.20":	"मच्छरियं … ",
"an10.24:11.21":	"पापिका इस्सा … ",
"an10.24:11.22":	"पापिका इच्छा न होति, तथाहिमं आयस्मन्तं पापिका इच्छा नाभिभुय्य तिट्ठती’”ति। ",
"an10.24:11.23":	"चतुत्थं। "
}	
