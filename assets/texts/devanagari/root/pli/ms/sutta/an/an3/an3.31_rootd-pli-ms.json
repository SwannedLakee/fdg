{	
"an3.31:0.1":	"अङ्गुत्तर निकाय ३।३१ ",
"an3.31:0.2":	"४। देवदूतवग्ग ",
"an3.31:0.3":	"सब्रह्मकसुत्त ",
"an3.31:1.1":	"“सब्रह्मकानि, भिक्खवे, तानि कुलानि येसं पुत्तानं मातापितरो अज्झागारे पूजिता होन्ति। ",
"an3.31:1.2":	"सपुब्बाचरियकानि, भिक्खवे, तानि कुलानि येसं पुत्तानं मातापितरो अज्झागारे पूजिता होन्ति। ",
"an3.31:1.3":	"साहुनेय्यानि, भिक्खवे, तानि कुलानि येसं पुत्तानं मातापितरो अज्झागारे पूजिता होन्ति। ",
"an3.31:1.4":	"‘ब्रह्मा’ति, भिक्खवे, मातापितूनं एतं अधिवचनं। ",
"an3.31:1.5":	"‘पुब्बाचरिया’ति, भिक्खवे, मातापितूनं एतं अधिवचनं। ",
"an3.31:1.6":	"‘आहुनेय्या’ति, भिक्खवे, मातापितूनं एतं अधिवचनं। ",
"an3.31:1.7":	"तं किस्स हेतु? ",
"an3.31:1.8":	"बहुकारा, भिक्खवे, मातापितरो पुत्तानं, आपादका पोसका, इमस्स लोकस्स दस्सेतारोति। ",
"an3.31:2.1":	"ब्रह्माति मातापितरो, ",
"an3.31:2.2":	"पुब्बाचरियाति वुच्चरे; ",
"an3.31:2.3":	"आहुनेय्या च पुत्तानं, ",
"an3.31:2.4":	"पजाय अनुकम्पका। ",
"an3.31:3.1":	"तस्मा हि ने नमस्सेय्य, ",
"an3.31:3.2":	"सक्करेय्य च पण्डितो; ",
"an3.31:3.3":	"अन्नेन अथ पानेन, ",
"an3.31:3.4":	"वत्थेन सयनेन च; ",
"an3.31:3.5":	"उच्छादनेन न्हापनेन, ",
"an3.31:3.6":	"पादानं धोवनेन च। ",
"an3.31:4.1":	"ताय नं पारिचरियाय, ",
"an3.31:4.2":	"मातापितूसु पण्डिता; ",
"an3.31:4.3":	"इधेव नं पसंसन्ति, ",
"an3.31:4.4":	"पेच्च सग्गे पमोदती”ति। ",
"an3.31:4.5":	"पठमं। "
}	
