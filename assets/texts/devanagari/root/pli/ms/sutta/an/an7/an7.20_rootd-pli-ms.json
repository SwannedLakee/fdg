{	
"an7.20:0.1":	"अङ्गुत्तर निकाय ७।२० ",
"an7.20:0.2":	"२। अनुसयवग्ग ",
"an7.20:0.3":	"निद्दसवत्थुसुत्त ",
"an7.20:1.1":	"“सत्तिमानि, भिक्खवे, निद्दसवत्थूनि। ",
"an7.20:1.2":	"कतमानि सत्त? ",
"an7.20:1.3":	"इध, भिक्खवे, भिक्खु सिक्खासमादाने तिब्बच्छन्दो होति आयतिञ्च सिक्खासमादाने अविगतपेमो, ",
"an7.20:1.4":	"धम्मनिसन्तिया तिब्बच्छन्दो होति आयतिञ्च धम्मनिसन्तिया अविगतपेमो, ",
"an7.20:1.5":	"इच्छाविनये तिब्बच्छन्दो होति आयतिञ्च इच्छाविनये अविगतपेमो, ",
"an7.20:1.6":	"पटिसल्लाने तिब्बच्छन्दो होति आयतिञ्च पटिसल्लाने अविगतपेमो, ",
"an7.20:1.7":	"वीरियारम्भे तिब्बच्छन्दो होति आयतिञ्च वीरियारम्भे अविगतपेमो, ",
"an7.20:1.8":	"सतिनेपक्के तिब्बच्छन्दो होति आयतिञ्च सतिनेपक्के अविगतपेमो, ",
"an7.20:1.9":	"दिट्ठिपटिवेधे तिब्बच्छन्दो होति आयतिञ्च दिट्ठिपटिवेधे अविगतपेमो। ",
"an7.20:1.10":	"इमानि खो, भिक्खवे, सत्त निद्दसवत्थूनी”ति। ",
"an7.20:1.11":	"दसमं। ",
"an7.20:1.12":	"अनुसयवग्गो दुतियो। ",
"an7.20:2.0":	"तस्सुद्दानं ",
"an7.20:2.1":	"दुवे अनुसया कुलं, ",
"an7.20:2.2":	"पुग्गलं उदकूपमं; ",
"an7.20:2.3":	"अनिच्चं दुक्खं अनत्ता च, ",
"an7.20:2.4":	"निब्बानं निद्दसवत्थु चाति। "
}	
