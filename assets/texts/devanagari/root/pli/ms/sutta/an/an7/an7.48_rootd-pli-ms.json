{	
"an7.48:0.1":	"अङ्गुत्तर निकाय ७।४८ ",
"an7.48:0.2":	"५। महायञ्ञवग्ग ",
"an7.48:0.3":	"पठमसञ्ञासुत्त ",
"an7.48:1.1":	"“सत्तिमा, भिक्खवे, सञ्ञा भाविता बहुलीकता महप्फला होन्ति महानिसंसा अमतोगधा अमतपरियोसाना। ",
"an7.48:2.1":	"कतमा सत्त? ",
"an7.48:2.2":	"असुभसञ्ञा, मरणसञ्ञा, आहारे पटिकूलसञ्ञा, सब्बलोके अनभिरतसञ्ञा, अनिच्चसञ्ञा, अनिच्चे दुक्खसञ्ञा, दुक्खे अनत्तसञ्ञा। ",
"an7.48:2.3":	"इमा खो, भिक्खवे, सत्त सञ्ञा भाविता बहुलीकता महप्फला होन्ति महानिसंसा अमतोगधा अमतपरियोसाना”ति। ",
"an7.48:2.4":	"पञ्चमं। "
}	
