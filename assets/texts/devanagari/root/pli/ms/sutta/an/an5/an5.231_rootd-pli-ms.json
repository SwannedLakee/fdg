{	
"an5.231:0.1":	"अङ्गुत्तर निकाय ५।२३१ ",
"an5.231:0.2":	"२४। आवासिकवग्ग ",
"an5.231:0.3":	"आवासिकसुत्त ",
"an5.231:1.1":	"“पञ्चहि, भिक्खवे, धम्मेहि समन्नागतो आवासिको भिक्खु अभावनीयो होति। ",
"an5.231:1.2":	"कतमेहि पञ्चहि? ",
"an5.231:1.3":	"न आकप्पसम्पन्नो होति न वत्तसम्पन्नो; ",
"an5.231:1.4":	"न बहुस्सुतो होति न सुतधरो; ",
"an5.231:1.5":	"न पटिसल्लेखिता होति न पटिसल्लानारामो; ",
"an5.231:1.6":	"न कल्याणवाचो होति न कल्याणवाक्करणो; ",
"an5.231:1.7":	"दुप्पञ्ञो होति जळो एळमूगो। ",
"an5.231:1.8":	"इमेहि खो, भिक्खवे, पञ्चहि धम्मेहि समन्नागतो आवासिको भिक्खु अभावनीयो होति। ",
"an5.231:2.1":	"पञ्चहि, भिक्खवे, धम्मेहि समन्नागतो आवासिको भिक्खु भावनीयो होति। ",
"an5.231:2.2":	"कतमेहि पञ्चहि? ",
"an5.231:2.3":	"आकप्पसम्पन्नो होति वत्तसम्पन्नो; ",
"an5.231:2.4":	"बहुस्सुतो होति सुतधरो; ",
"an5.231:2.5":	"पटिसल्लेखिता होति पटिसल्लानारामो; ",
"an5.231:2.6":	"कल्याणवाचो होति कल्याणवाक्करणो; ",
"an5.231:2.7":	"पञ्ञवा होति अजळो अनेळमूगो। ",
"an5.231:2.8":	"इमेहि खो, भिक्खवे, पञ्चहि धम्मेहि समन्नागतो आवासिको भिक्खु भावनीयो होती”ति। ",
"an5.231:2.9":	"पठमं। "
}	
