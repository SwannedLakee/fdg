{	
"an6.47:0.1":	"अङ्गुत्तर निकाय ६।४७ ",
"an6.47:0.2":	"५। धम्मिकवग्ग ",
"an6.47:0.3":	"पठमसन्दिट्ठिकसुत्त ",
"an6.47:1.1":	"अथ खो मोळियसीवको परिब्बाजको येन भगवा तेनुपसङ्कमि; उपसङ्कमित्वा भगवता सद्धिं सम्मोदि। ",
"an6.47:1.2":	"सम्मोदनीयं कथं सारणीयं वीतिसारेत्वा एकमन्तं निसीदि। एकमन्तं निसिन्नो खो मोळियसीवको परिब्बाजको भगवन्तं एतदवोच: ",
"an6.47:1.3":	"“‘सन्दिट्ठिको धम्मो, सन्दिट्ठिको धम्मो’ति, भन्ते, वुच्चति। ",
"an6.47:1.4":	"कित्तावता नु खो, भन्ते, सन्दिट्ठिको धम्मो होति अकालिको एहिपस्सिको ओपनेय्यिको पच्चत्तं वेदितब्बो विञ्ञूही”ति? ",
"an6.47:2.1":	"“तेन हि, सीवक, तञ्ञेवेत्थ पटिपुच्छामि। यथा ते खमेय्य तथा नं ब्याकरेय्यासि। ",
"an6.47:2.2":	"तं किं मञ्ञसि, सीवक, ",
"an6.47:2.3":	"सन्तं वा अज्झत्तं लोभं ‘अत्थि मे अज्झत्तं लोभो’ति पजानासि, असन्तं वा अज्झत्तं लोभं ‘नत्थि मे अज्झत्तं लोभो’ति पजानासी”ति? ",
"an6.47:2.4":	"“एवं, भन्ते”। ",
"an6.47:2.5":	"“यं खो त्वं, सीवक, सन्तं वा अज्झत्तं लोभं ‘अत्थि मे अज्झत्तं लोभो’ति पजानासि, असन्तं वा अज्झत्तं लोभं ‘नत्थि मे अज्झत्तं लोभो’ति पजानासि—",
"an6.47:2.6":	"एवम्पि खो, सीवक, सन्दिट्ठिको धम्मो होति …पे…। ",
"an6.47:3.1":	"तं किं मञ्ञसि, सीवक, ",
"an6.47:3.2":	"सन्तं वा अज्झत्तं दोसं …पे… ",
"an6.47:3.3":	"सन्तं वा अज्झत्तं मोहं …पे… ",
"an6.47:3.4":	"सन्तं वा अज्झत्तं लोभधम्मं …पे… ",
"an6.47:3.5":	"सन्तं वा अज्झत्तं दोसधम्मं …पे… ",
"an6.47:3.6":	"सन्तं वा अज्झत्तं मोहधम्मं ‘अत्थि मे अज्झत्तं मोहधम्मो’ति पजानासि, असन्तं वा अज्झत्तं मोहधम्मं ‘नत्थि मे अज्झत्तं मोहधम्मो’ति पजानासी”ति? ",
"an6.47:3.7":	"“एवं, भन्ते”। ",
"an6.47:3.8":	"“यं खो त्वं, सीवक, सन्तं वा अज्झत्तं मोहधम्मं ‘अत्थि मे अज्झत्तं मोहधम्मो’ति पजानासि, असन्तं वा अज्झत्तं मोहधम्मं ‘नत्थि मे अज्झत्तं मोहधम्मो’ति पजानासि—",
"an6.47:3.9":	"एवं खो, सीवक, सन्दिट्ठिको धम्मो होति अकालिको एहिपस्सिको ओपनेय्यिको पच्चत्तं वेदितब्बो विञ्ञूही”ति। ",
"an6.47:4.1":	"“अभिक्कन्तं, भन्ते, अभिक्कन्तं, भन्ते …पे… ",
"an6.47:4.2":	"उपासकं मं, भन्ते, भगवा धारेतु अज्जतग्गे पाणुपेतं सरणं गतन्”ति। ",
"an6.47:4.3":	"पञ्चमं। "
}	
