{	
"an9.46:0.1":	"अङ्गुत्तर निकाय ९।४६ ",
"an9.46:0.2":	"५। सामञ्ञवग्ग ",
"an9.46:0.3":	"सन्दिट्ठिकधम्मसुत्त ",
"an9.46:1.1":	"“‘सन्दिट्ठिको धम्मो, सन्दिट्ठिको धम्मो’ति, आवुसो, वुच्चति। ",
"an9.46:1.2":	"कित्तावता नु खो, आवुसो, सन्दिट्ठिको धम्मो वुत्तो भगवता”ति? ",
"an9.46:2.1":	"“इधावुसो, भिक्खु विविच्चेव कामेहि …पे… पठमं झानं उपसम्पज्ज विहरति। ",
"an9.46:2.2":	"एत्तावतापि खो, आवुसो, सन्दिट्ठिको धम्मो वुत्तो भगवता परियायेन …पे…। ",
"an9.46:3.1":	"पुन चपरं, आवुसो, भिक्खु सब्बसो नेवसञ्ञानासञ्ञायतनं समतिक्कम्म सञ्ञावेदयितनिरोधं उपसम्पज्ज विहरति, पञ्ञाय चस्स दिस्वा आसवा परिक्खीणा होन्ति। ",
"an9.46:3.2":	"एत्तावतापि खो, आवुसो, सन्दिट्ठिको धम्मो वुत्तो भगवता निप्परियायेना”ति। ",
"an9.46:3.3":	"पञ्चमं। "
}	
