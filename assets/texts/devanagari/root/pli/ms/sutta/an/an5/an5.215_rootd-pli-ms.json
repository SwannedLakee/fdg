{	
"an5.215:0.1":	"अङ्गुत्तर निकाय ५।२१५ ",
"an5.215:0.2":	"२२। अक्कोसकवग्ग ",
"an5.215:0.3":	"पठमअक्खन्तिसुत्त ",
"an5.215:1.1":	"“पञ्चिमे, भिक्खवे, आदीनवा अक्खन्तिया। ",
"an5.215:1.2":	"कतमे पञ्च? ",
"an5.215:1.3":	"बहुनो जनस्स अप्पियो होति अमनापो, वेरबहुलो च होति, वज्जबहुलो च, सम्मूळ्हो कालं करोति, कायस्स भेदा परं मरणा अपायं दुग्गतिं विनिपातं निरयं उपपज्जति। ",
"an5.215:1.4":	"इमे खो, भिक्खवे, पञ्च आदीनवा अक्खन्तिया। ",
"an5.215:2.1":	"पञ्चिमे, भिक्खवे, आनिसंसा खन्तिया। ",
"an5.215:2.2":	"कतमे पञ्च? ",
"an5.215:2.3":	"बहुनो जनस्स पियो होति मनापो, न वेरबहुलो होति, न वज्जबहुलो, असम्मूळ्हो कालं करोति, कायस्स भेदा परं मरणा सुगतिं सग्गं लोकं उपपज्जति। ",
"an5.215:2.4":	"इमे खो, भिक्खवे, पञ्च आनिसंसा खन्तिया”ति। ",
"an5.215:2.5":	"पञ्चमं। "
}	
