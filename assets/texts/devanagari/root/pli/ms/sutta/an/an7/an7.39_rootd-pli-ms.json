{	
"an7.39:0.1":	"अङ्गुत्तर निकाय ७।३९ ",
"an7.39:0.2":	"४। देवतावग्ग ",
"an7.39:0.3":	"दुतियपटिसम्भिदासुत्त ",
"an7.39:1.1":	"“सत्तहि, भिक्खवे, धम्मेहि समन्नागतो सारिपुत्तो चतस्सो पटिसम्भिदा सयं अभिञ्ञा सच्छिकत्वा उपसम्पज्ज विहरति। ",
"an7.39:1.2":	"कतमेहि सत्तहि? ",
"an7.39:1.3":	"इध, भिक्खवे, सारिपुत्तो ‘इदं मे चेतसो लीनत्तन्’ति यथाभूतं पजानाति; ",
"an7.39:1.4":	"अज्झत्तं सङ्खित्तं वा चित्तं ‘अज्झत्तं मे सङ्खित्तं चित्तन्’ति यथाभूतं पजानाति; ",
"an7.39:1.5":	"बहिद्धा विक्खित्तं वा चित्तं ‘बहिद्धा मे विक्खित्तं चित्तन्’ति यथाभूतं पजानाति; ",
"an7.39:1.6":	"तस्स विदिता वेदना उप्पज्जन्ति, विदिता उपट्ठहन्ति, विदिता अब्भत्थं गच्छन्ति; ",
"an7.39:1.7":	"विदिता सञ्ञा …पे… ",
"an7.39:1.8":	"वितक्का उप्पज्जन्ति, विदिता उपट्ठहन्ति, विदिता अब्भत्थं गच्छन्ति; ",
"an7.39:1.9":	"सप्पायासप्पायेसु खो पनस्स धम्मेसु हीनप्पणीतेसु कण्हसुक्कसप्पटिभागेसु निमित्तं सुग्गहितं सुमनसिकतं सूपधारितं सुप्पटिविद्धं पञ्ञाय। ",
"an7.39:1.10":	"इमेहि खो, भिक्खवे, सत्तहि धम्मेहि समन्नागतो सारिपुत्तो चतस्सो पटिसम्भिदा सयं अभिञ्ञा सच्छिकत्वा उपसम्पज्ज विहरती”ति। ",
"an7.39:1.11":	"अट्ठमं। "
}	
