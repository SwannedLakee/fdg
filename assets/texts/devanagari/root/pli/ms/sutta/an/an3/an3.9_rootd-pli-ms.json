{	
"an3.9:0.1":	"अङ्गुत्तर निकाय ३।९ ",
"an3.9:0.2":	"१। बालवग्ग ",
"an3.9:0.3":	"खतसुत्त ",
"an3.9:1.1":	"“तीहि, भिक्खवे, धम्मेहि समन्नागतो बालो अब्यत्तो असप्पुरिसो खतं उपहतं अत्तानं परिहरति, सावज्जो च होति सानुवज्जो च विञ्ञूनं, बहुञ्च अपुञ्ञं पसवति। ",
"an3.9:1.2":	"कतमेहि तीहि? ",
"an3.9:1.3":	"कायदुच्चरितेन, वचीदुच्चरितेन, मनोदुच्चरितेन। ",
"an3.9:1.4":	"इमेहि खो, भिक्खवे, तीहि धम्मेहि समन्नागतो बालो अब्यत्तो असप्पुरिसो खतं उपहतं अत्तानं परिहरति, सावज्जो च होति सानुवज्जो च विञ्ञूनं, बहुञ्च अपुञ्ञं पसवति। ",
"an3.9:2.1":	"तीहि, भिक्खवे, धम्मेहि समन्नागतो पण्डितो वियत्तो सप्पुरिसो अक्खतं अनुपहतं अत्तानं परिहरति, अनवज्जो च होति अननुवज्जो च विञ्ञूनं, बहुञ्च पुञ्ञं पसवति। ",
"an3.9:2.2":	"कतमेहि तीहि? ",
"an3.9:2.3":	"कायसुचरितेन, वचीसुचरितेन, मनोसुचरितेन। ",
"an3.9:2.4":	"इमेहि खो, भिक्खवे, तीहि धम्मेहि समन्नागतो पण्डितो वियत्तो सप्पुरिसो अक्खतं अनुपहतं अत्तानं परिहरति, अनवज्जो च होति अननुवज्जो च विञ्ञूनं, बहुञ्च पुञ्ञं पसवती”ति। ",
"an3.9:2.5":	"नवमं। "
}	
