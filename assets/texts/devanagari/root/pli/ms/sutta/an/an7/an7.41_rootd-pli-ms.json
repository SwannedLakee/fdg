{	
"an7.41:0.1":	"अङ्गुत्तर निकाय ७।४१ ",
"an7.41:0.2":	"४। देवतावग्ग ",
"an7.41:0.3":	"दुतियवससुत्त ",
"an7.41:1.1":	"“सत्तहि, भिक्खवे, धम्मेहि समन्नागतो सारिपुत्तो चित्तं वसे वत्तेति, नो च सारिपुत्तो चित्तस्स वसेन वत्तति। ",
"an7.41:1.2":	"कतमेहि सत्तहि? ",
"an7.41:1.3":	"इध, भिक्खवे, सारिपुत्तो समाधिकुसलो होति, समाधिस्स समापत्तिकुसलो, समाधिस्स ठितिकुसलो, समाधिस्स वुट्ठानकुसलो, समाधिस्स कल्याणकुसलो, समाधिस्स गोचरकुसलो, समाधिस्स अभिनीहारकुसलो होति। ",
"an7.41:1.4":	"इमेहि खो, भिक्खवे, सत्तहि धम्मेहि समन्नागतो सारिपुत्तो चित्तं वसे वत्तेति, नो च सारिपुत्तो चित्तस्स वसेन वत्तती”ति। ",
"an7.41:1.5":	"दसमं। "
}	
