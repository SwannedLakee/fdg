{	
"an8.33:0.1":	"अङ्गुत्तर निकाय ८।३३ ",
"an8.33:0.2":	"४। दानवग्ग ",
"an8.33:0.3":	"दानवत्थुसुत्त ",
"an8.33:1.1":	"“अट्ठिमानि, भिक्खवे, दानवत्थूनि। ",
"an8.33:1.2":	"कतमानि अट्ठ? ",
"an8.33:1.3":	"छन्दा दानं देति, दोसा दानं देति, मोहा दानं देति, भया दानं देति, ‘दिन्नपुब्बं कतपुब्बं पितुपितामहेहि, नारहामि पोराणं कुलवंसं हापेतुन्’ति दानं देति, ‘इमाहं दानं दत्वा कायस्स भेदा परं मरणा सुगतिं सग्गं लोकं उपपज्जिस्सामी’ति दानं देति, ‘इमं मे दानं ददतो चित्तं पसीदति, अत्तमनता सोमनस्सं उपजायती’ति दानं देति, चित्तालङ्कारचित्तपरिक्खारत्थं दानं देति। ",
"an8.33:1.4":	"इमानि खो, भिक्खवे, अट्ठ दानवत्थूनी”ति। ",
"an8.33:1.5":	"ततियं। "
}	
