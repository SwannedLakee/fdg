{	
"an5.171:0.1":	"अङ्गुत्तर निकाय ५।१७१ ",
"an5.171:0.2":	"१८। उपासकवग्ग ",
"an5.171:0.3":	"सारज्जसुत्त ",
"an5.171:1.1":	"एवं मे सुतं—",
"an5.171:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"an5.171:1.3":	"तत्र खो भगवा भिक्खू आमन्तेसि: ",
"an5.171:1.4":	"“भिक्खवो”ति। ",
"an5.171:1.5":	"“भदन्ते”ति ते भिक्खू भगवतो पच्चस्सोसुं। ",
"an5.171:1.6":	"भगवा एतदवोच: ",
"an5.171:2.1":	"“पञ्चहि, भिक्खवे, धम्मेहि समन्नागतो उपासको सारज्जं ओक्कन्तो होति। ",
"an5.171:2.2":	"कतमेहि पञ्चहि? ",
"an5.171:2.3":	"पाणातिपाती होति, अदिन्नादायी होति, कामेसुमिच्छाचारी होति, मुसावादी होति, सुरामेरयमज्जपमादट्ठायी होति। ",
"an5.171:2.4":	"इमेहि खो, भिक्खवे, पञ्चहि धम्मेहि समन्नागतो उपासको सारज्जं ओक्कन्तो होति। ",
"an5.171:3.1":	"पञ्चहि, भिक्खवे, धम्मेहि समन्नागतो उपासको विसारदो होति। ",
"an5.171:3.2":	"कतमेहि पञ्चहि? ",
"an5.171:3.3":	"पाणातिपाता पटिविरतो होति, अदिन्नादाना पटिविरतो होति, कामेसुमिच्छाचारा पटिविरतो होति, मुसावादा पटिविरतो होति, सुरामेरयमज्जपमादट्ठाना पटिविरतो होति। ",
"an5.171:3.4":	"इमेहि खो, भिक्खवे, पञ्चहि धम्मेहि समन्नागतो उपासको विसारदो होती”ति। ",
"an5.171:3.5":	"पठमं। "
}	
