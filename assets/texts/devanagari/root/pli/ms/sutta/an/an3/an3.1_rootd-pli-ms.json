{	
"an3.1:0.1":	"अङ्गुत्तर निकाय ३।१ ",
"an3.1:0.2":	"१। बालवग्ग ",
"an3.1:0.3":	"भयसुत्त ",
"an3.1:1.1":	"एवं मे सुतं—",
"an3.1:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"an3.1:1.3":	"तत्र खो भगवा भिक्खू आमन्तेसि: ",
"an3.1:1.4":	"“भिक्खवो”ति। ",
"an3.1:1.5":	"“भदन्ते”ति ते भिक्खू भगवतो पच्चस्सोसुं। ",
"an3.1:1.6":	"भगवा एतदवोच: ",
"an3.1:2.1":	"“यानि कानिचि, भिक्खवे, भयानि उप्पज्जन्ति सब्बानि तानि बालतो उप्पज्जन्ति, नो पण्डिततो। ",
"an3.1:2.2":	"ये केचि उपद्दवा उप्पज्जन्ति सब्बे ते बालतो उप्पज्जन्ति, नो पण्डिततो। ",
"an3.1:2.3":	"ये केचि उपसग्गा उप्पज्जन्ति सब्बे ते बालतो उप्पज्जन्ति, नो पण्डिततो। ",
"an3.1:2.4":	"सेय्यथापि, भिक्खवे, नळागारा वा तिणागारा वा अग्गि मुत्तो कूटागारानिपि डहति उल्लित्तावलित्तानि निवातानि फुसितग्गळानि पिहितवातपानानि; ",
"an3.1:2.5":	"एवमेवं खो, भिक्खवे, यानि कानिचि भयानि उप्पज्जन्ति सब्बानि तानि बालतो उप्पज्जन्ति, नो पण्डिततो। ",
"an3.1:2.6":	"ये केचि उपद्दवा उप्पज्जन्ति सब्बे ते बालतो उप्पज्जन्ति, नो पण्डिततो। ",
"an3.1:2.7":	"ये केचि उपसग्गा उप्पज्जन्ति सब्बे ते बालतो उप्पज्जन्ति, नो पण्डिततो। ",
"an3.1:3.1":	"इति खो, भिक्खवे, सप्पटिभयो बालो, अप्पटिभयो पण्डितो। ",
"an3.1:3.2":	"सौपद्दवो बालो, अनुपद्दवो पण्डितो। ",
"an3.1:3.3":	"सौपसग्गो बालो, अनुपसग्गो पण्डितो। ",
"an3.1:3.4":	"नत्थि, भिक्खवे, पण्डिततो भयं, नत्थि पण्डिततो उपद्दवो, नत्थि पण्डिततो उपसग्गो। ",
"an3.1:4.1":	"तस्मातिह, भिक्खवे, एवं सिक्खितब्बं: ",
"an3.1:4.2":	"‘येहि तीहि धम्मेहि समन्नागतो बालो वेदितब्बो ते तयो धम्मे अभिनिवज्जेत्वा, येहि तीहि धम्मेहि समन्नागतो पण्डितो वेदितब्बो ते तयो धम्मे समादाय वत्तिस्सामा’ति। ",
"an3.1:4.3":	"एवञ्हि वो, भिक्खवे, सिक्खितब्बन्”ति। ",
"an3.1:4.4":	"पठमं। "
}	
