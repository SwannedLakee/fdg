{	
"an5.98:0.1":	"अङ्गुत्तर निकाय ५।९८ ",
"an5.98:0.2":	"१०। ककुधवग्ग ",
"an5.98:0.3":	"आरञ्ञकसुत्त ",
"an5.98:1.1":	"“पञ्चहि, भिक्खवे, धम्मेहि समन्नागतो भिक्खु आनापानस्सतिं बहुलीकरोन्तो नचिरस्सेव अकुप्पं पटिविज्झति। ",
"an5.98:1.2":	"कतमेहि पञ्चहि? ",
"an5.98:1.3":	"इध, भिक्खवे, भिक्खु अप्पट्ठो होति अप्पकिच्चो सुभरो सुसन्तोसो जीवितपरिक्खारेसु; ",
"an5.98:1.4":	"अप्पाहारो होति अनोदरिकत्तं अनुयुत्तो; ",
"an5.98:1.5":	"अप्पमिद्धो होति जागरियं अनुयुत्तो; ",
"an5.98:1.6":	"आरञ्ञको होति पन्तसेनासनो; ",
"an5.98:1.7":	"यथाविमुत्तं चित्तं पच्चवेक्खति। ",
"an5.98:1.8":	"इमेहि खो, भिक्खवे, पञ्चहि धम्मेहि समन्नागतो भिक्खु आनापानस्सतिं बहुलीकरोन्तो नचिरस्सेव अकुप्पं पटिविज्झती”ति। ",
"an5.98:1.9":	"अट्ठमं। "
}	
