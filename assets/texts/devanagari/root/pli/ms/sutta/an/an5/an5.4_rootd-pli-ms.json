{	
"an5.4:0.1":	"अङ्गुत्तर निकाय ५।४ ",
"an5.4:0.2":	"१। सेखबलवग्ग ",
"an5.4:0.3":	"यथाभतसुत्त ",
"an5.4:1.1":	"“पञ्चहि, भिक्खवे, धम्मेहि समन्नागतो भिक्खु यथाभतं निक्खित्तो एवं निरये। ",
"an5.4:1.2":	"कतमेहि पञ्चहि? ",
"an5.4:1.3":	"इध, भिक्खवे, भिक्खु अस्सद्धो होति, अहिरिको होति, अनोत्तप्पी होति, कुसीतो होति, दुप्पञ्ञो होति। ",
"an5.4:1.4":	"इमेहि खो, भिक्खवे, पञ्चहि धम्मेहि समन्नागतो भिक्खु यथाभतं निक्खित्तो एवं निरये। ",
"an5.4:2.1":	"पञ्चहि, भिक्खवे, धम्मेहि समन्नागतो भिक्खु यथाभतं निक्खित्तो एवं सग्गे। ",
"an5.4:2.2":	"कतमेहि पञ्चहि? ",
"an5.4:2.3":	"इध, भिक्खवे, भिक्खु सद्धो होति, हिरीमा होति, ओत्तप्पी होति, आरद्धवीरियो होति, पञ्ञवा होति। ",
"an5.4:2.4":	"इमेहि खो, भिक्खवे, पञ्चहि धम्मेहि समन्नागतो भिक्खु यथाभतं निक्खित्तो एवं सग्गे”ति। ",
"an5.4:2.5":	"चतुत्थं। "
}	
