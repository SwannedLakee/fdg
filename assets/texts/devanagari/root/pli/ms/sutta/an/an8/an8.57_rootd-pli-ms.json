{	
"an8.57:0.1":	"अङ्गुत्तर निकाय ८।५७ ",
"an8.57:0.2":	"६। गोतमीवग्ग ",
"an8.57:0.3":	"पठमआहुनेय्यसुत्त ",
"an8.57:1.1":	"“अट्ठहि, भिक्खवे, धम्मेहि समन्नागतो भिक्खु आहुनेय्यो होति पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। ",
"an8.57:1.2":	"कतमेहि अट्ठहि? ",
"an8.57:1.3":	"इध, भिक्खवे, भिक्खु सीलवा होति …पे… समादाय सिक्खति सिक्खापदेसु; ",
"an8.57:1.4":	"बहुस्सुतो होति …पे… दिट्ठिया सुप्पटिविद्धा; ",
"an8.57:1.5":	"कल्याणमित्तो होति कल्याणसहायो कल्याणसम्पवङ्को; ",
"an8.57:1.6":	"सम्मादिट्ठिको होति, सम्मादस्सनेन समन्नागतो; ",
"an8.57:1.7":	"चतुन्नं झानानं आभिचेतसिकानं दिट्ठधम्मसुखविहारानं निकामलाभी होति अकिच्छलाभी अकसिरलाभी; ",
"an8.57:1.8":	"अनेकविहितं पुब्बेनिवासं अनुस्सरति, सेय्यथिदं—एकम्पि जातिं द्वेपि जातियो …पे… इति साकारं सौद्देसं अनेकविहितं पुब्बेनिवासं अनुस्सरति; ",
"an8.57:1.9":	"दिब्बेन चक्खुना विसुद्धेन अतिक्कन्तमानुसकेन …पे… यथाकम्मूपगे सत्ते पजानाति; ",
"an8.57:1.10":	"आसवानं खया …पे… सच्छिकत्वा उपसम्पज्ज विहरति। ",
"an8.57:1.11":	"इमेहि खो, भिक्खवे, अट्ठहि धम्मेहि समन्नागतो भिक्खु आहुनेय्यो होति …पे… अनुत्तरं पुञ्ञक्खेत्तं लोकस्सा”ति। ",
"an8.57:1.12":	"सत्तमं। "
}	
