{	
"an5.84:0.1":	"अङ्गुत्तर निकाय ५।८४ ",
"an5.84:0.2":	"९। थेरवग्ग ",
"an5.84:0.3":	"अस्सद्धसुत्त ",
"an5.84:1.1":	"“पञ्चहि, भिक्खवे, धम्मेहि समन्नागतो थेरो भिक्खु सब्रह्मचारीनं अप्पियो च होति, अमनापो च अगरु च अभावनीयो च। ",
"an5.84:1.2":	"कतमेहि पञ्चहि? ",
"an5.84:1.3":	"अस्सद्धो होति, अहिरिको होति, अनोत्तप्पी होति, कुसीतो होति, दुप्पञ्ञो होति—",
"an5.84:1.4":	"इमेहि खो, भिक्खवे, पञ्चहि धम्मेहि समन्नागतो थेरो भिक्खु सब्रह्मचारीनं अप्पियो च होति अमनापो च अगरु च अभावनीयो च। ",
"an5.84:2.1":	"पञ्चहि, भिक्खवे, धम्मेहि समन्नागतो थेरो भिक्खु सब्रह्मचारीनं पियो च होति मनापो च गरु च भावनीयो च। ",
"an5.84:2.2":	"कतमेहि पञ्चहि? ",
"an5.84:2.3":	"सद्धो होति, हिरीमा होति, ओत्तप्पी होति, आरद्धवीरियो होति, पञ्ञवा होति—",
"an5.84:2.4":	"इमेहि खो, भिक्खवे, पञ्चहि धम्मेहि समन्नागतो थेरो भिक्खु सब्रह्मचारीनं पियो च होति मनापो च गरु च भावनीयो चा”ति। ",
"an5.84:2.5":	"चतुत्थं। "
}	
