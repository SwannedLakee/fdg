{	
"an5.122:0.1":	"अङ्गुत्तर निकाय ५।१२२ ",
"an5.122:0.2":	"१३। गिलानवग्ग ",
"an5.122:0.3":	"सतिसूपट्ठितसुत्त ",
"an5.122:1.1":	"“यो हि कोचि, भिक्खवे, भिक्खु वा भिक्खुनी वा पञ्च धम्मे भावेति पञ्च धम्मे बहुलीकरोति, तस्स द्विन्नं फलानं अञ्ञतरं फलं पाटिकङ्खं—",
"an5.122:1.2":	"दिट्ठेव धम्मे अञ्ञा, सति वा उपादिसेसे अनागामिता। ",
"an5.122:2.1":	"कतमे पञ्च? ",
"an5.122:2.2":	"इध, भिक्खवे, भिक्खुनो अज्झत्तञ्ञेव सति सूपट्ठिता होति धम्मानं उदयत्थगामिनिया पञ्ञाय, असुभानुपस्सी काये विहरति, आहारे पटिकूलसञ्ञी, सब्बलोके अनभिरतसञ्ञी, सब्बसङ्खारेसु अनिच्चानुपस्सी। ",
"an5.122:2.3":	"यो हि कोचि, भिक्खवे, भिक्खु वा भिक्खुनी वा इमे पञ्च धम्मे भावेति इमे पञ्च धम्मे बहुलीकरोति, तस्स द्विन्नं फलानं अञ्ञतरं फलं पाटिकङ्खं—",
"an5.122:2.4":	"दिट्ठेव धम्मे अञ्ञा, सति वा उपादिसेसे अनागामिता”ति। ",
"an5.122:2.5":	"दुतियं। "
}	
