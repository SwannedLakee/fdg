{	
"an3.11:0.1":	"अङ्गुत्तर निकाय ३।११ ",
"an3.11:0.2":	"२। रथकारवग्ग ",
"an3.11:0.3":	"ञातसुत्त ",
"an3.11:1.1":	"“तीहि, भिक्खवे, धम्मेहि समन्नागतो ञातो भिक्खु बहुजनअहिताय पटिपन्नो होति बहुजनदुक्खाय, बहुनो जनस्स अनत्थाय अहिताय दुक्खाय देवमनुस्सानं। ",
"an3.11:1.2":	"कतमेहि तीहि? ",
"an3.11:1.3":	"अननुलोमिके कायकम्मे समादपेति, अननुलोमिके वचीकम्मे समादपेति, अननुलोमिकेसु धम्मेसु समादपेति। ",
"an3.11:1.4":	"इमेहि खो, भिक्खवे, तीहि धम्मेहि समन्नागतो ञातो भिक्खु बहुजनअहिताय पटिपन्नो होति बहुजनदुक्खाय, बहुनो जनस्स अनत्थाय अहिताय दुक्खाय देवमनुस्सानं। ",
"an3.11:2.1":	"तीहि, भिक्खवे, धम्मेहि समन्नागतो ञातो भिक्खु बहुजनहिताय पटिपन्नो होति बहुजनसुखाय, बहुनो जनस्स अत्थाय हिताय सुखाय देवमनुस्सानं। ",
"an3.11:2.2":	"कतमेहि तीहि? ",
"an3.11:2.3":	"अनुलोमिके कायकम्मे समादपेति, अनुलोमिके वचीकम्मे समादपेति, अनुलोमिकेसु धम्मेसु समादपेति। ",
"an3.11:2.4":	"इमेहि खो, भिक्खवे, तीहि धम्मेहि समन्नागतो ञातो भिक्खु बहुजनहिताय पटिपन्नो होति बहुजनसुखाय, बहुनो जनस्स अत्थाय हिताय सुखाय देवमनुस्सानन्”ति। ",
"an3.11:2.5":	"पठमं। "
}	
