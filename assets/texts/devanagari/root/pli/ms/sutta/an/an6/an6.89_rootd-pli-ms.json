{	
"an6.89:0.1":	"अङ्गुत्तर निकाय ६।८९ ",
"an6.89:0.2":	"९। सीतिवग्ग ",
"an6.89:0.3":	"अप्पहायसुत्त ",
"an6.89:1.1":	"“छ, भिक्खवे, धम्मे अप्पहाय अभब्बो दिट्ठिसम्पदं सच्छिकातुं। ",
"an6.89:1.2":	"कतमे छ? ",
"an6.89:1.3":	"सक्कायदिट्ठिं, विचिकिच्छं, सीलब्बतपरामासं, अपायगमनीयं रागं, अपायगमनीयं दोसं, अपायगमनीयं मोहं। ",
"an6.89:1.4":	"इमे खो, भिक्खवे, छ धम्मे अप्पहाय अभब्बो दिट्ठिसम्पदं सच्छिकातुं। ",
"an6.89:2.1":	"छ, भिक्खवे, धम्मे पहाय भब्बो दिट्ठिसम्पदं सच्छिकातुं। ",
"an6.89:2.2":	"कतमे छ? ",
"an6.89:2.3":	"सक्कायदिट्ठिं, विचिकिच्छं, सीलब्बतपरामासं, अपायगमनीयं रागं, अपायगमनीयं दोसं, अपायगमनीयं मोहं। ",
"an6.89:2.4":	"इमे खो, भिक्खवे, छ धम्मे पहाय भब्बो दिट्ठिसम्पदं सच्छिकातुन्”ति। ",
"an6.89:2.5":	"पञ्चमं। "
}	
