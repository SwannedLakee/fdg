{	
"an7.83:0.1":	"अङ्गुत्तर निकाय ७।८३ ",
"an7.83:0.2":	"८। विनयवग्ग ",
"an7.83:0.3":	"सत्थुसासनसुत्त ",
"an7.83:1.1":	"अथ खो आयस्मा उपालि येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा उपालि भगवन्तं एतदवोच: ",
"an7.83:2.1":	"“साधु मे, भन्ते, भगवा सङ्खित्तेन धम्मं देसेतु, यमहं भगवतो धम्मं सुत्वा एको वूपकट्ठो अप्पमत्तो आतापी पहितत्तो विहरेय्यन्”ति। ",
"an7.83:2.2":	"“ये खो त्वं, उपालि, धम्मे जानेय्यासि: ",
"an7.83:2.3":	"‘इमे धम्मा न एकन्तनिब्बिदाय विरागाय निरोधाय उपसमाय अभिञ्ञाय सम्बोधाय निब्बानाय संवत्तन्ती’ति; ",
"an7.83:2.4":	"एकंसेन, उपालि, धारेय्यासि: ",
"an7.83:2.5":	"‘नेसो धम्मो नेसो विनयो नेतं सत्थुसासनन्’ति। ",
"an7.83:2.6":	"ये च खो त्वं, उपालि, धम्मे जानेय्यासि: ",
"an7.83:2.7":	"‘इमे धम्मा एकन्तनिब्बिदाय विरागाय निरोधाय उपसमाय अभिञ्ञाय सम्बोधाय निब्बानाय संवत्तन्ती’ति; ",
"an7.83:2.8":	"एकंसेन, उपालि, धारेय्यासि: ",
"an7.83:2.9":	"‘एसो धम्मो एसो विनयो एतं सत्थुसासनन्’”ति। ",
"an7.83:2.10":	"नवमं। "
}	
