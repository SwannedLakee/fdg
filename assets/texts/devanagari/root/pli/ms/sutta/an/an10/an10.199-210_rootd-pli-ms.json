{	
"an10.199-210:0.1":	"अङ्गुत्तर निकाय १०।१९९–२१० ",
"an10.199-210:0.2":	"२०। अपरपुग्गलवग्ग ",
"an10.199-210:0.3":	"नसेवितब्बादिसुत्त ",
"an10.199-210:1.1":	"“दसहि, भिक्खवे, धम्मेहि समन्नागतो पुग्गलो न सेवितब्बो। ",
"an10.199-210:1.2":	"कतमेहि दसहि? ",
"an10.199-210:1.3":	"पाणातिपाती होति, अदिन्नादायी होति, कामेसुमिच्छाचारी होति, मुसावादी होति, पिसुणवाचो होति, फरुसवाचो होति, सम्फप्पलापी होति, अभिज्झालु होति, ब्यापन्नचित्तो होति, मिच्छादिट्ठिको होति—",
"an10.199-210:1.4":	"इमेहि खो, भिक्खवे, दसहि धम्मेहि समन्नागतो पुग्गलो न सेवितब्बो। ",
"an10.199-210:2.1":	"दसहि, भिक्खवे, धम्मेहि समन्नागतो पुग्गलो सेवितब्बो। ",
"an10.199-210:2.2":	"कतमेहि दसहि? ",
"an10.199-210:2.3":	"पाणातिपाता पटिविरतो होति, अदिन्नादाना पटिविरतो होति, कामेसुमिच्छाचारा पटिविरतो होति, मुसावादा पटिविरतो होति, पिसुणाय वाचाय पटिविरतो होति, फरुसाय वाचाय पटिविरतो होति, सम्फप्पलापा पटिविरतो होति, अनभिज्झालु होति, अब्यापन्नचित्तो होति, सम्मादिट्ठिको होति—",
"an10.199-210:2.4":	"इमेहि खो, भिक्खवे, दसहि धम्मेहि समन्नागतो पुग्गलो सेवितब्बो। ",
"an10.199-210:3.1":	"दसहि, भिक्खवे, धम्मेहि समन्नागतो पुग्गलो न भजितब्बो …पे… ",
"an10.199-210:3.2":	"भजितब्बो … ",
"an10.199-210:3.3":	"न पयिरुपासितब्बो … ",
"an10.199-210:3.4":	"पयिरुपासितब्बो … ",
"an10.199-210:3.5":	"न पुज्जो होति … ",
"an10.199-210:3.6":	"पुज्जो होति … ",
"an10.199-210:3.7":	"न पासंसो होति … ",
"an10.199-210:3.8":	"पासंसो होति … ",
"an10.199-210:3.9":	"अगारवो होति … ",
"an10.199-210:3.10":	"गारवो होति … ",
"an10.199-210:3.11":	"अप्पतिस्सो होति … ",
"an10.199-210:3.12":	"सप्पतिस्सो होति … ",
"an10.199-210:3.13":	"न आराधको होति … ",
"an10.199-210:3.14":	"आराधको होति … ",
"an10.199-210:3.15":	"न विसुज्झति … ",
"an10.199-210:3.16":	"विसुज्झति … ",
"an10.199-210:3.17":	"मानं नाधिभोति … ",
"an10.199-210:3.18":	"मानं अधिभोति … ",
"an10.199-210:3.19":	"पञ्ञाय न वड्ढति … ",
"an10.199-210:3.20":	"पञ्ञाय वड्ढति …पे…। ",
"an10.199-210:4.1":	"दसहि, भिक्खवे, धम्मेहि समन्नागतो पुग्गलो बहुं अपुञ्ञं पसवति … ",
"an10.199-210:4.2":	"बहुं पुञ्ञं पसवति। ",
"an10.199-210:4.3":	"कतमेहि दसहि? ",
"an10.199-210:4.4":	"पाणातिपाता पटिविरतो होति, अदिन्नादाना पटिविरतो होति, कामेसुमिच्छाचारा पटिविरतो होति, मुसावादा पटिविरतो होति, पिसुणाय वाचाय पटिविरतो होति, फरुसाय वाचाय पटिविरतो होति, सम्फप्पलापा पटिविरतो होति, अनभिज्झालु होति, अब्यापन्नचित्तो होति, सम्मादिट्ठिको होति—",
"an10.199-210:4.5":	"इमेहि खो, भिक्खवे, दसहि धम्मेहि समन्नागतो पुग्गलो बहुं पुञ्ञं पसवती”ति। ",
"an10.199-210:4.6":	"अपरपुग्गलवग्गो पञ्चमो। ",
"an10.199-210:4.7":	"चतुत्थो पण्णासको समत्तो। "
}	
