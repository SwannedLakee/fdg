{	
"an7.27:0.1":	"अङ्गुत्तर निकाय ७।२७ ",
"an7.27:0.2":	"३। वज्जिसत्तकवग्ग ",
"an7.27:0.3":	"सञ्ञासुत्त ",
"an7.27:1.1":	"“सत्त वो, भिक्खवे, अपरिहानिये धम्मे देसेस्सामि। ",
"an7.27:1.2":	"तं सुणाथ, साधुकं मनसि करोथ …पे…। ",
"an7.27:1.3":	"कतमे च, भिक्खवे, सत्त अपरिहानिया धम्मा? ",
"an7.27:1.4":	"यावकीवञ्च, भिक्खवे, भिक्खू अनिच्चसञ्ञं भावेस्सन्ति; वुद्धियेव, भिक्खवे, भिक्खूनं पाटिकङ्खा, नो परिहानि। ",
"an7.27:2.1":	"यावकीवञ्च, भिक्खवे, भिक्खू अनत्तसञ्ञं भावेस्सन्ति …पे… ",
"an7.27:2.2":	"असुभसञ्ञं भावेस्सन्ति … ",
"an7.27:2.3":	"आदीनवसञ्ञं भावेस्सन्ति … ",
"an7.27:2.4":	"पहानसञ्ञं भावेस्सन्ति … ",
"an7.27:2.5":	"विरागसञ्ञं भावेस्सन्ति … ",
"an7.27:2.6":	"निरोधसञ्ञं भावेस्सन्ति; ",
"an7.27:3.1":	"वुद्धियेव, भिक्खवे, भिक्खूनं पाटिकङ्खा, नो परिहानि। यावकीवञ्च, भिक्खवे, इमे सत्त अपरिहानिया धम्मा भिक्खूसु ठस्सन्ति, इमेसु च सत्तसु अपरिहानियेसु धम्मेसु, भिक्खू सन्दिस्सिस्सन्ति; वुद्धियेव, भिक्खवे, भिक्खूनं पाटिकङ्खा, नो परिहानी”ति। ",
"an7.27:3.2":	"सत्तमं। "
}	
