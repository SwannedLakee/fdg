{	
"an3.45:0.1":	"अङ्गुत्तर निकाय ३।४५ ",
"an3.45:0.2":	"५। चूळवग्ग ",
"an3.45:0.3":	"पण्डितसुत्त ",
"an3.45:1.1":	"“तीणिमानि, भिक्खवे, पण्डितपञ्ञत्तानि सप्पुरिसपञ्ञत्तानि। ",
"an3.45:1.2":	"कतमानि तीणि? ",
"an3.45:1.3":	"दानं, भिक्खवे, पण्डितपञ्ञत्तं सप्पुरिसपञ्ञत्तं। ",
"an3.45:1.4":	"पब्बज्जा, भिक्खवे, पण्डितपञ्ञत्ता सप्पुरिसपञ्ञत्ता। ",
"an3.45:1.5":	"मातापितूनं, भिक्खवे, उपट्ठानं पण्डितपञ्ञत्तं सप्पुरिसपञ्ञत्तं। ",
"an3.45:1.6":	"इमानि खो, भिक्खवे, तीणि पण्डितपञ्ञत्तानि सप्पुरिसपञ्ञत्तानीति। ",
"an3.45:2.1":	"सब्भि दानं उपञ्ञत्तं, ",
"an3.45:2.2":	"अहिंसा संयमो दमो; ",
"an3.45:2.3":	"मातापितु उपट्ठानं, ",
"an3.45:2.4":	"सन्तानं ब्रह्मचारिनं। ",
"an3.45:3.1":	"सतं एतानि ठानानि, ",
"an3.45:3.2":	"यानि सेवेथ पण्डितो; ",
"an3.45:3.3":	"अरियो दस्सनसम्पन्नो, ",
"an3.45:3.4":	"स लोकं भजते सिवन्”ति। ",
"an3.45:3.5":	"पञ्चमं। "
}	
