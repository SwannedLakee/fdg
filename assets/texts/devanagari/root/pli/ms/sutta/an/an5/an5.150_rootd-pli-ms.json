{	
"an5.150:0.1":	"अङ्गुत्तर निकाय ५।१५० ",
"an5.150:0.2":	"१५। तिकण्डकीवग्ग ",
"an5.150:0.3":	"दुतियसमयविमुत्तसुत्त ",
"an5.150:1.1":	"“पञ्चिमे, भिक्खवे, धम्मा समयविमुत्तस्स भिक्खुनो परिहानाय संवत्तन्ति। ",
"an5.150:1.2":	"कतमे पञ्च? ",
"an5.150:1.3":	"कम्मारामता, भस्सारामता, निद्दारामता, इन्द्रियेसु अगुत्तद्वारता, भोजने अमत्तञ्ञुता। ",
"an5.150:1.4":	"इमे खो, भिक्खवे, पञ्च धम्मा समयविमुत्तस्स भिक्खुनो परिहानाय संवत्तन्ति। ",
"an5.150:2.1":	"पञ्चिमे, भिक्खवे, धम्मा समयविमुत्तस्स भिक्खुनो अपरिहानाय संवत्तन्ति। ",
"an5.150:2.2":	"कतमे पञ्च? ",
"an5.150:2.3":	"न कम्मारामता, न भस्सारामता, न निद्दारामता, इन्द्रियेसु गुत्तद्वारता, भोजने मत्तञ्ञुता। ",
"an5.150:2.4":	"इमे खो, भिक्खवे, पञ्च धम्मा समयविमुत्तस्स भिक्खुनो अपरिहानाय संवत्तन्ती”ति। ",
"an5.150:2.5":	"दसमं। ",
"an5.150:2.6":	"तिकण्डकीवग्गो पञ्चमो। ",
"an5.150:3.0":	"तस्सुद्दानं ",
"an5.150:3.1":	"दत्वा अवजानाति आरभति च, ",
"an5.150:3.2":	"सारन्दद तिकण्ड निरयेन च; ",
"an5.150:3.3":	"मित्तो असप्पुरिससप्पुरिसेन, ",
"an5.150:3.4":	"समयविमुत्तं अपरे द्वेति। ",
"an5.150:3.5":	"ततियो पण्णासको समत्तो। "
}	
