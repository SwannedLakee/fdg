{	
"an4.246:0.1":	"अङ्गुत्तर निकाय ४।२४६ ",
"an4.246:0.2":	"२५। आपत्तिभयवग्ग ",
"an4.246:0.3":	"सेय्यासुत्त ",
"an4.246:1.1":	"“चतस्सो इमा, भिक्खवे, सेय्या। ",
"an4.246:1.2":	"कतमा चतस्सो? ",
"an4.246:1.3":	"पेतसेय्या, कामभोगिसेय्या, सीहसेय्या, तथागतसेय्या। ",
"an4.246:1.4":	"कतमा च, भिक्खवे, पेतसेय्या? ",
"an4.246:1.5":	"येभुय्येन, भिक्खवे, पेता उत्ताना सेन्ति; ",
"an4.246:1.6":	"अयं वुच्चति, भिक्खवे, पेतसेय्या। ",
"an4.246:2.1":	"कतमा च, भिक्खवे, कामभोगिसेय्या? ",
"an4.246:2.2":	"येभुय्येन, भिक्खवे, कामभोगी वामेन पस्सेन सेन्ति; ",
"an4.246:2.3":	"अयं वुच्चति, भिक्खवे, कामभोगिसेय्या। ",
"an4.246:3.1":	"कतमा च, भिक्खवे, सीहसेय्या? ",
"an4.246:3.2":	"सीहो, भिक्खवे, मिगराजा दक्खिणेन पस्सेन सेय्यं कप्पेति, पादे पादं अच्चाधाय, अन्तरसत्थिम्हि नङ्गुट्ठं अनुपक्खिपित्वा। ",
"an4.246:3.3":	"सो पटिबुज्झित्वा पुरिमं कायं अब्भुन्नामेत्वा पच्छिमं कायं अनुविलोकेति। ",
"an4.246:3.4":	"सचे, भिक्खवे, सीहो मिगराजा किञ्चि पस्सति कायस्स विक्खित्तं वा विसटं वा, तेन, भिक्खवे, सीहो मिगराजा अनत्तमनो होति। ",
"an4.246:3.5":	"सचे पन, भिक्खवे, सीहो मिगराजा न किञ्चि पस्सति कायस्स विक्खित्तं वा विसटं वा, तेन, भिक्खवे, सीहो मिगराजा अत्तमनो होति। ",
"an4.246:3.6":	"अयं वुच्चति, भिक्खवे, सीहसेय्या। ",
"an4.246:4.1":	"कतमा च, भिक्खवे, तथागतसेय्या? ",
"an4.246:4.2":	"इध, भिक्खवे, तथागतो विविच्चेव कामेहि …पे… चतुत्थं झानं उपसम्पज्ज विहरति। ",
"an4.246:4.3":	"अयं वुच्चति, भिक्खवे, तथागतसेय्या। ",
"an4.246:4.4":	"इमा खो, भिक्खवे, चतस्सो सेय्या”ति। ",
"an4.246:4.5":	"चतुत्थं। "
}	
