{	
"an6.22:0.1":	"अङ्गुत्तर निकाय ६।२२ ",
"an6.22:0.2":	"३। अनुत्तरियवग्ग ",
"an6.22:0.3":	"अपरिहानियसुत्त ",
"an6.22:1.1":	"“छयिमे, भिक्खवे, अपरिहानिये धम्मे देसेस्सामि, तं सुणाथ …पे… ",
"an6.22:1.2":	"कतमे च, भिक्खवे, छ अपरिहानिया धम्मा? ",
"an6.22:1.3":	"न कम्मारामता, न भस्सारामता, न निद्दारामता, न सङ्गणिकारामता, सोवचस्सता, कल्याणमित्तता—",
"an6.22:1.4":	"इमे खो, भिक्खवे, छ अपरिहानिया धम्मा। ",
"an6.22:2.1":	"ये हि केचि, भिक्खवे, अतीतमद्धानं न परिहायिंसु कुसलेहि धम्मेहि, सब्बेते इमेहेव छहि धम्मेहि न परिहायिंसु कुसलेहि धम्मेहि। ",
"an6.22:2.2":	"येपि हि केचि, भिक्खवे, अनागतमद्धानं न परिहायिस्सन्ति कुसलेहि धम्मेहि, सब्बेते इमेहेव छहि धम्मेहि न परिहायिस्सन्ति कुसलेहि धम्मेहि। ",
"an6.22:2.3":	"येपि हि केचि, भिक्खवे, एतरहि न परिहायन्ति कुसलेहि धम्मेहि, सब्बेते इमेहेव छहि धम्मेहि न परिहायन्ति कुसलेहि धम्मेही”ति। ",
"an6.22:2.4":	"दुतियं। "
}	
