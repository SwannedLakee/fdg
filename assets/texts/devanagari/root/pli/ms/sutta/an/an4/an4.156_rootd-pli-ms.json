{	
"an4.156:0.1":	"अङ्गुत्तर निकाय ४।१५६ ",
"an4.156:0.2":	"१६। इन्द्रियवग्ग ",
"an4.156:0.3":	"कप्पसुत्त ",
"an4.156:1.1":	"“चत्तारिमानि, भिक्खवे, कप्पस्स असङ्ख्येय्यानि। ",
"an4.156:1.2":	"कतमानि चत्तारि? ",
"an4.156:1.3":	"यदा, भिक्खवे, कप्पो संवट्टति, तं न सुकरं सङ्खातुं—",
"an4.156:1.4":	"एत्तकानि वस्सानीति वा, एत्तकानि वस्ससतानीति वा, एत्तकानि वस्ससहस्सानीति वा, एत्तकानि वस्ससतसहस्सानीति वा। ",
"an4.156:2.1":	"यदा, भिक्खवे, कप्पो संवट्टो तिट्ठति, तं न सुकरं सङ्खातुं—",
"an4.156:2.2":	"एत्तकानि वस्सानीति वा, एत्तकानि वस्ससतानीति वा, एत्तकानि वस्ससहस्सानीति वा, एत्तकानि वस्ससतसहस्सानीति वा। ",
"an4.156:3.1":	"यदा, भिक्खवे, कप्पो विवट्टति, तं न सुकरं सङ्खातुं—",
"an4.156:3.2":	"एत्तकानि वस्सानीति वा, एत्तकानि वस्ससतानीति वा, एत्तकानि वस्ससहस्सानीति वा, एत्तकानि वस्ससतसहस्सानीति वा। ",
"an4.156:4.1":	"यदा, भिक्खवे, कप्पो विवट्टो तिट्ठति, तं न सुकरं सङ्खातुं—",
"an4.156:4.2":	"एत्तकानि वस्सानीति वा, एत्तकानि वस्ससतानीति वा, एत्तकानि वस्ससहस्सानीति वा, एत्तकानि वस्ससतसहस्सानीति वा। ",
"an4.156:4.3":	"इमानि खो, भिक्खवे, चत्तारि कप्पस्स असङ्ख्येय्यानी”ति। ",
"an4.156:4.4":	"छट्ठं। "
}	
