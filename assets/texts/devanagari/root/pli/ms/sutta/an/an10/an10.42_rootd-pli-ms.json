{	
"an10.42:0.1":	"अङ्गुत्तर निकाय १०।४२ ",
"an10.42:0.2":	"५। अक्कोसवग्ग ",
"an10.42:0.3":	"पठमविवादमूलसुत्त ",
"an10.42:1.1":	"“कति नु खो, भन्ते, विवादमूलानी”ति? ",
"an10.42:1.2":	"“दस खो, उपालि, विवादमूलानि। ",
"an10.42:1.3":	"कतमानि दस? ",
"an10.42:1.4":	"इधुपालि, भिक्खू अधम्मं धम्मोति दीपेन्ति, धम्मं अधम्मोति दीपेन्ति, अविनयं विनयोति दीपेन्ति, विनयं अविनयोति दीपेन्ति, अभासितं अलपितं तथागतेन भासितं लपितं तथागतेनाति दीपेन्ति, भासितं लपितं तथागतेन अभासितं अलपितं तथागतेनाति दीपेन्ति, अनाचिण्णं तथागतेन आचिण्णं तथागतेनाति दीपेन्ति, आचिण्णं तथागतेन अनाचिण्णं तथागतेनाति दीपेन्ति, अपञ्ञत्तं तथागतेन पञ्ञत्तं तथागतेनाति दीपेन्ति, पञ्ञत्तं तथागतेन अपञ्ञत्तं तथागतेनाति दीपेन्ति। ",
"an10.42:1.5":	"इमानि खो, उपालि, दस विवादमूलानी”ति। ",
"an10.42:1.6":	"दुतियं। "
}	
