{	
"an3.51:0.1":	"अङ्गुत्तर निकाय ३।५१ ",
"an3.51:0.2":	"६। ब्राह्मणवग्ग ",
"an3.51:0.3":	"पठमद्वेब्राह्मणसुत्त ",
"an3.51:1.1":	"अथ खो द्वे ब्राह्मणा जिण्णा वुद्धा महल्लका अद्धगता वयोअनुप्पत्ता वीसवस्ससतिका जातिया येन भगवा तेनुपसङ्कमिंसु; उपसङ्कमित्वा भगवता सद्धिं सम्मोदिंसु। ",
"an3.51:1.2":	"सम्मोदनीयं कथं सारणीयं वीतिसारेत्वा एकमन्तं निसीदिंसु। एकमन्तं निसिन्ना खो ते ब्राह्मणा भगवन्तं एतदवोचुं: ",
"an3.51:1.3":	"“मयमस्सु, भो गोतम, ब्राह्मणा जिण्णा वुद्धा महल्लका अद्धगता वयोअनुप्पत्ता वीसवस्ससतिका जातिया; ",
"an3.51:1.4":	"ते चम्हा अकतकल्याणा अकतकुसला अकतभीरुत्ताणा। ",
"an3.51:1.5":	"ओवदतु नो भवं गोतमो, अनुसासतु नो भवं गोतमो यं अम्हाकं अस्स दीघरत्तं हिताय सुखाया”ति। ",
"an3.51:2.1":	"“तग्घ तुम्हे, ब्राह्मणा, जिण्णा वुद्धा महल्लका अद्धगता वयोअनुप्पत्ता वीसवस्ससतिका जातिया; ",
"an3.51:2.2":	"ते चत्थ अकतकल्याणा अकतकुसला अकतभीरुत्ताणा। ",
"an3.51:2.3":	"उपनीयति खो अयं, ब्राह्मणा, लोको जराय ब्याधिना मरणेन। ",
"an3.51:2.4":	"एवं उपनीयमाने खो, ब्राह्मणा, लोके जराय ब्याधिना मरणेन, यो इध कायेन संयमो वाचाय संयमो मनसा संयमो, तं तस्स पेतस्स ताणञ्च लेणञ्च दीपञ्च सरणञ्च परायणञ्चाति। ",
"an3.51:3.1":	"उपनीयति जीवितमप्पमायु, ",
"an3.51:3.2":	"जरूपनीतस्स न सन्ति ताणा; ",
"an3.51:3.3":	"एतं भयं मरणे पेक्खमानो, ",
"an3.51:3.4":	"पुञ्ञानि कयिराथ सुखावहानि। ",
"an3.51:4.1":	"योध कायेन संयमो, ",
"an3.51:4.2":	"वाचाय उद चेतसा; ",
"an3.51:4.3":	"तं तस्स पेतस्स सुखाय होति, ",
"an3.51:4.4":	"यं जीवमानो पकरोति पुञ्ञन्”ति। ",
"an3.51:4.5":	"पठमं। "
}	
