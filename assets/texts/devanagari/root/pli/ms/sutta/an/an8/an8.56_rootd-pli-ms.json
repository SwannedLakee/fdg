{	
"an8.56:0.1":	"अङ्गुत्तर निकाय ८।५६ ",
"an8.56:0.2":	"६। गोतमीवग्ग ",
"an8.56:0.3":	"भयसुत्त ",
"an8.56:1.1":	"“‘भयन्’ति, भिक्खवे, कामानमेतं अधिवचनं। ",
"an8.56:1.2":	"‘दुक्खन्’ति, भिक्खवे, कामानमेतं अधिवचनं। ",
"an8.56:1.3":	"‘रोगो’ति, भिक्खवे, कामानमेतं अधिवचनं। ",
"an8.56:1.4":	"‘गण्डो’ति, भिक्खवे, कामानमेतं अधिवचनं। ",
"an8.56:1.5":	"‘सल्लन्’ति, भिक्खवे, कामानमेतं अधिवचनं। ",
"an8.56:1.6":	"‘सङ्गो’ति, भिक्खवे, कामानमेतं अधिवचनं। ",
"an8.56:1.7":	"‘पङ्को’ति, भिक्खवे, कामानमेतं अधिवचनं। ",
"an8.56:1.8":	"‘गब्भो’ति, भिक्खवे, कामानमेतं अधिवचनं। ",
"an8.56:1.9":	"कस्मा च, भिक्खवे, ‘भयन्’ति कामानमेतं अधिवचनं? ",
"an8.56:1.10":	"यस्मा च कामरागरत्तायं, भिक्खवे, छन्दरागविनिबद्धो दिट्ठधम्मिकापि भया न परिमुच्चति, सम्परायिकापि भया न परिमुच्चति, तस्मा ‘भयन्’ति कामानमेतं अधिवचनं। ",
"an8.56:1.11":	"कस्मा च, भिक्खवे, ‘दुक्खन्’ति …पे… ",
"an8.56:1.12":	"‘रोगो’ति … ",
"an8.56:1.13":	"‘गण्डो’ति … ",
"an8.56:1.14":	"‘सल्लन्’ति … ",
"an8.56:1.15":	"‘सङ्गो’ति … ",
"an8.56:1.16":	"‘पङ्को’ति … ",
"an8.56:1.17":	"‘गब्भो’ति कामानमेतं अधिवचनं? ",
"an8.56:1.18":	"यस्मा च कामरागरत्तायं, भिक्खवे, छन्दरागविनिबद्धो दिट्ठधम्मिकापि गब्भा न परिमुच्चति, सम्परायिकापि गब्भा न परिमुच्चति, तस्मा ‘गब्भो’ति कामानमेतं अधिवचनं। ",
"an8.56:2.1":	"भयं दुक्खञ्च रोगो च, ",
"an8.56:2.2":	"गण्डो सल्लञ्च सङ्गो च; ",
"an8.56:2.3":	"पङ्को गब्भो च उभयं, ",
"an8.56:2.4":	"एते कामा पवुच्चन्ति; ",
"an8.56:2.5":	"यत्थ सत्तो पुथुज्जनो। ",
"an8.56:3.1":	"ओतिण्णो सातरूपेन, ",
"an8.56:3.2":	"पुन गब्भाय गच्छति; ",
"an8.56:3.3":	"यतो च भिक्खु आतापी, ",
"an8.56:3.4":	"सम्पजञ्ञं न रिच्चति। ",
"an8.56:4.1":	"सो इमं पलिपथं दुग्गं, ",
"an8.56:4.2":	"अतिक्कम्म तथाविधो; ",
"an8.56:4.3":	"पजं जातिजरूपेतं, ",
"an8.56:4.4":	"फन्दमानं अवेक्खती”ति। ",
"an8.56:4.5":	"छट्ठं। "
}	
