{	
"an2.130:0.1":	"अङ्गुत्तर निकाय २ ",
"an2.130:0.2":	"१२। आयाचनवग्ग ",
"an2.130:1.0":	"१३० ",
"an2.130:1.1":	"“सद्धो, भिक्खवे, भिक्खु एवं सम्मा आयाचमानो आयाचेय्य: ",
"an2.130:1.2":	"‘तादिसो होमि यादिसा सारिपुत्तमोग्गल्लाना’ति। ",
"an2.130:1.3":	"एसा, भिक्खवे, तुला एतं पमाणं मम सावकानं भिक्खूनं यदिदं सारिपुत्तमोग्गल्लाना”ति। ",
"an2.131:1.0":	"१३१ ",
"an2.131:1.1":	"“सद्धा, भिक्खवे, भिक्खुनी एवं सम्मा आयाचमाना आयाचेय्य: ",
"an2.131:1.2":	"‘तादिसी होमि यादिसी खेमा च भिक्खुनी उप्पलवण्णा चा’ति। ",
"an2.131:1.3":	"एसा, भिक्खवे, तुला एतं पमाणं मम साविकानं भिक्खुनीनं यदिदं खेमा च भिक्खुनी उप्पलवण्णा चा”ति। ",
"an2.132:1.0":	"१३२ ",
"an2.132:1.1":	"“सद्धो, भिक्खवे, उपासको एवं सम्मा आयाचमानो आयाचेय्य: ",
"an2.132:1.2":	"‘तादिसो होमि यादिसो चित्तो च गहपति हत्थको च आळवको’ति। ",
"an2.132:1.3":	"एसा, भिक्खवे, तुला एतं पमाणं मम सावकानं उपासकानं यदिदं चित्तो च गहपति हत्थको च आळवको”ति। ",
"an2.133:1.0":	"१३३ ",
"an2.133:1.1":	"“सद्धा, भिक्खवे, उपासिका एवं सम्मा आयाचमाना आयाचेय्य: ",
"an2.133:1.2":	"‘तादिसी होमि यादिसी खुज्जुत्तरा च उपासिका वेळुकण्डकिया च नन्दमाता’ति। ",
"an2.133:1.3":	"एसा, भिक्खवे, तुला एतं पमाणं मम साविकानं उपासिकानं यदिदं खुज्जुत्तरा च उपासिका वेळुकण्डकिया च नन्दमाता”ति। ",
"an2.134:1.0":	"१३४ ",
"an2.134:1.1":	"“द्वीहि, भिक्खवे, धम्मेहि समन्नागतो बालो अब्यत्तो असप्पुरिसो खतं उपहतं अत्तानं परिहरति, सावज्जो च होति सानुवज्जो च विञ्ञूनं, बहुञ्च अपुञ्ञं पसवति। ",
"an2.134:1.2":	"कतमेहि द्वीहि? ",
"an2.134:1.3":	"अननुविच्च अपरियोगाहेत्वा अवण्णारहस्स वण्णं भासति, ",
"an2.134:1.4":	"अननुविच्च अपरियोगाहेत्वा वण्णारहस्स अवण्णं भासति। ",
"an2.134:1.5":	"इमेहि खो, भिक्खवे, द्वीहि धम्मेहि समन्नागतो बालो अब्यत्तो असप्पुरिसो खतं उपहतं अत्तानं परिहरति, सावज्जो च होति सानुवज्जो च विञ्ञूनं, बहुञ्च अपुञ्ञं पसवतीति। ",
"an2.134:2.1":	"द्वीहि, भिक्खवे, धम्मेहि समन्नागतो पण्डितो वियत्तो सप्पुरिसो अक्खतं अनुपहतं अत्तानं परिहरति, अनवज्जो च होति अननुवज्जो च विञ्ञूनं, बहुञ्च पुञ्ञं पसवति। ",
"an2.134:2.2":	"कतमेहि द्वीहि? ",
"an2.134:2.3":	"अनुविच्च परियोगाहेत्वा अवण्णारहस्स अवण्णं भासति, ",
"an2.134:2.4":	"अनुविच्च परियोगाहेत्वा वण्णारहस्स वण्णं भासति। ",
"an2.134:2.5":	"इमेहि खो, भिक्खवे, द्वीहि धम्मेहि समन्नागतो पण्डितो वियत्तो सप्पुरिसो अक्खतं अनुपहतं अत्तानं परिहरति, अनवज्जो च होति अननुवज्जो च विञ्ञूनं, बहुञ्च पुञ्ञं पसवती”ति। ",
"an2.135:1.0":	"१३५ ",
"an2.135:1.1":	"“द्वीहि, भिक्खवे, धम्मेहि समन्नागतो बालो अब्यत्तो असप्पुरिसो खतं उपहतं अत्तानं परिहरति, सावज्जो च होति सानुवज्जो च विञ्ञूनं, बहुञ्च अपुञ्ञं पसवति। ",
"an2.135:1.2":	"कतमेहि द्वीहि? ",
"an2.135:1.3":	"अननुविच्च अपरियोगाहेत्वा अप्पसादनीये ठाने पसादं उपदंसेति, ",
"an2.135:1.4":	"अननुविच्च अपरियोगाहेत्वा पसादनीये ठाने अप्पसादं उपदंसेति। ",
"an2.135:1.5":	"इमेहि खो, भिक्खवे, द्वीहि धम्मेहि समन्नागतो बालो अब्यत्तो असप्पुरिसो खतं उपहतं अत्तानं परिहरति, सावज्जो च होति सानुवज्जो च विञ्ञूनं, बहुञ्च अपुञ्ञं पसवतीति। ",
"an2.135:2.1":	"द्वीहि, भिक्खवे, धम्मेहि समन्नागतो पण्डितो वियत्तो सप्पुरिसो अक्खतं अनुपहतं अत्तानं परिहरति, अनवज्जो च होति अननुवज्जो च विञ्ञूनं, बहुञ्च पुञ्ञं पसवति। ",
"an2.135:2.2":	"कतमेहि द्वीहि? ",
"an2.135:2.3":	"अनुविच्च परियोगाहेत्वा अप्पसादनीये ठाने अप्पसादं उपदंसेति, ",
"an2.135:2.4":	"अनुविच्च परियोगाहेत्वा पसादनीये ठाने पसादं उपदंसेति। ",
"an2.135:2.5":	"इमेहि खो, भिक्खवे, द्वीहि धम्मेहि समन्नागतो पण्डितो वियत्तो सप्पुरिसो अक्खतं अनुपहतं अत्तानं परिहरति, अनवज्जो च होति अननुवज्जो च विञ्ञूनं, बहुञ्च पुञ्ञं पसवती”ति। ",
"an2.136:1.0":	"१३६ ",
"an2.136:1.1":	"“द्वीसु, भिक्खवे, मिच्छापटिपज्जमानो बालो अब्यत्तो असप्पुरिसो खतं उपहतं अत्तानं परिहरति, सावज्जो च होति सानुवज्जो च विञ्ञूनं, बहुञ्च अपुञ्ञं पसवति। ",
"an2.136:1.2":	"कतमेसु द्वीसु? ",
"an2.136:1.3":	"मातरि च पितरि च। ",
"an2.136:1.4":	"इमेसु खो, भिक्खवे, द्वीसु मिच्छापटिपज्जमानो बालो अब्यत्तो असप्पुरिसो खतं उपहतं अत्तानं परिहरति, सावज्जो च होति सानुवज्जो च विञ्ञूनं, बहुञ्च अपुञ्ञं पसवतीति। ",
"an2.136:2.1":	"द्वीसु, भिक्खवे, सम्मापटिपज्जमानो पण्डितो वियत्तो सप्पुरिसो अक्खतं अनुपहतं अत्तानं परिहरति, अनवज्जो च होति अननुवज्जो च विञ्ञूनं, बहुञ्च पुञ्ञं पसवति। ",
"an2.136:2.2":	"कतमेसु द्वीसु? ",
"an2.136:2.3":	"मातरि च पितरि च। ",
"an2.136:2.4":	"इमेसु खो, भिक्खवे, द्वीसु सम्मापटिपज्जमानो पण्डितो वियत्तो सप्पुरिसो अक्खतं अनुपहतं अत्तानं परिहरति, अनवज्जो च होति अननुवज्जो च विञ्ञूनं, बहुञ्च पुञ्ञं पसवती”ति। ",
"an2.137:1.0":	"१३७ ",
"an2.137:1.1":	"“द्वीसु, भिक्खवे, मिच्छापटिपज्जमानो बालो अब्यत्तो असप्पुरिसो खतं उपहतं अत्तानं परिहरति, सावज्जो च होति सानुवज्जो च विञ्ञूनं, बहुञ्च अपुञ्ञं पसवति। ",
"an2.137:1.2":	"कतमेसु द्वीसु? ",
"an2.137:1.3":	"तथागते च तथागतसावके च। ",
"an2.137:1.4":	"इमेसु खो, भिक्खवे, मिच्छापटिपज्जमानो बालो अब्यत्तो असप्पुरिसो खतं उपहतं अत्तानं परिहरति, सावज्जो च होति सानुवज्जो च विञ्ञूनं, बहुञ्च अपुञ्ञं पसवतीति। ",
"an2.137:2.1":	"द्वीसु, भिक्खवे, सम्मापटिपज्जमानो पण्डितो वियत्तो सप्पुरिसो अक्खतं अनुपहतं अत्तानं परिहरति, अनवज्जो च होति अननुवज्जो च विञ्ञूनं, बहुञ्च पुञ्ञं पसवति। ",
"an2.137:2.2":	"कतमेसु द्वीसु? ",
"an2.137:2.3":	"तथागते च तथागतसावके च। ",
"an2.137:2.4":	"इमेसु खो, भिक्खवे, द्वीसु सम्मापटिपज्जमानो पण्डितो वियत्तो सप्पुरिसो अक्खतं अनुपहतं अत्तानं परिहरति, अनवज्जो च होति अननुवज्जो च विञ्ञूनं, बहुञ्च पुञ्ञं पसवती”ति। ",
"an2.138:1.0":	"१३८ ",
"an2.138:1.1":	"“द्वेमे, भिक्खवे, धम्मा। ",
"an2.138:1.2":	"कतमे द्वे? ",
"an2.138:1.3":	"सचित्तवोदानञ्च न च किञ्चि लोके उपादियति। ",
"an2.138:1.4":	"इमे खो, भिक्खवे, द्वे धम्मा”ति। ",
"an2.139:1.0":	"१३९ ",
"an2.139:1.1":	"“द्वेमे, भिक्खवे, धम्मा। ",
"an2.139:1.2":	"कतमे द्वे? ",
"an2.139:1.3":	"कोधो च उपनाहो च। ",
"an2.139:1.4":	"इमे खो, भिक्खवे, द्वे धम्मा”ति। ",
"an2.140:1.0":	"१४० ",
"an2.140:1.1":	"“द्वेमे, भिक्खवे, धम्मा। ",
"an2.140:1.2":	"कतमे द्वे? ",
"an2.140:1.3":	"कोधविनयो च उपनाहविनयो च। ",
"an2.140:1.4":	"इमे खो, भिक्खवे, द्वे धम्मा”ति। ",
"an2.140:1.5":	"आयाचनवग्गो दुतियो। "
}	
