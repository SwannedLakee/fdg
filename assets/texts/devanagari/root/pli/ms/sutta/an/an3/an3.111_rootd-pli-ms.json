{	
"an3.111:0.1":	"अङ्गुत्तर निकाय ३।१११ ",
"an3.111:0.2":	"११। सम्बोधवग्ग ",
"an3.111:0.3":	"पठमनिदानसुत्त ",
"an3.111:1.1":	"“तीणिमानि, भिक्खवे, निदानानि कम्मानं समुदयाय। ",
"an3.111:1.2":	"कतमानि तीणि? ",
"an3.111:1.3":	"लोभो निदानं कम्मानं समुदयाय, दोसो निदानं कम्मानं समुदयाय, मोहो निदानं कम्मानं समुदयाय। ",
"an3.111:1.4":	"यं, भिक्खवे, लोभपकतं कम्मं लोभजं लोभनिदानं लोभसमुदयं, तं कम्मं अकुसलं तं कम्मं सावज्जं तं कम्मं दुक्खविपाकं, तं कम्मं कम्मसमुदयाय संवत्तति, न तं कम्मं कम्मनिरोधाय संवत्तति। ",
"an3.111:1.5":	"यं, भिक्खवे, दोसपकतं कम्मं दोसजं दोसनिदानं दोससमुदयं, तं कम्मं अकुसलं तं कम्मं सावज्जं तं कम्मं दुक्खविपाकं, तं कम्मं कम्मसमुदयाय संवत्तति, न तं कम्मं कम्मनिरोधाय संवत्तति। ",
"an3.111:1.6":	"यं, भिक्खवे, मोहपकतं कम्मं मोहजं मोहनिदानं मोहसमुदयं, तं कम्मं अकुसलं तं कम्मं सावज्जं तं कम्मं दुक्खविपाकं, तं कम्मं कम्मसमुदयाय संवत्तति, न तं कम्मं कम्मनिरोधाय संवत्तति। ",
"an3.111:1.7":	"इमानि खो, भिक्खवे, तीणि निदानानि कम्मानं समुदयाय। ",
"an3.111:2.1":	"तीणिमानि, भिक्खवे, निदानानि कम्मानं समुदयाय। ",
"an3.111:2.2":	"कतमानि तीणि? ",
"an3.111:2.3":	"अलोभो निदानं कम्मानं समुदयाय, अदोसो निदानं कम्मानं समुदयाय, अमोहो निदानं कम्मानं समुदयाय। ",
"an3.111:2.4":	"यं, भिक्खवे, अलोभपकतं कम्मं अलोभजं अलोभनिदानं अलोभसमुदयं, तं कम्मं कुसलं तं कम्मं अनवज्जं तं कम्मं सुखविपाकं, तं कम्मं कम्मनिरोधाय संवत्तति, न तं कम्मं कम्मसमुदयाय संवत्तति। ",
"an3.111:2.5":	"यं, भिक्खवे, अदोसपकतं कम्मं अदोसजं अदोसनिदानं अदोससमुदयं, तं कम्मं कुसलं तं कम्मं अनवज्जं तं कम्मं सुखविपाकं, तं कम्मं कम्मनिरोधाय संवत्तति, न तं कम्मं कम्मसमुदयाय संवत्तति। ",
"an3.111:2.6":	"यं, भिक्खवे, अमोहपकतं कम्मं अमोहजं अमोहनिदानं अमोहसमुदयं, तं कम्मं कुसलं तं कम्मं अनवज्जं तं कम्मं सुखविपाकं, तं कम्मं कम्मनिरोधाय संवत्तति, न तं कम्मं कम्मसमुदयाय संवत्तति। ",
"an3.111:2.7":	"इमानि खो, भिक्खवे, तीणि निदानानि कम्मानं समुदयाया”ति। ",
"an3.111:2.8":	"नवमं। "
}	
