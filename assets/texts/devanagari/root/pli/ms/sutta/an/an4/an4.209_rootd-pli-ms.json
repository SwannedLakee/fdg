{	
"an4.209:0.1":	"अङ्गुत्तर निकाय ४।२०९ ",
"an4.209:0.2":	"२१। सप्पुरिसवग्ग ",
"an4.209:0.3":	"ततियपापधम्मसुत्त ",
"an4.209:1.1":	"“पापधम्मञ्च वो, भिक्खवे, देसेस्सामि, पापधम्मेन पापधम्मतरञ्च; ",
"an4.209:1.2":	"कल्याणधम्मञ्च, कल्याणधम्मेन कल्याणधम्मतरञ्च। तं सुणाथ …पे…। ",
"an4.209:2.1":	"“कतमो च, भिक्खवे, पापधम्मो? ",
"an4.209:2.2":	"इध, भिक्खवे, एकच्चो पाणातिपाती होति …पे… मिच्छादिट्ठिको होति। ",
"an4.209:2.3":	"अयं वुच्चति, भिक्खवे, पापधम्मो। ",
"an4.209:3.1":	"कतमो च, भिक्खवे, पापधम्मेन पापधम्मतरो? ",
"an4.209:3.2":	"इध भिक्खवे, एकच्चो अत्तना च पाणातिपाती होति, परञ्च पाणातिपाते समादपेति …पे… अत्तना च मिच्छादिट्ठिको होति, परञ्च मिच्छादिट्ठिया समादपेति। ",
"an4.209:3.3":	"अयं वुच्चति, भिक्खवे, पापधम्मेन पापधम्मतरो। ",
"an4.209:4.1":	"कतमो च, भिक्खवे, कल्याणधम्मो? ",
"an4.209:4.2":	"इध, भिक्खवे, एकच्चो पाणातिपाता पटिविरतो होति …पे… सम्मादिट्ठिको होति। ",
"an4.209:4.3":	"अयं वुच्चति, भिक्खवे, कल्याणधम्मो। ",
"an4.209:5.1":	"कतमो च, भिक्खवे, कल्याणधम्मेन कल्याणधम्मतरो? ",
"an4.209:5.2":	"इध, भिक्खवे, एकच्चो अत्तना च पाणातिपाता पटिविरतो होति, परञ्च पाणातिपाता वेरमणिया समादपेति …पे… अत्तना च सम्मादिट्ठिको होति, परञ्च सम्मादिट्ठिया समादपेति। ",
"an4.209:5.3":	"अयं वुच्चति, भिक्खवे, कल्याणधम्मेन कल्याणधम्मतरो”ति। ",
"an4.209:5.4":	"नवमं। "
}	
