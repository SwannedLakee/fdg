{	
"an10.54:0.1":	"अङ्गुत्तर निकाय १०।५४ ",
"an10.54:0.2":	"६। सचित्तवग्ग ",
"an10.54:0.3":	"समथसुत्त ",
"an10.54:1.1":	"“नो चे, भिक्खवे, भिक्खु परचित्तपरियायकुसलो होति, अथ ‘सचित्तपरियायकुसलो भविस्सामी’ति—",
"an10.54:1.2":	"एवञ्हि वो, भिक्खवे, सिक्खितब्बं। ",
"an10.54:2.1":	"कथञ्च, भिक्खवे, भिक्खु सचित्तपरियायकुसलो होति? ",
"an10.54:2.2":	"सेय्यथापि, भिक्खवे, इत्थी वा पुरिसो वा दहरो युवा मण्डनकजातिको आदासे वा परिसुद्धे परियोदाते अच्छे वा उदपत्ते सकं मुखनिमित्तं पच्चवेक्खमानो सचे तत्थ पस्सति रजं वा अङ्गणं वा, तस्सेव रजस्स वा अङ्गणस्स वा पहानाय वायमति। ",
"an10.54:2.3":	"नो चे तत्थ पस्सति रजं वा अङ्गणं वा, तेनेवत्तमनो होति परिपुण्णसङ्कप्पो: ",
"an10.54:2.4":	"‘लाभा वत मे, परिसुद्धं वत मे’ति। ",
"an10.54:2.5":	"एवमेवं खो, भिक्खवे, भिक्खुनो पच्चवेक्खणा बहुकारा होति कुसलेसु धम्मेसु: ",
"an10.54:2.6":	"‘लाभी नु खोम्हि अज्झत्तं चेतोसमथस्स, न नु खोम्हि लाभी अज्झत्तं चेतोसमथस्स, लाभी नु खोम्हि अधिपञ्ञाधम्मविपस्सनाय, न नु खोम्हि लाभी अधिपञ्ञाधम्मविपस्सनाया’ति। ",
"an10.54:3.1":	"सचे, भिक्खवे, भिक्खु पच्चवेक्खमानो एवं जानाति: ",
"an10.54:3.2":	"‘लाभीम्हि अज्झत्तं चेतोसमथस्स, न लाभी अधिपञ्ञाधम्मविपस्सनाया’ति, तेन, भिक्खवे, भिक्खुना अज्झत्तं चेतोसमथे पतिट्ठाय अधिपञ्ञाधम्मविपस्सनाय योगो करणीयो। ",
"an10.54:3.3":	"सो अपरेन समयेन लाभी चेव होति अज्झत्तं चेतोसमथस्स लाभी च अधिपञ्ञाधम्मविपस्सनाय। ",
"an10.54:4.1":	"सचे पन, भिक्खवे, भिक्खु पच्चवेक्खमानो एवं जानाति: ",
"an10.54:4.2":	"‘लाभीम्हि अधिपञ्ञाधम्मविपस्सनाय, न लाभी अज्झत्तं चेतोसमथस्सा’ति, तेन, भिक्खवे, भिक्खुना अधिपञ्ञाधम्मविपस्सनाय पतिट्ठाय अज्झत्तं चेतोसमथे योगो करणीयो। ",
"an10.54:4.3":	"सो अपरेन समयेन लाभी चेव होति अधिपञ्ञाधम्मविपस्सनाय लाभी च अज्झत्तं चेतोसमथस्स। ",
"an10.54:5.1":	"सचे पन, भिक्खवे, भिक्खु पच्चवेक्खमानो एवं जानाति: ",
"an10.54:5.2":	"‘न लाभी अज्झत्तं चेतोसमथस्स, न लाभी अधिपञ्ञाधम्मविपस्सनाया’ति, तेन, भिक्खवे, भिक्खुना तेसंयेव कुसलानं धम्मानं पटिलाभाय अधिमत्तो छन्दो च वायामो च उस्साहो च उस्सोळ्ही च अप्पटिवानी च सति च सम्पजञ्ञञ्च करणीयं। ",
"an10.54:5.3":	"सेय्यथापि, भिक्खवे, आदित्तचेलो वा आदित्तसीसो वा। ",
"an10.54:5.4":	"तस्सेव चेलस्स वा सीसस्स वा निब्बापनाय अधिमत्तं छन्दञ्च वायामञ्च उस्साहञ्च उस्सोळ्हिञ्च अप्पटिवानिञ्च सतिञ्च सम्पजञ्ञञ्च करेय्य। ",
"an10.54:5.5":	"एवमेवं खो, भिक्खवे, तेन भिक्खुना तेसंयेव कुसलानं धम्मानं पटिलाभाय अधिमत्तो छन्दो च वायामो च उस्साहो च उस्सोळ्ही च अप्पटिवानी च सति च सम्पजञ्ञञ्च करणीयं। ",
"an10.54:5.6":	"सो अपरेन समयेन लाभी चेव होति अज्झत्तं चेतोसमथस्स लाभी च अधिपञ्ञाधम्मविपस्सनाय। ",
"an10.54:6.1":	"सचे पन, भिक्खवे, भिक्खु पच्चवेक्खमानो एवं जानाति: ",
"an10.54:6.2":	"‘लाभीम्हि अज्झत्तं चेतोसमथस्स, लाभी अधिपञ्ञाधम्मविपस्सनाया’ति, तेन, भिक्खवे, भिक्खुना तेसुयेव कुसलेसु धम्मेसु पतिट्ठाय उत्तरि आसवानं खयाय योगो करणीयो। ",
"an10.54:7.1":	"चीवरम्पाहं, भिक्खवे, दुविधेन वदामि—",
"an10.54:7.2":	"सेवितब्बम्पि असेवितब्बम्पि। ",
"an10.54:7.3":	"पिण्डपातम्पाहं, भिक्खवे, दुविधेन वदामि—",
"an10.54:7.4":	"सेवितब्बम्पि असेवितब्बम्पि। ",
"an10.54:7.5":	"सेनासनम्पाहं, भिक्खवे, दुविधेन वदामि—",
"an10.54:7.6":	"सेवितब्बम्पि असेवितब्बम्पि। ",
"an10.54:7.7":	"गामनिगमम्पाहं, भिक्खवे, दुविधेन वदामि—",
"an10.54:7.8":	"सेवितब्बम्पि असेवितब्बम्पि। ",
"an10.54:7.9":	"जनपदपदेसम्पाहं, भिक्खवे, दुविधेन वदामि—",
"an10.54:7.10":	"सेवितब्बम्पि असेवितब्बम्पि। ",
"an10.54:7.11":	"पुग्गलम्पाहं, भिक्खवे, दुविधेन वदामि—",
"an10.54:7.12":	"सेवितब्बम्पि असेवितब्बम्पि। ",
"an10.54:8.1":	"‘चीवरम्पाहं, भिक्खवे, दुविधेन वदामि—",
"an10.54:8.2":	"सेवितब्बम्पि असेवितब्बम्पी’ति, ",
"an10.54:8.3":	"इति खो पनेतं वुत्तं। किञ्चेतं पटिच्च वुत्तं? ",
"an10.54:8.4":	"तत्थ यं जञ्ञा चीवरं: ",
"an10.54:8.5":	"‘इदं खो मे चीवरं सेवतो अकुसला धम्मा अभिवड्ढन्ति, कुसला धम्मा परिहायन्ती’ति, एवरूपं चीवरं न सेवितब्बं। ",
"an10.54:8.6":	"तत्थ यं जञ्ञा चीवरं: ",
"an10.54:8.7":	"‘इदं खो मे चीवरं सेवतो अकुसला धम्मा परिहायन्ति, कुसला धम्मा अभिवड्ढन्ती’ति, एवरूपं चीवरं सेवितब्बं। ",
"an10.54:8.8":	"‘चीवरम्पाहं, भिक्खवे, दुविधेन वदामि—",
"an10.54:8.9":	"सेवितब्बम्पि असेवितब्बम्पी’ति, ",
"an10.54:8.10":	"इति यं तं वुत्तं, इदमेतं पटिच्च वुत्तं। ",
"an10.54:9.1":	"‘पिण्डपातम्पाहं, भिक्खवे, दुविधेन वदामि—",
"an10.54:9.2":	"सेवितब्बम्पि असेवितब्बम्पी’ति, ",
"an10.54:9.3":	"इति खो पनेतं वुत्तं। किञ्चेतं पटिच्च वुत्तं? ",
"an10.54:9.4":	"तत्थ यं जञ्ञा पिण्डपातं: ",
"an10.54:9.5":	"‘इमं खो मे पिण्डपातं सेवतो अकुसला धम्मा अभिवड्ढन्ति, कुसला धम्मा परिहायन्ती’ति, एवरूपो पिण्डपातो न सेवितब्बो। ",
"an10.54:9.6":	"तत्थ यं जञ्ञा पिण्डपातं: ",
"an10.54:9.7":	"‘इमं खो मे पिण्डपातं सेवतो अकुसला धम्मा परिहायन्ति, कुसला धम्मा अभिवड्ढन्ती’ति, एवरूपो पिण्डपातो सेवितब्बो। ",
"an10.54:9.8":	"‘पिण्डपातम्पाहं, भिक्खवे, दुविधेन वदामि—",
"an10.54:9.9":	"सेवितब्बम्पि असेवितब्बम्पी’ति, ",
"an10.54:9.10":	"इति यं तं वुत्तं, इदमेतं पटिच्च वुत्तं। ",
"an10.54:10.1":	"‘सेनासनम्पाहं, भिक्खवे, दुविधेन वदामि—",
"an10.54:10.2":	"सेवितब्बम्पि असेवितब्बम्पी’ति, ",
"an10.54:10.3":	"इति खो पनेतं वुत्तं। किञ्चेतं पटिच्च वुत्तं? ",
"an10.54:10.4":	"तत्थ यं जञ्ञा सेनासनं: ",
"an10.54:10.5":	"‘इदं खो मे सेनासनं सेवतो अकुसला धम्मा अभिवड्ढन्ति, कुसला धम्मा परिहायन्ती’ति, एवरूपं सेनासनं न सेवितब्बं। ",
"an10.54:10.6":	"तत्थ यं जञ्ञा सेनासनं: ",
"an10.54:10.7":	"‘इदं खो मे सेनासनं सेवतो अकुसला धम्मा परिहायन्ति, कुसला धम्मा अभिवड्ढन्ती’ति, एवरूपं सेनासनं सेवितब्बं। ",
"an10.54:10.8":	"‘सेनासनम्पाहं, भिक्खवे, दुविधेन वदामि—",
"an10.54:10.9":	"सेवितब्बम्पि असेवितब्बम्पी’ति, ",
"an10.54:10.10":	"इति यं तं वुत्तं, इदमेतं पटिच्च वुत्तं। ",
"an10.54:11.1":	"‘गामनिगमम्पाहं, भिक्खवे, दुविधेन वदामि—",
"an10.54:11.2":	"सेवितब्बम्पि असेवितब्बम्पी’ति, ",
"an10.54:11.3":	"इति खो पनेतं वुत्तं। किञ्चेतं पटिच्च वुत्तं? ",
"an10.54:11.4":	"तत्थ यं जञ्ञा गामनिगमं: ",
"an10.54:11.5":	"‘इमं खो मे गामनिगमं सेवतो अकुसला धम्मा अभिवड्ढन्ति, कुसला धम्मा परिहायन्ती’ति, एवरूपो गामनिगमो न सेवितब्बो। ",
"an10.54:11.6":	"तत्थ यं जञ्ञा गामनिगमं: ",
"an10.54:11.7":	"‘इमं खो मे गामनिगमं सेवतो अकुसला धम्मा परिहायन्ति, कुसला धम्मा अभिवड्ढन्ती’ति, एवरूपो गामनिगमो सेवितब्बो। ",
"an10.54:11.8":	"‘गामनिगमम्पाहं, भिक्खवे, दुविधेन वदामि—",
"an10.54:11.9":	"सेवितब्बम्पि असेवितब्बम्पी’ति, ",
"an10.54:11.10":	"इति यं तं वुत्तं, इदमेतं पटिच्च वुत्तं। ",
"an10.54:12.1":	"‘जनपदपदेसम्पाहं, भिक्खवे, दुविधेन वदामि—",
"an10.54:12.2":	"सेवितब्बम्पि असेवितब्बम्पी’ति, ",
"an10.54:12.3":	"इति खो पनेतं वुत्तं। किञ्चेतं पटिच्च वुत्तं? ",
"an10.54:12.4":	"तत्थ यं जञ्ञा जनपदपदेसं: ",
"an10.54:12.5":	"‘इमं खो मे जनपदपदेसं सेवतो अकुसला धम्मा अभिवड्ढन्ति, कुसला धम्मा परिहायन्ती’ति, एवरूपो जनपदपदेसो न सेवितब्बो। ",
"an10.54:12.6":	"तत्थ यं जञ्ञा जनपदपदेसं: ",
"an10.54:12.7":	"‘इमं खो मे जनपदपदेसं सेवतो अकुसला धम्मा परिहायन्ति, कुसला धम्मा अभिवड्ढन्ती’ति, एवरूपो जनपदपदेसो सेवितब्बो। ",
"an10.54:12.8":	"‘जनपदपदेसम्पाहं, भिक्खवे, दुविधेन वदामि—",
"an10.54:12.9":	"सेवितब्बम्पि असेवितब्बम्पी’ति, ",
"an10.54:12.10":	"इति यं तं वुत्तं, इदमेतं पटिच्च वुत्तं। ",
"an10.54:13.1":	"‘पुग्गलम्पाहं, भिक्खवे, दुविधेन वदामि—",
"an10.54:13.2":	"सेवितब्बम्पि असेवितब्बम्पी’ति, ",
"an10.54:13.3":	"इति खो पनेतं वुत्तं। किञ्चेतं पटिच्च वुत्तं? ",
"an10.54:13.4":	"तत्थ यं जञ्ञा पुग्गलं: ",
"an10.54:13.5":	"‘इमं खो मे पुग्गलं सेवतो अकुसला धम्मा अभिवड्ढन्ति, कुसला धम्मा परिहायन्ती’ति, एवरूपो पुग्गलो न सेवितब्बो। ",
"an10.54:13.6":	"तत्थ यं जञ्ञा पुग्गलं: ",
"an10.54:13.7":	"‘इमं खो मे पुग्गलं सेवतो अकुसला धम्मा परिहायन्ति, कुसला धम्मा अभिवड्ढन्ती’ति, एवरूपो पुग्गलो सेवितब्बो। ",
"an10.54:13.8":	"‘पुग्गलम्पाहं, भिक्खवे, दुविधेन वदामि—",
"an10.54:13.9":	"सेवितब्बम्पि असेवितब्बम्पी’ति, ",
"an10.54:13.10":	"इति यं तं वुत्तं, इदमेतं पटिच्च वुत्तन्”ति। ",
"an10.54:13.11":	"चतुत्थं। "
}	
