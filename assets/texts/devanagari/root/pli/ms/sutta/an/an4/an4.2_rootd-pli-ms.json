{	
"an4.2:0.1":	"अङ्गुत्तर निकाय ४।२ ",
"an4.2:0.2":	"१। भण्डगामवग्ग ",
"an4.2:0.3":	"पपतितसुत्त ",
"an4.2:1.1":	"“चतूहि, भिक्खवे, धम्मेहि असमन्नागतो ‘इमस्मा धम्मविनया पपतितो’ति वुच्चति। ",
"an4.2:1.2":	"कतमेहि चतूहि? ",
"an4.2:1.3":	"अरियेन, भिक्खवे, सीलेन असमन्नागतो ‘इमस्मा धम्मविनया पपतितो’ति वुच्चति। ",
"an4.2:1.4":	"अरियेन, भिक्खवे, समाधिना असमन्नागतो ‘इमस्मा धम्मविनया पपतितो’ति वुच्चति। ",
"an4.2:1.5":	"अरियाय, भिक्खवे, पञ्ञाय असमन्नागतो ‘इमस्मा धम्मविनया पपतितो’ति वुच्चति। ",
"an4.2:1.6":	"अरियाय, भिक्खवे, विमुत्तिया असमन्नागतो ‘इमस्मा धम्मविनया पपतितो’ति वुच्चति। ",
"an4.2:1.7":	"इमेहि खो, भिक्खवे, चतूहि धम्मेहि असमन्नागतो ‘इमस्मा धम्मविनया पपतितो’ति वुच्चति। ",
"an4.2:2.1":	"चतूहि, भिक्खवे, धम्मेहि समन्नागतो ‘इमस्मा धम्मविनया अपपतितो’ति वुच्चति। ",
"an4.2:2.2":	"कतमेहि चतूहि? ",
"an4.2:2.3":	"अरियेन, भिक्खवे, सीलेन समन्नागतो ‘इमस्मा धम्मविनया अपपतितो’ति वुच्चति। ",
"an4.2:2.4":	"अरियेन, भिक्खवे, समाधिना समन्नागतो ‘इमस्मा धम्मविनया अपपतितो’ति वुच्चति। ",
"an4.2:2.5":	"अरियाय, भिक्खवे, पञ्ञाय समन्नागतो ‘इमस्मा धम्मविनया अपपतितो’ति वुच्चति। ",
"an4.2:2.6":	"अरियाय, भिक्खवे, विमुत्तिया समन्नागतो ‘इमस्मा धम्मविनया अपपतितो’ति वुच्चति। ",
"an4.2:2.7":	"इमेहि खो, भिक्खवे, चतूहि धम्मेहि समन्नागतो ‘इमस्मा धम्मविनया अपपतितो’ति वुच्चतीति। ",
"an4.2:3.1":	"चुता पतन्ति पतिता, ",
"an4.2:3.2":	"गिद्धा च पुनरागता; ",
"an4.2:3.3":	"कतं किच्चं रतं रम्मं, ",
"an4.2:3.4":	"सुखेनान्वागतं सुखन्”ति। ",
"an4.2:3.5":	"दुतियं। "
}	
