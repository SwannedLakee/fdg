{	
"an10.35:0.1":	"अङ्गुत्तर निकाय १०।३५ ",
"an10.35:0.2":	"४। उपालिवग्ग ",
"an10.35:0.3":	"निस्सयसुत्त ",
"an10.35:1.1":	"“कतिहि नु खो, भन्ते, धम्मेहि समन्नागतेन भिक्खुना निस्सयो दातब्बो”ति? ",
"an10.35:1.2":	"“दसहि खो, उपालि, धम्मेहि समन्नागतेन भिक्खुना निस्सयो दातब्बो। ",
"an10.35:1.3":	"कतमेहि दसहि? ",
"an10.35:1.4":	"इधुपालि, भिक्खु सीलवा होति …पे… समादाय सिक्खति सिक्खापदेसु; ",
"an10.35:1.5":	"बहुस्सुतो होति …पे… दिट्ठिया सुप्पटिविद्धा; ",
"an10.35:1.6":	"पातिमोक्खं खो पनस्स वित्थारेन स्वागतं होति सुविभत्तं सुप्पवत्तं सुविनिच्छितं सुत्तसो अनुब्यञ्जनसो; ",
"an10.35:1.7":	"पटिबलो होति गिलानं उपट्ठातुं वा उपट्ठापेतुं वा; ",
"an10.35:1.8":	"पटिबलो होति अनभिरतिं वूपकासेतुं वा वूपकासापेतुं वा; ",
"an10.35:1.9":	"पटिबलो होति उप्पन्नं कुक्कुच्चं धम्मतो विनोदेतुं; ",
"an10.35:1.10":	"पटिबलो होति उप्पन्नं दिट्ठिगतं धम्मतो विवेचेतुं; ",
"an10.35:1.11":	"पटिबलो होति अधिसीले …पे… ",
"an10.35:1.12":	"अधिचित्ते … ",
"an10.35:1.13":	"अधिपञ्ञाय समादपेतुं। ",
"an10.35:1.14":	"इमेहि खो, उपालि, दसहि धम्मेहि समन्नागतेन भिक्खुना निस्सयो दातब्बो”ति। ",
"an10.35:1.15":	"पञ्चमं। "
}	
