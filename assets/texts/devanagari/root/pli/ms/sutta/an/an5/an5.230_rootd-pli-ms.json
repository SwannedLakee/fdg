{	
"an5.230:0.1":	"अङ्गुत्तर निकाय ५।२३० ",
"an5.230:0.2":	"२३। दीघचारिकवग्ग ",
"an5.230:0.3":	"दुतियकण्हसप्पसुत्त ",
"an5.230:1.1":	"“पञ्चिमे, भिक्खवे, आदीनवा कण्हसप्पे। ",
"an5.230:1.2":	"कतमे पञ्च? ",
"an5.230:1.3":	"कोधनो, उपनाही, घोरविसो, दुज्जिव्हो, मित्तदुब्भी। ",
"an5.230:1.4":	"इमे खो, भिक्खवे, पञ्च आदीनवा कण्हसप्पे। ",
"an5.230:2.1":	"एवमेवं खो, भिक्खवे, पञ्चिमे आदीनवा मातुगामे। ",
"an5.230:2.2":	"कतमे पञ्च? ",
"an5.230:2.3":	"कोधनो, उपनाही, घोरविसो, दुज्जिव्हो, मित्तदुब्भी। ",
"an5.230:2.4":	"तत्रिदं, भिक्खवे, मातुगामस्स घोरविसता—",
"an5.230:2.5":	"येभुय्येन, भिक्खवे, मातुगामो तिब्बरागो। ",
"an5.230:2.6":	"तत्रिदं, भिक्खवे, मातुगामस्स दुज्जिव्हता—",
"an5.230:2.7":	"येभुय्येन, भिक्खवे, मातुगामो पिसुणवाचो। ",
"an5.230:2.8":	"तत्रिदं, भिक्खवे, मातुगामस्स मित्तदुब्भिता—",
"an5.230:2.9":	"येभुय्येन, भिक्खवे, मातुगामो अतिचारिनी। ",
"an5.230:2.10":	"इमे खो, भिक्खवे, पञ्च आदीनवा मातुगामे”ति। ",
"an5.230:2.11":	"दसमं। ",
"an5.230:2.12":	"दीघचारिकवग्गो ततियो। ",
"an5.230:3.0":	"तस्सुद्दानं ",
"an5.230:3.1":	"द्वे दीघचारिका वुत्ता, ",
"an5.230:3.2":	"अतिनिवासमच्छरी; ",
"an5.230:3.3":	"द्वे च कुलूपका भोगा, ",
"an5.230:3.4":	"भत्तं सप्पापरे दुवेति। "
}	
