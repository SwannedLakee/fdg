{	
"an4.80:0.1":	"अङ्गुत्तर निकाय ४।८० ",
"an4.80:0.2":	"८। अपण्णकवग्ग ",
"an4.80:0.3":	"कम्बोजसुत्त ",
"an4.80:1.1":	"एकं समयं भगवा कोसम्बियं विहरति घोसितारामे। ",
"an4.80:1.2":	"अथ खो आयस्मा आनन्दो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा आनन्दो भगवन्तं एतदवोच: ",
"an4.80:2.1":	"“को नु खो, भन्ते, हेतु को पच्चयो, येन मातुगामो नेव सभायं निसीदति, न कम्मन्तं पयोजेति, न कम्बोजं गच्छती”ति? ",
"an4.80:2.2":	"“कोधनो, आनन्द, मातुगामो; ",
"an4.80:2.3":	"इस्सुकी, आनन्द, मातुगामो; ",
"an4.80:2.4":	"मच्छरी, आनन्द, मातुगामो; ",
"an4.80:2.5":	"दुप्पञ्ञो, आनन्द, मातुगामो—",
"an4.80:2.6":	"अयं खो, आनन्द, हेतु अयं पच्चयो, येन मातुगामो नेव सभायं निसीदति, न कम्मन्तं पयोजेति, न कम्बोजं गच्छती”ति। ",
"an4.80:2.7":	"दसमं। ",
"an4.80:2.8":	"अपण्णकवग्गो ततियो। ",
"an4.80:3.0":	"तस्सुद्दानं ",
"an4.80:3.1":	"पधानं दिट्ठिसप्पुरिस, ",
"an4.80:3.2":	"वधुका द्वे च होन्ति अग्गानि; ",
"an4.80:3.3":	"कुसिनारअचिन्तेय्या, ",
"an4.80:3.4":	"दक्खिणा च वणिज्जा कम्बोजन्ति। "
}	
