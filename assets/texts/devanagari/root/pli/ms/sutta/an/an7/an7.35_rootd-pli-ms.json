{	
"an7.35:0.1":	"अङ्गुत्तर निकाय ७।३५ ",
"an7.35:0.2":	"४। देवतावग्ग ",
"an7.35:0.3":	"दुतियसोवचस्सतासुत्त ",
"an7.35:1.1":	"“इमं, भिक्खवे, रत्तिं अञ्ञतरा देवता अभिक्कन्ताय रत्तिया अभिक्कन्तवण्णा …पे… ",
"an7.35:1.2":	"‘सत्तिमे, भन्ते, धम्मा भिक्खुनो अपरिहानाय संवत्तन्ति। ",
"an7.35:1.3":	"कतमे सत्त? ",
"an7.35:1.4":	"सत्थुगारवता, धम्मगारवता, सङ्घगारवता, सिक्खागारवता, समाधिगारवता, सोवचस्सता, कल्याणमित्तता। ",
"an7.35:1.5":	"इमे खो, भन्ते, सत्त धम्मा भिक्खुनो अपरिहानाय संवत्तन्ती’ति। ",
"an7.35:1.6":	"इदमवोच, भिक्खवे, सा देवता। ",
"an7.35:1.7":	"इदं वत्वा मं अभिवादेत्वा पदक्खिणं कत्वा तत्थेवन्तरधायी”ति। ",
"an7.35:2.1":	"एवं वुत्ते, आयस्मा सारिपुत्तो भगवन्तं एतदवोच: ",
"an7.35:2.2":	"“इमस्स खो अहं, भन्ते, भगवता सङ्खित्तेन भासितस्स एवं वित्थारेन अत्थं आजानामि। ",
"an7.35:2.3":	"इध, भन्ते, भिक्खु अत्तना च सत्थुगारवो होति, सत्थुगारवताय च वण्णवादी। ",
"an7.35:2.4":	"ये चञ्ञे भिक्खू न सत्थुगारवा ते च सत्थुगारवताय समादपेति। ",
"an7.35:2.5":	"ये चञ्ञे भिक्खू सत्थुगारवा तेसञ्च वण्णं भणति भूतं तच्छं कालेन। ",
"an7.35:2.6":	"अत्तना च धम्मगारवो होति …पे… ",
"an7.35:2.7":	"सङ्घगारवो होति … ",
"an7.35:2.8":	"सिक्खागारवो होति … ",
"an7.35:2.9":	"समाधिगारवो होति … ",
"an7.35:2.10":	"सुवचो होति … ",
"an7.35:2.11":	"कल्याणमित्तो होति, कल्याणमित्तताय च वण्णवादी। ",
"an7.35:2.12":	"ये चञ्ञे भिक्खू न कल्याणमित्ता ते च कल्याणमित्तताय समादपेति। ",
"an7.35:2.13":	"ये चञ्ञे भिक्खू कल्याणमित्ता तेसञ्च वण्णं भणति भूतं तच्छं कालेनाति। ",
"an7.35:2.14":	"इमस्स खो अहं, भन्ते, भगवता सङ्खित्तेन भासितस्स एवं वित्थारेन अत्थं आजानामी”ति। ",
"an7.35:3.1":	"“साधु साधु, सारिपुत्त। ",
"an7.35:3.2":	"साधु खो त्वं, सारिपुत्त, इमस्स मया सङ्खित्तेन भासितस्स एवं वित्थारेन अत्थं आजानासि। ",
"an7.35:3.3":	"इध, सारिपुत्त, भिक्खु अत्तना च सत्थुगारवो होति, सत्थुगारवताय च वण्णवादी। ",
"an7.35:3.4":	"ये चञ्ञे भिक्खू न सत्थुगारवा ते च सत्थुगारवताय समादपेति। ",
"an7.35:3.5":	"ये चञ्ञे भिक्खू सत्थुगारवा तेसञ्च वण्णं भणति भूतं तच्छं कालेन। ",
"an7.35:3.6":	"अत्तना च धम्मगारवो होति …पे… ",
"an7.35:3.7":	"सङ्घगारवो होति … ",
"an7.35:3.8":	"सिक्खागारवो होति … ",
"an7.35:3.9":	"समाधिगारवो होति … ",
"an7.35:3.10":	"सुवचो होति … ",
"an7.35:3.11":	"कल्याणमित्तो होति, कल्याणमित्तताय च वण्णवादी। ",
"an7.35:3.12":	"ये चञ्ञे भिक्खू न कल्याणमित्ता ते च कल्याणमित्तताय समादपेति। ",
"an7.35:3.13":	"ये चञ्ञे भिक्खू कल्याणमित्ता तेसञ्च वण्णं भणति भूतं तच्छं कालेनाति। ",
"an7.35:3.14":	"इमस्स खो, सारिपुत्त, मया सङ्खित्तेन भासितस्स एवं वित्थारेन अत्थो दट्ठब्बो”ति। ",
"an7.35:3.15":	"चतुत्थं। "
}	
