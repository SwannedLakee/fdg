{	
"an6.103:0.1":	"अङ्गुत्तर निकाय ६।१०३ ",
"an6.103:0.2":	"१०। आनिसंसवग्ग ",
"an6.103:0.3":	"उक्खित्तासिकसुत्त ",
"an6.103:1.1":	"“छ, भिक्खवे, आनिसंसे सम्पस्समानेन अलमेव भिक्खुना सब्बसङ्खारेसु अनोधिं करित्वा दुक्खसञ्ञं उपट्ठापेतुं। ",
"an6.103:1.2":	"कतमे छ? ",
"an6.103:1.3":	"‘सब्बसङ्खारेसु च मे निब्बिदसञ्ञा पच्चुपट्ठिता भविस्सति, सेय्यथापि उक्खित्तासिके वधके। ",
"an6.103:1.4":	"सब्बलोका च मे मनो वुट्ठहिस्सति, निब्बाने च सन्तदस्सावी भविस्सामि, अनुसया च मे समुग्घातं गच्छिस्सन्ति, किच्चकारी च भविस्सामि, सत्था च मे परिचिण्णो भविस्सति मेत्तावताया’ति। ",
"an6.103:1.5":	"इमे खो, भिक्खवे, छ आनिसंसे सम्पस्समानेन अलमेव भिक्खुना सब्बसङ्खारेसु अनोधिं करित्वा दुक्खसञ्ञं उपट्ठापेतुन्”ति। ",
"an6.103:1.6":	"अट्ठमं। "
}	
