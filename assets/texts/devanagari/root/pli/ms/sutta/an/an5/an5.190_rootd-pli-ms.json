{	
"an5.190:0.1":	"अङ्गुत्तर निकाय ५।१९० ",
"an5.190:0.2":	"१९। अरञ्ञवग्ग ",
"an5.190:0.3":	"पत्तपिण्डिकसुत्त ",
"an5.190:1.1":	"“पञ्चिमे, भिक्खवे, पत्तपिण्डिका। ",
"an5.190:1.2":	"कतमे पञ्च? ",
"an5.190:1.3":	"मन्दत्ता मोमूहत्ता पत्तपिण्डिको होति, पापिच्छो इच्छापकतो पत्तपिण्डिको होति, उम्मादा चित्तक्खेपा पत्तपिण्डिको होति, ‘वण्णितं बुद्धेहि बुद्धसावकेही’ति पत्तपिण्डिको होति, अप्पिच्छतंयेव निस्साय सन्तुट्ठिंयेव निस्साय सल्लेखंयेव निस्साय पविवेकंयेव निस्साय इदमत्थितंयेव निस्साय पत्तपिण्डिको होति। ",
"an5.190:1.4":	"इमे खो, भिक्खवे, पञ्च पत्तपिण्डिका। ",
"an5.190:1.5":	"इमेसं खो, भिक्खवे, पञ्चन्नं पत्तपिण्डिकानं य्वायं पत्तपिण्डिको अप्पिच्छतंयेव निस्साय सन्तुट्ठिंयेव निस्साय सल्लेखंयेव निस्साय पविवेकंयेव निस्साय इदमत्थितंयेव निस्साय पत्तपिण्डिको होति, अयं इमेसं पञ्चन्नं पत्तपिण्डिकानं अग्गो च सेट्ठो च मोक्खो च उत्तमो च पवरो च। ",
"an5.190:2.1":	"सेय्यथापि, भिक्खवे, गवा खीरं, खीरम्हा दधि, दधिम्हा नवनीतं, नवनीतम्हा सप्पि, सप्पिम्हा सप्पिमण्डो, सप्पिमण्डो तत्थ अग्गमक्खायति; ",
"an5.190:2.2":	"एवमेवं खो, भिक्खवे, इमेसं पञ्चन्नं पत्तपिण्डिकानं य्वायं पत्तपिण्डिको अप्पिच्छतंयेव निस्साय सन्तुट्ठिंयेव निस्साय सल्लेखंयेव निस्साय पविवेकंयेव निस्साय इदमत्थितंयेव निस्साय पत्तपिण्डिको होति, अयं इमेसं पञ्चन्नं पत्तपिण्डिकानं अग्गो च सेट्ठो च मोक्खो च उत्तमो च पवरो चा”ति। ",
"an5.190:2.3":	"दसमं। ",
"an5.190:2.4":	"अरञ्ञवग्गो चतुत्थो। ",
"an5.190:3.0":	"तस्सुद्दानं ",
"an5.190:3.1":	"अरञ्ञं चीवरं रुक्ख, ",
"an5.190:3.2":	"सुसानं अब्भोकासिकं; ",
"an5.190:3.3":	"नेसज्जं सन्थतं एकासनिकं, ",
"an5.190:3.4":	"खलुपच्छापिण्डिकेन चाति। "
}	
