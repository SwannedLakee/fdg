{	
"an8.78:0.1":	"अङ्गुत्तर निकाय ८।७८ ",
"an8.78:0.2":	"८। यमकवग्ग ",
"an8.78:0.3":	"अलंसुत्त ",
"an8.78:1.1":	"तत्र खो आयस्मा सारिपुत्तो भिक्खू आमन्तेसि …पे… ",
"an8.78:1.2":	"छहावुसो, धम्मेहि समन्नागतो भिक्खु अलं अत्तनो, अलं परेसं। ",
"an8.78:1.3":	"कतमेहि छहि? ",
"an8.78:1.4":	"इधावुसो, भिक्खु खिप्पनिसन्ति च होति कुसलेसु धम्मेसु; ",
"an8.78:1.5":	"सुतानञ्च धम्मानं धारणजातिको होति; ",
"an8.78:1.6":	"धातानञ्च धम्मानं अत्थूपपरिक्खिता होति; ",
"an8.78:1.7":	"अत्थमञ्ञाय धम्ममञ्ञाय धम्मानुधम्मप्पटिपन्नो च होति; ",
"an8.78:1.8":	"कल्याणवाचो च होति कल्याणवाक्करणो, पोरिया वाचाय समन्नागतो विस्सट्ठाय अनेलगळाय अत्थस्स विञ्ञापनिया; ",
"an8.78:1.9":	"सन्दस्सको च होति समादपको समुत्तेजको सम्पहंसको सब्रह्मचारीनं। ",
"an8.78:1.10":	"इमेहि खो, आवुसो, छहि धम्मेहि समन्नागतो भिक्खु अलं अत्तनो, अलं परेसं। ",
"an8.78:2.1":	"पञ्चहावुसो, धम्मेहि समन्नागतो भिक्खु अलं अत्तनो, अलं परेसं। ",
"an8.78:2.2":	"कतमेहि पञ्चहि? ",
"an8.78:2.3":	"इधावुसो, भिक्खु न हेव खो खिप्पनिसन्ति च होति कुसलेसु धम्मेसु; ",
"an8.78:2.4":	"सुतानञ्च धम्मानं धारणजातिको होति; ",
"an8.78:2.5":	"धातानञ्च धम्मानं अत्थूपपरिक्खिता होति; ",
"an8.78:2.6":	"अत्थमञ्ञाय धम्ममञ्ञाय धम्मानुधम्मप्पटिपन्नो च होति; ",
"an8.78:2.7":	"कल्याणवाचो च होति …पे… ",
"an8.78:2.8":	"सन्दस्सको च होति …पे… सब्रह्मचारीनं। ",
"an8.78:2.9":	"इमेहि खो, आवुसो, पञ्चहि धम्मेहि समन्नागतो भिक्खु अलं अत्तनो, अलं परेसं। ",
"an8.78:3.1":	"चतूहावुसो, धम्मेहि समन्नागतो भिक्खु अलं अत्तनो, नालं परेसं। ",
"an8.78:3.2":	"कतमेहि चतूहि? ",
"an8.78:3.3":	"इधावुसो, भिक्खु खिप्पनिसन्ति च होति कुसलेसु धम्मेसु; ",
"an8.78:3.4":	"सुतानञ्च धम्मानं धारणजातिको होति; ",
"an8.78:3.5":	"धातानञ्च धम्मानं अत्थूपपरिक्खिता होति; ",
"an8.78:3.6":	"अत्थमञ्ञाय धम्ममञ्ञाय धम्मानुधम्मप्पटिपन्नो च होति; ",
"an8.78:3.7":	"नो च कल्याणवाचो होति …पे… ",
"an8.78:3.8":	"नो च सन्दस्सको होति …पे… सब्रह्मचारीनं। ",
"an8.78:3.9":	"इमेहि खो, आवुसो, चतूहि धम्मेहि समन्नागतो भिक्खु अलं अत्तनो, नालं परेसं। ",
"an8.78:4.1":	"चतूहावुसो, धम्मेहि समन्नागतो भिक्खु अलं परेसं, नालं अत्तनो। ",
"an8.78:4.2":	"कतमेहि चतूहि? ",
"an8.78:4.3":	"इधावुसो, भिक्खु खिप्पनिसन्ति च होति कुसलेसु धम्मेसु; ",
"an8.78:4.4":	"सुतानञ्च धम्मानं धारणजातिको होति; ",
"an8.78:4.5":	"नो च धातानं धम्मानं अत्थूपपरिक्खिता होति; ",
"an8.78:4.6":	"नो च अत्थमञ्ञाय धम्ममञ्ञाय धम्मानुधम्मप्पटिपन्नो होति; ",
"an8.78:4.7":	"कल्याणवाचो च होति …पे… ",
"an8.78:4.8":	"सन्दस्सको च होति …पे… सब्रह्मचारीनं। ",
"an8.78:4.9":	"इमेहि खो, आवुसो, चतूहि धम्मेहि समन्नागतो भिक्खु अलं परेसं, नालं अत्तनो। ",
"an8.78:5.1":	"तीहावुसो, धम्मेहि समन्नागतो भिक्खु अलं अत्तनो, नालं परेसं। ",
"an8.78:5.2":	"कतमेहि तीहि? ",
"an8.78:5.3":	"इधावुसो, भिक्खु न हेव खो खिप्पनिसन्ति च होति कुसलेसु धम्मेसु; ",
"an8.78:5.4":	"सुतानञ्च धम्मानं धारणजातिको होति; ",
"an8.78:5.5":	"धातानञ्च धम्मानं अत्थूपपरिक्खिता होति; ",
"an8.78:5.6":	"अत्थमञ्ञाय धम्ममञ्ञाय धम्मानुधम्मप्पटिपन्नो च होति; ",
"an8.78:5.7":	"नो च कल्याणवाचो होति …पे… ",
"an8.78:5.8":	"नो च सन्दस्सको होति …पे… सब्रह्मचारीनं। ",
"an8.78:5.9":	"इमेहि खो, आवुसो, तीहि धम्मेहि समन्नागतो भिक्खु अलं अत्तनो, नालं परेसं। ",
"an8.78:6.1":	"तीहावुसो, धम्मेहि समन्नागतो भिक्खु अलं परेसं, नालं अत्तनो। ",
"an8.78:6.2":	"कतमेहि तीहि? ",
"an8.78:6.3":	"इधावुसो, भिक्खु न हेव खो खिप्पनिसन्ति च होति कुसलेसु धम्मेसु; ",
"an8.78:6.4":	"सुतानञ्च धम्मानं धारणजातिको होति; ",
"an8.78:6.5":	"नो च धातानं धम्मानं अत्थूपपरिक्खिता होति; ",
"an8.78:6.6":	"नो च अत्थमञ्ञाय धम्ममञ्ञाय धम्मानुधम्मप्पटिपन्नो होति; ",
"an8.78:6.7":	"कल्याणवाचो च होति …पे… अत्थस्स विञ्ञापनिया, ",
"an8.78:6.8":	"सन्दस्सको च होति …पे… सब्रह्मचारीनं। ",
"an8.78:6.9":	"इमेहि खो, आवुसो, तीहि धम्मेहि समन्नागतो भिक्खु अलं परेसं, नालं अत्तनो। ",
"an8.78:7.1":	"द्वीहावुसो, धम्मेहि समन्नागतो भिक्खु अलं अत्तनो, नालं परेसं। ",
"an8.78:7.2":	"कतमेहि द्वीहि? ",
"an8.78:7.3":	"इधावुसो, भिक्खु न हेव खो खिप्पनिसन्ति च होति कुसलेसु धम्मेसु; ",
"an8.78:7.4":	"नो च सुतानं धम्मानं धारणजातिको होति; ",
"an8.78:7.5":	"धातानञ्च धम्मानं अत्थूपपरिक्खिता होति; ",
"an8.78:7.6":	"अत्थमञ्ञाय धम्ममञ्ञाय धम्मानुधम्मप्पटिपन्नो च होति; ",
"an8.78:7.7":	"नो च कल्याणवाचो होति …पे… ",
"an8.78:7.8":	"नो च सन्दस्सको होति …पे… सब्रह्मचारीनं। ",
"an8.78:7.9":	"इमेहि खो, आवुसो, द्वीहि धम्मेहि समन्नागतो भिक्खु अलं अत्तनो, नालं परेसं। ",
"an8.78:8.1":	"द्वीहावुसो, धम्मेहि समन्नागतो भिक्खु अलं परेसं, नालं अत्तनो। ",
"an8.78:8.2":	"कतमेहि द्वीहि? ",
"an8.78:8.3":	"इधावुसो, भिक्खु न हेव खो खिप्पनिसन्ति च होति कुसलेसु धम्मेसु; ",
"an8.78:8.4":	"नो च सुतानं धम्मानं धारणजातिको होति; ",
"an8.78:8.5":	"नो च धातानं धम्मानं अत्थूपपरिक्खिता होति; ",
"an8.78:8.6":	"नो च अत्थमञ्ञाय धम्ममञ्ञाय धम्मानुधम्मप्पटिपन्नो होति; ",
"an8.78:8.7":	"कल्याणवाचो च होति कल्याणवाक्करणो, पोरिया वाचाय समन्नागतो विस्सट्ठाय अनेलगळाय अत्थस्स विञ्ञापनिया; ",
"an8.78:8.8":	"सन्दस्सको च होति समादपको समुत्तेजको सम्पहंसको सब्रह्मचारीनं। ",
"an8.78:8.9":	"इमेहि खो, आवुसो, द्वीहि धम्मेहि समन्नागतो भिक्खु अलं परेसं, नालं अत्तनो”ति। ",
"an8.78:8.10":	"अट्ठमं। "
}	
