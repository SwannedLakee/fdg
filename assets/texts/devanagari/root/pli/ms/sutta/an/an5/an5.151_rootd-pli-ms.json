{	
"an5.151:0.1":	"अङ्गुत्तर निकाय ५।१५१ ",
"an5.151:0.2":	"१६। सद्धम्मवग्ग ",
"an5.151:0.3":	"पठमसम्मत्तनियामसुत्त ",
"an5.151:1.1":	"“पञ्चहि, भिक्खवे, धम्मेहि समन्नागतो सुणन्तोपि सद्धम्मं अभब्बो नियामं ओक्कमितुं कुसलेसु धम्मेसु सम्मत्तं। ",
"an5.151:1.2":	"कतमेहि पञ्चहि? ",
"an5.151:1.3":	"कथं परिभोति, कथिकं परिभोति, अत्तानं परिभोति, विक्खित्तचित्तो धम्मं सुणाति, अनेकग्गचित्तो अयोनिसो च मनसि करोति। ",
"an5.151:1.4":	"इमेहि खो, भिक्खवे, पञ्चहि धम्मेहि समन्नागतो सुणन्तोपि सद्धम्मं अभब्बो नियामं ओक्कमितुं कुसलेसु धम्मेसु सम्मत्तं। ",
"an5.151:2.1":	"पञ्चहि, भिक्खवे, धम्मेहि समन्नागतो सुणन्तो सद्धम्मं भब्बो नियामं ओक्कमितुं कुसलेसु धम्मेसु सम्मत्तं। ",
"an5.151:2.2":	"कतमेहि पञ्चहि? ",
"an5.151:2.3":	"न कथं परिभोति, न कथिकं परिभोति, न अत्तानं परिभोति, अविक्खित्तचित्तो धम्मं सुणाति, एकग्गचित्तो योनिसो च मनसि करोति। ",
"an5.151:2.4":	"इमेहि खो, भिक्खवे, पञ्चहि धम्मेहि समन्नागतो सुणन्तो सद्धम्मं भब्बो नियामं ओक्कमितुं कुसलेसु धम्मेसु सम्मत्तन्”ति। ",
"an5.151:2.5":	"पठमं। "
}	
