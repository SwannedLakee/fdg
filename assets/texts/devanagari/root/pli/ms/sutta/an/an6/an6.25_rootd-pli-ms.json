{	
"an6.25:0.1":	"अङ्गुत्तर निकाय ६।२५ ",
"an6.25:0.2":	"३। अनुत्तरियवग्ग ",
"an6.25:0.3":	"अनुस्सतिट्ठानसुत्त ",
"an6.25:1.1":	"“छयिमानि, भिक्खवे, अनुस्सतिट्ठानानि। ",
"an6.25:1.2":	"कतमानि छ? ",
"an6.25:1.3":	"इध, भिक्खवे, अरियसावको तथागतं अनुस्सरति: ",
"an6.25:1.4":	"‘इतिपि सो भगवा …पे… सत्था देवमनुस्सानं बुद्धो भगवा’ति। ",
"an6.25:1.5":	"यस्मिं, भिक्खवे, समये अरियसावको तथागतं अनुस्सरति, नेवस्स तस्मिं समये रागपरियुट्ठितं चित्तं होति, न दोसपरियुट्ठितं चित्तं होति, न मोहपरियुट्ठितं चित्तं होति; ",
"an6.25:1.6":	"उजुगतमेवस्स तस्मिं समये चित्तं होति, निक्खन्तं मुत्तं वुट्ठितं गेधम्हा। ",
"an6.25:1.7":	"‘गेधो’ति खो, भिक्खवे, पञ्चन्नेतं कामगुणानं अधिवचनं। ",
"an6.25:1.8":	"इदम्पि खो, भिक्खवे, आरम्मणं करित्वा एवम्’इधेकच्चे सत्ता विसुज्झन्ति। ",
"an6.25:2.1":	"पुन चपरं, भिक्खवे, अरियसावको धम्मं अनुस्सरति: ",
"an6.25:2.2":	"‘स्वाक्खातो भगवता धम्मो …पे… पच्चत्तं वेदितब्बो विञ्ञूही’ति। ",
"an6.25:2.3":	"यस्मिं, भिक्खवे, समये अरियसावको धम्मं अनुस्सरति, नेवस्स तस्मिं समये रागपरियुट्ठितं चित्तं होति, न दोसपरियुट्ठितं चित्तं होति, न मोहपरियुट्ठितं चित्तं होति; ",
"an6.25:2.4":	"उजुगतमेवस्स तस्मिं समये चित्तं होति, निक्खन्तं मुत्तं वुट्ठितं गेधम्हा। ",
"an6.25:2.5":	"‘गेधो’ति खो, भिक्खवे, पञ्चन्नेतं कामगुणानं अधिवचनं। ",
"an6.25:2.6":	"इदम्पि खो, भिक्खवे, आरम्मणं करित्वा एवम्’इधेकच्चे सत्ता विसुज्झन्ति। ",
"an6.25:3.1":	"पुन चपरं, भिक्खवे, अरियसावको सङ्घं अनुस्सरति: ",
"an6.25:3.2":	"‘सुप्पटिपन्नो भगवतो सावकसङ्घो …पे… अनुत्तरं पुञ्ञक्खेत्तं लोकस्सा’ति। ",
"an6.25:3.3":	"यस्मिं, भिक्खवे, समये अरियसावको सङ्घं अनुस्सरति, नेवस्स तस्मिं समये रागपरियुट्ठितं चित्तं होति, न दोसपरियुट्ठितं चित्तं होति, न मोहपरियुट्ठितं चित्तं होति; ",
"an6.25:3.4":	"उजुगतमेवस्स तस्मिं समये चित्तं होति, निक्खन्तं मुत्तं वुट्ठितं गेधम्हा। ",
"an6.25:3.5":	"‘गेधो’ति खो, भिक्खवे, पञ्चन्नेतं कामगुणानं अधिवचनं। ",
"an6.25:3.6":	"इदम्पि खो, भिक्खवे, आरम्मणं करित्वा एवम्’इधेकच्चे सत्ता विसुज्झन्ति। ",
"an6.25:4.1":	"पुन चपरं, भिक्खवे, अरियसावको अत्तनो सीलानि अनुस्सरति अखण्डानि …पे… समाधिसंवत्तनिकानि। ",
"an6.25:4.2":	"यस्मिं, भिक्खवे, समये अरियसावको सीलं अनुस्सरति, नेवस्स तस्मिं समये रागपरियुट्ठितं चित्तं होति, न दोसपरियुट्ठितं चित्तं होति, न मोहपरियुट्ठितं चित्तं होति; ",
"an6.25:4.3":	"उजुगतमेवस्स तस्मिं समये चित्तं होति, निक्खन्तं मुत्तं वुट्ठितं गेधम्हा। ",
"an6.25:4.4":	"‘गेधो’ति खो, भिक्खवे, पञ्चन्नेतं कामगुणानं अधिवचनं। ",
"an6.25:4.5":	"इदम्पि खो, भिक्खवे, आरम्मणं करित्वा एवम्’इधेकच्चे सत्ता विसुज्झन्ति। ",
"an6.25:5.1":	"पुन चपरं, भिक्खवे, अरियसावको अत्तनो चागं अनुस्सरति: ",
"an6.25:5.2":	"‘लाभा वत मे। सुलद्धं वत मे …पे… ",
"an6.25:5.3":	"याचयोगो दानसंविभागरतो’ति। ",
"an6.25:5.4":	"…पे… ",
"an6.25:5.5":	"एवम्’इधेकच्चे सत्ता विसुज्झन्ति। ",
"an6.25:6.1":	"पुन चपरं, भिक्खवे, अरियसावको देवता अनुस्सरति: ",
"an6.25:6.2":	"‘सन्ति देवा चातुमहाराजिका, सन्ति देवा तावतिंसा, सन्ति देवा यामा, सन्ति देवा तुसिता, सन्ति देवा निम्मानरतिनो, सन्ति देवा परनिम्मितवसवत्तिनो, सन्ति देवा ब्रह्मकायिका, सन्ति देवा ततुत्तरि। ",
"an6.25:6.3":	"यथारूपाय सद्धाय समन्नागता ता देवता इतो चुता तत्थ उपपन्ना; मय्हम्पि तथारूपा सद्धा संविज्जति। ",
"an6.25:6.4":	"यथारूपेन सीलेन … ",
"an6.25:6.5":	"सुतेन … ",
"an6.25:6.6":	"चागेन … ",
"an6.25:6.7":	"पञ्ञाय समन्नागता ता देवता इतो चुता तत्थ उपपन्ना; मय्हम्पि तथारूपा पञ्ञा संविज्जती’ति। ",
"an6.25:7.1":	"यस्मिं, भिक्खवे, समये अरियसावको अत्तनो च तासञ्च देवतानं सद्धञ्च सीलञ्च सुतञ्च चागञ्च पञ्ञञ्च अनुस्सरति नेवस्स तस्मिं समये रागपरियुट्ठितं चित्तं होति, न दोसपरियुट्ठितं चित्तं होति, न मोहपरियुट्ठितं चित्तं होति; ",
"an6.25:7.2":	"उजुगतमेवस्स तस्मिं समये चित्तं होति, निक्खन्तं मुत्तं वुट्ठितं गेधम्हा। ",
"an6.25:7.3":	"‘गेधो’ति खो, भिक्खवे, पञ्चन्नेतं कामगुणानं अधिवचनं। ",
"an6.25:7.4":	"इदम्पि खो, भिक्खवे, आरम्मणं करित्वा एवम्’इधेकच्चे सत्ता विसुज्झन्ति। ",
"an6.25:8.1":	"इमानि खो, भिक्खवे, छ अनुस्सतिट्ठानानी”ति। ",
"an6.25:8.2":	"पञ्चमं। "
}	
