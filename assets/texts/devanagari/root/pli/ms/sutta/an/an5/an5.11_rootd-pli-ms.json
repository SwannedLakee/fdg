{	
"an5.11:0.1":	"अङ्गुत्तर निकाय ५।११ ",
"an5.11:0.2":	"२। बलवग्ग ",
"an5.11:0.3":	"अननुस्सुतसुत्त ",
"an5.11:1.1":	"“पुब्बाहं, भिक्खवे, अननुस्सुतेसु धम्मेसु अभिञ्ञावोसानपारमिप्पत्तो पटिजानामि। ",
"an5.11:1.2":	"पञ्चिमानि, भिक्खवे, तथागतस्स तथागतबलानि, येहि बलेहि समन्नागतो तथागतो आसभं ठानं पटिजानाति, परिसासु सीहनादं नदति, ब्रह्मचक्कं पवत्तेति। ",
"an5.11:1.3":	"कतमानि पञ्च? ",
"an5.11:1.4":	"सद्धाबलं, हिरीबलं, ओत्तप्पबलं, वीरियबलं, पञ्ञाबलं—",
"an5.11:1.5":	"इमानि खो, भिक्खवे, पञ्च तथागतस्स तथागतबलानि येहि बलेहि समन्नागतो तथागतो आसभं ठानं पटिजानाति, परिसासु सीहनादं नदति, ब्रह्मचक्कं पवत्तेती”ति। ",
"an5.11:1.6":	"पठमं। "
}	
