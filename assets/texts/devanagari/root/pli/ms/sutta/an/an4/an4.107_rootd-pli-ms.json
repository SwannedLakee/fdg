{	
"an4.107:0.1":	"अङ्गुत्तर निकाय ४।१०७ ",
"an4.107:0.2":	"११। वलाहकवग्ग ",
"an4.107:0.3":	"मूसिकसुत्त ",
"an4.107:1.1":	"“चतस्सो इमा, भिक्खवे, मूसिका। ",
"an4.107:1.2":	"कतमा चतस्सो? ",
"an4.107:1.3":	"गाधं कत्ता नो वसिता, ",
"an4.107:1.4":	"वसिता नो गाधं कत्ता, ",
"an4.107:1.5":	"नेव गाधं कत्ता नो वसिता, ",
"an4.107:1.6":	"गाधं कत्ता च वसिता च—",
"an4.107:1.7":	"इमा खो, भिक्खवे, चतस्सो मूसिका। ",
"an4.107:1.8":	"एवमेवं खो, भिक्खवे, चत्तारो मूसिकूपमा पुग्गला सन्तो संविज्जमाना लोकस्मिं। ",
"an4.107:1.9":	"कतमे चत्तारो? ",
"an4.107:1.10":	"गाधं कत्ता नो वसिता, ",
"an4.107:1.11":	"वसिता नो गाधं कत्ता, ",
"an4.107:1.12":	"नेव गाधं कत्ता नो वसिता, ",
"an4.107:1.13":	"गाधं कत्ता च वसिता च। ",
"an4.107:2.1":	"कथञ्च, भिक्खवे, पुग्गलो गाधं कत्ता होति नो वसिता? ",
"an4.107:2.2":	"इध, भिक्खवे, एकच्चो पुग्गलो धम्मं परियापुणाति—",
"an4.107:2.3":	"सुत्तं, गेय्यं, वेय्याकरणं, गाथं, उदानं, इतिवुत्तकं, जातकं, अब्भुतधम्मं, वेदल्लं। ",
"an4.107:2.4":	"सो ‘इदं दुक्खन्’ति यथाभूतं नप्पजानाति …पे… ‘अयं दुक्खनिरोधगामिनी पटिपदा’ति यथाभूतं नप्पजानाति। ",
"an4.107:2.5":	"एवं खो, भिक्खवे, पुग्गलो गाधं कत्ता होति, नो वसिता। ",
"an4.107:2.6":	"सेय्यथापि सा, भिक्खवे, मूसिका गाधं कत्ता, नो वसिता; ",
"an4.107:2.7":	"तथूपमाहं, भिक्खवे, इमं पुग्गलं वदामि। ",
"an4.107:3.1":	"कथञ्च, भिक्खवे, पुग्गलो वसिता होति, नो गाधं कत्ता? ",
"an4.107:3.2":	"इध, भिक्खवे, एकच्चो पुग्गलो धम्मं न परियापुणाति—",
"an4.107:3.3":	"सुत्तं, गेय्यं, वेय्याकरणं, गाथं, उदानं, इतिवुत्तकं, जातकं, अब्भुतधम्मं, वेदल्लं। ",
"an4.107:3.4":	"सो ‘इदं दुक्खन्’ति यथाभूतं पजानाति …पे… ‘अयं दुक्खनिरोधगामिनी पटिपदा’ति यथाभूतं पजानाति। ",
"an4.107:3.5":	"एवं खो, भिक्खवे, पुग्गलो वसिता होति, नो गाधं कत्ता। ",
"an4.107:3.6":	"सेय्यथापि सा, भिक्खवे, मूसिका वसिता होति, नो गाधं कत्ता; ",
"an4.107:3.7":	"तथूपमाहं, भिक्खवे, इमं, पुग्गलं वदामि। ",
"an4.107:4.1":	"कथञ्च, भिक्खवे, पुग्गलो नेव गाधं कत्ता होति नो वसिता? ",
"an4.107:4.2":	"इध, भिक्खवे, एकच्चो पुग्गलो धम्मं न परियापुणाति—",
"an4.107:4.3":	"सुत्तं, गेय्यं, वेय्याकरणं, गाथं, उदानं, इतिवुत्तकं, जातकं, अब्भुतधम्मं, वेदल्लं। ",
"an4.107:4.4":	"सो ‘इदं दुक्खन्’ति यथाभूतं नप्पजानाति …पे… ‘अयं दुक्खनिरोधगामिनी पटिपदा’ति यथाभूतं नप्पजानाति। ",
"an4.107:4.5":	"एवं खो, भिक्खवे, पुग्गलो नेव गाधं कत्ता होति, नो वसिता। ",
"an4.107:4.6":	"सेय्यथापि सा, भिक्खवे, मूसिका नेव गाधं कत्ता होति, नो वसिता; ",
"an4.107:4.7":	"तथूपमाहं, भिक्खवे, इमं पुग्गलं वदामि। ",
"an4.107:5.1":	"कथञ्च, भिक्खवे, पुग्गलो गाधं कत्ता च होति वसिता च? ",
"an4.107:5.2":	"इध, भिक्खवे, एकच्चो पुग्गलो धम्मं परियापुणाति—",
"an4.107:5.3":	"सुत्तं, गेय्यं, वेय्याकरणं, गाथं, उदानं, इतिवुत्तकं, जातकं, अब्भुतधम्मं, वेदल्लं। ",
"an4.107:5.4":	"सो ‘इदं दुक्खन्’ति यथाभूतं पजानाति …पे… ‘अयं दुक्खनिरोधगामिनी पटिपदा’ति यथाभूतं पजानाति। ",
"an4.107:5.5":	"एवं खो, भिक्खवे, पुग्गलो गाधं कत्ता च होति वसिता च। ",
"an4.107:5.6":	"सेय्यथापि सा, भिक्खवे, मूसिका गाधं कत्ता च होति वसिता च; ",
"an4.107:5.7":	"तथूपमाहं, भिक्खवे, इमं पुग्गलं वदामि। ",
"an4.107:5.8":	"इमे खो, भिक्खवे, चत्तारो मूसिकूपमा पुग्गला सन्तो संविज्जमाना लोकस्मिन्”ति। ",
"an4.107:5.9":	"सत्तमं। "
}	
