{	
"an9.43:0.1":	"अङ्गुत्तर निकाय ९।४३ ",
"an9.43:0.2":	"५। सामञ्ञवग्ग ",
"an9.43:0.3":	"कायसक्खीसुत्त ",
"an9.43:1.1":	"“‘कायसक्खी, कायसक्खी’ति, आवुसो, वुच्चति। ",
"an9.43:1.2":	"कित्तावता नु खो, आवुसो, कायसक्खी वुत्तो भगवता”ति? ",
"an9.43:2.1":	"इधावुसो, भिक्खु विविच्चेव कामेहि …पे… पठमं झानं उपसम्पज्ज विहरति। ",
"an9.43:2.2":	"यथा यथा च तदायतनं तथा तथा नं कायेन फुसित्वा विहरति। ",
"an9.43:2.3":	"एत्तावतापि खो, आवुसो, कायसक्खी वुत्तो भगवता परियायेन। ",
"an9.43:3.1":	"पुन चपरं, आवुसो, भिक्खु वितक्कविचारानं वूपसमा …पे… दुतियं झानं … ",
"an9.43:3.2":	"ततियं झानं … ",
"an9.43:3.3":	"चतुत्थं झानं उपसम्पज्ज विहरति। ",
"an9.43:3.4":	"यथा यथा च तदायतनं तथा तथा नं कायेन फुसित्वा विहरति। ",
"an9.43:3.5":	"एत्तावतापि खो, आवुसो, कायसक्खी वुत्तो भगवता परियायेन। ",
"an9.43:4.1":	"पुन चपरं, आवुसो, भिक्खु सब्बसो रूपसञ्ञानं समतिक्कमा पटिघसञ्ञानं अत्थङ्गमा नानत्तसञ्ञानं अमनसिकारा ‘अनन्तो आकासो’ति आकासानञ्चायतनं उपसम्पज्ज विहरति। ",
"an9.43:4.2":	"यथा यथा च तदायतनं तथा तथा नं कायेन फुसित्वा विहरति। ",
"an9.43:4.3":	"एत्तावतापि खो, आवुसो, कायसक्खी वुत्तो भगवता परियायेन …पे…। ",
"an9.43:5.1":	"पुन चपरं, आवुसो, भिक्खु सब्बसो नेवसञ्ञानासञ्ञायतनं समतिक्कम्म सञ्ञावेदयितनिरोधं उपसम्पज्ज विहरति, पञ्ञाय चस्स दिस्वा आसवा परिक्खीणा होन्ति। ",
"an9.43:5.2":	"यथा यथा च तदायतनं तथा तथा नं कायेन फुसित्वा विहरति। ",
"an9.43:5.3":	"एत्तावतापि खो, आवुसो, कायसक्खी वुत्तो भगवता निप्परियायेना”ति। ",
"an9.43:5.4":	"दुतियं। "
}	
