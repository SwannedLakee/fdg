{	
"an3.141:0.1":	"अङ्गुत्तर निकाय ३।१४१ ",
"an3.141:0.2":	"१४। योधाजीववग्ग ",
"an3.141:0.3":	"अस्सपरस्ससुत्त ",
"an3.141:1.1":	"“तयो च, भिक्खवे, अस्सपरस्से देसेस्सामि तयो च पुरिसपरस्से। ",
"an3.141:1.2":	"तं सुणाथ, साधुकं मनसि करोथ, भासिस्सामी”ति। ",
"an3.141:1.3":	"“एवं, भन्ते”ति खो ते भिक्खू भगवतो पच्चस्सोसुं। ",
"an3.141:1.4":	"भगवा एतदवोच: ",
"an3.141:2.1":	"“कतमे च, भिक्खवे, तयो अस्सपरस्सा? ",
"an3.141:2.2":	"इध, भिक्खवे, एकच्चो अस्सपरस्सो जवसम्पन्नो होति; न वण्णसम्पन्नो न आरोहपरिणाहसम्पन्नो। ",
"an3.141:2.3":	"इध पन, भिक्खवे, एकच्चो अस्सपरस्सो जवसम्पन्नो होति वण्णसम्पन्नो च; न आरोहपरिणाहसम्पन्नो। ",
"an3.141:2.4":	"इध पन, भिक्खवे, एकच्चो अस्सपरस्सो जवसम्पन्नो च होति वण्णसम्पन्नो च आरोहपरिणाहसम्पन्नो च। ",
"an3.141:2.5":	"इमे खो, भिक्खवे, तयो अस्सपरस्सा। ",
"an3.141:3.1":	"कतमे च, भिक्खवे, तयो पुरिसपरस्सा? ",
"an3.141:3.2":	"इध, भिक्खवे, एकच्चो पुरिसपरस्सो जवसम्पन्नो होति; न वण्णसम्पन्नो न आरोहपरिणाहसम्पन्नो। ",
"an3.141:3.3":	"इध पन, भिक्खवे, एकच्चो पुरिसपरस्सो जवसम्पन्नो च होति वण्णसम्पन्नो च; न आरोहपरिणाहसम्पन्नो। ",
"an3.141:3.4":	"इध पन, भिक्खवे, एकच्चो पुरिसपरस्सो जवसम्पन्नो च होति वण्णसम्पन्नो च आरोहपरिणाहसम्पन्नो च। ",
"an3.141:4.1":	"कथञ्च, भिक्खवे, पुरिसपरस्सो जवसम्पन्नो होति; न वण्णसम्पन्नो, न आरोहपरिणाहसम्पन्नो? ",
"an3.141:4.2":	"इध, भिक्खवे, भिक्खु पञ्चन्नं ओरम्भागियानं संयोजनानं परिक्खया ओपपातिको होति तत्थ परिनिब्बायी अनावत्तिधम्मो तस्मा लोका। ",
"an3.141:4.3":	"इदमस्स जवस्मिं वदामि। ",
"an3.141:4.4":	"अभिधम्मे खो पन अभिविनये पञ्हं पुट्ठो संसादेति, नो विस्सज्जेति। ",
"an3.141:4.5":	"इदमस्स न वण्णस्मिं वदामि। ",
"an3.141:4.6":	"न खो पन लाभी होति चीवरपिण्डपातसेनासनगिलानप्पच्चयभेसज्जपरिक्खारानं। ",
"an3.141:4.7":	"इदमस्स न आरोहपरिणाहस्मिं वदामि। एवं खो, भिक्खवे, पुरिसपरस्सो जवसम्पन्नो होति; ",
"an3.141:4.8":	"न वण्णसम्पन्नो, न आरोहपरिणाहसम्पन्नो। ",
"an3.141:5.1":	"कथञ्च, भिक्खवे, पुरिसपरस्सो जवसम्पन्नो च होति वण्णसम्पन्नो च, न आरोहपरिणाहसम्पन्नो? ",
"an3.141:5.2":	"इध, भिक्खवे, भिक्खु पञ्चन्नं ओरम्भागियानं संयोजनानं परिक्खया ओपपातिको होति तत्थ परिनिब्बायी अनावत्तिधम्मो तस्मा लोका। ",
"an3.141:5.3":	"इदमस्स जवस्मिं वदामि। ",
"an3.141:5.4":	"अभिधम्मे खो पन अभिविनये पञ्हं पुट्ठो विस्सज्जेति, नो संसादेति। ",
"an3.141:5.5":	"इदमस्स वण्णस्मिं वदामि। ",
"an3.141:5.6":	"न खो पन लाभी होति चीवरपिण्डपातसेनासनगिलानप्पच्चयभेसज्जपरिक्खारानं। ",
"an3.141:5.7":	"इदमस्स न आरोहपरिणाहस्मिं वदामि। ",
"an3.141:5.8":	"एवं खो, भिक्खवे, पुरिसपरस्सो जवसम्पन्नो च होति; वण्णसम्पन्नो च, न आरोहपरिणाहसम्पन्नो। ",
"an3.141:6.1":	"कथञ्च, भिक्खवे, पुरिसपरस्सो जवसम्पन्नो च होति वण्णसम्पन्नो च आरोहपरिणाहसम्पन्नो च? ",
"an3.141:6.2":	"इध, भिक्खवे, भिक्खु पञ्चन्नं ओरम्भागियानं संयोजनानं परिक्खया ओपपातिको होति तत्थ परिनिब्बायी अनावत्तिधम्मो तस्मा लोका। ",
"an3.141:6.3":	"इदमस्स जवस्मिं वदामि। ",
"an3.141:6.4":	"अभिधम्मे खो पन अभिविनये पञ्हं पुट्ठो विस्सज्जेति, नो संसादेति। ",
"an3.141:6.5":	"इदमस्स वण्णस्मिं वदामि। ",
"an3.141:6.6":	"लाभी खो पन होति चीवरपिण्डपातसेनासनगिलानप्पच्चयभेसज्जपरिक्खारानं। ",
"an3.141:6.7":	"इदमस्स आरोहपरिणाहस्मिं वदामि। ",
"an3.141:6.8":	"एवं खो, भिक्खवे, पुरिसपरस्सो जवसम्पन्नो च होति वण्णसम्पन्नो च आरोहपरिणाहसम्पन्नो च। ",
"an3.141:6.9":	"इमे खो, भिक्खवे, तयो पुरिसपरस्सा”ति। ",
"an3.141:6.10":	"नवमं। "
}	
