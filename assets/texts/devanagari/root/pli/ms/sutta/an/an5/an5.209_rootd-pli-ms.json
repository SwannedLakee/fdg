{	
"an5.209:0.1":	"अङ्गुत्तर निकाय ५।२०९ ",
"an5.209:0.2":	"२१। किमिलवग्ग ",
"an5.209:0.3":	"गीतस्सरसुत्त ",
"an5.209:1.1":	"“पञ्चिमे, भिक्खवे, आदीनवा आयतकेन गीतस्सरेन धम्मं भणन्तस्स। ",
"an5.209:1.2":	"कतमे पञ्च? ",
"an5.209:1.3":	"अत्तनापि तस्मिं सरे सारज्जति, परेपि तस्मिं सरे सारज्जन्ति, गहपतिकापि उज्झायन्ति: ",
"an5.209:1.4":	"‘यथेव मयं गायाम, एवमेवं खो समणा सक्यपुत्तिया गायन्ती’ति, सरकुत्तिम्पि निकामयमानस्स समाधिस्स भङ्गो होति, पच्छिमा जनता दिट्ठानुगतिं आपज्जति। ",
"an5.209:1.5":	"इमे खो, भिक्खवे, पञ्च आदीनवा आयतकेन गीतस्सरेन धम्मं भणन्तस्सा”ति। ",
"an5.209:1.6":	"नवमं। "
}	
