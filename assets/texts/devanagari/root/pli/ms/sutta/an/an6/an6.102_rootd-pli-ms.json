{	
"an6.102:0.1":	"अङ्गुत्तर निकाय ६।१०२ ",
"an6.102:0.2":	"१०। आनिसंसवग्ग ",
"an6.102:0.3":	"अनवत्थितसुत्त ",
"an6.102:1.1":	"“छ, भिक्खवे, आनिसंसे सम्पस्समानेन अलमेव भिक्खुना सब्बसङ्खारेसु अनोधिं करित्वा अनिच्चसञ्ञं उपट्ठापेतुं। ",
"an6.102:1.2":	"कतमे छ? ",
"an6.102:1.3":	"‘सब्बसङ्खारा च मे अनवत्थिता खायिस्सन्ति, सब्बलोके च मे मनो नाभिरमिस्सति, सब्बलोका च मे मनो वुट्ठहिस्सति, निब्बानपोणञ्च मे मानसं भविस्सति, संयोजना च मे पहानं गच्छिस्सन्ति, परमेन च सामञ्ञेन समन्नागतो भविस्सामी’ति। ",
"an6.102:1.4":	"इमे खो, भिक्खवे, छ आनिसंसे सम्पस्समानेन अलमेव भिक्खुना सब्बसङ्खारेसु अनोधिं करित्वा अनिच्चसञ्ञं उपट्ठापेतुन्”ति। ",
"an6.102:1.5":	"सत्तमं। "
}	
