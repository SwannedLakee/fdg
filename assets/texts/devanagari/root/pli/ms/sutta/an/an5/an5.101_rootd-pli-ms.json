{	
"an5.101:0.1":	"अङ्गुत्तर निकाय ५।१०१ ",
"an5.101:0.2":	"११। फासुविहारवग्ग ",
"an5.101:0.3":	"सारज्जसुत्त ",
"an5.101:1.1":	"“पञ्चिमे, भिक्खवे, सेखवेसारज्जकरणा धम्मा। ",
"an5.101:1.2":	"कतमे पञ्च? ",
"an5.101:1.3":	"इध, भिक्खवे, भिक्खु सद्धो होति, सीलवा होति, बहुस्सुतो होति, आरद्धवीरियो होति, पञ्ञवा होति। ",
"an5.101:2.1":	"यं, भिक्खवे, अस्सद्धस्स सारज्जं होति, सद्धस्स तं सारज्जं न होति। ",
"an5.101:2.2":	"तस्मायं धम्मो सेखवेसारज्जकरणो। ",
"an5.101:3.1":	"यं, भिक्खवे, दुस्सीलस्स सारज्जं होति, सीलवतो तं सारज्जं न होति। ",
"an5.101:3.2":	"तस्मायं धम्मो सेखवेसारज्जकरणो। ",
"an5.101:4.1":	"यं, भिक्खवे, अप्पस्सुतस्स सारज्जं होति, बहुस्सुतस्स तं सारज्जं न होति। ",
"an5.101:4.2":	"तस्मायं धम्मो सेखवेसारज्जकरणो। ",
"an5.101:5.1":	"यं, भिक्खवे, कुसीतस्स सारज्जं होति, आरद्धवीरियस्स तं सारज्जं न होति। ",
"an5.101:5.2":	"तस्मायं धम्मो सेखवेसारज्जकरणो। ",
"an5.101:6.1":	"यं, भिक्खवे, दुप्पञ्ञस्स सारज्जं होति, पञ्ञवतो तं सारज्जं न होति। ",
"an5.101:6.2":	"तस्मायं धम्मो सेखवेसारज्जकरणो। ",
"an5.101:6.3":	"इमे खो, भिक्खवे, पञ्च सेखवेसारज्जकरणा धम्मा”ति। ",
"an5.101:6.4":	"पठमं। "
}	
