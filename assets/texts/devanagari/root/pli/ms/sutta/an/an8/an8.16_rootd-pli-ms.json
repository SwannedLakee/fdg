{	
"an8.16:0.1":	"अङ्गुत्तर निकाय ८।१६ ",
"an8.16:0.2":	"२। महावग्ग ",
"an8.16:0.3":	"दूतेय्यसुत्त ",
"an8.16:1.1":	"“अट्ठहि, भिक्खवे, धम्मेहि समन्नागतो भिक्खु दूतेय्यं गन्तुमरहति। ",
"an8.16:1.2":	"कतमेहि अट्ठहि? ",
"an8.16:1.3":	"इध, भिक्खवे, भिक्खु सोता च होति, सावेता च, उग्गहेता च, धारेता च, विञ्ञाता च, विञ्ञापेता च, कुसलो च सहितासहितस्स, नो च कलहकारको—",
"an8.16:1.4":	"इमेहि खो, भिक्खवे, अट्ठहि धम्मेहि समन्नागतो भिक्खु दूतेय्यं गन्तुमरहति। ",
"an8.16:1.5":	"अट्ठहि, भिक्खवे, धम्मेहि समन्नागतो सारिपुत्तो दूतेय्यं गन्तुमरहति। ",
"an8.16:1.6":	"कतमेहि अट्ठहि? ",
"an8.16:1.7":	"इध, भिक्खवे, सारिपुत्तो सोता च होति, सावेता च, उग्गहेता च, धारेता च, विञ्ञाता च, विञ्ञापेता च, कुसलो च सहितासहितस्स, नो च कलहकारको। ",
"an8.16:1.8":	"इमेहि खो, भिक्खवे, अट्ठहि धम्मेहि समन्नागतो सारिपुत्तो दूतेय्यं गन्तुमरहतीति। ",
"an8.16:2.1":	"यो वे न ब्यथति पत्वा, ",
"an8.16:2.2":	"परिसं उग्गवादिनिं; ",
"an8.16:2.3":	"न च हापेति वचनं, ",
"an8.16:2.4":	"न च छादेति सासनं। ",
"an8.16:3.1":	"असन्दिद्धञ्च भणति, ",
"an8.16:3.2":	"पुच्छितो न च कुप्पति; ",
"an8.16:3.3":	"स वे तादिसको भिक्खु, ",
"an8.16:3.4":	"दूतेय्यं गन्तुमरहती”ति। ",
"an8.16:3.5":	"छट्ठं। "
}	
