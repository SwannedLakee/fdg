{	
"an5.221:0.1":	"अङ्गुत्तर निकाय ५।२२१ ",
"an5.221:0.2":	"२३। दीघचारिकवग्ग ",
"an5.221:0.3":	"पठमदीघचारिकसुत्त ",
"an5.221:1.1":	"“पञ्चिमे, भिक्खवे, आदीनवा दीघचारिकं अनवत्थचारिकं अनुयुत्तस्स विहरतो। ",
"an5.221:1.2":	"कतमे पञ्च? ",
"an5.221:1.3":	"अस्सुतं न सुणाति, सुतं न परियोदापेति, सुतेनेकच्चेन अविसारदो होति, गाळ्हं रोगातङ्कं फुसति, न च मित्तवा होति। ",
"an5.221:1.4":	"इमे खो, भिक्खवे, पञ्च आदीनवा दीघचारिकं अनवत्थचारिकं अनुयुत्तस्स विहरतो। ",
"an5.221:2.1":	"पञ्चिमे, भिक्खवे, आनिसंसा समवत्थचारे। ",
"an5.221:2.2":	"कतमे पञ्च? ",
"an5.221:2.3":	"अस्सुतं सुणाति, सुतं परियोदापेति, सुतेनेकच्चेन विसारदो होति, न गाळ्हं रोगातङ्कं फुसति, मित्तवा च होति। ",
"an5.221:2.4":	"इमे खो, भिक्खवे, पञ्च आनिसंसा समवत्थचारे”ति। ",
"an5.221:2.5":	"पठमं। "
}	
