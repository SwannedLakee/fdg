{	
"an10.102:0.1":	"अङ्गुत्तर निकाय १०।१०२ ",
"an10.102:0.2":	"११। समणसञ्ञावग्ग ",
"an10.102:0.3":	"बोज्झङ्गसुत्त ",
"an10.102:1.1":	"“सत्तिमे, भिक्खवे, बोज्झङ्गा भाविता बहुलीकता तिस्सो विज्जा परिपूरेन्ति। ",
"an10.102:1.2":	"कतमे सत्त? ",
"an10.102:1.3":	"सतिसम्बोज्झङ्गो, धम्मविचयसम्बोज्झङ्गो, वीरियसम्बोज्झङ्गो, पीतिसम्बोज्झङ्गो, पस्सद्धिसम्बोज्झङ्गो, समाधिसम्बोज्झङ्गो, उपेक्खासम्बोज्झङ्गो—",
"an10.102:1.4":	"इमे खो, भिक्खवे, सत्त बोज्झङ्गा भाविता बहुलीकता तिस्सो विज्जा परिपूरेन्ति। ",
"an10.102:1.5":	"कतमा तिस्सो? ",
"an10.102:1.6":	"इध, भिक्खवे, भिक्खु अनेकविहितं पुब्बेनिवासं अनुस्सरति, ",
"an10.102:1.7":	"सेय्यथिदं—एकम्पि जातिं द्वेपि जातियो तिस्सोपि जातियो …पे… इति साकारं सौद्देसं अनेकविहितं पुब्बेनिवासं अनुस्सरति। ",
"an10.102:1.8":	"दिब्बेन चक्खुना विसुद्धेन अतिक्कन्तमानुसकेन …पे… यथाकम्मूपगे सत्ते पजानाति। ",
"an10.102:1.9":	"आसवानं खया …पे… सच्छिकत्वा उपसम्पज्ज विहरति। ",
"an10.102:1.10":	"इमे खो, भिक्खवे, सत्त बोज्झङ्गा भाविता बहुलीकता इमा तिस्सो विज्जा परिपूरेन्ती”ति। ",
"an10.102:1.11":	"दुतियं। "
}	
