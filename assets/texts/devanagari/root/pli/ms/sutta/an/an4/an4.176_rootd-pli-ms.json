{	
"an4.176:0.1":	"अङ्गुत्तर निकाय ४।१७६ ",
"an4.176:0.2":	"१८। सञ्चेतनियवग्ग ",
"an4.176:0.3":	"आयाचनसुत्त ",
"an4.176:1.1":	"“सद्धो, भिक्खवे, भिक्खु एवं सम्मा आयाचमानो आयाचेय्य: ",
"an4.176:1.2":	"‘तादिसो होमि यादिसा सारिपुत्तमोग्गल्लाना’ति। ",
"an4.176:1.3":	"एसा, भिक्खवे, तुला एतं पमाणं मम सावकानं भिक्खूनं, यदिदं सारिपुत्तमोग्गल्लाना। ",
"an4.176:2.1":	"सद्धा, भिक्खवे, भिक्खुनी एवं सम्मा आयाचमाना आयाचेय्य: ",
"an4.176:2.2":	"‘तादिसा होमि यादिसा खेमा च भिक्खुनी उप्पलवण्णा चा’ति। ",
"an4.176:2.3":	"एसा, भिक्खवे, तुला एतं पमाणं मम साविकानं भिक्खुनीनं, यदिदं खेमा च भिक्खुनी उप्पलवण्णा च। ",
"an4.176:3.1":	"सद्धो, भिक्खवे, उपासको एवं सम्मा आयाचमानो आयाचेय्य: ",
"an4.176:3.2":	"‘तादिसो होमि यादिसो चित्तो च गहपति हत्थको च आळवको’ति। ",
"an4.176:3.3":	"एसा, भिक्खवे, तुला एतं पमाणं मम सावकानं उपासकानं, यदिदं चित्तो च गहपति हत्थको च आळवको। ",
"an4.176:4.1":	"सद्धा, भिक्खवे, उपासिका एवं सम्मा आयाचमाना आयाचेय्य: ",
"an4.176:4.2":	"‘तादिसा होमि यादिसा खुज्जुत्तरा च उपासिका वेळुकण्डकिया च नन्दमाता’ति। ",
"an4.176:4.3":	"एसा, भिक्खवे, तुला एतं पमाणं मम साविकानं उपासिकानं, यदिदं खुज्जुत्तरा च उपासिका वेळुकण्डकिया च नन्दमाता”ति। ",
"an4.176:4.4":	"छट्ठं। "
}	
