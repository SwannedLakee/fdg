{	
"an3.89:0.1":	"अङ्गुत्तर निकाय ३।८९ ",
"an3.89:0.2":	"९। समणवग्ग ",
"an3.89:0.3":	"पठमसिक्खत्तयसुत्त ",
"an3.89:1.1":	"“तिस्सो इमा, भिक्खवे, सिक्खा। ",
"an3.89:1.2":	"कतमा तिस्सो? ",
"an3.89:1.3":	"अधिसीलसिक्खा, अधिचित्तसिक्खा, अधिपञ्ञासिक्खा। ",
"an3.89:2.1":	"कतमा च, भिक्खवे, अधिसीलसिक्खा? ",
"an3.89:2.2":	"इध, भिक्खवे, भिक्खु सीलवा होति …पे… समादाय सिक्खति सिक्खापदेसु। ",
"an3.89:2.3":	"अयं वुच्चति, भिक्खवे, अधिसीलसिक्खा। ",
"an3.89:3.1":	"कतमा च, भिक्खवे, अधिचित्तसिक्खा? ",
"an3.89:3.2":	"इध, भिक्खवे, भिक्खु विविच्चेव कामेहि …पे… चतुत्थं झानं उपसम्पज्ज विहरति। ",
"an3.89:3.3":	"अयं वुच्चति, भिक्खवे, अधिचित्तसिक्खा। ",
"an3.89:4.1":	"कतमा च, भिक्खवे, अधिपञ्ञासिक्खा? ",
"an3.89:4.2":	"इध, भिक्खवे, भिक्खु ‘इदं दुक्खन्’ति यथाभूतं पजानाति …पे… ‘अयं दुक्खनिरोधगामिनी पटिपदा’ति यथाभूतं पजानाति। ",
"an3.89:4.3":	"अयं वुच्चति, भिक्खवे, अधिपञ्ञासिक्खा। ",
"an3.89:4.4":	"इमा खो, भिक्खवे, तिस्सो सिक्खा”ति। ",
"an3.89:4.5":	"नवमं। "
}	
