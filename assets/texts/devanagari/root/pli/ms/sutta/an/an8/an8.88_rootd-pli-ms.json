{	
"an8.88:0.1":	"अङ्गुत्तर निकाय ८।८८ ",
"an8.88:0.2":	"९। सतिवग्ग ",
"an8.88:0.3":	"अप्पसादपवेदनीयसुत्त ",
"an8.88:1.1":	"“अट्ठहि, भिक्खवे, धम्मेहि समन्नागतस्स भिक्खुनो आकङ्खमाना उपासका अप्पसादं पवेदेय्युं। ",
"an8.88:1.2":	"कतमेहि अट्ठहि? ",
"an8.88:1.3":	"गिहीनं अलाभाय परिसक्कति, गिहीनं अनत्थाय परिसक्कति, गिही अक्कोसति परिभासति, गिही गिहीहि भेदेति, बुद्धस्स अवण्णं भासति, धम्मस्स अवण्णं भासति, सङ्घस्स अवण्णं भासति, अगोचरे च नं पस्सन्ति। ",
"an8.88:1.4":	"इमेहि खो, भिक्खवे, अट्ठहि धम्मेहि समन्नागतस्स भिक्खुनो आकङ्खमाना उपासका अप्पसादं पवेदेय्युं। ",
"an8.88:2.1":	"अट्ठहि, भिक्खवे, धम्मेहि समन्नागतस्स भिक्खुनो आकङ्खमाना उपासका पसादं पवेदेय्युं। ",
"an8.88:2.2":	"कतमेहि अट्ठहि? ",
"an8.88:2.3":	"न गिहीनं अलाभाय परिसक्कति, न गिहीनं अनत्थाय परिसक्कति, न गिही अक्कोसति परिभासति, न गिही गिहीहि भेदेति, बुद्धस्स वण्णं भासति, धम्मस्स वण्णं भासति, सङ्घस्स वण्णं भासति, गोचरे च नं पस्सन्ति। ",
"an8.88:2.4":	"इमेहि खो, भिक्खवे, अट्ठहि धम्मेहि समन्नागतस्स भिक्खुनो आकङ्खमाना उपासका पसादं पवेदेय्युन्”ति। ",
"an8.88:2.5":	"अट्ठमं। "
}	
