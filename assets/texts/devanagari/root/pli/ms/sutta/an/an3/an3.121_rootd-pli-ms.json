{	
"an3.121:0.1":	"अङ्गुत्तर निकाय ३।१२१ ",
"an3.121:0.2":	"१२। आपायिकवग्ग ",
"an3.121:0.3":	"दुतियसोचेय्यसुत्त ",
"an3.121:1.1":	"“तीणिमानि, भिक्खवे, सोचेय्यानि। ",
"an3.121:1.2":	"कतमानि तीणि? ",
"an3.121:1.3":	"कायसोचेय्यं, वचीसोचेय्यं, मनोसोचेय्यं। ",
"an3.121:1.4":	"कतमञ्च, भिक्खवे, कायसोचेय्यं? ",
"an3.121:1.5":	"इध, भिक्खवे, भिक्खु पाणातिपाता पटिविरतो होति, अदिन्नादाना पटिविरतो होति, अब्रह्मचरिया पटिविरतो होति। ",
"an3.121:1.6":	"इदं वुच्चति, भिक्खवे, कायसोचेय्यं। ",
"an3.121:2.1":	"कतमञ्च, भिक्खवे, वचीसोचेय्यं? ",
"an3.121:2.2":	"इध, भिक्खवे, भिक्खु मुसावादा पटिविरतो होति, पिसुणाय वाचाय पटिविरतो होति, फरुसाय वाचाय पटिविरतो होति, सम्फप्पलापा पटिविरतो होति। ",
"an3.121:2.3":	"इदं वुच्चति, भिक्खवे, वचीसोचेय्यं। ",
"an3.121:3.1":	"कतमञ्च, भिक्खवे, मनोसोचेय्यं? ",
"an3.121:3.2":	"इध, भिक्खवे, भिक्खु सन्तं वा अज्झत्तं कामच्छन्दं: ‘अत्थि मे अज्झत्तं कामच्छन्दो’ति पजानाति; असन्तं वा अज्झत्तं कामच्छन्दं: ‘नत्थि मे अज्झत्तं कामच्छन्दो’ति पजानाति; यथा च अनुप्पन्नस्स कामच्छन्दस्स उप्पादो होति, तञ्च पजानाति; यथा च उप्पन्नस्स कामच्छन्दस्स पहानं होति, तञ्च पजानाति; यथा च पहीनस्स कामच्छन्दस्स आयतिं अनुप्पादो होति, तञ्च पजानाति; ",
"an3.121:3.3":	"सन्तं वा अज्झत्तं ब्यापादं: ‘अत्थि मे अज्झत्तं ब्यापादो’ति पजानाति; असन्तं वा अज्झत्तं ब्यापादं: ‘नत्थि मे अज्झत्तं ब्यापादो’ति पजानाति; यथा च अनुप्पन्नस्स ब्यापादस्स उप्पादो होति, तञ्च पजानाति; यथा च उप्पन्नस्स ब्यापादस्स पहानं होति, तञ्च पजानाति; यथा च पहीनस्स ब्यापादस्स आयतिं अनुप्पादो होति, तञ्च पजानाति; ",
"an3.121:3.4":	"सन्तं वा अज्झत्तं थिनमिद्धं: ‘अत्थि मे अज्झत्तं थिनमिद्धन्’ति पजानाति; असन्तं वा अज्झत्तं थिनमिद्धं: ‘नत्थि मे अज्झत्तं थिनमिद्धन्’ति पजानाति; यथा च अनुप्पन्नस्स थिनमिद्धस्स उप्पादो होति, तञ्च पजानाति; यथा च उप्पन्नस्स थिनमिद्धस्स पहानं होति, तञ्च पजानाति; यथा च पहीनस्स थिनमिद्धस्स आयतिं अनुप्पादो होति, तञ्च पजानाति; ",
"an3.121:3.5":	"सन्तं वा अज्झत्तं उद्धच्चकुक्कुच्चं: ‘अत्थि मे अज्झत्तं उद्धच्चकुक्कुच्चन्’ति पजानाति; असन्तं वा अज्झत्तं उद्धच्चकुक्कुच्चं: ‘नत्थि मे अज्झत्तं उद्धच्चकुक्कुच्चन्’ति पजानाति; यथा च अनुप्पन्नस्स उद्धच्चकुक्कुच्चस्स उप्पादो होति, तञ्च पजानाति; यथा च उप्पन्नस्स उद्धच्चकुक्कुच्चस्स पहानं होति, तञ्च पजानाति; यथा च पहीनस्स उद्धच्चकुक्कुच्चस्स आयतिं अनुप्पादो होति, तञ्च पजानाति; ",
"an3.121:3.6":	"सन्तं वा अज्झत्तं विचिकिच्छं: ‘अत्थि मे अज्झत्तं विचिकिच्छा’ति पजानाति; असन्तं वा अज्झत्तं विचिकिच्छं: ‘नत्थि मे अज्झत्तं विचिकिच्छा’ति पजानाति; यथा च अनुप्पन्नाय विचिकिच्छाय उप्पादो होति, तञ्च पजानाति; यथा च उप्पन्नाय विचिकिच्छाय पहानं होति, तञ्च पजानाति; यथा च पहीनाय विचिकिच्छाय आयतिं अनुप्पादो होति, तञ्च पजानाति। ",
"an3.121:3.7":	"इदं वुच्चति, भिक्खवे, मनोसोचेय्यं। ",
"an3.121:3.8":	"इमानि खो, भिक्खवे, तीणि सोचेय्यानीति। ",
"an3.121:4.1":	"कायसुचिं वचीसुचिं, ",
"an3.121:4.2":	"चेतोसुचिं अनासवं; ",
"an3.121:4.3":	"सुचिं सोचेय्यसम्पन्नं, ",
"an3.121:4.4":	"आहु निन्हातपापकन्”ति। ",
"an3.121:4.5":	"नवमं। "
}	
