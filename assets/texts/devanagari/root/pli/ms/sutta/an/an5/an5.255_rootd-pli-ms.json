{	
"an5.255:0.1":	"अङ्गुत्तर निकाय ५।२५५ ",
"an5.255:0.2":	"२६। उपसम्पदावग्ग ",
"an5.255:0.3":	"मच्छरियप्पहानसुत्त ",
"an5.255:1.1":	"“पञ्चन्नं, भिक्खवे, मच्छरियानं पहानाय समुच्छेदाय ब्रह्मचरियं वुस्सति। ",
"an5.255:1.2":	"कतमेसं पञ्चन्नं? ",
"an5.255:1.3":	"आवासमच्छरियस्स पहानाय समुच्छेदाय ब्रह्मचरियं वुस्सति; ",
"an5.255:1.4":	"कुलमच्छरियस्स … लाभमच्छरियस्स … वण्णमच्छरियस्स … धम्ममच्छरियस्स पहानाय समुच्छेदाय ब्रह्मचरियं वुस्सति। ",
"an5.255:1.5":	"इमेसं खो, भिक्खवे, पञ्चन्नं मच्छरियानं पहानाय समुच्छेदाय ब्रह्मचरियं वुस्सती”ति। ",
"an5.255:1.6":	"पञ्चमं। "
}	
