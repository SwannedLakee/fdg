{	
"an4.140:0.1":	"अङ्गुत्तर निकाय ४।१४० ",
"an4.140:0.2":	"१४। पुग्गलवग्ग ",
"an4.140:0.3":	"वादीसुत्त ",
"an4.140:1.1":	"“चत्तारोमे, भिक्खवे, वादी। ",
"an4.140:1.2":	"कतमे चत्तारो? ",
"an4.140:1.3":	"अत्थि, भिक्खवे, वादी अत्थतो परियादानं गच्छति, नो ब्यञ्जनतो; ",
"an4.140:1.4":	"अत्थि, भिक्खवे, वादी ब्यञ्जनतो परियादानं गच्छति, नो अत्थतो; ",
"an4.140:1.5":	"अत्थि, भिक्खवे, वादी अत्थतो च ब्यञ्जनतो च परियादानं गच्छति; ",
"an4.140:1.6":	"अत्थि, भिक्खवे, वादी नेवत्थतो नो ब्यञ्जनतो परियादानं गच्छति। ",
"an4.140:1.7":	"इमे खो, भिक्खवे, चत्तारो वादी। ",
"an4.140:1.8":	"अट्ठानमेतं, भिक्खवे, अनवकासो यं चतूहि पटिसम्भिदाहि समन्नागतो अत्थतो वा ब्यञ्जनतो वा परियादानं गच्छेय्या”ति। ",
"an4.140:1.9":	"दसमं। ",
"an4.140:1.10":	"पुग्गलवग्गो चतुत्थो। ",
"an4.140:2.0":	"तस्सुद्दानं ",
"an4.140:2.1":	"संयोजनं पटिभानो, ",
"an4.140:2.2":	"उग्घटितञ्ञु उट्ठानं; ",
"an4.140:2.3":	"सावज्जो द्वे च सीलानि, ",
"an4.140:2.4":	"निकट्ठ धम्म वादी चाति। "
}	
