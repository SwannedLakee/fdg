{	
"an4.210:0.1":	"अङ्गुत्तर निकाय ४।२१० ",
"an4.210:0.2":	"२१। सप्पुरिसवग्ग ",
"an4.210:0.3":	"चतुत्थपापधम्मसुत्त ",
"an4.210:1.1":	"“पापधम्मञ्च वो, भिक्खवे, देसेस्सामि, पापधम्मेन पापधम्मतरञ्च; ",
"an4.210:1.2":	"कल्याणधम्मञ्च, कल्याणधम्मेन कल्याणधम्मतरञ्च। तं सुणाथ …पे…। ",
"an4.210:2.1":	"“कतमो च, भिक्खवे, पापधम्मो? ",
"an4.210:2.2":	"इध, भिक्खवे, एकच्चो मिच्छादिट्ठिको होति …पे… मिच्छाञाणी होति, मिच्छाविमुत्ति होति। ",
"an4.210:2.3":	"अयं वुच्चति, भिक्खवे, पापधम्मो। ",
"an4.210:3.1":	"कतमो च, भिक्खवे, पापधम्मेन पापधम्मतरो? ",
"an4.210:3.2":	"इध, भिक्खवे, एकच्चो अत्तना च मिच्छादिट्ठिको होति, परञ्च मिच्छादिट्ठिया समादपेति …पे… अत्तना च मिच्छाञाणी होति, परञ्च मिच्छाञाणे समादपेति; ",
"an4.210:3.3":	"अत्तना च मिच्छाविमुत्ति होति, परञ्च मिच्छाविमुत्तिया समादपेति। ",
"an4.210:3.4":	"अयं वुच्चति, भिक्खवे, पापधम्मेन पापधम्मतरो। ",
"an4.210:4.1":	"कतमो च, भिक्खवे, कल्याणधम्मो? ",
"an4.210:4.2":	"इध, भिक्खवे, एकच्चो सम्मादिट्ठिको होति …पे… सम्माञाणी होति, सम्माविमुत्ति होति। ",
"an4.210:4.3":	"अयं वुच्चति, भिक्खवे, कल्याणधम्मो। ",
"an4.210:5.1":	"कतमो च, भिक्खवे, कल्याणधम्मेन कल्याणधम्मतरो? ",
"an4.210:5.2":	"इध, भिक्खवे, एकच्चो अत्तना च सम्मादिट्ठिको होति, परञ्च सम्मादिट्ठिया समादपेति …पे… अत्तना च सम्माञाणी होति, परञ्च सम्माञाणे समादपेति; ",
"an4.210:5.3":	"अत्तना च सम्माविमुत्ति होति, परञ्च सम्माविमुत्तिया समादपेति। ",
"an4.210:5.4":	"अयं वुच्चति, भिक्खवे, कल्याणधम्मेन कल्याणधम्मतरो”ति। ",
"an4.210:5.5":	"दसमं। ",
"an4.210:5.6":	"सप्पुरिसवग्गो पठमो। ",
"an4.210:6.0":	"तस्सुद्दानं ",
"an4.210:6.1":	"सिक्खापदञ्च अस्सद्धं, ",
"an4.210:6.2":	"सत्तकम्मं अथो च दसकम्मं; ",
"an4.210:6.3":	"अट्ठङ्गिकञ्च दसमग्गं, ",
"an4.210:6.4":	"द्वे पापधम्मा अपरे द्वेति। "
}	
