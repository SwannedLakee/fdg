{	
"an5.63:0.1":	"अङ्गुत्तर निकाय ५।६३ ",
"an5.63:0.2":	"७। सञ्ञावग्ग ",
"an5.63:0.3":	"पठमवड्ढिसुत्त ",
"an5.63:1.1":	"“पञ्चहि, भिक्खवे, वड्ढीहि वड्ढमानो अरियसावको अरियाय वड्ढिया वड्ढति, सारादायी च होति वरादायी च कायस्स। ",
"an5.63:1.2":	"कतमाहि पञ्चहि? ",
"an5.63:1.3":	"सद्धाय वड्ढति, सीलेन वड्ढति, सुतेन वड्ढति, चागेन वड्ढति, पञ्ञाय वड्ढति—",
"an5.63:1.4":	"इमाहि खो, भिक्खवे, पञ्चहि वड्ढीहि वड्ढमानो अरियसावको अरियाय वड्ढिया वड्ढति, सारादायी च होति वरादायी च कायस्सा”ति। ",
"an5.63:2.1":	"“सद्धाय सीलेन च यो पवड्ढति, ",
"an5.63:2.2":	"पञ्ञाय चागेन सुतेन चूभयं; ",
"an5.63:2.3":	"सो तादिसो सप्पुरिसो विचक्खणो, ",
"an5.63:2.4":	"आदीयती सारमिधेव अत्तनो”ति। ",
"an5.63:2.5":	"ततियं। "
}	
