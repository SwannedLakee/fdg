{	
"an8.8:0.1":	"अङ्गुत्तर निकाय ८।८ ",
"an8.8:0.2":	"१। मेत्तावग्ग ",
"an8.8:0.3":	"उत्तरविपत्तिसुत्त ",
"an8.8:1.1":	"एकं समयं आयस्मा उत्तरो महिसवत्थुस्मिं विहरति सङ्खेय्यके पब्बते वटजालिकायं। ",
"an8.8:1.2":	"तत्र खो आयस्मा उत्तरो भिक्खू आमन्तेसि: ",
"an8.8:1.3":	"“साधावुसो, भिक्खु कालेन कालं अत्तविपत्तिं पच्चवेक्खिता होति। ",
"an8.8:1.4":	"साधावुसो, भिक्खु कालेन कालं परविपत्तिं पच्चवेक्खिता होति। ",
"an8.8:1.5":	"साधावुसो, भिक्खु कालेन कालं अत्तसम्पत्तिं पच्चवेक्खिता होति। ",
"an8.8:1.6":	"साधावुसो, भिक्खु कालेन कालं परसम्पत्तिं पच्चवेक्खिता होती”ति। ",
"an8.8:2.1":	"तेन खो पन समयेन वेस्सवणो महाराजा उत्तराय दिसाय दक्खिणं दिसं गच्छति केनचिदेव करणीयेन। ",
"an8.8:2.2":	"अस्सोसि खो वेस्सवणो महाराजा आयस्मतो उत्तरस्स महिसवत्थुस्मिं सङ्खेय्यके पब्बते वटजालिकायं भिक्खूनं एवं धम्मं देसेन्तस्स: ",
"an8.8:2.3":	"“साधावुसो, भिक्खु कालेन कालं अत्तविपत्तिं पच्चवेक्खिता होति। ",
"an8.8:2.4":	"साधावुसो, भिक्खु कालेन कालं परविपत्तिं पच्चवेक्खिता होति। ",
"an8.8:2.5":	"साधावुसो, भिक्खु कालेन कालं अत्तसम्पत्तिं पच्चवेक्खिता होति। ",
"an8.8:2.6":	"साधावुसो, भिक्खु कालेन कालं परसम्पत्तिं पच्चवेक्खिता होती”ति। ",
"an8.8:3.1":	"अथ खो वेस्सवणो महाराजा—सेय्यथापि नाम बलवा पुरिसो समिञ्जितं वा बाहं पसारेय्य, पसारितं वा बाहं समिञ्जेय्य; एवमेवं महिसवत्थुस्मिं सङ्खेय्यके पब्बते वटजालिकायं अन्तरहितो देवेसु तावतिंसेसु पातुरहोसि। ",
"an8.8:3.2":	"अथ खो वेस्सवणो महाराजा येन सक्को देवानमिन्दो तेनुपसङ्कमि; उपसङ्कमित्वा सक्कं देवानमिन्दं एतदवोच: ",
"an8.8:3.3":	"“यग्घे, मारिस, जानेय्यासि। ",
"an8.8:3.4":	"एसो आयस्मा उत्तरो महिसवत्थुस्मिं सङ्खेय्यके पब्बते वटजालिकायं भिक्खूनं एवं धम्मं देसेति: ",
"an8.8:3.5":	"‘साधावुसो, भिक्खु कालेन कालं अत्तविपत्तिं पच्चवेक्खिता होति। ",
"an8.8:3.6":	"साधावुसो, भिक्खु कालेन कालं परविपत्तिं …पे… ",
"an8.8:3.7":	"अत्तसम्पत्तिं … ",
"an8.8:3.8":	"परसम्पत्तिं पच्चवेक्खिता होती’”ति। ",
"an8.8:4.1":	"अथ खो सक्को देवानमिन्दो सेय्यथापि नाम बलवा पुरिसो समिञ्जितं वा बाहं पसारेय्य, पसारितं वा बाहं समिञ्जेय्य; एवमेवं देवेसु तावतिंसेसु अन्तरहितो महिसवत्थुस्मिं सङ्खेय्यके पब्बते वटजालिकायं आयस्मतो उत्तरस्स सम्मुखे पातुरहोसि। ",
"an8.8:4.2":	"अथ खो सक्को देवानमिन्दो येनायस्मा उत्तरो तेनुपसङ्कमि; उपसङ्कमित्वा आयस्मन्तं उत्तरं अभिवादेत्वा एकमन्तं अट्ठासि। एकमन्तं ठितो खो सक्को देवानमिन्दो आयस्मन्तं उत्तरं एतदवोच: ",
"an8.8:5.1":	"“सच्चं किर, भन्ते, आयस्मा उत्तरो भिक्खूनं एवं धम्मं देसेसि: ",
"an8.8:5.2":	"‘साधावुसो, भिक्खु कालेन कालं अत्तविपत्तिं पच्चवेक्खिता होति, ",
"an8.8:5.3":	"साधावुसो, भिक्खु कालेन कालं परविपत्तिं …पे… ",
"an8.8:5.4":	"अत्तसम्पत्तिं … ",
"an8.8:5.5":	"परसम्पत्तिं पच्चवेक्खिता होती’”ति? ",
"an8.8:5.6":	"“एवं, देवानमिन्दा”ति। ",
"an8.8:5.7":	"“किं पनिदं, भन्ते, आयस्मतो उत्तरस्स सकं पटिभानं, उदाहु तस्स भगवतो वचनं अरहतो सम्मासम्बुद्धस्सा”ति? ",
"an8.8:5.8":	"“तेन हि, देवानमिन्द, उपमं ते करिस्सामि। ",
"an8.8:5.9":	"उपमाय म्’इधेकच्चे विञ्ञू पुरिसा भासितस्स अत्थं आजानन्ति। ",
"an8.8:6.1":	"सेय्यथापि, देवानमिन्द, गामस्स वा निगमस्स वा अविदूरे महाधञ्ञरासि। ",
"an8.8:6.2":	"ततो महाजनकायो धञ्ञं आहरेय्य—",
"an8.8:6.3":	"काजेहिपि पिटकेहिपि उच्छङ्गेहिपि अञ्जलीहिपि। ",
"an8.8:6.4":	"यो नु खो, देवानमिन्द, तं महाजनकायं उपसङ्कमित्वा एवं पुच्छेय्य: ",
"an8.8:6.5":	"‘कुतो इमं धञ्ञं आहरथा’ति, कथं ब्याकरमानो नु खो, देवानमिन्द, सो महाजनकायो सम्मा ब्याकरमानो ब्याकरेय्या”ति? ",
"an8.8:6.6":	"“‘अमुम्हा महाधञ्ञरासिम्हा आहरामा’ति खो, भन्ते, सो महाजनकायो सम्मा ब्याकरमानो ब्याकरेय्या”ति। ",
"an8.8:6.7":	"“एवमेवं खो, देवानमिन्द, यं किञ्चि सुभासितं सब्बं तं तस्स भगवतो वचनं अरहतो सम्मासम्बुद्धस्स। ",
"an8.8:6.8":	"ततो उपादायुपादाय मयं चञ्ञे च भणामा”ति। ",
"an8.8:7.1":	"“अच्छरियं, भन्ते, अब्भुतं भन्ते। ",
"an8.8:7.2":	"याव सुभासितञ्चिदं आयस्मता उत्तरेन: ",
"an8.8:7.3":	"‘यं किञ्चि सुभासितं सब्बं तं तस्स भगवतो वचनं अरहतो सम्मासम्बुद्धस्स। ",
"an8.8:7.4":	"ततो उपादायुपादाय मयञ्चञ्ञे च भणामा’ति। ",
"an8.8:7.5":	"एकमिदं, भन्ते उत्तर, समयं भगवा राजगहे विहरति गिज्झकूटे पब्बते अचिरपक्कन्ते देवदत्ते। ",
"an8.8:7.6":	"तत्र खो भगवा देवदत्तं आरब्भ भिक्खू आमन्तेसि: ",
"an8.8:8.1":	"‘साधु, भिक्खवे, भिक्खु कालेन कालं अत्तविपत्तिं पच्चवेक्खिता होति। ",
"an8.8:8.2":	"साधु, भिक्खवे, भिक्खु कालेन कालं परविपत्तिं …पे… ",
"an8.8:8.3":	"अत्तसम्पत्तिं … ",
"an8.8:8.4":	"परसम्पत्तिं पच्चवेक्खिता होति। ",
"an8.8:8.5":	"अट्ठहि, भिक्खवे, असद्धम्मेहि अभिभूतो परियादिन्नचित्तो देवदत्तो आपायिको नेरयिको कप्पट्ठो अतेकिच्छो। ",
"an8.8:8.6":	"कतमेहि अट्ठहि? ",
"an8.8:8.7":	"लाभेन हि, भिक्खवे, अभिभूतो परियादिन्नचित्तो देवदत्तो आपायिको नेरयिको कप्पट्ठो अतेकिच्छो; ",
"an8.8:8.8":	"अलाभेन, भिक्खवे …पे… ",
"an8.8:8.9":	"यसेन, भिक्खवे … ",
"an8.8:8.10":	"अयसेन, भिक्खवे … ",
"an8.8:8.11":	"सक्कारेन, भिक्खवे … ",
"an8.8:8.12":	"असक्कारेन, भिक्खवे … ",
"an8.8:8.13":	"पापिच्छताय, भिक्खवे … ",
"an8.8:8.14":	"पापमित्तताय, भिक्खवे, अभिभूतो परियादिन्नचित्तो देवदत्तो आपायिको नेरयिको कप्पट्ठो अतेकिच्छो। ",
"an8.8:8.15":	"इमेहि खो, भिक्खवे, अट्ठहि असद्धम्मेहि अभिभूतो परियादिन्नचित्तो देवदत्तो आपायिको नेरयिको कप्पट्ठो अतेकिच्छो। ",
"an8.8:9.1":	"साधु, भिक्खवे, भिक्खु उप्पन्नं लाभं अभिभुय्य अभिभुय्य विहरेय्य; ",
"an8.8:9.2":	"उप्पन्नं अलाभं …पे… ",
"an8.8:9.3":	"उप्पन्नं यसं … ",
"an8.8:9.4":	"उप्पन्नं अयसं … ",
"an8.8:9.5":	"उप्पन्नं सक्कारं … ",
"an8.8:9.6":	"उप्पन्नं असक्कारं … ",
"an8.8:9.7":	"उप्पन्नं पापिच्छतं … ",
"an8.8:9.8":	"उप्पन्नं पापमित्ततं अभिभुय्य अभिभुय्य विहरेय्य। ",
"an8.8:10.1":	"किञ्च, भिक्खवे, भिक्खु अत्थवसं पटिच्च उप्पन्नं लाभं अभिभुय्य अभिभुय्य विहरेय्य; ",
"an8.8:10.2":	"उप्पन्नं अलाभं …पे… ",
"an8.8:10.3":	"उप्पन्नं यसं … ",
"an8.8:10.4":	"उप्पन्नं अयसं … ",
"an8.8:10.5":	"उप्पन्नं सक्कारं … ",
"an8.8:10.6":	"उप्पन्नं असक्कारं … ",
"an8.8:10.7":	"उप्पन्नं पापिच्छतं … ",
"an8.8:10.8":	"उप्पन्नं पापमित्ततं अभिभुय्य अभिभुय्य विहरेय्य? ",
"an8.8:11.1":	"यं हिस्स, भिक्खवे, उप्पन्नं लाभं अनभिभुय्य विहरतो उप्पज्जेय्युं आसवा विघातपरिळाहा, उप्पन्नं लाभं अभिभुय्य विहरतो एवंस ते आसवा विघातपरिळाहा न होन्ति। ",
"an8.8:11.2":	"यं हिस्स, भिक्खवे, उप्पन्नं अलाभं …पे… ",
"an8.8:11.3":	"उप्पन्नं यसं … ",
"an8.8:11.4":	"उप्पन्नं अयसं … ",
"an8.8:11.5":	"उप्पन्नं सक्कारं … ",
"an8.8:11.6":	"उप्पन्नं असक्कारं … ",
"an8.8:11.7":	"उप्पन्नं पापिच्छतं … ",
"an8.8:11.8":	"उप्पन्नं पापमित्ततं अनभिभुय्य विहरतो उप्पज्जेय्युं आसवा विघातपरिळाहा, उप्पन्नं पापमित्ततं अभिभुय्य विहरतो एवंस ते आसवा विघातपरिळाहा न होन्ति। ",
"an8.8:11.9":	"इदं खो, भिक्खवे, भिक्खु अत्थवसं पटिच्च उप्पन्नं लाभं अभिभुय्य अभिभुय्य विहरेय्य; ",
"an8.8:11.10":	"उप्पन्नं अलाभं …पे… ",
"an8.8:11.11":	"उप्पन्नं यसं … ",
"an8.8:11.12":	"उप्पन्नं अयसं … ",
"an8.8:11.13":	"उप्पन्नं सक्कारं … ",
"an8.8:11.14":	"उप्पन्नं असक्कारं … ",
"an8.8:11.15":	"उप्पन्नं पापिच्छतं … ",
"an8.8:11.16":	"उप्पन्नं पापमित्ततं अभिभुय्य अभिभुय्य विहरेय्य। ",
"an8.8:12.1":	"तस्मातिह, भिक्खवे, एवं सिक्खितब्बं: ",
"an8.8:12.2":	"“उप्पन्नं लाभं अभिभुय्य अभिभुय्य विहरिस्साम, ",
"an8.8:12.3":	"उप्पन्नं अलाभं …पे… ",
"an8.8:12.4":	"उप्पन्नं यसं … ",
"an8.8:12.5":	"उप्पन्नं अयसं … ",
"an8.8:12.6":	"उप्पन्नं सक्कारं … ",
"an8.8:12.7":	"उप्पन्नं असक्कारं … ",
"an8.8:12.8":	"उप्पन्नं पापिच्छतं … ",
"an8.8:12.9":	"उप्पन्नं पापमित्ततं अभिभुय्य अभिभुय्य विहरिस्सामा”ति। ",
"an8.8:12.10":	"एवञ्हि वो, भिक्खवे, सिक्खितब्बन्’ति। ",
"an8.8:13.1":	"एत्तावता, भन्ते उत्तर, मनुस्सेसु चतस्सो परिसा—",
"an8.8:13.2":	"भिक्खू, भिक्खुनियो, उपासका, उपासिकायो। ",
"an8.8:13.3":	"नायं धम्मपरियायो किस्मिञ्चि उपट्ठितो। ",
"an8.8:13.4":	"उग्गण्हतु, भन्ते, आयस्मा उत्तरो इमं धम्मपरियायं। ",
"an8.8:13.5":	"परियापुणातु, भन्ते, आयस्मा उत्तरो इमं धम्मपरियायं। ",
"an8.8:13.6":	"धारेतु, भन्ते, आयस्मा उत्तरो इमं धम्मपरियायं। ",
"an8.8:13.7":	"अत्थसंहितो अयं, भन्ते, धम्मपरियायो आदिब्रह्मचरियको”ति। ",
"an8.8:13.8":	"अट्ठमं। "
}	
