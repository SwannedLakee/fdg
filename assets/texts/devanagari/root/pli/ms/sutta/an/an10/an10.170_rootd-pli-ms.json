{	
"an10.170:0.1":	"अङ्गुत्तर निकाय १०।१७० ",
"an10.170:0.2":	"१७। जाणुस्सोणिवग्ग ",
"an10.170:0.3":	"ओरिमसुत्त ",
"an10.170:1.1":	"“ओरिमञ्च, भिक्खवे, तीरं देसेस्सामि पारिमञ्च तीरं। ",
"an10.170:1.2":	"तं सुणाथ …पे… ",
"an10.170:1.3":	"कतमञ्च, भिक्खवे, ओरिमं तीरं, कतमञ्च पारिमं तीरं? ",
"an10.170:1.4":	"पाणातिपातो, भिक्खवे, ओरिमं तीरं, पाणातिपाता वेरमणी पारिमं तीरं। ",
"an10.170:1.5":	"अदिन्नादानं ओरिमं तीरं, अदिन्नादाना वेरमणी पारिमं तीरं। ",
"an10.170:1.6":	"कामेसुमिच्छाचारो ओरिमं तीरं, कामेसुमिच्छाचारा वेरमणी पारिमं तीरं। ",
"an10.170:1.7":	"मुसावादो ओरिमं तीरं, मुसावादा वेरमणी पारिमं तीरं। ",
"an10.170:1.8":	"पिसुणा वाचा ओरिमं तीरं, पिसुणाय वाचाय वेरमणी पारिमं तीरं। ",
"an10.170:1.9":	"फरुसा वाचा ओरिमं तीरं, फरुसाय वाचाय वेरमणी पारिमं तीरं। ",
"an10.170:1.10":	"सम्फप्पलापो ओरिमं तीरं, सम्फप्पलापा वेरमणी पारिमं तीरं। ",
"an10.170:1.11":	"अभिज्झा ओरिमं तीरं, अनभिज्झा पारिमं तीरं। ",
"an10.170:1.12":	"ब्यापादो ओरिमं तीरं, अब्यापादो पारिमं तीरं। ",
"an10.170:1.13":	"मिच्छादिट्ठि ओरिमं तीरं, सम्मादिट्ठि पारिमं तीरं। ",
"an10.170:1.14":	"इदं खो, भिक्खवे, ओरिमं तीरं, इदं पारिमं तीरन्ति। ",
"an10.170:2.1":	"अप्पका ते मनुस्सेसु, ",
"an10.170:2.2":	"ये जना पारगामिनो; ",
"an10.170:2.3":	"अथायं इतरा पजा, ",
"an10.170:2.4":	"तीरमेवानुधावति। ",
"an10.170:3.1":	"ये च खो सम्मदक्खाते, ",
"an10.170:3.2":	"धम्मे धम्मानुवत्तिनो; ",
"an10.170:3.3":	"ते जना पारमेस्सन्ति, ",
"an10.170:3.4":	"मच्चुधेय्यं सुदुत्तरं। ",
"an10.170:4.1":	"कण्हं धम्मं विप्पहाय, ",
"an10.170:4.2":	"सुक्कं भावेथ पण्डितो; ",
"an10.170:4.3":	"ओका अनोकमागम्म, ",
"an10.170:4.4":	"विवेके यत्थ दूरमं। ",
"an10.170:5.1":	"तत्राभिरतिमिच्छेय्य, ",
"an10.170:5.2":	"हित्वा कामे अकिञ्चनो; ",
"an10.170:5.3":	"परियोदपेय्य अत्तानं, ",
"an10.170:5.4":	"चित्तक्लेसेहि पण्डितो। ",
"an10.170:6.1":	"येसं सम्बोधियङ्गेसु, ",
"an10.170:6.2":	"सम्मा चित्तं सुभावितं; ",
"an10.170:6.3":	"आदानपटिनिस्सग्गे, ",
"an10.170:6.4":	"अनुपादाय ये रता; ",
"an10.170:6.5":	"खीणासवा जुतिमन्तो, ",
"an10.170:6.6":	"ते लोके परिनिब्बुता”ति। ",
"an10.170:6.7":	"चतुत्थं। "
}	
