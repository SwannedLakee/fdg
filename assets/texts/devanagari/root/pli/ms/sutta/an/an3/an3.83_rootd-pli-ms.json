{	
"an3.83:0.1":	"अङ्गुत्तर निकाय ३।८३ ",
"an3.83:0.2":	"९। समणवग्ग ",
"an3.83:0.3":	"खेत्तसुत्त ",
"an3.83:1.1":	"“तीणिमानि, भिक्खवे, कस्सकस्स गहपतिस्स पुब्बे करणीयानि। ",
"an3.83:1.2":	"कतमानि तीणि? ",
"an3.83:1.3":	"इध, भिक्खवे, कस्सको गहपति पटिकच्चेव खेत्तं सुकट्ठं करोति सुमतिकतं। ",
"an3.83:1.4":	"पटिकच्चेव खेत्तं सुकट्ठं करित्वा सुमतिकतं कालेन बीजानि पतिट्ठापेति। ",
"an3.83:1.5":	"कालेन बीजानि पतिट्ठापेत्वा समयेन उदकं अभिनेतिपि अपनेतिपि। ",
"an3.83:1.6":	"इमानि खो, भिक्खवे, तीणि कस्सकस्स गहपतिस्स पुब्बे करणीयानि। ",
"an3.83:2.1":	"एवमेवं खो, भिक्खवे, तीणिमानि भिक्खुस्स पुब्बे करणीयानि। ",
"an3.83:2.2":	"कतमानि तीणि? ",
"an3.83:2.3":	"अधिसीलसिक्खासमादानं, अधिचित्तसिक्खासमादानं, अधिपञ्ञासिक्खासमादानं—",
"an3.83:2.4":	"इमानि खो, भिक्खवे, तीणि भिक्खुस्स पुब्बे करणीयानि। ",
"an3.83:3.1":	"तस्मातिह, भिक्खवे, एवं सिक्खितब्बं: ",
"an3.83:3.2":	"‘तिब्बो नो छन्दो भविस्सति अधिसीलसिक्खासमादाने, तिब्बो नो छन्दो भविस्सति अधिचित्तसिक्खासमादाने, तिब्बो नो छन्दो भविस्सति अधिपञ्ञासिक्खासमादाने’ति। ",
"an3.83:3.3":	"एवञ्हि वो, भिक्खवे, सिक्खितब्बन्”ति। ",
"an3.83:3.4":	"ततियं। "
}	
