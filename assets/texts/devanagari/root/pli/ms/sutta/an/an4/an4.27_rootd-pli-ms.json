{	
"an4.27:0.1":	"अङ्गुत्तर निकाय ४।२७ ",
"an4.27:0.2":	"३। उरुवेलवग्ग ",
"an4.27:0.3":	"सन्तुट्ठिसुत्त ",
"an4.27:1.1":	"“चत्तारिमानि, भिक्खवे, अप्पानि च सुलभानि च, तानि च अनवज्जानि। ",
"an4.27:1.2":	"कतमानि चत्तारि? ",
"an4.27:1.3":	"पंसुकूलं, भिक्खवे, चीवरानं अप्पञ्च सुलभञ्च, तञ्च अनवज्जं। ",
"an4.27:1.4":	"पिण्डियालोपो, भिक्खवे, भोजनानं अप्पञ्च सुलभञ्च, तञ्च अनवज्जं। ",
"an4.27:1.5":	"रुक्खमूलं, भिक्खवे, सेनासनानं अप्पञ्च सुलभञ्च, तञ्च अनवज्जं। ",
"an4.27:1.6":	"पूतिमुत्तं, भिक्खवे, भेसज्जानं अप्पञ्च सुलभञ्च, तञ्च अनवज्जं। ",
"an4.27:1.7":	"इमानि खो, भिक्खवे, चत्तारि अप्पानि च सुलभानि च, तानि च अनवज्जानि। ",
"an4.27:1.8":	"यतो खो, भिक्खवे, भिक्खु अप्पेन च तुट्ठो होति सुलभेन च, इदमस्साहं अञ्ञतरं सामञ्ञङ्गन्ति वदामीति। ",
"an4.27:2.1":	"अनवज्जेन तुट्ठस्स, ",
"an4.27:2.2":	"अप्पेन सुलभेन च; ",
"an4.27:2.3":	"न सेनासनमारब्भ, ",
"an4.27:2.4":	"चीवरं पानभोजनं; ",
"an4.27:2.5":	"विघातो होति चित्तस्स, ",
"an4.27:2.6":	"दिसा नप्पटिहञ्ञति। ",
"an4.27:3.1":	"ये चस्स धम्मा अक्खाता, ",
"an4.27:3.2":	"सामञ्ञस्सानुलोमिका; ",
"an4.27:3.3":	"अधिग्गहिता तुट्ठस्स, ",
"an4.27:3.4":	"अप्पमत्तस्स सिक्खतो”ति। ",
"an4.27:3.5":	"सत्तमं। "
}	
