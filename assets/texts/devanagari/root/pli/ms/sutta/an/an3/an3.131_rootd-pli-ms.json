{	
"an3.131:0.1":	"अङ्गुत्तर निकाय ३।१३१ ",
"an3.131:0.2":	"१३। कुसिनारवग्ग ",
"an3.131:0.3":	"पटिच्छन्नसुत्त ",
"an3.131:1.1":	"“तीणिमानि, भिक्खवे, पटिच्छन्नानि आवहन्ति, नो विवटानि। ",
"an3.131:1.2":	"कतमानि तीणि? ",
"an3.131:1.3":	"मातुगामो, भिक्खवे, पटिच्छन्नो आवहति, नो विवटो; ",
"an3.131:1.4":	"ब्राह्मणानं, भिक्खवे, मन्ता पटिच्छन्ना आवहन्ति, नो विवटा; ",
"an3.131:1.5":	"मिच्छादिट्ठि, भिक्खवे, पटिच्छन्ना आवहति, नो विवटा। ",
"an3.131:1.6":	"इमानि खो, भिक्खवे, तीणि पटिच्छन्नानि आवहन्ति, नो विवटानि। ",
"an3.131:2.1":	"तीणिमानि, भिक्खवे, विवटानि विरोचन्ति, नो पटिच्छन्नानि। ",
"an3.131:2.2":	"कतमानि तीणि? ",
"an3.131:2.3":	"चन्दमण्डलं, भिक्खवे, विवटं विरोचति, नो पटिच्छन्नं; ",
"an3.131:2.4":	"सूरियमण्डलं, भिक्खवे, विवटं विरोचति, नो पटिच्छन्नं; ",
"an3.131:2.5":	"तथागतप्पवेदितो धम्मविनयो, भिक्खवे, विवटो विरोचति, नो पटिच्छन्नो। ",
"an3.131:2.6":	"इमानि खो, भिक्खवे, तीणि विवटानि विरोचन्ति, नो पटिच्छन्नानी”ति। ",
"an3.131:2.7":	"नवमं। "
}	
