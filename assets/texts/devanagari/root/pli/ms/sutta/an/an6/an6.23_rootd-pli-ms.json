{	
"an6.23:0.1":	"अङ्गुत्तर निकाय ६।२३ ",
"an6.23:0.2":	"३। अनुत्तरियवग्ग ",
"an6.23:0.3":	"भयसुत्त ",
"an6.23:1.1":	"“‘भयन्’ति, भिक्खवे, कामानमेतं अधिवचनं; ",
"an6.23:1.2":	"‘दुक्खन्’ति, भिक्खवे, कामानमेतं अधिवचनं; ",
"an6.23:1.3":	"‘रोगो’ति, भिक्खवे, कामानमेतं अधिवचनं; ",
"an6.23:1.4":	"‘गण्डो’ति, भिक्खवे, कामानमेतं अधिवचनं; ",
"an6.23:1.5":	"‘सङ्गो’ति, भिक्खवे, कामानमेतं अधिवचनं; ",
"an6.23:1.6":	"‘पङ्को’ति, भिक्खवे, कामानमेतं अधिवचनं। ",
"an6.23:2.1":	"कस्मा च, भिक्खवे, ‘भयन्’ति कामानमेतं अधिवचनं? ",
"an6.23:2.2":	"कामरागरत्तायं, भिक्खवे, छन्दरागविनिबद्धो दिट्ठधम्मिकापि भया न परिमुच्चति, सम्परायिकापि भया न परिमुच्चति, तस्मा ‘भयन्’ति कामानमेतं अधिवचनं। ",
"an6.23:2.3":	"कस्मा च, भिक्खवे, दुक्खन्ति …पे… ",
"an6.23:2.4":	"रोगोति … ",
"an6.23:2.5":	"गण्डोति … ",
"an6.23:2.6":	"सङ्गोति … ",
"an6.23:2.7":	"पङ्कोति कामानमेतं अधिवचनं? ",
"an6.23:2.8":	"कामरागरत्तायं, भिक्खवे, छन्दरागविनिबद्धो दिट्ठधम्मिकापि पङ्का न परिमुच्चति, सम्परायिकापि पङ्का न परिमुच्चति, तस्मा ‘पङ्को’ति कामानमेतं अधिवचनन्ति। ",
"an6.23:3.1":	"भयं दुक्खं रोगो गण्डो, ",
"an6.23:3.2":	"सङ्गो पङ्को च उभयं; ",
"an6.23:3.3":	"एते कामा पवुच्चन्ति, ",
"an6.23:3.4":	"यत्थ सत्तो पुथुज्जनो। ",
"an6.23:4.1":	"उपादाने भयं दिस्वा, ",
"an6.23:4.2":	"जातिमरणसम्भवे; ",
"an6.23:4.3":	"अनुपादा विमुच्चन्ति, ",
"an6.23:4.4":	"जातिमरणसङ्खये। ",
"an6.23:5.1":	"ते खेमप्पत्ता सुखिनो, ",
"an6.23:5.2":	"दिट्ठधम्माभिनिब्बुता; ",
"an6.23:5.3":	"सब्बवेरभयातीता, ",
"an6.23:5.4":	"सब्बदुक्खं उपच्चगुन्”ति। ",
"an6.23:5.5":	"ततियं। "
}	
