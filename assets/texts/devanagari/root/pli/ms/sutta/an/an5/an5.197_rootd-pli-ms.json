{	
"an5.197:0.1":	"अङ्गुत्तर निकाय ५।१९७ ",
"an5.197:0.2":	"२०। ब्राह्मणवग्ग ",
"an5.197:0.3":	"वस्ससुत्त ",
"an5.197:1.1":	"“पञ्चिमे, भिक्खवे, वस्सस्स अन्तराया, यं नेमित्ता न जानन्ति, यत्थ नेमित्तानं चक्खु न कमति। ",
"an5.197:1.2":	"कतमे पञ्च? ",
"an5.197:1.3":	"उपरि, भिक्खवे, आकासे तेजोधातु पकुप्पति। ",
"an5.197:1.4":	"तेन उप्पन्ना मेघा पटिविगच्छन्ति। ",
"an5.197:1.5":	"अयं, भिक्खवे, पठमो वस्सस्स अन्तरायो, यं नेमित्ता न जानन्ति, यत्थ नेमित्तानं चक्खु न कमति। ",
"an5.197:2.1":	"पुन चपरं, भिक्खवे, उपरि आकासे वायोधातु पकुप्पति। ",
"an5.197:2.2":	"तेन उप्पन्ना मेघा पटिविगच्छन्ति। ",
"an5.197:2.3":	"अयं, भिक्खवे, दुतियो वस्सस्स अन्तरायो, यं नेमित्ता न जानन्ति, यत्थ नेमित्तानं चक्खु न कमति। ",
"an5.197:3.1":	"पुन चपरं, भिक्खवे, राहु असुरिन्दो पाणिना उदकं सम्पटिच्छित्वा महासमुद्दे छड्डेति। ",
"an5.197:3.2":	"अयं, भिक्खवे, ततियो वस्सस्स अन्तरायो, यं नेमित्ता न जानन्ति, यत्थ नेमित्तानं चक्खु न कमति। ",
"an5.197:4.1":	"पुन चपरं, भिक्खवे, वस्सवलाहका देवा पमत्ता होन्ति। ",
"an5.197:4.2":	"अयं, भिक्खवे, चतुत्थो वस्सस्स अन्तरायो, यं नेमित्ता न जानन्ति, यत्थ नेमित्तानं चक्खु न कमति। ",
"an5.197:5.1":	"पुन चपरं, भिक्खवे, मनुस्सा अधम्मिका होन्ति। ",
"an5.197:5.2":	"अयं, भिक्खवे, पञ्चमो वस्सस्स अन्तरायो, यं नेमित्ता न जानन्ति, यत्थ नेमित्तानं चक्खु न कमति। ",
"an5.197:5.3":	"इमे खो, भिक्खवे, पञ्च वस्सस्स अन्तराया, यं नेमित्ता न जानन्ति, यत्थ नेमित्तानं चक्खु न कमती”ति। ",
"an5.197:5.4":	"सत्तमं। "
}	
