{	
"an10.70:0.1":	"अङ्गुत्तर निकाय १०।७० ",
"an10.70:0.2":	"७। यमकवग्ग ",
"an10.70:0.3":	"दुतियकथावत्थुसुत्त ",
"an10.70:1.1":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"an10.70:1.2":	"तेन खो पन समयेन सम्बहुला भिक्खू पच्छाभत्तं पिण्डपातपटिक्कन्ता उपट्ठानसालायं सन्निसिन्ना सन्निपतिता अनेकविहितं तिरच्छानकथं अनुयुत्ता विहरन्ति, सेय्यथिदं—",
"an10.70:1.3":	"राजकथं चोरकथं महामत्तकथं …पे… इतिभवाभवकथं इति वाति। ",
"an10.70:2.1":	"“दसयिमानि, भिक्खवे, पासंसानि ठानानि। ",
"an10.70:2.2":	"कतमानि दस? ",
"an10.70:2.3":	"इध, भिक्खवे, भिक्खु अत्तना च अप्पिच्छो होति, अप्पिच्छकथञ्च भिक्खूनं कत्ता होति। ",
"an10.70:2.4":	"‘अप्पिच्छो भिक्खु अप्पिच्छकथञ्च भिक्खूनं कत्ता’ति पासंसमेतं ठानं। ",
"an10.70:3.1":	"अत्तना च सन्तुट्ठो होति, सन्तुट्ठिकथञ्च भिक्खूनं कत्ता होति। ",
"an10.70:3.2":	"‘सन्तुट्ठो भिक्खु सन्तुट्ठिकथञ्च भिक्खूनं कत्ता’ति पासंसमेतं ठानं। ",
"an10.70:4.1":	"अत्तना च पविवित्तो होति, पविवेककथञ्च भिक्खूनं कत्ता होति। ",
"an10.70:4.2":	"‘पविवित्तो भिक्खु पविवेककथञ्च भिक्खूनं कत्ता’ति पासंसमेतं ठानं। ",
"an10.70:5.1":	"अत्तना च असंसट्ठो होति, असंसट्ठकथञ्च भिक्खूनं कत्ता होति। ",
"an10.70:5.2":	"‘असंसट्ठो भिक्खु असंसट्ठकथञ्च भिक्खूनं कत्ता’ति पासंसमेतं ठानं। ",
"an10.70:6.1":	"अत्तना च आरद्धवीरियो होति, वीरियारम्भकथञ्च भिक्खूनं कत्ता होति। ",
"an10.70:6.2":	"‘आरद्धवीरियो भिक्खु वीरियारम्भकथञ्च भिक्खूनं कत्ता’ति पासंसमेतं ठानं। ",
"an10.70:7.1":	"अत्तना च सीलसम्पन्नो होति, सीलसम्पदाकथञ्च भिक्खूनं कत्ता होति। ",
"an10.70:7.2":	"‘सीलसम्पन्नो भिक्खु सीलसम्पदाकथञ्च भिक्खूनं कत्ता’ति पासंसमेतं ठानं। ",
"an10.70:8.1":	"अत्तना च समाधिसम्पन्नो होति, समाधिसम्पदाकथञ्च भिक्खूनं कत्ता होति। ",
"an10.70:8.2":	"‘समाधिसम्पन्नो भिक्खु समाधिसम्पदाकथञ्च भिक्खूनं कत्ता’ति पासंसमेतं ठानं। ",
"an10.70:9.1":	"अत्तना च पञ्ञासम्पन्नो होति, पञ्ञासम्पदाकथञ्च भिक्खूनं कत्ता होति। ",
"an10.70:9.2":	"‘पञ्ञासम्पन्नो भिक्खु पञ्ञासम्पदाकथञ्च भिक्खूनं कत्ता’ति पासंसमेतं ठानं। ",
"an10.70:10.1":	"अत्तना च विमुत्तिसम्पन्नो होति, विमुत्तिसम्पदाकथञ्च भिक्खूनं कत्ता होति। ",
"an10.70:10.2":	"‘विमुत्तिसम्पन्नो भिक्खु विमुत्तिसम्पदाकथञ्च भिक्खूनं कत्ता’ति पासंसमेतं ठानं। ",
"an10.70:11.1":	"अत्तना च विमुत्तिञाणदस्सनसम्पन्नो होति, विमुत्तिञाणदस्सनसम्पदाकथञ्च भिक्खूनं कत्ता होति। ",
"an10.70:11.2":	"‘विमुत्तिञाणदस्सनसम्पन्नो भिक्खु विमुत्तिञाणदस्सनसम्पदाकथञ्च भिक्खूनं कत्ता’ति पासंसमेतं ठानं। ",
"an10.70:12.1":	"इमानि खो, भिक्खवे, दस पासंसानि ठानानी”ति। ",
"an10.70:12.2":	"दसमं। ",
"an10.70:12.3":	"यमकवग्गो दुतियो। ",
"an10.70:13.0":	"तस्सुद्दानं ",
"an10.70:13.1":	"अविज्जा तण्हा निट्ठा च, ",
"an10.70:13.2":	"अवेच्च द्वे सुखानि च; ",
"an10.70:13.3":	"नळकपाने द्वे वुत्ता, ",
"an10.70:13.4":	"कथावत्थूपरे दुवेति। "
}	
