{	
"an4.91:0.1":	"अङ्गुत्तर निकाय ४।९१ ",
"an4.91:0.2":	"१०। असुरवग्ग ",
"an4.91:0.3":	"असुरसुत्त ",
"an4.91:1.1":	"“चत्तारोमे, भिक्खवे, पुग्गला सन्तो संविज्जमाना लोकस्मिं। ",
"an4.91:1.2":	"कतमे चत्तारो? ",
"an4.91:1.3":	"असुरो असुरपरिवारो, ",
"an4.91:1.4":	"असुरो देवपरिवारो, ",
"an4.91:1.5":	"देवो असुरपरिवारो, ",
"an4.91:1.6":	"देवो देवपरिवारो। ",
"an4.91:2.1":	"कथञ्च, भिक्खवे, पुग्गलो असुरो होति असुरपरिवारो? ",
"an4.91:2.2":	"इध, भिक्खवे, एकच्चो पुग्गलो दुस्सीलो होति पापधम्मो, परिसापिस्स होति दुस्सीला पापधम्मा। ",
"an4.91:2.3":	"एवं खो, भिक्खवे, पुग्गलो असुरो होति असुरपरिवारो। ",
"an4.91:3.1":	"कथञ्च, भिक्खवे, पुग्गलो असुरो होति देवपरिवारो? ",
"an4.91:3.2":	"इध, भिक्खवे, एकच्चो पुग्गलो दुस्सीलो होति पापधम्मो, परिसा च ख्वस्स होति सीलवती कल्याणधम्मा। ",
"an4.91:3.3":	"एवं खो, भिक्खवे, पुग्गलो असुरो होति देवपरिवारो। ",
"an4.91:4.1":	"कथञ्च, भिक्खवे, पुग्गलो देवो होति असुरपरिवारो? ",
"an4.91:4.2":	"इध, भिक्खवे, एकच्चो पुग्गलो सीलवा होति कल्याणधम्मो, परिसा च ख्वस्स होति दुस्सीला पापधम्मा। ",
"an4.91:4.3":	"एवं खो, भिक्खवे, पुग्गलो देवो होति असुरपरिवारो। ",
"an4.91:5.1":	"कथञ्च, भिक्खवे, पुग्गलो देवो होति देवपरिवारो? ",
"an4.91:5.2":	"इध, भिक्खवे, एकच्चो पुग्गलो सीलवा होति कल्याणधम्मो, परिसापिस्स होति सीलवती कल्याणधम्मा। ",
"an4.91:5.3":	"एवं खो, भिक्खवे, पुग्गलो देवो होति, देवपरिवारो। ",
"an4.91:5.4":	"इमे खो, भिक्खवे, चत्तारो पुग्गला सन्तो संविज्जमाना लोकस्मिन्”ति। ",
"an4.91:5.5":	"पठमं। "
}	
