{	
"an4.65:0.1":	"अङ्गुत्तर निकाय ४।६५ ",
"an4.65:0.2":	"७। पत्तकम्मवग्ग ",
"an4.65:0.3":	"रूपसुत्त ",
"an4.65:1.1":	"“चत्तारोमे, भिक्खवे, पुग्गला सन्तो संविज्जमाना लोकस्मिं। ",
"an4.65:1.2":	"कतमे चत्तारो? ",
"an4.65:1.3":	"रूपप्पमाणो रूपप्पसन्नो, घोसप्पमाणो घोसप्पसन्नो, लूखप्पमाणो लूखप्पसन्नो, धम्मप्पमाणो धम्मप्पसन्नो—",
"an4.65:1.4":	"इमे खो, भिक्खवे, चत्तारो पुग्गला सन्तो संविज्जमाना लोकस्मिन्ति। ",
"an4.65:2.1":	"ये च रूपे पमाणिंसु, ",
"an4.65:2.2":	"ये च घोसेन अन्वगू; ",
"an4.65:2.3":	"छन्दरागवसूपेता, ",
"an4.65:2.4":	"नाभिजानन्ति ते जना। ",
"an4.65:3.1":	"अज्झत्तञ्च न जानाति, ",
"an4.65:3.2":	"बहिद्धा च न पस्सति; ",
"an4.65:3.3":	"समन्तावरणो बालो, ",
"an4.65:3.4":	"स वे घोसेन वुय्हति। ",
"an4.65:4.1":	"अज्झत्तञ्च न जानाति, ",
"an4.65:4.2":	"बहिद्धा च विपस्सति; ",
"an4.65:4.3":	"बहिद्धा फलदस्सावी, ",
"an4.65:4.4":	"सोपि घोसेन वुय्हति। ",
"an4.65:5.1":	"अज्झत्तञ्च पजानाति, ",
"an4.65:5.2":	"बहिद्धा च विपस्सति; ",
"an4.65:5.3":	"विनीवरणदस्सावी, ",
"an4.65:5.4":	"न सो घोसेन वुय्हती”ति। ",
"an4.65:5.5":	"पञ्चमं। "
}	
