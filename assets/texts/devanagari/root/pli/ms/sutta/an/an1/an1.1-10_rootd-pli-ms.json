{	
"an1.1:0.1":	"अङ्गुत्तर निकाय १ ",
"an1.1:0.2":	"१। रूपादिवग्ग ",
"an1.1:1.0":	"१ ",
"an1.1:1.1":	"एवं मे सुतं—",
"an1.1:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"an1.1:1.3":	"तत्र खो भगवा भिक्खू आमन्तेसि: ",
"an1.1:1.4":	"“भिक्खवो”ति। ",
"an1.1:1.5":	"“भदन्ते”ति ते भिक्खू भगवतो पच्चस्सोसुं। ",
"an1.1:1.6":	"भगवा एतदवोच: ",
"an1.1:2.1":	"“नाहं, भिक्खवे, अञ्ञं एकरूपम्पि समनुपस्सामि यं एवं पुरिसस्स चित्तं परियादाय तिट्ठति यथयिदं, भिक्खवे, इत्थिरूपं। ",
"an1.1:2.2":	"इत्थिरूपं, भिक्खवे, पुरिसस्स चित्तं परियादाय तिट्ठती”ति। ",
"an1.1:2.3":	"पठमं। ",
"an1.2:1.0":	"२ ",
"an1.2:1.1":	"“नाहं, भिक्खवे, अञ्ञं एकसद्दम्पि समनुपस्सामि यं एवं पुरिसस्स चित्तं परियादाय तिट्ठति यथयिदं, भिक्खवे, इत्थिसद्दो। ",
"an1.2:1.2":	"इत्थिसद्दो, भिक्खवे, पुरिसस्स चित्तं परियादाय तिट्ठती”ति। ",
"an1.2:1.3":	"दुतियं। ",
"an1.3:1.0":	"३ ",
"an1.3:1.1":	"“नाहं, भिक्खवे, अञ्ञं एकगन्धम्पि समनुपस्सामि यं एवं पुरिसस्स चित्तं परियादाय तिट्ठति यथयिदं, भिक्खवे, इत्थिगन्धो। ",
"an1.3:1.2":	"इत्थिगन्धो, भिक्खवे, पुरिसस्स चित्तं परियादाय तिट्ठती”ति। ",
"an1.3:1.3":	"ततियं। ",
"an1.4:1.0":	"४ ",
"an1.4:1.1":	"“नाहं, भिक्खवे, अञ्ञं एकरसम्पि समनुपस्सामि यं एवं पुरिसस्स चित्तं परियादाय तिट्ठति यथयिदं, भिक्खवे, इत्थिरसो। ",
"an1.4:1.2":	"इत्थिरसो, भिक्खवे, पुरिसस्स चित्तं परियादाय तिट्ठती”ति। ",
"an1.4:1.3":	"चतुत्थं। ",
"an1.5:1.0":	"५ ",
"an1.5:1.1":	"“नाहं, भिक्खवे, अञ्ञं एकफोट्ठब्बम्पि समनुपस्सामि यं एवं पुरिसस्स चित्तं परियादाय तिट्ठति यथयिदं, भिक्खवे, इत्थिफोट्ठब्बो। ",
"an1.5:1.2":	"इत्थिफोट्ठब्बो, भिक्खवे, पुरिसस्स चित्तं परियादाय तिट्ठती”ति। ",
"an1.5:1.3":	"पञ्चमं। ",
"an1.6:1.0":	"६ ",
"an1.6:1.1":	"“नाहं, भिक्खवे, अञ्ञं एकरूपम्पि समनुपस्सामि यं एवं इत्थिया चित्तं परियादाय तिट्ठति यथयिदं, भिक्खवे, पुरिसरूपं। ",
"an1.6:1.2":	"पुरिसरूपं, भिक्खवे, इत्थिया चित्तं परियादाय तिट्ठती”ति। ",
"an1.6:1.3":	"छट्ठं। ",
"an1.7:1.0":	"७ ",
"an1.7:1.1":	"“नाहं, भिक्खवे, अञ्ञं एकसद्दम्पि समनुपस्सामि यं एवं इत्थिया चित्तं परियादाय तिट्ठति यथयिदं, भिक्खवे, पुरिससद्दो। ",
"an1.7:1.2":	"पुरिससद्दो, भिक्खवे, इत्थिया चित्तं परियादाय तिट्ठती”ति। ",
"an1.7:1.3":	"सत्तमं। ",
"an1.8:1.0":	"८ ",
"an1.8:1.1":	"“नाहं, भिक्खवे, अञ्ञं एकगन्धम्पि समनुपस्सामि यं एवं इत्थिया चित्तं परियादाय तिट्ठति यथयिदं, भिक्खवे, पुरिसगन्धो। ",
"an1.8:1.2":	"पुरिसगन्धो, भिक्खवे, इत्थिया चित्तं परियादाय तिट्ठती”ति। ",
"an1.8:1.3":	"अट्ठमं। ",
"an1.9:1.0":	"९ ",
"an1.9:1.1":	"“नाहं, भिक्खवे, अञ्ञं एकरसम्पि समनुपस्सामि यं एवं इत्थिया चित्तं परियादाय तिट्ठति यथयिदं, भिक्खवे, पुरिसरसो। ",
"an1.9:1.2":	"पुरिसरसो, भिक्खवे, इत्थिया चित्तं परियादाय तिट्ठती”ति। ",
"an1.9:1.3":	"नवमं। ",
"an1.10:1.0":	"१० ",
"an1.10:1.1":	"“नाहं, भिक्खवे, अञ्ञं एकफोट्ठब्बम्पि समनुपस्सामि यं एवं इत्थिया चित्तं परियादाय तिट्ठति यथयिदं, भिक्खवे, पुरिसफोट्ठब्बो। ",
"an1.10:1.2":	"पुरिसफोट्ठब्बो, भिक्खवे, इत्थिया चित्तं परियादाय तिट्ठती”ति। ",
"an1.10:1.3":	"दसमं। ",
"an1.10:1.4":	"रूपादिवग्गो पठमो। "
}	
