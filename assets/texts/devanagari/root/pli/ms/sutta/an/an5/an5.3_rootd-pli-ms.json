{	
"an5.3:0.1":	"अङ्गुत्तर निकाय ५।३ ",
"an5.3:0.2":	"१। सेखबलवग्ग ",
"an5.3:0.3":	"दुक्खसुत्त ",
"an5.3:1.1":	"“पञ्चहि, भिक्खवे, धम्मेहि समन्नागतो भिक्खु दिट्ठेव धम्मे दुक्खं विहरति सविघातं सौपायासं सपरिळाहं, कायस्स च भेदा परं मरणा दुग्गति पाटिकङ्खा। ",
"an5.3:1.2":	"कतमेहि पञ्चहि? ",
"an5.3:1.3":	"इध, भिक्खवे, भिक्खु अस्सद्धो होति, अहिरिको होति, अनोत्तप्पी होति, कुसीतो होति, दुप्पञ्ञो होति। ",
"an5.3:1.4":	"इमेहि खो, भिक्खवे, पञ्चहि धम्मेहि समन्नागतो भिक्खु दिट्ठेव धम्मे दुक्खं विहरति सविघातं सौपायासं सपरिळाहं, कायस्स च भेदा परं मरणा दुग्गति पाटिकङ्खा। ",
"an5.3:2.1":	"पञ्चहि, भिक्खवे, धम्मेहि समन्नागतो भिक्खु दिट्ठेव धम्मे सुखं विहरति अविघातं अनुपायासं अपरिळाहं, कायस्स च भेदा परं मरणा सुगति पाटिकङ्खा। ",
"an5.3:2.2":	"कतमेहि पञ्चहि? ",
"an5.3:2.3":	"इध, भिक्खवे, भिक्खु सद्धो होति, हिरीमा होति, ओत्तप्पी होति, आरद्धवीरियो होति, पञ्ञवा होति। ",
"an5.3:2.4":	"इमेहि खो, भिक्खवे, पञ्चहि धम्मेहि समन्नागतो भिक्खु दिट्ठेव धम्मे सुखं विहरति अविघातं अनुपायासं अपरिळाहं, कायस्स च भेदा परं मरणा सुगति पाटिकङ्खा”ति। ",
"an5.3:2.5":	"ततियं। "
}	
