{	
"an5.102:0.1":	"अङ्गुत्तर निकाय ५।१०२ ",
"an5.102:0.2":	"११। फासुविहारवग्ग ",
"an5.102:0.3":	"उस्सङ्कितसुत्त ",
"an5.102:1.1":	"“पञ्चहि, भिक्खवे, धम्मेहि समन्नागतो भिक्खु उस्सङ्कितपरिसङ्कितो होति पापभिक्खूति अपि अकुप्पधम्मोपि। ",
"an5.102:2.1":	"कतमेहि पञ्चहि? ",
"an5.102:2.2":	"इध, भिक्खवे, भिक्खु वेसियागोचरो वा होति, विधवागोचरो वा होति, थुल्लकुमारिकागोचरो वा होति, पण्डकगोचरो वा होति, भिक्खुनीगोचरो वा होति। ",
"an5.102:3.1":	"इमेहि खो, भिक्खवे, पञ्चहि धम्मेहि समन्नागतो भिक्खु उस्सङ्कितपरिसङ्कितो होति पापभिक्खूति अपि अकुप्पधम्मोपी”ति। ",
"an5.102:3.2":	"दुतियं। "
}	
