{	
"an5.163:0.1":	"अङ्गुत्तर निकाय ५।१६३ ",
"an5.163:0.2":	"१७। आघातवग्ग ",
"an5.163:0.3":	"साकच्छसुत्त ",
"an5.163:1.1":	"तत्र खो आयस्मा सारिपुत्तो भिक्खू आमन्तेसि: ",
"an5.163:1.2":	"“आवुसो भिक्खवे”ति। ",
"an5.163:1.3":	"“आवुसो”ति खो ते भिक्खू आयस्मतो सारिपुत्तस्स पच्चस्सोसुं। ",
"an5.163:1.4":	"आयस्मा सारिपुत्तो एतदवोच: ",
"an5.163:2.1":	"“पञ्चहावुसो, धम्मेहि समन्नागतो भिक्खु अलं साकच्छो सब्रह्मचारीनं। ",
"an5.163:2.2":	"कतमेहि पञ्चहि? ",
"an5.163:2.3":	"इधावुसो, भिक्खु अत्तना च सीलसम्पन्नो होति, सीलसम्पदाकथाय च आगतं पञ्हं ब्याकत्ता होति; ",
"an5.163:2.4":	"अत्तना च समाधिसम्पन्नो होति, समाधिसम्पदाकथाय च आगतं पञ्हं ब्याकत्ता होति; ",
"an5.163:2.5":	"अत्तना च पञ्ञासम्पन्नो होति, पञ्ञासम्पदाकथाय च आगतं पञ्हं ब्याकत्ता होति; ",
"an5.163:2.6":	"अत्तना च विमुत्तिसम्पन्नो होति, विमुत्तिसम्पदाकथाय च आगतं पञ्हं ब्याकत्ता होति; ",
"an5.163:2.7":	"अत्तना च विमुत्तिञाणदस्सनसम्पन्नो होति, विमुत्तिञाणदस्सनसम्पदाकथाय च आगतं पञ्हं ब्याकत्ता होति। ",
"an5.163:2.8":	"इमेहि खो, आवुसो, पञ्चहि धम्मेहि समन्नागतो भिक्खु अलं साकच्छो सब्रह्मचारीनन्”ति। ",
"an5.163:2.9":	"ततियं। "
}	
