{	
"an7.1:0.1":	"अङ्गुत्तर निकाय ७।१ ",
"an7.1:0.2":	"१। धनवग्ग ",
"an7.1:0.3":	"पठमपियसुत्त ",
"an7.1:1.1":	"एवं मे सुतं—",
"an7.1:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"an7.1:1.3":	"तत्र खो भगवा भिक्खू आमन्तेसि: ",
"an7.1:1.4":	"“भिक्खवो”ति। ",
"an7.1:1.5":	"“भदन्ते”ति ते भिक्खू भगवतो पच्चस्सोसुं। ",
"an7.1:1.6":	"भगवा एतदवोच: ",
"an7.1:2.1":	"“सत्तहि, भिक्खवे, धम्मेहि समन्नागतो भिक्खु सब्रह्मचारीनं अप्पियो च होति अमनापो च अगरु च अभावनीयो च। ",
"an7.1:2.2":	"कतमेहि सत्तहि? ",
"an7.1:2.3":	"इध, भिक्खवे, भिक्खु लाभकामो च होति, सक्कारकामो च होति, अनवञ्ञत्तिकामो च होति, अहिरिको च होति, अनोत्तप्पी च, पापिच्छो च, मिच्छादिट्ठि च। ",
"an7.1:2.4":	"इमेहि खो, भिक्खवे, सत्तहि धम्मेहि समन्नागतो भिक्खु सब्रह्मचारीनं अप्पियो च होति अमनापो च अगरु च अभावनीयो च। ",
"an7.1:3.1":	"सत्तहि, भिक्खवे, धम्मेहि समन्नागतो भिक्खु सब्रह्मचारीनं पियो च होति, मनापो च गरु च भावनीयो च। ",
"an7.1:3.2":	"कतमेहि सत्तहि? ",
"an7.1:3.3":	"इध, भिक्खवे, भिक्खु न लाभकामो च होति, न सक्कारकामो च होति, न अनवञ्ञत्तिकामो च होति, हिरीमा च होति, ओत्तप्पी च, अप्पिच्छो च, सम्मादिट्ठि च। ",
"an7.1:3.4":	"इमेहि खो, भिक्खवे, सत्तहि धम्मेहि समन्नागतो भिक्खु सब्रह्मचारीनं पियो च होति मनापो च गरु च भावनीयो चा”ति। ",
"an7.1:3.5":	"पठमं। "
}	
