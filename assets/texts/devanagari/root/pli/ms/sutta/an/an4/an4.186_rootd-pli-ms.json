{	
"an4.186:0.1":	"अङ्गुत्तर निकाय ४।१८६ ",
"an4.186:0.2":	"१९। ब्राह्मणवग्ग ",
"an4.186:0.3":	"उम्मग्गसुत्त ",
"an4.186:1.1":	"अथ खो अञ्ञतरो भिक्खु येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच: ",
"an4.186:1.2":	"“केन नु खो, भन्ते, लोको नीयति, केन लोको परिकस्सति, कस्स च उप्पन्नस्स वसं गच्छती”ति? ",
"an4.186:2.1":	"“साधु साधु, भिक्खु। ",
"an4.186:2.2":	"भद्दको खो ते, भिक्खु, उम्मग्गो, भद्दकं पटिभानं, कल्याणी परिपुच्छा। ",
"an4.186:2.3":	"एवञ्हि त्वं, भिक्खु, पुच्छसि: ",
"an4.186:2.4":	"‘केन नु खो, भन्ते, लोको नीयति, केन लोको परिकस्सति, कस्स च उप्पन्नस्स वसं गच्छती’”ति? ",
"an4.186:2.5":	"“एवं, भन्ते”। ",
"an4.186:2.6":	"“चित्तेन खो, भिक्खु, लोको नीयति, चित्तेन परिकस्सति, चित्तस्स उप्पन्नस्स वसं गच्छती”ति। ",
"an4.186:3.1":	"“साधु, भन्ते”ति खो सो भिक्खु भगवतो भासितं अभिनन्दित्वा अनुमोदित्वा भगवन्तं उत्तरि पञ्हं अपुच्छि: ",
"an4.186:3.2":	"“‘बहुस्सुतो धम्मधरो, बहुस्सुतो धम्मधरो’ति, भन्ते, वुच्चति। ",
"an4.186:3.3":	"कित्तावता नु खो, भन्ते, बहुस्सुतो धम्मधरो होती”ति? ",
"an4.186:4.1":	"“साधु साधु, भिक्खु। ",
"an4.186:4.2":	"भद्दको खो ते, भिक्खु उम्मग्गो, भद्दकं पटिभानं, कल्याणी परिपुच्छा। ",
"an4.186:4.3":	"एवञ्हि त्वं, भिक्खु, पुच्छसि: ",
"an4.186:4.4":	"‘बहुस्सुतो धम्मधरो, बहुस्सुतो धम्मधरोति, भन्ते, वुच्चति। ",
"an4.186:4.5":	"कित्तावता नु खो, भन्ते, बहुस्सुतो धम्मधरो होती’”ति? ",
"an4.186:4.6":	"“एवं, भन्ते”। ",
"an4.186:4.7":	"“बहू खो, भिक्खु, मया धम्मा देसिता—",
"an4.186:4.8":	"सुत्तं, गेय्यं, वेय्याकरणं, गाथा, उदानं, इतिवुत्तकं, जातकं, अब्भुतधम्मं, वेदल्लं। ",
"an4.186:4.9":	"चतुप्पदाय चेपि, भिक्खु, गाथाय अत्थमञ्ञाय धम्ममञ्ञाय धम्मानुधम्मप्पटिपन्नो होति बहुस्सुतो धम्मधरोति अलंवचनाया”ति। ",
"an4.186:5.1":	"“साधु, भन्ते”ति खो सो भिक्खु भगवतो भासितं अभिनन्दित्वा अनुमोदित्वा भगवन्तं उत्तरि पञ्हं अपुच्छि: ",
"an4.186:5.2":	"“‘सुतवा निब्बेधिकपञ्ञो, सुतवा निब्बेधिकपञ्ञो’ति, भन्ते, वुच्चति। ",
"an4.186:5.3":	"कित्तावता नु खो, भन्ते, सुतवा निब्बेधिकपञ्ञो होती”ति? ",
"an4.186:6.1":	"“साधु साधु, भिक्खु। ",
"an4.186:6.2":	"भद्दको खो ते, भिक्खु, उम्मग्गो, भद्दकं पटिभानं, कल्याणी परिपुच्छा। ",
"an4.186:6.3":	"एवञ्हि त्वं, भिक्खु, पुच्छसि: ",
"an4.186:6.4":	"‘सुतवा निब्बेधिकपञ्ञो, सुतवा निब्बेधिकपञ्ञोति, भन्ते, वुच्चति। ",
"an4.186:6.5":	"कित्तावता नु खो, भन्ते, सुतवा निब्बेधिकपञ्ञो होती’”ति? ",
"an4.186:6.6":	"“एवं, भन्ते”। ",
"an4.186:6.7":	"“इध, भिक्खु, भिक्खुनो ‘इदं दुक्खन्’ति सुतं होति, पञ्ञाय चस्स अत्थं अतिविज्झ पस्सति; ",
"an4.186:6.8":	"‘अयं दुक्खसमुदयो’ति सुतं होति, पञ्ञाय चस्स अत्थं अतिविज्झ पस्सति; ",
"an4.186:6.9":	"‘अयं दुक्खनिरोधो’ति सुतं होति, पञ्ञाय चस्स अत्थं अतिविज्झ पस्सति; ",
"an4.186:6.10":	"‘अयं दुक्खनिरोधगामिनी पटिपदा’ति सुतं होति, पञ्ञाय चस्स अत्थं अतिविज्झ पस्सति। ",
"an4.186:6.11":	"एवं खो, भिक्खु, सुतवा निब्बेधिकपञ्ञो होती”ति। ",
"an4.186:7.1":	"“साधु, भन्ते”ति खो सो भिक्खु भगवतो भासितं अभिनन्दित्वा अनुमोदित्वा भगवन्तं उत्तरि पञ्हं अपुच्छि: ",
"an4.186:7.2":	"“‘पण्डितो महापञ्ञो, पण्डितो महापञ्ञो’ति, भन्ते, वुच्चति। ",
"an4.186:7.3":	"कित्तावता नु खो, भन्ते, पण्डितो महापञ्ञो होती”ति? ",
"an4.186:8.1":	"“साधु साधु, भिक्खु। ",
"an4.186:8.2":	"भद्दको खो ते, भिक्खु, उम्मग्गो, भद्दकं पटिभानं, कल्याणी परिपुच्छा। ",
"an4.186:8.3":	"एवञ्हि त्वं भिक्खु पुच्छसि: ",
"an4.186:8.4":	"‘पण्डितो महापञ्ञो, पण्डितो महापञ्ञोति, भन्ते, वुच्चति। ",
"an4.186:8.5":	"कित्तावता नु खो, भन्ते, पण्डितो महापञ्ञो होती’”ति? ",
"an4.186:8.6":	"“एवं, भन्ते”। ",
"an4.186:8.7":	"“इध, भिक्खु, पण्डितो महापञ्ञो नेवत्तब्याबाधाय चेतेति न परब्याबाधाय चेतेति न उभयब्याबाधाय चेतेति अत्तहितपरहितौभयहितसब्बलोकहितमेव चिन्तयमानो चिन्तेति। ",
"an4.186:8.8":	"एवं खो, भिक्खु, पण्डितो महापञ्ञो होती”ति। ",
"an4.186:8.9":	"छट्ठं। "
}	
