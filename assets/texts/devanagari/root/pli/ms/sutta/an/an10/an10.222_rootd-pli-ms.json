{	
"an10.222:0.1":	"अङ्गुत्तर निकाय १० ",
"an10.222:0.2":	"२२। सामञ्ञवग्ग ",
"an10.222:0.3":	"~ ",
"an10.222:1.1":	"“वीसतिया, भिक्खवे, धम्मेहि समन्नागतो यथाभतं निक्खित्तो एवं निरये। ",
"an10.222:1.2":	"कतमेहि वीसतिया? ",
"an10.222:1.3":	"अत्तना च पाणातिपाती होति, परञ्च पाणातिपाते समादपेति; ",
"an10.222:1.4":	"अत्तना च अदिन्नादायी होति, परञ्च अदिन्नादाने समादपेति; ",
"an10.222:1.5":	"अत्तना च कामेसुमिच्छाचारी होति, परञ्च कामेसुमिच्छाचारे समादपेति; ",
"an10.222:1.6":	"अत्तना च मुसावादी होति, परञ्च मुसावादे समादपेति; ",
"an10.222:1.7":	"अत्तना च पिसुणवाचो होति, परञ्च पिसुणाय वाचाय समादपेति; ",
"an10.222:1.8":	"अत्तना च फरुसवाचो होति, परञ्च फरुसाय वाचाय समादपेति; ",
"an10.222:1.9":	"अत्तना च सम्फप्पलापी होति, परञ्च सम्फप्पलापे समादपेति; ",
"an10.222:1.10":	"अत्तना च अभिज्झालु होति, परञ्च अभिज्झाय समादपेति; ",
"an10.222:1.11":	"अत्तना च ब्यापन्नचित्तो होति, परञ्च ब्यापादे समादपेति; ",
"an10.222:1.12":	"अत्तना च मिच्छादिट्ठिको होति, परञ्च मिच्छादिट्ठिया समादपेति—",
"an10.222:1.13":	"इमेहि खो, भिक्खवे, वीसतिया धम्मेहि समन्नागतो यथाभतं निक्खित्तो एवं निरये। ",
"an10.222:2.1":	"वीसतिया, भिक्खवे, धम्मेहि समन्नागतो यथाभतं निक्खित्तो एवं सग्गे। ",
"an10.222:2.2":	"कतमेहि वीसतिया? ",
"an10.222:2.3":	"अत्तना च पाणातिपाता पटिविरतो होति, परञ्च पाणातिपाता वेरमणिया समादपेति; ",
"an10.222:2.4":	"अत्तना च अदिन्नादाना पटिविरतो होति, परञ्च अदिन्नादाना वेरमणिया समादपेति; ",
"an10.222:2.5":	"अत्तना च कामेसुमिच्छाचारा पटिविरतो होति, परञ्च कामेसुमिच्छाचारा वेरमणिया समादपेति; ",
"an10.222:2.6":	"अत्तना च मुसावादा पटिविरतो होति, परञ्च मुसावादा वेरमणिया समादपेति; ",
"an10.222:2.7":	"अत्तना च पिसुणाय वाचाय पटिविरतो होति, परञ्च पिसुणाय वाचाय वेरमणिया समादपेति; ",
"an10.222:2.8":	"अत्तना च फरुसाय वाचाय पटिविरतो होति, परञ्च फरुसाय वाचाय वेरमणिया समादपेति; ",
"an10.222:2.9":	"अत्तना च सम्फप्पलापा पटिविरतो होति, परञ्च सम्फप्पलापा वेरमणिया समादपेति; ",
"an10.222:2.10":	"अत्तना च अनभिज्झालु होति, परञ्च अनभिज्झाय समादपेति; ",
"an10.222:2.11":	"अत्तना च अब्यापन्नचित्तो होति, परञ्च अब्यापादे समादपेति; ",
"an10.222:2.12":	"अत्तना च सम्मादिट्ठिको होति, परञ्च सम्मादिट्ठिया समादपेति—",
"an10.222:2.13":	"इमेहि खो, भिक्खवे, वीसतिया धम्मेहि समन्नागतो यथाभतं निक्खित्तो एवं सग्गे”ति। "
}	
