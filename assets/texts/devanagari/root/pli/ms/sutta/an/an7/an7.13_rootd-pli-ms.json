{	
"an7.13:0.1":	"अङ्गुत्तर निकाय ७।१३ ",
"an7.13:0.2":	"२। अनुसयवग्ग ",
"an7.13:0.3":	"कुलसुत्त ",
"an7.13:1.1":	"“सत्तहि, भिक्खवे, अङ्गेहि समन्नागतं कुलं अनुपगन्त्वा वा नालं उपगन्तुं, उपगन्त्वा वा नालं उपनिसीदितुं। ",
"an7.13:1.2":	"कतमेहि सत्तहि? ",
"an7.13:1.3":	"न मनापेन पच्चुट्ठेन्ति, न मनापेन अभिवादेन्ति, न मनापेन आसनं देन्ति, सन्तमस्स परिगुहन्ति, बहुकम्पि थोकं देन्ति, पणीतम्पि लूखं देन्ति, असक्कच्चं देन्ति नो सक्कच्चं। ",
"an7.13:1.4":	"इमेहि खो, भिक्खवे, सत्तहि अङ्गेहि समन्नागतं कुलं अनुपगन्त्वा वा नालं उपगन्तुं, उपगन्त्वा वा नालं उपनिसीदितुं। ",
"an7.13:2.1":	"सत्तहि, भिक्खवे, अङ्गेहि समन्नागतं कुलं अनुपगन्त्वा वा अलं उपगन्तुं, उपगन्त्वा वा अलं उपनिसीदितुं। ",
"an7.13:2.2":	"कतमेहि सत्तहि? ",
"an7.13:2.3":	"मनापेन पच्चुट्ठेन्ति, मनापेन अभिवादेन्ति, मनापेन आसनं देन्ति, सन्तमस्स न परिगुहन्ति, बहुकम्पि बहुकं देन्ति, पणीतम्पि पणीतं देन्ति, सक्कच्चं देन्ति नो असक्कच्चं। ",
"an7.13:2.4":	"इमेहि खो, भिक्खवे, सत्तहि अङ्गेहि समन्नागतं कुलं अनुपगन्त्वा वा अलं उपगन्तुं, उपगन्त्वा वा अलं उपनिसीदितुन्”ति। ",
"an7.13:2.5":	"ततियं। "
}	
