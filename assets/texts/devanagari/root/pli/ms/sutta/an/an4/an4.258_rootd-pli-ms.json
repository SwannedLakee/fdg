{	
"an4.258:0.1":	"अङ्गुत्तर निकाय ४।२५८ ",
"an4.258:0.2":	"२६। अभिञ्ञावग्ग ",
"an4.258:0.3":	"कुलसुत्त ",
"an4.258:1.1":	"“यानि कानिचि, भिक्खवे, कुलानि भोगेसु महत्तं पत्तानि न चिरट्ठितिकानि भवन्ति, सब्बानि तानि चतूहि ठानेहि, एतेसं वा अञ्ञतरेन। ",
"an4.258:1.2":	"कतमेहि चतूहि? ",
"an4.258:1.3":	"नट्ठं न गवेसन्ति, जिण्णं न पटिसङ्खरोन्ति, अपरिमितपानभोजना होन्ति, दुस्सीलं इत्थिं वा पुरिसं वा आधिपच्चे ठपेन्ति। ",
"an4.258:1.4":	"यानि कानिचि, भिक्खवे, कुलानि भोगेसु महत्तं पत्तानि न चिरट्ठितिकानि भवन्ति, सब्बानि तानि इमेहि चतूहि ठानेहि, एतेसं वा अञ्ञतरेन। ",
"an4.258:2.1":	"यानि कानिचि, भिक्खवे, कुलानि भोगेसु महत्तं पत्तानि चिरट्ठितिकानि भवन्ति, सब्बानि तानि चतूहि ठानेहि, एतेसं वा अञ्ञतरेन। ",
"an4.258:2.2":	"कतमेहि चतूहि? ",
"an4.258:2.3":	"नट्ठं गवेसन्ति, जिण्णं पटिसङ्खरोन्ति, परिमितपानभोजना होन्ति, सीलवन्तं इत्थिं वा पुरिसं वा आधिपच्चे ठपेन्ति। ",
"an4.258:2.4":	"यानि कानिचि, भिक्खवे, कुलानि भोगेसु महत्तं पत्तानि चिरट्ठितिकानि भवन्ति, सब्बानि तानि इमेहि चतूहि ठानेहि, एतेसं वा अञ्ञतरेना”ति। ",
"an4.258:2.5":	"पञ्चमं। "
}	
