{	
"an5.83:0.1":	"अङ्गुत्तर निकाय ५।८३ ",
"an5.83:0.2":	"९। थेरवग्ग ",
"an5.83:0.3":	"कुहकसुत्त ",
"an5.83:1.1":	"“पञ्चहि, भिक्खवे, धम्मेहि समन्नागतो थेरो भिक्खु सब्रह्मचारीनं अप्पियो च होति अमनापो च अगरु च अभावनीयो च। ",
"an5.83:1.2":	"कतमेहि पञ्चहि? ",
"an5.83:1.3":	"कुहको च होति, लपको च, नेमित्तिको च, निप्पेसिको च, लाभेन च लाभं निजिगीसिता—",
"an5.83:1.4":	"इमेहि खो, भिक्खवे, पञ्चहि धम्मेहि समन्नागतो थेरो भिक्खु सब्रह्मचारीनं अप्पियो च होति अमनापो च अगरु च अभावनीयो च। ",
"an5.83:2.1":	"पञ्चहि, भिक्खवे, धम्मेहि समन्नागतो थेरो भिक्खु सब्रह्मचारीनं पियो च होति मनापो च गरु च भावनीयो च। ",
"an5.83:2.2":	"कतमेहि पञ्चहि? ",
"an5.83:2.3":	"न च कुहको होति, न च लपको, न च नेमित्तिको, न च निप्पेसिको, न च लाभेन लाभं निजिगीसिता—",
"an5.83:2.4":	"इमेहि खो, भिक्खवे, पञ्चहि धम्मेहि समन्नागतो थेरो भिक्खु सब्रह्मचारीनं पियो च होति मनापो च गरु च भावनीयो चा”ति। ",
"an5.83:2.5":	"ततियं। "
}	
