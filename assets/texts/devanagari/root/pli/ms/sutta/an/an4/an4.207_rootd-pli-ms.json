{	
"an4.207:0.1":	"अङ्गुत्तर निकाय ४।२०७ ",
"an4.207:0.2":	"२१। सप्पुरिसवग्ग ",
"an4.207:0.3":	"पठमपापधम्मसुत्त ",
"an4.207:1.1":	"“पापञ्च वो, भिक्खवे, देसेस्सामि, पापेन पापतरञ्च; ",
"an4.207:1.2":	"कल्याणञ्च, कल्याणेन कल्याणतरञ्च। तं सुणाथ …पे…। ",
"an4.207:2.1":	"कतमो च, भिक्खवे, पापो? ",
"an4.207:2.2":	"इध, भिक्खवे, एकच्चो पाणातिपाती होति …पे… मिच्छादिट्ठिको होति। ",
"an4.207:2.3":	"अयं वुच्चति, भिक्खवे, पापो। ",
"an4.207:3.1":	"कतमो च, भिक्खवे, पापेन पापतरो? ",
"an4.207:3.2":	"इध, भिक्खवे, एकच्चो अत्तना च पाणातिपाती होति, परञ्च पाणातिपाते समादपेति …पे… अत्तना च मिच्छादिट्ठिको होति, परञ्च मिच्छादिट्ठिया समादपेति। ",
"an4.207:3.3":	"अयं वुच्चति, भिक्खवे, पापेन पापतरो। ",
"an4.207:4.1":	"कतमो च, भिक्खवे, कल्याणो? ",
"an4.207:4.2":	"इध, भिक्खवे, एकच्चो पाणातिपाता पटिविरतो होति …पे… सम्मादिट्ठिको होति। ",
"an4.207:4.3":	"अयं वुच्चति, भिक्खवे, कल्याणो। ",
"an4.207:5.1":	"“कतमो च, भिक्खवे, कल्याणेन कल्याणतरो? ",
"an4.207:5.2":	"इध, भिक्खवे, एकच्चो अत्तना च पाणातिपाता पटिविरतो होति, परञ्च पाणातिपाता वेरमणिया समादपेति …पे… अत्तना च सम्मादिट्ठिको होति, परञ्च सम्मादिट्ठिया समादपेति। ",
"an4.207:5.3":	"अयं वुच्चति, भिक्खवे, कल्याणेन कल्याणतरो”ति। ",
"an4.207:5.4":	"सत्तमं। "
}	
