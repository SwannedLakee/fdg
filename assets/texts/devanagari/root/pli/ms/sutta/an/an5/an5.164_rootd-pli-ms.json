{	
"an5.164:0.1":	"अङ्गुत्तर निकाय ५।१६४ ",
"an5.164:0.2":	"१७। आघातवग्ग ",
"an5.164:0.3":	"साजीवसुत्त ",
"an5.164:1.1":	"तत्र खो आयस्मा सारिपुत्तो भिक्खू आमन्तेसि …पे… ",
"an5.164:1.2":	"पञ्चहि, आवुसो, धम्मेहि समन्नागतो भिक्खु अलंसाजीवो सब्रह्मचारीनं। ",
"an5.164:1.3":	"कतमेहि पञ्चहि? ",
"an5.164:1.4":	"इधावुसो, भिक्खु अत्तना च सीलसम्पन्नो होति, सीलसम्पदाकथाय च आगतं पञ्हं ब्याकत्ता होति; ",
"an5.164:1.5":	"अत्तना च समाधिसम्पन्नो होति, समाधिसम्पदाकथाय च आगतं पञ्हं ब्याकत्ता होति; ",
"an5.164:1.6":	"अत्तना च पञ्ञासम्पन्नो होति, पञ्ञासम्पदाकथाय च आगतं पञ्हं ब्याकत्ता होति; ",
"an5.164:1.7":	"अत्तना च विमुत्तिसम्पन्नो होति, विमुत्तिसम्पदाकथाय च आगतं पञ्हं ब्याकत्ता होति; ",
"an5.164:1.8":	"अत्तना च विमुत्तिञाणदस्सनसम्पन्नो होति, विमुत्तिञाणदस्सनसम्पदाकथाय च आगतं पञ्हं ब्याकत्ता होति। ",
"an5.164:1.9":	"इमेहि खो, आवुसो, पञ्चहि धम्मेहि समन्नागतो भिक्खु अलंसाजीवो सब्रह्मचारीनन्”ति। ",
"an5.164:1.10":	"चतुत्थं। "
}	
