{	
"an10.77:0.1":	"अङ्गुत्तर निकाय १०।७७ ",
"an10.77:0.2":	"८। आकङ्खवग्ग ",
"an10.77:0.3":	"काकसुत्त ",
"an10.77:1.1":	"“दसहि, भिक्खवे, असद्धम्मेहि समन्नागतो काको। ",
"an10.77:1.2":	"कतमेहि दसहि? ",
"an10.77:1.3":	"धंसी च, पगब्भो च, तिन्तिणो च, महग्घसो च, लुद्दो च, अकारुणिको च, दुब्बलो च, ओरविता च, मुट्ठस्सति च, नेचयिको च—",
"an10.77:1.4":	"इमेहि खो, भिक्खवे, दसहि असद्धम्मेहि समन्नागतो काको। ",
"an10.77:1.5":	"एवमेवं खो, भिक्खवे, दसहि असद्धम्मेहि समन्नागतो पापभिक्खु। ",
"an10.77:1.6":	"कतमेहि दसहि? ",
"an10.77:1.7":	"धंसी च, पगब्भो च, तिन्तिणो च, महग्घसो च, लुद्दो च, अकारुणिको च, दुब्बलो च, ओरविता च, मुट्ठस्सति च, नेचयिको च—",
"an10.77:1.8":	"इमेहि खो, भिक्खवे, दसहि असद्धम्मेहि समन्नागतो पापभिक्खू”ति। ",
"an10.77:1.9":	"सत्तमं। "
}	
