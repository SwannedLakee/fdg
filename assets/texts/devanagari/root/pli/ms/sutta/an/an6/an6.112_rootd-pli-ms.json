{	
"an6.112:0.1":	"अङ्गुत्तर निकाय ६।११२ ",
"an6.112:0.2":	"११। तिकवग्ग ",
"an6.112:0.3":	"अस्सादसुत्त ",
"an6.112:1.1":	"“तयोमे, भिक्खवे, धम्मा। ",
"an6.112:1.2":	"कतमे तयो? ",
"an6.112:1.3":	"अस्साददिट्ठि, अत्तानुदिट्ठि, मिच्छादिट्ठि। ",
"an6.112:1.4":	"इमे खो, भिक्खवे, तयो धम्मा। ",
"an6.112:1.5":	"इमेसं खो, भिक्खवे, तिण्णं धम्मानं पहानाय तयो धम्मा भावेतब्बा। ",
"an6.112:1.6":	"कतमे तयो? ",
"an6.112:1.7":	"अस्साददिट्ठिया पहानाय अनिच्चसञ्ञा भावेतब्बा, अत्तानुदिट्ठिया पहानाय अनत्तसञ्ञा भावेतब्बा, मिच्छादिट्ठिया पहानाय सम्मादिट्ठि भावेतब्बा। ",
"an6.112:1.8":	"इमेसं खो, भिक्खवे, तिण्णं धम्मानं पहानाय इमे तयो धम्मा भावेतब्बा”ति। ",
"an6.112:1.9":	"छट्ठं। "
}	
