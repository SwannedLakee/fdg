{	
"an2.141:0.1":	"अङ्गुत्तर निकाय २ ",
"an2.141:0.2":	"१३। दानवग्ग ",
"an2.141:1.0":	"१४१ ",
"an2.141:1.1":	"“द्वेमानि, भिक्खवे, दानानि। ",
"an2.141:1.2":	"कतमानि द्वे? ",
"an2.141:1.3":	"आमिसदानञ्च धम्मदानञ्च। ",
"an2.141:1.4":	"इमानि खो, भिक्खवे, द्वे दानानि। ",
"an2.141:1.5":	"एतदग्गं, भिक्खवे, इमेसं द्विन्नं दानानं यदिदं धम्मदानन्”ति। ",
"an2.142:1.0":	"१४२ ",
"an2.142:1.1":	"“द्वेमे, भिक्खवे, यागा। ",
"an2.142:1.2":	"कतमे द्वे? ",
"an2.142:1.3":	"आमिसयागो च धम्मयागो च। ",
"an2.142:1.4":	"इमे खो, भिक्खवे, द्वे यागा। ",
"an2.142:1.5":	"एतदग्गं, भिक्खवे, इमेसं द्विन्नं यागानं यदिदं धम्मयागो”ति। ",
"an2.143:1.0":	"१४३ ",
"an2.143:1.1":	"“द्वेमे, भिक्खवे, चागा। ",
"an2.143:1.2":	"कतमे द्वे? ",
"an2.143:1.3":	"आमिसचागो च धम्मचागो च। ",
"an2.143:1.4":	"इमे खो, भिक्खवे, द्वे चागा। ",
"an2.143:1.5":	"एतदग्गं, भिक्खवे, इमेसं द्विन्नं चागानं यदिदं धम्मचागो”ति। ",
"an2.144:1.0":	"१४४ ",
"an2.144:1.1":	"“द्वेमे, भिक्खवे, परिच्चागा। ",
"an2.144:1.2":	"कतमे द्वे? ",
"an2.144:1.3":	"आमिसपरिच्चागो च धम्मपरिच्चागो च। ",
"an2.144:1.4":	"इमे खो, भिक्खवे, द्वे परिच्चागा। ",
"an2.144:1.5":	"एतदग्गं, भिक्खवे, इमेसं द्विन्नं परिच्चागानं यदिदं धम्मपरिच्चागो”ति। ",
"an2.145:1.0":	"१४५ ",
"an2.145:1.1":	"“द्वेमे, भिक्खवे, भोगा। ",
"an2.145:1.2":	"कतमे द्वे? ",
"an2.145:1.3":	"आमिसभोगो च धम्मभोगो च। ",
"an2.145:1.4":	"इमे खो, भिक्खवे, द्वे भोगा। ",
"an2.145:1.5":	"एतदग्गं, भिक्खवे, इमेसं द्विन्नं भोगानं यदिदं धम्मभोगो”ति। ",
"an2.146:1.0":	"१४६ ",
"an2.146:1.1":	"“द्वेमे, भिक्खवे, सम्भोगा। ",
"an2.146:1.2":	"कतमे द्वे? ",
"an2.146:1.3":	"आमिससम्भोगो च धम्मसम्भोगो च। ",
"an2.146:1.4":	"इमे खो, भिक्खवे, द्वे सम्भोगा। ",
"an2.146:1.5":	"एतदग्गं, भिक्खवे, इमेसं द्विन्नं सम्भोगानं यदिदं धम्मसम्भोगो”ति। ",
"an2.147:1.0":	"१४७ ",
"an2.147:1.1":	"“द्वेमे, भिक्खवे, संविभागा। ",
"an2.147:1.2":	"कतमे द्वे? ",
"an2.147:1.3":	"आमिससंविभागो च धम्मसंविभागो च। ",
"an2.147:1.4":	"इमे खो, भिक्खवे, द्वे संविभागा। ",
"an2.147:1.5":	"एतदग्गं, भिक्खवे, इमेसं द्विन्नं संविभागानं यदिदं धम्मसंविभागो”ति। ",
"an2.148:1.0":	"१४८ ",
"an2.148:1.1":	"“द्वेमे, भिक्खवे, सङ्गहा। ",
"an2.148:1.2":	"कतमे द्वे? ",
"an2.148:1.3":	"आमिससङ्गहो च धम्मसङ्गहो च। ",
"an2.148:1.4":	"इमे खो, भिक्खवे, द्वे सङ्गहा। ",
"an2.148:1.5":	"एतदग्गं, भिक्खवे, इमेसं द्विन्नं सङ्गहानं यदिदं धम्मसङ्गहो”ति। ",
"an2.149:1.0":	"१४९ ",
"an2.149:1.1":	"“द्वेमे, भिक्खवे, अनुग्गहा। ",
"an2.149:1.2":	"कतमे द्वे? ",
"an2.149:1.3":	"आमिसानुग्गहो च धम्मानुग्गहो च। ",
"an2.149:1.4":	"इमे खो, भिक्खवे, द्वे अनुग्गहा। ",
"an2.149:1.5":	"एतदग्गं, भिक्खवे, इमेसं द्विन्नं अनुग्गहानं यदिदं धम्मानुग्गहो”ति। ",
"an2.150:1.0":	"१५० ",
"an2.150:1.1":	"“द्वेमा, भिक्खवे, अनुकम्पा। ",
"an2.150:1.2":	"कतमा द्वे? ",
"an2.150:1.3":	"आमिसानुकम्पा च धम्मानुकम्पा च। ",
"an2.150:1.4":	"इमा खो, भिक्खवे, द्वे अनुकम्पा। ",
"an2.150:1.5":	"एतदग्गं, भिक्खवे, इमासं द्विन्नं अनुकम्पानं यदिदं धम्मानुकम्पा”ति। ",
"an2.150:1.6":	"दानवग्गो ततियो। "
}	
