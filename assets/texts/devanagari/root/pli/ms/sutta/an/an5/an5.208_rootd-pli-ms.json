{	
"an5.208:0.1":	"अङ्गुत्तर निकाय ५।२०८ ",
"an5.208:0.2":	"२१। किमिलवग्ग ",
"an5.208:0.3":	"दन्तकट्ठसुत्त ",
"an5.208:1.1":	"“पञ्चिमे, भिक्खवे, आदीनवा दन्तकट्ठस्स अखादने। ",
"an5.208:1.2":	"कतमे पञ्च? ",
"an5.208:1.3":	"अचक्खुस्सं, मुखं दुग्गन्धं होति, रसहरणियो न विसुज्झन्ति, पित्तं सेम्हं भत्तं परियोनन्धति, भत्तमस्स नच्छादेति। ",
"an5.208:1.4":	"इमे खो, भिक्खवे, पञ्च आदीनवा दन्तकट्ठस्स अखादने। ",
"an5.208:2.1":	"पञ्चिमे, भिक्खवे, आनिसंसा दन्तकट्ठस्स खादने। ",
"an5.208:2.2":	"कतमे पञ्च? ",
"an5.208:2.3":	"चक्खुस्सं, मुखं न दुग्गन्धं होति, रसहरणियो विसुज्झन्ति, पित्तं सेम्हं भत्तं न परियोनन्धति, भत्तमस्स छादेति। ",
"an5.208:2.4":	"इमे खो, भिक्खवे, पञ्च आनिसंसा दन्तकट्ठस्स खादने”ति। ",
"an5.208:2.5":	"अट्ठमं। "
}	
