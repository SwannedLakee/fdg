{	
"an9.71:0.1":	"अङ्गुत्तर निकाय ९।७१ ",
"an9.71:0.2":	"७। सतिपट्ठानवग्ग ",
"an9.71:0.3":	"चेतोखिलसुत्त ",
"an9.71:1.1":	"“पञ्चिमे, भिक्खवे, चेतोखिला। ",
"an9.71:1.2":	"कतमे पञ्च? ",
"an9.71:1.3":	"इध, भिक्खवे, भिक्खु सत्थरि कङ्खति विचिकिच्छति नाधिमुच्चति न सम्पसीदति। ",
"an9.71:1.4":	"यो सो, भिक्खवे, भिक्खु सत्थरि कङ्खति विचिकिच्छति नाधिमुच्चति न सम्पसीदति, तस्स चित्तं न नमति आतप्पाय अनुयोगाय सातच्चाय पधानाय। ",
"an9.71:1.5":	"यस्स चित्तं न नमति आतप्पाय अनुयोगाय सातच्चाय पधानाय, अयं पठमो चेतोखिलो। ",
"an9.71:2.1":	"पुन चपरं, भिक्खवे, भिक्खु धम्मे कङ्खति …पे… ",
"an9.71:2.2":	"सङ्घे कङ्खति … ",
"an9.71:2.3":	"सिक्खाय कङ्खति … ",
"an9.71:2.4":	"सब्रह्मचारीसु कुपितो होति अनत्तमनो आहतचित्तो खिलजातो। ",
"an9.71:2.5":	"यो सो, भिक्खवे, भिक्खु सब्रह्मचारीसु कुपितो होति अनत्तमनो आहतचित्तो खिलजातो, तस्स चित्तं न नमति आतप्पाय अनुयोगाय सातच्चाय पधानाय। ",
"an9.71:2.6":	"यस्स चित्तं न नमति आतप्पाय अनुयोगाय सातच्चाय पधानाय, अयं पञ्चमो चेतोखिलो। ",
"an9.71:3.1":	"इमेसं खो, भिक्खवे, पञ्चन्नं चेतोखिलानं पहानाय …पे… इमे चत्तारो सतिपट्ठाना भावेतब्बा”ति। ",
"an9.71:3.2":	"नवमं। "
}	
