{	
"an5.12:0.1":	"अङ्गुत्तर निकाय ५।१२ ",
"an5.12:0.2":	"२। बलवग्ग ",
"an5.12:0.3":	"कूटसुत्त ",
"an5.12:1.1":	"“पञ्चिमानि, भिक्खवे, सेखबलानि। ",
"an5.12:1.2":	"कतमानि पञ्च? ",
"an5.12:1.3":	"सद्धाबलं, हिरीबलं, ओत्तप्पबलं, वीरियबलं, पञ्ञाबलं—",
"an5.12:1.4":	"इमानि खो, भिक्खवे, पञ्च सेखबलानि। ",
"an5.12:1.5":	"इमेसं खो, भिक्खवे, पञ्चन्नं सेखबलानं एतं अग्गं एतं सङ्गाहिकं एतं सङ्घातनियं, यदिदं पञ्ञाबलं। ",
"an5.12:2.1":	"सेय्यथापि, भिक्खवे, कूटागारस्स एतं अग्गं एतं सङ्गाहिकं एतं सङ्घातनियं, यदिदं कूटं। ",
"an5.12:2.2":	"एवमेवं खो, भिक्खवे, इमेसं पञ्चन्नं सेखबलानं एतं अग्गं एतं सङ्गाहिकं एतं सङ्घातनियं, यदिदं पञ्ञाबलं। ",
"an5.12:3.1":	"तस्मातिह, भिक्खवे, एवं सिक्खितब्बं: ",
"an5.12:3.2":	"‘सद्धाबलेन समन्नागता भविस्साम सेखबलेन, हिरीबलेन … ओत्तप्पबलेन … वीरियबलेन … पञ्ञाबलेन समन्नागता भविस्साम सेखबलेना’ति। ",
"an5.12:3.3":	"एवञ्हि वो, भिक्खवे, सिक्खितब्बन्”ति। ",
"an5.12:3.4":	"दुतियं। "
}	
