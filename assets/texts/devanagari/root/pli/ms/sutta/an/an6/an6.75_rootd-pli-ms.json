{	
"an6.75:0.1":	"अङ्गुत्तर निकाय ६।७५ ",
"an6.75:0.2":	"८। अरहत्तवग्ग ",
"an6.75:0.3":	"दुक्खसुत्त ",
"an6.75:1.1":	"“छहि, भिक्खवे, धम्मेहि समन्नागतो भिक्खु दिट्ठेव धम्मे दुक्खं विहरति सविघातं सौपायासं सपरिळाहं, कायस्स भेदा परं मरणा दुग्गति पाटिकङ्खा। ",
"an6.75:1.2":	"कतमेहि छहि? ",
"an6.75:1.3":	"कामवितक्केन, ब्यापादवितक्केन, विहिंसावितक्केन, कामसञ्ञाय, ब्यापादसञ्ञाय, विहिंसासञ्ञाय—",
"an6.75:1.4":	"इमेहि, खो, भिक्खवे, छहि धम्मेहि समन्नागतो भिक्खु दिट्ठेव धम्मे दुक्खं विहरति सविघातं सौपायासं सपरिळाहं, कायस्स भेदा परं मरणा दुग्गति पाटिकङ्खा। ",
"an6.75:2.1":	"छहि, भिक्खवे, धम्मेहि समन्नागतो भिक्खु दिट्ठेव धम्मे सुखं विहरति अविघातं अनुपायासं अपरिळाहं, कायस्स भेदा परं मरणा सुगति पाटिकङ्खा। ",
"an6.75:2.2":	"कतमेहि छहि? ",
"an6.75:2.3":	"नेक्खम्मवितक्केन, अब्यापादवितक्केन, अविहिंसावितक्केन, नेक्खम्मसञ्ञाय, अब्यापादसञ्ञाय, अविहिंसासञ्ञाय—",
"an6.75:2.4":	"इमेहि, खो, भिक्खवे, छहि धम्मेहि समन्नागतो भिक्खु दिट्ठेव धम्मे सुखं विहरति अविघातं अनुपायासं अपरिळाहं, कायस्स भेदा परं मरणा सुगति पाटिकङ्खा”ति। ",
"an6.75:2.5":	"पठमं। "
}	
