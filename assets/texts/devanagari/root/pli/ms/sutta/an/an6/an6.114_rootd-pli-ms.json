{	
"an6.114:0.1":	"अङ्गुत्तर निकाय ६।११४ ",
"an6.114:0.2":	"११। तिकवग्ग ",
"an6.114:0.3":	"सन्तुट्ठितासुत्त ",
"an6.114:1.1":	"“तयोमे, भिक्खवे, धम्मा। ",
"an6.114:1.2":	"कतमे तयो? ",
"an6.114:1.3":	"असन्तुट्ठिता, असम्पजञ्ञं, महिच्छता। ",
"an6.114:1.4":	"इमे खो, भिक्खवे, तयो धम्मा। ",
"an6.114:1.5":	"इमेसं खो, भिक्खवे, तिण्णं धम्मानं पहानाय तयो धम्मा भावेतब्बा। ",
"an6.114:1.6":	"कतमे तयो? ",
"an6.114:1.7":	"असन्तुट्ठिताय पहानाय सन्तुट्ठिता भावेतब्बा, असम्पजञ्ञस्स पहानाय सम्पजञ्ञं भावेतब्बं, महिच्छताय पहानाय अप्पिच्छता भावेतब्बा। ",
"an6.114:1.8":	"इमेसं खो, भिक्खवे, तिण्णं धम्मानं पहानाय इमे तयो धम्मा भावेतब्बा”ति। ",
"an6.114:1.9":	"अट्ठमं। "
}	
