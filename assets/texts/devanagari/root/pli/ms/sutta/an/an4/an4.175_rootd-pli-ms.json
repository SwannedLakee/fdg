{	
"an4.175:0.1":	"अङ्गुत्तर निकाय ४।१७५ ",
"an4.175:0.2":	"१८। सञ्चेतनियवग्ग ",
"an4.175:0.3":	"उपवाणसुत्त ",
"an4.175:1.1":	"अथ खो आयस्मा उपवाणो येनायस्मा सारिपुत्तो तेनुपसङ्कमि; उपसङ्कमित्वा आयस्मता सारिपुत्तेन सद्धिं सम्मोदि। ",
"an4.175:1.2":	"सम्मोदनीयं कथं सारणीयं वीतिसारेत्वा एकमन्तं निसीदि। एकमन्तं निसिन्नो खो आयस्मा उपवाणो आयस्मन्तं सारिपुत्तं एतदवोच: ",
"an4.175:2.1":	"“किं नु खो, आवुसो सारिपुत्त, विज्जायन्तकरो होती”ति? ",
"an4.175:3.1":	"“नो हिदं, आवुसो”। ",
"an4.175:4.1":	"“किं पनावुसो सारिपुत्त, चरणेनन्तकरो होती”ति? ",
"an4.175:5.1":	"“नो हिदं, आवुसो”। ",
"an4.175:6.1":	"“किं पनावुसो सारिपुत्त, विज्जाचरणेनन्तकरो होती”ति? ",
"an4.175:7.1":	"“नो हिदं, आवुसो”। ",
"an4.175:8.1":	"“किं पनावुसो सारिपुत्त, अञ्ञत्र विज्जाचरणेनन्तकरो होती”ति? ",
"an4.175:9.1":	"“नो हिदं, आवुसो”। ",
"an4.175:10.1":	"“‘किं नु खो, आवुसो सारिपुत्त, विज्जायन्तकरो होती’ति, इति पुट्ठो समानो: ",
"an4.175:10.2":	"‘नो हिदं, आवुसो’ति वदेसि। ",
"an4.175:10.3":	"‘किं पनावुसो सारिपुत्त, चरणेनन्तकरो होती’ति, इति पुट्ठो समानो: ",
"an4.175:10.4":	"‘नो हिदं, आवुसो’ति वदेसि। ",
"an4.175:10.5":	"‘किं पनावुसो सारिपुत्त, विज्जाचरणेनन्तकरो होती’ति, इति पुट्ठो समानो: ",
"an4.175:10.6":	"‘नो हिदं, आवुसो’ति वदेसि। ",
"an4.175:10.7":	"‘किं पनावुसो सारिपुत्त, अञ्ञत्र विज्जाचरणेनन्तकरो होती’ति, इति पुट्ठो समानो: ",
"an4.175:10.8":	"‘नो हिदं, आवुसो’ति वदेसि। ",
"an4.175:10.9":	"यथा कथं पनावुसो, अन्तकरो होती”ति? ",
"an4.175:11.1":	"“विज्जाय चे, आवुसो, अन्तकरो अभविस्स, सौपादानोव समानो अन्तकरो अभविस्स। ",
"an4.175:11.2":	"चरणेन चे, आवुसो, अन्तकरो अभविस्स, सौपादानोव समानो अन्तकरो अभविस्स। ",
"an4.175:11.3":	"विज्जाचरणेन चे, आवुसो, अन्तकरो अभविस्स, सौपादानोव समानो अन्तकरो अभविस्स। ",
"an4.175:11.4":	"अञ्ञत्र विज्जाचरणेन चे, आवुसो, अन्तकरो अभविस्स, पुथुज्जनो अन्तकरो अभविस्स। ",
"an4.175:11.5":	"पुथुज्जनो हि, आवुसो, अञ्ञत्र विज्जाचरणेन। ",
"an4.175:11.6":	"चरणविपन्नो खो, आवुसो, यथाभूतं न जानाति न पस्सति। ",
"an4.175:11.7":	"चरणसम्पन्नो यथाभूतं जानाति पस्सति। ",
"an4.175:11.8":	"यथाभूतं जानं पस्सं अन्तकरो होती”ति। ",
"an4.175:11.9":	"पञ्चमं। "
}	
