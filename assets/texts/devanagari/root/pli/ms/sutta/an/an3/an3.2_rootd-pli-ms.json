{	
"an3.2:0.1":	"अङ्गुत्तर निकाय ३।२ ",
"an3.2:0.2":	"१। बालवग्ग ",
"an3.2:0.3":	"लक्खणसुत्त ",
"an3.2:1.1":	"“कम्मलक्खणो, भिक्खवे, बालो, कम्मलक्खणो पण्डितो, अपदानसोभनी पञ्ञाति। ",
"an3.2:1.2":	"तीहि, भिक्खवे, धम्मेहि समन्नागतो बालो वेदितब्बो। ",
"an3.2:1.3":	"कतमेहि तीहि? ",
"an3.2:1.4":	"कायदुच्चरितेन, वचीदुच्चरितेन, मनोदुच्चरितेन। ",
"an3.2:1.5":	"इमेहि खो, भिक्खवे, तीहि धम्मेहि समन्नागतो बालो वेदितब्बो। ",
"an3.2:2.1":	"तीहि, भिक्खवे, धम्मेहि समन्नागतो पण्डितो वेदितब्बो। ",
"an3.2:2.2":	"कतमेहि तीहि? ",
"an3.2:2.3":	"कायसुचरितेन, वचीसुचरितेन, मनोसुचरितेन। ",
"an3.2:2.4":	"इमेहि खो, भिक्खवे, तीहि धम्मेहि समन्नागतो पण्डितो वेदितब्बो। ",
"an3.2:3.1":	"तस्मातिह, भिक्खवे, एवं सिक्खितब्बं: ",
"an3.2:3.2":	"‘येहि तीहि धम्मेहि समन्नागतो बालो वेदितब्बो ते तयो धम्मे अभिनिवज्जेत्वा, येहि तीहि धम्मेहि समन्नागतो पण्डितो वेदितब्बो ते तयो धम्मे समादाय वत्तिस्सामा’ति। ",
"an3.2:3.3":	"एवञ्हि वो, भिक्खवे, सिक्खितब्बन्”ति। ",
"an3.2:3.4":	"दुतियं। "
}	
