{	
"an5.236:0.1":	"अङ्गुत्तर निकाय ५।२३६ ",
"an5.236:0.2":	"२४। आवासिकवग्ग ",
"an5.236:0.3":	"पठमअवण्णारहसुत्त ",
"an5.236:1.1":	"“पञ्चहि, भिक्खवे, धम्मेहि समन्नागतो आवासिको भिक्खु यथाभतं निक्खित्तो एवं निरये। ",
"an5.236:1.2":	"कतमेहि पञ्चहि? ",
"an5.236:1.3":	"अननुविच्च अपरियोगाहेत्वा अवण्णारहस्स वण्णं भासति; ",
"an5.236:1.4":	"अननुविच्च अपरियोगाहेत्वा वण्णारहस्स अवण्णं भासति; ",
"an5.236:1.5":	"अननुविच्च अपरियोगाहेत्वा अप्पसादनीये ठाने पसादं उपदंसेति; ",
"an5.236:1.6":	"अननुविच्च अपरियोगाहेत्वा पसादनीये ठाने अप्पसादं उपदंसेति; ",
"an5.236:1.7":	"सद्धादेय्यं विनिपातेति। ",
"an5.236:1.8":	"इमेहि खो, भिक्खवे, पञ्चहि धम्मेहि समन्नागतो आवासिको भिक्खु यथाभतं निक्खित्तो एवं निरये। ",
"an5.236:2.1":	"पञ्चहि, भिक्खवे, धम्मेहि समन्नागतो आवासिको भिक्खु यथाभतं निक्खित्तो एवं सग्गे। ",
"an5.236:2.2":	"कतमेहि पञ्चहि? ",
"an5.236:2.3":	"अनुविच्च परियोगाहेत्वा अवण्णारहस्स अवण्णं भासति; ",
"an5.236:2.4":	"अनुविच्च परियोगाहेत्वा वण्णारहस्स वण्णं भासति; ",
"an5.236:2.5":	"अनुविच्च परियोगाहेत्वा अप्पसादनीये ठाने अप्पसादं उपदंसेति; ",
"an5.236:2.6":	"अनुविच्च परियोगाहेत्वा पसादनीये ठाने पसादं उपदंसेति; ",
"an5.236:2.7":	"सद्धादेय्यं न विनिपातेति। ",
"an5.236:2.8":	"इमेहि खो, भिक्खवे, पञ्चहि धम्मेहि समन्नागतो आवासिको भिक्खु यथाभतं निक्खित्तो एवं सग्गे”ति। ",
"an5.236:2.9":	"छट्ठं। "
}	
