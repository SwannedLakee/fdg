{	
"an7.95:0.1":	"अङ्गुत्तर निकाय ७ ",
"an7.95:0.2":	"१०। आहुनेय्यवग्ग ",
"an7.95:0.3":	"~ ",
"an7.95:1.1":	"“सत्तिमे, भिक्खवे, पुग्गला आहुनेय्या …पे… दक्खिणेय्या अञ्जलिकरणीया अनुत्तरं पुञ्ञक्खेत्तं लोकस्स। ",
"an7.95:1.2":	"कतमे सत्त? ",
"an7.95:1.3":	"इध, भिक्खवे, एकच्चो पुग्गलो चक्खुस्मिं अनिच्चानुपस्सी विहरति अनिच्चसञ्ञी अनिच्चपटिसंवेदी सततं समितं अब्बोकिण्णं चेतसा अधिमुच्चमानो पञ्ञाय परियोगाहमानो। ",
"an7.95:1.4":	"सो आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरति। ",
"an7.95:1.5":	"अयं खो, भिक्खवे, पठमो पुग्गलो आहुनेय्यो पाहुनेय्यो …पे… अनुत्तरं पुञ्ञक्खेत्तं लोकस्स। ",
"an7.95:2.1":	"पुन चपरं, भिक्खवे, इधेकच्चो पुग्गलो चक्खुस्मिं अनिच्चानुपस्सी विहरति अनिच्चसञ्ञी अनिच्चपटिसंवेदी सततं समितं अब्बोकिण्णं चेतसा अधिमुच्चमानो पञ्ञाय परियोगाहमानो। ",
"an7.95:2.2":	"तस्स अपुब्बं अचरिमं आसवपरियादानञ्च होति जीवितपरियादानञ्च। ",
"an7.95:2.3":	"अयं, भिक्खवे, दुतियो पुग्गलो आहुनेय्यो …पे… अनुत्तरं पुञ्ञक्खेत्तं लोकस्स। ",
"an7.95:3.1":	"पुन चपरं, भिक्खवे, इधेकच्चो पुग्गलो चक्खुस्मिं अनिच्चानुपस्सी विहरति अनिच्चसञ्ञी अनिच्चपटिसंवेदी सततं समितं अब्बोकिण्णं चेतसा अधिमुच्चमानो पञ्ञाय परियोगाहमानो। ",
"an7.95:3.2":	"सो पञ्चन्नं ओरम्भागियानं संयोजनानं परिक्खया अन्तरापरिनिब्बायी होति …पे… ",
"an7.95:3.3":	"उपहच्चपरिनिब्बायी होति …पे… ",
"an7.95:3.4":	"असङ्खारपरिनिब्बायी होति …पे… ",
"an7.95:3.5":	"ससङ्खारपरिनिब्बायी होति …पे… ",
"an7.95:3.6":	"उद्धंसोतो होति अकनिट्ठगामी। ",
"an7.95:3.7":	"अयं, भिक्खवे, सत्तमो पुग्गलो आहुनेय्यो …पे… अनुत्तरं पुञ्ञक्खेत्तं लोकस्स। ",
"an7.95:3.8":	"इमे खो, भिक्खवे, सत्त पुग्गला आहुनेय्या पाहुनेय्या दक्खिणेय्या अञ्जलिकरणीया अनुत्तरं पुञ्ञक्खेत्तं लोकस्सा”ति। "
}	
