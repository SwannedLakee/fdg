{	
"an7.24:0.1":	"अङ्गुत्तर निकाय ७।२४ ",
"an7.24:0.2":	"३। वज्जिसत्तकवग्ग ",
"an7.24:0.3":	"दुतियसत्तकसुत्त ",
"an7.24:1.1":	"“सत्त वो, भिक्खवे, अपरिहानिये धम्मे देसेस्सामि। ",
"an7.24:1.2":	"तं सुणाथ, साधुकं मनसि करोथ …पे… ",
"an7.24:1.3":	"कतमे च, भिक्खवे, सत्त अपरिहानिया धम्मा? ",
"an7.24:2.1":	"यावकीवञ्च, भिक्खवे, भिक्खू न कम्मारामा भविस्सन्ति, न कम्मरता, न कम्मारामतं अनुयुत्ता; वुद्धियेव, भिक्खवे, भिक्खूनं पाटिकङ्खा, नो परिहानि। ",
"an7.24:3.1":	"यावकीवञ्च, भिक्खवे, भिक्खू न भस्सारामा भविस्सन्ति …पे… ",
"an7.24:3.2":	"न निद्दारामा भविस्सन्ति … ",
"an7.24:3.3":	"न सङ्गणिकारामा भविस्सन्ति … ",
"an7.24:3.4":	"न पापिच्छा भविस्सन्ति न पापिकानं इच्छानं वसं गता … ",
"an7.24:3.5":	"न पापमित्ता भविस्सन्ति न पापसहाया न पापसम्पवङ्का … ",
"an7.24:3.6":	"न ओरमत्तकेन विसेसाधिगमेन अन्तरावोसानं आपज्जिस्सन्ति; वुद्धियेव, भिक्खवे, भिक्खूनं पाटिकङ्खा, नो परिहानि। ",
"an7.24:4.1":	"यावकीवञ्च, भिक्खवे, इमे सत्त अपरिहानिया धम्मा भिक्खूसु ठस्सन्ति, इमेसु च सत्तसु अपरिहानियेसु धम्मेसु भिक्खू सन्दिस्सिस्सन्ति; वुद्धियेव, भिक्खवे, भिक्खूनं पाटिकङ्खा, नो परिहानी”ति। ",
"an7.24:4.2":	"चतुत्थं। "
}	
