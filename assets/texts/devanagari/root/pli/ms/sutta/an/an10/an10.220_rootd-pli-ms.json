{	
"an10.220:0.1":	"अङ्गुत्तर निकाय १०।२२० ",
"an10.220:0.2":	"२१। करजकायवग्ग ",
"an10.220:0.3":	"अधम्मचरियासुत्त ",
"an10.220:1.1":	"अथ खो अञ्ञतरो ब्राह्मणो येन भगवा तेनुपसङ्कमि; उपसङ्कमित्वा भगवता सद्धिं सम्मोदि। ",
"an10.220:1.2":	"सम्मोदनीयं कथं सारणीयं वीतिसारेत्वा एकमन्तं निसीदि। एकमन्तं निसिन्नो खो सो ब्राह्मणो भगवन्तं एतदवोच: ",
"an10.220:1.3":	"“को नु खो, भो गोतम, हेतु को पच्चयो येन म्’इधेकच्चे सत्ता कायस्स भेदा परं मरणा अपायं दुग्गतिं विनिपातं निरयं उपपज्जन्ती”ति? ",
"an10.220:1.4":	"“अधम्मचरियाविसमचरियाहेतु खो, ब्राह्मण, एवम्’इधेकच्चे सत्ता कायस्स भेदा परं मरणा अपायं दुग्गतिं विनिपातं निरयं उपपज्जन्ती”ति। ",
"an10.220:2.1":	"“को पन, भो गोतम, हेतु को पच्चयो येन म्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ती”ति? ",
"an10.220:2.2":	"“धम्मचरियासमचरियाहेतु खो, ब्राह्मण, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ती”ति। ",
"an10.220:3.1":	"“न खो अहं इमस्स भोतो गोतमस्स सङ्खित्तेन भासितस्स वित्थारेन अत्थं आजानामि। ",
"an10.220:3.2":	"साधु मे भवं गोतमो तथा धम्मं देसेतु यथाहं इमस्स भोतो गोतमस्स सङ्खित्तेन भासितस्स वित्थारेन अत्थं आजानेय्यन्”ति। ",
"an10.220:3.3":	"“तेन हि, ब्राह्मण, सुणाहि, साधुकं मनसि करोहि; भासिस्सामी”ति। ",
"an10.220:3.4":	"“एवं, भो”ति खो सो ब्राह्मणो भगवतो पच्चस्सोसि। ",
"an10.220:3.5":	"भगवा एतदवोच: ",
"an10.220:4.1":	"“तिविधा खो, ब्राह्मण, कायेन अधम्मचरियाविसमचरिया होति; ",
"an10.220:4.2":	"चतुब्बिधा वाचाय अधम्मचरियाविसमचरिया होति; ",
"an10.220:4.3":	"तिविधा मनसा अधम्मचरियाविसमचरिया होति। ",
"an10.220:5.1":	"कथञ्च, ब्राह्मण, तिविधा कायेन अधम्मचरियाविसमचरिया होति …पे… ",
"an10.220:5.2":	"एवं खो, ब्राह्मण, तिविधा कायेन अधम्मचरिया विसमचरिया होति। ",
"an10.220:6.1":	"कथञ्च, ब्राह्मण, चतुब्बिधा वाचाय अधम्मचरियाविसमचरिया होति …पे… ",
"an10.220:6.2":	"एवं खो, ब्राह्मण, चतुब्बिधा वाचाय अधम्मचरियाविसमचरिया होति। ",
"an10.220:7.1":	"कथञ्च, ब्राह्मण, तिविधा मनसा अधम्मचरियाविसमचरिया होति …पे… ",
"an10.220:7.2":	"एवं खो, ब्राह्मण, तिविधा मनसा अधम्मचरियाविसमचरिया होति। ",
"an10.220:7.3":	"एवं अधम्मचरियाविसमचरियाहेतु खो, ब्राह्मण, एवम्’इधेकच्चे सत्ता कायस्स भेदा परं मरणा अपायं दुग्गतिं विनिपातं निरयं उपपज्जन्ति। ",
"an10.220:8.1":	"तिविधा, ब्राह्मण, कायेन धम्मचरियासमचरिया होति; ",
"an10.220:8.2":	"चतुब्बिधा वाचाय धम्मचरियासमचरिया होति; ",
"an10.220:8.3":	"तिविधा मनसा धम्मचरियासमचरिया होति। ",
"an10.220:9.1":	"कथञ्च, ब्राह्मण, तिविधा कायेन धम्मचरियासमचरिया होति …पे… ",
"an10.220:9.2":	"एवं खो, ब्राह्मण, तिविधा कायेन धम्मचरियासमचरिया होति। ",
"an10.220:10.1":	"कथञ्च, ब्राह्मण, चतुब्बिधा वाचाय धम्मचरियासमचरिया होति …पे… ",
"an10.220:10.2":	"एवं खो, ब्राह्मण, चतुब्बिधा वाचाय धम्मचरियासमचरिया होति। ",
"an10.220:11.1":	"कथञ्च, ब्राह्मण, तिविधा मनसा धम्मचरियासमचरिया होति …पे… ",
"an10.220:11.2":	"एवं खो, ब्राह्मण, तिविधा मनसा धम्मचरियासमचरिया होति। ",
"an10.220:11.3":	"एवं धम्मचरियासमचरियाहेतु खो, ब्राह्मण, एवम्’इधेकच्चे सत्ता कायस्स भेदा परं मरणा सुगतिं सग्गं लोकं उपपज्जन्ती”ति। ",
"an10.220:12.1":	"“अभिक्कन्तं, भो गोतम, अभिक्कन्तं, भो गोतम …पे… ",
"an10.220:12.2":	"उपासकं मं भवं गोतमो धारेतु अज्जतग्गे पाणुपेतं सरणं गतन्”ति। ",
"an10.220:12.3":	"दसमं। ",
"an10.220:12.4":	"करजकायवग्गो पठमो। "
}	
