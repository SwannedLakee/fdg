{	
"an5.124:0.1":	"अङ्गुत्तर निकाय ५।१२४ ",
"an5.124:0.2":	"१३। गिलानवग्ग ",
"an5.124:0.3":	"दुतियौपट्ठाकसुत्त ",
"an5.124:1.1":	"“पञ्चहि, भिक्खवे, धम्मेहि समन्नागतो गिलानुपट्ठाको नालं गिलानं उपट्ठातुं। ",
"an5.124:1.2":	"कतमेहि पञ्चहि? ",
"an5.124:1.3":	"नप्पटिबलो होति भेसज्जं संविधातुं; ",
"an5.124:1.4":	"सप्पायासप्पायं न जानाति, असप्पायं उपनामेति, सप्पायं अपनामेति; ",
"an5.124:1.5":	"आमिसन्तरो गिलानं उपट्ठाति, नो मेत्तचित्तो; ",
"an5.124:1.6":	"जेगुच्छी होति उच्चारं वा पस्सावं वा वन्तं वा खेळं वा नीहरितुं; ",
"an5.124:1.7":	"नप्पटिबलो होति गिलानं कालेन कालं धम्मिया कथाय सन्दस्सेतुं समादपेतुं समुत्तेजेतुं सम्पहंसेतुं। ",
"an5.124:1.8":	"इमेहि खो, भिक्खवे, पञ्चहि धम्मेहि समन्नागतो गिलानुपट्ठाको नालं गिलानं उपट्ठातुं। ",
"an5.124:2.1":	"पञ्चहि, भिक्खवे, धम्मेहि समन्नागतो गिलानुपट्ठाको अलं गिलानं उपट्ठातुं। ",
"an5.124:2.2":	"कतमेहि पञ्चहि? ",
"an5.124:2.3":	"पटिबलो होति भेसज्जं संविधातुं; ",
"an5.124:2.4":	"सप्पायासप्पायं जानाति, असप्पायं अपनामेति, सप्पायं उपनामेति; ",
"an5.124:2.5":	"मेत्तचित्तो गिलानं उपट्ठाति, नो आमिसन्तरो; ",
"an5.124:2.6":	"अजेगुच्छी होति उच्चारं वा पस्सावं वा वन्तं वा खेळं वा नीहरितुं; ",
"an5.124:2.7":	"पटिबलो होति गिलानं कालेन कालं धम्मिया कथाय सन्दस्सेतुं समादपेतुं समुत्तेजेतुं सम्पहंसेतुं। ",
"an5.124:2.8":	"इमेहि खो, भिक्खवे, पञ्चहि धम्मेहि समन्नागतो गिलानुपट्ठाको अलं गिलानं उपट्ठातुन्”ति। ",
"an5.124:2.9":	"चतुत्थं। "
}	
