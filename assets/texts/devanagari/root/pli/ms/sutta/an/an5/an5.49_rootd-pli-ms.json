{	
"an5.49:0.1":	"अङ्गुत्तर निकाय ५।४९ ",
"an5.49:0.2":	"५। मुण्डराजवग्ग ",
"an5.49:0.3":	"कोसलसुत्त ",
"an5.49:1.1":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"an5.49:1.2":	"अथ खो राजा पसेनदि कोसलो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। ",
"an5.49:2.1":	"तेन खो पन समयेन मल्लिका देवी कालङ्कता होति। ",
"an5.49:2.2":	"अथ खो अञ्ञतरो पुरिसो येन राजा पसेनदि कोसलो तेनुपसङ्कमि; उपसङ्कमित्वा रञ्ञो पसेनदिस्स कोसलस्स उपकण्णके आरोचेति: ",
"an5.49:2.3":	"“मल्लिका देवी, देव, कालङ्कता”ति। ",
"an5.49:2.4":	"एवं वुत्ते, राजा पसेनदि कोसलो दुक्खी दुम्मनो पत्तक्खन्धो अधोमुखो पज्झायन्तो अप्पटिभानो निसीदि। ",
"an5.49:3.1":	"अथ खो भगवा राजानं पसेनदिं कोसलं दुक्खिं दुम्मनं पत्तक्खन्धं अधोमुखं पज्झायन्तं अप्पटिभानं विदित्वा राजानं पसेनदिं कोसलं एतदवोच: ",
"an5.49:3.2":	"“पञ्चिमानि, महाराज, अलब्भनीयानि ठानानि समणेन वा ब्राह्मणेन वा देवेन वा मारेन वा ब्रह्मुना वा केनचि वा लोकस्मिं। ",
"an5.49:3.3":	"कतमानि पञ्च? ",
"an5.49:3.4":	"‘जराधम्मं मा जीरी’ति अलब्भनीयं ठानं …पे… न सोचनाय परिदेवनाय …पे… कम्मं दळ्हं किन्ति करोमि दानी”ति। ",
"an5.49:3.5":	"नवमं। "
}	
