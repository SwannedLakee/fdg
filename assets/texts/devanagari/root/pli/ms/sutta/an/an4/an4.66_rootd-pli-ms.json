{	
"an4.66:0.1":	"अङ्गुत्तर निकाय ४।६६ ",
"an4.66:0.2":	"७। पत्तकम्मवग्ग ",
"an4.66:0.3":	"सरागसुत्त ",
"an4.66:1.1":	"“चत्तारोमे, भिक्खवे, पुग्गला सन्तो संविज्जमाना लोकस्मिं। ",
"an4.66:1.2":	"कतमे चत्तारो? ",
"an4.66:1.3":	"सरागो, सदोसो, समोहो, समानो—",
"an4.66:1.4":	"इमे खो, भिक्खवे, चत्तारो पुग्गला सन्तो संविज्जमाना लोकस्मिन्ति। ",
"an4.66:2.1":	"सारत्ता रजनीयेसु, ",
"an4.66:2.2":	"पियरूपाभिनन्दिनो; ",
"an4.66:2.3":	"मोहेन आवुता सत्ता, ",
"an4.66:2.4":	"बद्धा वड्ढेन्ति बन्धनं। ",
"an4.66:3.1":	"रागजं दोसजञ्चापि, ",
"an4.66:3.2":	"मोहजं चापविद्दसू; ",
"an4.66:3.3":	"करोन्ताकुसलं कम्मं, ",
"an4.66:3.4":	"सविघातं दुखुद्रयं। ",
"an4.66:4.1":	"अविज्जानिवुता पोसा, ",
"an4.66:4.2":	"अन्धभूता अचक्खुका; ",
"an4.66:4.3":	"यथा धम्मा तथा सन्ता, ",
"an4.66:4.4":	"न तस्सेवन्ति मञ्ञरे”ति। ",
"an4.66:4.5":	"छट्ठं। "
}	
