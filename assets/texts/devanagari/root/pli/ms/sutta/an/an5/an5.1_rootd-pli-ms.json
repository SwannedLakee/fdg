{	
"an5.1:0.1":	"अङ्गुत्तर निकाय ५।१ ",
"an5.1:0.2":	"१। सेखबलवग्ग ",
"an5.1:0.3":	"सङ्खित्तसुत्त ",
"an5.1:1.1":	"एवं मे सुतं—",
"an5.1:1.2":	"एकं समयं भगवा सावत्थियं विहरति जेतवने अनाथपिण्डिकस्स आरामे। ",
"an5.1:1.3":	"तत्र खो भगवा भिक्खू आमन्तेसि: ",
"an5.1:1.4":	"“भिक्खवो”ति। ",
"an5.1:1.5":	"“भदन्ते”ति ते भिक्खू भगवतो पच्चस्सोसुं। ",
"an5.1:1.6":	"भगवा एतदवोच: ",
"an5.1:2.1":	"“पञ्चिमानि, भिक्खवे, सेखबलानि। ",
"an5.1:2.2":	"कतमानि पञ्च? ",
"an5.1:2.3":	"सद्धाबलं, हिरीबलं, ओत्तप्पबलं, वीरियबलं, पञ्ञाबलं—",
"an5.1:2.4":	"इमानि खो, भिक्खवे, पञ्च सेखबलानि। ",
"an5.1:3.1":	"तस्मातिह, भिक्खवे, एवं सिक्खितब्बं: ",
"an5.1:3.2":	"‘सद्धाबलेन समन्नागता भविस्साम सेखबलेन, हिरीबलेन समन्नागता भविस्साम सेखबलेन, ओत्तप्पबलेन समन्नागता भविस्साम सेखबलेन, वीरियबलेन समन्नागता भविस्साम सेखबलेन, पञ्ञाबलेन समन्नागता भविस्साम सेखबलेना’ति। ",
"an5.1:3.3":	"एवञ्हि वो, भिक्खवे, सिक्खितब्बन्”ति। ",
"an5.1:3.4":	"इदमवोच भगवा। ",
"an5.1:3.5":	"अत्तमना ते भिक्खू भगवतो भासितं अभिनन्दुन्ति। ",
"an5.1:3.6":	"पठमं। "
}	
