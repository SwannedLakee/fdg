{	
"an4.13:0.1":	"अङ्गुत्तर निकाय ४।१३ ",
"an4.13:0.2":	"२। चरवग्ग ",
"an4.13:0.3":	"पधानसुत्त ",
"an4.13:1.1":	"“चत्तारिमानि, भिक्खवे, सम्मप्पधानानि। ",
"an4.13:1.2":	"कतमानि चत्तारि? ",
"an4.13:1.3":	"इध, भिक्खवे, भिक्खु अनुप्पन्नानं पापकानं अकुसलानं धम्मानं अनुप्पादाय छन्दं जनेति वायमति वीरियं आरभति चित्तं पग्गण्हाति पदहति; ",
"an4.13:1.4":	"उप्पन्नानं पापकानं अकुसलानं धम्मानं पहानाय छन्दं जनेति वायमति वीरियं आरभति चित्तं पग्गण्हाति पदहति; ",
"an4.13:1.5":	"अनुप्पन्नानं कुसलानं धम्मानं उप्पादाय छन्दं जनेति वायमति वीरियं आरभति चित्तं पग्गण्हाति पदहति; ",
"an4.13:1.6":	"उप्पन्नानं कुसलानं धम्मानं ठितिया असम्मोसाय भिय्योभावाय वेपुल्लाय भावनाय पारिपूरिया छन्दं जनेति वायमति वीरियं आरभति चित्तं पग्गण्हाति पदहति। ",
"an4.13:1.7":	"इमानि खो, भिक्खवे, चत्तारि सम्मप्पधानानीति। ",
"an4.13:2.1":	"सम्मप्पधाना मारधेय्याभिभूता, ",
"an4.13:2.2":	"ते असिता जातिमरणभयस्स पारगू; ",
"an4.13:2.3":	"ते तुसिता जेत्वा मारं सवाहिनिं ते अनेजा, ",
"an4.13:2.4":	"सब्बं नमुचिबलं उपातिवत्ता ते सुखिता”ति। ",
"an4.13:2.5":	"ततियं। "
}	
