{	
"an10.178:0.1":	"अङ्गुत्तर निकाय १०।१७८ ",
"an10.178:0.2":	"१८। साधुवग्ग ",
"an10.178:0.3":	"साधुसुत्त ",
"an10.178:1.1":	"“साधुञ्च वो, भिक्खवे, देसेस्सामि असाधुञ्च। ",
"an10.178:1.2":	"तं सुणाथ, साधुकं मनसि करोथ, भासिस्सामी”ति। ",
"an10.178:1.3":	"“एवं, भन्ते”ति खो ते भिक्खू भगवतो पच्चस्सोसुं। ",
"an10.178:1.4":	"भगवा एतदवोच: ",
"an10.178:2.1":	"“कतमञ्च, भिक्खवे, असाधु? ",
"an10.178:2.2":	"पाणातिपातो, अदिन्नादानं, कामेसुमिच्छाचारो, मुसावादो, पिसुणा वाचा, फरुसा वाचा, सम्फप्पलापो, अभिज्झा, ब्यापादो, मिच्छादिट्ठि—",
"an10.178:2.3":	"इदं वुच्चति, भिक्खवे, असाधु। ",
"an10.178:3.1":	"कतमञ्च, भिक्खवे, साधु? ",
"an10.178:3.2":	"पाणातिपाता वेरमणी, अदिन्नादाना वेरमणी, कामेसुमिच्छाचारा वेरमणी, मुसावादा वेरमणी, पिसुणाय वाचाय वेरमणी, फरुसाय वाचाय वेरमणी, सम्फप्पलापा वेरमणी, अनभिज्झा, अब्यापादो, सम्मादिट्ठि—",
"an10.178:3.3":	"इदं वुच्चति, भिक्खवे, साधू”ति। ",
"an10.178:3.4":	"पठमं। "
}	
