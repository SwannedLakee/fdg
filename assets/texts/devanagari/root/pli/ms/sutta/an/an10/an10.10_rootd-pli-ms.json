{	
"an10.10:0.1":	"अङ्गुत्तर निकाय १०।१० ",
"an10.10:0.2":	"१। आनिसंसवग्ग ",
"an10.10:0.3":	"विज्जासुत्त ",
"an10.10:1.1":	"“सद्धो च, भिक्खवे, भिक्खु होति, नो च सीलवा। ",
"an10.10:1.2":	"एवं सो तेनङ्गेन अपरिपूरो होति। ",
"an10.10:1.3":	"तेन तं अङ्गं परिपूरेतब्बं: ",
"an10.10:1.4":	"‘किन्ताहं सद्धो च अस्सं सीलवा चा’ति। ",
"an10.10:1.5":	"यतो च खो, भिक्खवे, भिक्खु सद्धो च होति, सीलवा च, एवं सो तेनङ्गेन परिपूरो होति। ",
"an10.10:2.1":	"सद्धो च, भिक्खवे, भिक्खु होति सीलवा च, नो च बहुस्सुतो बहुस्सुतो च, ",
"an10.10:2.2":	"नो च धम्मकथिको …पे… ",
"an10.10:2.3":	"धम्मकथिको च, नो च परिसावचरो परिसावचरो च, ",
"an10.10:2.4":	"नो च विसारदो परिसाय धम्मं देसेति विसारदो च परिसाय धम्मं देसेति, ",
"an10.10:2.5":	"नो च विनयधरो विनयधरो च, ",
"an10.10:2.6":	"नो च अनेकविहितं पुब्बेनिवासं अनुस्सरति, सेय्यथिदं—एकम्पि जातिं द्वेपि जातियो …पे… इति साकारं सौद्देसं अनेकविहितं पुब्बेनिवासं अनुस्सरति। अनेकविहितञ्च …पे… पुब्बेनिवासं अनुस्सरति, ",
"an10.10:2.7":	"नो च दिब्बेन चक्खुना विसुद्धेन अतिक्कन्तमानुसकेन …पे… यथाकम्मूपगे सत्ते पजानाति दिब्बेन च चक्खुना विसुद्धेन अतिक्कन्तमानुसकेन …पे… ",
"an10.10:2.8":	"यथाकम्मूपगे सत्ते पजानाति, नो च आसवानं खया …पे… सच्छिकत्वा उपसम्पज्ज विहरति। ",
"an10.10:2.9":	"एवं सो तेनङ्गेन अपरिपूरो होति। ",
"an10.10:2.10":	"तेन तं अङ्गं परिपूरेतब्बं: ",
"an10.10:2.11":	"‘किन्ताहं सद्धो च अस्सं, सीलवा च, बहुस्सुतो च, धम्मकथिको च, परिसावचरो च, विसारदो च परिसाय धम्मं देसेय्यं, विनयधरो च, अनेकविहितञ्च पुब्बेनिवासं अनुस्सरेय्यं, सेय्यथिदं—एकम्पि जातिं द्वेपि जातियो …पे… इति साकारं सौद्देसं अनेकविहितं पुब्बेनिवासं अनुस्सरेय्यं, दिब्बेन च चक्खुना विसुद्धेन अतिक्कन्तमानुसकेन …पे… यथाकम्मूपगे सत्ते पजानेय्यं, आसवानञ्च खया …पे… सच्छिकत्वा उपसम्पज्ज विहरेय्यन्’ति। ",
"an10.10:3.1":	"यतो च खो, भिक्खवे, भिक्खु सद्धो च होति, सीलवा च, बहुस्सुतो च, धम्मकथिको च, परिसावचरो च, विसारदो च परिसाय धम्मं देसेति, विनयधरो च, अनेकविहितञ्च पुब्बेनिवासं अनुस्सरति, सेय्यथिदं—एकम्पि जातिं द्वेपि जातियो …पे… इति साकारं सौद्देसं अनेकविहितं पुब्बेनिवासं अनुस्सरति, दिब्बेन च चक्खुना विसुद्धेन अतिक्कन्तमानुसकेन …पे… यथाकम्मूपगे सत्ते पजानाति, आसवानञ्च खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरति। ",
"an10.10:3.2":	"एवं सो तेनङ्गेन परिपूरो होति। ",
"an10.10:3.3":	"इमेहि खो, भिक्खवे, दसहि धम्मेहि समन्नागतो भिक्खु समन्तपासादिको च होति सब्बाकारपरिपूरो चा”ति। ",
"an10.10:3.4":	"दसमं। ",
"an10.10:3.5":	"आनिसंसवग्गो पठमो। ",
"an10.10:4.0":	"तस्सुद्दानं ",
"an10.10:4.1":	"किमत्थियं चेतना च, ",
"an10.10:4.2":	"तयो उपनिसापि च; ",
"an10.10:4.3":	"समाधि सारिपुत्तो च, ",
"an10.10:4.4":	"झानं सन्तेन विज्जयाति। "
}	
