{	
"an8.62:0.1":	"अङ्गुत्तर निकाय ८।६२ ",
"an8.62:0.2":	"७। भूमिचालवग्ग ",
"an8.62:0.3":	"अलंसुत्त ",
"an8.62:1.1":	"“छहि, भिक्खवे, धम्मेहि समन्नागतो भिक्खु अलं अत्तनो अलं परेसं। ",
"an8.62:1.2":	"कतमेहि छहि? ",
"an8.62:1.3":	"इध, भिक्खवे, भिक्खु खिप्पनिसन्ति च होति कुसलेसु धम्मेसु; ",
"an8.62:1.4":	"सुतानञ्च धम्मानं धारणजातिको होति; ",
"an8.62:1.5":	"धातानञ्च धम्मानं अत्थूपपरिक्खिता होति; ",
"an8.62:1.6":	"अत्थमञ्ञाय धम्ममञ्ञाय धम्मानुधम्मप्पटिपन्नो च होति; ",
"an8.62:1.7":	"कल्याणवाचो च होति कल्याणवाक्करणो, पोरिया वाचाय समन्नागतो विस्सट्ठाय अनेलगळाय अत्थस्स विञ्ञापनिया; ",
"an8.62:1.8":	"सन्दस्सको च होति समादपको समुत्तेजको सम्पहंसको सब्रह्मचारीनं। ",
"an8.62:1.9":	"इमेहि खो, भिक्खवे, छहि धम्मेहि समन्नागतो भिक्खु अलं अत्तनो अलं परेसं। ",
"an8.62:2.1":	"पञ्चहि, भिक्खवे, धम्मेहि समन्नागतो भिक्खु अलं अत्तनो अलं परेसं। ",
"an8.62:2.2":	"कतमेहि पञ्चहि? ",
"an8.62:2.3":	"इध, भिक्खवे, भिक्खु न हेव खो खिप्पनिसन्ति च होति कुसलेसु धम्मेसु; ",
"an8.62:2.4":	"सुतानञ्च धम्मानं धारणजातिको होति; ",
"an8.62:2.5":	"धातानञ्च धम्मानं अत्थूपपरिक्खिता होति; ",
"an8.62:2.6":	"अत्थमञ्ञाय धम्ममञ्ञाय धम्मानुधम्मप्पटिपन्नो च होति; ",
"an8.62:2.7":	"कल्याणवाचो च होति …पे… अत्थस्स विञ्ञापनिया; ",
"an8.62:2.8":	"सन्दस्सको च होति समादपको समुत्तेजको सम्पहंसको सब्रह्मचारीनं। ",
"an8.62:2.9":	"इमेहि खो, भिक्खवे, पञ्चहि धम्मेहि समन्नागतो भिक्खु अलं अत्तनो अलं परेसं। ",
"an8.62:3.1":	"चतूहि, भिक्खवे, धम्मेहि समन्नागतो भिक्खु अलं अत्तनो नालं परेसं। ",
"an8.62:3.2":	"कतमेहि चतूहि? ",
"an8.62:3.3":	"इध, भिक्खवे, भिक्खु खिप्पनिसन्ति च होति कुसलेसु धम्मेसु; ",
"an8.62:3.4":	"सुतानञ्च धम्मानं धारणजातिको होति; ",
"an8.62:3.5":	"धातानञ्च धम्मानं अत्थूपपरिक्खिता होति; ",
"an8.62:3.6":	"अत्थमञ्ञाय धम्ममञ्ञाय धम्मानुधम्मप्पटिपन्नो च होति; ",
"an8.62:3.7":	"नो च कल्याणवाचो होति कल्याणवाक्करणो, पोरिया वाचाय समन्नागतो विस्सट्ठाय अनेलगळाय अत्थस्स विञ्ञापनिया; ",
"an8.62:3.8":	"नो च सन्दस्सको होति समादपको समुत्तेजको सम्पहंसको सब्रह्मचारीनं। ",
"an8.62:3.9":	"इमेहि खो, भिक्खवे, चतूहि धम्मेहि समन्नागतो भिक्खु अलं अत्तनो नालं परेसं। ",
"an8.62:4.1":	"चतूहि, भिक्खवे, धम्मेहि समन्नागतो भिक्खु अलं परेसं नालं अत्तनो। ",
"an8.62:4.2":	"कतमेहि चतूहि? ",
"an8.62:4.3":	"इध, भिक्खवे, भिक्खु खिप्पनिसन्ति च होति कुसलेसु धम्मेसु; ",
"an8.62:4.4":	"सुतानञ्च धम्मानं धारणजातिको होति; ",
"an8.62:4.5":	"नो च धातानं धम्मानं अत्थूपपरिक्खिता होति; ",
"an8.62:4.6":	"न च अत्थमञ्ञाय धम्ममञ्ञाय धम्मानुधम्मप्पटिपन्नो होति; ",
"an8.62:4.7":	"कल्याणवाचो च होति कल्याणवाक्करणो …पे… अत्थस्स विञ्ञापनिया; ",
"an8.62:4.8":	"सन्दस्सको च होति …पे… सब्रह्मचारीनं। ",
"an8.62:4.9":	"इमेहि खो, भिक्खवे, चतूहि धम्मेहि समन्नागतो भिक्खु अलं परेसं, नालं अत्तनो। ",
"an8.62:5.1":	"तीहि, भिक्खवे, धम्मेहि समन्नागतो भिक्खु अलं अत्तनो नालं परेसं। ",
"an8.62:5.2":	"कतमेहि तीहि? ",
"an8.62:5.3":	"इध, भिक्खवे, भिक्खु न हेव खो खिप्पनिसन्ति च होति कुसलेसु धम्मेसु; ",
"an8.62:5.4":	"सुतानञ्च धम्मानं धारणजातिको होति; ",
"an8.62:5.5":	"धातानञ्च धम्मानं अत्थूपपरिक्खिता होति; ",
"an8.62:5.6":	"अत्थमञ्ञाय धम्ममञ्ञाय धम्मानुधम्मप्पटिपन्नो च होति; ",
"an8.62:5.7":	"नो च कल्याणवाचो होति कल्याणवाक्करणो, पोरिया वाचाय समन्नागतो विस्सट्ठाय अनेलगळाय अत्थस्स विञ्ञापनिया; ",
"an8.62:5.8":	"नो च सन्दस्सको होति समादपको समुत्तेजको सम्पहंसको सब्रह्मचारीनं। ",
"an8.62:5.9":	"इमेहि खो, भिक्खवे, तीहि धम्मेहि समन्नागतो भिक्खु अलं अत्तनो, नालं परेसं। ",
"an8.62:6.1":	"तीहि, भिक्खवे, धम्मेहि समन्नागतो भिक्खु अलं परेसं, नालं अत्तनो। ",
"an8.62:6.2":	"कतमेहि तीहि? ",
"an8.62:6.3":	"इध, भिक्खवे, भिक्खु न हेव खो खिप्पनिसन्ति च होति कुसलेसु धम्मेसु; ",
"an8.62:6.4":	"सुतानञ्च धम्मानं धारणजातिको होति; ",
"an8.62:6.5":	"नो च धातानं धम्मानं अत्थूपपरिक्खिता होति; ",
"an8.62:6.6":	"नो च अत्थमञ्ञाय धम्ममञ्ञाय धम्मानुधम्मप्पटिपन्नो होति; ",
"an8.62:6.7":	"कल्याणवाचो च होति …पे… अत्थस्स विञ्ञापनिया; ",
"an8.62:6.8":	"सन्दस्सको च होति समादपको समुत्तेजको सम्पहंसको सब्रह्मचारीनं। ",
"an8.62:6.9":	"इमेहि खो, भिक्खवे, तीहि धम्मेहि समन्नागतो भिक्खु अलं परेसं, नालं अत्तनो। ",
"an8.62:7.1":	"द्वीहि, भिक्खवे, धम्मेहि समन्नागतो भिक्खु अलं अत्तनो, नालं परेसं। ",
"an8.62:7.2":	"कतमेहि द्वीहि? ",
"an8.62:7.3":	"इध, भिक्खवे, भिक्खु न हेव खो खिप्पनिसन्ति च होति कुसलेसु धम्मेसु; ",
"an8.62:7.4":	"नो च सुतानं धम्मानं धारणजातिको होति; ",
"an8.62:7.5":	"धातानञ्च धम्मानं अत्थूपपरिक्खिता होति; ",
"an8.62:7.6":	"अत्थमञ्ञाय धम्ममञ्ञाय धम्मानुधम्मप्पटिपन्नो च होति; ",
"an8.62:7.7":	"नो च कल्याणवाचो होति …पे… अत्थस्स विञ्ञापनिया; ",
"an8.62:7.8":	"नो च सन्दस्सको होति …पे… सब्रह्मचारीनं। ",
"an8.62:7.9":	"इमेहि खो, भिक्खवे, द्वीहि धम्मेहि समन्नागतो भिक्खु अलं अत्तनो, नालं परेसं। ",
"an8.62:8.1":	"द्वीहि, भिक्खवे, धम्मेहि समन्नागतो भिक्खु अलं परेसं, नालं अत्तनो। ",
"an8.62:8.2":	"कतमेहि द्वीहि? ",
"an8.62:8.3":	"इध, भिक्खवे, भिक्खु न हेव खो खिप्पनिसन्ति च होति कुसलेसु धम्मेसु; ",
"an8.62:8.4":	"नो च सुतानं धम्मानं धारणजातिको होति; ",
"an8.62:8.5":	"नो च धातानं धम्मानं अत्थूपपरिक्खिता होति; ",
"an8.62:8.6":	"नो च अत्थमञ्ञाय धम्ममञ्ञाय धम्मानुधम्मप्पटिपन्नो होति; ",
"an8.62:8.7":	"कल्याणवाचो च होति कल्याणवाक्करणो, पोरिया वाचाय समन्नागतो विस्सट्ठाय अनेलगळाय अत्थस्स विञ्ञापनिया; ",
"an8.62:8.8":	"सन्दस्सको च होति समादपको समुत्तेजको सम्पहंसको सब्रह्मचारीनं। ",
"an8.62:8.9":	"इमेहि खो, भिक्खवे, द्वीहि धम्मेहि समन्नागतो भिक्खु अलं परेसं, नालं अत्तनो”ति। ",
"an8.62:8.10":	"दुतियं। "
}	
