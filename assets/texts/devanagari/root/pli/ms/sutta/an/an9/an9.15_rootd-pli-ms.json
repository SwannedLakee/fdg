{	
"an9.15:0.1":	"अङ्गुत्तर निकाय ९।१५ ",
"an9.15:0.2":	"२। सीहनादवग्ग ",
"an9.15:0.3":	"गण्डसुत्त ",
"an9.15:1.1":	"“सेय्यथापि, भिक्खवे, गण्डो अनेकवस्सगणिको। ",
"an9.15:1.2":	"तस्सस्सु गण्डस्स नव वणमुखानि नव अभेदनमुखानि। ",
"an9.15:1.3":	"ततो यं किञ्चि पग्घरेय्य—",
"an9.15:1.4":	"असुचियेव पग्घरेय्य, दुग्गन्धंयेव पग्घरेय्य, जेगुच्छियंयेव पग्घरेय्य; ",
"an9.15:1.5":	"यं किञ्चि पसवेय्य—",
"an9.15:1.6":	"असुचियेव पसवेय्य, दुग्गन्धंयेव पसवेय्य, जेगुच्छियंयेव पसवेय्य। ",
"an9.15:2.1":	"गण्डोति खो, भिक्खवे, इमस्सेतं चातुमहाभूतिकस्स कायस्स अधिवचनं मातापेत्तिकसम्भवस्स ओदनकुम्मासूपचयस्स अनिच्चुच्छादनपरिमद्दनभेदनविद्धंसनधम्मस्स। ",
"an9.15:2.2":	"तस्सस्सु गण्डस्स नव वणमुखानि नव अभेदनमुखानि। ",
"an9.15:2.3":	"ततो यं किञ्चि पग्घरति—",
"an9.15:2.4":	"असुचियेव पग्घरति, दुग्गन्धंयेव पग्घरति, जेगुच्छियंयेव पग्घरति; ",
"an9.15:2.5":	"यं किञ्चि पसवति—",
"an9.15:2.6":	"असुचियेव पसवति, दुग्गन्धंयेव पसवति, जेगुच्छियंयेव पसवति। ",
"an9.15:2.7":	"तस्मातिह, भिक्खवे, इमस्मिं काये निब्बिन्दथा”ति। ",
"an9.15:2.8":	"पञ्चमं। "
}	
