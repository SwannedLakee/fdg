{	
"an10.3:0.1":	"अङ्गुत्तर निकाय १०।३ ",
"an10.3:0.2":	"१। आनिसंसवग्ग ",
"an10.3:0.3":	"पठमौपनिससुत्त ",
"an10.3:1.1":	"“दुस्सीलस्स, भिक्खवे, सीलविपन्नस्स हतूपनिसो होति अविप्पटिसारो; ",
"an10.3:1.2":	"अविप्पटिसारे असति अविप्पटिसारविपन्नस्स हतूपनिसं होति पामोज्जं; ",
"an10.3:1.3":	"पामोज्जे असति पामोज्जविपन्नस्स हतूपनिसा होति पीति; ",
"an10.3:1.4":	"पीतिया असति पीतिविपन्नस्स हतूपनिसा होति पस्सद्धि; ",
"an10.3:1.5":	"पस्सद्धिया असति पस्सद्धिविपन्नस्स हतूपनिसं होति सुखं; ",
"an10.3:1.6":	"सुखे असति सुखविपन्नस्स हतूपनिसो होति सम्मासमाधि; ",
"an10.3:1.7":	"सम्मासमाधिम्हि असति सम्मासमाधिविपन्नस्स हतूपनिसं होति यथाभूतञाणदस्सनं; ",
"an10.3:1.8":	"यथाभूतञाणदस्सने असति यथाभूतञाणदस्सनविपन्नस्स हतूपनिसो होति निब्बिदाविरागो; ",
"an10.3:1.9":	"निब्बिदाविरागे असति निब्बिदाविरागविपन्नस्स हतूपनिसं होति विमुत्तिञाणदस्सनं। ",
"an10.3:1.10":	"सेय्यथापि, भिक्खवे, रुक्खो साखापलासविपन्नो। तस्स पपटिकापि न पारिपूरिं गच्छति, तचोपि … फेग्गुपि … सारोपि न पारिपूरिं गच्छति। ",
"an10.3:1.11":	"एवमेवं खो, भिक्खवे, दुस्सीलस्स सीलविपन्नस्स हतूपनिसो होति अविप्पटिसारो; ",
"an10.3:1.12":	"अविप्पटिसारे असति अविप्पटिसारविपन्नस्स हतूपनिसं होति …पे… ",
"an10.3:1.13":	"विमुत्तिञाणदस्सनं। ",
"an10.3:2.1":	"सीलवतो, भिक्खवे, सीलसम्पन्नस्स उपनिससम्पन्नो होति अविप्पटिसारो; ",
"an10.3:2.2":	"अविप्पटिसारे सति अविप्पटिसारसम्पन्नस्स उपनिससम्पन्नं होति पामोज्जं; ",
"an10.3:2.3":	"पामोज्जे सति पामोज्जसम्पन्नस्स उपनिससम्पन्ना होति पीति; ",
"an10.3:2.4":	"पीतिया सति पीतिसम्पन्नस्स उपनिससम्पन्ना होति पस्सद्धि; ",
"an10.3:2.5":	"पस्सद्धिया सति पस्सद्धिसम्पन्नस्स उपनिससम्पन्नं होति सुखं; ",
"an10.3:2.6":	"सुखे सति सुखसम्पन्नस्स उपनिससम्पन्नो होति सम्मासमाधि; ",
"an10.3:2.7":	"सम्मासमाधिम्हि सति सम्मासमाधिसम्पन्नस्स उपनिससम्पन्नं होति यथाभूतञाणदस्सनं; ",
"an10.3:2.8":	"यथाभूतञाणदस्सने सति यथाभूतञाणदस्सनसम्पन्नस्स उपनिससम्पन्नो होति निब्बिदाविरागो; ",
"an10.3:2.9":	"निब्बिदाविरागे सति निब्बिदाविरागसम्पन्नस्स उपनिससम्पन्नं होति विमुत्तिञाणदस्सनं। ",
"an10.3:2.10":	"सेय्यथापि, भिक्खवे, रुक्खो साखापलाससम्पन्नो। तस्स पपटिकापि पारिपूरिं गच्छति, तचोपि … फेग्गुपि … सारोपि पारिपूरिं गच्छति। ",
"an10.3:2.11":	"एवमेवं खो, भिक्खवे, सीलवतो सीलसम्पन्नस्स उपनिससम्पन्नो होति अविप्पटिसारो; ",
"an10.3:2.12":	"अविप्पटिसारे सति अविप्पटिसारसम्पन्नस्स उपनिससम्पन्नं होति …पे… ",
"an10.3:2.13":	"विमुत्तिञाणदस्सनन्”ति। ",
"an10.3:2.14":	"ततियं। "
}	
