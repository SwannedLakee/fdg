{	
"an4.181:0.1":	"अङ्गुत्तर निकाय ४।१८१ ",
"an4.181:0.2":	"१९। ब्राह्मणवग्ग ",
"an4.181:0.3":	"योधाजीवसुत्त ",
"an4.181:1.1":	"“चतूहि, भिक्खवे, अङ्गेहि समन्नागतो योधाजीवो राजारहो होति राजभोग्गो, रञ्ञो अङ्गन्तेव सङ्खं गच्छति। ",
"an4.181:1.2":	"कतमेहि चतूहि? ",
"an4.181:1.3":	"इध, भिक्खवे, योधाजीवो ठानकुसलो च होति, दूरेपाती च, अक्खणवेधी च, महतो च कायस्स पदालेता। ",
"an4.181:1.4":	"इमेहि खो, भिक्खवे, चतूहि अङ्गेहि समन्नागतो योधाजीवो राजारहो होति राजभोग्गो, रञ्ञो अङ्गन्तेव सङ्खं गच्छति। ",
"an4.181:1.5":	"एवमेवं खो, भिक्खवे, चतूहि धम्मेहि समन्नागतो भिक्खु आहुनेय्यो होति पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। ",
"an4.181:1.6":	"कतमेहि चतूहि? ",
"an4.181:1.7":	"इध, भिक्खवे, भिक्खु ठानकुसलो च होति, दूरेपाती च, अक्खणवेधी च, महतो च कायस्स पदालेता। ",
"an4.181:2.1":	"कथञ्च, भिक्खवे, भिक्खु ठानकुसलो होति? ",
"an4.181:2.2":	"इध, भिक्खवे, भिक्खु सीलवा होति …पे… समादाय सिक्खति सिक्खापदेसु। ",
"an4.181:2.3":	"एवं खो, भिक्खवे, भिक्खु ठानकुसलो होति। ",
"an4.181:3.1":	"कथञ्च, भिक्खवे, भिक्खु दूरेपाती होति? ",
"an4.181:3.2":	"इध, भिक्खवे, भिक्खु यं किञ्चि रूपं अतीतानागतपच्चुप्पन्नं अज्झत्तं वा बहिद्धा वा ओळारिकं वा सुखुमं वा हीनं वा पणीतं वा यं दूरे सन्तिके वा, सब्बं रूपं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय पस्सति। ",
"an4.181:3.3":	"या काचि वेदना … ",
"an4.181:3.4":	"या काचि सञ्ञा … ",
"an4.181:3.5":	"ये केचि सङ्खारा … ",
"an4.181:3.6":	"यं किञ्चि विञ्ञाणं अतीतानागतपच्चुप्पन्नं अज्झत्तं वा बहिद्धा वा ओळारिकं वा सुखुमं वा हीनं वा पणीतं वा यं दूरे सन्तिके वा, सब्बं विञ्ञाणं ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय पस्सति। ",
"an4.181:3.7":	"एवं खो, भिक्खवे, भिक्खु दूरेपाती होति। ",
"an4.181:4.1":	"कथञ्च, भिक्खवे, भिक्खु अक्खणवेधी होति? ",
"an4.181:4.2":	"इध, भिक्खवे, भिक्खु ‘इदं दुक्खन्’ति यथाभूतं पजानाति …पे… ‘अयं दुक्खनिरोधगामिनी पटिपदा’ति यथाभूतं पजानाति। ",
"an4.181:4.3":	"एवं खो, भिक्खवे, भिक्खु अक्खणवेधी होति। ",
"an4.181:5.1":	"कथञ्च, भिक्खवे, भिक्खु महतो कायस्स पदालेता होति? ",
"an4.181:5.2":	"इध, भिक्खवे, भिक्खु महन्तं अविज्जाक्खन्धं पदालेता। ",
"an4.181:5.3":	"एवं खो, भिक्खवे, भिक्खु महतो कायस्स पदालेता होति। ",
"an4.181:5.4":	"इमेहि खो, भिक्खवे, चतूहि धम्मेहि समन्नागतो भिक्खु आहुनेय्यो होति …पे… अनुत्तरं पुञ्ञक्खेत्तं लोकस्सा”ति। ",
"an4.181:5.5":	"पठमं। "
}	
