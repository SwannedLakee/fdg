{	
"an8.84:0.1":	"अङ्गुत्तर निकाय ८।८४ ",
"an8.84:0.2":	"९। सतिवग्ग ",
"an8.84:0.3":	"चोरसुत्त ",
"an8.84:1.1":	"“अट्ठहि, भिक्खवे, अङ्गेहि समन्नागतो महाचोरो खिप्पं परियापज्जति, न चिरट्ठितिको होति। ",
"an8.84:1.2":	"कतमेहि अट्ठहि? ",
"an8.84:1.3":	"अप्पहरन्तस्स पहरति, अनवसेसं आदियति, इत्थिं हनति, कुमारिं दूसेति, पब्बजितं विलुम्पति, राजकोसं विलुम्पति, अच्चासन्ने कम्मं करोति, न च निधानकुसलो होति। ",
"an8.84:1.4":	"इमेहि खो, भिक्खवे, अट्ठहङ्गेहि समन्नागतो महाचोरो खिप्पं परियापज्जति, न चिरट्ठितिको होति। ",
"an8.84:2.1":	"अट्ठहि, भिक्खवे, अङ्गेहि समन्नागतो महाचोरो न खिप्पं परियापज्जति, चिरट्ठितिको होति। ",
"an8.84:2.2":	"कतमेहि अट्ठहि? ",
"an8.84:2.3":	"न अप्पहरन्तस्स पहरति, न अनवसेसं आदियति, न इत्थिं हनति, न कुमारिं दूसेति, न पब्बजितं विलुम्पति, न राजकोसं विलुम्पति, न अच्चासन्ने कम्मं करोति, निधानकुसलो च होति। ",
"an8.84:2.4":	"इमेहि खो, भिक्खवे, अट्ठहङ्गेहि समन्नागतो महाचोरो न खिप्पं परियापज्जति, चिरट्ठितिको होती”ति। ",
"an8.84:2.5":	"चतुत्थं। "
}	
