{	
"an1.98:0.1":	"अङ्गुत्तर निकाय १ ",
"an1.98:0.2":	"१०। दुतियपमादादिवग्ग ",
"an1.98:1.0":	"९८ ",
"an1.98:1.1":	"“अज्झत्तिकं, भिक्खवे, अङ्गन्ति करित्वा नाञ्ञं एकङ्गम्पि समनुपस्सामि यं एवं महतो अनत्थाय संवत्तति यथयिदं, भिक्खवे, पमादो। ",
"an1.98:1.2":	"पमादो, भिक्खवे, महतो अनत्थाय संवत्तती”ति। ",
"an1.98:1.3":	"पठमं। ",
"an1.99:1.0":	"९९ ",
"an1.99:1.1":	"“अज्झत्तिकं, भिक्खवे, अङ्गन्ति करित्वा नाञ्ञं एकङ्गम्पि समनुपस्सामि यं एवं महतो अत्थाय संवत्तति यथयिदं, भिक्खवे, अप्पमादो। ",
"an1.99:1.2":	"अप्पमादो, भिक्खवे, महतो अत्थाय संवत्तती”ति। ",
"an1.99:1.3":	"दुतियं। ",
"an1.100:1.0":	"१०० ",
"an1.100:1.1":	"“अज्झत्तिकं, भिक्खवे, अङ्गन्ति करित्वा नाञ्ञं एकङ्गम्पि समनुपस्सामि यं एवं महतो अनत्थाय संवत्तति यथयिदं, भिक्खवे, कोसज्जं। ",
"an1.100:1.2":	"कोसज्जं, भिक्खवे, महतो अनत्थाय संवत्तती”ति। ",
"an1.100:1.3":	"ततियं। ",
"an1.101:1.0":	"१०१ ",
"an1.101:1.1":	"“अज्झत्तिकं, भिक्खवे, अङ्गन्ति करित्वा नाञ्ञं एकङ्गम्पि समनुपस्सामि यं एवं महतो अत्थाय संवत्तति यथयिदं, भिक्खवे, वीरियारम्भो। ",
"an1.101:1.2":	"वीरियारम्भो, भिक्खवे, महतो अत्थाय संवत्तती”ति। ",
"an1.101:1.3":	"चतुत्थं। ",
"an1.102-109:1.0":	"१०२–१०९ ",
"an1.102-109:1.1":	"“अज्झत्तिकं, भिक्खवे, अङ्गन्ति करित्वा नाञ्ञं एकङ्गम्पि समनुपस्सामि यं एवं महतो अनत्थाय संवत्तति यथयिदं, भिक्खवे, महिच्छता …पे… अप्पिच्छता … असन्तुट्ठिता … सन्तुट्ठिता … अयोनिसोमनसिकारो … योनिसोमनसिकारो … असम्पजञ्ञं … सम्पजञ्ञं … द्वादसमं। ",
"an1.110:1.0":	"११० ",
"an1.110:1.1":	"“बाहिरं, भिक्खवे, अङ्गन्ति करित्वा नाञ्ञं एकङ्गम्पि समनुपस्सामि यं एवं महतो अनत्थाय संवत्तति यथयिदं, भिक्खवे, पापमित्तता। ",
"an1.110:1.2":	"पापमित्तता, भिक्खवे, महतो अनत्थाय संवत्तती”ति। ",
"an1.110:1.3":	"तेरसमं। ",
"an1.111:1.0":	"१११ ",
"an1.111:1.1":	"“बाहिरं, भिक्खवे, अङ्गन्ति करित्वा नाञ्ञं एकङ्गम्पि समनुपस्सामि यं एवं महतो अत्थाय संवत्तति यथयिदं, भिक्खवे, कल्याणमित्तता। ",
"an1.111:1.2":	"कल्याणमित्तता, भिक्खवे, महतो अत्थाय संवत्तती”ति। ",
"an1.111:1.3":	"चुद्दसमं। ",
"an1.112:1.0":	"११२ ",
"an1.112:1.1":	"“अज्झत्तिकं, भिक्खवे, अङ्गन्ति करित्वा नाञ्ञं एकङ्गम्पि समनुपस्सामि यं एवं महतो अनत्थाय संवत्तति यथयिदं, भिक्खवे, अनुयोगो अकुसलानं धम्मानं, अननुयोगो कुसलानं धम्मानं। ",
"an1.112:1.2":	"अनुयोगो, भिक्खवे, अकुसलानं धम्मानं, अननुयोगो कुसलानं धम्मानं महतो अनत्थाय संवत्तती”ति। ",
"an1.112:1.3":	"पन्नरसमं। ",
"an1.113:1.0":	"११३ ",
"an1.113:1.1":	"“अज्झत्तिकं, भिक्खवे, अङ्गन्ति करित्वा नाञ्ञं एकङ्गम्पि समनुपस्सामि यं एवं महतो अत्थाय संवत्तति यथयिदं, भिक्खवे, अनुयोगो कुसलानं धम्मानं, अननुयोगो अकुसलानं धम्मानं। ",
"an1.113:1.2":	"अनुयोगो, भिक्खवे, कुसलानं धम्मानं, अननुयोगो अकुसलानं धम्मानं महतो अत्थाय संवत्तती”ति। ",
"an1.113:1.3":	"सोळसमं। ",
"an1.114:1.0":	"११४ ",
"an1.114:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं सद्धम्मस्स सम्मोसाय अन्तरधानाय संवत्तति यथयिदं, भिक्खवे, पमादो। ",
"an1.114:1.2":	"पमादो, भिक्खवे, सद्धम्मस्स सम्मोसाय अन्तरधानाय संवत्तती”ति। ",
"an1.114:1.3":	"सत्तरसमं। ",
"an1.115:1.0":	"११५ ",
"an1.115:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं सद्धम्मस्स ठितिया असम्मोसाय अनन्तरधानाय संवत्तति यथयिदं, भिक्खवे, अप्पमादो। ",
"an1.115:1.2":	"अप्पमादो, भिक्खवे, सद्धम्मस्स ठितिया असम्मोसाय अनन्तरधानाय संवत्तती”ति। ",
"an1.115:1.3":	"अट्ठारसमं। ",
"an1.116:1.0":	"११६ ",
"an1.116:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं सद्धम्मस्स सम्मोसाय अन्तरधानाय संवत्तति यथयिदं, भिक्खवे, कोसज्जं। ",
"an1.116:1.2":	"कोसज्जं, भिक्खवे, सद्धम्मस्स सम्मोसाय अन्तरधानाय संवत्तती”ति। ",
"an1.116:1.3":	"एकूनवीसतिमं। ",
"an1.117:1.0":	"११७ ",
"an1.117:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं सद्धम्मस्स ठितिया असम्मोसाय अनन्तरधानाय संवत्तति यथयिदं, भिक्खवे, वीरियारम्भो। ",
"an1.117:1.2":	"वीरियारम्भो, भिक्खवे, सद्धम्मस्स ठितिया असम्मोसाय अनन्तरधानाय संवत्तती”ति। ",
"an1.117:1.3":	"वीसतिमं। ",
"an1.118-128:1.0":	"११८–१२८ ",
"an1.118-128:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं सद्धम्मस्स सम्मोसाय अन्तरधानाय संवत्तति यथयिदं, भिक्खवे, महिच्छता …पे… अप्पिच्छता … असन्तुट्ठिता … सन्तुट्ठिता … अयोनिसोमनसिकारो … योनिसोमनसिकारो … असम्पजञ्ञं … सम्पजञ्ञं … पापमित्तता … कल्याणमित्तता … अनुयोगो अकुसलानं धम्मानं, अननुयोगो कुसलानं धम्मानं। ",
"an1.118-128:1.2":	"अनुयोगो, भिक्खवे, अकुसलानं धम्मानं, अननुयोगो कुसलानं धम्मानं सद्धम्मस्स सम्मोसाय अन्तरधानाय संवत्तती”ति। ",
"an1.118-128:1.3":	"एकत्तिंसतिमं। ",
"an1.129:1.0":	"१२९ ",
"an1.129:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं सद्धम्मस्स ठितिया असम्मोसाय अनन्तरधानाय संवत्तति यथयिदं, भिक्खवे, अनुयोगो कुसलानं धम्मानं, अननुयोगो अकुसलानं धम्मानं। ",
"an1.129:1.2":	"अनुयोगो, भिक्खवे, कुसलानं धम्मानं, अननुयोगो अकुसलानं धम्मानं सद्धम्मस्स ठितिया असम्मोसाय अनन्तरधानाय संवत्तती”ति। ",
"an1.129:1.3":	"बात्तिंसतिमं। ",
"an1.129:1.4":	"चतुक्कोटिकं निट्ठितं। ",
"an1.130:1.0":	"१३० ",
"an1.130:1.1":	"“ये ते, भिक्खवे, भिक्खू अधम्मं धम्मोति दीपेन्ति ते, भिक्खवे, भिक्खू बहुजनअहिताय पटिपन्ना बहुजनअसुखाय, बहुनो जनस्स अनत्थाय अहिताय दुक्खाय देवमनुस्सानं। ",
"an1.130:1.2":	"बहुञ्च ते, भिक्खवे, भिक्खू अपुञ्ञं पसवन्ति, ते चिमं सद्धम्मं अन्तरधापेन्ती”ति। ",
"an1.130:1.3":	"तेत्तिंसतिमं। ",
"an1.131:1.0":	"१३१ ",
"an1.131:1.1":	"“ये ते, भिक्खवे, भिक्खू धम्मं अधम्मोति दीपेन्ति ते, भिक्खवे, भिक्खू बहुजनअहिताय पटिपन्ना बहुजनअसुखाय, बहुनो जनस्स अनत्थाय अहिताय दुक्खाय देवमनुस्सानं। ",
"an1.131:1.2":	"बहुञ्च ते, भिक्खवे, भिक्खू अपुञ्ञं पसवन्ति, ते चिमं सद्धम्मं अन्तरधापेन्ती”ति। ",
"an1.131:1.3":	"चतुत्तिंसतिमं। ",
"an1.132-139:1.0":	"१३२–१३९ ",
"an1.132-139:1.1":	"“ये ते, भिक्खवे, भिक्खू अविनयं विनयोति दीपेन्ति …पे… विनयं अविनयोति दीपेन्ति …पे… अभासितं अलपितं तथागतेन भासितं लपितं तथागतेनाति दीपेन्ति …पे… भासितं लपितं तथागतेन अभासितं अलपितं तथागतेनाति दीपेन्ति …पे… अनाचिण्णं तथागतेन आचिण्णं तथागतेनाति दीपेन्ति …पे… आचिण्णं तथागतेन अनाचिण्णं तथागतेनाति दीपेन्ति …पे… अपञ्ञत्तं तथागतेन पञ्ञत्तं तथागतेनाति दीपेन्ति …पे… पञ्ञत्तं तथागतेन अपञ्ञत्तं तथागतेनाति दीपेन्ति; ",
"an1.132-139:1.2":	"ते, भिक्खवे, भिक्खू बहुजनअहिताय पटिपन्ना बहुजनअसुखाय, बहुनो जनस्स अनत्थाय अहिताय दुक्खाय देवमनुस्सानं। ",
"an1.132-139:1.3":	"बहुञ्च ते, भिक्खवे, भिक्खू अपुञ्ञं पसवन्ति, ते चिमं सद्धम्मं अन्तरधापेन्ती”ति। ",
"an1.132-139:1.4":	"द्वाचत्तालीसतिमं। ",
"an1.132-139:1.5":	"दुतियपमादादिवग्गो दसमो। "
}	
