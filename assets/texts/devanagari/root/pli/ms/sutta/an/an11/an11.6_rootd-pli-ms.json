{	
"an11.6:0.1":	"अङ्गुत्तर निकाय ११।६ ",
"an11.6:0.2":	"१। निस्सयवग्ग ",
"an11.6:0.3":	"ब्यसनसुत्त ",
"an11.6:1.1":	"“यो सो, भिक्खवे, भिक्खु अक्कोसको परिभासको अरियूपवादो सब्रह्मचारीनं, ठानमेतं अवकासो यं सो एकादसन्नं ब्यसनानं अञ्ञतरं ब्यसनं निगच्छेय्य। ",
"an11.6:2.1":	"कतमेसं एकादसन्नं? ",
"an11.6:2.2":	"अनधिगतं नाधिगच्छति, ",
"an11.6:2.3":	"अधिगता परिहायति, ",
"an11.6:2.4":	"सद्धम्मस्स न वोदायन्ति, ",
"an11.6:2.5":	"सद्धम्मेसु वा अधिमानिको होति, ",
"an11.6:2.6":	"अनभिरतो वा ब्रह्मचरियं चरति, ",
"an11.6:2.7":	"अञ्ञतरं वा सङ्किलिट्ठं आपत्तिं आपज्जति, ",
"an11.6:2.8":	"सिक्खं वा पच्चक्खाय हीनायावत्तति, ",
"an11.6:2.9":	"गाळ्हं वा रोगातङ्कं फुसति, ",
"an11.6:2.10":	"उम्मादं वा पापुणाति चित्तक्खेपं वा, ",
"an11.6:2.11":	"सम्मूळ्हो कालं करोति, ",
"an11.6:2.12":	"कायस्स भेदा परं मरणा अपायं दुग्गतिं विनिपातं निरयं उपपज्जति—",
"an11.6:2.13":	"यो सो, भिक्खवे, भिक्खु अक्कोसको परिभासको अरियूपवादो सब्रह्मचारीनं, ठानमेतं अवकासो यं सो इमेसं एकादसन्नं ब्यसनानं अञ्ञतरं ब्यसनं निगच्छेय्य। ",
"an11.6:3.1":	"यो सो, भिक्खवे, भिक्खु अक्कोसको परिभासको अरियूपवादो सब्रह्मचारीनं, अट्ठानमेतं अनवकासो यं सो एकादसन्नं ब्यसनानं अञ्ञतरं ब्यसनं न निगच्छेय्य। ",
"an11.6:4.1":	"कतमेसं एकादसन्नं? ",
"an11.6:4.2":	"अनधिगतं नाधिगच्छति, ",
"an11.6:4.3":	"अधिगता परिहायति, ",
"an11.6:4.4":	"सद्धम्मस्स न वोदायन्ति, ",
"an11.6:4.5":	"सद्धम्मेसु वा अधिमानिको होति, ",
"an11.6:4.6":	"अनभिरतो वा ब्रह्मचरियं चरति, ",
"an11.6:4.7":	"अञ्ञतरं वा सङ्किलिट्ठं आपत्तिं आपज्जति, ",
"an11.6:4.8":	"सिक्खं वा पच्चक्खाय हीनायावत्तति, ",
"an11.6:4.9":	"गाळ्हं वा रोगातङ्कं फुसति, ",
"an11.6:4.10":	"उम्मादं वा पापुणाति चित्तक्खेपं वा, ",
"an11.6:4.11":	"सम्मूळ्हो कालं करोति, ",
"an11.6:4.12":	"कायस्स भेदा परं मरणा अपायं दुग्गतिं विनिपातं निरयं उपपज्जति—",
"an11.6:4.13":	"यो सो, भिक्खवे, भिक्खु अक्कोसको परिभासको अरियूपवादो सब्रह्मचारीनं, अट्ठानमेतं अनवकासो यं सो इमेसं एकादसन्नं ब्यसनानं अञ्ञतरं ब्यसनं न निगच्छेय्या”ति। ",
"an11.6:4.14":	"छट्ठं। "
}	
