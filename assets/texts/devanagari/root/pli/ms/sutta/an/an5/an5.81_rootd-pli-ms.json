{	
"an5.81:0.1":	"अङ्गुत्तर निकाय ५।८१ ",
"an5.81:0.2":	"९। थेरवग्ग ",
"an5.81:0.3":	"रजनीयसुत्त ",
"an5.81:1.1":	"“पञ्चहि, भिक्खवे, धम्मेहि समन्नागतो थेरो भिक्खु सब्रह्मचारीनं अप्पियो च होति अमनापो च अगरु च अभावनीयो च। ",
"an5.81:1.2":	"कतमेहि पञ्चहि? ",
"an5.81:1.3":	"रजनीये रज्जति, दुस्सनीये दुस्सति, मोहनीये मुय्हति, कुप्पनीये कुप्पति, मदनीये मज्जति—",
"an5.81:1.4":	"इमेहि खो, भिक्खवे, पञ्चहि धम्मेहि समन्नागतो थेरो भिक्खु सब्रह्मचारीनं अप्पियो च होति अमनापो च अगरु च अभावनीयो च। ",
"an5.81:2.1":	"पञ्चहि, भिक्खवे, धम्मेहि समन्नागतो थेरो भिक्खु सब्रह्मचारीनं पियो च होति मनापो च गरु च भावनीयो च। ",
"an5.81:2.2":	"कतमेहि पञ्चहि? ",
"an5.81:2.3":	"रजनीये न रज्जति, दुस्सनीये न दुस्सति, मोहनीये न मुय्हति, कुप्पनीये न कुप्पति, मदनीये न मज्जति—",
"an5.81:2.4":	"इमेहि खो, भिक्खवे, पञ्चहि धम्मेहि समन्नागतो थेरो भिक्खु सब्रह्मचारीनं पियो च होति मनापो च गरु च भावनीयो चा”ति। ",
"an5.81:2.5":	"पठमं। "
}	
