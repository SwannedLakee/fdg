{	
"an6.5:0.1":	"अङ्गुत्तर निकाय ६।५ ",
"an6.5:0.2":	"१। आहुनेय्यवग्ग ",
"an6.5:0.3":	"पठमआजानीयसुत्त ",
"an6.5:1.1":	"“छहि, भिक्खवे, अङ्गेहि समन्नागतो रञ्ञो भद्रो अस्साजानीयो राजारहो होति राजभोग्गो, रञ्ञो अङ्गन्त्वेव सङ्खं गच्छति। ",
"an6.5:2.1":	"कतमेहि छहि? ",
"an6.5:2.2":	"इध, भिक्खवे, रञ्ञो भद्रो अस्साजानीयो खमो होति रूपानं, खमो सद्दानं, खमो गन्धानं, खमो रसानं, खमो फोट्ठब्बानं, वण्णसम्पन्नो च होति। ",
"an6.5:2.3":	"इमेहि खो, भिक्खवे, छहि अङ्गेहि समन्नागतो रञ्ञो भद्रो अस्साजानीयो राजारहो होति राजभोग्गो, रञ्ञो अङ्गन्त्वेव सङ्खं गच्छति। ",
"an6.5:3.1":	"एवमेवं खो, भिक्खवे, छहि धम्मेहि समन्नागतो भिक्खु आहुनेय्यो होति …पे… अनुत्तरं पुञ्ञक्खेत्तं लोकस्स। ",
"an6.5:3.2":	"कतमेहि छहि? ",
"an6.5:3.3":	"इध, भिक्खवे, भिक्खु खमो होति रूपानं, खमो सद्दानं, खमो गन्धानं, खमो रसानं, खमो फोट्ठब्बानं, खमो धम्मानं। ",
"an6.5:3.4":	"इमेहि खो, भिक्खवे, छहि धम्मेहि समन्नागतो भिक्खु आहुनेय्यो होति …पे… अनुत्तरं पुञ्ञक्खेत्तं लोकस्सा”ति। ",
"an6.5:3.5":	"पञ्चमं। "
}	
