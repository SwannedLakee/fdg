{	
"an10.168:0.1":	"अङ्गुत्तर निकाय १०।१६८ ",
"an10.168:0.2":	"१७। जाणुस्सोणिवग्ग ",
"an10.168:0.3":	"अरियपच्चोरोहणीसुत्त ",
"an10.168:1.1":	"“अरियं वो, भिक्खवे, पच्चोरोहणिं देसेस्सामि। ",
"an10.168:1.2":	"तं सुणाथ, साधुकं मनसि करोथ, भासिस्सामी”ति। ",
"an10.168:1.3":	"“एवं, भन्ते”ति खो ते भिक्खू भगवतो पच्चस्सोसुं। ",
"an10.168:1.4":	"भगवा एतदवोच: ",
"an10.168:2.1":	"“कतमा च, भिक्खवे, अरिया पच्चोरोहणी? ",
"an10.168:2.2":	"इध, भिक्खवे, अरियसावको इति पटिसञ्चिक्खति: ",
"an10.168:2.3":	"‘पाणातिपातस्स खो पापको विपाको—",
"an10.168:2.4":	"दिट्ठे चेव धम्मे अभिसम्परायञ्चा’ति। ",
"an10.168:2.5":	"सो इति पटिसङ्खाय पाणातिपातं पजहति; ",
"an10.168:2.6":	"पाणातिपाता पच्चोरोहति। ",
"an10.168:3.1":	"… ‘अदिन्नादानस्स खो पापको विपाको—",
"an10.168:3.2":	"दिट्ठे चेव धम्मे अभिसम्परायञ्चा’ति। ",
"an10.168:3.3":	"सो इति पटिसङ्खाय अदिन्नादानं पजहति; ",
"an10.168:3.4":	"अदिन्नादाना पच्चोरोहति। ",
"an10.168:4.1":	"… ‘कामेसुमिच्छाचारस्स खो पापको विपाको …पे… ",
"an10.168:4.2":	"कामेसुमिच्छाचारा पच्चोरोहति। ",
"an10.168:5.1":	"… ‘मुसावादस्स खो पापको विपाको …पे… ",
"an10.168:5.2":	"मुसावादा पच्चोरोहति। ",
"an10.168:6.1":	"… ‘पिसुणाय वाचाय खो पापको विपाको …पे… ",
"an10.168:6.2":	"पिसुणाय वाचाय पच्चोरोहति। ",
"an10.168:7.1":	"… ‘फरुसाय वाचाय खो पापको विपाको …पे… ",
"an10.168:7.2":	"फरुसाय वाचाय पच्चोरोहति। ",
"an10.168:8.1":	"… ‘सम्फप्पलापस्स खो पापको विपाको …पे… ",
"an10.168:8.2":	"सम्फप्पलापा पच्चोरोहति। ",
"an10.168:9.1":	"… ‘अभिज्झाय खो पापको विपाको …पे… ",
"an10.168:9.2":	"अभिज्झाय पच्चोरोहति। ",
"an10.168:10.1":	"… ‘ब्यापादस्स खो पापको विपाको …पे… ",
"an10.168:10.2":	"ब्यापादा पच्चोरोहति। ",
"an10.168:11.1":	"… ‘मिच्छादिट्ठिया खो पापको विपाको दिट्ठे चेव धम्मे अभिसम्परायञ्चा’ति। ",
"an10.168:11.2":	"सो इति पटिसङ्खाय मिच्छादिट्ठिं पजहति; ",
"an10.168:11.3":	"मिच्छादिट्ठिया पच्चोरोहति। ",
"an10.168:11.4":	"अयं वुच्चति, भिक्खवे, अरिया पच्चोरोहणी”ति। ",
"an10.168:11.5":	"दुतियं। "
}	
