{	
"an5.234:0.1":	"अङ्गुत्तर निकाय ५।२३४ ",
"an5.234:0.2":	"२४। आवासिकवग्ग ",
"an5.234:0.3":	"बहूपकारसुत्त ",
"an5.234:1.1":	"“पञ्चहि, भिक्खवे, धम्मेहि समन्नागतो आवासिको भिक्खु आवासस्स बहूपकारो होति। ",
"an5.234:1.2":	"कतमेहि पञ्चहि? ",
"an5.234:1.3":	"सीलवा होति …पे… समादाय सिक्खति सिक्खापदेसु; ",
"an5.234:1.4":	"बहुस्सुतो होति …पे… दिट्ठिया सुप्पटिविद्धा; ",
"an5.234:1.5":	"खण्डफुल्लं पटिसङ्खरोति; ",
"an5.234:1.6":	"महा खो पन भिक्खुसङ्घो अभिक्कन्तो नानावेरज्जका भिक्खू गिहीनं उपसङ्कमित्वा आरोचेति: ",
"an5.234:1.7":	"‘महा खो, आवुसो, भिक्खुसङ्घो अभिक्कन्तो नानावेरज्जका भिक्खू, करोथ पुञ्ञानि, समयो पुञ्ञानि कातुन्’ति; ",
"an5.234:1.8":	"चतुन्नं झानानं आभिचेतसिकानं दिट्ठधम्मसुखविहारानं निकामलाभी होति अकिच्छलाभी अकसिरलाभी। ",
"an5.234:1.9":	"इमेहि खो, भिक्खवे, पञ्चहि धम्मेहि समन्नागतो आवासिको भिक्खु आवासस्स बहूपकारो होती”ति। ",
"an5.234:1.10":	"चतुत्थं। "
}	
