{	
"an10.155:0.1":	"अङ्गुत्तर निकाय १०।१५५ ",
"an10.155:0.2":	"१६। पुग्गलवग्ग ",
"an10.155:0.3":	"सेवितब्बसुत्त ",
"an10.155:1.1":	"“दसहि, भिक्खवे, धम्मेहि समन्नागतो पुग्गलो न सेवितब्बो। ",
"an10.155:1.2":	"कतमेहि दसहि? ",
"an10.155:1.3":	"मिच्छादिट्ठिको होति, मिच्छासङ्कप्पो होति, मिच्छावाचो होति, मिच्छाकम्मन्तो होति, मिच्छाआजीवो होति, मिच्छावायामो होति, मिच्छासति होति, मिच्छासमाधि होति, मिच्छाञाणी होति, मिच्छाविमुत्ति होति—",
"an10.155:1.4":	"इमेहि खो, भिक्खवे, दसहि धम्मेहि समन्नागतो पुग्गलो न सेवितब्बो। ",
"an10.155:2.1":	"दसहि, भिक्खवे, धम्मेहि समन्नागतो पुग्गलो सेवितब्बो। ",
"an10.155:2.2":	"कतमेहि दसहि? ",
"an10.155:2.3":	"सम्मादिट्ठिको होति, सम्मासङ्कप्पो होति, सम्मावाचो होति, सम्माकम्मन्तो होति, सम्माआजीवो होति, सम्मावायामो होति, सम्मासति होति, सम्मासमाधि होति, सम्माञाणी होति, सम्माविमुत्ति होति—",
"an10.155:2.4":	"इमेहि खो, भिक्खवे, दसहि धम्मेहि समन्नागतो पुग्गलो सेवितब्बो”ति। "
}	
