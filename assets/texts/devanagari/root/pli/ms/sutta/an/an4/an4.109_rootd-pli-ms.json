{	
"an4.109:0.1":	"अङ्गुत्तर निकाय ४।१०९ ",
"an4.109:0.2":	"११। वलाहकवग्ग ",
"an4.109:0.3":	"रुक्खसुत्त ",
"an4.109:1.1":	"“चत्तारोमे, भिक्खवे, रुक्खा। ",
"an4.109:1.2":	"कतमे चत्तारो? ",
"an4.109:1.3":	"फेग्गु फेग्गुपरिवारो, ",
"an4.109:1.4":	"फेग्गु सारपरिवारो, ",
"an4.109:1.5":	"सारो फेग्गुपरिवारो, ",
"an4.109:1.6":	"सारो सारपरिवारो—",
"an4.109:1.7":	"इमे खो, भिक्खवे, चत्तारो रुक्खा। ",
"an4.109:1.8":	"एवमेवं खो, भिक्खवे, चत्तारो रुक्खूपमा पुग्गला सन्तो संविज्जमाना लोकस्मिं। ",
"an4.109:1.9":	"कतमे चत्तारो? ",
"an4.109:1.10":	"फेग्गु फेग्गुपरिवारो, ",
"an4.109:1.11":	"फेग्गु सारपरिवारो, ",
"an4.109:1.12":	"सारो फेग्गुपरिवारो, ",
"an4.109:1.13":	"सारो सारपरिवारो। ",
"an4.109:2.1":	"कथञ्च, भिक्खवे, पुग्गलो फेग्गु होति फेग्गुपरिवारो? ",
"an4.109:2.2":	"इध, भिक्खवे, एकच्चो पुग्गलो दुस्सीलो होति पापधम्मो; ",
"an4.109:2.3":	"परिसापिस्स होति दुस्सीला पापधम्मा। ",
"an4.109:2.4":	"एवं खो, भिक्खवे, पुग्गलो फेग्गु होति फेग्गुपरिवारो। ",
"an4.109:2.5":	"सेय्यथापि सो, भिक्खवे, रुक्खो फेग्गु फेग्गुपरिवारो; ",
"an4.109:2.6":	"तथूपमाहं, भिक्खवे, इमं पुग्गलं वदामि। ",
"an4.109:3.1":	"कथञ्च, भिक्खवे, पुग्गलो फेग्गु होति सारपरिवारो? ",
"an4.109:3.2":	"इध, भिक्खवे, एकच्चो पुग्गलो दुस्सीलो होति पापधम्मो; ",
"an4.109:3.3":	"परिसा च ख्वस्स होति सीलवती कल्याणधम्मा। ",
"an4.109:3.4":	"एवं खो, भिक्खवे, पुग्गलो फेग्गु होति सारपरिवारो। ",
"an4.109:3.5":	"सेय्यथापि सो, भिक्खवे, रुक्खो फेग्गु सारपरिवारो; ",
"an4.109:3.6":	"तथूपमाहं, भिक्खवे, इमं पुग्गलं वदामि। ",
"an4.109:4.1":	"कथञ्च, भिक्खवे, पुग्गलो सारो होति फेग्गुपरिवारो? ",
"an4.109:4.2":	"इध, भिक्खवे, एकच्चो पुग्गलो सीलवा होति कल्याणधम्मो; ",
"an4.109:4.3":	"परिसा च ख्वस्स होति दुस्सीला पापधम्मा। ",
"an4.109:4.4":	"एवं खो, भिक्खवे, पुग्गलो सारो होति फेग्गुपरिवारो। ",
"an4.109:4.5":	"सेय्यथापि सो, भिक्खवे, रुक्खो सारो फेग्गुपरिवारो; ",
"an4.109:4.6":	"तथूपमाहं, भिक्खवे, इमं पुग्गलं वदामि। ",
"an4.109:5.1":	"कथञ्च, भिक्खवे, पुग्गलो सारो होति सारपरिवारो? ",
"an4.109:5.2":	"इध, भिक्खवे, एकच्चो पुग्गलो सीलवा होति कल्याणधम्मो; ",
"an4.109:5.3":	"परिसापिस्स होति सीलवती कल्याणधम्मा। ",
"an4.109:5.4":	"एवं खो, भिक्खवे, पुग्गलो सारो होति सारपरिवारो। ",
"an4.109:5.5":	"सेय्यथापि सो, भिक्खवे, रुक्खो सारो सारपरिवारो; ",
"an4.109:5.6":	"तथूपमाहं, भिक्खवे, इमं पुग्गलं वदामि। ",
"an4.109:5.7":	"इमे खो, भिक्खवे, चत्तारो रुक्खूपमा पुग्गला सन्तो संविज्जमाना लोकस्मिन्”ति। ",
"an4.109:5.8":	"नवमं। "
}	
