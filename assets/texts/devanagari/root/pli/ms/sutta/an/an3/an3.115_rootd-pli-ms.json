{	
"an3.115:0.1":	"अङ्गुत्तर निकाय ३।११५ ",
"an3.115:0.2":	"१२। आपायिकवग्ग ",
"an3.115:0.3":	"अप्पमेय्यसुत्त ",
"an3.115:1.1":	"“तयोमे, भिक्खवे, पुग्गला सन्तो संविज्जमाना लोकस्मिं। ",
"an3.115:1.2":	"कतमे तयो? ",
"an3.115:1.3":	"सुप्पमेय्यो, दुप्पमेय्यो, अप्पमेय्यो। ",
"an3.115:1.4":	"कतमो च, भिक्खवे, पुग्गलो सुप्पमेय्यो? ",
"an3.115:1.5":	"इध, भिक्खवे, एकच्चो पुग्गलो उद्धतो होति उन्नळो चपलो मुखरो विकिण्णवाचो मुट्ठस्सति असम्पजानो असमाहितो विब्भन्तचित्तो पाकतिन्द्रियो। ",
"an3.115:1.6":	"अयं वुच्चति, भिक्खवे, पुग्गलो सुप्पमेय्यो। ",
"an3.115:2.1":	"कतमो च, भिक्खवे, पुग्गलो दुप्पमेय्यो? ",
"an3.115:2.2":	"इध, भिक्खवे, एकच्चो पुग्गलो अनुद्धतो होति अनुन्नळो अचपलो अमुखरो अविकिण्णवाचो उपट्ठितस्सति सम्पजानो समाहितो एकग्गचित्तो संवुतिन्द्रियो। ",
"an3.115:2.3":	"अयं वुच्चति, भिक्खवे, पुग्गलो दुप्पमेय्यो। ",
"an3.115:3.1":	"कतमो च, भिक्खवे, पुग्गलो अप्पमेय्यो? ",
"an3.115:3.2":	"इध, भिक्खवे, भिक्खु अरहं होति खीणासवो। ",
"an3.115:3.3":	"अयं वुच्चति, भिक्खवे, पुग्गलो अप्पमेय्यो। ",
"an3.115:3.4":	"इमे खो, भिक्खवे, तयो पुग्गला सन्तो संविज्जमाना लोकस्मिन्”ति। ",
"an3.115:3.5":	"ततियं। "
}	
