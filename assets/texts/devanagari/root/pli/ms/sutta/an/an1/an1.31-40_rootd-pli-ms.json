{	
"an1.31:0.1":	"अङ्गुत्तर निकाय १ ",
"an1.31:0.2":	"४। अदन्तवग्ग ",
"an1.31:1.0":	"३१ ",
"an1.31:1.1":	"“नाहं, भिक्खवे, अञ्ञं एकधम्मम्पि समनुपस्सामि यं एवं अदन्तं महतो अनत्थाय संवत्तति यथयिदं, भिक्खवे, चित्तं। ",
"an1.31:1.2":	"चित्तं, भिक्खवे, अदन्तं महतो अनत्थाय संवत्तती”ति। ",
"an1.31:1.3":	"पठमं। ",
"an1.32:1.0":	"३२ ",
"an1.32:1.1":	"“नाहं, भिक्खवे, अञ्ञं एकधम्मम्पि समनुपस्सामि यं एवं दन्तं महतो अत्थाय संवत्तति यथयिदं, भिक्खवे, चित्तं। ",
"an1.32:1.2":	"चित्तं, भिक्खवे, दन्तं महतो अत्थाय संवत्तती”ति। ",
"an1.32:1.3":	"दुतियं। ",
"an1.33:1.0":	"३३ ",
"an1.33:1.1":	"“नाहं, भिक्खवे, अञ्ञं एकधम्मम्पि समनुपस्सामि यं एवं अगुत्तं महतो अनत्थाय संवत्तति यथयिदं, भिक्खवे, चित्तं। ",
"an1.33:1.2":	"चित्तं, भिक्खवे, अगुत्तं महतो अनत्थाय संवत्तती”ति। ",
"an1.33:1.3":	"ततियं। ",
"an1.34:1.0":	"३४ ",
"an1.34:1.1":	"“नाहं, भिक्खवे, अञ्ञं एकधम्मम्पि समनुपस्सामि यं एवं गुत्तं महतो अत्थाय संवत्तति यथयिदं, भिक्खवे, चित्तं। ",
"an1.34:1.2":	"चित्तं, भिक्खवे, गुत्तं महतो अत्थाय संवत्तती”ति। ",
"an1.34:1.3":	"चतुत्थं। ",
"an1.35:1.0":	"३५ ",
"an1.35:1.1":	"“नाहं, भिक्खवे, अञ्ञं एकधम्मम्पि समनुपस्सामि यं एवं अरक्खितं महतो अनत्थाय संवत्तति यथयिदं, भिक्खवे, चित्तं। ",
"an1.35:1.2":	"चित्तं, भिक्खवे, अरक्खितं महतो अनत्थाय संवत्तती”ति। ",
"an1.35:1.3":	"पञ्चमं। ",
"an1.36:1.0":	"३६ ",
"an1.36:1.1":	"“नाहं, भिक्खवे, अञ्ञं एकधम्मम्पि समनुपस्सामि यं एवं रक्खितं महतो अत्थाय संवत्तति यथयिदं, भिक्खवे, चित्तं। ",
"an1.36:1.2":	"चित्तं, भिक्खवे, रक्खितं महतो अत्थाय संवत्तती”ति। ",
"an1.36:1.3":	"छट्ठं। ",
"an1.37:1.0":	"३७ ",
"an1.37:1.1":	"“नाहं, भिक्खवे, अञ्ञं एकधम्मम्पि समनुपस्सामि यं एवं असंवुतं महतो अनत्थाय संवत्तति यथयिदं, भिक्खवे, चित्तं। ",
"an1.37:1.2":	"चित्तं, भिक्खवे, असंवुतं महतो अनत्थाय संवत्तती”ति। ",
"an1.37:1.3":	"सत्तमं। ",
"an1.38:1.0":	"३८ ",
"an1.38:1.1":	"“नाहं, भिक्खवे, अञ्ञं एकधम्मम्पि समनुपस्सामि यं एवं संवुतं महतो अत्थाय संवत्तति यथयिदं, भिक्खवे, चित्तं। ",
"an1.38:1.2":	"चित्तं, भिक्खवे, संवुतं महतो अत्थाय संवत्तती”ति। ",
"an1.38:1.3":	"अट्ठमं। ",
"an1.39:1.0":	"३९ ",
"an1.39:1.1":	"“नाहं, भिक्खवे, अञ्ञं एकधम्मम्पि समनुपस्सामि यं एवं अदन्तं अगुत्तं अरक्खितं असंवुतं महतो अनत्थाय संवत्तति यथयिदं, भिक्खवे, चित्तं। ",
"an1.39:1.2":	"चित्तं, भिक्खवे, अदन्तं अगुत्तं अरक्खितं असंवुतं महतो अनत्थाय संवत्तती”ति। ",
"an1.39:1.3":	"नवमं। ",
"an1.40:1.0":	"४० ",
"an1.40:1.1":	"“नाहं, भिक्खवे, अञ्ञं एकधम्मम्पि समनुपस्सामि यं एवं दन्तं गुत्तं रक्खितं संवुतं महतो अत्थाय संवत्तति यथयिदं, भिक्खवे, चित्तं। ",
"an1.40:1.2":	"चित्तं, भिक्खवे, दन्तं गुत्तं रक्खितं संवुतं महतो अत्थाय संवत्तती”ति। ",
"an1.40:1.3":	"दसमं। ",
"an1.40:1.4":	"अदन्तवग्गो चतुत्थो। "
}	
