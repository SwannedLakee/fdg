{	
"an7.65:0.1":	"अङ्गुत्तर निकाय ७।६५ ",
"an7.65:0.2":	"७। महावग्ग ",
"an7.65:0.3":	"हिरीओत्तप्पसुत्त ",
"an7.65:1.1":	"“हिरोत्तप्पे, भिक्खवे, असति हिरोत्तप्पविपन्नस्स हतूपनिसो होति इन्द्रियसंवरो; ",
"an7.65:1.2":	"इन्द्रियसंवरे असति इन्द्रियसंवरविपन्नस्स हतूपनिसं होति सीलं; ",
"an7.65:1.3":	"सीले असति सीलविपन्नस्स हतूपनिसो होति सम्मासमाधि; ",
"an7.65:1.4":	"सम्मासमाधिम्हि असति सम्मासमाधिविपन्नस्स हतूपनिसं होति यथाभूतञाणदस्सनं; ",
"an7.65:1.5":	"यथाभूतञाणदस्सने असति यथाभूतञाणदस्सनविपन्नस्स हतूपनिसो होति निब्बिदाविरागो; ",
"an7.65:1.6":	"निब्बिदाविरागे असति निब्बिदाविरागविपन्नस्स हतूपनिसं होति विमुत्तिञाणदस्सनं। ",
"an7.65:1.7":	"सेय्यथापि, भिक्खवे, रुक्खो साखापलासविपन्नो। ",
"an7.65:1.8":	"तस्स पपटिकापि न पारिपूरिं गच्छति, तचोपि फेग्गुपि सारोपि न पारिपूरिं गच्छति। ",
"an7.65:1.9":	"एवमेवं खो, भिक्खवे, हिरोत्तप्पे असति हिरोत्तप्पविपन्नस्स हतूपनिसो होति इन्द्रियसंवरो; ",
"an7.65:1.10":	"इन्द्रियसंवरे असति इन्द्रियसंवरविपन्नस्स हतूपनिसं होति सीलं; ",
"an7.65:1.11":	"सीले असति सीलविपन्नस्स हतूपनिसो होति सम्मासमाधि; ",
"an7.65:1.12":	"सम्मासमाधिम्हि असति सम्मासमाधिविपन्नस्स हतूपनिसं होति यथाभूतञाणदस्सनं; ",
"an7.65:1.13":	"यथाभूतञाणदस्सने असति यथाभूतञाणदस्सनविपन्नस्स हतूपनिसो होति निब्बिदाविरागो; ",
"an7.65:1.14":	"निब्बिदाविरागे असति निब्बिदाविरागविपन्नस्स हतूपनिसं होति विमुत्तिञाणदस्सनं। ",
"an7.65:2.1":	"हिरोत्तप्पे, भिक्खवे, सति हिरोत्तप्पसम्पन्नस्स उपनिससम्पन्नो होति इन्द्रियसंवरो; ",
"an7.65:2.2":	"इन्द्रियसंवरे सति इन्द्रियसंवरसम्पन्नस्स उपनिससम्पन्नं होति सीलं; ",
"an7.65:2.3":	"सीले सति सीलसम्पन्नस्स उपनिससम्पन्नो होति सम्मासमाधि; ",
"an7.65:2.4":	"सम्मासमाधिम्हि सति सम्मासमाधिसम्पन्नस्स उपनिससम्पन्नं होति यथाभूतञाणदस्सनं; ",
"an7.65:2.5":	"यथाभूतञाणदस्सने सति यथाभूतञाणदस्सनसम्पन्नस्स उपनिससम्पन्नो होति निब्बिदाविरागो; ",
"an7.65:2.6":	"निब्बिदाविरागे सति निब्बिदाविरागसम्पन्नस्स उपनिससम्पन्नं होति विमुत्तिञाणदस्सनं। ",
"an7.65:2.7":	"सेय्यथापि, भिक्खवे, रुक्खो साखापलाससम्पन्नो। तस्स पपटिकापि पारिपूरिं गच्छति, तचोपि फेग्गुपि सारोपि पारिपूरिं गच्छति। ",
"an7.65:2.8":	"एवमेवं खो, भिक्खवे, हिरोत्तप्पे सति हिरोत्तप्पसम्पन्नस्स उपनिससम्पन्नो होति …पे… ",
"an7.65:2.9":	"विमुत्तिञाणदस्सनन्”ति। ",
"an7.65:2.10":	"पठमं। "
}	
