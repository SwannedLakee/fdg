{	
"an6.92:0.1":	"अङ्गुत्तर निकाय ६।९२ ",
"an6.92:0.2":	"९। सीतिवग्ग ",
"an6.92:0.3":	"पठमअभब्बट्ठानसुत्त ",
"an6.92:1.1":	"“छयिमानि, भिक्खवे, अभब्बट्ठानानि। ",
"an6.92:1.2":	"कतमानि छ? ",
"an6.92:1.3":	"अभब्बो दिट्ठिसम्पन्नो पुग्गलो सत्थरि अगारवो विहरितुं अप्पतिस्सो, अभब्बो दिट्ठिसम्पन्नो पुग्गलो धम्मे अगारवो विहरितुं अप्पतिस्सो, अभब्बो दिट्ठिसम्पन्नो पुग्गलो सङ्घे अगारवो विहरितुं अप्पतिस्सो, अभब्बो दिट्ठिसम्पन्नो पुग्गलो सिक्खाय अगारवो विहरितुं अप्पतिस्सो, अभब्बो दिट्ठिसम्पन्नो पुग्गलो अनागमनीयं वत्थुं पच्चागन्तुं, अभब्बो दिट्ठिसम्पन्नो पुग्गलो अट्ठमं भवं निब्बत्तेतुं। ",
"an6.92:1.4":	"इमानि खो, भिक्खवे, छ अभब्बट्ठानानी”ति। ",
"an6.92:1.5":	"अट्ठमं। "
}	
