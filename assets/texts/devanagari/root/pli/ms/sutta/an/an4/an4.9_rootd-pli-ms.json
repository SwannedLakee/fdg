{	
"an4.9:0.1":	"अङ्गुत्तर निकाय ४।९ ",
"an4.9:0.2":	"१। भण्डगामवग्ग ",
"an4.9:0.3":	"तण्हुप्पादसुत्त ",
"an4.9:1.1":	"“चत्तारोमे, भिक्खवे, तण्हुप्पादा यत्थ भिक्खुनो तण्हा उप्पज्जमाना उप्पज्जति। ",
"an4.9:1.2":	"कतमे चत्तारो? ",
"an4.9:1.3":	"चीवरहेतु वा, भिक्खवे, भिक्खुनो तण्हा उप्पज्जमाना उप्पज्जति; ",
"an4.9:1.4":	"पिण्डपातहेतु वा, भिक्खवे, भिक्खुनो तण्हा उप्पज्जमाना उप्पज्जति; ",
"an4.9:1.5":	"सेनासनहेतु वा, भिक्खवे, भिक्खुनो तण्हा उप्पज्जमाना उप्पज्जति; ",
"an4.9:1.6":	"इतिभवाभवहेतु वा, भिक्खवे, भिक्खुनो तण्हा उप्पज्जमाना उप्पज्जति। ",
"an4.9:1.7":	"इमे खो, भिक्खवे, चत्तारो तण्हुप्पादा यत्थ भिक्खुनो तण्हा उप्पज्जमाना उप्पज्जतीति। ",
"an4.9:2.1":	"तण्हा दुतियो पुरिसो, ",
"an4.9:2.2":	"दीघमद्धान संसरं; ",
"an4.9:2.3":	"इत्थभावञ्ञथाभावं, ",
"an4.9:2.4":	"संसारं नातिवत्तति। ",
"an4.9:3.1":	"एवमादीनवं ञत्वा, ",
"an4.9:3.2":	"तण्हं दुक्खस्स सम्भवं; ",
"an4.9:3.3":	"वीततण्हो अनादानो, ",
"an4.9:3.4":	"सतो भिक्खु परिब्बजे”ति। ",
"an4.9:3.5":	"नवमं। "
}	
