{	
"an9.2:0.1":	"अङ्गुत्तर निकाय ९।२ ",
"an9.2:0.2":	"१। सम्बोधिवग्ग ",
"an9.2:0.3":	"निस्सयसुत्त ",
"an9.2:1.1":	"अथ खो अञ्ञतरो भिक्खु येन भगवा तेनुपसङ्कमि; उपसङ्कमित्वा भगवन्तं …पे… एकमन्तं निसिन्नो खो सो भिक्खु भगवन्तं एतदवोच: ",
"an9.2:1.2":	"“‘निस्सयसम्पन्नो निस्सयसम्पन्नो’ति, भन्ते, वुच्चति। ",
"an9.2:1.3":	"कित्तावता नु खो, भन्ते, भिक्खु निस्सयसम्पन्नो होती”ति? ",
"an9.2:1.4":	"“सद्धञ्चे, भिक्खु, भिक्खु निस्साय अकुसलं पजहति कुसलं भावेति, पहीनमेवस्स तं अकुसलं होति। ",
"an9.2:1.5":	"हिरिञ्चे, भिक्खु, भिक्खु निस्साय …पे… ",
"an9.2:1.6":	"ओत्तप्पञ्चे, भिक्खु, भिक्खु निस्साय …पे… ",
"an9.2:1.7":	"वीरियञ्चे, भिक्खु, भिक्खु निस्साय …पे… ",
"an9.2:1.8":	"पञ्ञञ्चे, भिक्खु, भिक्खु निस्साय अकुसलं पजहति कुसलं भावेति, पहीनमेवस्स तं अकुसलं होति। ",
"an9.2:1.9":	"तं हिस्स भिक्खुनो अकुसलं पहीनं होति सुप्पहीनं, यंस अरियाय पञ्ञाय दिस्वा पहीनं। ",
"an9.2:2.1":	"तेन च पन, भिक्खु, भिक्खुना इमेसु पञ्चसु धम्मेसु पतिट्ठाय चत्तारो उपनिस्साय विहातब्बा। ",
"an9.2:2.2":	"कतमे चत्तारो? ",
"an9.2:2.3":	"इध, भिक्खु, भिक्खु सङ्खायेकं पटिसेवति, सङ्खायेकं अधिवासेति, सङ्खायेकं परिवज्जेति, सङ्खायेकं विनोदेति। ",
"an9.2:2.4":	"एवं खो, भिक्खु, भिक्खु निस्सयसम्पन्नो होती”ति। ",
"an9.2:2.5":	"दुतियं। "
}	
