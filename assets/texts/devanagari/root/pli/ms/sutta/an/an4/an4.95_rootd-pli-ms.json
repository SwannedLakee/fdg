{	
"an4.95:0.1":	"अङ्गुत्तर निकाय ४।९५ ",
"an4.95:0.2":	"१०। असुरवग्ग ",
"an4.95:0.3":	"छवालातसुत्त ",
"an4.95:1.1":	"“चत्तारोमे, भिक्खवे, पुग्गला सन्तो संविज्जमाना लोकस्मिं। ",
"an4.95:1.2":	"कतमे चत्तारो? ",
"an4.95:1.3":	"नेवत्तहिताय पटिपन्नो नो परहिताय, ",
"an4.95:1.4":	"परहिताय पटिपन्नो नो अत्तहिताय, ",
"an4.95:1.5":	"अत्तहिताय पटिपन्नो नो परहिताय, ",
"an4.95:1.6":	"अत्तहिताय चेव पटिपन्नो परहिताय च। ",
"an4.95:2.1":	"सेय्यथापि, भिक्खवे, छवालातं उभतो पदित्तं, मज्झे गूथगतं, नेव गामे कट्ठत्थं फरति न अरञ्ञे (…); ",
"an4.95:2.2":	"तथूपमाहं, भिक्खवे, इमं पुग्गलं वदामि य्वायं पुग्गलो नेवत्तहिताय पटिपन्नो नो परहिताय। ",
"an4.95:3.1":	"तत्र, भिक्खवे, य्वायं पुग्गलो परहिताय पटिपन्नो नो अत्तहिताय, अयं इमेसं द्विन्नं पुग्गलानं अभिक्कन्ततरो च पणीततरो च। ",
"an4.95:3.2":	"तत्र, भिक्खवे, य्वायं पुग्गलो अत्तहिताय पटिपन्नो नो परहिताय, अयं इमेसं तिण्णं पुग्गलानं अभिक्कन्ततरो च पणीततरो च। ",
"an4.95:3.3":	"तत्र, भिक्खवे, य्वायं पुग्गलो अत्तहिताय चेव पटिपन्नो परहिताय च, अयं इमेसं चतुन्नं पुग्गलानं अग्गो च सेट्ठो च पामोक्खो च उत्तमो च पवरो च। ",
"an4.95:4.1":	"सेय्यथापि, भिक्खवे, गवा खीरं, खीरम्हा दधि, दधिम्हा नवनीतं, नवनीतम्हा सप्पि, सप्पिम्हा सप्पिमण्डो, सप्पिमण्डो तत्थ अग्गमक्खायति; ",
"an4.95:4.2":	"एवमेवं खो, भिक्खवे, य्वायं पुग्गलो अत्तहिताय चेव पटिपन्नो परहिताय च, अयं इमेसं चतुन्नं पुग्गलानं अग्गो च सेट्ठो च पामोक्खो च उत्तमो च पवरो च। ",
"an4.95:4.3":	"इमे खो, भिक्खवे, चत्तारो पुग्गला सन्तो संविज्जमाना लोकस्मिन्”ति। ",
"an4.95:4.4":	"पञ्चमं। "
}	
