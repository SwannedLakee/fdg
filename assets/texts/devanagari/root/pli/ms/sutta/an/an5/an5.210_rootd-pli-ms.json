{	
"an5.210:0.1":	"अङ्गुत्तर निकाय ५।२१० ",
"an5.210:0.2":	"२१। किमिलवग्ग ",
"an5.210:0.3":	"मुट्ठस्सतिसुत्त ",
"an5.210:1.1":	"“पञ्चिमे, भिक्खवे, आदीनवा मुट्ठस्सतिस्स असम्पजानस्स निद्दं ओक्कमयतो। ",
"an5.210:1.2":	"कतमे पञ्च? ",
"an5.210:1.3":	"दुक्खं सुपति, दुक्खं पटिबुज्झति, पापकं सुपिनं पस्सति, देवता न रक्खन्ति, असुचि मुच्चति। ",
"an5.210:1.4":	"इमे खो, भिक्खवे, पञ्च आदीनवा मुट्ठस्सतिस्स असम्पजानस्स निद्दं ओक्कमयतो। ",
"an5.210:2.1":	"पञ्चिमे, भिक्खवे, आनिसंसा उपट्ठितस्सतिस्स सम्पजानस्स निद्दं ओक्कमयतो। ",
"an5.210:2.2":	"कतमे पञ्च? ",
"an5.210:2.3":	"सुखं सुपति, सुखं पटिबुज्झति, न पापकं सुपिनं पस्सति, देवता रक्खन्ति, असुचि न मुच्चति। ",
"an5.210:2.4":	"इमे खो, भिक्खवे, पञ्च आनिसंसा उपट्ठितस्सतिस्स सम्पजानस्स निद्दं ओक्कमयतो”ति। ",
"an5.210:2.5":	"दसमं। ",
"an5.210:2.6":	"किमिलवग्गो पठमो। ",
"an5.210:3.0":	"तस्सुद्दानं ",
"an5.210:3.1":	"किमिलो धम्मस्सवनं, ",
"an5.210:3.2":	"आजानीयो बलं खिलं; ",
"an5.210:3.3":	"विनिबन्धं यागु कट्ठं, ",
"an5.210:3.4":	"गीतं मुट्ठस्सतिना चाति। "
}	
