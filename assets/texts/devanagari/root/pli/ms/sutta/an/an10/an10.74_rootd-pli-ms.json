{	
"an10.74:0.1":	"अङ्गुत्तर निकाय १०।७४ ",
"an10.74:0.2":	"८। आकङ्खवग्ग ",
"an10.74:0.3":	"वड्ढिसुत्त ",
"an10.74:1.1":	"“दसहि, भिक्खवे, वड्ढीहि वड्ढमानो अरियसावको अरियाय वड्ढिया वड्ढति, सारादायी च होति वरादायी कायस्स। ",
"an10.74:1.2":	"कतमेहि दसहि? ",
"an10.74:1.3":	"खेत्तवत्थूहि वड्ढति, धनधञ्ञेन वड्ढति, पुत्तदारेहि वड्ढति, दासकम्मकरपोरिसेहि वड्ढति, चतुप्पदेहि वड्ढति, सद्धाय वड्ढति, सीलेन वड्ढति, सुतेन वड्ढति, चागेन वड्ढति, पञ्ञाय वड्ढति—",
"an10.74:1.4":	"इमेहि खो, भिक्खवे, दसहि वड्ढीहि वड्ढमानो अरियसावको अरियाय वड्ढिया वड्ढति, सारादायी च होति वरादायी कायस्साति। ",
"an10.74:2.1":	"धनेन धञ्ञेन च योध वड्ढति, ",
"an10.74:2.2":	"पुत्तेहि दारेहि चतुप्पदेहि च; ",
"an10.74:2.3":	"स भोगवा होति यसस्सि पूजितो, ",
"an10.74:2.4":	"ञातीहि मित्तेहि अथोपि राजुभि। ",
"an10.74:3.1":	"सद्धाय सीलेन च योध वड्ढति, ",
"an10.74:3.2":	"पञ्ञाय चागेन सुतेन चूभयं; ",
"an10.74:3.3":	"सो तादिसो सप्पुरिसो विचक्खणो, ",
"an10.74:3.4":	"दिट्ठेव धम्मे उभयेन वड्ढती”ति। ",
"an10.74:3.5":	"चतुत्थं। "
}	
