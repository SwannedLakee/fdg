{	
"an10.110:0.1":	"अङ्गुत्तर निकाय १०।११० ",
"an10.110:0.2":	"११। समणसञ्ञावग्ग ",
"an10.110:0.3":	"निद्धमनीयसुत्त ",
"an10.110:1.1":	"“दसयिमे, भिक्खवे, निद्धमनीया धम्मा। ",
"an10.110:1.2":	"कतमे दस? ",
"an10.110:1.3":	"सम्मादिट्ठिकस्स, भिक्खवे, मिच्छादिट्ठि निद्धन्ता होति; ",
"an10.110:1.4":	"ये च मिच्छादिट्ठिपच्चया अनेके पापका अकुसला धम्मा सम्भवन्ति ते चस्स निद्धन्ता होन्ति; ",
"an10.110:1.5":	"सम्मादिट्ठिपच्चया च अनेके कुसला धम्मा भावनापारिपूरिं गच्छन्ति। ",
"an10.110:2.1":	"सम्मासङ्कप्पस्स, भिक्खवे, मिच्छासङ्कप्पो निद्धन्तो होति …पे… ",
"an10.110:2.2":	"सम्मावाचस्स भिक्खवे, मिच्छावाचा निद्धन्ता होति … ",
"an10.110:2.3":	"सम्माकम्मन्तस्स, भिक्खवे, मिच्छाकम्मन्तो निद्धन्तो होति … ",
"an10.110:2.4":	"सम्माआजीवस्स, भिक्खवे, मिच्छाआजीवो निद्धन्तो होति … ",
"an10.110:2.5":	"सम्मावायामस्स, भिक्खवे, मिच्छावायामो निद्धन्तो होति … ",
"an10.110:2.6":	"सम्मासतिस्स, भिक्खवे, मिच्छासति निद्धन्ता होति … ",
"an10.110:2.7":	"सम्मासमाधिस्स, भिक्खवे, मिच्छासमाधि निद्धन्तो होति … ",
"an10.110:2.8":	"सम्माञाणिस्स, भिक्खवे, मिच्छाञाणं निद्धन्तं होति …। ",
"an10.110:3.1":	"सम्माविमुत्तिस्स, भिक्खवे, मिच्छाविमुत्ति निद्धन्ता होति; ",
"an10.110:3.2":	"ये च मिच्छाविमुत्तिपच्चया अनेके पापका अकुसला धम्मा सम्भवन्ति ते चस्स निद्धन्ता होन्ति; ",
"an10.110:3.3":	"सम्माविमुत्तिपच्चया च अनेके कुसला धम्मा भावनापारिपूरिं गच्छन्ति। ",
"an10.110:3.4":	"इमे खो, भिक्खवे, दस निद्धमनीया धम्मा”ति। ",
"an10.110:3.5":	"दसमं। "
}	
