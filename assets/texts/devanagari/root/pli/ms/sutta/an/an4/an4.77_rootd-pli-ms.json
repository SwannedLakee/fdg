{	
"an4.77:0.1":	"अङ्गुत्तर निकाय ४।७७ ",
"an4.77:0.2":	"८। अपण्णकवग्ग ",
"an4.77:0.3":	"अचिन्तेय्यसुत्त ",
"an4.77:1.1":	"“चत्तारिमानि, भिक्खवे, अचिन्तेय्यानि, न चिन्तेतब्बानि; यानि चिन्तेन्तो उम्मादस्स विघातस्स भागी अस्स। ",
"an4.77:1.2":	"कतमानि चत्तारि? ",
"an4.77:1.3":	"बुद्धानं, भिक्खवे, बुद्धविसयो अचिन्तेय्यो, न चिन्तेतब्बो; ",
"an4.77:1.4":	"यं चिन्तेन्तो उम्मादस्स विघातस्स भागी अस्स। ",
"an4.77:1.5":	"झायिस्स, भिक्खवे, झानविसयो अचिन्तेय्यो, न चिन्तेतब्बो; ",
"an4.77:1.6":	"यं चिन्तेन्तो उम्मादस्स विघातस्स भागी अस्स। ",
"an4.77:1.7":	"कम्मविपाको, भिक्खवे, अचिन्तेय्यो, न चिन्तेतब्बो; ",
"an4.77:1.8":	"यं चिन्तेन्तो उम्मादस्स विघातस्स भागी अस्स। ",
"an4.77:1.9":	"लोकचिन्ता, भिक्खवे, अचिन्तेय्या, न चिन्तेतब्बा; ",
"an4.77:1.10":	"यं चिन्तेन्तो उम्मादस्स विघातस्स भागी अस्स। ",
"an4.77:1.11":	"इमानि खो, भिक्खवे, चत्तारि अचिन्तेय्यानि, न चिन्तेतब्बानि; यानि चिन्तेन्तो उम्मादस्स विघातस्स भागी अस्सा”ति। ",
"an4.77:1.12":	"सत्तमं। "
}	
