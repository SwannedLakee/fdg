{	
"an4.78:0.1":	"अङ्गुत्तर निकाय ४।७८ ",
"an4.78:0.2":	"८। अपण्णकवग्ग ",
"an4.78:0.3":	"दक्खिणसुत्त ",
"an4.78:1.1":	"“चतस्सो इमा, भिक्खवे, दक्खिणा विसुद्धियो। ",
"an4.78:1.2":	"कतमा चतस्सो? ",
"an4.78:1.3":	"अत्थि, भिक्खवे, दक्खिणा दायकतो विसुज्झति, नो पटिग्गाहकतो; ",
"an4.78:1.4":	"अत्थि, भिक्खवे, दक्खिणा पटिग्गाहकतो विसुज्झति, नो दायकतो; ",
"an4.78:1.5":	"अत्थि, भिक्खवे, दक्खिणा नेव दायकतो विसुज्झति, नो पटिग्गाहकतो; ",
"an4.78:1.6":	"अत्थि, भिक्खवे, दक्खिणा दायकतो चेव विसुज्झति पटिग्गाहकतो च। ",
"an4.78:2.1":	"कथञ्च, भिक्खवे, दक्खिणा दायकतो विसुज्झति, नो पटिग्गाहकतो? ",
"an4.78:2.2":	"इध, भिक्खवे, दायको होति सीलवा कल्याणधम्मो; पटिग्गाहका होन्ति दुस्सीला पापधम्मा। ",
"an4.78:2.3":	"एवं खो, भिक्खवे, दक्खिणा दायकतो विसुज्झति, नो पटिग्गाहकतो। ",
"an4.78:3.1":	"कथञ्च, भिक्खवे, दक्खिणा पटिग्गाहकतो विसुज्झति, नो दायकतो? ",
"an4.78:3.2":	"इध, भिक्खवे, दायको होति दुस्सीलो पापधम्मो; पटिग्गाहका होन्ति सीलवन्तो कल्याणधम्मा। ",
"an4.78:3.3":	"एवं खो, भिक्खवे, दक्खिणा पटिग्गाहकतो विसुज्झति, नो दायकतो। ",
"an4.78:4.1":	"कथञ्च, भिक्खवे, दक्खिणा नेव दायकतो विसुज्झति, नो पटिग्गाहकतो? ",
"an4.78:4.2":	"इध, भिक्खवे, दायको होति दुस्सीलो पापधम्मो; पटिग्गाहकापि होन्ति दुस्सीला पापधम्मा। ",
"an4.78:4.3":	"एवं खो, भिक्खवे, दक्खिणा नेव दायकतो विसुज्झति, नो पटिग्गाहकतो। ",
"an4.78:5.1":	"कथञ्च, भिक्खवे, दक्खिणा दायकतो चेव विसुज्झति पटिग्गाहकतो च? ",
"an4.78:5.2":	"इध, भिक्खवे, दायको होति सीलवा कल्याणधम्मो; पटिग्गाहकापि होन्ति सीलवन्तो कल्याणधम्मा। ",
"an4.78:5.3":	"एवं खो, भिक्खवे, दक्खिणा दायकतो चेव विसुज्झति पटिग्गाहकतो च। ",
"an4.78:5.4":	"इमा खो, भिक्खवे, चतस्सो दक्खिणा विसुद्धियो”ति। ",
"an4.78:5.5":	"अट्ठमं। "
}	
