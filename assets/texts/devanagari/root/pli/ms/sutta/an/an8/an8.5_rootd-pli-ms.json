{	
"an8.5:0.1":	"अङ्गुत्तर निकाय ८।५ ",
"an8.5:0.2":	"१। मेत्तावग्ग ",
"an8.5:0.3":	"पठमलोकधम्मसुत्त ",
"an8.5:1.1":	"“अट्ठिमे, भिक्खवे, लोकधम्मा लोकं अनुपरिवत्तन्ति, लोको च अट्ठ लोकधम्मे अनुपरिवत्तति। ",
"an8.5:1.2":	"कतमे अट्ठ? ",
"an8.5:1.3":	"लाभो च, अलाभो च, यसो च, अयसो च, निन्दा च, पसंसा च, सुखञ्च, दुक्खञ्च। ",
"an8.5:1.4":	"इमे खो, भिक्खवे, अट्ठ लोकधम्मा लोकं अनुपरिवत्तन्ति, लोको च इमे अट्ठ लोकधम्मे अनुपरिवत्ततीति। ",
"an8.5:2.1":	"लाभो अलाभो च यसायसो च, ",
"an8.5:2.2":	"निन्दा पसंसा च सुखं दुखञ्च; ",
"an8.5:2.3":	"एते अनिच्चा मनुजेसु धम्मा, ",
"an8.5:2.4":	"असस्सता विपरिणामधम्मा। ",
"an8.5:3.1":	"एते च ञत्वा सतिमा सुमेधो, ",
"an8.5:3.2":	"अवेक्खति विपरिणामधम्मे; ",
"an8.5:3.3":	"इट्ठस्स धम्मा न मथेन्ति चित्तं, ",
"an8.5:3.4":	"अनिट्ठतो नो पटिघातमेति। ",
"an8.5:4.1":	"तस्सानुरोधा अथ वा विरोधा, ",
"an8.5:4.2":	"विधूपिता अत्थङ्गता न सन्ति; ",
"an8.5:4.3":	"पदञ्च ञत्वा विरजं असोकं, ",
"an8.5:4.4":	"सम्मप्पजानाति भवस्स पारगू”ति। ",
"an8.5:4.5":	"पञ्चमं। "
}	
