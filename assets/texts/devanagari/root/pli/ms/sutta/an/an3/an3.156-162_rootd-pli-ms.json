{	
"an3.156:0.1":	"अङ्गुत्तर निकाय ३ ",
"an3.156:0.2":	"१६। अचेलकवग्ग ",
"an3.156:0.3":	"~ ",
"an3.156:1.1":	"“तिस्सो इमा, भिक्खवे, पटिपदा। ",
"an3.156:1.2":	"कतमा तिस्सो? ",
"an3.156:1.3":	"आगाळ्हा पटिपदा, निज्झामा पटिपदा, मज्झिमा पटिपदा। ",
"an3.156:1.4":	"कतमा च, भिक्खवे, आगाळ्हा पटिपदा? ",
"an3.156:1.5":	"इध, भिक्खवे, एकच्चो एवंवादी होति एवंदिट्ठि: ",
"an3.156:1.6":	"‘नत्थि कामेसु दोसो’ति। ",
"an3.156:1.7":	"सो कामेसु पातब्यतं आपज्जति। ",
"an3.156:1.8":	"अयं वुच्चति, भिक्खवे, आगाळ्हा पटिपदा। ",
"an3.156:2.1":	"कतमा च, भिक्खवे, निज्झामा पटिपदा? ",
"an3.156:2.2":	"इध, भिक्खवे, एकच्चो अचेलको होति मुत्ताचारो, हत्थापलेखनो, नएहिभदन्तिको, नतिट्ठभदन्तिको, नाभिहटं न उद्दिस्सकतं न निमन्तनं सादियति। ",
"an3.156:2.3":	"सो न कुम्भिमुखा पटिग्गण्हाति, न कळोपिमुखा पटिग्गण्हाति न एळकमन्तरं न दण्डमन्तरं न मुसलमन्तरं न द्विन्नं भुञ्जमानानं न गब्भिनिया न पायमानाय न पुरिसन्तरगताय न सङ्कित्तीसु न यत्थ सा उपट्ठितो होति न यत्थ मक्खिका सण्डसण्डचारिनी न मच्छं न मंसं न सुरं न मेरयं, न थुसोदकं पिवति। ",
"an3.156:2.4":	"सो एकागारिको वा होति एकालोपिको, द्वागारिको वा होति द्वालोपिको … सत्तागारिको वा होति सत्तालोपिको; ",
"an3.156:2.5":	"एकिस्सापि दत्तिया यापेति, द्वीहिपि दत्तीहि यापेति … सत्तहिपि दत्तीहि यापेति; ",
"an3.156:2.6":	"एकाहिकम्पि आहारं आहारेति, द्वाहिकम्पि आहारं आहारेति … सत्ताहिकम्पि आहारं आहारेति—इति एवरूपं अद्धमासिकम्पि परियायभत्तभोजनानुयोगमनुयुत्तो विहरति। ",
"an3.156:3.1":	"सो साकभक्खोपि होति, सामाकभक्खोपि होति, नीवारभक्खोपि होति, दद्दुलभक्खोपि होति, हटभक्खोपि होति, कणभक्खोपि होति, आचामभक्खोपि होति, पिञ्ञाकभक्खोपि होति, तिणभक्खोपि होति, गोमयभक्खोपि होति, वनमूलफलाहारो यापेति पवत्तफलभोजी। ",
"an3.156:4.1":	"सो साणानिपि धारेति, मसाणानिपि धारेति, छवदुस्सानिपि धारेति, पंसुकूलानिपि धारेति, तिरीटानिपि धारेति, अजिनम्पि धारेति, अजिनक्खिपम्पि धारेति, कुसचीरम्पि धारेति, वाकचीरम्पि धारेति, फलकचीरम्पि धारेति, केसकम्बलम्पि धारेति, वाळकम्बलम्पि धारेति, उलूकपक्खिकम्पि धारेति, ",
"an3.156:4.2":	"केसमस्सुलोचकोपि होति केसमस्सुलोचनानुयोगमनुयुत्तो, ",
"an3.156:4.3":	"उब्भट्ठकोपि होति आसनपटिक्खित्तो, ",
"an3.156:4.4":	"उक्कुटिकोपि होति उक्कुटिकप्पधानमनुयुत्तो, ",
"an3.156:4.5":	"कण्टकापस्सयिकोपि होति कण्टकापस्सये सेय्यं कप्पेति, ",
"an3.156:4.6":	"सायततियकम्पि उदकोरोहनानुयोगमनुयुत्तो विहरति—",
"an3.156:4.7":	"इति एवरूपं अनेकविहितं कायस्स आतापनपरितापनानुयोगमनुयुत्तो विहरति। ",
"an3.156:4.8":	"अयं वुच्चति, भिक्खवे, निज्झामा पटिपदा। ",
"an3.156:5.1":	"कतमा च, भिक्खवे, मज्झिमा पटिपदा? ",
"an3.156:5.2":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा विनेय्य लोके अभिज्झादोमनस्सं; ",
"an3.156:5.3":	"वेदनासु …पे… ",
"an3.156:5.4":	"चित्ते …पे… ",
"an3.156:5.5":	"धम्मेसु धम्मानुपस्सी विहरति आतापी सम्पजानो सतिमा विनेय्य लोके अभिज्झादोमनस्सं। ",
"an3.156:5.6":	"अयं वुच्चति, भिक्खवे, मज्झिमा पटिपदा। ",
"an3.156:5.7":	"इमा खो, भिक्खवे, तिस्सो पटिपदाति। ",
"an3.157:1.1":	"तिस्सो इमा, भिक्खवे, पटिपदा। ",
"an3.157:1.2":	"कतमा तिस्सो? ",
"an3.157:1.3":	"आगाळ्हा पटिपदा, निज्झामा पटिपदा, मज्झिमा पटिपदा। ",
"an3.157:1.4":	"कतमा च, भिक्खवे, आगाळ्हा पटिपदा …पे… ",
"an3.157:1.5":	"अयं वुच्चति, भिक्खवे, आगाळ्हा पटिपदा। ",
"an3.157:2.1":	"कतमा च, भिक्खवे, निज्झामा पटिपदा …पे… ",
"an3.157:2.2":	"अयं वुच्चति, भिक्खवे, निज्झामा पटिपदा। ",
"an3.157:3.1":	"कतमा च, भिक्खवे, मज्झिमा पटिपदा? ",
"an3.157:3.2":	"इध, भिक्खवे, भिक्खु अनुप्पन्नानं पापकानं अकुसलानं धम्मानं अनुप्पादाय छन्दं जनेति वायमति वीरियं आरभति चित्तं पग्गण्हाति पदहति; ",
"an3.157:3.3":	"उप्पन्नानं पापकानं अकुसलानं धम्मानं पहानाय छन्दं जनेति वायमति वीरियं आरभति चित्तं पग्गण्हाति पदहति; ",
"an3.157:3.4":	"अनुप्पन्नानं कुसलानं धम्मानं उप्पादाय छन्दं जनेति वायमति वीरियं आरभति चित्तं पग्गण्हाति पदहति; ",
"an3.157:3.5":	"उप्पन्नानं कुसलानं धम्मानं ठितिया असम्मोसाय भिय्योभावाय वेपुल्लाय भावनाय पारिपूरिया छन्दं जनेति वायमति वीरियं आरभति चित्तं पग्गण्हाति पदहति …। ",
"an3.158:1.1":	"छन्दसमाधिपधानसङ्खारसमन्नागतं इद्धिपादं भावेति ",
"an3.158:1.2":	"वीरियसमाधि …पे… ",
"an3.158:1.3":	"चित्तसमाधि …पे… ",
"an3.158:1.4":	"वीमंसासमाधिपधानसङ्खारसमन्नागतं इद्धिपादं भावेति …पे…। ",
"an3.159:1.1":	"सद्धिन्द्रियं भावेति … ",
"an3.159:1.2":	"वीरियिन्द्रियं भावेति … ",
"an3.159:1.3":	"सतिन्द्रियं भावेति … ",
"an3.159:1.4":	"समाधिन्द्रियं भावेति … ",
"an3.159:1.5":	"पञ्ञिन्द्रियं भावेति …पे…। ",
"an3.160:1.1":	"सद्धाबलं भावेति … ",
"an3.160:1.2":	"वीरियबलं भावेति … ",
"an3.160:1.3":	"सतिबलं भावेति … ",
"an3.160:1.4":	"समाधिबलं भावेति … ",
"an3.160:1.5":	"पञ्ञाबलं भावेति …पे…। ",
"an3.161:1.1":	"सतिसम्बोज्झङ्गं भावेति … ",
"an3.161:1.2":	"धम्मविचयसम्बोज्झङ्गं भावेति … ",
"an3.161:1.3":	"वीरियसम्बोज्झङ्गं भावेति … ",
"an3.161:1.4":	"पीतिसम्बोज्झङ्गं भावेति … ",
"an3.161:1.5":	"पस्सद्धिसम्बोज्झङ्गं भावेति … ",
"an3.161:1.6":	"समाधिसम्बोज्झङ्गं भावेति … ",
"an3.161:1.7":	"उपेक्खासम्बोज्झङ्गं भावेति …पे…। ",
"an3.162:1.1":	"सम्मादिट्ठिं भावेति … ",
"an3.162:1.2":	"सम्मासङ्कप्पं भावेति … ",
"an3.162:1.3":	"सम्मावाचं भावेति … ",
"an3.162:1.4":	"सम्माकम्मन्तं भावेति … ",
"an3.162:1.5":	"सम्माआजीवं भावेति … ",
"an3.162:1.6":	"सम्मावायामं भावेति … ",
"an3.162:1.7":	"सम्मासतिं भावेति … ",
"an3.162:1.8":	"सम्मासमाधिं भावेति …। ",
"an3.162:1.9":	"अयं वुच्चति, भिक्खवे, मज्झिमा पटिपदा। ",
"an3.162:1.10":	"इमा खो, भिक्खवे, तिस्सो पटिपदा”ति। ",
"an3.162:1.11":	"अचेलकवग्गो छट्ठो। ",
"an3.162:2.0":	"तस्सुद्दानं ",
"an3.162:2.1":	"सतिपट्ठानं सम्मप्पधानं, ",
"an3.162:2.2":	"इद्धिपादिन्द्रियेन च; ",
"an3.162:2.3":	"बलं बोज्झङ्गो मग्गो च, ",
"an3.162:2.4":	"पटिपदाय योजयेति। "
}	
