{	
"an8.15:0.1":	"अङ्गुत्तर निकाय ८।१५ ",
"an8.15:0.2":	"२। महावग्ग ",
"an8.15:0.3":	"मलसुत्त ",
"an8.15:1.1":	"“अट्ठिमानि, भिक्खवे, मलानि। ",
"an8.15:1.2":	"कतमानि अट्ठ? ",
"an8.15:1.3":	"असज्झायमला, भिक्खवे, मन्ता; ",
"an8.15:1.4":	"अनुट्ठानमला, भिक्खवे, घरा; ",
"an8.15:1.5":	"मलं, भिक्खवे, वण्णस्स कोसज्जं; ",
"an8.15:1.6":	"पमादो, भिक्खवे, रक्खतो मलं; ",
"an8.15:1.7":	"मलं, भिक्खवे, इत्थिया दुच्चरितं; ",
"an8.15:1.8":	"मच्छेरं, भिक्खवे, ददतो मलं; ",
"an8.15:1.9":	"मला, भिक्खवे, पापका अकुसला धम्मा अस्मिं लोके परम्हि च; ",
"an8.15:1.10":	"ततो, भिक्खवे, मला मलतरं अविज्जा परमं मलं। ",
"an8.15:1.11":	"इमानि खो, भिक्खवे, अट्ठ मलानीति। ",
"an8.15:2.1":	"असज्झायमला मन्ता, ",
"an8.15:2.2":	"अनुट्ठानमला घरा; ",
"an8.15:2.3":	"मलं वण्णस्स कोसज्जं, ",
"an8.15:2.4":	"पमादो रक्खतो मलं। ",
"an8.15:3.1":	"मलित्थिया दुच्चरितं, ",
"an8.15:3.2":	"मच्छेरं ददतो मलं; ",
"an8.15:3.3":	"मला वे पापका धम्मा, ",
"an8.15:3.4":	"अस्मिं लोके परम्हि च; ",
"an8.15:3.5":	"ततो मला मलतरं, ",
"an8.15:3.6":	"अविज्जा परमं मलन्”ति। ",
"an8.15:3.7":	"पञ्चमं। "
}	
