{	
"an8.52:0.1":	"अङ्गुत्तर निकाय ८।५२ ",
"an8.52:0.2":	"६। गोतमीवग्ग ",
"an8.52:0.3":	"ओवादसुत्त ",
"an8.52:1.1":	"एकं समयं भगवा वेसालियं विहरति महावने कूटागारसालायं। ",
"an8.52:1.2":	"अथ खो आयस्मा आनन्दो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा आनन्दो भगवन्तं एतदवोच: ",
"an8.52:1.3":	"“कतिहि नु खो, भन्ते, धम्मेहि समन्नागतो भिक्खु भिक्खुनोवादको सम्मन्नितब्बो”ति? ",
"an8.52:2.1":	"“अट्ठहि खो, आनन्द, धम्मेहि समन्नागतो भिक्खु भिक्खुनोवादको सम्मन्नितब्बो। ",
"an8.52:2.2":	"कतमेहि अट्ठहि? ",
"an8.52:2.3":	"इधानन्द, भिक्खु सीलवा होति …पे… समादाय सिक्खति सिक्खापदेसु; ",
"an8.52:2.4":	"बहुस्सुतो होति …पे… दिट्ठिया सुप्पटिविद्धा; ",
"an8.52:2.5":	"उभयानि खो पनस्स पातिमोक्खानि वित्थारेन स्वागतानि होन्ति सुविभत्तानि सुप्पवत्तीनि सुविनिच्छितानि सुत्तसो अनुब्यञ्जनसो; ",
"an8.52:2.6":	"कल्याणवाचो होति कल्याणवाक्करणो, पोरिया वाचाय समन्नागतो विस्सट्ठाय अनेलगळाय अत्थस्स विञ्ञापनिया; ",
"an8.52:2.7":	"पटिबलो होति भिक्खुनिसङ्घस्स धम्मिया कथाय सन्दस्सेतुं समादपेतुं समुत्तेजेतुं सम्पहंसेतुं; ",
"an8.52:2.8":	"येभुय्येन भिक्खुनीनं पियो होति मनापो; ",
"an8.52:2.9":	"न खो पनेतं भगवन्तं उद्दिस्स पब्बजिताय कासायवत्थवसनाय गरुधम्मं अज्झापन्नपुब्बो होति; ",
"an8.52:2.10":	"वीसतिवस्सो वा होति अतिरेकवीसतिवस्सो वा। ",
"an8.52:2.11":	"इमेहि खो, आनन्द, अट्ठहि धम्मेहि समन्नागतो भिक्खु भिक्खुनोवादको सम्मन्नितब्बो”ति। ",
"an8.52:2.12":	"दुतियं। "
}	
