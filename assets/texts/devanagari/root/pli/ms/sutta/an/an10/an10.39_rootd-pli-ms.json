{	
"an10.39:0.1":	"अङ्गुत्तर निकाय १०।३९ ",
"an10.39:0.2":	"४। उपालिवग्ग ",
"an10.39:0.3":	"पठमआनन्दसुत्त ",
"an10.39:1.1":	"अथ खो आयस्मा आनन्दो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा आनन्दो भगवन्तं एतदवोच: ",
"an10.39:1.2":	"“‘सङ्घभेदो सङ्घभेदो’ति, भन्ते, वुच्चति। ",
"an10.39:1.3":	"कित्तावता नु खो, भन्ते, सङ्घो भिन्नो होती”ति? ",
"an10.39:1.4":	"“इधानन्द, भिक्खू अधम्मं धम्मोति दीपेन्ति, धम्मं अधम्मोति दीपेन्ति, अविनयं विनयोति दीपेन्ति …पे… ",
"an10.39:1.5":	"पञ्ञत्तं तथागतेन अपञ्ञत्तं तथागतेनाति दीपेन्ति। ",
"an10.39:1.6":	"ते इमेहि दसहि वत्थूहि अवकस्सन्ति अपकस्सन्ति आवेनि कम्मानि करोन्ति आवेनि पातिमोक्खं उद्दिसन्ति। ",
"an10.39:1.7":	"एत्तावता खो, आनन्द, सङ्घो भिन्नो होती”ति। ",
"an10.39:2.1":	"“समग्गं पन, भन्ते, सङ्घं भिन्दित्वा किं सो पसवती”ति? ",
"an10.39:2.2":	"“कप्पट्ठिकं, आनन्द, किब्बिसं पसवती”ति। ",
"an10.39:2.3":	"“किं पन, भन्ते, कप्पट्ठिकं किब्बिसन्”ति? ",
"an10.39:2.4":	"“कप्पं, आनन्द, निरयम्हि पच्चतीति—",
"an10.39:3.1":	"आपायिको नेरयिको, ",
"an10.39:3.2":	"कप्पट्ठो सङ्घभेदको; ",
"an10.39:3.3":	"वग्गरतो अधम्मट्ठो, ",
"an10.39:3.4":	"योगक्खेमा पधंसति; ",
"an10.39:3.5":	"सङ्घं समग्गं भिन्दित्वा, ",
"an10.39:3.6":	"कप्पं निरयम्हि पच्चती”ति। ",
"an10.39:3.7":	"नवमं। "
}	
