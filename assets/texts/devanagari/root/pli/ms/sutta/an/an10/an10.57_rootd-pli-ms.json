{	
"an10.57:0.1":	"अङ्गुत्तर निकाय १०।५७ ",
"an10.57:0.2":	"६। सचित्तवग्ग ",
"an10.57:0.3":	"दुतियसञ्ञासुत्त ",
"an10.57:1.1":	"“दसयिमा, भिक्खवे, सञ्ञा भाविता बहुलीकता महप्फला होन्ति महानिसंसा अमतोगधा अमतपरियोसाना। ",
"an10.57:1.2":	"कतमा दस? ",
"an10.57:1.3":	"अनिच्चसञ्ञा, अनत्तसञ्ञा, मरणसञ्ञा, आहारे पटिकूलसञ्ञा, सब्बलोके अनभिरतसञ्ञा, अट्ठिकसञ्ञा, पुळवकसञ्ञा, विनीलकसञ्ञा, विच्छिद्दकसञ्ञा, उद्धुमातकसञ्ञा—",
"an10.57:1.4":	"इमा खो, भिक्खवे, दस सञ्ञा भाविता बहुलीकता महप्फला होन्ति महानिसंसा अमतोगधा अमतपरियोसाना”ति। ",
"an10.57:1.5":	"सत्तमं। "
}	
