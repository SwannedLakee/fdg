{	
"an5.86:0.1":	"अङ्गुत्तर निकाय ५।८६ ",
"an5.86:0.2":	"९। थेरवग्ग ",
"an5.86:0.3":	"पटिसम्भिदापत्तसुत्त ",
"an5.86:1.1":	"“पञ्चहि, भिक्खवे, धम्मेहि समन्नागतो थेरो भिक्खु सब्रह्मचारीनं पियो च होति मनापो च गरु च भावनीयो च। ",
"an5.86:1.2":	"कतमेहि पञ्चहि? ",
"an5.86:1.3":	"अत्थपटिसम्भिदापत्तो होति, धम्मपटिसम्भिदापत्तो होति, निरुत्तिपटिसम्भिदापत्तो होति, पटिभानपटिसम्भिदापत्तो होति, ",
"an5.86:1.4":	"यानि तानि सब्रह्मचारीनं उच्चावचानि किङ्करणीयानि तत्थ दक्खो होति अनलसो तत्रुपायाय वीमंसाय समन्नागतो अलं कातुं अलं संविधातुं—",
"an5.86:1.5":	"इमेहि खो, भिक्खवे, पञ्चहि धम्मेहि समन्नागतो थेरो भिक्खु सब्रह्मचारीनं पियो च होति मनापो च गरु च भावनीयो चा”ति। ",
"an5.86:1.6":	"छट्ठं। "
}	
