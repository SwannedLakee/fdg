{	
"an6.81:0.1":	"अङ्गुत्तर निकाय ६।८१ ",
"an6.81:0.2":	"८। अरहत्तवग्ग ",
"an6.81:0.3":	"पठमनिरयसुत्त ",
"an6.81:1.1":	"“छहि, भिक्खवे, धम्मेहि समन्नागतो यथाभतं निक्खित्तो एवं निरये। ",
"an6.81:1.2":	"कतमेहि छहि? ",
"an6.81:1.3":	"पाणातिपाती होति, अदिन्नादायी होति, कामेसुमिच्छाचारी होति, मुसावादी होति, पापिच्छो च, मिच्छादिट्ठि च। ",
"an6.81:1.4":	"इमेहि खो, भिक्खवे, छहि धम्मेहि समन्नागतो यथाभतं निक्खित्तो एवं निरये। ",
"an6.81:2.1":	"छहि, भिक्खवे, धम्मेहि समन्नागतो यथाभतं निक्खित्तो एवं सग्गे। ",
"an6.81:2.2":	"कतमेहि छहि? ",
"an6.81:2.3":	"पाणातिपाता पटिविरतो होति, अदिन्नादाना पटिविरतो होति, कामेसुमिच्छाचारा पटिविरतो होति, मुसावादा पटिविरतो होति, अप्पिच्छो च, सम्मादिट्ठि च। ",
"an6.81:2.4":	"इमेहि खो, भिक्खवे, छहि धम्मेहि समन्नागतो यथाभतं निक्खित्तो एवं सग्गे”ति। ",
"an6.81:2.5":	"सत्तमं। "
}	
