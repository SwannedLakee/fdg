{	
"an2.151:0.1":	"अङ्गुत्तर निकाय २ ",
"an2.151:0.2":	"१४। सन्थारवग्ग ",
"an2.151:1.0":	"१५१ ",
"an2.151:1.1":	"“द्वेमे, भिक्खवे, सन्थारा। ",
"an2.151:1.2":	"कतमे द्वे? ",
"an2.151:1.3":	"आमिससन्थारो च धम्मसन्थारो च। ",
"an2.151:1.4":	"इमे खो, भिक्खवे, द्वे सन्थारा। ",
"an2.151:1.5":	"एतदग्गं, भिक्खवे, इमेसं द्विन्नं सन्थारानं यदिदं धम्मसन्थारो”ति। ",
"an2.152:1.0":	"१५२ ",
"an2.152:1.1":	"“द्वेमे, भिक्खवे, पटिसन्थारा। ",
"an2.152:1.2":	"कतमे द्वे? ",
"an2.152:1.3":	"आमिसपटिसन्थारो च धम्मपटिसन्थारो च। ",
"an2.152:1.4":	"इमे खो, भिक्खवे, द्वे पटिसन्थारा। ",
"an2.152:1.5":	"एतदग्गं, भिक्खवे, इमेसं द्विन्नं पटिसन्थारानं यदिदं धम्मपटिसन्थारो”ति। ",
"an2.153:1.0":	"१५३ ",
"an2.153:1.1":	"“द्वेमा, भिक्खवे, एसना। ",
"an2.153:1.2":	"कतमा द्वे? ",
"an2.153:1.3":	"आमिसेसना च धम्मेसना च। ",
"an2.153:1.4":	"इमा खो, भिक्खवे, द्वे एसना। ",
"an2.153:1.5":	"एतदग्गं, भिक्खवे, इमासं द्विन्नं एसनानं यदिदं धम्मेसना”ति। ",
"an2.154:1.0":	"१५४ ",
"an2.154:1.1":	"“द्वेमा, भिक्खवे, परियेसना। ",
"an2.154:1.2":	"कतमा द्वे? ",
"an2.154:1.3":	"आमिसपरियेसना च धम्मपरियेसना च। ",
"an2.154:1.4":	"इमा खो, भिक्खवे, द्वे परियेसना। ",
"an2.154:1.5":	"एतदग्गं, भिक्खवे, इमासं द्विन्नं परियेसनानं यदिदं धम्मपरियेसना”ति। ",
"an2.155:1.0":	"१५५ ",
"an2.155:1.1":	"“द्वेमा, भिक्खवे, परियेट्ठियो। ",
"an2.155:1.2":	"कतमा द्वे? ",
"an2.155:1.3":	"आमिसपरियेट्ठि च धम्मपरियेट्ठि च। ",
"an2.155:1.4":	"इमा खो, भिक्खवे, द्वे परियेट्ठियो। ",
"an2.155:1.5":	"एतदग्गं, भिक्खवे, इमासं द्विन्नं परियेट्ठीनं यदिदं धम्मपरियेट्ठी”ति। ",
"an2.156:1.0":	"१५६ ",
"an2.156:1.1":	"“द्वेमा, भिक्खवे, पूजा। ",
"an2.156:1.2":	"कतमा द्वे? ",
"an2.156:1.3":	"आमिसपूजा च धम्मपूजा च। ",
"an2.156:1.4":	"इमा खो, भिक्खवे, द्वे पूजा। ",
"an2.156:1.5":	"एतदग्गं, भिक्खवे, इमासं द्विन्नं पूजानं यदिदं धम्मपूजा”ति। ",
"an2.157:1.0":	"१५७ ",
"an2.157:1.1":	"“द्वेमानि, भिक्खवे, आतिथेय्यानि। ",
"an2.157:1.2":	"कतमानि द्वे? ",
"an2.157:1.3":	"आमिसातिथेय्यञ्च धम्मातिथेय्यञ्च। ",
"an2.157:1.4":	"इमानि खो, भिक्खवे, द्वे आतिथेय्यानि। ",
"an2.157:1.5":	"एतदग्गं, भिक्खवे, इमेसं द्विन्नं आतिथेय्यानं यदिदं धम्मातिथेय्यन्”ति। ",
"an2.158:1.0":	"१५८ ",
"an2.158:1.1":	"“द्वेमा, भिक्खवे, इद्धियो। ",
"an2.158:1.2":	"कतमा द्वे? ",
"an2.158:1.3":	"आमिसिद्धि च धम्मिद्धि च। ",
"an2.158:1.4":	"इमा खो, भिक्खवे, द्वे इद्धियो। ",
"an2.158:1.5":	"एतदग्गं, भिक्खवे, इमासं द्विन्नं इद्धीनं यदिदं धम्मिद्धी”ति। ",
"an2.159:1.0":	"१५९ ",
"an2.159:1.1":	"“द्वेमा, भिक्खवे, वुद्धियो। ",
"an2.159:1.2":	"कतमा द्वे? ",
"an2.159:1.3":	"आमिसवुद्धि च धम्मवुद्धि च। ",
"an2.159:1.4":	"इमा खो, भिक्खवे, द्वे वुद्धियो। ",
"an2.159:1.5":	"एतदग्गं, भिक्खवे, इमासं द्विन्नं वुद्धीनं यदिदं धम्मवुद्धी”ति। ",
"an2.160:1.0":	"१६० ",
"an2.160:1.1":	"“द्वेमानि, भिक्खवे, रतनानि। ",
"an2.160:1.2":	"कतमानि द्वे? ",
"an2.160:1.3":	"आमिसरतनञ्च धम्मरतनञ्च। ",
"an2.160:1.4":	"इमानि खो, भिक्खवे, द्वे रतनानि। ",
"an2.160:1.5":	"एतदग्गं, भिक्खवे, इमेसं द्विन्नं रतनानं यदिदं धम्मरतनन्”ति। ",
"an2.161:1.0":	"१६१ ",
"an2.161:1.1":	"“द्वेमे, भिक्खवे, सन्निचया। ",
"an2.161:1.2":	"कतमे द्वे? ",
"an2.161:1.3":	"आमिससन्निचयो च धम्मसन्निचयो च। ",
"an2.161:1.4":	"इमे खो, भिक्खवे, द्वे सन्निचया। ",
"an2.161:1.5":	"एतदग्गं, भिक्खवे, इमेसं द्विन्नं सन्निचयानं यदिदं धम्मसन्निचयो”ति। ",
"an2.162:1.0":	"१६२ ",
"an2.162:1.1":	"“द्वेमानि, भिक्खवे, वेपुल्लानि। ",
"an2.162:1.2":	"कतमानि द्वे? ",
"an2.162:1.3":	"आमिसवेपुल्लञ्च धम्मवेपुल्लञ्च। ",
"an2.162:1.4":	"इमानि खो, भिक्खवे, द्वे वेपुल्लानि। ",
"an2.162:1.5":	"एतदग्गं, भिक्खवे, इमेसं द्विन्नं वेपुल्लानं यदिदं धम्मवेपुल्लन्”ति। ",
"an2.162:1.6":	"सन्थारवग्गो चतुत्थो। "
}	
