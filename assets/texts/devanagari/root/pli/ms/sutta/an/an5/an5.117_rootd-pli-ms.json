{	
"an5.117:0.1":	"अङ्गुत्तर निकाय ५।११७ ",
"an5.117:0.2":	"१२। अन्धकविन्दवग्ग ",
"an5.117:0.3":	"इस्सुकिनीसुत्त ",
"an5.117:1.1":	"“पञ्चहि, भिक्खवे, धम्मेहि समन्नागता भिक्खुनी यथाभतं निक्खित्ता एवं निरये। ",
"an5.117:1.2":	"कतमेहि पञ्चहि? ",
"an5.117:1.3":	"अननुविच्च अपरियोगाहेत्वा अवण्णारहस्स वण्णं भासति, ",
"an5.117:1.4":	"अननुविच्च अपरियोगाहेत्वा वण्णारहस्स अवण्णं भासति, ",
"an5.117:1.5":	"इस्सुकिनी च होति, ",
"an5.117:1.6":	"मच्छरिनी च, ",
"an5.117:1.7":	"सद्धादेय्यं विनिपातेति। ",
"an5.117:1.8":	"इमेहि खो, भिक्खवे, पञ्चहि धम्मेहि समन्नागता भिक्खुनी यथाभतं निक्खित्ता एवं निरये। ",
"an5.117:2.1":	"पञ्चहि, भिक्खवे, धम्मेहि समन्नागता भिक्खुनी यथाभतं निक्खित्ता एवं सग्गे। ",
"an5.117:2.2":	"कतमेहि पञ्चहि? ",
"an5.117:2.3":	"अनुविच्च परियोगाहेत्वा अवण्णारहस्स अवण्णं भासति, ",
"an5.117:2.4":	"अनुविच्च परियोगाहेत्वा वण्णारहस्स वण्णं भासति, ",
"an5.117:2.5":	"अनिस्सुकिनी च होति, ",
"an5.117:2.6":	"अमच्छरिनी च, ",
"an5.117:2.7":	"सद्धादेय्यं न विनिपातेति। ",
"an5.117:2.8":	"इमेहि खो, भिक्खवे, पञ्चहि धम्मेहि समन्नागता भिक्खुनी यथाभतं निक्खित्ता एवं सग्गे”ति। ",
"an5.117:2.9":	"सत्तमं। "
}	
