{	
"an5.145:0.1":	"अङ्गुत्तर निकाय ५।१४५ ",
"an5.145:0.2":	"१५। तिकण्डकीवग्ग ",
"an5.145:0.3":	"निरयसुत्त ",
"an5.145:1.1":	"“पञ्चहि, भिक्खवे, धम्मेहि समन्नागतो यथाभतं निक्खित्तो एवं निरये। ",
"an5.145:1.2":	"कतमेहि पञ्चहि? ",
"an5.145:1.3":	"पाणातिपाती होति, अदिन्नादायी होति, कामेसुमिच्छाचारी होति, मुसावादी होति, सुरामेरयमज्जपमादट्ठायी होति। ",
"an5.145:1.4":	"इमेहि खो, भिक्खवे, पञ्चहि धम्मेहि समन्नागतो यथाभतं निक्खित्तो एवं निरये। ",
"an5.145:2.1":	"पञ्चहि, भिक्खवे, धम्मेहि समन्नागतो यथाभतं निक्खित्तो एवं सग्गे। ",
"an5.145:2.2":	"कतमेहि पञ्चहि? ",
"an5.145:2.3":	"पाणातिपाता पटिविरतो होति, अदिन्नादाना पटिविरतो होति, कामेसुमिच्छाचारा पटिविरतो होति, मुसावादा पटिविरतो होति, सुरामेरयमज्जपमादट्ठाना पटिविरतो होति। ",
"an5.145:2.4":	"इमेहि खो, भिक्खवे, पञ्चहि धम्मेहि समन्नागतो यथाभतं निक्खित्तो एवं सग्गे”ति। ",
"an5.145:2.5":	"पञ्चमं। "
}	
