{	
"an3.136:0.1":	"अङ्गुत्तर निकाय ३।१३६ ",
"an3.136:0.2":	"१४। योधाजीववग्ग ",
"an3.136:0.3":	"उप्पादासुत्त ",
"an3.136:1.1":	"“उप्पादा वा, भिक्खवे, तथागतानं अनुप्पादा वा तथागतानं, ठिताव सा धातु धम्मट्ठितता धम्मनियामता। ",
"an3.136:1.2":	"सब्बे सङ्खारा अनिच्चा। ",
"an3.136:1.3":	"तं तथागतो अभिसम्बुज्झति अभिसमेति। ",
"an3.136:1.4":	"अभिसम्बुज्झित्वा अभिसमेत्वा आचिक्खति देसेति पञ्ञापेति पट्ठपेति विवरति विभजति उत्तानीकरोति: ",
"an3.136:1.5":	"‘सब्बे सङ्खारा अनिच्चा’ति। ",
"an3.136:1.6":	"उप्पादा वा, भिक्खवे, तथागतानं अनुप्पादा वा तथागतानं ठिताव सा धातु धम्मट्ठितता धम्मनियामता। ",
"an3.136:1.7":	"सब्बे सङ्खारा दुक्खा। ",
"an3.136:1.8":	"तं तथागतो अभिसम्बुज्झति अभिसमेति। ",
"an3.136:1.9":	"अभिसम्बुज्झित्वा अभिसमेत्वा आचिक्खति देसेति पञ्ञापेति पट्ठपेति विवरति विभजति उत्तानीकरोति: ",
"an3.136:1.10":	"‘सब्बे सङ्खारा दुक्खा’ति। ",
"an3.136:1.11":	"उप्पादा वा, भिक्खवे, तथागतानं अनुप्पादा वा तथागतानं ठिताव सा धातु धम्मट्ठितता धम्मनियामता। ",
"an3.136:1.12":	"सब्बे धम्मा अनत्ता। ",
"an3.136:1.13":	"तं तथागतो अभिसम्बुज्झति अभिसमेति। ",
"an3.136:1.14":	"अभिसम्बुज्झित्वा अभिसमेत्वा आचिक्खति देसेति पञ्ञापेति पट्ठपेति विवरति विभजति उत्तानीकरोति: ",
"an3.136:1.15":	"‘सब्बे धम्मा अनत्ता’”ति। ",
"an3.136:1.16":	"चतुत्थं। "
}	
