{	
"an1.82:0.1":	"अङ्गुत्तर निकाय १ ",
"an1.82:0.2":	"९। पमादादिवग्ग ",
"an1.82:1.0":	"८२ ",
"an1.82:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अनत्थाय संवत्तति यथयिदं, भिक्खवे, पमादो। ",
"an1.82:1.2":	"पमादो, भिक्खवे, महतो अनत्थाय संवत्तती”ति। ",
"an1.82:1.3":	"पठमं। ",
"an1.83:1.0":	"८३ ",
"an1.83:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अत्थाय संवत्तति यथयिदं, भिक्खवे, अप्पमादो। ",
"an1.83:1.2":	"अप्पमादो, भिक्खवे, महतो अत्थाय संवत्तती”ति। ",
"an1.83:1.3":	"दुतियं। ",
"an1.84:1.0":	"८४ ",
"an1.84:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अनत्थाय संवत्तति यथयिदं, भिक्खवे, कोसज्जं। ",
"an1.84:1.2":	"कोसज्जं, भिक्खवे, महतो अनत्थाय संवत्तती”ति। ",
"an1.84:1.3":	"ततियं। ",
"an1.85:1.0":	"८५ ",
"an1.85:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अत्थाय संवत्तति यथयिदं, भिक्खवे, वीरियारम्भो। ",
"an1.85:1.2":	"वीरियारम्भो, भिक्खवे, महतो अत्थाय संवत्तती”ति। ",
"an1.85:1.3":	"चतुत्थं। ",
"an1.86:1.0":	"८६ ",
"an1.86:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अनत्थाय संवत्तति यथयिदं, भिक्खवे, महिच्छता। ",
"an1.86:1.2":	"महिच्छता, भिक्खवे, महतो अनत्थाय संवत्तती”ति। ",
"an1.86:1.3":	"पञ्चमं। ",
"an1.87:1.0":	"८७ ",
"an1.87:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अत्थाय संवत्तति यथयिदं, भिक्खवे, अप्पिच्छता। ",
"an1.87:1.2":	"अप्पिच्छता, भिक्खवे, महतो अत्थाय संवत्तती”ति। ",
"an1.87:1.3":	"छट्ठं। ",
"an1.88:1.0":	"८८ ",
"an1.88:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अनत्थाय संवत्तति यथयिदं, भिक्खवे, असन्तुट्ठिता। ",
"an1.88:1.2":	"असन्तुट्ठिता, भिक्खवे, महतो अनत्थाय संवत्तती”ति। ",
"an1.88:1.3":	"सत्तमं। ",
"an1.89:1.0":	"८९ ",
"an1.89:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अत्थाय संवत्तति यथयिदं, भिक्खवे, सन्तुट्ठिता। ",
"an1.89:1.2":	"सन्तुट्ठिता, भिक्खवे, महतो अत्थाय संवत्तती”ति। ",
"an1.89:1.3":	"अट्ठमं। ",
"an1.90:1.0":	"९० ",
"an1.90:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अनत्थाय संवत्तति यथयिदं, भिक्खवे, अयोनिसोमनसिकारो। ",
"an1.90:1.2":	"अयोनिसोमनसिकारो, भिक्खवे, महतो अनत्थाय संवत्तती”ति। ",
"an1.90:1.3":	"नवमं। ",
"an1.91:1.0":	"९१ ",
"an1.91:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अत्थाय संवत्तति यथयिदं, भिक्खवे, योनिसो मनसिकारो। ",
"an1.91:1.2":	"योनिसोमनसिकारो, भिक्खवे, महतो अत्थाय संवत्तती”ति। ",
"an1.91:1.3":	"दसमं। ",
"an1.92:1.0":	"९२ ",
"an1.92:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अनत्थाय संवत्तति यथयिदं, भिक्खवे, असम्पजञ्ञं। ",
"an1.92:1.2":	"असम्पजञ्ञं, भिक्खवे, महतो अनत्थाय संवत्तती”ति। ",
"an1.92:1.3":	"एकादसमं। ",
"an1.93:1.0":	"९३ ",
"an1.93:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अत्थाय संवत्तति यथयिदं, भिक्खवे, सम्पजञ्ञं। ",
"an1.93:1.2":	"सम्पजञ्ञं, भिक्खवे, महतो अत्थाय संवत्तती”ति। ",
"an1.93:1.3":	"द्वादसमं। ",
"an1.94:1.0":	"९४ ",
"an1.94:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अनत्थाय संवत्तति यथयिदं, भिक्खवे, पापमित्तता। ",
"an1.94:1.2":	"पापमित्तता, भिक्खवे, महतो अनत्थाय संवत्तती”ति। ",
"an1.94:1.3":	"तेरसमं। ",
"an1.95:1.0":	"९५ ",
"an1.95:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अत्थाय संवत्तति यथयिदं, भिक्खवे, कल्याणमित्तता। ",
"an1.95:1.2":	"कल्याणमित्तता, भिक्खवे, महतो अत्थाय संवत्तती”ति। ",
"an1.95:1.3":	"चुद्दसमं। ",
"an1.96:1.0":	"९६ ",
"an1.96:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अनत्थाय संवत्तति यथयिदं, भिक्खवे, अनुयोगो अकुसलानं धम्मानं, अननुयोगो कुसलानं धम्मानं। ",
"an1.96:1.2":	"अनुयोगो, भिक्खवे, अकुसलानं धम्मानं, अननुयोगो कुसलानं धम्मानं महतो अनत्थाय संवत्तती”ति। ",
"an1.96:1.3":	"पन्नरसमं। ",
"an1.97:1.0":	"९७ ",
"an1.97:1.1":	"“नाहं, भिक्खवे, अञ्ञं एकधम्मम्पि समनुपस्सामि यो एवं महतो अत्थाय संवत्तति यथयिदं, भिक्खवे, अनुयोगो कुसलानं धम्मानं, अननुयोगो अकुसलानं धम्मानं। ",
"an1.97:1.2":	"अनुयोगो, भिक्खवे, कुसलानं धम्मानं, अननुयोगो अकुसलानं धम्मानं महतो अत्थाय संवत्तती”ति। ",
"an1.97:1.3":	"सोळसमं। ",
"an1.97:1.4":	"पमादादिवग्गो नवमो। "
}	
