{	
"an5.264:0.1":	"अङ्गुत्तर निकाय ५।२६४ ",
"an5.264:0.2":	"२६। उपसम्पदावग्ग ",
"an5.264:0.3":	"अपरपठमझानसुत्त ",
"an5.264:1.1":	"“पञ्चिमे, भिक्खवे, धम्मे अप्पहाय अभब्बो पठमं झानं उपसम्पज्ज विहरितुं। ",
"an5.264:1.2":	"कतमे पञ्च? ",
"an5.264:1.3":	"आवासमच्छरियं, कुलमच्छरियं, लाभमच्छरियं, वण्णमच्छरियं, अकतञ्ञुतं अकतवेदितं। ",
"an5.264:1.4":	"इमे खो, भिक्खवे, पञ्च धम्मे अप्पहाय अभब्बो पठमं झानं उपसम्पज्ज विहरितुं। ",
"an5.264:2.1":	"पञ्चिमे, भिक्खवे, धम्मे पहाय भब्बो पठमं झानं उपसम्पज्ज विहरितुं। ",
"an5.264:2.2":	"कतमे पञ्च? ",
"an5.264:2.3":	"आवासमच्छरियं, कुलमच्छरियं, लाभमच्छरियं, वण्णमच्छरियं, अकतञ्ञुतं अकतवेदितं। ",
"an5.264:2.4":	"इमे खो, भिक्खवे, पञ्च धम्मे पहाय भब्बो पठमं झानं उपसम्पज्ज विहरितुन्”ति। ",
"an5.264:2.5":	"चुद्दसमं। "
}	
