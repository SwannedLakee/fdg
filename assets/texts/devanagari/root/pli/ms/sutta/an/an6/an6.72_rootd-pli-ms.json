{	
"an6.72:0.1":	"अङ्गुत्तर निकाय ६।७२ ",
"an6.72:0.2":	"७। देवतावग्ग ",
"an6.72:0.3":	"बलसुत्त ",
"an6.72:1.1":	"“छहि, भिक्खवे, धम्मेहि समन्नागतो भिक्खु अभब्बो समाधिस्मिं बलतं पापुणितुं। ",
"an6.72:1.2":	"कतमेहि छहि? ",
"an6.72:1.3":	"इध, भिक्खवे, भिक्खु न समाधिस्स समापत्तिकुसलो होति, न समाधिस्स ठितिकुसलो होति, न समाधिस्स वुट्ठानकुसलो होति, असक्कच्चकारी च होति, असातच्चकारी च, असप्पायकारी च। ",
"an6.72:1.4":	"इमेहि खो, भिक्खवे, छहि धम्मेहि समन्नागतो भिक्खु अभब्बो समाधिस्मिं बलतं पापुणितुं। ",
"an6.72:2.1":	"छहि, भिक्खवे, धम्मेहि समन्नागतो भिक्खु भब्बो समाधिस्मिं बलतं पापुणितुं। ",
"an6.72:2.2":	"कतमेहि छहि? ",
"an6.72:2.3":	"इध, भिक्खवे, भिक्खु समाधिस्स समापत्तिकुसलो होति, समाधिस्स ठितिकुसलो होति, समाधिस्स वुट्ठानकुसलो होति, सक्कच्चकारी च होति, सातच्चकारी च, सप्पायकारी च। ",
"an6.72:2.4":	"इमेहि खो, भिक्खवे, छहि धम्मेहि समन्नागतो भिक्खु भब्बो समाधिस्मिं बलतं पापुणितुन्”ति। ",
"an6.72:2.5":	"अट्ठमं। "
}	
