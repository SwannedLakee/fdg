{	
"an6.71:0.1":	"अङ्गुत्तर निकाय ६।७१ ",
"an6.71:0.2":	"७। देवतावग्ग ",
"an6.71:0.3":	"सक्खिभब्बसुत्त ",
"an6.71:1.1":	"“छहि, भिक्खवे, धम्मेहि समन्नागतो भिक्खु अभब्बो तत्र तत्रेव सक्खिभब्बतं पापुणितुं सति सति आयतने। ",
"an6.71:1.2":	"कतमेहि छहि? ",
"an6.71:1.3":	"इध, भिक्खवे, भिक्खु ‘इमे हानभागिया धम्मा’ति यथाभूतं नप्पजानाति, ‘इमे ठितिभागिया धम्मा’ति यथाभूतं नप्पजानाति, ‘इमे विसेसभागिया धम्मा’ति यथाभूतं नप्पजानाति, ‘इमे निब्बेधभागिया धम्मा’ति यथाभूतं नप्पजानाति, असक्कच्चकारी च होति, असप्पायकारी च। ",
"an6.71:1.4":	"इमेहि खो, भिक्खवे, छहि धम्मेहि समन्नागतो भिक्खु अभब्बो तत्र तत्रेव सक्खिभब्बतं पापुणितुं सति सति आयतने। ",
"an6.71:2.1":	"छहि, भिक्खवे, धम्मेहि समन्नागतो भिक्खु भब्बो तत्र तत्रेव सक्खिभब्बतं पापुणितुं सति सति आयतने। ",
"an6.71:2.2":	"कतमेहि छहि? ",
"an6.71:2.3":	"इध, भिक्खवे, भिक्खु ‘इमे हानभागिया धम्मा’ति यथाभूतं पजानाति, ‘इमे ठितिभागिया धम्मा’ति यथाभूतं पजानाति, ‘इमे विसेसभागिया धम्मा’ति यथाभूतं पजानाति, ‘इमे निब्बेधभागिया धम्मा’ति यथाभूतं पजानाति, सक्कच्चकारी च होति, सप्पायकारी च। ",
"an6.71:2.4":	"इमेहि खो, भिक्खवे, छहि धम्मेहि समन्नागतो भिक्खु भब्बो तत्र तत्रेव सक्खिभब्बतं पापुणितुं सति सति आयतने”ति। ",
"an6.71:2.5":	"सत्तमं। "
}	
