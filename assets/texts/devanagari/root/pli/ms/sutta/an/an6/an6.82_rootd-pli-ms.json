{	
"an6.82:0.1":	"अङ्गुत्तर निकाय ६।८२ ",
"an6.82:0.2":	"८। अरहत्तवग्ग ",
"an6.82:0.3":	"दुतियनिरयसुत्त ",
"an6.82:1.1":	"“छहि, भिक्खवे, धम्मेहि समन्नागतो यथाभतं निक्खित्तो एवं निरये। ",
"an6.82:1.2":	"कतमेहि छहि? ",
"an6.82:1.3":	"पाणातिपाती होति, अदिन्नादायी होति, कामेसुमिच्छाचारी होति, मुसावादी होति, लुद्धो च, पगब्भो च। ",
"an6.82:1.4":	"इमेहि खो, भिक्खवे, छहि धम्मेहि समन्नागतो यथाभतं निक्खित्तो एवं निरये। ",
"an6.82:2.1":	"छहि, भिक्खवे, धम्मेहि समन्नागतो यथाभतं निक्खित्तो एवं सग्गे। ",
"an6.82:2.2":	"कतमेहि छहि? ",
"an6.82:2.3":	"पाणातिपाता पटिविरतो होति, अदिन्नादाना पटिविरतो होति, कामेसुमिच्छाचारा पटिविरतो होति, मुसावादा पटिविरतो होति, अलुद्धो च, अप्पगब्भो च। ",
"an6.82:2.4":	"इमेहि खो, भिक्खवे, छहि धम्मेहि समन्नागतो यथाभतं निक्खित्तो एवं सग्गे”ति। ",
"an6.82:2.5":	"अट्ठमं। "
}	
