{	
"an9.25:0.1":	"अङ्गुत्तर निकाय ९।२५ ",
"an9.25:0.2":	"३। सत्तावासवग्ग ",
"an9.25:0.3":	"पञ्ञासुत्त ",
"an9.25:1.1":	"“यतो खो, भिक्खवे, भिक्खुनो पञ्ञाय चित्तं सुपरिचितं होति, तस्सेतं, भिक्खवे, भिक्खुनो कल्लं वचनाय: ",
"an9.25:1.2":	"‘खीणा जाति, वुसितं ब्रह्मचरियं, कतं करणीयं, नापरं इत्थत्तायाति पजानामी’ति। ",
"an9.25:2.1":	"कथञ्च, भिक्खवे, भिक्खुनो पञ्ञाय चित्तं सुपरिचितं होति? ",
"an9.25:2.2":	"‘वीतरागं मे चित्तन्’ति पञ्ञाय चित्तं सुपरिचितं होति; ",
"an9.25:2.3":	"‘वीतदोसं मे चित्तन्’ति पञ्ञाय चित्तं सुपरिचितं होति; ",
"an9.25:2.4":	"‘वीतमोहं मे चित्तन्’ति पञ्ञाय चित्तं सुपरिचितं होति; ",
"an9.25:2.5":	"‘असरागधम्मं मे चित्तन्’ति पञ्ञाय चित्तं सुपरिचितं होति; ",
"an9.25:2.6":	"‘असदोसधम्मं मे चित्तन्’ति पञ्ञाय चित्तं सुपरिचितं होति; ",
"an9.25:2.7":	"‘असमोहधम्मं मे चित्तन्’ति पञ्ञाय चित्तं सुपरिचितं होति; ",
"an9.25:2.8":	"‘अनावत्तिधम्मं मे चित्तं कामभवाया’ति पञ्ञाय चित्तं सुपरिचितं होति; ",
"an9.25:2.9":	"‘अनावत्तिधम्मं मे चित्तं रूपभवाया’ति पञ्ञाय चित्तं सुपरिचितं होति; ",
"an9.25:2.10":	"‘अनावत्तिधम्मं मे चित्तं अरूपभवाया’ति पञ्ञाय चित्तं सुपरिचितं होति। ",
"an9.25:2.11":	"यतो खो, भिक्खवे, भिक्खुनो पञ्ञाय चित्तं सुपरिचितं होति, तस्सेतं, भिक्खवे, भिक्खुनो कल्लं वचनाय: ",
"an9.25:2.12":	"‘खीणा जाति, वुसितं ब्रह्मचरियं, कतं करणीयं, नापरं इत्थत्तायाति पजानामी’”ति। ",
"an9.25:2.13":	"पञ्चमं। "
}	
