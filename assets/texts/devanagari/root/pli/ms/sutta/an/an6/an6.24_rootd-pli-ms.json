{	
"an6.24:0.1":	"अङ्गुत्तर निकाय ६।२४ ",
"an6.24:0.2":	"३। अनुत्तरियवग्ग ",
"an6.24:0.3":	"हिमवन्तसुत्त ",
"an6.24:1.1":	"“छहि, भिक्खवे, धम्मेहि समन्नागतो भिक्खु हिमवन्तं पब्बतराजं पदालेय्य, को पन वादो छवाय अविज्जाय। ",
"an6.24:1.2":	"कतमेहि छहि? ",
"an6.24:1.3":	"इध, भिक्खवे, भिक्खु समाधिस्स समापत्तिकुसलो होति, समाधिस्स ठितिकुसलो होति, समाधिस्स वुट्ठानकुसलो होति, समाधिस्स कल्लितकुसलो होति, समाधिस्स गोचरकुसलो होति, समाधिस्स अभिनीहारकुसलो होति। ",
"an6.24:1.4":	"इमेहि खो, भिक्खवे, छहि धम्मेहि समन्नागतो भिक्खु हिमवन्तं पब्बतराजं पदालेय्य, को पन वादो छवाय अविज्जाया”ति। ",
"an6.24:1.5":	"चतुत्थं। "
}	
