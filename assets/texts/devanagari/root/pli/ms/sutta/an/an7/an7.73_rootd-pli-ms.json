{	
"an7.73:0.1":	"अङ्गुत्तर निकाय ७।७३ ",
"an7.73:0.2":	"७। महावग्ग ",
"an7.73:0.3":	"सुनेत्तसुत्त ",
"an7.73:1.1":	"“भूतपुब्बं, भिक्खवे, सुनेत्तो नाम सत्था अहोसि तित्थकरो कामेसु वीतरागो। ",
"an7.73:1.2":	"सुनेत्तस्स खो पन, भिक्खवे, सत्थुनो अनेकानि सावकसतानि अहेसुं। ",
"an7.73:1.3":	"सुनेत्तो सत्था सावकानं ब्रह्मलोकसहब्यताय धम्मं देसेसि। ",
"an7.73:1.4":	"ये खो पन, भिक्खवे, सुनेत्तस्स सत्थुनो ब्रह्मलोकसहब्यताय धम्मं देसेन्तस्स चित्तानि नप्पसादेसुं ते कायस्स भेदा परं मरणा अपायं दुग्गतिं विनिपातं निरयं उपपज्जिंसु। ",
"an7.73:1.5":	"ये खो पन, भिक्खवे, सुनेत्तस्स सत्थुनो ब्रह्मलोकसहब्यताय धम्मं देसेन्तस्स चित्तानि पसादेसुं ते कायस्स भेदा परं मरणा सुगतिं सग्गं लोकं उपपज्जिंसु। ",
"an7.73:2.1":	"भूतपुब्बं, भिक्खवे, मूगपक्खो नाम सत्था अहोसि …पे… ",
"an7.73:2.2":	"अरनेमि नाम सत्था अहोसि …पे… ",
"an7.73:2.3":	"कुद्दालको नाम सत्था अहोसि …पे… ",
"an7.73:2.4":	"हत्थिपालो नाम सत्था अहोसि …पे… ",
"an7.73:2.5":	"जोतिपालो नाम सत्था अहोसि …पे… ",
"an7.73:2.6":	"अरको नाम सत्था अहोसि तित्थकरो कामेसु वीतरागो। ",
"an7.73:2.7":	"अरकस्स खो पन, भिक्खवे, सत्थुनो अनेकानि सावकसतानि अहेसुं। ",
"an7.73:2.8":	"अरको नाम सत्था सावकानं ब्रह्मलोकसहब्यताय धम्मं देसेसि। ",
"an7.73:2.9":	"ये खो पन, भिक्खवे, अरकस्स सत्थुनो ब्रह्मलोकसहब्यताय धम्मं देसेन्तस्स चित्तानि नप्पसादेसुं, ते कायस्स भेदा परं मरणा अपायं दुग्गतिं विनिपातं निरयं उपपज्जिंसु। ",
"an7.73:2.10":	"ये खो पन, भिक्खवे, अरकस्स सत्थुनो ब्रह्मलोकसहब्यताय धम्मं देसेन्तस्स चित्तानि पसादेसुं, ते कायस्स भेदा परं मरणा सुगतिं सग्गं लोकं उपपज्जिंसु। ",
"an7.73:3.1":	"तं किं मञ्ञथ, भिक्खवे, ",
"an7.73:3.2":	"यो इमे सत्त सत्थारे तित्थकरे कामेसु वीतरागे अनेकसतपरिवारे ससावकसङ्घे पदुट्ठचित्तो अक्कोसेय्य परिभासेय्य, बहुं सो अपुञ्ञं पसवेय्या”ति? ",
"an7.73:3.3":	"“एवं, भन्ते”। ",
"an7.73:3.4":	"“यो, भिक्खवे, इमे सत्त सत्थारे तित्थकरे कामेसु वीतरागे अनेकसतपरिवारे ससावकसङ्घे पदुट्ठचित्तो अक्कोसेय्य परिभासेय्य, बहुं सो अपुञ्ञं पसवेय्य। ",
"an7.73:3.5":	"यो एकं दिट्ठिसम्पन्नं पुग्गलं पदुट्ठचित्तो अक्कोसति परिभासति, अयं ततो बहुतरं अपुञ्ञं पसवति। ",
"an7.73:3.6":	"तं किस्स हेतु? ",
"an7.73:3.7":	"नाहं, भिक्खवे, इतो बहिद्धा एवरूपिं खन्तिं वदामि यथामं सब्रह्मचारीसु। ",
"an7.73:4.1":	"तस्मातिह, भिक्खवे, एवं सिक्खितब्बं: ",
"an7.73:4.2":	"‘न नो सब्रह्मचारीसु चित्तानि पदुट्ठानि भविस्सन्ती’ति। ",
"an7.73:4.3":	"एवञ्हि वो, भिक्खवे, सिक्खितब्बन्”ति। ",
"an7.73:4.4":	"नवमं। "
}	
