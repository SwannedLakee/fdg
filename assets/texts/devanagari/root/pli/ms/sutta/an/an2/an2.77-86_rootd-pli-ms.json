{	
"an2.77:0.1":	"अङ्गुत्तर निकाय २ ",
"an2.77:0.2":	"८। सनिमित्तवग्ग ",
"an2.77:1.0":	"७७ ",
"an2.77:1.1":	"“सनिमित्ता, भिक्खवे, उप्पज्जन्ति पापका अकुसला धम्मा, नो अनिमित्ता। ",
"an2.77:1.2":	"तस्सेव निमित्तस्स पहाना एवं ते पापका अकुसला धम्मा न होन्ती”ति। ",
"an2.78:1.0":	"७८ ",
"an2.78:1.1":	"“सनिदाना, भिक्खवे, उप्पज्जन्ति पापका अकुसला धम्मा, नो अनिदाना। ",
"an2.78:1.2":	"तस्सेव निदानस्स पहाना एवं ते पापका अकुसला धम्मा न होन्ती”ति। ",
"an2.79:1.0":	"७९ ",
"an2.79:1.1":	"“सहेतुका, भिक्खवे, उप्पज्जन्ति पापका अकुसला धम्मा, नो अहेतुका। ",
"an2.79:1.2":	"तस्सेव हेतुस्स पहाना एवं ते पापका अकुसला धम्मा न होन्ती”ति। ",
"an2.80:1.0":	"८० ",
"an2.80:1.1":	"“ससङ्खारा, भिक्खवे, उप्पज्जन्ति पापका अकुसला धम्मा, नो असङ्खारा। ",
"an2.80:1.2":	"तेसंयेव सङ्खारानं पहाना एवं ते पापका अकुसला धम्मा न होन्ती”ति। ",
"an2.81:1.0":	"८१ ",
"an2.81:1.1":	"“सप्पच्चया, भिक्खवे, उप्पज्जन्ति पापका अकुसला धम्मा, नो अप्पच्चया। ",
"an2.81:1.2":	"तस्सेव पच्चयस्स पहाना एवं ते पापका अकुसला धम्मा न होन्ती”ति। ",
"an2.82:1.0":	"८२ ",
"an2.82:1.1":	"“सरूपा, भिक्खवे, उप्पज्जन्ति पापका अकुसला धम्मा, नो अरूपा। ",
"an2.82:1.2":	"तस्सेव रूपस्स पहाना एवं ते पापका अकुसला धम्मा न होन्ती”ति। ",
"an2.83:1.0":	"८३ ",
"an2.83:1.1":	"“सवेदना, भिक्खवे, उप्पज्जन्ति पापका अकुसला धम्मा, नो अवेदना। ",
"an2.83:1.2":	"तस्सायेव वेदनाय पहाना एवं ते पापका अकुसला धम्मा न होन्ती”ति। ",
"an2.84:1.0":	"८४ ",
"an2.84:1.1":	"“ससञ्ञा, भिक्खवे, उप्पज्जन्ति पापका अकुसला धम्मा, नो असञ्ञा। ",
"an2.84:1.2":	"तस्सायेव सञ्ञाय पहाना एवं ते पापका अकुसला धम्मा न होन्ती”ति। ",
"an2.85:1.0":	"८५ ",
"an2.85:1.1":	"“सविञ्ञाणा, भिक्खवे, उप्पज्जन्ति पापका अकुसला धम्मा, नो अविञ्ञाणा। ",
"an2.85:1.2":	"तस्सेव विञ्ञाणस्स पहाना एवं ते पापका अकुसला धम्मा न होन्ती”ति। ",
"an2.86:1.0":	"८६ ",
"an2.86:1.1":	"“सङ्खतारम्मणा, भिक्खवे, उप्पज्जन्ति पापका अकुसला धम्मा, नो असङ्खतारम्मणा। ",
"an2.86:1.2":	"तस्सेव सङ्खतस्स पहाना एवं ते पापका अकुसला धम्मा न होन्ती”ति। ",
"an2.86:1.3":	"सनिमित्तवग्गो ततियो। "
}	
