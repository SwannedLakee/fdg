{	
"an4.172:0.1":	"अङ्गुत्तर निकाय ४।१७२ ",
"an4.172:0.2":	"१८। सञ्चेतनियवग्ग ",
"an4.172:0.3":	"विभत्तिसुत्त ",
"an4.172:1.1":	"तत्र खो आयस्मा सारिपुत्तो भिक्खू आमन्तेसि: ",
"an4.172:1.2":	"“आवुसो भिक्खवे”ति। ",
"an4.172:1.3":	"“आवुसो”ति खो ते भिक्खू आयस्मतो सारिपुत्तस्स पच्चस्सोसुं। ",
"an4.172:1.4":	"आयस्मा सारिपुत्तो एतदवोच: ",
"an4.172:2.1":	"“अद्धमासूपसम्पन्नेन मे, आवुसो, अत्थपटिसम्भिदा सच्छिकता ओधिसो ब्यञ्जनसो। ",
"an4.172:2.2":	"तमहं अनेकपरियायेन आचिक्खामि देसेमि पञ्ञापेमि पट्ठपेमि विवरामि विभजामि उत्तानीकरोमि। ",
"an4.172:2.3":	"यस्स खो पनस्स कङ्खा वा विमति वा, सो मं पञ्हेन। ",
"an4.172:2.4":	"अहं वेय्याकरणेन सम्मुखीभूतो नो सत्था यो नो धम्मानं सुकुसलो। ",
"an4.172:3.1":	"अद्धमासूपसम्पन्नेन मे, आवुसो, धम्मपटिसम्भिदा सच्छिकता ओधिसो ब्यञ्जनसो। ",
"an4.172:3.2":	"तमहं अनेकपरियायेन आचिक्खामि देसेमि पञ्ञापेमि पट्ठपेमि विवरामि विभजामि उत्तानीकरोमि। ",
"an4.172:3.3":	"यस्स खो पनस्स कङ्खा वा विमति वा, सो मं पञ्हेन। ",
"an4.172:3.4":	"अहं वेय्याकरणेन सम्मुखीभूतो नो सत्था यो नो धम्मानं सुकुसलो। ",
"an4.172:4.1":	"अद्धमासूपसम्पन्नेन मे, आवुसो, निरुत्तिपटिसम्भिदा सच्छिकता ओधिसो ब्यञ्जनसो। ",
"an4.172:4.2":	"तमहं अनेकपरियायेन आचिक्खामि देसेमि पञ्ञापेमि पट्ठपेमि विवरामि विभजामि उत्तानीकरोमि। ",
"an4.172:4.3":	"यस्स खो पनस्स कङ्खा वा विमति वा, सो मं पञ्हेन। ",
"an4.172:4.4":	"अहं वेय्याकरणेन सम्मुखीभूतो नो सत्था यो नो धम्मानं सुकुसलो। ",
"an4.172:5.1":	"अद्धमासूपसम्पन्नेन मे, आवुसो, पटिभानपटिसम्भिदा सच्छिकता ओधिसो ब्यञ्जनसो। ",
"an4.172:5.2":	"तमहं अनेकपरियायेन आचिक्खामि देसेमि पञ्ञापेमि पट्ठपेमि विवरामि विभजामि उत्तानीकरोमि। ",
"an4.172:5.3":	"यस्स खो पनस्स कङ्खा वा विमति वा, सो मं पञ्हेन। ",
"an4.172:5.4":	"अहं वेय्याकरणेन सम्मुखीभूतो नो सत्था यो नो धम्मानं सुकुसलो”ति। ",
"an4.172:5.5":	"दुतियं। "
}	
