{	
"an4.135:0.1":	"अङ्गुत्तर निकाय ४।१३५ ",
"an4.135:0.2":	"१४। पुग्गलवग्ग ",
"an4.135:0.3":	"सावज्जसुत्त ",
"an4.135:1.1":	"“चत्तारोमे, भिक्खवे, पुग्गला सन्तो संविज्जमाना लोकस्मिं। ",
"an4.135:1.2":	"कतमे चत्तारो? ",
"an4.135:1.3":	"सावज्जो, वज्जबहुलो, अप्पवज्जो, अनवज्जो। ",
"an4.135:2.1":	"कथञ्च, भिक्खवे, पुग्गलो सावज्जो होति? ",
"an4.135:2.2":	"इध, भिक्खवे, एकच्चो पुग्गलो सावज्जेन कायकम्मेन समन्नागतो होति, सावज्जेन वचीकम्मेन समन्नागतो होति, सावज्जेन मनोकम्मेन समन्नागतो होति। ",
"an4.135:2.3":	"एवं खो, भिक्खवे, पुग्गलो सावज्जो होति। ",
"an4.135:3.1":	"कथञ्च, भिक्खवे, पुग्गलो वज्जबहुलो होति? ",
"an4.135:3.2":	"इध, भिक्खवे, एकच्चो पुग्गलो सावज्जेन बहुलं कायकम्मेन समन्नागतो होति, अप्पं अनवज्जेन; ",
"an4.135:3.3":	"सावज्जेन बहुलं वचीकम्मेन समन्नागतो होति, अप्पं अनवज्जेन; ",
"an4.135:3.4":	"सावज्जेन बहुलं मनोकम्मेन समन्नागतो होति, अप्पं अनवज्जेन। ",
"an4.135:3.5":	"एवं खो, भिक्खवे, पुग्गलो वज्जबहुलो होति। ",
"an4.135:4.1":	"कथञ्च, भिक्खवे, पुग्गलो अप्पवज्जो होति? ",
"an4.135:4.2":	"इध, भिक्खवे, एकच्चो पुग्गलो अनवज्जेन बहुलं कायकम्मेन समन्नागतो होति, अप्पं सावज्जेन; ",
"an4.135:4.3":	"अनवज्जेन बहुलं वचीकम्मेन समन्नागतो होति, अप्पं सावज्जेन; ",
"an4.135:4.4":	"अनवज्जेन बहुलं मनोकम्मेन समन्नागतो होति, अप्पं सावज्जेन। ",
"an4.135:4.5":	"एवं खो, भिक्खवे, पुग्गलो अप्पवज्जो होति। ",
"an4.135:5.1":	"कथञ्च, भिक्खवे, पुग्गलो अनवज्जो होति? ",
"an4.135:5.2":	"इध, भिक्खवे, एकच्चो पुग्गलो अनवज्जेन कायकम्मेन समन्नागतो होति, अनवज्जेन वचीकम्मेन समन्नागतो होति, अनवज्जेन मनोकम्मेन समन्नागतो होति। ",
"an4.135:5.3":	"एवं खो, भिक्खवे, पुग्गलो अनवज्जो होति। ",
"an4.135:5.4":	"इमे खो, भिक्खवे, चत्तारो पुग्गला सन्तो संविज्जमाना लोकस्मिन्”ति। ",
"an4.135:5.5":	"पञ्चमं। "
}	
