{	
"an3.81:0.1":	"अङ्गुत्तर निकाय ३।८१ ",
"an3.81:0.2":	"९। समणवग्ग ",
"an3.81:0.3":	"समणसुत्त ",
"an3.81:1.1":	"“तीणिमानि, भिक्खवे, समणस्स समणियानि समणकरणीयानि। ",
"an3.81:1.2":	"कतमानि तीणि? ",
"an3.81:1.3":	"अधिसीलसिक्खासमादानं, अधिचित्तसिक्खासमादानं, अधिपञ्ञासिक्खासमादानं—",
"an3.81:1.4":	"इमानि खो, भिक्खवे, तीणि समणस्स समणियानि समणकरणीयानि। ",
"an3.81:2.1":	"तस्मातिह, भिक्खवे, एवं सिक्खितब्बं: ",
"an3.81:2.2":	"‘तिब्बो नो छन्दो भविस्सति अधिसीलसिक्खासमादाने, तिब्बो नो छन्दो भविस्सति अधिचित्तसिक्खासमादाने, तिब्बो नो छन्दो भविस्सति अधिपञ्ञासिक्खासमादाने’ति। ",
"an3.81:2.3":	"एवञ्हि वो, भिक्खवे, सिक्खितब्बन्”ति। ",
"an3.81:2.4":	"पठमं। "
}	
