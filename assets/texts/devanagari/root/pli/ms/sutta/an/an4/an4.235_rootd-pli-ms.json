{	
"an4.235:0.1":	"अङ्गुत्तर निकाय ४।२३५ ",
"an4.235:0.2":	"२४। कम्मवग्ग ",
"an4.235:0.3":	"पठमसिक्खापदसुत्त ",
"an4.235:1.1":	"“चत्तारिमानि, भिक्खवे, कम्मानि मया सयं अभिञ्ञा सच्छिकत्वा पवेदितानि। ",
"an4.235:1.2":	"कतमानि चत्तारि? ",
"an4.235:1.3":	"अत्थि, भिक्खवे, कम्मं कण्हं कण्हविपाकं; ",
"an4.235:1.4":	"अत्थि, भिक्खवे, कम्मं सुक्कं सुक्कविपाकं; ",
"an4.235:1.5":	"अत्थि, भिक्खवे, कम्मं कण्हसुक्कं कण्हसुक्कविपाकं; ",
"an4.235:1.6":	"अत्थि, भिक्खवे, कम्मं अकण्हअसुक्कं अकण्हअसुक्कविपाकं कम्मक्खयाय संवत्तति। ",
"an4.235:1.7":	"कतमञ्च, भिक्खवे, कम्मं कण्हं कण्हविपाकं? ",
"an4.235:1.8":	"इध, भिक्खवे, एकच्चो पाणातिपाती होति, अदिन्नादायी होति, कामेसुमिच्छाचारी होति, मुसावादी होति, सुरामेरयमज्जपमादट्ठायी होति। ",
"an4.235:1.9":	"इदं वुच्चति, भिक्खवे, कम्मं कण्हं कण्हविपाकं। ",
"an4.235:2.1":	"कतमञ्च, भिक्खवे, कम्मं सुक्कं सुक्कविपाकं? ",
"an4.235:2.2":	"इध, भिक्खवे, एकच्चो पाणातिपाता पटिविरतो होति, अदिन्नादाना पटिविरतो होति, कामेसुमिच्छाचारा पटिविरतो होति, मुसावादा पटिविरतो होति, सुरामेरयमज्जपमादट्ठाना पटिविरतो होति। ",
"an4.235:2.3":	"इदं वुच्चति, भिक्खवे, कम्मं सुक्कं सुक्कविपाकं। ",
"an4.235:3.1":	"कतमञ्च, भिक्खवे, कम्मं कण्हसुक्कं कण्हसुक्कविपाकं? ",
"an4.235:3.2":	"इध, भिक्खवे, एकच्चो सब्याबज्झम्पि अब्याबज्झम्पि कायसङ्खारं अभिसङ्खरोति …पे… इदं वुच्चति, भिक्खवे, कम्मं कण्हसुक्कं कण्हसुक्कविपाकं। ",
"an4.235:4.1":	"कतमञ्च, भिक्खवे, कम्मं अकण्हअसुक्कं अकण्हअसुक्कविपाकं कम्मक्खयाय संवत्तति? ",
"an4.235:4.2":	"तत्र, भिक्खवे, यमिदं कम्मं कण्हं कण्हविपाकं …पे… इदं वुच्चति, भिक्खवे, कम्मं अकण्हअसुक्कं अकण्हअसुक्कविपाकं कम्मक्खयाय संवत्तति। ",
"an4.235:4.3":	"इमानि खो, भिक्खवे, चत्तारि कम्मानि मया सयं अभिञ्ञा सच्छिकत्वा पवेदितानी”ति। ",
"an4.235:4.4":	"चतुत्थं। "
}	
