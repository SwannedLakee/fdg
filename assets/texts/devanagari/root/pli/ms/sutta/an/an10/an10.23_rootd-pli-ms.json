{	
"an10.23:0.1":	"अङ्गुत्तर निकाय १०।२३ ",
"an10.23:0.2":	"३। महावग्ग ",
"an10.23:0.3":	"कायसुत्त ",
"an10.23:1.1":	"“अत्थि, भिक्खवे, धम्मा कायेन पहातब्बा, नो वाचाय। ",
"an10.23:1.2":	"अत्थि, भिक्खवे, धम्मा वाचाय पहातब्बा, नो कायेन। ",
"an10.23:1.3":	"अत्थि, भिक्खवे, धम्मा नेव कायेन पहातब्बा नो वाचाय, पञ्ञाय दिस्वा पहातब्बा। ",
"an10.23:2.1":	"कतमे च, भिक्खवे, धम्मा कायेन पहातब्बा, नो वाचाय? ",
"an10.23:2.2":	"इध, भिक्खवे, भिक्खु अकुसलं आपन्नो होति किञ्चि देसं कायेन। ",
"an10.23:2.3":	"तमेनं अनुविच्च विञ्ञू सब्रह्मचारी एवमाहंसु: ",
"an10.23:2.4":	"‘आयस्मा खो अकुसलं आपन्नो किञ्चि देसं कायेन। ",
"an10.23:2.5":	"साधु वतायस्मा कायदुच्चरितं पहाय कायसुचरितं भावेतू’ति। ",
"an10.23:2.6":	"सो अनुविच्च विञ्ञूहि सब्रह्मचारीहि वुच्चमानो कायदुच्चरितं पहाय कायसुचरितं भावेति। ",
"an10.23:2.7":	"इमे वुच्चन्ति, भिक्खवे, धम्मा कायेन पहातब्बा, नो वाचाय। ",
"an10.23:3.1":	"कतमे च, भिक्खवे, धम्मा वाचाय पहातब्बा, नो कायेन? ",
"an10.23:3.2":	"इध, भिक्खवे, भिक्खु अकुसलं आपन्नो होति किञ्चि देसं वाचाय। ",
"an10.23:3.3":	"तमेनं अनुविच्च विञ्ञू सब्रह्मचारी एवमाहंसु: ",
"an10.23:3.4":	"‘आयस्मा खो अकुसलं आपन्नो किञ्चि देसं वाचाय। ",
"an10.23:3.5":	"साधु वतायस्मा वचीदुच्चरितं पहाय वचीसुचरितं भावेतू’ति। ",
"an10.23:3.6":	"सो अनुविच्च विञ्ञूहि सब्रह्मचारीहि वुच्चमानो वचीदुच्चरितं पहाय वचीसुचरितं भावेति। ",
"an10.23:3.7":	"इमे वुच्चन्ति, भिक्खवे, धम्मा वाचाय पहातब्बा, नो कायेन। ",
"an10.23:4.1":	"कतमे च, भिक्खवे, धम्मा नेव कायेन पहातब्बा नो वाचाय, पञ्ञाय दिस्वा पहातब्बा? ",
"an10.23:4.2":	"लोभो, भिक्खवे, नेव कायेन पहातब्बो नो वाचाय, पञ्ञाय दिस्वा पहातब्बो। ",
"an10.23:4.3":	"दोसो, भिक्खवे …पे… ",
"an10.23:4.4":	"मोहो … ",
"an10.23:4.5":	"कोधो … ",
"an10.23:4.6":	"उपनाहो … ",
"an10.23:4.7":	"मक्खो … ",
"an10.23:4.8":	"पळासो … ",
"an10.23:4.9":	"मच्छरियं, भिक्खवे, नेव कायेन पहातब्बं नो वाचाय, पञ्ञाय दिस्वा पहातब्बं। ",
"an10.23:5.1":	"पापिका, भिक्खवे, इस्सा नेव कायेन पहातब्बा नो वाचाय, पञ्ञाय दिस्वा पहातब्बा। ",
"an10.23:5.2":	"कतमा च, भिक्खवे, पापिका इस्सा? ",
"an10.23:5.3":	"इध, भिक्खवे, इज्झति गहपतिस्स वा गहपतिपुत्तस्स वा धनेन वा धञ्ञेन वा रजतेन वा जातरूपेन वा। ",
"an10.23:5.4":	"तत्राञ्ञतरस्स दासस्स वा उपवासस्स वा एवं होति: ",
"an10.23:5.5":	"‘अहो वतिमस्स गहपतिस्स वा गहपतिपुत्तस्स वा न इज्झेय्य धनेन वा धञ्ञेन वा रजतेन वा जातरूपेन वा’ति। ",
"an10.23:5.6":	"समणो वा पन ब्राह्मणो वा लाभी होति चीवरपिण्डपातसेनासनगिलानपच्चयभेसज्जपरिक्खारानं। ",
"an10.23:5.7":	"तत्राञ्ञतरस्स समणस्स वा ब्राह्मणस्स वा एवं होति: ",
"an10.23:5.8":	"‘अहो वत अयमायस्मा न लाभी अस्स चीवरपिण्डपातसेनासनगिलानपच्चयभेसज्जपरिक्खारानन्’ति। ",
"an10.23:5.9":	"अयं वुच्चति, भिक्खवे, पापिका इस्सा। ",
"an10.23:6.1":	"पापिका, भिक्खवे, इच्छा नेव कायेन पहातब्बा नो वाचाय, पञ्ञाय दिस्वा पहातब्बा। ",
"an10.23:6.2":	"कतमा च, भिक्खवे, पापिका इच्छा? ",
"an10.23:6.3":	"इध, भिक्खवे, एकच्चो अस्सद्धो समानो ‘सद्धोति मं जानेय्युन्’ति इच्छति; ",
"an10.23:6.4":	"दुस्सीलो समानो ‘सीलवाति मं जानेय्युन्’ति इच्छति; ",
"an10.23:6.5":	"अप्पस्सुतो समानो ‘बहुस्सुतोति मं जानेय्युन्’ति इच्छति; ",
"an10.23:6.6":	"सङ्गणिकारामो समानो ‘पविवित्तोति मं जानेय्युन्’ति इच्छति; ",
"an10.23:6.7":	"कुसीतो समानो ‘आरद्धवीरियोति मं जानेय्युन्’ति इच्छति; ",
"an10.23:6.8":	"मुट्ठस्सति समानो ‘उपट्ठितस्सतीति मं जानेय्युन्’ति इच्छति; ",
"an10.23:6.9":	"असमाहितो समानो ‘समाहितोति मं जानेय्युन्’ति इच्छति; ",
"an10.23:6.10":	"दुप्पञ्ञो समानो ‘पञ्ञवाति मं जानेय्युन्’ति इच्छति; ",
"an10.23:6.11":	"अखीणासवो समानो ‘खीणासवोति मं जानेय्युन्’ति इच्छति। ",
"an10.23:6.12":	"अयं वुच्चति, भिक्खवे, पापिका इच्छा। ",
"an10.23:6.13":	"इमे वुच्चन्ति, भिक्खवे, धम्मा नेव कायेन पहातब्बा नो वाचाय, पञ्ञाय दिस्वा पहातब्बा। ",
"an10.23:7.1":	"तञ्चे, भिक्खवे, भिक्खुं लोभो अभिभुय्य इरियति, ",
"an10.23:7.2":	"दोसो … ",
"an10.23:7.3":	"मोहो … ",
"an10.23:7.4":	"कोधो … ",
"an10.23:7.5":	"उपनाहो … ",
"an10.23:7.6":	"मक्खो … ",
"an10.23:7.7":	"पळासो … ",
"an10.23:7.8":	"मच्छरियं … ",
"an10.23:7.9":	"पापिका इस्सा … ",
"an10.23:7.10":	"पापिका इच्छा अभिभुय्य इरियति। ",
"an10.23:7.11":	"सो एवमस्स वेदितब्बो: ",
"an10.23:7.12":	"‘नायमायस्मा तथा पजानाति यथा पजानतो लोभो न होति, तथाहिमं आयस्मन्तं लोभो अभिभुय्य इरियति; ",
"an10.23:7.13":	"नायमायस्मा तथा पजानाति यथा पजानतो दोसो न होति … ",
"an10.23:7.14":	"मोहो … ",
"an10.23:7.15":	"कोधो … ",
"an10.23:7.16":	"उपनाहो … ",
"an10.23:7.17":	"मक्खो … ",
"an10.23:7.18":	"पळासो … ",
"an10.23:7.19":	"मच्छरियं … ",
"an10.23:7.20":	"पापिका इस्सा … ",
"an10.23:7.21":	"पापिका इच्छा न होति, तथाहिमं आयस्मन्तं पापिका इच्छा अभिभुय्य इरियती’ति। ",
"an10.23:8.1":	"तञ्चे, भिक्खवे, भिक्खुं लोभो नाभिभुय्य इरियति, ",
"an10.23:8.2":	"दोसो … ",
"an10.23:8.3":	"मोहो … ",
"an10.23:8.4":	"कोधो … ",
"an10.23:8.5":	"उपनाहो … ",
"an10.23:8.6":	"मक्खो … ",
"an10.23:8.7":	"पळासो … ",
"an10.23:8.8":	"मच्छरियं … ",
"an10.23:8.9":	"पापिका इस्सा … ",
"an10.23:8.10":	"पापिका इच्छा नाभिभुय्य इरियति, ",
"an10.23:8.11":	"सो एवमस्स वेदितब्बो: ",
"an10.23:8.12":	"‘तथा अयमायस्मा पजानाति यथा पजानतो लोभो न होति, तथाहिमं आयस्मन्तं लोभो नाभिभुय्य इरियति; ",
"an10.23:8.13":	"तथा अयमायस्मा पजानाति यथा पजानतो दोसो न होति … ",
"an10.23:8.14":	"मोहो … ",
"an10.23:8.15":	"कोधो … ",
"an10.23:8.16":	"उपनाहो … ",
"an10.23:8.17":	"मक्खो … ",
"an10.23:8.18":	"पळासो … ",
"an10.23:8.19":	"मच्छरियं … ",
"an10.23:8.20":	"पापिका इस्सा … ",
"an10.23:8.21":	"पापिका इच्छा न होति, तथाहिमं आयस्मन्तं पापिका इच्छा नाभिभुय्य इरियती’”ति। ",
"an10.23:8.22":	"ततियं। "
}	
