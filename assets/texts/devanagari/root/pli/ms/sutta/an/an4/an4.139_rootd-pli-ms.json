{	
"an4.139:0.1":	"अङ्गुत्तर निकाय ४।१३९ ",
"an4.139:0.2":	"१४। पुग्गलवग्ग ",
"an4.139:0.3":	"धम्मकथिकसुत्त ",
"an4.139:1.1":	"“चत्तारोमे, भिक्खवे, धम्मकथिका। ",
"an4.139:1.2":	"कतमे चत्तारो? ",
"an4.139:1.3":	"इध, भिक्खवे, एकच्चो धम्मकथिको अप्पञ्च भासति असहितञ्च; ",
"an4.139:1.4":	"परिसा चस्स न कुसला होति सहितासहितस्स। ",
"an4.139:1.5":	"एवरूपो, भिक्खवे, धम्मकथिको एवरूपाय परिसाय धम्मकथिकोत्वेव सङ्खं गच्छति। ",
"an4.139:2.1":	"इध पन, भिक्खवे, एकच्चो धम्मकथिको अप्पञ्च भासति सहितञ्च; ",
"an4.139:2.2":	"परिसा चस्स कुसला होति सहितासहितस्स। ",
"an4.139:2.3":	"एवरूपो, भिक्खवे, धम्मकथिको एवरूपाय परिसाय धम्मकथिकोत्वेव सङ्खं गच्छति। ",
"an4.139:3.1":	"इध पन, भिक्खवे, एकच्चो धम्मकथिको बहुञ्च भासति असहितञ्च; ",
"an4.139:3.2":	"परिसा चस्स न कुसला होति सहितासहितस्स। ",
"an4.139:3.3":	"एवरूपो, भिक्खवे, धम्मकथिको एवरूपाय परिसाय धम्मकथिकोत्वेव सङ्खं गच्छति। ",
"an4.139:4.1":	"इध पन, भिक्खवे, एकच्चो धम्मकथिको बहुञ्च भासति सहितञ्च; ",
"an4.139:4.2":	"परिसा चस्स कुसला होति सहितासहितस्स। ",
"an4.139:4.3":	"एवरूपो, भिक्खवे, धम्मकथिको एवरूपाय परिसाय धम्मकथिकोत्वेव सङ्खं गच्छति। ",
"an4.139:4.4":	"इमे खो, भिक्खवे, चत्तारो धम्मकथिका”ति। ",
"an4.139:4.5":	"नवमं। "
}	
