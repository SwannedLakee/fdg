{	
"an5.235:0.1":	"अङ्गुत्तर निकाय ५।२३५ ",
"an5.235:0.2":	"२४। आवासिकवग्ग ",
"an5.235:0.3":	"अनुकम्पसुत्त ",
"an5.235:1.1":	"“पञ्चहि, भिक्खवे, धम्मेहि समन्नागतो आवासिको भिक्खु गिहीनं अनुकम्पति। ",
"an5.235:1.2":	"कतमेहि पञ्चहि? ",
"an5.235:1.3":	"अधिसीले समादपेति; ",
"an5.235:1.4":	"धम्मदस्सने निवेसेति; ",
"an5.235:1.5":	"गिलानके उपसङ्कमित्वा सतिं उप्पादेति: ",
"an5.235:1.6":	"‘अरहग्गतं आयस्मन्तो सतिं उपट्ठापेथा’ति; ",
"an5.235:1.7":	"महा खो पन भिक्खुसङ्घो अभिक्कन्तो नानावेरज्जका भिक्खू गिहीनं उपसङ्कमित्वा आरोचेति: ",
"an5.235:1.8":	"‘महा खो, आवुसो, भिक्खुसङ्घो अभिक्कन्तो नानावेरज्जका भिक्खू, करोथ पुञ्ञानि, समयो पुञ्ञानि कातुन्’ति; ",
"an5.235:1.9":	"यं खो पनस्स भोजनं देन्ति लूखं वा पणीतं वा तं अत्तना परिभुञ्जति, सद्धादेय्यं न विनिपातेति। ",
"an5.235:1.10":	"इमेहि खो, भिक्खवे, पञ्चहि धम्मेहि समन्नागतो आवासिको भिक्खु गिहीनं अनुकम्पती”ति। ",
"an5.235:1.11":	"पञ्चमं। "
}	
