{	
"an5.249:0.1":	"अङ्गुत्तर निकाय ५।२४९ ",
"an5.249:0.2":	"२५। दुच्चरितवग्ग ",
"an5.249:0.3":	"सिवथिकसुत्त ",
"an5.249:1.1":	"“पञ्चिमे, भिक्खवे, आदीनवा सिवथिकाय। ",
"an5.249:1.2":	"कतमे पञ्च? ",
"an5.249:1.3":	"असुचि, दुग्गन्धा, सप्पटिभया, वाळानं अमनुस्सानं आवासो, बहुनो जनस्स आरोदना—",
"an5.249:1.4":	"इमे खो, भिक्खवे, पञ्च आदीनवा सिवथिकाय। ",
"an5.249:2.1":	"एवमेवं खो, भिक्खवे, पञ्चिमे आदीनवा सिवथिकूपमे पुग्गले। ",
"an5.249:2.2":	"कतमे पञ्च? ",
"an5.249:2.3":	"इध, भिक्खवे, एकच्चो पुग्गलो असुचिना कायकम्मेन समन्नागतो होति; ",
"an5.249:2.4":	"असुचिना वचीकम्मेन समन्नागतो होति; ",
"an5.249:2.5":	"असुचिना मनोकम्मेन समन्नागतो होति। ",
"an5.249:2.6":	"इदमस्स असुचिताय वदामि। ",
"an5.249:2.7":	"सेय्यथापि सा, भिक्खवे, सिवथिका असुचि; ",
"an5.249:2.8":	"तथूपमाहं, भिक्खवे, इमं पुग्गलं वदामि। ",
"an5.249:3.1":	"तस्स असुचिना कायकम्मेन समन्नागतस्स, असुचिना वचीकम्मेन समन्नागतस्स, असुचिना मनोकम्मेन समन्नागतस्स पापको कित्तिसद्दो अब्भुग्गच्छति। ",
"an5.249:3.2":	"इदमस्स दुग्गन्धताय वदामि। ",
"an5.249:3.3":	"सेय्यथापि सा, भिक्खवे, सिवथिका दुग्गन्धा; ",
"an5.249:3.4":	"तथूपमाहं, भिक्खवे, इमं पुग्गलं वदामि। ",
"an5.249:4.1":	"तमेनं असुचिना कायकम्मेन समन्नागतं, असुचिना वचीकम्मेन समन्नागतं, असुचिना मनोकम्मेन समन्नागतं पेसला सब्रह्मचारी आरका परिवज्जन्ति। ",
"an5.249:4.2":	"इदमस्स सप्पटिभयस्मिं वदामि। ",
"an5.249:4.3":	"सेय्यथापि सा, भिक्खवे, सिवथिका सप्पटिभया; ",
"an5.249:4.4":	"तथूपमाहं, भिक्खवे, इमं पुग्गलं वदामि। ",
"an5.249:5.1":	"सो असुचिना कायकम्मेन समन्नागतो, असुचिना वचीकम्मेन समन्नागतो, असुचिना मनोकम्मेन समन्नागतो सभागेहि पुग्गलेहि सद्धिं संवसति। ",
"an5.249:5.2":	"इदमस्स वाळावासस्मिं वदामि। ",
"an5.249:5.3":	"सेय्यथापि सा, भिक्खवे, सिवथिका वाळानं अमनुस्सानं आवासो; ",
"an5.249:5.4":	"तथूपमाहं, भिक्खवे, इमं पुग्गलं वदामि। ",
"an5.249:6.1":	"तमेनं असुचिना कायकम्मेन समन्नागतं, असुचिना वचीकम्मेन समन्नागतं, असुचिना मनोकम्मेन समन्नागतं पेसला सब्रह्मचारी दिस्वा खीयधम्मं आपज्जन्ति: ",
"an5.249:6.2":	"‘अहो वत नो दुक्खं ये मयं एवरूपेहि पुग्गलेहि सद्धिं संवसामा’ति। ",
"an5.249:6.3":	"इदमस्स आरोदनाय वदामि। ",
"an5.249:6.4":	"सेय्यथापि सा, भिक्खवे, सिवथिका बहुनो जनस्स आरोदना; ",
"an5.249:6.5":	"तथूपमाहं, भिक्खवे, इमं पुग्गलं वदामि। ",
"an5.249:6.6":	"इमे खो, भिक्खवे, पञ्च आदीनवा सिवथिकूपमे पुग्गले”ति। ",
"an5.249:6.7":	"नवमं। "
}	
