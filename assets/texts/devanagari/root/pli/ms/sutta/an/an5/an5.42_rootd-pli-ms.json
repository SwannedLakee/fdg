{	
"an5.42:0.1":	"अङ्गुत्तर निकाय ५।४२ ",
"an5.42:0.2":	"५। मुण्डराजवग्ग ",
"an5.42:0.3":	"सप्पुरिससुत्त ",
"an5.42:1.1":	"“सप्पुरिसो, भिक्खवे, कुले जायमानो बहुनो जनस्स अत्थाय हिताय सुखाय होति; ",
"an5.42:1.2":	"मातापितूनं अत्थाय हिताय सुखाय होति; ",
"an5.42:1.3":	"पुत्तदारस्स अत्थाय हिताय सुखाय होति; ",
"an5.42:1.4":	"दासकम्मकरपोरिसस्स अत्थाय हिताय सुखाय होति; ",
"an5.42:1.5":	"मित्तामच्चानं अत्थाय हिताय सुखाय होति; ",
"an5.42:1.6":	"समणब्राह्मणानं अत्थाय हिताय सुखाय होति। ",
"an5.42:2.1":	"सेय्यथापि, भिक्खवे, महामेघो सब्बसस्सानि सम्पादेन्तो बहुनो जनस्स अत्थाय हिताय सुखाय होति; ",
"an5.42:2.2":	"एवमेवं खो, भिक्खवे, सप्पुरिसो कुले जायमानो बहुनो जनस्स अत्थाय हिताय सुखाय होति; ",
"an5.42:2.3":	"मातापितूनं अत्थाय हिताय सुखाय होति; ",
"an5.42:2.4":	"पुत्तदारस्स अत्थाय हिताय सुखाय होति; ",
"an5.42:2.5":	"दासकम्मकरपोरिसस्स अत्थाय हिताय सुखाय होति; ",
"an5.42:2.6":	"मित्तामच्चानं अत्थाय हिताय सुखाय होति; ",
"an5.42:2.7":	"समणब्राह्मणानं अत्थाय हिताय सुखाय होतीति। ",
"an5.42:3.1":	"हितो बहुन्नं पटिपज्ज भोगे, ",
"an5.42:3.2":	"तं देवता रक्खति धम्मगुत्तं; ",
"an5.42:3.3":	"बहुस्सुतं सीलवतूपपन्नं, ",
"an5.42:3.4":	"धम्मे ठितं न विजहति कित्ति। ",
"an5.42:4.1":	"धम्मट्ठं सीलसम्पन्नं, ",
"an5.42:4.2":	"सच्चवादिं हिरीमनं; ",
"an5.42:4.3":	"नेक्खं जम्बोनदस्सेव, ",
"an5.42:4.4":	"को तं निन्दितुमरहति; ",
"an5.42:4.5":	"देवापि नं पसंसन्ति, ",
"an5.42:4.6":	"ब्रह्मुनापि पसंसितो”ति। ",
"an5.42:4.7":	"दुतियं। "
}	
