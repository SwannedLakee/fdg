{	
"an10.31:0.1":	"अङ्गुत्तर निकाय १०।३१ ",
"an10.31:0.2":	"४। उपालिवग्ग ",
"an10.31:0.3":	"उपालिसुत्त ",
"an10.31:1.1":	"अथ खो आयस्मा उपालि येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा उपालि भगवन्तं एतदवोच: ",
"an10.31:1.2":	"“कति नु खो, भन्ते, अत्थवसे पटिच्च तथागतेन सावकानं सिक्खापदं पञ्ञत्तं, पातिमोक्खं उद्दिट्ठन्”ति? ",
"an10.31:2.1":	"“दस खो, उपालि, अत्थवसे पटिच्च तथागतेन सावकानं सिक्खापदं पञ्ञत्तं, पातिमोक्खं उद्दिट्ठं। ",
"an10.31:2.2":	"कतमे दस? ",
"an10.31:2.3":	"सङ्घसुट्ठुताय, सङ्घफासुताय, दुम्मङ्कूनं पुग्गलानं निग्गहाय, पेसलानं भिक्खूनं फासुविहाराय, दिट्ठधम्मिकानं आसवानं संवराय, सम्परायिकानं आसवानं पटिघाताय, अप्पसन्नानं पसादाय, पसन्नानं भिय्योभावाय, सद्धम्मट्ठितिया, विनयानुग्गहाय—",
"an10.31:2.4":	"इमे खो, उपालि, दस अत्थवसे पटिच्च तथागतेन सावकानं सिक्खापदं पञ्ञत्तं, पातिमोक्खं उद्दिट्ठन्”ति। ",
"an10.31:2.5":	"पठमं। "
}	
