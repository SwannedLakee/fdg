{	
"an4.32:0.1":	"अङ्गुत्तर निकाय ४।३२ ",
"an4.32:0.2":	"४। चक्कवग्ग ",
"an4.32:0.3":	"सङ्गहसुत्त ",
"an4.32:1.1":	"“चत्तारिमानि, भिक्खवे, सङ्गहवत्थूनि। ",
"an4.32:1.2":	"कतमानि चत्तारि? ",
"an4.32:1.3":	"दानं, पेय्यवज्जं, अत्थचरिया, समानत्तता—",
"an4.32:1.4":	"इमानि खो, भिक्खवे, चत्तारि सङ्गहवत्थूनीति। ",
"an4.32:2.1":	"दानञ्च पेय्यवज्जञ्च, ",
"an4.32:2.2":	"अत्थचरिया च या इध; ",
"an4.32:2.3":	"समानत्तता च धम्मेसु, ",
"an4.32:2.4":	"तत्थ तत्थ यथारहं; ",
"an4.32:2.5":	"एते खो सङ्गहा लोके, ",
"an4.32:2.6":	"रथस्साणीव यायतो। ",
"an4.32:3.1":	"एते च सङ्गहा नास्सु, ",
"an4.32:3.2":	"न माता पुत्तकारणा; ",
"an4.32:3.3":	"लभेथ मानं पूजं वा, ",
"an4.32:3.4":	"पिता वा पुत्तकारणा। ",
"an4.32:4.1":	"यस्मा च सङ्गहा एते, ",
"an4.32:4.2":	"समवेक्खन्ति पण्डिता; ",
"an4.32:4.3":	"तस्मा महत्तं पप्पोन्ति, ",
"an4.32:4.4":	"पासंसा च भवन्ति ते”ति। ",
"an4.32:4.5":	"दुतियं। "
}	
