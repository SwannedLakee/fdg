{	
"an10.63:0.1":	"अङ्गुत्तर निकाय १०।६३ ",
"an10.63:0.2":	"७। यमकवग्ग ",
"an10.63:0.3":	"निट्ठङ्गतसुत्त ",
"an10.63:1.1":	"“ये केचि, भिक्खवे, मयि निट्ठं गता सब्बे ते दिट्ठिसम्पन्ना। ",
"an10.63:1.2":	"तेसं दिट्ठिसम्पन्नानं पञ्चन्नं इध निट्ठा, पञ्चन्नं इध विहाय निट्ठा। ",
"an10.63:1.3":	"कतमेसं पञ्चन्नं इध निट्ठा? ",
"an10.63:1.4":	"सत्तक्खत्तुपरमस्स, कोलङ्कोलस्स, एकबीजिस्स, सकदागामिस्स, यो च दिट्ठेव धम्मे अरहा—",
"an10.63:1.5":	"इमेसं पञ्चन्नं इध निट्ठा। ",
"an10.63:1.6":	"कतमेसं पञ्चन्नं इध विहाय निट्ठा? ",
"an10.63:1.7":	"अन्तरापरिनिब्बायिस्स, उपहच्चपरिनिब्बायिस्स, असङ्खारपरिनिब्बायिस्स, ससङ्खारपरिनिब्बायिस्स, उद्धंसोतस्स अकनिट्ठगामिनो—",
"an10.63:1.8":	"इमेसं पञ्चन्नं इध विहाय निट्ठा। ",
"an10.63:1.9":	"ये केचि, भिक्खवे, मयि निट्ठं गता, सब्बे ते दिट्ठिसम्पन्ना। ",
"an10.63:1.10":	"तेसं दिट्ठिसम्पन्नानं इमेसं पञ्चन्नं इध निट्ठा, इमेसं पञ्चन्नं इध विहाय निट्ठा”ति। ",
"an10.63:1.11":	"ततियं। "
}	
