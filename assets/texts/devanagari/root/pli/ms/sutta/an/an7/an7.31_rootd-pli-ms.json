{	
"an7.31:0.1":	"अङ्गुत्तर निकाय ७।३१ ",
"an7.31:0.2":	"३। वज्जिसत्तकवग्ग ",
"an7.31:0.3":	"पराभवसुत्त ",
"an7.31:1.1":	"“सत्तिमे, भिक्खवे, उपासकस्स पराभवा …पे… ",
"an7.31:1.2":	"सत्तिमे, भिक्खवे, उपासकस्स सम्भवा। ",
"an7.31:1.3":	"कतमे सत्त? ",
"an7.31:1.4":	"भिक्खुदस्सनं न हापेति, ",
"an7.31:1.5":	"सद्धम्मस्सवनं नप्पमज्जति, ",
"an7.31:1.6":	"अधिसीले सिक्खति, ",
"an7.31:1.7":	"पसादबहुलो होति, ",
"an7.31:1.8":	"भिक्खूसु थेरेसु चेव नवेसु च मज्झिमेसु च अनुपारम्भचित्तो धम्मं सुणाति न रन्धगवेसी, ",
"an7.31:1.9":	"न इतो बहिद्धा दक्खिणेय्यं गवेसति, ",
"an7.31:1.10":	"इध च पुब्बकारं करोति। ",
"an7.31:1.11":	"इमे खो, भिक्खवे, सत्त उपासकस्स सम्भवाति। ",
"an7.31:2.1":	"दस्सनं भावितत्तानं, ",
"an7.31:2.2":	"यो हापेति उपासको; ",
"an7.31:2.3":	"सवनञ्च अरियधम्मानं, ",
"an7.31:2.4":	"अधिसीले न सिक्खति। ",
"an7.31:3.1":	"अप्पसादो च भिक्खूसु, ",
"an7.31:3.2":	"भिय्यो भिय्यो पवड्ढति; ",
"an7.31:3.3":	"उपारम्भकचित्तो च, ",
"an7.31:3.4":	"सद्धम्मं सोतुमिच्छति। ",
"an7.31:4.1":	"इतो च बहिद्धा अञ्ञं, ",
"an7.31:4.2":	"दक्खिणेय्यं गवेसति; ",
"an7.31:4.3":	"तत्थेव च पुब्बकारं, ",
"an7.31:4.4":	"यो करोति उपासको। ",
"an7.31:5.1":	"एते खो परिहानिये, ",
"an7.31:5.2":	"सत्त धम्मे सुदेसिते; ",
"an7.31:5.3":	"उपासको सेवमानो, ",
"an7.31:5.4":	"सद्धम्मा परिहायति। ",
"an7.31:6.1":	"दस्सनं भावितत्तानं, ",
"an7.31:6.2":	"यो न हापेति उपासको; ",
"an7.31:6.3":	"सवनञ्च अरियधम्मानं, ",
"an7.31:6.4":	"अधिसीले च सिक्खति। ",
"an7.31:7.1":	"पसादो चस्स भिक्खूसु, ",
"an7.31:7.2":	"भिय्यो भिय्यो पवड्ढति; ",
"an7.31:7.3":	"अनुपारम्भचित्तो च, ",
"an7.31:7.4":	"सद्धम्मं सोतुमिच्छति। ",
"an7.31:8.1":	"न इतो बहिद्धा अञ्ञं, ",
"an7.31:8.2":	"दक्खिणेय्यं गवेसति; ",
"an7.31:8.3":	"इधेव च पुब्बकारं, ",
"an7.31:8.4":	"यो करोति उपासको। ",
"an7.31:9.1":	"एते खो अपरिहानिये, ",
"an7.31:9.2":	"सत्त धम्मे सुदेसिते; ",
"an7.31:9.3":	"उपासको सेवमानो, ",
"an7.31:9.4":	"सद्धम्मा न परिहायती”ति। ",
"an7.31:9.5":	"एकादसमं। ",
"an7.31:9.6":	"वज्जिसत्तकवग्गो ततियो। ",
"an7.31:10.0":	"तस्सुद्दानं ",
"an7.31:10.1":	"सारन्द वस्सकारो च, ",
"an7.31:10.2":	"तिसत्तकानि भिक्खुका; ",
"an7.31:10.3":	"बोधिसञ्ञा द्वे च हानि, ",
"an7.31:10.4":	"विपत्ति च पराभवोति। "
}	
