{	
"an5.15:0.1":	"अङ्गुत्तर निकाय ५।१५ ",
"an5.15:0.2":	"२। बलवग्ग ",
"an5.15:0.3":	"दट्ठब्बसुत्त ",
"an5.15:1.1":	"“पञ्चिमानि, भिक्खवे, बलानि। ",
"an5.15:1.2":	"कतमानि पञ्च? ",
"an5.15:1.3":	"सद्धाबलं, वीरियबलं, सतिबलं, समाधिबलं, पञ्ञाबलं। ",
"an5.15:1.4":	"कत्थ च, भिक्खवे, सद्धाबलं दट्ठब्बं? ",
"an5.15:1.5":	"चतूसु सोतापत्तियङ्गेसु। ",
"an5.15:1.6":	"एत्थ सद्धाबलं दट्ठब्बं। ",
"an5.15:1.7":	"कत्थ च, भिक्खवे, वीरियबलं दट्ठब्बं? ",
"an5.15:1.8":	"चतूसु सम्मप्पधानेसु। ",
"an5.15:1.9":	"एत्थ वीरियबलं दट्ठब्बं। ",
"an5.15:1.10":	"कत्थ च, भिक्खवे, सतिबलं दट्ठब्बं? ",
"an5.15:1.11":	"चतूसु सतिपट्ठानेसु। ",
"an5.15:1.12":	"एत्थ सतिबलं दट्ठब्बं। ",
"an5.15:1.13":	"कत्थ च, भिक्खवे, समाधिबलं दट्ठब्बं? ",
"an5.15:1.14":	"चतूसु झानेसु। ",
"an5.15:1.15":	"एत्थ समाधिबलं दट्ठब्बं। ",
"an5.15:1.16":	"कत्थ च, भिक्खवे, पञ्ञाबलं दट्ठब्बं? ",
"an5.15:1.17":	"चतूसु अरियसच्चेसु। ",
"an5.15:1.18":	"एत्थ पञ्ञाबलं दट्ठब्बं। ",
"an5.15:1.19":	"इमानि खो, भिक्खवे, पञ्च बलानी”ति। ",
"an5.15:1.20":	"पञ्चमं। "
}	
