{	
"an5.110:0.1":	"अङ्गुत्तर निकाय ५।११० ",
"an5.110:0.2":	"११। फासुविहारवग्ग ",
"an5.110:0.3":	"अरञ्ञसुत्त ",
"an5.110:1.1":	"“पञ्चहि, भिक्खवे, धम्मेहि समन्नागतो भिक्खु अलं अरञ्ञवनपत्थानि पन्तानि सेनासनानि पटिसेवितुं। ",
"an5.110:1.2":	"कतमेहि पञ्चहि? ",
"an5.110:1.3":	"इध, भिक्खवे, भिक्खु सीलवा होति …पे… समादाय सिक्खति सिक्खापदेसु; ",
"an5.110:1.4":	"बहुस्सुतो होति …पे… दिट्ठिया सुप्पटिविद्धा; ",
"an5.110:1.5":	"आरद्धवीरियो विहरति थामवा दळ्हपरक्कमो अनिक्खित्तधुरो कुसलेसु धम्मेसु; ",
"an5.110:1.6":	"चतुन्नं झानानं आभिचेतसिकानं दिट्ठधम्मसुखविहारानं निकामलाभी होति अकिच्छलाभी अकसिरलाभी; ",
"an5.110:1.7":	"आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरति। ",
"an5.110:1.8":	"इमेहि खो, भिक्खवे, पञ्चहि धम्मेहि समन्नागतो भिक्खु अलं अरञ्ञवनपत्थानि पन्तानि सेनासनानि पटिसेवितुन्”ति। ",
"an5.110:1.9":	"दसमं। ",
"an5.110:1.10":	"फासुविहारवग्गो पठमो। ",
"an5.110:2.0":	"तस्सुद्दानं ",
"an5.110:2.1":	"सारज्जं सङ्कितो चोरो, ",
"an5.110:2.2":	"सुखुमालं फासु पञ्चमं; ",
"an5.110:2.3":	"आनन्द सीलासेखा च, ",
"an5.110:2.4":	"चातुद्दिसो अरञ्ञेन चाति। "
}	
