{	
"an3.120:0.1":	"अङ्गुत्तर निकाय ३।१२० ",
"an3.120:0.2":	"१२। आपायिकवग्ग ",
"an3.120:0.3":	"पठमसोचेय्यसुत्त ",
"an3.120:1.1":	"“तीणिमानि, भिक्खवे, सोचेय्यानि। ",
"an3.120:1.2":	"कतमानि तीणि? ",
"an3.120:1.3":	"कायसोचेय्यं, वचीसोचेय्यं, मनोसोचेय्यं। ",
"an3.120:1.4":	"कतमञ्च, भिक्खवे, कायसोचेय्यं? ",
"an3.120:1.5":	"इध, भिक्खवे, एकच्चो पाणातिपाता पटिविरतो होति, अदिन्नादाना पटिविरतो होति, कामेसुमिच्छाचारा पटिविरतो होति। ",
"an3.120:1.6":	"इदं वुच्चति, भिक्खवे, कायसोचेय्यं। ",
"an3.120:2.1":	"कतमञ्च, भिक्खवे, वचीसोचेय्यं? ",
"an3.120:2.2":	"इध, भिक्खवे, एकच्चो मुसावादा पटिविरतो होति, पिसुणाय वाचाय पटिविरतो होति, फरुसाय वाचाय पटिविरतो होति, सम्फप्पलापा पटिविरतो होति। ",
"an3.120:2.3":	"इदं वुच्चति, भिक्खवे, वचीसोचेय्यं। ",
"an3.120:3.1":	"कतमञ्च, भिक्खवे, मनोसोचेय्यं? ",
"an3.120:3.2":	"इध, भिक्खवे, एकच्चो अनभिज्झालु होति अब्यापन्नचित्तो सम्मादिट्ठिको। ",
"an3.120:3.3":	"इदं वुच्चति, भिक्खवे, मनोसोचेय्यं। ",
"an3.120:3.4":	"इमानि खो, भिक्खवे, तीणि सोचेय्यानी”ति। ",
"an3.120:3.5":	"अट्ठमं। "
}	
