{	
"an9.72:0.1":	"अङ्गुत्तर निकाय ९।७२ ",
"an9.72:0.2":	"७। सतिपट्ठानवग्ग ",
"an9.72:0.3":	"चेतसोविनिबन्धसुत्त ",
"an9.72:1.1":	"“पञ्चिमे, भिक्खवे, चेतसोविनिबन्धा। ",
"an9.72:1.2":	"कतमे पञ्च? ",
"an9.72:1.3":	"इध, भिक्खवे, भिक्खु कामेसु अवीतरागो होति अविगतच्छन्दो अविगतपेमो अविगतपिपासो अविगतपरिळाहो अविगततण्हो। ",
"an9.72:1.4":	"यो सो, भिक्खवे, भिक्खु कामेसु अवीतरागो होति अविगतच्छन्दो अविगतपेमो अविगतपिपासो अविगतपरिळाहो अविगततण्हो, तस्स चित्तं न नमति आतप्पाय अनुयोगाय सातच्चाय पधानाय। ",
"an9.72:1.5":	"यस्स चित्तं न नमति आतप्पाय अनुयोगाय सातच्चाय पधानाय, अयं पठमो चेतसोविनिबन्धो। ",
"an9.72:2.1":	"पुन चपरं, भिक्खवे, भिक्खु काये अवीतरागो होति …पे… ",
"an9.72:2.2":	"रूपे अवीतरागो होति … ",
"an9.72:2.3":	"यावदत्थं उदरावदेहकं भुञ्जित्वा सेय्यसुखं पस्ससुखं मिद्धसुखं अनुयुत्तो विहरति … ",
"an9.72:2.4":	"अञ्ञतरं देवनिकायं पणिधाय ब्रह्मचरियं चरति: ‘इमिनाहं सीलेन वा वतेन वा तपेन वा ब्रह्मचरियेन वा देवो वा भविस्सामि देवञ्ञतरो वा’ति। ",
"an9.72:2.5":	"यो सो, भिक्खवे, भिक्खु अञ्ञतरं देवनिकायं पणिधाय ब्रह्मचरियं चरति: ‘इमिनाहं सीलेन वा वतेन वा तपेन वा ब्रह्मचरियेन वा देवो वा भविस्सामि देवञ्ञतरो वा’ति, तस्स चित्तं न नमति आतप्पाय अनुयोगाय सातच्चाय पधानाय। ",
"an9.72:2.6":	"यस्स चित्तं न नमति आतप्पाय अनुयोगाय सातच्चाय पधानाय, अयं पञ्चमो चेतसोविनिबन्धो। ",
"an9.72:2.7":	"इमे खो, भिक्खवे, पञ्च चेतसोविनिबन्धा। ",
"an9.72:3.1":	"इमेसं खो, भिक्खवे, पञ्चन्नं चेतसोविनिबन्धानं पहानाय चत्तारो सतिपट्ठाना भावेतब्बा। ",
"an9.72:3.2":	"कतमे चत्तारो? ",
"an9.72:3.3":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा विनेय्य लोके अभिज्झादोमनस्सं; ",
"an9.72:3.4":	"वेदनासु …पे… ",
"an9.72:3.5":	"चित्ते … ",
"an9.72:3.6":	"धम्मेसु धम्मानुपस्सी विहरति आतापी सम्पजानो सतिमा विनेय्य लोके अभिज्झादोमनस्सं। ",
"an9.72:3.7":	"इमेसं खो, भिक्खवे, पञ्चन्नं चेतसोविनिबन्धानं पहानाय इमे चत्तारो सतिपट्ठाना भावेतब्बा”ति। ",
"an9.72:3.8":	"दसमं। ",
"an9.72:3.9":	"सतिपट्ठानवग्गो दुतियो। ",
"an9.72:4.0":	"तस्सुद्दानं ",
"an9.72:4.1":	"सिक्खा नीवरणाकामा, ",
"an9.72:4.2":	"खन्धा च ओरम्भागिया गति; ",
"an9.72:4.3":	"मच्छेरं उद्धम्भागिया अट्ठमं, ",
"an9.72:4.4":	"चेतोखिला विनिबन्धाति। "
}	
