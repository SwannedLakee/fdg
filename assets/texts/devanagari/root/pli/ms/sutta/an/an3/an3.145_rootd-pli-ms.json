{	
"an3.145:0.1":	"अङ्गुत्तर निकाय ३।१४५ ",
"an3.145:0.2":	"१४। योधाजीववग्ग ",
"an3.145:0.3":	"ततियमोरनिवापसुत्त ",
"an3.145:1.1":	"“तीहि, भिक्खवे, धम्मेहि समन्नागतो भिक्खु अच्चन्तनिट्ठो होति अच्चन्तयोगक्खेमी अच्चन्तब्रह्मचारी अच्चन्तपरियोसानो सेट्ठो देवमनुस्सानं। ",
"an3.145:1.2":	"कतमेहि तीहि? ",
"an3.145:1.3":	"सम्मादिट्ठिया, सम्माञाणेन, सम्माविमुत्तिया—",
"an3.145:1.4":	"इमेहि खो, भिक्खवे, तीहि धम्मेहि समन्नागतो भिक्खु अच्चन्तनिट्ठो होति अच्चन्तयोगक्खेमी अच्चन्तब्रह्मचारी अच्चन्तपरियोसानो सेट्ठो देवमनुस्सानन्”ति। ",
"an3.145:1.5":	"तेरसमं। ",
"an3.145:1.6":	"योधाजीववग्गो चुद्दसमो। ",
"an3.145:2.0":	"तस्सुद्दानं ",
"an3.145:2.1":	"योधो परिसमित्तञ्च, ",
"an3.145:2.2":	"उप्पादा केसकम्बलो; ",
"an3.145:2.3":	"सम्पदा वुद्धि तयो अस्सा, ",
"an3.145:2.4":	"तयो मोरनिवापिनोति। "
}	
