{	
"an4.239:0.1":	"अङ्गुत्तर निकाय ४।२३९ ",
"an4.239:0.2":	"२४। कम्मवग्ग ",
"an4.239:0.3":	"सावज्जसुत्त ",
"an4.239:1.1":	"“चतूहि, भिक्खवे, धम्मेहि समन्नागतो यथाभतं निक्खित्तो एवं निरये। ",
"an4.239:1.2":	"कतमेहि चतूहि? ",
"an4.239:1.3":	"सावज्जेन कायकम्मेन, सावज्जेन वचीकम्मेन, सावज्जेन मनोकम्मेन, सावज्जाय दिट्ठिया—",
"an4.239:1.4":	"इमेहि खो, भिक्खवे, चतूहि धम्मेहि समन्नागतो यथाभतं निक्खित्तो एवं निरये। ",
"an4.239:2.1":	"चतूहि, भिक्खवे, धम्मेहि समन्नागतो यथाभतं निक्खित्तो एवं सग्गे। ",
"an4.239:2.2":	"कतमेहि चतूहि? ",
"an4.239:2.3":	"अनवज्जेन कायकम्मेन, अनवज्जेन वचीकम्मेन, अनवज्जेन मनोकम्मेन, अनवज्जाय दिट्ठिया—",
"an4.239:2.4":	"इमेहि खो, भिक्खवे, चतूहि धम्मेहि समन्नागतो यथाभतं निक्खित्तो एवं सग्गे”ति। ",
"an4.239:2.5":	"अट्ठमं। "
}	
