{	
"an4.90:0.1":	"अङ्गुत्तर निकाय ४।९० ",
"an4.90:0.2":	"९। मचलवग्ग ",
"an4.90:0.3":	"खन्धसुत्त ",
"an4.90:1.1":	"“चत्तारोमे, भिक्खवे, पुग्गला सन्तो संविज्जमाना लोकस्मिं। ",
"an4.90:1.2":	"कतमे चत्तारो? ",
"an4.90:1.3":	"समणमचलो, समणपुण्डरीको, समणपदुमो, समणेसु समणसुखुमालो। ",
"an4.90:2.1":	"कथञ्च, भिक्खवे, पुग्गलो समणमचलो होति? ",
"an4.90:2.2":	"इध, भिक्खवे, भिक्खु सेखो होति अप्पत्तमानसो, अनुत्तरं योगक्खेमं पत्थयमानो विहरति। ",
"an4.90:2.3":	"एवं खो, भिक्खवे, पुग्गलो समणमचलो होति। ",
"an4.90:3.1":	"कथञ्च, भिक्खवे, पुग्गलो समणपुण्डरीको होति? ",
"an4.90:3.2":	"इध, भिक्खवे, भिक्खु पञ्चसु उपादानक्खन्धेसु उदयब्बयानुपस्सी विहरति: ",
"an4.90:3.3":	"‘इति रूपं, इति रूपस्स समुदयो, इति रूपस्स अत्थङ्गमो; ",
"an4.90:3.4":	"इति वेदना …पे… ",
"an4.90:3.5":	"इति सञ्ञा …पे… ",
"an4.90:3.6":	"इति सङ्खारा …पे… ",
"an4.90:3.7":	"इति विञ्ञाणं, इति विञ्ञाणस्स समुदयो, इति विञ्ञाणस्स अत्थङ्गमो’ति; ",
"an4.90:3.8":	"नो च खो अट्ठ विमोक्खे कायेन फुसित्वा विहरति। ",
"an4.90:3.9":	"एवं खो, भिक्खवे, पुग्गलो समणपुण्डरीको होति। ",
"an4.90:4.1":	"कथञ्च, भिक्खवे, पुग्गलो समणपदुमो होति? ",
"an4.90:4.2":	"इध, भिक्खवे, भिक्खु पञ्चसु उपादानक्खन्धेसु उदयब्बयानुपस्सी विहरति: ",
"an4.90:4.3":	"‘इति रूपं, इति रूपस्स समुदयो, इति रूपस्स अत्थङ्गमो; ",
"an4.90:4.4":	"इति वेदना …पे… ",
"an4.90:4.5":	"इति सञ्ञा …पे… ",
"an4.90:4.6":	"इति सङ्खारा …पे… ",
"an4.90:4.7":	"इति विञ्ञाणं, इति विञ्ञाणस्स समुदयो, इति विञ्ञाणस्स अत्थङ्गमो’ति; ",
"an4.90:4.8":	"अट्ठ च विमोक्खे कायेन फुसित्वा विहरति। ",
"an4.90:4.9":	"एवं खो, भिक्खवे, पुग्गलो समणपदुमो होति। ",
"an4.90:5.1":	"कथञ्च, भिक्खवे, पुग्गलो समणेसु समणसुखुमालो होति? ",
"an4.90:5.2":	"इध, भिक्खवे, भिक्खु याचितोव बहुलं चीवरं परिभुञ्जति, अप्पं अयाचितो …पे… ममेव तं, भिक्खवे, सम्मा वदमानो वदेय्य समणेसु समणसुखुमालोति। ",
"an4.90:5.3":	"इमे खो, भिक्खवे, चत्तारो पुग्गला सन्तो संविज्जमाना लोकस्मिन्”ति। ",
"an4.90:5.4":	"दसमं। ",
"an4.90:5.5":	"मचलवग्गो चतुत्थो। ",
"an4.90:6.0":	"तस्सुद्दानं ",
"an4.90:6.1":	"पाणातिपातो च मुसा, ",
"an4.90:6.2":	"अवण्णकोधतमोणता; ",
"an4.90:6.3":	"पुत्तो संयोजनञ्चेव, ",
"an4.90:6.4":	"दिट्ठि खन्धेन ते दसाति। "
}	
