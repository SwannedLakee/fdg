{	
"an3.43:0.1":	"अङ्गुत्तर निकाय ३।४३ ",
"an3.43:0.2":	"५। चूळवग्ग ",
"an3.43:0.3":	"अत्थवससुत्त ",
"an3.43:1.1":	"“तयो, भिक्खवे, अत्थवसे सम्पस्समानेन अलमेव परेसं धम्मं देसेतुं। ",
"an3.43:1.2":	"कतमे तयो? ",
"an3.43:1.3":	"यो धम्मं देसेति सो अत्थप्पटिसंवेदी च होति धम्मप्पटिसंवेदी च। ",
"an3.43:1.4":	"यो धम्मं सुणाति सो अत्थप्पटिसंवेदी च होति धम्मप्पटिसंवेदी च। ",
"an3.43:1.5":	"यो चेव धम्मं देसेति यो च धम्मं सुणाति उभो अत्थप्पटिसंवेदिनो च होन्ति धम्मप्पटिसंवेदिनो च। ",
"an3.43:1.6":	"इमे खो, भिक्खवे, तयो अत्थवसे सम्पस्समानेन अलमेव परेसं धम्मं देसेतुन्”ति। ",
"an3.43:1.7":	"ततियं। "
}	
