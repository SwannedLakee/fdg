{	
"an10.106:0.1":	"अङ्गुत्तर निकाय १०।१०६ ",
"an10.106:0.2":	"११। समणसञ्ञावग्ग ",
"an10.106:0.3":	"निज्जरसुत्त ",
"an10.106:1.1":	"“दसयिमानि, भिक्खवे, निज्जरवत्थूनि। ",
"an10.106:1.2":	"कतमानि दस? ",
"an10.106:1.3":	"सम्मादिट्ठिकस्स, भिक्खवे, मिच्छादिट्ठि निज्जिण्णा होति; ",
"an10.106:1.4":	"ये च मिच्छादिट्ठिपच्चया अनेके पापका अकुसला धम्मा सम्भवन्ति ते चस्स निज्जिण्णा होन्ति; ",
"an10.106:1.5":	"सम्मादिट्ठिपच्चया च अनेके कुसला धम्मा भावनापारिपूरिं गच्छन्ति। ",
"an10.106:2.1":	"सम्मासङ्कप्पस्स, भिक्खवे, मिच्छासङ्कप्पो निज्जिण्णो होति; ",
"an10.106:2.2":	"ये च मिच्छासङ्कप्पपच्चया अनेके पापका अकुसला धम्मा सम्भवन्ति ते चस्स निज्जिण्णा होन्ति; ",
"an10.106:2.3":	"सम्मासङ्कप्पपच्चया च अनेके कुसला धम्मा भावनापारिपूरिं गच्छन्ति। ",
"an10.106:3.1":	"सम्मावाचस्स, भिक्खवे, मिच्छावाचा निज्जिण्णा होति; ",
"an10.106:3.2":	"ये च मिच्छावाचापच्चया अनेके पापका अकुसला धम्मा सम्भवन्ति ते चस्स निज्जिण्णा होन्ति; ",
"an10.106:3.3":	"सम्मावाचापच्चया च अनेके कुसला धम्मा भावनापारिपूरिं गच्छन्ति। ",
"an10.106:4.1":	"सम्माकम्मन्तस्स, भिक्खवे, मिच्छाकम्मन्तो निज्जिण्णो होति; ",
"an10.106:4.2":	"ये च मिच्छाकम्मन्तपच्चया अनेके पापका अकुसला धम्मा सम्भवन्ति ते चस्स निज्जिण्णा होन्ति; ",
"an10.106:4.3":	"सम्माकम्मन्तपच्चया च अनेके कुसला धम्मा भावनापारिपूरिं गच्छन्ति। ",
"an10.106:5.1":	"सम्माआजीवस्स, भिक्खवे, मिच्छाआजीवो निज्जिण्णो होति; ",
"an10.106:5.2":	"ये च मिच्छाआजीवपच्चया अनेके पापका अकुसला धम्मा सम्भवन्ति ते चस्स निज्जिण्णा होन्ति; ",
"an10.106:5.3":	"सम्माआजीवपच्चया च अनेके कुसला धम्मा भावनापारिपूरिं गच्छन्ति। ",
"an10.106:6.1":	"सम्मावायामस्स, भिक्खवे, मिच्छावायामो निज्जिण्णो होति; ",
"an10.106:6.2":	"ये च मिच्छावायामपच्चया अनेके पापका अकुसला धम्मा सम्भवन्ति ते चस्स निज्जिण्णा होन्ति; ",
"an10.106:6.3":	"सम्मावायामपच्चया च अनेके कुसला धम्मा भावनापारिपूरिं गच्छन्ति। ",
"an10.106:7.1":	"सम्मासतिस्स, भिक्खवे, मिच्छासति निज्जिण्णा होति; ",
"an10.106:7.2":	"ये च मिच्छासतिपच्चया अनेके पापका अकुसला धम्मा सम्भवन्ति ते चस्स निज्जिण्णा होन्ति; ",
"an10.106:7.3":	"सम्मासतिपच्चया च अनेके कुसला धम्मा भावनापारिपूरिं गच्छन्ति। ",
"an10.106:8.1":	"सम्मासमाधिस्स, भिक्खवे, मिच्छासमाधि निज्जिण्णो होति; ",
"an10.106:8.2":	"ये च मिच्छासमाधिपच्चया अनेके पापका अकुसला धम्मा सम्भवन्ति ते चस्स निज्जिण्णा होन्ति; ",
"an10.106:8.3":	"सम्मासमाधिपच्चया च अनेके कुसला धम्मा भावनापारिपूरिं गच्छन्ति। ",
"an10.106:9.1":	"सम्माञाणिस्स, भिक्खवे, मिच्छाञाणं निज्जिण्णं होति; ",
"an10.106:9.2":	"ये च मिच्छाञाणपच्चया अनेके पापका अकुसला धम्मा सम्भवन्ति ते चस्स निज्जिण्णा होन्ति; ",
"an10.106:9.3":	"सम्माञाणपच्चया च अनेके कुसला धम्मा भावनापारिपूरिं गच्छन्ति। ",
"an10.106:10.1":	"सम्माविमुत्तिस्स, भिक्खवे, मिच्छाविमुत्ति निज्जिण्णा होति; ",
"an10.106:10.2":	"ये च मिच्छाविमुत्तिपच्चया अनेके पापका अकुसला धम्मा सम्भवन्ति ते चस्स निज्जिण्णा होन्ति; ",
"an10.106:10.3":	"सम्माविमुत्तिपच्चया च अनेके कुसला धम्मा भावनापारिपूरिं गच्छन्ति। ",
"an10.106:11.1":	"इमानि खो, भिक्खवे, दस निज्जरवत्थूनी”ति। ",
"an10.106:11.2":	"छट्ठं। "
}	
