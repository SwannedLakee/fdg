{	
"an3.104:0.1":	"अङ्गुत्तर निकाय ३।१०४ ",
"an3.104:0.2":	"११। सम्बोधवग्ग ",
"an3.104:0.3":	"पठमअस्सादसुत्त ",
"an3.104:1.1":	"“लोकस्साहं, भिक्खवे, अस्सादपरियेसनं अचरिं। यो लोके अस्सादो तदज्झगमं। ",
"an3.104:1.2":	"यावतको लोके अस्सादो, पञ्ञाय मे सो सुदिट्ठो। ",
"an3.104:1.3":	"लोकस्साहं, भिक्खवे, आदीनवपरियेसनं अचरिं। यो लोके आदीनवो तदज्झगमं। ",
"an3.104:1.4":	"यावतको लोके आदीनवो, पञ्ञाय मे सो सुदिट्ठो। ",
"an3.104:1.5":	"लोकस्साहं, भिक्खवे, निस्सरणपरियेसनं अचरिं। यं लोके निस्सरणं तदज्झगमं। ",
"an3.104:1.6":	"यावतकं लोके निस्सरणं, पञ्ञाय मे तं सुदिट्ठं। ",
"an3.104:1.7":	"यावकीवञ्चाहं, भिक्खवे, लोकस्स अस्सादञ्च अस्सादतो आदीनवञ्च आदीनवतो निस्सरणञ्च निस्सरणतो यथाभूतं नाब्भञ्ञासिं, नेव तावाहं, भिक्खवे, सदेवके लोके समारके सब्रह्मके सस्समणब्राह्मणिया पजाय सदेवमनुस्साय ‘अनुत्तरं सम्मासम्बोधिं अभिसम्बुद्धो’ति पच्चञ्ञासिं। ",
"an3.104:1.8":	"यतो च ख्वाहं, भिक्खवे, लोकस्स अस्सादञ्च अस्सादतो आदीनवञ्च आदीनवतो निस्सरणञ्च निस्सरणतो यथाभूतं अब्भञ्ञासिं, अथाहं, भिक्खवे, सदेवके लोके समारके सब्रह्मके सस्समणब्राह्मणिया पजाय सदेवमनुस्साय ‘अनुत्तरं सम्मासम्बोधिं अभिसम्बुद्धो’ति पच्चञ्ञासिं। ",
"an3.104:1.9":	"ञाणञ्च पन मे दस्सनं उदपादि: ",
"an3.104:1.10":	"‘अकुप्पा मे विमुत्ति, अयमन्तिमा जाति, नत्थि दानि पुनब्भवो’”ति। ",
"an3.104:1.11":	"दुतियं। "
}	
