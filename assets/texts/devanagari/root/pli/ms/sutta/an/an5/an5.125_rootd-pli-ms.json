{	
"an5.125:0.1":	"अङ्गुत्तर निकाय ५।१२५ ",
"an5.125:0.2":	"१३। गिलानवग्ग ",
"an5.125:0.3":	"पठमअनायुस्सासुत्त ",
"an5.125:1.1":	"“पञ्चिमे, भिक्खवे, धम्मा अनायुस्सा। ",
"an5.125:1.2":	"कतमे पञ्च? ",
"an5.125:1.3":	"असप्पायकारी होति, सप्पाये मत्तं न जानाति, अपरिणतभोजी च होति, अकालचारी च होति, अब्रह्मचारी च। ",
"an5.125:1.4":	"इमे खो, भिक्खवे, पञ्च धम्मा अनायुस्सा। ",
"an5.125:2.1":	"पञ्चिमे, भिक्खवे, धम्मा आयुस्सा। ",
"an5.125:2.2":	"कतमे पञ्च? ",
"an5.125:2.3":	"सप्पायकारी होति, सप्पाये मत्तं जानाति, परिणतभोजी च होति, कालचारी च होति, ब्रह्मचारी च। ",
"an5.125:2.4":	"इमे खो, भिक्खवे, पञ्च धम्मा आयुस्सा”ति। ",
"an5.125:2.5":	"पञ्चमं। "
}	
