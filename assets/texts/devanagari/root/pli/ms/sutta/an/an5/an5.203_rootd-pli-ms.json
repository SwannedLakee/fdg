{	
"an5.203:0.1":	"अङ्गुत्तर निकाय ५।२०३ ",
"an5.203:0.2":	"२१। किमिलवग्ग ",
"an5.203:0.3":	"अस्साजानीयसुत्त ",
"an5.203:1.1":	"“पञ्चहि, भिक्खवे, अङ्गेहि समन्नागतो रञ्ञो भद्रो अस्साजानीयो राजारहो होति राजभोग्गो, रञ्ञो अङ्गन्त्वेव सङ्खं गच्छति। ",
"an5.203:2.1":	"कतमेहि पञ्चहि? ",
"an5.203:2.2":	"अज्जवेन, जवेन, मद्दवेन, खन्तिया, सोरच्चेन—",
"an5.203:2.3":	"इमेहि खो, भिक्खवे, पञ्चहि अङ्गेहि समन्नागतो रञ्ञो भद्रो अस्साजानीयो राजारहो होति राजभोग्गो, रञ्ञो अङ्गन्त्वेव सङ्खं गच्छति। ",
"an5.203:2.4":	"एवमेवं खो, भिक्खवे, पञ्चहि धम्मेहि समन्नागतो भिक्खु आहुनेय्यो होति पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। ",
"an5.203:3.1":	"कतमेहि पञ्चहि? ",
"an5.203:3.2":	"अज्जवेन, जवेन, मद्दवेन, खन्तिया, सोरच्चेन—",
"an5.203:3.3":	"इमेहि खो, भिक्खवे, पञ्चहि धम्मेहि समन्नागतो भिक्खु आहुनेय्यो होति पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्सा”ति। ",
"an5.203:3.4":	"ततियं। "
}	
