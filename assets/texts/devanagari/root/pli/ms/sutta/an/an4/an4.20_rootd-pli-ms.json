{	
"an4.20:0.1":	"अङ्गुत्तर निकाय ४।२० ",
"an4.20:0.2":	"२। चरवग्ग ",
"an4.20:0.3":	"भत्तुद्देसकसुत्त ",
"an4.20:1.1":	"“चतूहि, भिक्खवे, धम्मेहि समन्नागतो भत्तुद्देसको यथाभतं निक्खित्तो एवं निरये। ",
"an4.20:1.2":	"कतमेहि चतूहि? ",
"an4.20:1.3":	"छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति—",
"an4.20:1.4":	"इमेहि खो, भिक्खवे, चतूहि धम्मेहि समन्नागतो भत्तुद्देसको यथाभतं निक्खित्तो एवं निरये। ",
"an4.20:2.1":	"चतूहि, भिक्खवे, धम्मेहि समन्नागतो भत्तुद्देसको यथाभतं निक्खित्तो एवं सग्गे। ",
"an4.20:2.2":	"कतमेहि चतूहि? ",
"an4.20:2.3":	"न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं गच्छति—",
"an4.20:2.4":	"इमेहि खो, भिक्खवे, चतूहि धम्मेहि समन्नागतो भत्तुद्देसको यथाभतं निक्खित्तो एवं सग्गेति। ",
"an4.20:3.1":	"ये केचि कामेसु असञ्ञता जना, ",
"an4.20:3.2":	"अधम्मिका होन्ति अधम्मगारवा; ",
"an4.20:3.3":	"छन्दा दोसा मोहा च भया गामिनो, ",
"an4.20:3.4":	"परिसाकसटो च पनेस वुच्चति। ",
"an4.20:4.1":	"एवञ्हि वुत्तं समणेन जानता, ",
"an4.20:4.2":	"तस्मा हि ते सप्पुरिसा पसंसिया; ",
"an4.20:4.3":	"धम्मे ठिता ये न करोन्ति पापकं, ",
"an4.20:4.4":	"न छन्दा न दोसा न मोहा न भया च गामिनो; ",
"an4.20:4.5":	"परिसाय मण्डो च पनेस वुच्चति, ",
"an4.20:4.6":	"एवञ्हि वुत्तं समणेन जानता”ति। ",
"an4.20:4.7":	"दसमं। ",
"an4.20:4.8":	"चरवग्गो दुतियो। ",
"an4.20:5.0":	"तस्सुद्दानं ",
"an4.20:5.1":	"चरं सीलं पधानानि, ",
"an4.20:5.2":	"संवरं पञ्ञत्ति पञ्चमं; ",
"an4.20:5.3":	"सोखुम्मं तयो अगती, ",
"an4.20:5.4":	"भत्तुद्देसेन ते दसाति। "
}	
