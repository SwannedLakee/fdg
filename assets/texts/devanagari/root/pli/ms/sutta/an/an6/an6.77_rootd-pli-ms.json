{	
"an6.77:0.1":	"अङ्गुत्तर निकाय ६।७७ ",
"an6.77:0.2":	"८। अरहत्तवग्ग ",
"an6.77:0.3":	"उत्तरिमनुस्सधम्मसुत्त ",
"an6.77:1.1":	"“छ, भिक्खवे, धम्मे अप्पहाय अभब्बो उत्तरि मनुस्सधम्मं अलमरियञाणदस्सनविसेसं सच्छिकातुं। ",
"an6.77:1.2":	"कतमे छ? ",
"an6.77:1.3":	"मुट्ठस्सच्चं, असम्पजञ्ञं, इन्द्रियेसु अगुत्तद्वारतं, भोजने अमत्तञ्ञुतं, कुहनं, लपनं। ",
"an6.77:1.4":	"इमे खो, भिक्खवे, छ धम्मे अप्पहाय अभब्बो उत्तरि मनुस्सधम्मं अलमरियञाणदस्सनविसेसं सच्छिकातुं। ",
"an6.77:2.1":	"छ, भिक्खवे, धम्मे पहाय भब्बो उत्तरि मनुस्सधम्मं अलमरियञाणदस्सनविसेसं सच्छिकातुं। ",
"an6.77:2.2":	"कतमे छ? ",
"an6.77:2.3":	"मुट्ठस्सच्चं, असम्पजञ्ञं, इन्द्रियेसु अगुत्तद्वारतं, भोजने अमत्तञ्ञुतं, कुहनं, लपनं। ",
"an6.77:2.4":	"इमे खो, भिक्खवे, छ धम्मे पहाय भब्बो उत्तरि मनुस्सधम्मं अलमरियञाणदस्सनविसेसं सच्छिकातुन्”ति। ",
"an6.77:2.5":	"ततियं। "
}	
