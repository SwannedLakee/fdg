{	
"an10.117:0.1":	"अङ्गुत्तर निकाय १०।११७ ",
"an10.117:0.2":	"१२। पच्चोरोहणिवग्ग ",
"an10.117:0.3":	"सङ्गारवसुत्त ",
"an10.117:1.1":	"अथ खो सङ्गारवो ब्राह्मणो येन भगवा तेनुपसङ्कमि; उपसङ्कमित्वा भगवता सद्धिं सम्मोदि। ",
"an10.117:1.2":	"सम्मोदनीयं कथं सारणीयं वीतिसारेत्वा एकमन्तं निसीदि। एकमन्तं निसिन्नो खो सङ्गारवो ब्राह्मणो भगवन्तं एतदवोच: ",
"an10.117:1.3":	"“किं नु खो, भो गोतम, ओरिमं तीरं, किं पारिमं तीरन्”ति? ",
"an10.117:1.4":	"“मिच्छादिट्ठि खो, ब्राह्मण, ओरिमं तीरं, सम्मादिट्ठि पारिमं तीरं; ",
"an10.117:1.5":	"मिच्छासङ्कप्पो ओरिमं तीरं, सम्मासङ्कप्पो पारिमं तीरं; ",
"an10.117:1.6":	"मिच्छावाचा ओरिमं तीरं, सम्मावाचा पारिमं तीरं; ",
"an10.117:1.7":	"मिच्छाकम्मन्तो ओरिमं तीरं, सम्माकम्मन्तो पारिमं तीरं; ",
"an10.117:1.8":	"मिच्छाआजीवो ओरिमं तीरं, सम्माआजीवो पारिमं तीरं; ",
"an10.117:1.9":	"मिच्छावायामो ओरिमं तीरं, सम्मावायामो पारिमं तीरं; ",
"an10.117:1.10":	"मिच्छासति ओरिमं तीरं, सम्मासति पारिमं तीरं; ",
"an10.117:1.11":	"मिच्छासमाधि ओरिमं तीरं, सम्मासमाधि पारिमं तीरं; ",
"an10.117:1.12":	"मिच्छाञाणं ओरिमं तीरं, सम्माञाणं पारिमं तीरं; ",
"an10.117:1.13":	"मिच्छाविमुत्ति ओरिमं तीरं, सम्माविमुत्ति पारिमं तीरन्ति। ",
"an10.117:1.14":	"इदं खो, ब्राह्मण, ओरिमं तीरं, इदं पारिमं तीरन्ति। ",
"an10.117:2.1":	"अप्पका ते मनुस्सेसु, ",
"an10.117:2.2":	"ये जना पारगामिनो; ",
"an10.117:2.3":	"अथायं इतरा पजा, ",
"an10.117:2.4":	"तीरमेवानुधावति। ",
"an10.117:3.1":	"ये च खो सम्मदक्खाते, ",
"an10.117:3.2":	"धम्मे धम्मानुवत्तिनो; ",
"an10.117:3.3":	"ते जना पारमेस्सन्ति, ",
"an10.117:3.4":	"मच्चुधेय्यं सुदुत्तरं। ",
"an10.117:4.1":	"कण्हं धम्मं विप्पहाय, ",
"an10.117:4.2":	"सुक्कं भावेथ पण्डितो; ",
"an10.117:4.3":	"ओका अनोकमागम्म, ",
"an10.117:4.4":	"विवेके यत्थ दूरमं। ",
"an10.117:5.1":	"तत्राभिरतिमिच्छेय्य, ",
"an10.117:5.2":	"हित्वा कामे अकिञ्चनो; ",
"an10.117:5.3":	"परियोदपेय्य अत्तानं, ",
"an10.117:5.4":	"चित्तक्लेसेहि पण्डितो। ",
"an10.117:6.1":	"येसं सम्बोधियङ्गेसु, ",
"an10.117:6.2":	"सम्मा चित्तं सुभावितं; ",
"an10.117:6.3":	"आदानपटिनिस्सग्गे, ",
"an10.117:6.4":	"अनुपादाय ये रता; ",
"an10.117:6.5":	"खीणासवा जुतिमन्तो, ",
"an10.117:6.6":	"ते लोके परिनिब्बुता”ति। ",
"an10.117:6.7":	"पञ्चमं। "
}	
