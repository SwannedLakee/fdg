{	
"an3.155:0.1":	"अङ्गुत्तर निकाय ३।१५५ ",
"an3.155:0.2":	"१५। मङ्गलवग्ग ",
"an3.155:0.3":	"पुब्बण्हसुत्त ",
"an3.155:1.1":	"“ये, भिक्खवे, सत्ता पुब्बण्हसमयं कायेन सुचरितं चरन्ति, वाचाय सुचरितं चरन्ति, मनसा सुचरितं चरन्ति, सुपुब्बण्हो, भिक्खवे, तेसं सत्तानं। ",
"an3.155:2.1":	"ये, भिक्खवे, सत्ता मज्झन्हिकसमयं कायेन सुचरितं चरन्ति, वाचाय सुचरितं चरन्ति, मनसा सुचरितं चरन्ति, सुमज्झन्हिको, भिक्खवे, तेसं सत्तानं। ",
"an3.155:3.1":	"ये, भिक्खवे, सत्ता सायन्हसमयं कायेन सुचरितं चरन्ति, वाचाय सुचरितं चरन्ति, मनसा सुचरितं चरन्ति, सुसायन्हो, भिक्खवे, तेसं सत्तानन्ति। ",
"an3.155:4.1":	"सुनक्खत्तं सुमङ्गलं, ",
"an3.155:4.2":	"सुप्पभातं सुहुट्ठितं; ",
"an3.155:4.3":	"सुखणो सुमुहुत्तो च, ",
"an3.155:4.4":	"सुयिट्ठं ब्रह्मचारिसु। ",
"an3.155:5.1":	"पदक्खिणं कायकम्मं, ",
"an3.155:5.2":	"वाचाकम्मं पदक्खिणं; ",
"an3.155:5.3":	"पदक्खिणं मनोकम्मं, ",
"an3.155:5.4":	"पणीधि ते पदक्खिणे; ",
"an3.155:5.5":	"पदक्खिणानि कत्वान, ",
"an3.155:5.6":	"लभन्तत्थे पदक्खिणे। ",
"an3.155:6.1":	"ते अत्थलद्धा सुखिता, ",
"an3.155:6.2":	"विरुळ्हा बुद्धसासने; ",
"an3.155:6.3":	"अरोगा सुखिता होथ, ",
"an3.155:6.4":	"सह सब्बेहि ञातिभी”ति। ",
"an3.155:6.5":	"दसमं। ",
"an3.155:6.6":	"मङ्गलवग्गो पञ्चमो। ",
"an3.155:7.0":	"तस्सुद्दानं ",
"an3.155:7.1":	"अकुसलञ्च सावज्जं, ",
"an3.155:7.2":	"विसमासुचिना सह; ",
"an3.155:7.3":	"चतुरो खता वन्दना, ",
"an3.155:7.4":	"पुब्बण्हेन च ते दसाति। ",
"an3.155:7.5":	"ततियो पण्णासको समत्तो। "
}	
