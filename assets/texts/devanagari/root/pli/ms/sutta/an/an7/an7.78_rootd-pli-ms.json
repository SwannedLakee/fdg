{	
"an7.78:0.1":	"अङ्गुत्तर निकाय ७।७८ ",
"an7.78:0.2":	"८। विनयवग्ग ",
"an7.78:0.3":	"चतुत्थविनयधरसुत्त ",
"an7.78:1.1":	"“सत्तहि, भिक्खवे, धम्मेहि समन्नागतो भिक्खु विनयधरो होति। ",
"an7.78:1.2":	"कतमेहि सत्तहि? ",
"an7.78:1.3":	"आपत्तिं जानाति, ",
"an7.78:1.4":	"अनापत्तिं जानाति, ",
"an7.78:1.5":	"लहुकं आपत्तिं जानाति, ",
"an7.78:1.6":	"गरुकं आपत्तिं जानाति, ",
"an7.78:1.7":	"अनेकविहितं पुब्बेनिवासं अनुस्सरति, सेय्यथिदं—एकम्पि जातिं, द्वेपि जातियो …पे… इति साकारं सौद्देसं अनेकविहितं पुब्बेनिवासं अनुस्सरति। ",
"an7.78:1.8":	"दिब्बेन चक्खुना विसुद्धेन अतिक्कन्तमानुसकेन यथाकम्मूपगे सत्ते पजानाति। ",
"an7.78:1.9":	"आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरति। ",
"an7.78:1.10":	"इमेहि खो, भिक्खवे, सत्तहि धम्मेहि समन्नागतो भिक्खु विनयधरो होती”ति। ",
"an7.78:1.11":	"चतुत्थं। "
}	
