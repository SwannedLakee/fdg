{	
"an4.164:0.1":	"अङ्गुत्तर निकाय ४।१६४ ",
"an4.164:0.2":	"१७। पटिपदावग्ग ",
"an4.164:0.3":	"पठमखमसुत्त ",
"an4.164:1.1":	"“चतस्सो इमा, भिक्खवे, पटिपदा। ",
"an4.164:1.2":	"कतमा चतस्सो? ",
"an4.164:1.3":	"अक्खमा पटिपदा, खमा पटिपदा, दमा पटिपदा, समा पटिपदा। ",
"an4.164:1.4":	"कतमा च, भिक्खवे, अक्खमा पटिपदा? ",
"an4.164:1.5":	"इध, भिक्खवे, एकच्चो अक्कोसन्तं पच्चक्कोसति, रोसन्तं पटिरोसति, भण्डन्तं पटिभण्डति। ",
"an4.164:1.6":	"अयं वुच्चति, भिक्खवे, अक्खमा पटिपदा। ",
"an4.164:2.1":	"कतमा च, भिक्खवे, खमा पटिपदा? ",
"an4.164:2.2":	"इध, भिक्खवे, एकच्चो अक्कोसन्तं न पच्चक्कोसति, रोसन्तं न पटिरोसति, भण्डन्तं न पटिभण्डति। ",
"an4.164:2.3":	"अयं वुच्चति, भिक्खवे, खमा पटिपदा। ",
"an4.164:3.1":	"कतमा च, भिक्खवे, दमा पटिपदा? ",
"an4.164:3.2":	"इध, भिक्खवे, भिक्खु चक्खुना रूपं दिस्वा न निमित्तग्गाही होति नानुब्यञ्जनग्गाही; ",
"an4.164:3.3":	"यत्वाधिकरणमेनं चक्खुन्द्रियं असंवुतं विहरन्तं अभिज्झादोमनस्सा पापका अकुसला धम्मा अन्वास्सवेय्युं, तस्स संवराय पटिपज्जति; रक्खति चक्खुन्द्रियं; चक्खुन्द्रिये संवरं आपज्जति। ",
"an4.164:3.4":	"सोतेन सद्दं सुत्वा … ",
"an4.164:3.5":	"घानेन गन्धं घायित्वा … ",
"an4.164:3.6":	"जिव्हाय रसं सायित्वा … ",
"an4.164:3.7":	"कायेन फोट्ठब्बं फुसित्वा … ",
"an4.164:3.8":	"मनसा धम्मं विञ्ञाय न निमित्तग्गाही होति नानुब्यञ्जनग्गाही; ",
"an4.164:3.9":	"यत्वाधिकरणमेनं मनिन्द्रियं असंवुतं विहरन्तं अभिज्झादोमनस्सा पापका अकुसला धम्मा अन्वास्सवेय्युं, तस्स संवराय पटिपज्जति; रक्खति मनिन्द्रियं; मनिन्द्रिये संवरं आपज्जति। ",
"an4.164:3.10":	"अयं वुच्चति, भिक्खवे, दमा पटिपदा। ",
"an4.164:4.1":	"कतमा च, भिक्खवे, समा पटिपदा? ",
"an4.164:4.2":	"इध, भिक्खवे, भिक्खु उप्पन्नं कामवितक्कं नाधिवासेति पजहति विनोदेति समेति ब्यन्तीकरोति अनभावं गमेति; उप्पन्नं ब्यापादवितक्कं …पे… उप्पन्नं विहिंसावितक्कं … उप्पन्नुप्पन्ने पापके अकुसले धम्मे नाधिवासेति पजहति विनोदेति समेति ब्यन्तीकरोति अनभावं गमेति। ",
"an4.164:4.3":	"अयं वुच्चति, भिक्खवे, समा पटिपदा। ",
"an4.164:4.4":	"इमा खो, भिक्खवे, चतस्सो पटिपदा”ति। ",
"an4.164:4.5":	"चतुत्थं। "
}	
