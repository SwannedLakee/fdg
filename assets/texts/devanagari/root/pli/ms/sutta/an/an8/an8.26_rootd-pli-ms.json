{	
"an8.26:0.1":	"अङ्गुत्तर निकाय ८।२६ ",
"an8.26:0.2":	"३। गहपतिवग्ग ",
"an8.26:0.3":	"जीवकसुत्त ",
"an8.26:1.1":	"एकं समयं भगवा राजगहे विहरति जीवकम्बवने। ",
"an8.26:1.2":	"अथ खो जीवको कोमारभच्चो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो जीवको कोमारभच्चो भगवन्तं एतदवोच: ",
"an8.26:1.3":	"“कित्तावता नु खो, भन्ते, उपासको होती”ति? ",
"an8.26:1.4":	"“यतो खो, जीवक, बुद्धं सरणं गतो होति, धम्मं सरणं गतो होति, सङ्घं सरणं गतो होति; ",
"an8.26:1.5":	"एत्तावता खो, जीवक, उपासको होती”ति। ",
"an8.26:2.1":	"“कित्तावता पन, भन्ते, उपासको सीलवा होती”ति? ",
"an8.26:2.2":	"“यतो खो, जीवक, उपासको पाणातिपाता पटिविरतो होति …पे… सुरामेरयमज्जपमादट्ठाना पटिविरतो होति; ",
"an8.26:2.3":	"एत्तावता खो, जीवक, उपासको सीलवा होती”ति। ",
"an8.26:3.1":	"“कित्तावता पन, भन्ते, उपासको अत्तहिताय पटिपन्नो होति, नो परहिताया”ति? ",
"an8.26:3.2":	"“यतो खो, जीवक, उपासको अत्तनाव सद्धासम्पन्नो होति, नो परं सद्धासम्पदाय समादपेति …पे… ",
"an8.26:3.3":	"अत्तनाव अत्थमञ्ञाय धम्ममञ्ञाय धम्मानुधम्मप्पटिपन्नो होति, नो परं धम्मानुधम्मप्पटिपत्तिया समादपेति। ",
"an8.26:3.4":	"एत्तावता खो, जीवक, उपासको अत्तहिताय पटिपन्नो होति, नो परहिताया”ति। ",
"an8.26:4.1":	"“कित्तावता पन, भन्ते, उपासको अत्तहिताय च पटिपन्नो होति परहिताय चा”ति? ",
"an8.26:4.2":	"“यतो खो, जीवक, उपासको अत्तना च सद्धासम्पन्नो होति, परञ्च सद्धासम्पदाय समादपेति; ",
"an8.26:4.3":	"अत्तना च सीलसम्पन्नो होति, परञ्च सीलसम्पदाय समादपेति; ",
"an8.26:4.4":	"अत्तना च चागसम्पन्नो होति, परञ्च चागसम्पदाय समादपेति; ",
"an8.26:4.5":	"अत्तना च भिक्खूनं दस्सनकामो होति, परञ्च भिक्खूनं दस्सने समादपेति; ",
"an8.26:4.6":	"अत्तना च सद्धम्मं सोतुकामो होति, परञ्च सद्धम्मस्सवने समादपेति; ",
"an8.26:4.7":	"अत्तना च सुतानं धम्मानं धारणजातिको होति, परञ्च धम्मधारणाय समादपेति; ",
"an8.26:4.8":	"अत्तना च सुतानं धम्मानं अत्थूपपरिक्खिता होति, परञ्च अत्थूपपरिक्खाय समादपेति; ",
"an8.26:4.9":	"अत्तना च अत्थमञ्ञाय धम्ममञ्ञाय धम्मानुधम्मप्पटिपन्नो होति, परञ्च धम्मानुधम्मप्पटिपत्तिया समादपेति। ",
"an8.26:4.10":	"एत्तावता खो, जीवक, उपासको अत्तहिताय च पटिपन्नो होति परहिताय चा”ति। ",
"an8.26:4.11":	"छट्ठं। "
}	
