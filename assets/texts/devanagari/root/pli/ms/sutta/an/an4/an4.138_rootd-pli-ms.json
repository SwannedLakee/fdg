{	
"an4.138:0.1":	"अङ्गुत्तर निकाय ४।१३८ ",
"an4.138:0.2":	"१४। पुग्गलवग्ग ",
"an4.138:0.3":	"निकट्ठसुत्त ",
"an4.138:1.1":	"“चत्तारोमे, भिक्खवे, पुग्गला सन्तो संविज्जमाना लोकस्मिं। ",
"an4.138:1.2":	"कतमे चत्तारो? ",
"an4.138:1.3":	"निकट्ठकायो अनिकट्ठचित्तो, ",
"an4.138:1.4":	"अनिकट्ठकायो निकट्ठचित्तो, ",
"an4.138:1.5":	"अनिकट्ठकायो च अनिकट्ठचित्तो च, ",
"an4.138:1.6":	"निकट्ठकायो च निकट्ठचित्तो च। ",
"an4.138:2.1":	"कथञ्च, भिक्खवे, पुग्गलो निकट्ठकायो होति अनिकट्ठचित्तो? ",
"an4.138:2.2":	"इध, भिक्खवे, एकच्चो पुग्गलो अरञ्ञवनपत्थानि पन्तानि सेनासनानि पटिसेवति। ",
"an4.138:2.3":	"सो तत्थ कामवितक्कम्पि वितक्केति ब्यापादवितक्कम्पि वितक्केति विहिंसावितक्कम्पि वितक्केति। ",
"an4.138:2.4":	"एवं खो, भिक्खवे, पुग्गलो निकट्ठकायो होति अनिकट्ठचित्तो। ",
"an4.138:3.1":	"कथञ्च, भिक्खवे, पुग्गलो अनिकट्ठकायो होति निकट्ठचित्तो? ",
"an4.138:3.2":	"इध, भिक्खवे, एकच्चो पुग्गलो नहेव खो अरञ्ञवनपत्थानि पन्तानि सेनासनानि पटिसेवति। ",
"an4.138:3.3":	"सो तत्थ नेक्खम्मवितक्कम्पि वितक्केति अब्यापादवितक्कम्पि वितक्केति अविहिंसावितक्कम्पि वितक्केति। ",
"an4.138:3.4":	"एवं खो, भिक्खवे, पुग्गलो अनिकट्ठकायो होति निकट्ठचित्तो। ",
"an4.138:4.1":	"कथञ्च, भिक्खवे, पुग्गलो अनिकट्ठकायो च होति अनिकट्ठचित्तो च? ",
"an4.138:4.2":	"इध, भिक्खवे, एकच्चो पुग्गलो नहेव खो अरञ्ञवनपत्थानि पन्तानि सेनासनानि पटिसेवति। ",
"an4.138:4.3":	"सो तत्थ कामवितक्कम्पि वितक्केति ब्यापादवितक्कम्पि वितक्केति विहिंसावितक्कम्पि वितक्केति। ",
"an4.138:4.4":	"एवं खो, भिक्खवे, पुग्गलो अनिकट्ठकायो च होति अनिकट्ठचित्तो च। ",
"an4.138:5.1":	"कथञ्च, भिक्खवे, पुग्गलो निकट्ठकायो च होति निकट्ठचित्तो च? ",
"an4.138:5.2":	"इध, भिक्खवे, एकच्चो पुग्गलो अरञ्ञवनपत्थानि पन्तानि सेनासनानि पटिसेवति। ",
"an4.138:5.3":	"सो तत्थ नेक्खम्मवितक्कम्पि वितक्केति अब्यापादवितक्कम्पि वितक्केति अविहिंसावितक्कम्पि वितक्केति। ",
"an4.138:5.4":	"एवं खो, भिक्खवे, पुग्गलो निकट्ठकायो च होति निकट्ठचित्तो च। ",
"an4.138:5.5":	"इमे खो, भिक्खवे, चत्तारो पुग्गला सन्तो संविज्जमाना लोकस्मिन्”ति। ",
"an4.138:5.6":	"अट्ठमं। "
}	
