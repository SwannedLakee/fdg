{	
"an5.89:0.1":	"अङ्गुत्तर निकाय ५।८९ ",
"an5.89:0.2":	"९। थेरवग्ग ",
"an5.89:0.3":	"पठमसेखसुत्त ",
"an5.89:1.1":	"“पञ्चिमे, भिक्खवे, धम्मा सेखस्स भिक्खुनो परिहानाय संवत्तन्ति। ",
"an5.89:1.2":	"कतमे पञ्च? ",
"an5.89:1.3":	"कम्मारामता, भस्सारामता, निद्दारामता, सङ्गणिकारामता, यथाविमुत्तं चित्तं न पच्चवेक्खति—",
"an5.89:1.4":	"इमे खो, भिक्खवे, पञ्च धम्मा सेखस्स भिक्खुनो परिहानाय संवत्तन्ति। ",
"an5.89:2.1":	"पञ्चिमे, भिक्खवे, धम्मा सेखस्स भिक्खुनो अपरिहानाय संवत्तन्ति। ",
"an5.89:2.2":	"कतमे पञ्च? ",
"an5.89:2.3":	"न कम्मारामता, न भस्सारामता, न निद्दारामता, न सङ्गणिकारामता, यथाविमुत्तं चित्तं पच्चवेक्खति—",
"an5.89:2.4":	"इमे खो, भिक्खवे, पञ्च धम्मा सेखस्स भिक्खुनो अपरिहानाय संवत्तन्ती”ति। ",
"an5.89:2.5":	"नवमं। "
}	
