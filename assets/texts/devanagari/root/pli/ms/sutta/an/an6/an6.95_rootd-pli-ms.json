{	
"an6.95:0.1":	"अङ्गुत्तर निकाय ६।९५ ",
"an6.95:0.2":	"९। सीतिवग्ग ",
"an6.95:0.3":	"चतुत्थअभब्बट्ठानसुत्त ",
"an6.95:1.1":	"“छयिमानि, भिक्खवे, अभब्बट्ठानानि। ",
"an6.95:1.2":	"कतमानि छ? ",
"an6.95:1.3":	"अभब्बो दिट्ठिसम्पन्नो पुग्गलो सयङ्कतं सुखदुक्खं पच्चागन्तुं, अभब्बो दिट्ठिसम्पन्नो पुग्गलो परङ्कतं सुखदुक्खं पच्चागन्तुं, अभब्बो दिट्ठिसम्पन्नो पुग्गलो सयङ्कतञ्च परङ्कतञ्च सुखदुक्खं पच्चागन्तुं, अभब्बो दिट्ठिसम्पन्नो पुग्गलो असयङ्कारं अधिच्चसमुप्पन्नं सुखदुक्खं पच्चागन्तुं, अभब्बो दिट्ठिसम्पन्नो पुग्गलो अपरङ्कारं अधिच्चसमुप्पन्नं सुखदुक्खं पच्चागन्तुं, अभब्बो दिट्ठिसम्पन्नो पुग्गलो असयङ्कारञ्च अपरङ्कारञ्च अधिच्चसमुप्पन्नं सुखदुक्खं पच्चागन्तुं। ",
"an6.95:1.4":	"तं किस्स हेतु? ",
"an6.95:1.5":	"तथा हिस्स, भिक्खवे, दिट्ठिसम्पन्नस्स पुग्गलस्स हेतु च सुदिट्ठो हेतुसमुप्पन्ना च धम्मा। ",
"an6.95:1.6":	"इमानि खो, भिक्खवे, छ अभब्बट्ठानानी”ति। ",
"an6.95:1.7":	"एकादसमं। ",
"an6.95:1.8":	"सीतिवग्गो नवमो। ",
"an6.95:2.0":	"तस्सुद्दानं ",
"an6.95:2.1":	"सीतिभावं आवरणं, ",
"an6.95:2.2":	"वोरोपिता सुस्सूसति; ",
"an6.95:2.3":	"अप्पहाय पहीनाभब्बो, ",
"an6.95:2.4":	"तट्ठाना चतुरोपि चाति। "
}	
