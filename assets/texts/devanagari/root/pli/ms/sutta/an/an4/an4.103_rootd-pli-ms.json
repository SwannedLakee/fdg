{	
"an4.103:0.1":	"अङ्गुत्तर निकाय ४।१०३ ",
"an4.103:0.2":	"११। वलाहकवग्ग ",
"an4.103:0.3":	"कुम्भसुत्त ",
"an4.103:1.1":	"“चत्तारोमे, भिक्खवे, कुम्भा। ",
"an4.103:1.2":	"कतमे चत्तारो? ",
"an4.103:1.3":	"तुच्छो पिहितो, ",
"an4.103:1.4":	"पूरो विवटो, ",
"an4.103:1.5":	"तुच्छो विवटो, ",
"an4.103:1.6":	"पूरो पिहितो—",
"an4.103:1.7":	"इमे खो, भिक्खवे, चत्तारो कुम्भा। ",
"an4.103:1.8":	"एवमेवं खो, भिक्खवे, चत्तारो कुम्भूपमा पुग्गला सन्तो संविज्जमाना लोकस्मिं। ",
"an4.103:1.9":	"कतमे चत्तारो? ",
"an4.103:1.10":	"तुच्छो पिहितो, ",
"an4.103:1.11":	"पूरो विवटो, ",
"an4.103:1.12":	"तुच्छो विवटो, ",
"an4.103:1.13":	"पूरो पिहितो। ",
"an4.103:2.1":	"कथञ्च, भिक्खवे, पुग्गलो तुच्छो होति पिहितो? ",
"an4.103:2.2":	"इध, भिक्खवे, एकच्चस्स पुग्गलस्स पासादिकं होति अभिक्कन्तं पटिक्कन्तं आलोकितं विलोकितं समिञ्जितं पसारितं सङ्घाटिपत्तचीवरधारणं। ",
"an4.103:2.3":	"सो ‘इदं दुक्खन्’ति यथाभूतं नप्पजानाति …पे… ‘अयं दुक्खनिरोधगामिनी पटिपदा’ति यथाभूतं नप्पजानाति। ",
"an4.103:2.4":	"एवं खो, भिक्खवे, पुग्गलो तुच्छो होति पिहितो। ",
"an4.103:2.5":	"सेय्यथापि सो, भिक्खवे, कुम्भो तुच्छो पिहितो; ",
"an4.103:2.6":	"तथूपमाहं, भिक्खवे, इमं पुग्गलं वदामि। ",
"an4.103:3.1":	"कथञ्च, भिक्खवे, पुग्गलो पूरो होति विवटो? ",
"an4.103:3.2":	"इध, भिक्खवे, एकच्चस्स पुग्गलस्स न पासादिकं होति अभिक्कन्तं पटिक्कन्तं आलोकितं विलोकितं समिञ्जितं पसारितं सङ्घाटिपत्तचीवरधारणं। ",
"an4.103:3.3":	"सो ‘इदं दुक्खन्’ति यथाभूतं पजानाति …पे… ‘अयं दुक्खनिरोधगामिनी पटिपदा’ति यथाभूतं पजानाति। ",
"an4.103:3.4":	"एवं खो, भिक्खवे, पुग्गलो पूरो होति विवटो। ",
"an4.103:3.5":	"सेय्यथापि सो, भिक्खवे, कुम्भो पूरो विवटो; ",
"an4.103:3.6":	"तथूपमाहं, भिक्खवे, इमं पुग्गलं वदामि। ",
"an4.103:4.1":	"कथञ्च, भिक्खवे, पुग्गलो तुच्छो होति विवटो? ",
"an4.103:4.2":	"इध, भिक्खवे, एकच्चस्स पुग्गलस्स न पासादिकं होति अभिक्कन्तं पटिक्कन्तं आलोकितं विलोकितं समिञ्जितं पसारितं सङ्घाटिपत्तचीवरधारणं। ",
"an4.103:4.3":	"सो ‘इदं दुक्खन्’ति यथाभूतं नप्पजानाति …पे… ‘अयं दुक्खनिरोधगामिनी पटिपदा’ति यथाभूतं नप्पजानाति। ",
"an4.103:4.4":	"एवं खो, भिक्खवे, पुग्गलो तुच्छो होति विवटो। ",
"an4.103:4.5":	"सेय्यथापि सो, भिक्खवे, कुम्भो तुच्छो विवटो; ",
"an4.103:4.6":	"तथूपमाहं, भिक्खवे, इमं पुग्गलं वदामि। ",
"an4.103:5.1":	"कथञ्च, भिक्खवे, पुग्गलो पूरो होति पिहितो? ",
"an4.103:5.2":	"इध, भिक्खवे, एकच्चस्स पुग्गलस्स पासादिकं होति अभिक्कन्तं पटिक्कन्तं आलोकितं विलोकितं समिञ्जितं पसारितं सङ्घाटिपत्तचीवरधारणं। ",
"an4.103:5.3":	"सो ‘इदं दुक्खन्’ति यथाभूतं पजानाति …पे… ‘अयं दुक्खनिरोधगामिनी पटिपदा’ति यथाभूतं पजानाति। ",
"an4.103:5.4":	"एवं खो, भिक्खवे, पुग्गलो पूरो होति पिहितो। ",
"an4.103:5.5":	"सेय्यथापि सो, भिक्खवे, कुम्भो पूरो पिहितो; ",
"an4.103:5.6":	"तथूपमाहं, भिक्खवे, इमं पुग्गलं वदामि। ",
"an4.103:5.7":	"इमे खो, भिक्खवे, चत्तारो कुम्भूपमा पुग्गला सन्तो संविज्जमाना लोकस्मिन्”ति। ",
"an4.103:5.8":	"ततियं। "
}	
