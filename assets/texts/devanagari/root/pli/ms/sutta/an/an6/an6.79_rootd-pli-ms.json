{	
"an6.79:0.1":	"अङ्गुत्तर निकाय ६।७९ ",
"an6.79:0.2":	"८। अरहत्तवग्ग ",
"an6.79:0.3":	"अधिगमसुत्त ",
"an6.79:1.1":	"“छहि, भिक्खवे, धम्मेहि समन्नागतो भिक्खु अभब्बो अनधिगतं वा कुसलं धम्मं अधिगन्तुं, अधिगतं वा कुसलं धम्मं फातिं कातुं। ",
"an6.79:1.2":	"कतमेहि छहि? ",
"an6.79:1.3":	"इध, भिक्खवे, भिक्खु न आयकुसलो च होति, न अपायकुसलो च होति, न उपायकुसलो च होति, अनधिगतानं कुसलानं धम्मानं अधिगमाय न छन्दं जनेति, अधिगते कुसले धम्मे न आरक्खति, सातच्चकिरियाय न सम्पादेति। ",
"an6.79:1.4":	"इमेहि खो, भिक्खवे, छहि धम्मेहि समन्नागतो भिक्खु अभब्बो अनधिगतं वा कुसलं धम्मं अधिगन्तुं, अधिगतं वा कुसलं धम्मं फातिं कातुं। ",
"an6.79:2.1":	"छहि, भिक्खवे, धम्मेहि समन्नागतो भिक्खु भब्बो अनधिगतं वा कुसलं धम्मं अधिगन्तुं, अधिगतं वा कुसलं धम्मं फातिं कातुं। ",
"an6.79:2.2":	"कतमेहि छहि? ",
"an6.79:2.3":	"इध, भिक्खवे, भिक्खु आयकुसलो च होति, अपायकुसलो च होति, उपायकुसलो च होति, अनधिगतानं कुसलानं धम्मानं अधिगमाय छन्दं जनेति, अधिगते कुसले धम्मे आरक्खति, सातच्चकिरियाय सम्पादेति। ",
"an6.79:2.4":	"इमेहि खो, भिक्खवे, छहि धम्मेहि समन्नागतो भिक्खु भब्बो अनधिगतं वा कुसलं धम्मं अधिगन्तुं, अधिगतं वा कुसलं धम्मं फातिं कातुन्”ति। ",
"an6.79:2.5":	"पञ्चमं। "
}	
