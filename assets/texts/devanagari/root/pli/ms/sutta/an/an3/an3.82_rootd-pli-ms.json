{	
"an3.82:0.1":	"अङ्गुत्तर निकाय ३।८२ ",
"an3.82:0.2":	"९। समणवग्ग ",
"an3.82:0.3":	"गद्रभसुत्त ",
"an3.82:1.1":	"“सेय्यथापि, भिक्खवे, गद्रभो गोगणं पिट्ठितो पिट्ठितो अनुबन्धो होति: ",
"an3.82:1.2":	"‘अहम्पि दम्मो, अहम्पि दम्मो’ति। ",
"an3.82:1.3":	"तस्स न तादिसो वण्णो होति सेय्यथापि गुन्नं, न तादिसो सरो होति सेय्यथापि गुन्नं, न तादिसं पदं होति सेय्यथापि गुन्नं। ",
"an3.82:1.4":	"सो गोगणंयेव पिट्ठितो पिट्ठितो अनुबन्धो होति: ",
"an3.82:1.5":	"‘अहम्पि दम्मो, अहम्पि दम्मो’ति। ",
"an3.82:2.1":	"एवमेवं खो, भिक्खवे, इधेकच्चो भिक्खु भिक्खुसङ्घं पिट्ठितो पिट्ठितो अनुबन्धो होति: ",
"an3.82:2.2":	"‘अहम्पि भिक्खु, अहम्पि भिक्खू’ति। ",
"an3.82:2.3":	"तस्स न तादिसो छन्दो होति अधिसीलसिक्खासमादाने सेय्यथापि अञ्ञेसं भिक्खूनं, न तादिसो छन्दो होति अधिचित्तसिक्खासमादाने सेय्यथापि अञ्ञेसं भिक्खूनं, न तादिसो छन्दो होति अधिपञ्ञासिक्खासमादाने सेय्यथापि अञ्ञेसं भिक्खूनं। ",
"an3.82:2.4":	"सो भिक्खुसङ्घंयेव पिट्ठितो पिट्ठितो अनुबन्धो होति: ",
"an3.82:2.5":	"‘अहम्पि भिक्खु, अहम्पि भिक्खू’ति। ",
"an3.82:3.1":	"तस्मातिह, भिक्खवे, एवं सिक्खितब्बं: ",
"an3.82:3.2":	"‘तिब्बो नो छन्दो भविस्सति अधिसीलसिक्खासमादाने, तिब्बो नो छन्दो भविस्सति अधिचित्तसिक्खासमादाने, तिब्बो नो छन्दो भविस्सति अधिपञ्ञासिक्खासमादाने’ति। ",
"an3.82:3.3":	"एवञ्हि वो, भिक्खवे, सिक्खितब्बन्”ति। ",
"an3.82:3.4":	"दुतियं। "
}	
