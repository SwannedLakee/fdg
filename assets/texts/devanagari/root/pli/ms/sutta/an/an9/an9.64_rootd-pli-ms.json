{	
"an9.64:0.1":	"अङ्गुत्तर निकाय ९।६४ ",
"an9.64:0.2":	"७। सतिपट्ठानवग्ग ",
"an9.64:0.3":	"नीवरणसुत्त ",
"an9.64:1.1":	"“पञ्चिमानि, भिक्खवे, नीवरणानि। ",
"an9.64:1.2":	"कतमानि पञ्च? ",
"an9.64:1.3":	"कामच्छन्दनीवरणं, ब्यापादनीवरणं, थिनमिद्धनीवरणं, उद्धच्चकुक्कुच्चनीवरणं, विचिकिच्छानीवरणं—",
"an9.64:1.4":	"इमानि खो, भिक्खवे, पञ्च नीवरणानि। ",
"an9.64:2.1":	"इमेसं खो, भिक्खवे, पञ्चन्नं नीवरणानं पहानाय चत्तारो सतिपट्ठाना भावेतब्बा। ",
"an9.64:2.2":	"कतमे चत्तारो? ",
"an9.64:2.3":	"इध, भिक्खवे, भिक्खु काये कायानुपस्सी विहरति आतापी सम्पजानो सतिमा विनेय्य लोके अभिज्झादोमनस्सं; ",
"an9.64:2.4":	"वेदनासु …पे… ",
"an9.64:2.5":	"चित्ते … ",
"an9.64:2.6":	"धम्मेसु धम्मानुपस्सी विहरति आतापी सम्पजानो सतिमा विनेय्य लोके अभिज्झादोमनस्सं। ",
"an9.64:2.7":	"इमेसं खो, भिक्खवे, पञ्चन्नं नीवरणानं पहानाय इमे चत्तारो सतिपट्ठाना भावेतब्बा”ति। ",
"an9.64:2.8":	"दुतियं। "
}	
