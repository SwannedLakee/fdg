{	
"an3.10:0.1":	"अङ्गुत्तर निकाय ३।१० ",
"an3.10:0.2":	"१। बालवग्ग ",
"an3.10:0.3":	"मलसुत्त ",
"an3.10:1.1":	"“तीहि, भिक्खवे, धम्मेहि समन्नागतो तयो मले अप्पहाय यथाभतं निक्खित्तो एवं निरये। ",
"an3.10:1.2":	"कतमेहि तीहि? ",
"an3.10:1.3":	"दुस्सीलो च होति, दुस्सील्यमलञ्चस्स अप्पहीनं होति; ",
"an3.10:1.4":	"इस्सुकी च होति, इस्सामलञ्चस्स अप्पहीनं होति; ",
"an3.10:1.5":	"मच्छरी च होति, मच्छेरमलञ्चस्स अप्पहीनं होति। ",
"an3.10:1.6":	"इमेहि खो, भिक्खवे, तीहि धम्मेहि समन्नागतो इमे तयो मले अप्पहाय यथाभतं निक्खित्तो एवं निरये। ",
"an3.10:2.1":	"तीहि, भिक्खवे, धम्मेहि समन्नागतो तयो मले पहाय यथाभतं निक्खित्तो एवं सग्गे। ",
"an3.10:2.2":	"कतमेहि तीहि? ",
"an3.10:2.3":	"सीलवा च होति, दुस्सील्यमलञ्चस्स पहीनं होति; ",
"an3.10:2.4":	"अनिस्सुकी च होति, इस्सामलञ्चस्स पहीनं होति; ",
"an3.10:2.5":	"अमच्छरी च होति, मच्छेरमलञ्चस्स पहीनं होति। ",
"an3.10:2.6":	"इमेहि खो, भिक्खवे, तीहि धम्मेहि समन्नागतो इमे तयो मले पहाय यथाभतं निक्खित्तो एवं सग्गे”ति। ",
"an3.10:2.7":	"दसमं। ",
"an3.10:2.8":	"बालवग्गो पठमो। ",
"an3.10:3.0":	"तस्सुद्दानं ",
"an3.10:3.1":	"भयं लक्खणचिन्ती च, ",
"an3.10:3.2":	"अच्चयञ्च अयोनिसो; ",
"an3.10:3.3":	"अकुसलञ्च सावज्जं, ",
"an3.10:3.4":	"सब्याबज्झखतं मलन्ति। "
}	
