{	
"an10.134:0.1":	"अङ्गुत्तर निकाय १०।१३४ ",
"an10.134:0.2":	"१४। साधुवग्ग ",
"an10.134:0.3":	"साधुसुत्त ",
"an10.134:1.1":	"“साधुञ्च वो, भिक्खवे, देसेस्सामि असाधुञ्च। ",
"an10.134:1.2":	"तं सुणाथ, साधुकं मनसि करोथ, भासिस्सामी”ति। ",
"an10.134:1.3":	"“एवं, भन्ते”ति खो ते भिक्खू भगवतो पच्चस्सोसुं। ",
"an10.134:1.4":	"भगवा एतदवोच: ",
"an10.134:2.1":	"“कतमञ्च, भिक्खवे, असाधु? ",
"an10.134:2.2":	"मिच्छादिट्ठि, मिच्छासङ्कप्पो, मिच्छावाचा, मिच्छाकम्मन्तो, मिच्छाआजीवो, मिच्छावायामो, मिच्छासति, मिच्छासमाधि, मिच्छाञाणं, मिच्छाविमुत्ति—",
"an10.134:2.3":	"इदं वुच्चति, भिक्खवे, असाधु। ",
"an10.134:2.4":	"कतमञ्च, भिक्खवे, साधु? ",
"an10.134:2.5":	"सम्मादिट्ठि, सम्मासङ्कप्पो, सम्मावाचा सम्माकम्मन्तो, सम्माआजीवो, सम्मावायामो, सम्मासति, सम्मासमाधि, सम्माञाणं, सम्माविमुत्ति—",
"an10.134:2.6":	"इदं वुच्चति, भिक्खवे, साधू”ति। ",
"an10.134:2.7":	"पठमं। "
}	
