{	
"an4.115:0.1":	"अङ्गुत्तर निकाय ४।११५ ",
"an4.115:0.2":	"१२। केसिवग्ग ",
"an4.115:0.3":	"ठानसुत्त ",
"an4.115:1.1":	"“चत्तारिमानि, भिक्खवे, ठानानि। ",
"an4.115:1.2":	"कतमानि चत्तारि? ",
"an4.115:1.3":	"अत्थि, भिक्खवे, ठानं अमनापं कातुं; ",
"an4.115:1.4":	"तञ्च कयिरमानं अनत्थाय संवत्तति। ",
"an4.115:1.5":	"अत्थि, भिक्खवे, ठानं अमनापं कातुं; ",
"an4.115:1.6":	"तञ्च कयिरमानं अत्थाय संवत्तति। ",
"an4.115:1.7":	"अत्थि, भिक्खवे, ठानं मनापं कातुं; ",
"an4.115:1.8":	"तञ्च कयिरमानं अनत्थाय संवत्तति। ",
"an4.115:1.9":	"अत्थि, भिक्खवे, ठानं मनापं कातुं; ",
"an4.115:1.10":	"तञ्च कयिरमानं अत्थाय संवत्तति। ",
"an4.115:2.1":	"तत्र, भिक्खवे, यमिदं ठानं अमनापं कातुं; ",
"an4.115:2.2":	"तञ्च कयिरमानं अनत्थाय संवत्तति—",
"an4.115:2.3":	"इदं, भिक्खवे, ठानं उभयेनेव न कत्तब्बं मञ्ञति। ",
"an4.115:2.4":	"यम्पिदं ठानं अमनापं कातुं; ",
"an4.115:2.5":	"इमिनापि नं न कत्तब्बं मञ्ञति। ",
"an4.115:2.6":	"यम्पिदं ठानं कयिरमानं अनत्थाय संवत्तति; ",
"an4.115:2.7":	"इमिनापि नं न कत्तब्बं मञ्ञति। ",
"an4.115:2.8":	"इदं, भिक्खवे, ठानं उभयेनेव न कत्तब्बं मञ्ञति। ",
"an4.115:3.1":	"तत्र, भिक्खवे, यमिदं ठानं अमनापं कातुं; ",
"an4.115:3.2":	"तञ्च कयिरमानं अत्थाय संवत्तति—",
"an4.115:3.3":	"इमस्मिं, भिक्खवे, ठाने बालो च पण्डितो च वेदितब्बो पुरिसथामे पुरिसवीरिये पुरिसपरक्कमे। ",
"an4.115:3.4":	"न, भिक्खवे, बालो इति पटिसञ्चिक्खति: ",
"an4.115:3.5":	"‘किञ्चापि खो इदं ठानं अमनापं कातुं; ",
"an4.115:3.6":	"अथ चरहिदं ठानं कयिरमानं अत्थाय संवत्तती’ति। ",
"an4.115:3.7":	"सो तं ठानं न करोति। ",
"an4.115:3.8":	"तस्स तं ठानं अकयिरमानं अनत्थाय संवत्तति। ",
"an4.115:3.9":	"पण्डितो च खो, भिक्खवे, इति पटिसञ्चिक्खति: ",
"an4.115:3.10":	"‘किञ्चापि खो इदं ठानं अमनापं कातुं; ",
"an4.115:3.11":	"अथ चरहिदं ठानं कयिरमानं अत्थाय संवत्तती’ति। ",
"an4.115:3.12":	"सो तं ठानं करोति। ",
"an4.115:3.13":	"तस्स तं ठानं कयिरमानं अत्थाय संवत्तति। ",
"an4.115:4.1":	"तत्र, भिक्खवे, यमिदं ठानं मनापं कातुं; ",
"an4.115:4.2":	"तञ्च कयिरमानं अनत्थाय संवत्तति—",
"an4.115:4.3":	"इमस्मिम्पि, भिक्खवे, ठाने बालो च पण्डितो च वेदितब्बो पुरिसथामे पुरिसवीरिये पुरिसपरक्कमे। ",
"an4.115:4.4":	"न, भिक्खवे, बालो इति पटिसञ्चिक्खति: ",
"an4.115:4.5":	"‘किञ्चापि खो इदं ठानं मनापं कातुं; ",
"an4.115:4.6":	"अथ चरहिदं ठानं कयिरमानं अनत्थाय संवत्तती’ति। ",
"an4.115:4.7":	"सो तं ठानं करोति। ",
"an4.115:4.8":	"तस्स तं ठानं कयिरमानं अनत्थाय संवत्तति। ",
"an4.115:4.9":	"पण्डितो च खो, भिक्खवे, इति पटिसञ्चिक्खति: ",
"an4.115:4.10":	"‘किञ्चापि खो इदं ठानं मनापं कातुं; ",
"an4.115:4.11":	"अथ चरहिदं ठानं कयिरमानं अनत्थाय संवत्तती’ति। ",
"an4.115:4.12":	"सो तं ठानं न करोति। ",
"an4.115:4.13":	"तस्स तं ठानं अकयिरमानं अत्थाय संवत्तति। ",
"an4.115:5.1":	"तत्र, भिक्खवे, यमिदं ठानं मनापं कातुं, तञ्च कयिरमानं अत्थाय संवत्तति—",
"an4.115:5.2":	"इदं, भिक्खवे, ठानं उभयेनेव कत्तब्बं मञ्ञति। ",
"an4.115:5.3":	"यम्पिदं ठानं मनापं कातुं, इमिनापि नं कत्तब्बं मञ्ञति; ",
"an4.115:5.4":	"यम्पिदं ठानं कयिरमानं अत्थाय संवत्तति, इमिनापि नं कत्तब्बं मञ्ञति। ",
"an4.115:5.5":	"इदं, भिक्खवे, ठानं उभयेनेव कत्तब्बं मञ्ञति। ",
"an4.115:5.6":	"इमानि खो, भिक्खवे, चत्तारि ठानानी”ति। ",
"an4.115:5.7":	"पञ्चमं। "
}	
