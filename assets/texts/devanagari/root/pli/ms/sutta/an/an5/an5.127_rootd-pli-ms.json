{	
"an5.127:0.1":	"अङ्गुत्तर निकाय ५।१२७ ",
"an5.127:0.2":	"१३। गिलानवग्ग ",
"an5.127:0.3":	"वपकाससुत्त ",
"an5.127:1.1":	"“पञ्चहि, भिक्खवे, धम्मेहि समन्नागतो भिक्खु नालं सङ्घम्हा वपकासितुं। ",
"an5.127:1.2":	"कतमेहि पञ्चहि? ",
"an5.127:1.3":	"इध, भिक्खवे, भिक्खु असन्तुट्ठो होति इतरीतरेन चीवरेन, असन्तुट्ठो होति इतरीतरेन पिण्डपातेन, असन्तुट्ठो होति इतरीतरेन सेनासनेन, असन्तुट्ठो होति इतरीतरेन गिलानप्पच्चयभेसज्जपरिक्खारेन, कामसङ्कप्पबहुलो च विहरति। ",
"an5.127:1.4":	"इमेहि खो, भिक्खवे, पञ्चहि धम्मेहि समन्नागतो भिक्खु नालं सङ्घम्हा वपकासितुं। ",
"an5.127:2.1":	"पञ्चहि, भिक्खवे, धम्मेहि समन्नागतो भिक्खु अलं सङ्घम्हा वपकासितुं। ",
"an5.127:2.2":	"कतमेहि पञ्चहि? ",
"an5.127:2.3":	"इध, भिक्खवे, भिक्खु सन्तुट्ठो होति इतरीतरेन चीवरेन, सन्तुट्ठो होति इतरीतरेन पिण्डपातेन, सन्तुट्ठो होति इतरीतरेन सेनासनेन, सन्तुट्ठो होति इतरीतरेन गिलानप्पच्चयभेसज्जपरिक्खारेन, नेक्खम्मसङ्कप्पबहुलो च विहरति। ",
"an5.127:2.4":	"इमेहि खो, भिक्खवे, पञ्चहि धम्मेहि समन्नागतो भिक्खु अलं सङ्घम्हा वपकासितुन्”ति। ",
"an5.127:2.5":	"सत्तमं। "
}	
