{	
"an10.98:0.1":	"अङ्गुत्तर निकाय १०।९८ ",
"an10.98:0.2":	"१०। उपालिवग्ग ",
"an10.98:0.3":	"थेरसुत्त ",
"an10.98:1.1":	"“दसहि, भिक्खवे, धम्मेहि समन्नागतो थेरो भिक्खु यस्सं यस्सं दिसायं विहरति, फासुयेव विहरति। ",
"an10.98:1.2":	"कतमेहि दसहि? ",
"an10.98:1.3":	"थेरो होति रत्तञ्ञू चिरपब्बजितो, ",
"an10.98:1.4":	"सीलवा होति …पे… ",
"an10.98:1.5":	"समादाय सिक्खति सिक्खापदेसु, बहुस्सुतो होति …पे… ",
"an10.98:1.6":	"दिट्ठिया सुप्पटिविद्धो, उभयानि खो पनस्स पातिमोक्खानि वित्थारेन स्वागतानि होन्ति सुविभत्तानि सुप्पवत्तीनि सुविनिच्छितानि सुत्तसो अनुब्यञ्जनसो, ",
"an10.98:1.7":	"अधिकरणसमुप्पादवूपसमकुसलो होति, ",
"an10.98:1.8":	"धम्मकामो होति पियसमुदाहारो अभिधम्मे अभिविनये उळारपामोज्जो, ",
"an10.98:1.9":	"सन्तुट्ठो होति इतरीतरचीवरपिण्डपातसेनासनगिलानप्पच्चयभेसज्जपरिक्खारेन, ",
"an10.98:1.10":	"पासादिको होति अभिक्कन्तपटिक्कन्ते सुसंवुतो अन्तरघरे निसज्जाय, ",
"an10.98:1.11":	"चतुन्नं झानानं आभिचेतसिकानं दिट्ठधम्मसुखविहारानं निकामलाभी होति अकिच्छलाभी अकसिरलाभी, ",
"an10.98:1.12":	"आसवानञ्च खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरति। ",
"an10.98:1.13":	"इमेहि खो, भिक्खवे, दसहि धम्मेहि समन्नागतो थेरो भिक्खु यस्सं यस्सं दिसायं विहरति, फासुयेव विहरती”ति। ",
"an10.98:1.14":	"अट्ठमं। "
}	
