{	
"an10.173:0.1":	"अङ्गुत्तर निकाय १०।१७३ ",
"an10.173:0.2":	"१७। जाणुस्सोणिवग्ग ",
"an10.173:0.3":	"ततियअधम्मसुत्त ",
"an10.173:1.1":	"“अधम्मो च, भिक्खवे, वेदितब्बो धम्मो च; ",
"an10.173:1.2":	"अनत्थो च वेदितब्बो अत्थो च। ",
"an10.173:1.3":	"अधम्मञ्च विदित्वा धम्मञ्च, अनत्थञ्च विदित्वा अत्थञ्च यथा धम्मो यथा अत्थो तथा पटिपज्जितब्बं। ",
"an10.173:2.1":	"कतमो च, भिक्खवे, अधम्मो, कतमो च धम्मो; ",
"an10.173:2.2":	"कतमो च अनत्थो, कतमो च अत्थो? ",
"an10.173:2.3":	"पाणातिपातो, भिक्खवे, अधम्मो; ",
"an10.173:2.4":	"पाणातिपाता वेरमणी धम्मो; ",
"an10.173:2.5":	"ये च पाणातिपातपच्चया अनेके पापका अकुसला धम्मा सम्भवन्ति, अयं अनत्थो; ",
"an10.173:2.6":	"पाणातिपाता वेरमणिपच्चया च अनेके कुसला धम्मा भावनापारिपूरिं गच्छन्ति, अयं अत्थो। ",
"an10.173:3.1":	"अदिन्नादानं, भिक्खवे, अधम्मो; ",
"an10.173:3.2":	"अदिन्नादाना वेरमणी धम्मो … ",
"an10.173:3.3":	"कामेसुमिच्छाचारो, भिक्खवे, अधम्मो; ",
"an10.173:3.4":	"कामेसुमिच्छाचारा वेरमणी धम्मो … ",
"an10.173:3.5":	"मुसावादो, भिक्खवे, अधम्मो; ",
"an10.173:3.6":	"मुसावादा वेरमणी धम्मो … ",
"an10.173:3.7":	"पिसुणा वाचा, भिक्खवे, अधम्मो; ",
"an10.173:3.8":	"पिसुणाय वाचाय वेरमणी धम्मो … ",
"an10.173:3.9":	"फरुसा वाचा, भिक्खवे, अधम्मो; ",
"an10.173:3.10":	"फरुसाय वाचाय वेरमणी धम्मो … ",
"an10.173:3.11":	"सम्फप्पलापो, भिक्खवे, अधम्मो; ",
"an10.173:3.12":	"सम्फप्पलापा वेरमणी धम्मो … ",
"an10.173:3.13":	"अभिज्झा, भिक्खवे, अधम्मो; ",
"an10.173:3.14":	"अनभिज्झा धम्मो … ",
"an10.173:3.15":	"ब्यापादो, भिक्खवे, अधम्मो; ",
"an10.173:3.16":	"अब्यापादो धम्मो …। ",
"an10.173:4.1":	"मिच्छादिट्ठि, भिक्खवे, अधम्मो; ",
"an10.173:4.2":	"सम्मादिट्ठि धम्मो; ",
"an10.173:4.3":	"ये च मिच्छादिट्ठिपच्चया अनेके पापका अकुसला धम्मा सम्भवन्ति, अयं अनत्थो; ",
"an10.173:4.4":	"सम्मादिट्ठिपच्चया च अनेके कुसला धम्मा भावनापारिपूरिं गच्छन्ति, अयं अत्थो। ",
"an10.173:5.1":	"‘अधम्मो च, भिक्खवे, वेदितब्बो धम्मो च; ",
"an10.173:5.2":	"अनत्थो च वेदितब्बो अत्थो च। ",
"an10.173:5.3":	"अधम्मञ्च विदित्वा धम्मञ्च, अनत्थञ्च विदित्वा अत्थञ्च यथा धम्मो यथा अत्थो तथा पटिपज्जितब्बन्’ति, ",
"an10.173:5.4":	"इति यं तं वुत्तं, इदमेतं पटिच्च वुत्तन्”ति। ",
"an10.173:5.5":	"सत्तमं। "
}	
