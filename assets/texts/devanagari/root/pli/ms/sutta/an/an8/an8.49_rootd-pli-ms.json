{	
"an8.49:0.1":	"अङ्गुत्तर निकाय ८।४९ ",
"an8.49:0.2":	"५। उपोसथवग्ग ",
"an8.49:0.3":	"पठमैधलोकिकसुत्त ",
"an8.49:1.1":	"एकं समयं भगवा सावत्थियं विहरति पुब्बारामे मिगारमातुपासादे। ",
"an8.49:1.2":	"अथ खो विसाखा मिगारमाता येन भगवा तेनुपसङ्कमि …पे…। ",
"an8.49:1.3":	"एकमन्तं निसिन्नं खो विसाखं मिगारमातरं भगवा एतदवोच: ",
"an8.49:2.1":	"“चतूहि खो, विसाखे, धम्मेहि समन्नागतो मातुगामो इधलोकविजयाय पटिपन्नो होति, अयंस लोको आरद्धो होति। ",
"an8.49:2.2":	"कतमेहि चतूहि? ",
"an8.49:2.3":	"इध, विसाखे, मातुगामो सुसंविहितकम्मन्तो होति, सङ्गहितपरिजनो, भत्तु मनापं चरति, सम्भतं अनुरक्खति। ",
"an8.49:3.1":	"कथञ्च, विसाखे, मातुगामो सुसंविहितकम्मन्तो होति? ",
"an8.49:3.2":	"इध, विसाखे, मातुगामो ये ते भत्तु अब्भन्तरा कम्मन्ता—उण्णाति वा कप्पासाति वा—तत्थ दक्खा होति अनलसा तत्रुपायाय वीमंसाय समन्नागता अलं कातुं अलं संविधातुं। ",
"an8.49:3.3":	"एवं खो, विसाखे, मातुगामो सुसंविहितकम्मन्तो होति। ",
"an8.49:4.1":	"कथञ्च, विसाखे, मातुगामो सङ्गहितपरिजनो होति? ",
"an8.49:4.2":	"इध, विसाखे, मातुगामो यो सो भत्तु अब्भन्तरो अन्तोजनो—दासाति वा पेस्साति वा कम्मकराति वा—",
"an8.49:4.3":	"तेसं कतञ्च कततो जानाति अकतञ्च अकततो जानाति, गिलानकानञ्च बलाबलं जानाति खादनीयं भोजनीयञ्चस्स पच्चंसेन संविभजति। ",
"an8.49:4.4":	"एवं खो, विसाखे, मातुगामो सङ्गहितपरिजनो होति। ",
"an8.49:5.1":	"कथञ्च, विसाखे, मातुगामो भत्तु मनापं चरति? ",
"an8.49:5.2":	"इध, विसाखे, मातुगामो यं भत्तु अमनापसङ्खातं तं जीवितहेतुपि न अज्झाचरति। ",
"an8.49:5.3":	"एवं खो, विसाखे, मातुगामो भत्तु मनापं चरति। ",
"an8.49:6.1":	"कथञ्च, विसाखे, मातुगामो सम्भतं अनुरक्खति? ",
"an8.49:6.2":	"इध, विसाखे, मातुगामो यं भत्ता आहरति धनं वा धञ्ञं वा रजतं वा जातरूपं वा तं आरक्खेन गुत्तिया सम्पादेति, तत्थ च होति अधुत्ती अथेनी असोण्डी अविनासिका। ",
"an8.49:6.3":	"एवं खो, विसाखे, मातुगामो सम्भतं अनुरक्खति। ",
"an8.49:6.4":	"इमेहि खो, विसाखे, चतूहि धम्मेहि समन्नागतो मातुगामो इधलोकविजयाय पटिपन्नो होति, अयंस लोको आरद्धो होति। ",
"an8.49:7.1":	"चतूहि खो, विसाखे, धम्मेहि समन्नागतो मातुगामो परलोकविजयाय पटिपन्नो होति, परलोको आरद्धो होति। ",
"an8.49:7.2":	"कतमेहि चतूहि? ",
"an8.49:7.3":	"इध, विसाखे, मातुगामो सद्धासम्पन्नो होति, सीलसम्पन्नो होति, चागसम्पन्नो होति, पञ्ञासम्पन्नो होति। ",
"an8.49:8.1":	"कथञ्च, विसाखे, मातुगामो सद्धासम्पन्नो होति? ",
"an8.49:8.2":	"इध, विसाखे, मातुगामो सद्धो होति, सद्दहति तथागतस्स बोधिं: ",
"an8.49:8.3":	"‘इतिपि सो भगवा अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो पुरिसदम्मसारथि सत्था देवमनुस्सानं बुद्धो भगवा’ति। ",
"an8.49:8.4":	"एवं खो, विसाखे, मातुगामो सद्धासम्पन्नो होति। ",
"an8.49:9.1":	"कथञ्च, विसाखे, मातुगामो सीलसम्पन्नो होति? ",
"an8.49:9.2":	"इध, विसाखे, मातुगामो पाणातिपाता पटिविरतो होति …पे… सुरामेरयमज्जपमादट्ठाना पटिविरतो होति। ",
"an8.49:9.3":	"एवं खो, विसाखे, मातुगामो सीलसम्पन्नो होति। ",
"an8.49:10.1":	"कथञ्च, विसाखे, मातुगामो चागसम्पन्नो होति? ",
"an8.49:10.2":	"इध, विसाखे, मातुगामो विगतमलमच्छेरेन चेतसा अगारं अज्झावसति मुत्तचागा पयतपाणिनी वोस्सग्गरता याचयोगा दानसंविभागरता। ",
"an8.49:10.3":	"एवं खो, विसाखे, मातुगामो चागसम्पन्नो होति। ",
"an8.49:11.1":	"कथञ्च, विसाखे, मातुगामो पञ्ञासम्पन्नो होति? ",
"an8.49:11.2":	"इध, विसाखे, मातुगामो पञ्ञवा होति …पे… ",
"an8.49:11.3":	"एवं खो, विसाखे, मातुगामो पञ्ञासम्पन्नो होति। ",
"an8.49:12.1":	"इमेहि खो, विसाखे, चतूहि धम्मेहि समन्नागतो मातुगामो परलोकविजयाय पटिपन्नो होति, परलोको आरद्धो होतीति। ",
"an8.49:13.1":	"सुसंविहितकम्मन्ता, ",
"an8.49:13.2":	"सङ्गहितपरिज्जना; ",
"an8.49:13.3":	"भत्तु मनापं चरति, ",
"an8.49:13.4":	"सम्भतं अनुरक्खति। ",
"an8.49:14.1":	"सद्धा सीलेन सम्पन्ना, ",
"an8.49:14.2":	"वदञ्ञू वीतमच्छरा; ",
"an8.49:14.3":	"निच्चं मग्गं विसोधेति, ",
"an8.49:14.4":	"सोत्थानं सम्परायिकं। ",
"an8.49:15.1":	"इच्चेते अट्ठ धम्मा च, ",
"an8.49:15.2":	"यस्सा विज्जन्ति नारिया; ",
"an8.49:15.3":	"तम्पि सीलवतिं आहु, ",
"an8.49:15.4":	"धम्मट्ठं सच्चवादिनिं। ",
"an8.49:16.1":	"सोळसाकारसम्पन्ना, ",
"an8.49:16.2":	"अट्ठङ्गसुसमागता; ",
"an8.49:16.3":	"तादिसी सीलवती उपासिका, ",
"an8.49:16.4":	"उपपज्जति देवलोकं मनापन्”ति। ",
"an8.49:16.5":	"नवमं। "
}	
