{	
"an6.88:0.1":	"अङ्गुत्तर निकाय ६।८८ ",
"an6.88:0.2":	"९। सीतिवग्ग ",
"an6.88:0.3":	"सुस्सूसतिसुत्त ",
"an6.88:1.1":	"“छहि, भिक्खवे, धम्मेहि समन्नागतो सुणन्तोपि सद्धम्मं अभब्बो नियामं ओक्कमितुं कुसलेसु धम्मेसु सम्मत्तं। ",
"an6.88:1.2":	"कतमेहि छहि? ",
"an6.88:1.3":	"तथागतप्पवेदिते धम्मविनये देसियमाने न सुस्सूसति, न सोतं ओदहति, न अञ्ञा चित्तं उपट्ठापेति, अनत्थं गण्हाति, अत्थं रिञ्चति, अननुलोमिकाय खन्तिया समन्नागतो होति। ",
"an6.88:1.4":	"इमेहि खो, भिक्खवे, छहि धम्मेहि समन्नागतो सुणन्तोपि सद्धम्मं अभब्बो नियामं ओक्कमितुं कुसलेसु धम्मेसु सम्मत्तं। ",
"an6.88:2.1":	"छहि, भिक्खवे, धम्मेहि समन्नागतो सुणन्तो सद्धम्मं भब्बो नियामं ओक्कमितुं कुसलेसु धम्मेसु सम्मत्तं। ",
"an6.88:2.2":	"कतमेहि छहि? ",
"an6.88:2.3":	"तथागतप्पवेदिते धम्मविनये देसियमाने सुस्सूसति, सोतं ओदहति, अञ्ञा चित्तं उपट्ठापेति, अत्थं गण्हाति, अनत्थं रिञ्चति, अनुलोमिकाय खन्तिया समन्नागतो होति। ",
"an6.88:2.4":	"इमेहि खो, भिक्खवे, छहि धम्मेहि समन्नागतो सुणन्तो सद्धम्मं भब्बो नियामं ओक्कमितुं कुसलेसु धम्मेसु सम्मत्तन्”ति। ",
"an6.88:2.5":	"चतुत्थं। "
}	
