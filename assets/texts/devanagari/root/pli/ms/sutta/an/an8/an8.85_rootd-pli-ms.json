{	
"an8.85:0.1":	"अङ्गुत्तर निकाय ८।८५ ",
"an8.85:0.2":	"९। सतिवग्ग ",
"an8.85:0.3":	"समणसुत्त ",
"an8.85:1.1":	"“‘समणो’ति, भिक्खवे, तथागतस्सेतं अधिवचनं अरहतो सम्मासम्बुद्धस्स। ",
"an8.85:1.2":	"‘ब्राह्मणो’ति, भिक्खवे, तथागतस्सेतं अधिवचनं अरहतो सम्मासम्बुद्धस्स। ",
"an8.85:1.3":	"‘वेदगू’ति, भिक्खवे, तथागतस्सेतं अधिवचनं अरहतो सम्मासम्बुद्धस्स। ",
"an8.85:1.4":	"‘भिसक्को’ति, भिक्खवे, तथागतस्सेतं अधिवचनं अरहतो सम्मासम्बुद्धस्स। ",
"an8.85:1.5":	"‘निम्मलो’ति, भिक्खवे, तथागतस्सेतं अधिवचनं अरहतो सम्मासम्बुद्धस्स। ",
"an8.85:1.6":	"‘विमलो’ति, भिक्खवे, तथागतस्सेतं अधिवचनं अरहतो सम्मासम्बुद्धस्स। ",
"an8.85:1.7":	"‘ञाणी’ति, भिक्खवे, तथागतस्सेतं अधिवचनं अरहतो सम्मासम्बुद्धस्स। ",
"an8.85:1.8":	"‘विमुत्तो’ति, भिक्खवे, तथागतस्सेतं अधिवचनं अरहतो सम्मासम्बुद्धस्साति। ",
"an8.85:2.1":	"यं समणेन पत्तब्बं, ",
"an8.85:2.2":	"ब्राह्मणेन वुसीमता; ",
"an8.85:2.3":	"यं वेदगुना पत्तब्बं, ",
"an8.85:2.4":	"भिसक्केन अनुत्तरं। ",
"an8.85:3.1":	"यं निम्मलेन पत्तब्बं, ",
"an8.85:3.2":	"विमलेन सुचीमता; ",
"an8.85:3.3":	"यं ञाणिना च पत्तब्बं, ",
"an8.85:3.4":	"विमुत्तेन अनुत्तरं। ",
"an8.85:4.1":	"सोहं विजितसङ्गामो, ",
"an8.85:4.2":	"मुत्तो मोचेमि बन्धना; ",
"an8.85:4.3":	"नागोम्हि परमदन्तो, ",
"an8.85:4.4":	"असेखो परिनिब्बुतो”ति। ",
"an8.85:4.5":	"पञ्चमं। "
}	
