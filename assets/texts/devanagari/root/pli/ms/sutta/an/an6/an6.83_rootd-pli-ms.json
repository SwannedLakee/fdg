{	
"an6.83:0.1":	"अङ्गुत्तर निकाय ६।८३ ",
"an6.83:0.2":	"८। अरहत्तवग्ग ",
"an6.83:0.3":	"अग्गधम्मसुत्त ",
"an6.83:1.1":	"“छहि, भिक्खवे, धम्मेहि समन्नागतो भिक्खु अभब्बो अग्गं धम्मं अरहत्तं सच्छिकातुं। ",
"an6.83:1.2":	"कतमेहि छहि? ",
"an6.83:1.3":	"इध, भिक्खवे, भिक्खु अस्सद्धो होति, अहिरिको होति, अनोत्तप्पी होति, कुसीतो होति, दुप्पञ्ञो होति, काये च जीविते च सापेक्खो होति। ",
"an6.83:1.4":	"इमेहि खो, भिक्खवे, छहि धम्मेहि समन्नागतो भिक्खु अभब्बो अग्गं धम्मं अरहत्तं सच्छिकातुं। ",
"an6.83:2.1":	"छहि, भिक्खवे, धम्मेहि समन्नागतो भिक्खु भब्बो अग्गं धम्मं अरहत्तं सच्छिकातुं। ",
"an6.83:2.2":	"कतमेहि छहि? ",
"an6.83:2.3":	"इध, भिक्खवे, भिक्खु सद्धो होति, हिरीमा होति, ओत्तप्पी होति, आरद्धवीरियो होति, पञ्ञवा होति, काये च जीविते च अनपेक्खो होति। ",
"an6.83:2.4":	"इमेहि खो, भिक्खवे, छहि धम्मेहि समन्नागतो भिक्खु भब्बो अग्गं धम्मं अरहत्तं सच्छिकातुन्”ति। ",
"an6.83:2.5":	"नवमं। "
}	
