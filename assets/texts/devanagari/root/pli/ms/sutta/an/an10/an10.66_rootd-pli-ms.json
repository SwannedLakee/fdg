{	
"an10.66:0.1":	"अङ्गुत्तर निकाय १०।६६ ",
"an10.66:0.2":	"७। यमकवग्ग ",
"an10.66:0.3":	"दुतियसुखसुत्त ",
"an10.66:1.1":	"एकं समयं आयस्मा सारिपुत्तो मगधेसु विहरति नालकगामके। ",
"an10.66:1.2":	"अथ खो सामण्डकानि परिब्बाजको येनायस्मा सारिपुत्तो तेनुपसङ्कमि; उपसङ्कमित्वा आयस्मता सारिपुत्तेन सद्धिं सम्मोदि। ",
"an10.66:1.3":	"सम्मोदनीयं कथं सारणीयं वीतिसारेत्वा एकमन्तं निसीदि। एकमन्तं निसिन्नो खो सामण्डकानि परिब्बाजको आयस्मन्तं सारिपुत्तं एतदवोच: ",
"an10.66:2.1":	"“किं नु खो, आवुसो, सारिपुत्त, इमस्मिं धम्मविनये सुखं, किं दुक्खन्”ति? ",
"an10.66:2.2":	"“अनभिरति खो, आवुसो, इमस्मिं धम्मविनये दुक्खा, अभिरति सुखा। ",
"an10.66:2.3":	"अनभिरतिया, आवुसो, सति इदं दुक्खं पाटिकङ्खं—",
"an10.66:2.4":	"गच्छन्तोपि सुखं सातं नाधिगच्छति, ",
"an10.66:2.5":	"ठितोपि … ",
"an10.66:2.6":	"निसिन्नोपि … ",
"an10.66:2.7":	"सयानोपि … ",
"an10.66:2.8":	"गामगतोपि … ",
"an10.66:2.9":	"अरञ्ञगतोपि … ",
"an10.66:2.10":	"रुक्खमूलगतोपि … ",
"an10.66:2.11":	"सुञ्ञागारगतोपि … ",
"an10.66:2.12":	"अब्भोकासगतोपि … ",
"an10.66:2.13":	"भिक्खुमज्झगतोपि सुखं सातं नाधिगच्छति। ",
"an10.66:2.14":	"अनभिरतिया, आवुसो, सति इदं दुक्खं पाटिकङ्खं। ",
"an10.66:3.1":	"अभिरतिया, आवुसो, सति इदं सुखं पाटिकङ्खं—",
"an10.66:3.2":	"गच्छन्तोपि सुखं सातं अधिगच्छति, ",
"an10.66:3.3":	"ठितोपि … ",
"an10.66:3.4":	"निसिन्नोपि … ",
"an10.66:3.5":	"सयानोपि … ",
"an10.66:3.6":	"गामगतोपि … ",
"an10.66:3.7":	"अरञ्ञगतोपि … ",
"an10.66:3.8":	"रुक्खमूलगतोपि … ",
"an10.66:3.9":	"सुञ्ञागारगतोपि … ",
"an10.66:3.10":	"अब्भोकासगतोपि … ",
"an10.66:3.11":	"भिक्खुमज्झगतोपि सुखं सातं अधिगच्छति। ",
"an10.66:3.12":	"अभिरतिया, आवुसो, सति इदं सुखं पाटिकङ्खन्”ति। ",
"an10.66:3.13":	"छट्ठं। "
}	
