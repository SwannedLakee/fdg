{	
"an5.226:0.1":	"अङ्गुत्तर निकाय ५।२२६ ",
"an5.226:0.2":	"२३। दीघचारिकवग्ग ",
"an5.226:0.3":	"दुतियकुलूपकसुत्त ",
"an5.226:1.1":	"“पञ्चिमे, भिक्खवे, आदीनवा कुलूपकस्स भिक्खुनो अतिवेलं कुलेसु संसट्ठस्स विहरतो। ",
"an5.226:1.2":	"कतमे पञ्च? ",
"an5.226:1.3":	"मातुगामस्स अभिण्हदस्सनं, ",
"an5.226:1.4":	"दस्सने सति संसग्गो, ",
"an5.226:1.5":	"संसग्गे सति विस्सासो, ",
"an5.226:1.6":	"विस्सासे सति ओतारो, ",
"an5.226:1.7":	"ओतिण्णचित्तस्सेतं पाटिकङ्खं: ‘अनभिरतो वा ब्रह्मचरियं चरिस्सति अञ्ञतरं वा सङ्किलिट्ठं आपत्तिं आपज्जिस्सति सिक्खं वा पच्चक्खाय हीनायावत्तिस्सति’। ",
"an5.226:1.8":	"इमे खो, भिक्खवे, पञ्च आदीनवा कुलूपकस्स भिक्खुनो अतिवेलं कुलेसु संसट्ठस्स विहरतो”ति। ",
"an5.226:1.9":	"छट्ठं। "
}	
