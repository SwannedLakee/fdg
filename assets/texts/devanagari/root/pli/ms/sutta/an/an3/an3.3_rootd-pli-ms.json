{	
"an3.3:0.1":	"अङ्गुत्तर निकाय ३।३ ",
"an3.3:0.2":	"१। बालवग्ग ",
"an3.3:0.3":	"चिन्तीसुत्त ",
"an3.3:1.1":	"“तीणिमानि, भिक्खवे, बालस्स बाललक्खणानि बालनिमित्तानि बालापदानानि। ",
"an3.3:1.2":	"कतमानि तीणि? ",
"an3.3:1.3":	"इध, भिक्खवे, बालो दुच्चिन्तितचिन्ती च होति दुब्भासितभासी च दुक्कटकम्मकारी च। ",
"an3.3:1.4":	"नो चेदं, भिक्खवे, बालो दुच्चिन्तितचिन्ती च अभविस्स दुब्भासितभासी च दुक्कटकम्मकारी च, केन नं पण्डिता जानेय्युं: ",
"an3.3:1.5":	"‘बालो अयं भवं असप्पुरिसो’ति? ",
"an3.3:1.6":	"यस्मा च खो, भिक्खवे, बालो दुच्चिन्तितचिन्ती च होति दुब्भासितभासी च दुक्कटकम्मकारी च तस्मा नं पण्डिता जानन्ति: ",
"an3.3:1.7":	"‘बालो अयं भवं असप्पुरिसो’ति। ",
"an3.3:1.8":	"इमानि खो, भिक्खवे, तीणि बालस्स बाललक्खणानि बालनिमित्तानि बालापदानानि। ",
"an3.3:2.1":	"तीणिमानि, भिक्खवे, पण्डितस्स पण्डितलक्खणानि पण्डितनिमित्तानि पण्डितापदानानि। ",
"an3.3:2.2":	"कतमानि तीणि? ",
"an3.3:2.3":	"इध, भिक्खवे, पण्डितो सुचिन्तितचिन्ती च होति सुभासितभासी च सुकतकम्मकारी च। ",
"an3.3:2.4":	"नो चेदं, भिक्खवे, पण्डितो सुचिन्तितचिन्ती च अभविस्स सुभासितभासी च सुकतकम्मकारी च, केन नं पण्डिता जानेय्युं: ",
"an3.3:2.5":	"‘पण्डितो अयं भवं सप्पुरिसो’ति? ",
"an3.3:2.6":	"यस्मा च खो, भिक्खवे, पण्डितो सुचिन्तितचिन्ती च होति सुभासितभासी च सुकतकम्मकारी च तस्मा नं पण्डिता जानन्ति: ",
"an3.3:2.7":	"‘पण्डितो अयं भवं सप्पुरिसो’ति। ",
"an3.3:2.8":	"इमानि खो, भिक्खवे, तीणि पण्डितस्स पण्डितलक्खणानि पण्डितनिमित्तानि पण्डितापदानानि। ",
"an3.3:2.9":	"तस्मातिह …पे…। ",
"an3.3:2.10":	"ततियं। "
}	
