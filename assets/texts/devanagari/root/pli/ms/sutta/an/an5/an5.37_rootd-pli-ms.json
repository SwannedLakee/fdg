{	
"an5.37:0.1":	"अङ्गुत्तर निकाय ५।३७ ",
"an5.37:0.2":	"४। सुमनवग्ग ",
"an5.37:0.3":	"भोजनसुत्त ",
"an5.37:1.1":	"“भोजनं, भिक्खवे, ददमानो दायको पटिग्गाहकानं पञ्च ठानानि देति। ",
"an5.37:1.2":	"कतमानि पञ्च? ",
"an5.37:1.3":	"आयुं देति, वण्णं देति, सुखं देति, बलं देति, पटिभानं देति। ",
"an5.37:1.4":	"आयुं खो पन दत्वा आयुस्स भागी होति दिब्बस्स वा मानुसस्स वा; ",
"an5.37:1.5":	"वण्णं दत्वा वण्णस्स भागी होति दिब्बस्स वा मानुसस्स वा; ",
"an5.37:1.6":	"सुखं दत्वा सुखस्स भागी होति दिब्बस्स वा मानुसस्स वा; ",
"an5.37:1.7":	"बलं दत्वा बलस्स भागी होति दिब्बस्स वा मानुसस्स वा; ",
"an5.37:1.8":	"पटिभानं दत्वा पटिभानस्स भागी होति दिब्बस्स वा मानुसस्स वा। ",
"an5.37:1.9":	"भोजनं, भिक्खवे, ददमानो दायको पटिग्गाहकानं इमानि पञ्च ठानानि देतीति। ",
"an5.37:2.1":	"आयुदो बलदो धीरो, ",
"an5.37:2.2":	"वण्णदो पटिभानदो; ",
"an5.37:2.3":	"सुखस्स दाता मेधावी, ",
"an5.37:2.4":	"सुखं सो अधिगच्छति। ",
"an5.37:3.1":	"आयुं दत्वा बलं वण्णं, ",
"an5.37:3.2":	"सुखञ्च पटिभानकं; ",
"an5.37:3.3":	"दीघायु यसवा होति, ",
"an5.37:3.4":	"यत्थ यत्थूपपज्जती”ति। ",
"an5.37:3.5":	"सत्तमं। "
}	
