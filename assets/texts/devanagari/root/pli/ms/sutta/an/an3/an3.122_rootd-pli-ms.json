{	
"an3.122:0.1":	"अङ्गुत्तर निकाय ३।१२२ ",
"an3.122:0.2":	"१२। आपायिकवग्ग ",
"an3.122:0.3":	"मोनेय्यसुत्त ",
"an3.122:1.1":	"“तीणिमानि, भिक्खवे, मोनेय्यानि। ",
"an3.122:1.2":	"कतमानि तीणि? ",
"an3.122:1.3":	"कायमोनेय्यं, वचीमोनेय्यं, मनोमोनेय्यं। ",
"an3.122:1.4":	"कतमञ्च, भिक्खवे, कायमोनेय्यं? ",
"an3.122:1.5":	"इध, भिक्खवे, भिक्खु पाणातिपाता पटिविरतो होति, अदिन्नादाना पटिविरतो होति, अब्रह्मचरिया पटिविरतो होति। ",
"an3.122:1.6":	"इदं वुच्चति, भिक्खवे, कायमोनेय्यं। ",
"an3.122:2.1":	"कतमञ्च, भिक्खवे, वचीमोनेय्यं? ",
"an3.122:2.2":	"इध, भिक्खवे, भिक्खु मुसावादा पटिविरतो होति, पिसुणाय वाचाय पटिविरतो होति, फरुसाय वाचाय पटिविरतो होति, सम्फप्पलापा पटिविरतो होति। ",
"an3.122:2.3":	"इदं वुच्चति, भिक्खवे, वचीमोनेय्यं। ",
"an3.122:3.1":	"कतमञ्च, भिक्खवे, मनोमोनेय्यं? ",
"an3.122:3.2":	"इध, भिक्खवे, भिक्खु आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरति। ",
"an3.122:3.3":	"इदं वुच्चति, भिक्खवे, मनोमोनेय्यं। ",
"an3.122:3.4":	"इमानि खो, भिक्खवे, तीणि मोनेय्यानीति। ",
"an3.122:4.1":	"कायमुनिं वचीमुनिं, ",
"an3.122:4.2":	"चेतोमुनिं अनासवं; ",
"an3.122:4.3":	"मुनिं मोनेय्यसम्पन्नं, ",
"an3.122:4.4":	"आहु सब्बप्पहायिनन्”ति। ",
"an3.122:4.5":	"दसमं। ",
"an3.122:4.6":	"आपायिकवग्गो दुतियो। ",
"an3.122:5.0":	"तस्सुद्दानं ",
"an3.122:5.1":	"आपायिको दुल्लभो अप्पमेय्यं, ",
"an3.122:5.2":	"आनेञ्जविपत्तिसम्पदा; ",
"an3.122:5.3":	"अपण्णको च कम्मन्तो, ",
"an3.122:5.4":	"द्वे सोचेय्यानि मोनेय्यन्ति। "
}	
