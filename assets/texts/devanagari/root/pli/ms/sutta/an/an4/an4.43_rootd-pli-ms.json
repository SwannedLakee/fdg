{	
"an4.43:0.1":	"अङ्गुत्तर निकाय ४।४३ ",
"an4.43:0.2":	"५। रोहितस्सवग्ग ",
"an4.43:0.3":	"पठमकोधगरुसुत्त ",
"an4.43:1.1":	"“चत्तारोमे, भिक्खवे, पुग्गला सन्तो संविज्जमाना लोकस्मिं। ",
"an4.43:1.2":	"कतमे चत्तारो? ",
"an4.43:1.3":	"कोधगरु न सद्धम्मगरु, मक्खगरु न सद्धम्मगरु, लाभगरु न सद्धम्मगरु, सक्कारगरु न सद्धम्मगरु। ",
"an4.43:1.4":	"इमे खो, भिक्खवे, चत्तारो पुग्गला सन्तो संविज्जमाना लोकस्मिं। ",
"an4.43:2.1":	"चत्तारोमे, भिक्खवे, पुग्गला सन्तो संविज्जमाना लोकस्मिं। ",
"an4.43:2.2":	"कतमे चत्तारो? ",
"an4.43:2.3":	"सद्धम्मगरु न कोधगरु, सद्धम्मगरु न मक्खगरु, सद्धम्मगरु न लाभगरु, सद्धम्मगरु न सक्कारगरु। ",
"an4.43:2.4":	"इमे खो, भिक्खवे, चत्तारो पुग्गला सन्तो संविज्जमाना लोकस्मिन्ति। ",
"an4.43:3.1":	"कोधमक्खगरू भिक्खू, ",
"an4.43:3.2":	"लाभसक्कारगारवा; ",
"an4.43:3.3":	"न ते धम्मे विरूहन्ति, ",
"an4.43:3.4":	"सम्मासम्बुद्धदेसिते। ",
"an4.43:4.1":	"ये च सद्धम्मगरुनो, ",
"an4.43:4.2":	"विहंसु विहरन्ति च; ",
"an4.43:4.3":	"ते वे धम्मे विरूहन्ति, ",
"an4.43:4.4":	"सम्मासम्बुद्धदेसिते”ति। ",
"an4.43:4.5":	"ततियं। "
}	
