{	
"an5.8:0.1":	"अङ्गुत्तर निकाय ५।८ ",
"an5.8:0.2":	"१। सेखबलवग्ग ",
"an5.8:0.3":	"चवनसुत्त ",
"an5.8:1.1":	"“पञ्चहि, भिक्खवे, धम्मेहि समन्नागतो भिक्खु चवति, नप्पतिट्ठाति सद्धम्मे। ",
"an5.8:1.2":	"कतमेहि पञ्चहि? ",
"an5.8:1.3":	"अस्सद्धो, भिक्खवे, भिक्खु चवति, नप्पतिट्ठाति सद्धम्मे। ",
"an5.8:1.4":	"अहिरिको, भिक्खवे, भिक्खु चवति, नप्पतिट्ठाति सद्धम्मे। ",
"an5.8:1.5":	"अनोत्तप्पी, भिक्खवे, भिक्खु चवति, नप्पतिट्ठाति सद्धम्मे। ",
"an5.8:1.6":	"कुसीतो, भिक्खवे, भिक्खु चवति, नप्पतिट्ठाति सद्धम्मे। ",
"an5.8:1.7":	"दुप्पञ्ञो, भिक्खवे, भिक्खु चवति, नप्पतिट्ठाति सद्धम्मे। ",
"an5.8:1.8":	"इमेहि खो, भिक्खवे, पञ्चहि धम्मेहि समन्नागतो भिक्खु चवति, नप्पतिट्ठाति सद्धम्मे। ",
"an5.8:2.1":	"पञ्चहि, भिक्खवे, धम्मेहि समन्नागतो भिक्खु न चवति, पतिट्ठाति सद्धम्मे। ",
"an5.8:2.2":	"कतमेहि पञ्चहि? ",
"an5.8:2.3":	"सद्धो, भिक्खवे, भिक्खु न चवति, पतिट्ठाति सद्धम्मे। ",
"an5.8:2.4":	"हिरीमा, भिक्खवे, भिक्खु न चवति, पतिट्ठाति सद्धम्मे। ",
"an5.8:2.5":	"ओत्तप्पी, भिक्खवे, भिक्खु न चवति, पतिट्ठाति सद्धम्मे। ",
"an5.8:2.6":	"आरद्धवीरियो, भिक्खवे, भिक्खु न चवति, पतिट्ठाति सद्धम्मे। ",
"an5.8:2.7":	"पञ्ञवा, भिक्खवे, भिक्खु न चवति, पतिट्ठाति सद्धम्मे। ",
"an5.8:2.8":	"इमेहि खो, भिक्खवे, पञ्चहि धम्मेहि समन्नागतो भिक्खु न चवति, पतिट्ठाति सद्धम्मे”ति। ",
"an5.8:2.9":	"अट्ठमं। "
}	
