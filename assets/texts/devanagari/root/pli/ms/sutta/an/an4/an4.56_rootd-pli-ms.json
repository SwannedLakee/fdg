{	
"an4.56:0.1":	"अङ्गुत्तर निकाय ४।५६ ",
"an4.56:0.2":	"६। पुञ्ञाभिसन्दवग्ग ",
"an4.56:0.3":	"दुतियसमजीवीसुत्त ",
"an4.56:1.1":	"“आकङ्खेय्युञ्चे, भिक्खवे, उभो जानिपतयो दिट्ठे चेव धम्मे अञ्ञमञ्ञं पस्सितुं अभिसम्परायञ्च अञ्ञमञ्ञं पस्सितुं उभोव अस्सु समसद्धा समसीला समचागा समपञ्ञा, ते दिट्ठे चेव धम्मे अञ्ञमञ्ञं पस्सन्ति अभिसम्परायञ्च अञ्ञमञ्ञं पस्सन्तीति। ",
"an4.56:2.1":	"उभो सद्धा वदञ्ञू च, ",
"an4.56:2.2":	"सञ्ञता धम्मजीविनो; ",
"an4.56:2.3":	"ते होन्ति जानिपतयो, ",
"an4.56:2.4":	"अञ्ञमञ्ञं पियंवदा। ",
"an4.56:3.1":	"अत्थासं पचुरा होन्ति, ",
"an4.56:3.2":	"फासुकं उपजायति; ",
"an4.56:3.3":	"अमित्ता दुम्मना होन्ति, ",
"an4.56:3.4":	"उभिन्नं समसीलिनं। ",
"an4.56:4.1":	"इध धम्मं चरित्वान, ",
"an4.56:4.2":	"समसीलब्बता उभो; ",
"an4.56:4.3":	"नन्दिनो देवलोकस्मिं, ",
"an4.56:4.4":	"मोदन्ति कामकामिनो”ति। ",
"an4.56:4.5":	"छट्ठं। "
}	
