{	
"an5.10:0.1":	"अङ्गुत्तर निकाय ५।१० ",
"an5.10:0.2":	"१। सेखबलवग्ग ",
"an5.10:0.3":	"दुतियअगारवसुत्त ",
"an5.10:1.1":	"“पञ्चहि, भिक्खवे, धम्मेहि समन्नागतो भिक्खु अगारवो अप्पतिस्सो अभब्बो इमस्मिं धम्मविनये वुद्धिं विरूळ्हिं वेपुल्लं आपज्जितुं। ",
"an5.10:1.2":	"कतमेहि पञ्चहि? ",
"an5.10:1.3":	"अस्सद्धो, भिक्खवे, भिक्खु अगारवो अप्पतिस्सो अभब्बो इमस्मिं धम्मविनये वुद्धिं विरूळ्हिं वेपुल्लं आपज्जितुं। ",
"an5.10:1.4":	"अहिरिको, भिक्खवे, भिक्खु अगारवो अप्पतिस्सो अभब्बो इमस्मिं धम्मविनये वुद्धिं विरूळ्हिं वेपुल्लं आपज्जितुं। ",
"an5.10:1.5":	"अनोत्तप्पी, भिक्खवे, भिक्खु अगारवो अप्पतिस्सो अभब्बो इमस्मिं धम्मविनये वुद्धिं विरूळ्हिं वेपुल्लं आपज्जितुं। ",
"an5.10:1.6":	"कुसीतो, भिक्खवे, भिक्खु अगारवो अप्पतिस्सो अभब्बो इमस्मिं धम्मविनये वुद्धिं विरूळ्हिं वेपुल्लं आपज्जितुं। ",
"an5.10:1.7":	"दुप्पञ्ञो, भिक्खवे, भिक्खु अगारवो अप्पतिस्सो अभब्बो इमस्मिं धम्मविनये वुद्धिं विरूळ्हिं वेपुल्लं आपज्जितुं। ",
"an5.10:1.8":	"इमेहि खो, भिक्खवे, पञ्चहि धम्मेहि समन्नागतो भिक्खु अगारवो अप्पतिस्सो अभब्बो इमस्मिं धम्मविनये वुद्धिं विरूळ्हिं वेपुल्लं आपज्जितुं। ",
"an5.10:2.1":	"पञ्चहि, भिक्खवे, धम्मेहि समन्नागतो भिक्खु सगारवो सप्पतिस्सो भब्बो इमस्मिं धम्मविनये वुद्धिं विरूळ्हिं वेपुल्लं आपज्जितुं। ",
"an5.10:2.2":	"कतमेहि पञ्चहि? ",
"an5.10:2.3":	"सद्धो, भिक्खवे, भिक्खु सगारवो सप्पतिस्सो भब्बो इमस्मिं धम्मविनये वुद्धिं विरूळ्हिं वेपुल्लं आपज्जितुं। ",
"an5.10:2.4":	"हिरीमा, भिक्खवे, भिक्खु …पे… ओत्तप्पी, भिक्खवे, भिक्खु …पे… आरद्धवीरियो, भिक्खवे, भिक्खु …पे… पञ्ञवा, भिक्खवे, भिक्खु सगारवो सप्पतिस्सो भब्बो इमस्मिं धम्मविनये वुद्धिं विरूळ्हिं वेपुल्लं आपज्जितुं। ",
"an5.10:2.5":	"इमेहि खो, भिक्खवे, पञ्चहि धम्मेहि समन्नागतो भिक्खु सगारवो सप्पतिस्सो भब्बो इमस्मिं धम्मविनये वुद्धिं विरूळ्हिं वेपुल्लं आपज्जितुन्”ति। ",
"an5.10:2.6":	"दसमं। ",
"an5.10:2.7":	"सेखबलवग्गो पठमो। ",
"an5.10:3.0":	"तस्सुद्दानं ",
"an5.10:3.1":	"सङ्खित्तं वित्थतं दुक्खा, ",
"an5.10:3.2":	"भतं सिक्खाय पञ्चमं; ",
"an5.10:3.3":	"समापत्ति च कामेसु, ",
"an5.10:3.4":	"चवना द्वे अगारवाति। "
}	
