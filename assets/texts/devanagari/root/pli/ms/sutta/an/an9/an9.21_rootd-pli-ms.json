{	
"an9.21:0.1":	"अङ्गुत्तर निकाय ९।२१ ",
"an9.21:0.2":	"३। सत्तावासवग्ग ",
"an9.21:0.3":	"तिठानसुत्त ",
"an9.21:1.1":	"“तीहि, भिक्खवे, ठानेहि उत्तरकुरुका मनुस्सा देवे च तावतिंसे अधिग्गण्हन्ति जम्बुदीपके च मनुस्से। ",
"an9.21:1.2":	"कतमेहि तीहि? ",
"an9.21:1.3":	"अममा, अपरिग्गहा, नियतायुका, विसेसगुणा—",
"an9.21:1.4":	"इमेहि खो, भिक्खवे, तीहि ठानेहि उत्तरकुरुका मनुस्सा देवे च तावतिंसे अधिग्गण्हन्ति जम्बुदीपके च मनुस्से। ",
"an9.21:2.1":	"तीहि, भिक्खवे, ठानेहि देवा तावतिंसा उत्तरकुरुके च मनुस्से अधिग्गण्हन्ति जम्बुदीपके च मनुस्से। ",
"an9.21:2.2":	"कतमेहि तीहि? ",
"an9.21:2.3":	"दिब्बेन आयुना, दिब्बेन वण्णेन, दिब्बेन सुखेन—",
"an9.21:2.4":	"इमेहि खो, भिक्खवे, तीहि ठानेहि देवा तावतिंसा उत्तरकुरुके च मनुस्से अधिग्गण्हन्ति जम्बुदीपके च मनुस्से। ",
"an9.21:3.1":	"तीहि, भिक्खवे, ठानेहि जम्बुदीपका मनुस्सा उत्तरकुरुके च मनुस्से अधिग्गण्हन्ति देवे च तावतिंसे। ",
"an9.21:3.2":	"कतमेहि तीहि? ",
"an9.21:3.3":	"सूरा, सतिमन्तो, इध ब्रह्मचरियवासो—",
"an9.21:3.4":	"इमेहि खो, भिक्खवे, तीहि ठानेहि जम्बुदीपका मनुस्सा उत्तरकुरुके च मनुस्से अधिग्गण्हन्ति देवे च तावतिंसे”ति। ",
"an9.21:3.5":	"पठमं। "
}	
