{	
"an6.15:0.1":	"अङ्गुत्तर निकाय ६।१५ ",
"an6.15:0.2":	"२। सारणीयवग्ग ",
"an6.15:0.3":	"अनुतप्पियसुत्त ",
"an6.15:1.1":	"तत्र खो आयस्मा सारिपुत्तो भिक्खू आमन्तेसि: ",
"an6.15:1.2":	"“तथा तथावुसो, भिक्खु विहारं कप्पेति यथा यथास्स विहारं कप्पयतो कालकिरिया अनुतप्पा होति। ",
"an6.15:1.3":	"कथञ्चावुसो, भिक्खु तथा तथा विहारं कप्पेति यथा यथास्स विहारं कप्पयतो कालकिरिया अनुतप्पा होति? ",
"an6.15:2.1":	"इधावुसो, भिक्खु कम्मारामो होति कम्मरतो कम्मारामतं अनुयुत्तो, भस्सारामो होति … ",
"an6.15:2.2":	"निद्दारामो होति … ",
"an6.15:2.3":	"सङ्गणिकारामो होति … ",
"an6.15:2.4":	"संसग्गारामो होति … ",
"an6.15:2.5":	"पपञ्चारामो होति पपञ्चरतो पपञ्चारामतं अनुयुत्तो। ",
"an6.15:2.6":	"एवं खो, आवुसो, भिक्खु तथा तथा विहारं कप्पेति यथा यथास्स विहारं कप्पयतो कालकिरिया अनुतप्पा होति। ",
"an6.15:2.7":	"अयं वुच्चतावुसो: ",
"an6.15:2.8":	"‘भिक्खु सक्कायाभिरतो नप्पजहासि सक्कायं सम्मा दुक्खस्स अन्तकिरियाय’। ",
"an6.15:3.1":	"तथा तथावुसो, भिक्खु विहारं कप्पेति यथा यथास्स विहारं कप्पयतो कालकिरिया अननुतप्पा होति। ",
"an6.15:3.2":	"कथञ्चावुसो, भिक्खु तथा तथा विहारं कप्पेति यथा यथास्स विहारं कप्पयतो कालकिरिया अननुतप्पा होति? ",
"an6.15:4.1":	"इधावुसो, भिक्खु न कम्मारामो होति न कम्मरतो न कम्मारामतं अनुयुत्तो, न भस्सारामो होति … ",
"an6.15:4.2":	"न निद्दारामो होति … ",
"an6.15:4.3":	"न सङ्गणिकारामो होति … ",
"an6.15:4.4":	"न संसग्गारामो होति … ",
"an6.15:4.5":	"न पपञ्चारामो होति न पपञ्चरतो न पपञ्चारामतं अनुयुत्तो। ",
"an6.15:4.6":	"एवं खो, आवुसो, भिक्खु तथा तथा विहारं कप्पेति यथा यथास्स विहारं कप्पयतो कालकिरिया अननुतप्पा होति। ",
"an6.15:4.7":	"अयं वुच्चतावुसो: ",
"an6.15:4.8":	"‘भिक्खु निब्बानाभिरतो पजहासि सक्कायं सम्मा दुक्खस्स अन्तकिरियाया’ति। ",
"an6.15:5.1":	"यो पपञ्चमनुयुत्तो, ",
"an6.15:5.2":	"पपञ्चाभिरतो मगो; ",
"an6.15:5.3":	"विराधयी सो निब्बानं, ",
"an6.15:5.4":	"योगक्खेमं अनुत्तरं। ",
"an6.15:6.1":	"यो च पपञ्चं हित्वान, ",
"an6.15:6.2":	"निप्पपञ्चपदे रतो; ",
"an6.15:6.3":	"आराधयी सो निब्बानं, ",
"an6.15:6.4":	"योगक्खेमं अनुत्तरन्”ति। ",
"an6.15:6.5":	"पञ्चमं। "
}	
