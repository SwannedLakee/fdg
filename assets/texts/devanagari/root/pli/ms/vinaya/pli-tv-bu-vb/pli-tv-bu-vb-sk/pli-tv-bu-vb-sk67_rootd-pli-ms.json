{	
"pli-tv-bu-vb-sk67:0.1":	"थेरवाद विनय ",
"pli-tv-bu-vb-sk67:0.2":	"महाविभङ्ग ",
"pli-tv-bu-vb-sk67:0.3":	"सेखियकण्ड ",
"pli-tv-bu-vb-sk67:0.4":	"पादुकवग्ग ",
"pli-tv-bu-vb-sk67:0.5":	"६७। ओगुण्ठितसिक्खापद ",
"pli-tv-bu-vb-sk67:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-sk67:1.2":	"तेन खो पन समयेन छब्बग्गिया भिक्खू ओगुण्ठितसीसस्स धम्मं देसेन्ति …पे…। ",
"pli-tv-bu-vb-sk67:1.3.1":	"“न ओगुण्ठितसीसस्स अगिलानस्स धम्मं देसेस्सामीति सिक्खा करणीया”ति। ",
"pli-tv-bu-vb-sk67:1.4.1":	"ओगुण्ठितसीसो नाम ",
"pli-tv-bu-vb-sk67:1.5":	"ससीसं पारुतो वुच्चति। ",
"pli-tv-bu-vb-sk67:1.6":	"न ओगुण्ठितसीसस्स अगिलानस्स धम्मो देसेतब्बो। ",
"pli-tv-bu-vb-sk67:1.7":	"यो अनादरियं पटिच्च ओगुण्ठितसीसस्स अगिलानस्स धम्मं देसेति, आपत्ति दुक्कटस्स। ",
"pli-tv-bu-vb-sk67:1.8.1":	"अनापत्ति—",
"pli-tv-bu-vb-sk67:1.9":	"असञ्चिच्च, ",
"pli-tv-bu-vb-sk67:1.10":	"अस्सतिया, ",
"pli-tv-bu-vb-sk67:1.11":	"अजानन्तस्स, ",
"pli-tv-bu-vb-sk67:1.12":	"गिलानस्स, ",
"pli-tv-bu-vb-sk67:1.13":	"सीसं विवरापेत्वा देसेति, ",
"pli-tv-bu-vb-sk67:1.14":	"आपदासु, ",
"pli-tv-bu-vb-sk67:1.15":	"उम्मत्तकस्स, ",
"pli-tv-bu-vb-sk67:1.16":	"आदिकम्मिकस्साति। ",
"pli-tv-bu-vb-sk67:1.17":	"सत्तमसिक्खापदं निट्ठितं। "
}	
