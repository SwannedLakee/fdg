{	
"pli-tv-bu-vb-np27:0.1":	"थेरवाद विनय ",
"pli-tv-bu-vb-np27:0.2":	"महाविभङ्ग ",
"pli-tv-bu-vb-np27:0.3":	"निस्सग्गियकण्ड ",
"pli-tv-bu-vb-np27:0.4":	"पत्तवग्ग ",
"pli-tv-bu-vb-np27:0.5":	"२७। महापेसकारसिक्खापद ",
"pli-tv-bu-vb-np27:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-np27:1.2":	"तेन खो पन समयेन अञ्ञतरो पुरिसो पवासं गच्छन्तो पजापतिं एतदवोच—“सुत्तं धारयित्वा अमुकस्स तन्तवायस्स देहि, चीवरं वायापेत्वा निक्खिप, ",
"pli-tv-bu-vb-np27:1.3":	"आगतो अय्यं उपनन्दं चीवरेन अच्छादेस्सामी”ति। ",
"pli-tv-bu-vb-np27:1.4":	"अस्सोसि खो अञ्ञतरो पिण्डचारिको भिक्खु तस्स पुरिसस्स इमं वाचं भासमानस्स। ",
"pli-tv-bu-vb-np27:1.5":	"अथ खो सो भिक्खु येनायस्मा उपनन्दो सक्यपुत्तो तेनुपसङ्कमि; उपसङ्कमित्वा आयस्मन्तं उपनन्दं सक्यपुत्तं एतदवोच—“महापुञ्ञोसि त्वं, आवुसो उपनन्द, ",
"pli-tv-bu-vb-np27:1.6":	"अमुकस्मिं ओकासे अञ्ञतरो पुरिसो पवासं गच्छन्तो पजापतिं एतदवोच—‘सुत्तं धारयित्वा अमुकस्स तन्तवायस्स देहि, चीवरं वायापेत्वा निक्खिप, आगतो अय्यं उपनन्दं चीवरेन अच्छादेस्सामी’”ति। ",
"pli-tv-bu-vb-np27:1.7":	"“अत्थावुसो, मं सो उपट्ठाको”ति। ",
"pli-tv-bu-vb-np27:1.8":	"सोपि खो तन्तवायो आयस्मतो उपनन्दस्स सक्यपुत्तस्स उपट्ठाको होति। ",
"pli-tv-bu-vb-np27:1.9":	"अथ खो आयस्मा उपनन्दो सक्यपुत्तो येन सो तन्तवायो तेनुपसङ्कमि; उपसङ्कमित्वा तं तन्तवायं एतदवोच—",
"pli-tv-bu-vb-np27:1.10":	"“इदं खो, आवुसो, चीवरं मं उद्दिस्स विय्यति; आयतञ्च करोहि वित्थतञ्च। अप्पितञ्च सुवीतञ्च सुप्पवायितञ्च सुविलेखितञ्च सुवितच्छितञ्च करोही”ति। ",
"pli-tv-bu-vb-np27:1.11":	"“एते खो मे, भन्ते, सुत्तं धारयित्वा अदंसु; ",
"pli-tv-bu-vb-np27:1.12":	"इमिना सुत्तेन चीवरं विनाही”ति। ",
"pli-tv-bu-vb-np27:1.13":	"“न, भन्ते, सक्का आयतं वा वित्थतं वा अप्पितं वा कातुं। ",
"pli-tv-bu-vb-np27:1.14":	"सक्का च खो, भन्ते, सुवीतञ्च सुप्पवायितञ्च सुविलेखितञ्च सुवितच्छितञ्च कातुन्”ति। ",
"pli-tv-bu-vb-np27:1.15":	"“इङ्घ त्वं, आवुसो, आयतञ्च करोहि वित्थतञ्च अप्पितञ्च। ",
"pli-tv-bu-vb-np27:1.16":	"न तेन सुत्तेन पटिबद्धं भविस्सती”ति। ",
"pli-tv-bu-vb-np27:1.17":	"अथ खो सो तन्तवायो यथाभतं सुत्तं तन्ते उपनेत्वा येन सा इत्थी तेनुपसङ्कमि; उपसङ्कमित्वा तं इत्थिं एतदवोच—“सुत्तेन, अय्ये, अत्थो”ति। ",
"pli-tv-bu-vb-np27:1.18":	"“ननु त्वं अय्यो मया वुत्तो—‘इमिना सुत्तेन चीवरं विनाही’”ति। ",
"pli-tv-bu-vb-np27:1.19":	"“सच्चाहं, अय्ये, तया वुत्तो—‘इमिना सुत्तेन चीवरं विनाही’ति। ",
"pli-tv-bu-vb-np27:1.20":	"अपि च मं अय्यो उपनन्दो एवमाह—‘इङ्घ त्वं, आवुसो, आयतञ्च करोहि वित्थतञ्च अप्पितञ्च, ",
"pli-tv-bu-vb-np27:1.21":	"न तेन सुत्तेन पटिबद्धं भविस्सती’”ति। ",
"pli-tv-bu-vb-np27:1.22":	"अथ खो सा इत्थी यत्तकंयेव सुत्तं पठमं अदासि तत्तकं पच्छा अदासि। ",
"pli-tv-bu-vb-np27:1.23":	"अस्सोसि खो आयस्मा उपनन्दो सक्यपुत्तो—“सो किर पुरिसो पवासतो आगतो”ति। अथ खो आयस्मा उपनन्दो सक्यपुत्तो येन तस्स पुरिसस्स निवेसनं तेनुपसङ्कमि; उपसङ्कमित्वा पञ्ञत्ते आसने निसीदि। ",
"pli-tv-bu-vb-np27:1.24":	"अथ खो सो पुरिसो येनायस्मा उपनन्दो सक्यपुत्तो तेनुपसङ्कमि; उपसङ्कमित्वा आयस्मन्तं उपनन्दं सक्यपुत्तं अभिवादेत्वा एकमन्तं निसीदि। ",
"pli-tv-bu-vb-np27:1.25":	"एकमन्तं निसिन्नो खो सो पुरिसो पजापतिं एतदवोच—“वीतं तं चीवरन्”ति? ",
"pli-tv-bu-vb-np27:1.26":	"“आमाय्य, वीतं तं चीवरन्”ति। ",
"pli-tv-bu-vb-np27:1.27":	"“आहर, अय्यं उपनन्दं चीवरेन अच्छादेस्सामी”ति। ",
"pli-tv-bu-vb-np27:1.28":	"अथ खो सा इत्थी तं चीवरं नीहरित्वा सामिकस्स दत्वा एतमत्थं आरोचेसि। ",
"pli-tv-bu-vb-np27:1.29":	"अथ खो सो पुरिसो आयस्मतो उपनन्दस्स सक्यपुत्तस्स चीवरं दत्वा उज्झायति खिय्यति विपाचेति—",
"pli-tv-bu-vb-np27:1.30":	"“महिच्छा इमे समणा सक्यपुत्तिया असन्तुट्ठा। ",
"pli-tv-bu-vb-np27:1.31":	"नयिमे सुकरा चीवरेन अच्छादेतुं। ",
"pli-tv-bu-vb-np27:1.32":	"कथञ्हि नाम अय्यो उपनन्दो मया पुब्बे अप्पवारितो तन्तवाये उपसङ्कमित्वा चीवरे विकप्पं आपज्जिस्सती”ति। ",
"pli-tv-bu-vb-np27:1.33":	"अस्सोसुं खो भिक्खू तस्स पुरिसस्स उज्झायन्तस्स खिय्यन्तस्स विपाचेन्तस्स। ",
"pli-tv-bu-vb-np27:1.34":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-np27:1.35":	"“कथञ्हि नाम आयस्मा उपनन्दो सक्यपुत्तो पुब्बे अप्पवारितो गहपतिकस्स तन्तवाये उपसङ्कमित्वा चीवरे विकप्पं आपज्जिस्सती”ति। ",
"pli-tv-bu-vb-np27:1.36":	"अथ खो ते भिक्खू आयस्मन्तं उपनन्दं सक्यपुत्तं अनेकपरियायेन विगरहित्वा भगवतो एतमत्थं आरोचेसुं …पे… ",
"pli-tv-bu-vb-np27:1.37":	"“सच्चं किर त्वं, उपनन्द, पुब्बे अप्पवारितो गहपतिकस्स तन्तवाये उपसङ्कमित्वा चीवरे विकप्पं आपज्जी”ति? ",
"pli-tv-bu-vb-np27:1.38":	"“सच्चं, भगवा”ति। ",
"pli-tv-bu-vb-np27:1.39":	"“ञातको ते, उपनन्द, अञ्ञातको”ति? ",
"pli-tv-bu-vb-np27:1.40":	"“अञ्ञातको, भगवा”ति। ",
"pli-tv-bu-vb-np27:1.41":	"“अञ्ञातको, मोघपुरिस, अञ्ञातकस्स न जानाति पतिरूपं वा अप्पतिरूपं वा सन्तं वा असन्तं वा। ",
"pli-tv-bu-vb-np27:1.42":	"तत्थ नाम त्वं, मोघपुरिस, पुब्बे अप्पवारितो अञ्ञातकस्स गहपतिकस्स तन्तवाये उपसङ्कमित्वा चीवरे विकप्पं आपज्जिस्ससि। ",
"pli-tv-bu-vb-np27:1.43":	"नेतं, मोघपुरिस, अप्पसन्नानं वा पसादाय …पे… ",
"pli-tv-bu-vb-np27:1.44":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-np27:1.45.1":	"“भिक्खुं पनेव उद्दिस्स अञ्ञातको गहपति वा गहपतानी वा तन्तवायेहि चीवरं वायापेय्य, तत्र चे सो भिक्खु पुब्बे अप्पवारितो तन्तवाये उपसङ्कमित्वा चीवरे विकप्पं आपज्जेय्य—",
"pli-tv-bu-vb-np27:1.46":	"‘इदं खो, आवुसो, चीवरं मं उद्दिस्स विय्यति। आयतञ्च करोथ वित्थतञ्च। अप्पितञ्च सुवीतञ्च सुप्पवायितञ्च सुविलेखितञ्च सुवितच्छितञ्च करोथ। ",
"pli-tv-bu-vb-np27:1.47":	"अप्पेव नाम मयम्पि आयस्मन्तानं किञ्चिमत्तं अनुपदज्जेय्यामा’ति। ",
"pli-tv-bu-vb-np27:1.48":	"एवञ्च सो भिक्खु वत्वा किञ्चिमत्तं अनुपदज्जेय्य अन्तमसो पिण्डपातमत्तम्पि, निस्सग्गियं पाचित्तियन्”ति। ",
"pli-tv-bu-vb-np27:2.1":	"भिक्खुं पनेव उद्दिस्साति ",
"pli-tv-bu-vb-np27:2.2":	"भिक्खुस्सत्थाय भिक्खुं आरम्मणं करित्वा भिक्खुं अच्छादेतुकामो। ",
"pli-tv-bu-vb-np27:2.3":	"अञ्ञातको नाम ",
"pli-tv-bu-vb-np27:2.4":	"मातितो वा पितितो वा याव सत्तमा पितामहयुगा असम्बद्धो। ",
"pli-tv-bu-vb-np27:2.5":	"गहपति नाम ",
"pli-tv-bu-vb-np27:2.6":	"यो कोचि अगारं अज्झावसति। ",
"pli-tv-bu-vb-np27:2.7":	"गहपतानी नाम ",
"pli-tv-bu-vb-np27:2.8":	"या काचि अगारं अज्झावसति। ",
"pli-tv-bu-vb-np27:2.9":	"तन्तवायेहीति ",
"pli-tv-bu-vb-np27:2.10":	"पेसकारेहि। ",
"pli-tv-bu-vb-np27:2.11":	"चीवरं नाम ",
"pli-tv-bu-vb-np27:2.12":	"छन्नं चीवरानं अञ्ञतरं चीवरं विकप्पनुपगं पच्छिमं। ",
"pli-tv-bu-vb-np27:2.13":	"वायापेय्याति ",
"pli-tv-bu-vb-np27:2.14":	"विनापेति। ",
"pli-tv-bu-vb-np27:2.15":	"तत्र चे सो भिक्खूति ",
"pli-tv-bu-vb-np27:2.16":	"यं भिक्खुं उद्दिस्स चीवरं विय्यति सो भिक्खु। ",
"pli-tv-bu-vb-np27:2.17":	"पुब्बे अप्पवारितोति ",
"pli-tv-bu-vb-np27:2.18":	"पुब्बे अवुत्तो होति— “कीदिसेन ते, भन्ते, चीवरेन अत्थो, कीदिसं ते चीवरं वायापेमी”ति? ",
"pli-tv-bu-vb-np27:2.19":	"तन्तवाये उपसङ्कमित्वाति ",
"pli-tv-bu-vb-np27:2.20":	"घरं गन्त्वा यत्थ कत्थचि उपसङ्कमित्वा। ",
"pli-tv-bu-vb-np27:2.21":	"चीवरे विकप्पं आपज्जेय्याति—",
"pli-tv-bu-vb-np27:2.22":	"“इदं खो, आवुसो, चीवरं मं उद्दिस्स विय्यति, आयतञ्च करोथ वित्थतञ्च। ",
"pli-tv-bu-vb-np27:2.23":	"अप्पितञ्च सुवीतञ्च सुप्पवायितञ्च सुविलेखितञ्च सुवितच्छितञ्च करोथ। ",
"pli-tv-bu-vb-np27:2.24":	"अप्पेव नाम मयम्पि आयस्मन्तानं किञ्चिमत्तं अनुपदज्जेय्यामा”ति। ",
"pli-tv-bu-vb-np27:2.25":	"एवञ्च सो भिक्खु वत्वा किञ्चिमत्तं अनुपदज्जेय्य अन्तमसो पिण्डपातमत्तम्पीति। ",
"pli-tv-bu-vb-np27:2.26":	"पिण्डपातो नाम ",
"pli-tv-bu-vb-np27:2.27":	"यागुपि भत्तम्पि खादनीयम्पि चुण्णपिण्डोपि दन्तकट्ठम्पि दसिकसुत्तम्पि, अन्तमसो धम्मम्पि भणति। ",
"pli-tv-bu-vb-np27:2.28":	"तस्स वचनेन आयतं वा वित्थतं वा अप्पितं वा करोति, पयोगे दुक्कटं। ",
"pli-tv-bu-vb-np27:2.29":	"पटिलाभेन निस्सग्गियं होति। ",
"pli-tv-bu-vb-np27:2.30":	"निस्सज्जितब्बं सङ्घस्स वा गणस्स वा पुग्गलस्स वा। ",
"pli-tv-bu-vb-np27:2.31":	"एवञ्च पन, भिक्खवे, निस्सज्जितब्बं। ",
"pli-tv-bu-vb-np27:2.32":	"…पे… ",
"pli-tv-bu-vb-np27:2.33":	"“इदं मे, भन्ते, चीवरं पुब्बे अप्पवारितो अञ्ञातकस्स गहपतिकस्स तन्तवाये उपसङ्कमित्वा चीवरे विकप्पं आपन्नं निस्सग्गियं। ",
"pli-tv-bu-vb-np27:2.34":	"इमाहं सङ्घस्स निस्सज्जामी”ति …पे… ",
"pli-tv-bu-vb-np27:2.35":	"ददेय्याति …पे… ",
"pli-tv-bu-vb-np27:2.36":	"ददेय्युन्ति …पे… ",
"pli-tv-bu-vb-np27:2.37":	"आयस्मतो दम्मीति। ",
"pli-tv-bu-vb-np27:2.38.1":	"अञ्ञातके अञ्ञातकसञ्ञी पुब्बे अप्पवारितो गहपतिकस्स तन्तवाये उपसङ्कमित्वा चीवरे विकप्पं आपज्जति, निस्सग्गियं पाचित्तियं। ",
"pli-tv-bu-vb-np27:2.39":	"अञ्ञातके वेमतिको पुब्बे अप्पवारितो गहपतिकस्स तन्तवाये उपसङ्कमित्वा चीवरे विकप्पं आपज्जति, निस्सग्गियं पाचित्तियं। ",
"pli-tv-bu-vb-np27:2.40":	"अञ्ञातके ञातकसञ्ञी पुब्बे अप्पवारितो गहपतिकस्स तन्तवाये उपसङ्कमित्वा चीवरे विकप्पं आपज्जति, निस्सग्गियं पाचित्तियं। ",
"pli-tv-bu-vb-np27:2.41":	"ञातके अञातकसञ्ञी, आपत्ति दुक्कटस्स। ",
"pli-tv-bu-vb-np27:2.42":	"ञातके वेमतिको, आपत्ति दुक्कटस्स। ",
"pli-tv-bu-vb-np27:2.43":	"ञातके ञातकसञ्ञी, अनापत्ति। ",
"pli-tv-bu-vb-np27:2.44.1":	"अनापत्ति—",
"pli-tv-bu-vb-np27:2.45":	"ञातकानं, ",
"pli-tv-bu-vb-np27:2.46":	"पवारितानं, ",
"pli-tv-bu-vb-np27:2.47":	"अञ्ञस्सत्थाय, ",
"pli-tv-bu-vb-np27:2.48":	"अत्तनो धनेन, ",
"pli-tv-bu-vb-np27:2.49":	"महग्घं वायापेतुकामस्स अप्पग्घं वायापेति, ",
"pli-tv-bu-vb-np27:2.50":	"उम्मत्तकस्स, ",
"pli-tv-bu-vb-np27:2.51":	"आदिकम्मिकस्साति। ",
"pli-tv-bu-vb-np27:2.52":	"महापेसकारसिक्खापदं निट्ठितं सत्तमं। "
}	
