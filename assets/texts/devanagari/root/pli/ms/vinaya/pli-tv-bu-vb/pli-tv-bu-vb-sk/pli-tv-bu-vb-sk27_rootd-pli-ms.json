{	
"pli-tv-bu-vb-sk27:0.1":	"थेरवाद विनय ",
"pli-tv-bu-vb-sk27:0.2":	"महाविभङ्ग ",
"pli-tv-bu-vb-sk27:0.3":	"सेखियकण्ड ",
"pli-tv-bu-vb-sk27:0.4":	"खम्भकतवग्ग ",
"pli-tv-bu-vb-sk27:0.5":	"२७। सक्कच्चपटिग्गहणसिक्खापद ",
"pli-tv-bu-vb-sk27:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-sk27:1.2":	"तेन खो पन समयेन छब्बग्गिया भिक्खू असक्कच्चं पिण्डपातं पटिग्गण्हन्ति छड्डेतुकामा विय …पे…। ",
"pli-tv-bu-vb-sk27:1.3.1":	"“सक्कच्चं पिण्डपातं पटिग्गहेस्सामीति सिक्खा करणीया”ति। ",
"pli-tv-bu-vb-sk27:1.4":	"सक्कच्चं पिण्डपातो पटिग्गहेतब्बो। ",
"pli-tv-bu-vb-sk27:1.5":	"यो अनादरियं पटिच्च असक्कच्चं पिण्डपातं पटिग्गण्हाति छड्डेतुकामो विय, आपत्ति दुक्कटस्स। ",
"pli-tv-bu-vb-sk27:1.6.1":	"अनापत्ति—",
"pli-tv-bu-vb-sk27:1.7.1":	"असञ्चिच्च …पे… ",
"pli-tv-bu-vb-sk27:1.8":	"आदिकम्मिकस्साति। ",
"pli-tv-bu-vb-sk27:1.9":	"सत्तमसिक्खापदं निट्ठितं। "
}	
