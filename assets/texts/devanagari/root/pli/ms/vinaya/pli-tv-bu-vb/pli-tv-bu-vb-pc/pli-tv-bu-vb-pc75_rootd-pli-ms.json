{	
"pli-tv-bu-vb-pc75:0.1":	"थेरवाद विनय ",
"pli-tv-bu-vb-pc75:0.2":	"महाविभङ्ग ",
"pli-tv-bu-vb-pc75:0.3":	"पाचित्तियकण्ड ",
"pli-tv-bu-vb-pc75:0.4":	"सहधम्मिकवग्ग ",
"pli-tv-bu-vb-pc75:0.5":	"७५। तलसत्तिकसिक्खापद ",
"pli-tv-bu-vb-pc75:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-pc75:1.2":	"तेन खो पन समयेन छब्बग्गिया भिक्खू कुपिता अनत्तमना सत्तरसवग्गियानं भिक्खूनं तलसत्तिकं उग्गिरन्ति। ",
"pli-tv-bu-vb-pc75:1.3":	"ते पहारसमुच्चिता रोदन्ति। ",
"pli-tv-bu-vb-pc75:1.4":	"भिक्खू एवमाहंसु—",
"pli-tv-bu-vb-pc75:1.5":	"“किस्स तुम्हे, आवुसो, रोदथा”ति? ",
"pli-tv-bu-vb-pc75:1.6":	"“इमे, आवुसो, छब्बग्गिया भिक्खू कुपिता अनत्तमना अम्हाकं तलसत्तिकं उग्गिरन्ती”ति। ",
"pli-tv-bu-vb-pc75:1.7":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-pc75:1.8":	"“कथञ्हि नाम छब्बग्गिया भिक्खू कुपिता अनत्तमना सत्तरसवग्गियानं भिक्खूनं तलसत्तिकं उग्गिरिस्सन्ती”ति …पे… ",
"pli-tv-bu-vb-pc75:1.9":	"“सच्चं किर तुम्हे, भिक्खवे, कुपिता अनत्तमना सत्तरसवग्गियानं भिक्खूनं तलसत्तिकं उग्गिरथा”ति? ",
"pli-tv-bu-vb-pc75:1.10":	"“सच्चं, भगवा”ति। ",
"pli-tv-bu-vb-pc75:1.11":	"विगरहि बुद्धो भगवा …पे… ",
"pli-tv-bu-vb-pc75:1.12":	"कथञ्हि नाम तुम्हे, मोघपुरिसा, कुपिता अनत्तमना सत्तरसवग्गियानं भिक्खूनं तलसत्तिकं उग्गिरिस्सथ। ",
"pli-tv-bu-vb-pc75:1.13":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-pc75:1.14":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc75:1.15.1":	"“यो पन भिक्खु भिक्खुस्स कुपितो अनत्तमनो तलसत्तिकं उग्गिरेय्य, पाचित्तियन्”ति। ",
"pli-tv-bu-vb-pc75:2.1.1":	"यो पनाति ",
"pli-tv-bu-vb-pc75:2.1.2":	"यो यादिसो …पे… ",
"pli-tv-bu-vb-pc75:2.1.3":	"भिक्खूति ",
"pli-tv-bu-vb-pc75:2.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-pc75:2.1.5":	"भिक्खुस्साति ",
"pli-tv-bu-vb-pc75:2.1.6":	"अञ्ञस्स भिक्खुस्स। ",
"pli-tv-bu-vb-pc75:2.1.7":	"कुपितो अनत्तमनोति ",
"pli-tv-bu-vb-pc75:2.1.8":	"अनभिरद्धो आहतचित्तो खिलजातो। ",
"pli-tv-bu-vb-pc75:2.1.9":	"तलसत्तिकं उग्गिरेय्याति ",
"pli-tv-bu-vb-pc75:2.1.10":	"कायं वा कायपटिबद्धं वा अन्तमसो उप्पलपत्तम्पि उच्चारेति, आपत्ति पाचित्तियस्स। ",
"pli-tv-bu-vb-pc75:2.2.1":	"उपसम्पन्ने उपसम्पन्नसञ्ञी कुपितो अनत्तमनो तलसत्तिकं उग्गिरति, आपत्ति पाचित्तियस्स। ",
"pli-tv-bu-vb-pc75:2.2.2":	"उपसम्पन्ने वेमतिको कुपितो अनत्तमनो तलसत्तिकं उग्गिरति, आपत्ति पाचित्तियस्स। ",
"pli-tv-bu-vb-pc75:2.2.3":	"उपसम्पन्ने अनुपसम्पन्नसञ्ञी कुपितो अनत्तमनो तलसत्तिकं उग्गिरति, आपत्ति पाचित्तियस्स। ",
"pli-tv-bu-vb-pc75:2.2.4":	"अनुपसम्पन्नस्स कुपितो अनत्तमनो तलसत्तिकं उग्गिरति, आपत्ति दुक्कटस्स। ",
"pli-tv-bu-vb-pc75:2.2.5":	"अनुपसम्पन्ने उपसम्पन्नसञ्ञी, आपत्ति दुक्कटस्स। ",
"pli-tv-bu-vb-pc75:2.2.6":	"अनुपसम्पन्ने वेमतिको, आपत्ति दुक्कटस्स। ",
"pli-tv-bu-vb-pc75:2.2.7":	"अनुपसम्पन्ने अनुपसम्पन्नसञ्ञी, आपत्ति दुक्कटस्स। ",
"pli-tv-bu-vb-pc75:2.2.8.1":	"अनापत्ति—",
"pli-tv-bu-vb-pc75:2.2.9":	"केनचि विहेठीयमानो मोक्खाधिप्पायो तलसत्तिकं उग्गिरति, ",
"pli-tv-bu-vb-pc75:2.2.10":	"उम्मत्तकस्स, ",
"pli-tv-bu-vb-pc75:2.2.11":	"आदिकम्मिकस्साति। ",
"pli-tv-bu-vb-pc75:2.2.12":	"तलसत्तिकसिक्खापदं निट्ठितं पञ्चमं। "
}	
