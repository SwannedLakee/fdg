{	
"pli-tv-bu-vb-pc20:0.1":	"थेरवाद विनय ",
"pli-tv-bu-vb-pc20:0.2":	"महाविभङ्ग ",
"pli-tv-bu-vb-pc20:0.3":	"पाचित्तियकण्ड ",
"pli-tv-bu-vb-pc20:0.4":	"भूतगामवग्ग ",
"pli-tv-bu-vb-pc20:0.5":	"२०। सप्पाणकसिक्खापद ",
"pli-tv-bu-vb-pc20:1.1":	"तेन समयेन बुद्धो भगवा आळवियं विहरति अग्गाळवे चेतिये। ",
"pli-tv-bu-vb-pc20:1.2":	"तेन खो पन समयेन आळवका भिक्खू नवकम्मं करोन्ता जानं सप्पाणकं उदकं तिणम्पि मत्तिकम्पि सिञ्चन्तिपि सिञ्चापेन्तिपि। ",
"pli-tv-bu-vb-pc20:1.3":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-pc20:1.4":	"“कथञ्हि नाम आळवका भिक्खू जानं सप्पाणकं उदकं तिणम्पि मत्तिकम्पि सिञ्चिस्सन्तिपि सिञ्चापेस्सन्तिपी”ति। ",
"pli-tv-bu-vb-pc20:1.5":	"अथ खो ते भिक्खू आळवके भिक्खू अनेकपरियायेन विगरहित्वा भगवतो एतमत्थं आरोचेसुं …पे… ",
"pli-tv-bu-vb-pc20:1.6":	"“सच्चं किर तुम्हे, भिक्खवे, जानं सप्पाणकं उदकं तिणम्पि मत्तिकम्पि सिञ्चथपि सिञ्चापेथपी”ति? ",
"pli-tv-bu-vb-pc20:1.7":	"“सच्चं, भगवा”ति। ",
"pli-tv-bu-vb-pc20:1.8":	"विगरहि बुद्धो भगवा …पे… ",
"pli-tv-bu-vb-pc20:1.9":	"कथञ्हि नाम तुम्हे, मोघपुरिसा, जानं सप्पाणकं उदकं तिणम्पि मत्तिकम्पि सिञ्चिस्सथपि सिञ्चापेस्सथपि। ",
"pli-tv-bu-vb-pc20:1.10":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-pc20:1.11":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc20:1.12.1":	"“यो पन भिक्खु जानं सप्पाणकं उदकं तिणं वा मत्तिकं वा सिञ्चेय्य वा सिञ्चापेय्य वा, पाचित्तियन्”ति। ",
"pli-tv-bu-vb-pc20:2.1.1":	"यो पनाति ",
"pli-tv-bu-vb-pc20:2.1.2":	"यो यादिसो …पे… ",
"pli-tv-bu-vb-pc20:2.1.3":	"भिक्खूति ",
"pli-tv-bu-vb-pc20:2.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-pc20:2.1.5":	"जानाति नाम ",
"pli-tv-bu-vb-pc20:2.1.6":	"सामं वा जानाति। अञ्ञे वा तस्स आरोचेन्ति। ",
"pli-tv-bu-vb-pc20:2.1.7":	"सिञ्चेय्याति ",
"pli-tv-bu-vb-pc20:2.1.8":	"सयं सिञ्चति, आपत्ति पाचित्तियस्स। ",
"pli-tv-bu-vb-pc20:2.1.9":	"सिञ्चापेय्याति ",
"pli-tv-bu-vb-pc20:2.1.10":	"अञ्ञं आणापेति, आपत्ति पाचित्तियस्स। ",
"pli-tv-bu-vb-pc20:2.1.11":	"सकिं आणत्तो बहुकम्पि सिञ्चति, आपत्ति पाचित्तियस्स। ",
"pli-tv-bu-vb-pc20:2.2.1":	"सप्पाणके सप्पाणकसञ्ञी तिणं वा मत्तिकं वा सिञ्चति वा सिञ्चापेति वा, आपत्ति पाचित्तियस्स। ",
"pli-tv-bu-vb-pc20:2.2.2":	"सप्पाणके वेमतिको तिणं वा मत्तिकं वा सिञ्चति वा सिञ्चापेति वा, आपत्ति दुक्कटस्स। ",
"pli-tv-bu-vb-pc20:2.2.3":	"सप्पाणके अप्पाणकसञ्ञी तिणं वा मत्तिकं वा सिञ्चति वा सिञ्चापेति वा, अनापत्ति। ",
"pli-tv-bu-vb-pc20:2.2.4":	"अप्पाणके सप्पाणकसञ्ञी, आपत्ति दुक्कटस्स। ",
"pli-tv-bu-vb-pc20:2.2.5":	"अप्पाणके वेमतिको, आपत्ति दुक्कटस्स। ",
"pli-tv-bu-vb-pc20:2.2.6":	"अप्पाणके अप्पाणकसञ्ञी, अनापत्ति। ",
"pli-tv-bu-vb-pc20:2.3.1":	"अनापत्ति—",
"pli-tv-bu-vb-pc20:2.3.2":	"असञ्चिच्च, ",
"pli-tv-bu-vb-pc20:2.3.3":	"अस्सतिया, ",
"pli-tv-bu-vb-pc20:2.3.4":	"अजानन्तस्स, ",
"pli-tv-bu-vb-pc20:2.3.5":	"उम्मत्तकस्स, ",
"pli-tv-bu-vb-pc20:2.3.6":	"आदिकम्मिकस्साति। ",
"pli-tv-bu-vb-pc20:2.3.7":	"सप्पाणकसिक्खापदं निट्ठितं दसमं। ",
"pli-tv-bu-vb-pc20:2.3.8":	"भूतगामवग्गो दुतियो। ",
"pli-tv-bu-vb-pc20:2.3.9":	"तस्सुद्दानं ",
"pli-tv-bu-vb-pc20:2.3.10":	"भूतं अञ्ञाय उज्झायं, ",
"pli-tv-bu-vb-pc20:2.3.11":	"पक्कमन्तेन ते दुवे; ",
"pli-tv-bu-vb-pc20:2.3.12":	"पुब्बे निक्कड्ढनाहच्च, ",
"pli-tv-bu-vb-pc20:2.3.13":	"द्वारं सप्पाणकेन चाति। "
}	
