{	
"pli-tv-bu-vb-pc56:0.1":	"थेरवाद विनय ",
"pli-tv-bu-vb-pc56:0.2":	"महाविभङ्ग ",
"pli-tv-bu-vb-pc56:0.3":	"पाचित्तियकण्ड ",
"pli-tv-bu-vb-pc56:0.4":	"सुरापानवग्ग ",
"pli-tv-bu-vb-pc56:0.5":	"५६। जोतिकसिक्खापद ",
"pli-tv-bu-vb-pc56:1.1.1":	"तेन समयेन बुद्धो भगवा भग्गेसु विहरति सुसुमारगिरे भेसकळावने मिगदाये। ",
"pli-tv-bu-vb-pc56:1.1.2":	"तेन खो पन समयेन भिक्खू हेमन्तिके काले अञ्ञतरं महन्तं सुसिरकट्ठं जोतिं समादहित्वा विसिब्बेसुं। ",
"pli-tv-bu-vb-pc56:1.1.3":	"तस्मिञ्च सुसिरे कण्हसप्पो अग्गिना सन्तत्तो निक्खमित्वा भिक्खू परिपातेसि। ",
"pli-tv-bu-vb-pc56:1.1.4":	"भिक्खू तहं तहं उपधाविंसु। ",
"pli-tv-bu-vb-pc56:1.1.5":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-pc56:1.1.6":	"“कथञ्हि नाम भिक्खू जोतिं समादहित्वा विसिब्बेस्सन्ती”ति …पे… ",
"pli-tv-bu-vb-pc56:1.1.7":	"“सच्चं किर, भिक्खवे, भिक्खू जोतिं समादहित्वा विसिब्बेन्ती”ति? ",
"pli-tv-bu-vb-pc56:1.1.8":	"“सच्चं, भगवा”ति। ",
"pli-tv-bu-vb-pc56:1.1.9":	"विगरहि बुद्धो भगवा …पे… ",
"pli-tv-bu-vb-pc56:1.1.10":	"कथञ्हि नाम ते, भिक्खवे, मोघपुरिसा जोतिं समादहित्वा विसिब्बेस्सन्ति। ",
"pli-tv-bu-vb-pc56:1.1.11":	"नेतं, भिक्खवे, अप्पसन्नानं वा पसादाय …पे… ",
"pli-tv-bu-vb-pc56:1.1.12":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc56:1.1.13.1":	"“यो पन भिक्खु विसिब्बनापेक्खो जोतिं समादहेय्य वा समादहापेय्य वा, पाचित्तियन्”ति। ",
"pli-tv-bu-vb-pc56:1.1.14":	"एवञ्चिदं भगवता भिक्खूनं सिक्खापदं पञ्ञत्तं होति। ",
"pli-tv-bu-vb-pc56:1.2.1":	"तेन खो पन समयेन भिक्खू गिलाना होन्ति। ",
"pli-tv-bu-vb-pc56:1.2.2":	"गिलानपुच्छका भिक्खू गिलाने भिक्खू एतदवोचुं—",
"pli-tv-bu-vb-pc56:1.2.3":	"“कच्चावुसो, खमनीयं, कच्चि यापनीयन्”ति? ",
"pli-tv-bu-vb-pc56:1.2.4":	"“पुब्बे मयं, आवुसो, जोतिं समादहित्वा विसिब्बेम; ",
"pli-tv-bu-vb-pc56:1.2.5":	"तेन नो फासु होति। ",
"pli-tv-bu-vb-pc56:1.2.6":	"इदानि पन ‘भगवता पटिक्खित्तन्’ति कुक्कुच्चायन्ता न विसिब्बेम, तेन नो न फासु होती”ति। ",
"pli-tv-bu-vb-pc56:1.2.7":	"भगवतो एतमत्थं आरोचेसुं …पे… ",
"pli-tv-bu-vb-pc56:1.2.8":	"अनुजानामि, भिक्खवे, गिलानेन भिक्खुना जोतिं समादहित्वा वा समादहापेत्वा वा विसिब्बेतुं। ",
"pli-tv-bu-vb-pc56:1.2.9":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc56:1.2.10.1":	"“यो पन भिक्खु अगिलानो विसिब्बनापेक्खो जोतिं समादहेय्य वा समादहापेय्य वा, पाचित्तियन्”ति। ",
"pli-tv-bu-vb-pc56:1.2.11":	"एवञ्चिदं भगवता भिक्खूनं सिक्खापदं पञ्ञत्तं होति। ",
"pli-tv-bu-vb-pc56:2.1":	"तेन खो पन समयेन भिक्खू पदीपेपि जोतिकेपि जन्ताघरेपि कुक्कुच्चायन्ति। ",
"pli-tv-bu-vb-pc56:2.2":	"भगवतो एतमत्थं आरोचेसुं …पे… ",
"pli-tv-bu-vb-pc56:2.3":	"अनुजानामि, भिक्खवे, तथारूपप्पच्चया जोतिं समादहितुं समादहापेतुं। ",
"pli-tv-bu-vb-pc56:2.4":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc56:2.5.1":	"“यो पन भिक्खु अगिलानो विसिब्बनापेक्खो जोतिं समादहेय्य वा समादहापेय्य वा, अञ्ञत्र तथारूपप्पच्चया, पाचित्तियन्”ति। ",
"pli-tv-bu-vb-pc56:3.1.1":	"यो पनाति ",
"pli-tv-bu-vb-pc56:3.1.2":	"यो यादिसो …पे… ",
"pli-tv-bu-vb-pc56:3.1.3":	"भिक्खूति ",
"pli-tv-bu-vb-pc56:3.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-pc56:3.1.5":	"अगिलानो नाम ",
"pli-tv-bu-vb-pc56:3.1.6":	"यस्स विना अग्गिना फासु होति। ",
"pli-tv-bu-vb-pc56:3.1.7":	"गिलानो नाम ",
"pli-tv-bu-vb-pc56:3.1.8":	"यस्स विना अग्गिना न फासु होति। ",
"pli-tv-bu-vb-pc56:3.1.9":	"विसिब्बनापेक्खोति ",
"pli-tv-bu-vb-pc56:3.1.10":	"तप्पितुकामो। ",
"pli-tv-bu-vb-pc56:3.1.11":	"जोति नाम ",
"pli-tv-bu-vb-pc56:3.1.12":	"अग्गि वुच्चति। ",
"pli-tv-bu-vb-pc56:3.1.13":	"समादहेय्याति ",
"pli-tv-bu-vb-pc56:3.1.14":	"सयं समादहति, आपत्ति पाचित्तियस्स। ",
"pli-tv-bu-vb-pc56:3.1.15":	"समादहापेय्याति ",
"pli-tv-bu-vb-pc56:3.1.16":	"अञ्ञं आणापेति, आपत्ति पाचित्तियस्स। ",
"pli-tv-bu-vb-pc56:3.1.17":	"सकिं आणत्तो बहुकम्पि समादहति, आपत्ति पाचित्तियस्स। ",
"pli-tv-bu-vb-pc56:3.1.18":	"अञ्ञत्र तथा रूपप्पच्चयाति ",
"pli-tv-bu-vb-pc56:3.1.19":	"ठपेत्वा तथारूपप्पच्चयं। ",
"pli-tv-bu-vb-pc56:3.2.1":	"अगिलानो अगिलानसञ्ञी विसिब्बनापेक्खो जोतिं समादहति वा समादहापेति वा, अञ्ञत्र तथारूपप्पच्चया, आपत्ति पाचित्तियस्स। ",
"pli-tv-bu-vb-pc56:3.2.2":	"अगिलानो वेमतिको विसिब्बनापेक्खो जोतिं समादहति वा समादहापेति वा, अञ्ञत्र तथारूपप्पच्चया, आपत्ति पाचित्तियस्स। ",
"pli-tv-bu-vb-pc56:3.2.3":	"अगिलानो गिलानसञ्ञी विसिब्बनापेक्खो जोतिं समादहति वा समादहापेति वा, अञ्ञत्र तथारूपप्पच्चया, आपत्ति पाचित्तियस्स। ",
"pli-tv-bu-vb-pc56:3.2.4":	"पटिलातं उक्खिपति, आपत्ति दुक्कटस्स। ",
"pli-tv-bu-vb-pc56:3.2.5":	"गिलानो अगिलानसञ्ञी, आपत्ति दुक्कटस्स। ",
"pli-tv-bu-vb-pc56:3.2.6":	"गिलानो वेमतिको, आपत्ति दुक्कटस्स। ",
"pli-tv-bu-vb-pc56:3.2.7":	"गिलानो गिलानसञ्ञी, अनापत्ति। ",
"pli-tv-bu-vb-pc56:3.3.1":	"अनापत्ति—",
"pli-tv-bu-vb-pc56:3.3.2":	"गिलानस्स, ",
"pli-tv-bu-vb-pc56:3.3.3":	"अञ्ञेन कतं विसिब्बेति, ",
"pli-tv-bu-vb-pc56:3.3.4":	"वीतच्चितङ्गारं विसिब्बेति, ",
"pli-tv-bu-vb-pc56:3.3.5":	"पदीपे जोतिके जन्ताघरे तथारूपप्पच्चया, ",
"pli-tv-bu-vb-pc56:3.3.6":	"आपदासु, ",
"pli-tv-bu-vb-pc56:3.3.7":	"उम्मत्तकस्स, ",
"pli-tv-bu-vb-pc56:3.3.8":	"आदिकम्मिकस्साति। ",
"pli-tv-bu-vb-pc56:3.3.9":	"जोतिकसिक्खापदं निट्ठितं छट्ठं। "
}	
