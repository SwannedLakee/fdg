{	
"pli-tv-bu-vb-pc52:0.1":	"थेरवाद विनय ",
"pli-tv-bu-vb-pc52:0.2":	"महाविभङ्ग ",
"pli-tv-bu-vb-pc52:0.3":	"पाचित्तियकण्ड ",
"pli-tv-bu-vb-pc52:0.4":	"सुरापानवग्ग ",
"pli-tv-bu-vb-pc52:0.5":	"५२। अङ्गुलिपतोदकसिक्खापद ",
"pli-tv-bu-vb-pc52:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-pc52:1.2":	"तेन खो पन समयेन छब्बग्गिया भिक्खू सत्तरसवग्गियं भिक्खुं अङ्गुलिपतोदकेन हासेसुं। ",
"pli-tv-bu-vb-pc52:1.3":	"सो भिक्खु उत्तन्तो अनस्सासको कालमकासि। ",
"pli-tv-bu-vb-pc52:1.4":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-pc52:1.5":	"“कथञ्हि नाम छब्बग्गिया भिक्खू भिक्खुं अङ्गुलिपतोदकेन हासेस्सन्ती”ति …पे… ",
"pli-tv-bu-vb-pc52:1.6":	"“सच्चं किर तुम्हे, भिक्खवे, भिक्खुं अङ्गुलिपतोदकेन हासेथा”ति? ",
"pli-tv-bu-vb-pc52:1.7":	"“सच्चं, भगवा”ति। ",
"pli-tv-bu-vb-pc52:1.8":	"विगरहि बुद्धो भगवा …पे… ",
"pli-tv-bu-vb-pc52:1.9":	"कथञ्हि नाम तुम्हे, मोघपुरिसा, भिक्खुं अङ्गुलिपतोदकेन हासेस्सथ। ",
"pli-tv-bu-vb-pc52:1.10":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-pc52:1.11":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc52:1.12.1":	"“अङ्गुलिपतोदके पाचित्तियन्”ति। ",
"pli-tv-bu-vb-pc52:2.1.1":	"अङ्गुलिपतोदको नाम ",
"pli-tv-bu-vb-pc52:2.1.2":	"उपसम्पन्नो उपसम्पन्नं हसाधिप्पायो कायेन कायं आमसति, आपत्ति पाचित्तियस्स। ",
"pli-tv-bu-vb-pc52:2.2.1":	"उपसम्पन्ने उपसम्पन्नसञ्ञी अङ्गुलिपतोदकेन हासेति, आपत्ति पाचित्तियस्स। ",
"pli-tv-bu-vb-pc52:2.2.2":	"उपसम्पन्ने वेमतिको अङ्गुलिपतोदकेन हासेति, आपत्ति पाचित्तियस्स। ",
"pli-tv-bu-vb-pc52:2.2.3":	"उपसम्पन्ने अनुपसम्पन्नसञ्ञी अङ्गुलिपतोदकेन हासेति, आपत्ति पाचित्तियस्स। ",
"pli-tv-bu-vb-pc52:2.2.4":	"कायेन कायपटिबद्धं आमसति, आपत्ति दुक्कटस्स। ",
"pli-tv-bu-vb-pc52:2.2.5":	"कायपटिबद्धेन कायं आमसति, आपत्ति दुक्कटस्स। ",
"pli-tv-bu-vb-pc52:2.2.6":	"कायपटिबद्धेन कायपटिबद्धं आमसति, आपत्ति दुक्कटस्स। ",
"pli-tv-bu-vb-pc52:2.2.7":	"निस्सग्गियेन कायं आमसति, आपत्ति दुक्कटस्स। ",
"pli-tv-bu-vb-pc52:2.2.8":	"निस्सग्गियेन कायपटिबद्धं आमसति, आपत्ति दुक्कटस्स। ",
"pli-tv-bu-vb-pc52:2.2.9":	"निस्सग्गियेन निस्सग्गियं आमसति, आपत्ति दुक्कटस्स। ",
"pli-tv-bu-vb-pc52:2.2.10":	"अनुपसम्पन्नं कायेन कायं आमसति, आपत्ति दुक्कटस्स। ",
"pli-tv-bu-vb-pc52:2.2.11":	"कायेन कायपटिबद्धं आमसति, आपत्ति दुक्कटस्स। ",
"pli-tv-bu-vb-pc52:2.2.12":	"कायपटिबद्धेन कायं आमसति, आपत्ति दुक्कटस्स। ",
"pli-tv-bu-vb-pc52:2.2.13":	"कायपटिबद्धेन कायपटिबद्धं आमसति, आपत्ति दुक्कटस्स। ",
"pli-tv-bu-vb-pc52:2.2.14":	"निस्सग्गियेन कायं आमसति, आपत्ति दुक्कटस्स। ",
"pli-tv-bu-vb-pc52:2.2.15":	"निस्सग्गियेन कायपटिबद्धं आमसति, आपत्ति दुक्कटस्स। ",
"pli-tv-bu-vb-pc52:2.2.16":	"निस्सग्गियेन निस्सग्गियं आमसति, आपत्ति दुक्कटस्स। ",
"pli-tv-bu-vb-pc52:2.2.17":	"अनुपसम्पन्ने उपसम्पन्नसञ्ञी, आपत्ति दुक्कटस्स। ",
"pli-tv-bu-vb-pc52:2.2.18":	"अनुपसम्पन्ने वेमतिको, आपत्ति दुक्कटस्स। ",
"pli-tv-bu-vb-pc52:2.2.19":	"अनुपसम्पन्ने अनुपसम्पन्नसञ्ञी, आपत्ति दुक्कटस्स। ",
"pli-tv-bu-vb-pc52:2.3.1":	"अनापत्ति—",
"pli-tv-bu-vb-pc52:2.3.2":	"न हसाधिप्पायो, ",
"pli-tv-bu-vb-pc52:2.3.3":	"सति करणीये आमसति, ",
"pli-tv-bu-vb-pc52:2.3.4":	"उम्मत्तकस्स, ",
"pli-tv-bu-vb-pc52:2.3.5":	"आदिकम्मिकस्साति। ",
"pli-tv-bu-vb-pc52:2.3.6":	"अङ्गुलिपतोदकसिक्खापदं निट्ठितं दुतियं। "
}	
