{	
"pli-tv-bu-vb-sk37:0.1":	"थेरवाद विनय ",
"pli-tv-bu-vb-sk37:0.2":	"महाविभङ्ग ",
"pli-tv-bu-vb-sk37:0.3":	"सेखियकण्ड ",
"pli-tv-bu-vb-sk37:0.4":	"सक्कच्चवग्ग ",
"pli-tv-bu-vb-sk37:0.5":	"३७। सूपोदनविञ्ञत्तिसिक्खापद ",
"pli-tv-bu-vb-sk37:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-sk37:1.2":	"तेन खो पन समयेन छब्बग्गिया भिक्खू सूपम्पि ओदनम्पि अत्तनो अत्थाय विञ्ञापेत्वा भुञ्जन्ति। ",
"pli-tv-bu-vb-sk37:1.3":	"मनुस्सा उज्झायन्ति खिय्यन्ति विपाचेन्ति—",
"pli-tv-bu-vb-sk37:1.4":	"“कथञ्हि नाम समणा सक्यपुत्तिया सूपम्पि ओदनम्पि अत्तनो अत्थाय विञ्ञापेत्वा भुञ्जिस्सन्ति। ",
"pli-tv-bu-vb-sk37:1.5":	"कस्स सम्पन्नं न मनापं। ",
"pli-tv-bu-vb-sk37:1.6":	"कस्स सादुं न रुच्चती”ति। ",
"pli-tv-bu-vb-sk37:1.7":	"अस्सोसुं खो भिक्खू तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bu-vb-sk37:1.8":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-sk37:1.9":	"“कथञ्हि नाम छब्बग्गिया भिक्खू सूपम्पि ओदनम्पि अत्तनो अत्थाय विञ्ञापेत्वा भुञ्जिस्सन्ती”ति …पे… ",
"pli-tv-bu-vb-sk37:1.10":	"“सच्चं किर तुम्हे, भिक्खवे, सूपम्पि ओदनम्पि अत्तनो अत्थाय विञ्ञापेत्वा भुञ्जथा”ति? ",
"pli-tv-bu-vb-sk37:1.11":	"“सच्चं, भगवा”ति। ",
"pli-tv-bu-vb-sk37:1.12":	"विगरहि बुद्धो भगवा …पे… ",
"pli-tv-bu-vb-sk37:1.13":	"कथञ्हि नाम तुम्हे, मोघपुरिसा, सूपम्पि ओदनम्पि अत्तनो अत्थाय विञ्ञापेत्वा भुञ्जिस्सथ। ",
"pli-tv-bu-vb-sk37:1.14":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-sk37:1.15":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-sk37:1.16.1":	"“न सूपं वा ओदनं वा अत्तनो अत्थाय विञ्ञापेत्वा भुञ्जिस्सामीति सिक्खा करणीया”ति। ",
"pli-tv-bu-vb-sk37:1.17":	"एवञ्चिदं भगवता भिक्खूनं सिक्खापदं पञ्ञत्तं होति। ",
"pli-tv-bu-vb-sk37:2.1":	"तेन खो पन समयेन भिक्खू गिलाना होन्ति। ",
"pli-tv-bu-vb-sk37:2.2":	"गिलानपुच्छका भिक्खू गिलाने भिक्खू एतदवोचुं—",
"pli-tv-bu-vb-sk37:2.3":	"“कच्चावुसो, खमनीयं, कच्चि यापनीयन्”ति? ",
"pli-tv-bu-vb-sk37:2.4":	"“पुब्बे मयं, आवुसो, सूपम्पि ओदनम्पि अत्तनो अत्थाय विञ्ञापेत्वा भुञ्जाम, तेन नो फासु होति। ",
"pli-tv-bu-vb-sk37:2.5":	"इदानि पन—",
"pli-tv-bu-vb-sk37:2.6":	"‘भगवता पटिक्खित्तन्’ति कुक्कुच्चायन्ता न विञ्ञापेम, तेन नो न फासु होती”ति। ",
"pli-tv-bu-vb-sk37:2.7":	"भगवतो एतमत्थं आरोचेसुं …पे… ",
"pli-tv-bu-vb-sk37:2.8":	"अनुजानामि, भिक्खवे, गिलानेन भिक्खुना सूपम्पि ओदनम्पि अत्तनो अत्थाय विञ्ञापेत्वा भुञ्जितुं। ",
"pli-tv-bu-vb-sk37:2.9":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-sk37:2.10.1":	"“न सूपं वा ओदनं वा अगिलानो अत्तनो अत्थाय विञ्ञापेत्वा भुञ्जिस्सामीति सिक्खा करणीया”ति। ",
"pli-tv-bu-vb-sk37:2.11":	"न सूपं वा ओदनं वा अगिलानेन अत्तनो अत्थाय विञ्ञापेत्वा भुञ्जितब्बं। ",
"pli-tv-bu-vb-sk37:2.12":	"यो अनादरियं पटिच्च सूपं वा ओदनं वा अगिलानो अत्तनो अत्थाय विञ्ञापेत्वा भुञ्जति, आपत्ति दुक्कटस्स। ",
"pli-tv-bu-vb-sk37:2.13.1":	"अनापत्ति—",
"pli-tv-bu-vb-sk37:2.14":	"असञ्चिच्च, ",
"pli-tv-bu-vb-sk37:2.15":	"अस्सतिया, ",
"pli-tv-bu-vb-sk37:2.16":	"अजानन्तस्स, ",
"pli-tv-bu-vb-sk37:2.17":	"गिलानस्स, ",
"pli-tv-bu-vb-sk37:2.18":	"ञातकानं, ",
"pli-tv-bu-vb-sk37:2.19":	"पवारितानं, ",
"pli-tv-bu-vb-sk37:2.20":	"अञ्ञस्सत्थाय, ",
"pli-tv-bu-vb-sk37:2.21":	"अत्तनो धनेन, ",
"pli-tv-bu-vb-sk37:2.22":	"आपदासु, ",
"pli-tv-bu-vb-sk37:2.23":	"उम्मत्तकस्स, ",
"pli-tv-bu-vb-sk37:2.24":	"आदिकम्मिकस्साति। ",
"pli-tv-bu-vb-sk37:2.25":	"सत्तमसिक्खापदं निट्ठितं। "
}	
