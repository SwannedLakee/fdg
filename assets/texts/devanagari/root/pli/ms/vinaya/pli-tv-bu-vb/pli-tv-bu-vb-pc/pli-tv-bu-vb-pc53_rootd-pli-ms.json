{	
"pli-tv-bu-vb-pc53:0.1":	"थेरवाद विनय ",
"pli-tv-bu-vb-pc53:0.2":	"महाविभङ्ग ",
"pli-tv-bu-vb-pc53:0.3":	"पाचित्तियकण्ड ",
"pli-tv-bu-vb-pc53:0.4":	"सुरापानवग्ग ",
"pli-tv-bu-vb-pc53:0.5":	"५३। हसधम्मसिक्खापद ",
"pli-tv-bu-vb-pc53:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-pc53:1.2":	"तेन खो पन समयेन सत्तरसवग्गिया भिक्खू अचिरवतिया नदिया उदके कीळन्ति। ",
"pli-tv-bu-vb-pc53:1.3":	"तेन खो पन समयेन राजा पसेनदि कोसलो मल्लिकाय देविया सद्धिं उपरिपासादवरगतो होति। ",
"pli-tv-bu-vb-pc53:1.4":	"अद्दसा खो राजा पसेनदि कोसलो सत्तरसवग्गिये भिक्खू अचिरवतिया नदिया उदके कीळन्ते। ",
"pli-tv-bu-vb-pc53:1.5":	"दिस्वान मल्लिकं देविं एतदवोच—",
"pli-tv-bu-vb-pc53:1.6":	"“एते ते, मल्लिके, अरहन्तो उदके कीळन्ती”ति। ",
"pli-tv-bu-vb-pc53:1.7":	"“निस्संसयं खो, महाराज, भगवता सिक्खापदं अपञ्ञत्तं। ",
"pli-tv-bu-vb-pc53:1.8":	"ते वा भिक्खू अप्पकतञ्ञुनो”ति। ",
"pli-tv-bu-vb-pc53:1.9":	"अथ खो रञ्ञो पसेनदिस्स कोसलस्स एतदहोसि—",
"pli-tv-bu-vb-pc53:1.10":	"“केन नु खो अहं उपायेन भगवतो च न आरोचेय्यं, भगवा च जानेय्य इमे भिक्खू उदके कीळिता”ति? ",
"pli-tv-bu-vb-pc53:1.11":	"अथ खो राजा पसेनदि कोसलो सत्तरसवग्गिये भिक्खू पक्कोसापेत्वा महन्तं गुळपिण्डं अदासि—",
"pli-tv-bu-vb-pc53:1.12":	"“इमं, भन्ते, गुळपिण्डं भगवतो देथा”ति। ",
"pli-tv-bu-vb-pc53:1.13":	"सत्तरसवग्गिया भिक्खू तं गुळपिण्डं आदाय येन भगवा तेनुपसङ्कमिंसु; ",
"pli-tv-bu-vb-pc53:1.14":	"उपसङ्कमित्वा भगवन्तं एतदवोचुं—",
"pli-tv-bu-vb-pc53:1.15":	"“इमं, भन्ते, गुळपिण्डं राजा पसेनदि कोसलो भगवतो देती”ति। ",
"pli-tv-bu-vb-pc53:1.16":	"“कहं पन तुम्हे, भिक्खवे, राजा अद्दसा”ति। ",
"pli-tv-bu-vb-pc53:1.17":	"“अचिरवतिया नदिया, भगवा, उदके कीळन्ते”ति। ",
"pli-tv-bu-vb-pc53:1.18":	"विगरहि बुद्धो भगवा …पे… ",
"pli-tv-bu-vb-pc53:1.19":	"कथञ्हि नाम तुम्हे, मोघपुरिसा, उदके कीळिस्सथ। ",
"pli-tv-bu-vb-pc53:1.20":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-pc53:1.21":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc53:1.22.1":	"“उदके हसधम्मे पाचित्तियन्”ति। ",
"pli-tv-bu-vb-pc53:2.1.1":	"उदके हसधम्मो नाम ",
"pli-tv-bu-vb-pc53:2.1.2":	"उपरिगोप्फके उदके हसाधिप्पायो निमुज्जति वा उम्मुज्जति वा पलवति वा, आपत्ति पाचित्तियस्स। ",
"pli-tv-bu-vb-pc53:2.2.1":	"उदके हसधम्मे हसधम्मसञ्ञी, आपत्ति पाचित्तियस्स। ",
"pli-tv-bu-vb-pc53:2.2.2":	"उदके हसधम्मे वेमतिको, आपत्ति पाचित्तियस्स। ",
"pli-tv-bu-vb-pc53:2.2.3":	"उदके हसधम्मे अहसधम्मसञ्ञी, आपत्ति पाचित्तियस्स। ",
"pli-tv-bu-vb-pc53:2.2.4":	"हेट्ठागोप्फके उदके कीळति, आपत्ति दुक्कटस्स। ",
"pli-tv-bu-vb-pc53:2.2.5":	"उदके नावाय कीळति, आपत्ति दुक्कटस्स। ",
"pli-tv-bu-vb-pc53:2.2.6":	"हत्थेन वा पादेन वा कट्ठेन वा कठलाय वा उदकं पहरति, आपत्ति दुक्कटस्स। ",
"pli-tv-bu-vb-pc53:2.2.7":	"भाजनगतं उदकं वा कञ्जिकं वा खीरं वा तक्कं वा रजनं वा पस्सावं वा चिक्खल्लं वा कीळति, आपत्ति दुक्कटस्स। ",
"pli-tv-bu-vb-pc53:2.2.8":	"उदके अहसधम्मे हसधम्मसञ्ञी, आपत्ति दुक्कटस्स। ",
"pli-tv-bu-vb-pc53:2.2.9":	"उदके अहसधम्मे वेमतिको, आपत्ति दुक्कटस्स। ",
"pli-tv-bu-vb-pc53:2.2.10":	"उदके अहसधम्मे अहसधम्मसञ्ञी, अनापत्ति। ",
"pli-tv-bu-vb-pc53:2.3.1":	"अनापत्ति—",
"pli-tv-bu-vb-pc53:2.3.2":	"न हसाधिप्पायो, ",
"pli-tv-bu-vb-pc53:2.3.3":	"सति करणीये उदकं ओतरित्वा निमुज्जति वा उम्मुज्जति वा पलवति वा, ",
"pli-tv-bu-vb-pc53:2.3.4":	"पारं गच्छन्तो निमुज्जति वा उम्मुज्जति वा पलवति वा, ",
"pli-tv-bu-vb-pc53:2.3.5":	"आपदासु, ",
"pli-tv-bu-vb-pc53:2.3.6":	"उम्मत्तकस्स, ",
"pli-tv-bu-vb-pc53:2.3.7":	"आदिकम्मिकस्साति। ",
"pli-tv-bu-vb-pc53:2.3.8":	"हसधम्मसिक्खापदं निट्ठितं ततियं। "
}	
