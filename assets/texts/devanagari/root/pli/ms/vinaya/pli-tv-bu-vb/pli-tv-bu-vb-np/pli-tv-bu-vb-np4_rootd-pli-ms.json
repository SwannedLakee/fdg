{	
"pli-tv-bu-vb-np4:0.1":	"थेरवाद विनय ",
"pli-tv-bu-vb-np4:0.2":	"महाविभङ्ग ",
"pli-tv-bu-vb-np4:0.3":	"निस्सग्गियकण्ड ",
"pli-tv-bu-vb-np4:0.4":	"चीवरवग्ग ",
"pli-tv-bu-vb-np4:0.5":	"४। पुराणचीवरसिक्खापद ",
"pli-tv-bu-vb-np4:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-np4:1.2":	"तेन खो पन समयेन आयस्मतो उदायिस्स पुराणदुतियिका भिक्खुनीसु पब्बजिता होति। ",
"pli-tv-bu-vb-np4:1.3":	"सा आयस्मतो उदायिस्स सन्तिके अभिक्खणं आगच्छति। ",
"pli-tv-bu-vb-np4:1.4":	"आयस्मापि उदायी तस्सा भिक्खुनिया सन्तिके अभिक्खणं गच्छति। ",
"pli-tv-bu-vb-np4:1.5":	"तेन खो पन समयेन आयस्मा उदायी तस्सा भिक्खुनिया सन्तिके भत्तविस्सग्गं करोति। ",
"pli-tv-bu-vb-np4:1.6":	"अथ खो आयस्मा उदायी पुब्बण्हसमयं निवासेत्वा पत्तचीवरमादाय येन सा भिक्खुनी तेनुपसङ्कमि; उपसङ्कमित्वा तस्सा भिक्खुनिया पुरतो अङ्गजातं विवरित्वा आसने निसीदि। ",
"pli-tv-bu-vb-np4:1.7":	"सापि खो भिक्खुनी आयस्मतो उदायिस्स पुरतो अङ्गजातं विवरित्वा आसने निसीदि। ",
"pli-tv-bu-vb-np4:1.8":	"अथ खो आयस्मा उदायी सारत्तो तस्सा भिक्खुनिया अङ्गजातं उपनिज्झायि। तस्स असुचि मुच्चि। ",
"pli-tv-bu-vb-np4:1.9":	"अथ खो आयस्मा उदायी तं भिक्खुनिं एतदवोच—",
"pli-tv-bu-vb-np4:1.10":	"“गच्छ, भगिनि, उदकं आहर, अन्तरवासकं धोविस्सामी”ति। ",
"pli-tv-bu-vb-np4:1.11":	"“आहरय्य, अहमेव धोविस्सामी”ति ",
"pli-tv-bu-vb-np4:1.12":	"तं असुचिं एकदेसं मुखेन अग्गहेसि एकदेसं अङ्गजाते पक्खिपि। ",
"pli-tv-bu-vb-np4:1.13":	"सा तेन गब्भं गण्हि। ",
"pli-tv-bu-vb-np4:1.14":	"भिक्खुनियो एवमाहंसु—",
"pli-tv-bu-vb-np4:1.15":	"“अब्रह्मचारिनी अयं भिक्खुनी, गब्भिनी”ति। ",
"pli-tv-bu-vb-np4:1.16":	"“नाहं, अय्ये, अब्रह्मचारिनी”ति भिक्खुनीनं एतमत्थं आरोचेसि। ",
"pli-tv-bu-vb-np4:1.17":	"भिक्खुनियो उज्झायन्ति खिय्यन्ति विपाचेन्ति—",
"pli-tv-bu-vb-np4:1.18":	"“कथञ्हि नाम अय्यो उदायी भिक्खुनिया पुराणचीवरं धोवापेस्सती”ति। ",
"pli-tv-bu-vb-np4:1.19":	"अथ खो ता भिक्खुनियो भिक्खूनं एतमत्थं आरोचेसुं। ",
"pli-tv-bu-vb-np4:1.20":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-np4:1.21":	"“कथञ्हि नाम आयस्मा उदायी भिक्खुनिया पुराणचीवरं धोवापेस्सती”ति। ",
"pli-tv-bu-vb-np4:1.22":	"अथ खो ते भिक्खू आयस्मन्तं उदायिं अनेकपरियायेन विगरहित्वा भगवतो एतमत्थं आरोचेसुं …पे… ",
"pli-tv-bu-vb-np4:1.23":	"“सच्चं किर त्वं, उदायि, भिक्खुनिया पुराणचीवरं धोवापेसी”ति? ",
"pli-tv-bu-vb-np4:1.24":	"“सच्चं, भगवा”ति। ",
"pli-tv-bu-vb-np4:1.25":	"“ञातिका ते, उदायि, अञ्ञातिका”ति? ",
"pli-tv-bu-vb-np4:1.26":	"“अञ्ञातिका, भगवा”ति। ",
"pli-tv-bu-vb-np4:1.27":	"“अञ्ञातको, मोघपुरिस, अञ्ञातिकाय न जानाति पतिरूपं वा अप्पतिरूपं वा पासादिकं वा अपासादिकं वा। ",
"pli-tv-bu-vb-np4:1.28":	"तत्थ नाम त्वं, मोघपुरिस, अञ्ञातिकाय भिक्खुनिया पुराणचीवरं धोवापेस्ससि। ",
"pli-tv-bu-vb-np4:1.29":	"नेतं, मोघपुरिस, अप्पसन्नानं वा पसादाय …पे… ",
"pli-tv-bu-vb-np4:1.30":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-np4:1.31.1":	"“यो पन भिक्खु अञ्ञातिकाय भिक्खुनिया पुराणचीवरं धोवापेय्य वा रजापेय्य वा आकोटापेय्य वा, निस्सग्गियं पाचित्तियन्”ति। ",
"pli-tv-bu-vb-np4:2.1.1":	"यो पनाति ",
"pli-tv-bu-vb-np4:2.1.2":	"यो यादिसो …पे… ",
"pli-tv-bu-vb-np4:2.1.3":	"भिक्खूति ",
"pli-tv-bu-vb-np4:2.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-np4:2.1.5":	"अञ्ञातिका नाम ",
"pli-tv-bu-vb-np4:2.1.6":	"मातितो वा पितितो वा याव सत्तमा पितामहयुगा असम्बद्धा। ",
"pli-tv-bu-vb-np4:2.1.7":	"भिक्खुनी नाम ",
"pli-tv-bu-vb-np4:2.1.8":	"उभतोसङ्घे उपसम्पन्ना। ",
"pli-tv-bu-vb-np4:2.1.9":	"पुराणचीवरं नाम ",
"pli-tv-bu-vb-np4:2.1.10":	"सकिं निवत्थम्पि सकिं पारुतम्पि। ",
"pli-tv-bu-vb-np4:2.1.11":	"धोवाति आणापेति, आपत्ति दुक्कटस्स। ",
"pli-tv-bu-vb-np4:2.1.12":	"धोतं निस्सग्गियं होति। ",
"pli-tv-bu-vb-np4:2.1.13":	"रजाति आणापेति, आपत्ति दुक्कटस्स। ",
"pli-tv-bu-vb-np4:2.1.14":	"रत्तं निस्सग्गियं होति। ",
"pli-tv-bu-vb-np4:2.1.15":	"आकोटेहीति आणापेति, आपत्ति दुक्कटस्स। ",
"pli-tv-bu-vb-np4:2.1.16":	"सकिं पाणिप्पहारं वा मुग्गरप्पहारं वा दिन्ने निस्सग्गियं होति। ",
"pli-tv-bu-vb-np4:2.1.17":	"निस्सज्जितब्बं सङ्घस्स वा गणस्स वा पुग्गलस्स वा। ",
"pli-tv-bu-vb-np4:2.1.18":	"एवञ्च पन, भिक्खवे, निस्सज्जितब्बं। ",
"pli-tv-bu-vb-np4:2.1.19":	"…पे… ",
"pli-tv-bu-vb-np4:2.1.20":	"इदं मे, भन्ते, पुराणचीवरं अञ्ञातिकाय भिक्खुनिया धोवापितं निस्सग्गियं। ",
"pli-tv-bu-vb-np4:2.1.21":	"इमाहं सङ्घस्स निस्सज्जामीति …पे… ",
"pli-tv-bu-vb-np4:2.1.22":	"ददेय्याति …पे… ",
"pli-tv-bu-vb-np4:2.1.23":	"ददेय्युन्ति …पे… ",
"pli-tv-bu-vb-np4:2.1.24":	"आयस्मतो दम्मीति। ",
"pli-tv-bu-vb-np4:2.2.1":	"अञ्ञातिकाय अञ्ञातिकसञ्ञी पुराणचीवरं धोवापेति, निस्सग्गियं पाचित्तियं। ",
"pli-tv-bu-vb-np4:2.2.2":	"अञ्ञातिकाय अञ्ञातिकसञ्ञी पुराणचीवरं धोवापेति रजापेति, निस्सग्गियेन आपत्ति दुक्कटस्स। ",
"pli-tv-bu-vb-np4:2.2.3":	"अञ्ञातिकाय अञ्ञातिकसञ्ञी पुराणचीवरं धोवापेति आकोटापेति, निस्सग्गियेन आपत्ति दुक्कटस्स। ",
"pli-tv-bu-vb-np4:2.2.4":	"अञ्ञातिकाय अञ्ञातिकसञ्ञी पुराणचीवरं धोवापेति रजापेति आकोटापेति, निस्सग्गियेन आपत्ति द्विन्नं दुक्कटानं। ",
"pli-tv-bu-vb-np4:2.2.5":	"अञ्ञातिकाय अञ्ञातिकसञ्ञी पुराणचीवरं रजापेति, निस्सग्गियं पाचित्तियं। ",
"pli-tv-bu-vb-np4:2.2.6":	"अञ्ञातिकाय अञ्ञातिकसञ्ञी पुराणचीवरं रजापेति आकोटापेति, निस्सग्गियेन आपत्ति दुक्कटस्स। ",
"pli-tv-bu-vb-np4:2.2.7":	"अञ्ञातिकाय अञ्ञातिकसञ्ञी पुराणचीवरं रजापेति धोवापेति, निस्सग्गियेन आपत्ति दुक्कटस्स। ",
"pli-tv-bu-vb-np4:2.2.8":	"अञ्ञातिकाय अञ्ञातिकसञ्ञी पुराणचीवरं रजापेति आकोटापेति धोवापेति, निस्सग्गियेन आपत्ति द्विन्नं दुक्कटानं। ",
"pli-tv-bu-vb-np4:2.2.9":	"अञ्ञातिकाय अञ्ञातिकसञ्ञी पुराणचीवरं आकोटापेति, निस्सग्गियं पाचित्तियं। ",
"pli-tv-bu-vb-np4:2.2.10":	"अञ्ञातिकाय अञ्ञातिकसञ्ञी पुराणचीवरं आकोटापेति धोवापेति, निस्सग्गियेन आपत्ति दुक्कटस्स। ",
"pli-tv-bu-vb-np4:2.2.11":	"अञ्ञातिकाय अञ्ञातिकसञ्ञी पुराणचीवरं आकोटापेति रजापेति, निस्सग्गियेन आपत्ति दुक्कटस्स। ",
"pli-tv-bu-vb-np4:2.2.12":	"अञ्ञातिकाय अञ्ञातिकसञ्ञी पुराणचीवरं आकोटापेति धोवापेति रजापेति, निस्सग्गियेन आपत्ति द्विन्नं दुक्कटानं। ",
"pli-tv-bu-vb-np4:2.2.13":	"अञ्ञातिकाय वेमतिको …पे… ",
"pli-tv-bu-vb-np4:2.2.14":	"अञ्ञातिकाय ञातिकसञ्ञी …पे… ",
"pli-tv-bu-vb-np4:2.2.15":	"अञ्ञस्स पुराणचीवरं धोवापेति, आपत्ति दुक्कटस्स। ",
"pli-tv-bu-vb-np4:2.2.16":	"निसीदनपच्चत्थरणं धोवापेति, आपत्ति दुक्कटस्स। ",
"pli-tv-bu-vb-np4:2.2.17":	"एकतोउपसम्पन्नाय धोवापेति, आपत्ति दुक्कटस्स। ",
"pli-tv-bu-vb-np4:2.2.18":	"ञातिकाय अञ्ञातिकसञ्ञी, आपत्ति दुक्कटस्स। ",
"pli-tv-bu-vb-np4:2.2.19":	"ञातिकाय वेमतिको, आपत्ति दुक्कटस्स। ",
"pli-tv-bu-vb-np4:2.2.20":	"ञातिकाय ञातिकसञ्ञी, अनापत्ति। ",
"pli-tv-bu-vb-np4:2.2.21.1":	"अनापत्ति—",
"pli-tv-bu-vb-np4:2.2.22":	"ञातिकाय धोवन्तिया अञ्ञातिका दुतिया होति, ",
"pli-tv-bu-vb-np4:2.2.23":	"अवुत्ता धोवति, ",
"pli-tv-bu-vb-np4:2.2.24":	"अपरिभुत्तं धोवापेति, ",
"pli-tv-bu-vb-np4:2.2.25":	"चीवरं ठपेत्वा अञ्ञं परिक्खारं धोवापेति, ",
"pli-tv-bu-vb-np4:2.2.26":	"सिक्खमानाय, ",
"pli-tv-bu-vb-np4:2.2.27":	"सामणेरिया, ",
"pli-tv-bu-vb-np4:2.2.28":	"उम्मत्तकस्स, ",
"pli-tv-bu-vb-np4:2.2.29":	"आदिकम्मिकस्साति। ",
"pli-tv-bu-vb-np4:2.2.30":	"पुराणचीवरसिक्खापदं निट्ठितं चतुत्थं। "
}	
