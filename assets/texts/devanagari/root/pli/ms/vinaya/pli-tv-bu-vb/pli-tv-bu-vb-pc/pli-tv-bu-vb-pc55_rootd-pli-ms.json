{	
"pli-tv-bu-vb-pc55:0.1":	"थेरवाद विनय ",
"pli-tv-bu-vb-pc55:0.2":	"महाविभङ्ग ",
"pli-tv-bu-vb-pc55:0.3":	"पाचित्तियकण्ड ",
"pli-tv-bu-vb-pc55:0.4":	"सुरापानवग्ग ",
"pli-tv-bu-vb-pc55:0.5":	"५५। भिंसापनसिक्खापद ",
"pli-tv-bu-vb-pc55:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-pc55:1.2":	"तेन खो पन समयेन छब्बग्गिया भिक्खू सत्तरसवग्गिये भिक्खू भिंसापेन्ति। ",
"pli-tv-bu-vb-pc55:1.3":	"ते भिंसापीयमाना रोदन्ति। ",
"pli-tv-bu-vb-pc55:1.4":	"भिक्खू एवमाहंसु—",
"pli-tv-bu-vb-pc55:1.5":	"“किस्स तुम्हे, आवुसो, रोदथा”ति? ",
"pli-tv-bu-vb-pc55:1.6":	"“इमे, आवुसो, छब्बग्गिया भिक्खू अम्हे भिंसापेन्ती”ति। ",
"pli-tv-bu-vb-pc55:1.7":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-pc55:1.8":	"“कथञ्हि नाम छब्बग्गिया भिक्खू भिक्खुं भिंसापेस्सन्ती”ति …पे… ",
"pli-tv-bu-vb-pc55:1.9":	"“सच्चं किर तुम्हे, भिक्खवे, भिक्खुं भिंसापेथा”ति? ",
"pli-tv-bu-vb-pc55:1.10":	"“सच्चं, भगवा”ति। ",
"pli-tv-bu-vb-pc55:1.11":	"विगरहि बुद्धो भगवा …पे… ",
"pli-tv-bu-vb-pc55:1.12":	"कथञ्हि नाम तुम्हे, मोघपुरिसा, भिक्खुं भिंसापेस्सथ। ",
"pli-tv-bu-vb-pc55:1.13":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-pc55:1.14":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc55:1.15.1":	"“यो पन भिक्खु भिक्खुं भिंसापेय्य, पाचित्तियन्”ति। ",
"pli-tv-bu-vb-pc55:2.1.1":	"यो पनाति ",
"pli-tv-bu-vb-pc55:2.1.2":	"यो यादिसो …पे… ",
"pli-tv-bu-vb-pc55:2.1.3":	"भिक्खूति ",
"pli-tv-bu-vb-pc55:2.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-pc55:2.1.5":	"भिक्खुन्ति ",
"pli-tv-bu-vb-pc55:2.1.6":	"अञ्ञं भिक्खुं। ",
"pli-tv-bu-vb-pc55:2.1.7":	"भिंसापेय्याति ",
"pli-tv-bu-vb-pc55:2.1.8":	"उपसम्पन्नो उपसम्पन्नं भिंसापेतुकामो रूपं वा सद्दं वा गन्धं वा रसं वा फोट्ठब्बं वा उपसंहरति। भायेय्य वा सो न वा भायेय्य, आपत्ति पाचित्तियस्स। ",
"pli-tv-bu-vb-pc55:2.1.9":	"चोरकन्तारं वा वाळकन्तारं वा पिसाचकन्तारं वा आचिक्खति। भायेय्य वा सो न वा भायेय्य, आपत्ति पाचित्तियस्स। ",
"pli-tv-bu-vb-pc55:2.2.1":	"उपसम्पन्ने उपसम्पन्नसञ्ञी भिंसापेति, आपत्ति पाचित्तियस्स। ",
"pli-tv-bu-vb-pc55:2.2.2":	"उपसम्पन्ने वेमतिको भिंसापेति, आपत्ति पाचित्तियस्स। ",
"pli-tv-bu-vb-pc55:2.2.3":	"उपसम्पन्ने अनुपसम्पन्नसञ्ञी भिंसापेति, आपत्ति पाचित्तियस्स। ",
"pli-tv-bu-vb-pc55:2.2.4":	"अनुपसम्पन्नं भिंसापेतुकामो रूपं वा सद्दं वा गन्धं वा रसं वा फोट्ठब्बं वा उपसंहरति। ",
"pli-tv-bu-vb-pc55:2.2.5":	"भायेय्य वा सो न वा भायेय्य, आपत्ति दुक्कटस्स। ",
"pli-tv-bu-vb-pc55:2.2.6":	"चोरकन्तारं वा वाळकन्तारं वा पिसाचकन्तारं वा आचिक्खति। ",
"pli-tv-bu-vb-pc55:2.2.7":	"भायेय्य वा सो न वा भायेय्य, आपत्ति दुक्कटस्स। ",
"pli-tv-bu-vb-pc55:2.2.8":	"अनुपसम्पन्ने उपसम्पन्नसञ्ञी, आपत्ति दुक्कटस्स। ",
"pli-tv-bu-vb-pc55:2.2.9":	"अनुपसम्पन्ने वेमतिको, आपत्ति दुक्कटस्स। ",
"pli-tv-bu-vb-pc55:2.2.10":	"अनुपसम्पन्ने अनुपसम्पन्नसञ्ञी, आपत्ति दुक्कटस्स। ",
"pli-tv-bu-vb-pc55:2.3.1":	"अनापत्ति—",
"pli-tv-bu-vb-pc55:2.3.2":	"न भिंसापेतुकामो रूपं वा सद्दं वा गन्धं वा रसं वा फोट्ठब्बं वा उपसंहरति, चोरकन्तारं वा वाळकन्तारं वा पिसाचकन्तारं वा आचिक्खति, ",
"pli-tv-bu-vb-pc55:2.3.3":	"उम्मत्तकस्स, ",
"pli-tv-bu-vb-pc55:2.3.4":	"आदिकम्मिकस्साति। ",
"pli-tv-bu-vb-pc55:2.3.5":	"भिंसापनसिक्खापदं निट्ठितं पञ्चमं। "
}	
