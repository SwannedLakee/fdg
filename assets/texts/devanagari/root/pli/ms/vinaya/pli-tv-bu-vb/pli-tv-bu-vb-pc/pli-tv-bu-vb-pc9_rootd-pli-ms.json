{	
"pli-tv-bu-vb-pc9:0.1":	"थेरवाद विनय ",
"pli-tv-bu-vb-pc9:0.2":	"महाविभङ्ग ",
"pli-tv-bu-vb-pc9:0.3":	"पाचित्तियकण्ड ",
"pli-tv-bu-vb-pc9:0.4":	"मुसावादवग्ग ",
"pli-tv-bu-vb-pc9:0.5":	"९। दुट्ठुल्लारोचनसिक्खापद ",
"pli-tv-bu-vb-pc9:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-pc9:1.2":	"तेन खो पन समयेन आयस्मा उपनन्दो सक्यपुत्तो छब्बग्गियेहि भिक्खूहि सद्धिं भण्डनकतो होति। ",
"pli-tv-bu-vb-pc9:1.3":	"सो सञ्चेतनिकं सुक्कविस्सट्ठिं आपत्तिं आपज्जित्वा सङ्घं तस्सा आपत्तिया परिवासं याचि। ",
"pli-tv-bu-vb-pc9:1.4":	"तस्स सङ्घो तस्सा आपत्तिया परिवासं अदासि। ",
"pli-tv-bu-vb-pc9:1.5":	"तेन खो पन समयेन सावत्थियं अञ्ञतरस्स पूगस्स सङ्घभत्तं होति। ",
"pli-tv-bu-vb-pc9:1.6":	"सो परिवसन्तो भत्तग्गे आसनपरियन्ते निसीदि। ",
"pli-tv-bu-vb-pc9:1.7":	"छब्बग्गिया भिक्खू ते उपासके एतदवोचुं—",
"pli-tv-bu-vb-pc9:1.8":	"“एसो, आवुसो, आयस्मा उपनन्दो सक्यपुत्तो तुम्हाकं सम्भावितो कुलूपको; येनेव हत्थेन सद्धादेय्यं भुञ्जति तेनेव हत्थेन उपक्कमित्वा असुचिं मोचेसि। ",
"pli-tv-bu-vb-pc9:1.9":	"सो सञ्चेतनिकं सुक्कविस्सट्ठिं आपत्तिं आपज्जित्वा सङ्घं तस्सा आपत्तिया परिवासं याचि। ",
"pli-tv-bu-vb-pc9:1.10":	"तस्स सङ्घो तस्सा आपत्तिया परिवासं अदासि। ",
"pli-tv-bu-vb-pc9:1.11":	"सो परिवसन्तो आसनपरियन्ते निसिन्नो”ति। ",
"pli-tv-bu-vb-pc9:1.12":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-pc9:1.13":	"“कथञ्हि नाम छब्बग्गिया भिक्खू भिक्खुस्स दुट्ठुल्लं आपत्तिं अनुपसम्पन्नस्स आरोचेस्सन्ती”ति …पे… ",
"pli-tv-bu-vb-pc9:1.14":	"“सच्चं किर तुम्हे, भिक्खवे, भिक्खुस्स दुट्ठुल्लं आपत्तिं अनुपसम्पन्नस्स आरोचेथा”ति? ",
"pli-tv-bu-vb-pc9:1.15":	"“सच्चं, भगवा”ति। ",
"pli-tv-bu-vb-pc9:1.16":	"विगरहि बुद्धो भगवा …पे… ",
"pli-tv-bu-vb-pc9:1.17":	"कथञ्हि नाम तुम्हे, मोघपुरिसा, भिक्खुस्स दुट्ठुल्लं आपत्तिं अनुपसम्पन्नस्स आरोचेस्सथ। ",
"pli-tv-bu-vb-pc9:1.18":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-pc9:1.19":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc9:1.20.1":	"“यो पन भिक्खु भिक्खुस्स दुट्ठुल्लं आपत्तिं अनुपसम्पन्नस्स आरोचेय्य, अञ्ञत्र भिक्खुसम्मुतिया, पाचित्तियन्”ति। ",
"pli-tv-bu-vb-pc9:2.1.1":	"यो पनाति ",
"pli-tv-bu-vb-pc9:2.1.2":	"यो यादिसो …पे… ",
"pli-tv-bu-vb-pc9:2.1.3":	"भिक्खूति ",
"pli-tv-bu-vb-pc9:2.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-pc9:2.1.5":	"भिक्खुस्साति ",
"pli-tv-bu-vb-pc9:2.1.6":	"अञ्ञस्स भिक्खुस्स। ",
"pli-tv-bu-vb-pc9:2.1.7":	"दुट्ठुल्ला नाम आपत्ति—",
"pli-tv-bu-vb-pc9:2.1.8":	"चत्तारि च पाराजिकानि, तेरस च सङ्घादिसेसा। ",
"pli-tv-bu-vb-pc9:2.1.9":	"अनुपसम्पन्नो नाम ",
"pli-tv-bu-vb-pc9:2.1.10":	"भिक्खुञ्च भिक्खुनिञ्च ठपेत्वा अवसेसो अनुपसम्पन्नो नाम। ",
"pli-tv-bu-vb-pc9:2.1.11":	"आरोचेय्याति ",
"pli-tv-bu-vb-pc9:2.1.12":	"आरोचेय्य इत्थिया वा पुरिसस्स वा गहट्ठस्स वा पब्बजितस्स वा। ",
"pli-tv-bu-vb-pc9:2.1.13":	"अञ्ञत्र भिक्खुसम्मुतियाति ",
"pli-tv-bu-vb-pc9:2.1.14":	"ठपेत्वा भिक्खुसम्मुतिं। ",
"pli-tv-bu-vb-pc9:2.1.15.1":	"अत्थि भिक्खुसम्मुति आपत्तिपरियन्ता, न कुलपरियन्ता। ",
"pli-tv-bu-vb-pc9:2.1.16":	"अत्थि भिक्खुसम्मुति कुलपरियन्ता, न आपत्तिपरियन्ता, अत्थि भिक्खुसम्मुति आपत्तिपरियन्ता च कुलपरियन्ता च, अत्थि भिक्खुसम्मुति नेव आपत्तिपरियन्ता न कुलपरियन्ता। ",
"pli-tv-bu-vb-pc9:2.1.17.1":	"आपत्तिपरियन्ता नाम ",
"pli-tv-bu-vb-pc9:2.1.18":	"आपत्तियो परिग्गहितायो होन्ति— “एत्तकाहि आपत्तीहि आरोचेतब्बो”ति। ",
"pli-tv-bu-vb-pc9:2.1.19":	"कुलपरियन्ता नाम ",
"pli-tv-bu-vb-pc9:2.1.20":	"कुलानि परिग्गहितानि होन्ति— “एत्तकेसु कुलेसु आरोचेतब्बो”ति। ",
"pli-tv-bu-vb-pc9:2.1.21":	"आपत्तिपरियन्ता च कुलपरियन्ता च नाम ",
"pli-tv-bu-vb-pc9:2.1.22":	"आपत्तियो च परिग्गहितायो होन्ति, कुलानि च परिग्गहितानि होन्ति— “एत्तकाहि आपत्तीहि एत्तकेसु कुलेसु आरोचेतब्बो”ति। ",
"pli-tv-bu-vb-pc9:2.1.23":	"नेव आपत्तिपरियन्ता न कुलपरियन्ता नाम ",
"pli-tv-bu-vb-pc9:2.1.24":	"आपत्तियो च अपरिग्गहितायो होन्ति, कुलानि च अपरिग्गहितानि होन्ति— “एत्तकाहि आपत्तीहि एत्तकेसु कुलेसु आरोचेतब्बो”ति। ",
"pli-tv-bu-vb-pc9:2.1.25.1":	"आपत्तिपरियन्ते या आपत्तियो परिग्गहितायो होन्ति, ता आपत्तियो ठपेत्वा अञ्ञाहि आपत्तीहि आरोचेति, आपत्ति पाचित्तियस्स। ",
"pli-tv-bu-vb-pc9:2.1.26":	"कुलपरियन्ते यानि कुलानि परिग्गहितानि होन्ति, तानि कुलानि ठपेत्वा अञ्ञेसु कुलेसु आरोचेति, आपत्ति पाचित्तियस्स। ",
"pli-tv-bu-vb-pc9:2.1.27":	"आपत्तिपरियन्ते च कुलपरियन्ते च या आपत्तियो परिग्गहितायो होन्ति, ता आपत्तियो ठपेत्वा यानि कुलानि परिग्गहितानि होन्ति, तानि कुलानि ठपेत्वा अञ्ञाहि आपत्तीहि अञ्ञेसु कुलेसु आरोचेति, आपत्ति पाचित्तियस्स। ",
"pli-tv-bu-vb-pc9:2.1.28":	"नेव आपत्तिपरियन्ते न कुलपरियन्ते, अनापत्ति। ",
"pli-tv-bu-vb-pc9:2.2.1":	"दुट्ठुल्लाय आपत्तिया दुट्ठुल्लापत्तिसञ्ञी अनुपसम्पन्नस्स आरोचेति, अञ्ञत्र भिक्खुसम्मुतिया, आपत्ति पाचित्तियस्स। ",
"pli-tv-bu-vb-pc9:2.2.2":	"दुट्ठुल्लाय आपत्तिया वेमतिको अनुपसम्पन्नस्स आरोचेति, अञ्ञत्र भिक्खुसम्मुतिया, आपत्ति पाचित्तियस्स। ",
"pli-tv-bu-vb-pc9:2.2.3":	"दुट्ठुल्लाय आपत्तिया अदुट्ठुल्लापत्तिसञ्ञी अनुपसम्पन्नस्स आरोचेति, अञ्ञत्र भिक्खुसम्मुतिया, आपत्ति पाचित्तियस्स। ",
"pli-tv-bu-vb-pc9:2.2.4":	"अदुट्ठुल्लं आपत्तिं आरोचेति, आपत्ति दुक्कटस्स। ",
"pli-tv-bu-vb-pc9:2.2.5":	"अनुपसम्पन्नस्स दुट्ठुल्लं वा अदुट्ठुल्लं वा अज्झाचारं आरोचेति, आपत्ति दुक्कटस्स। ",
"pli-tv-bu-vb-pc9:2.2.6":	"अदुट्ठुल्लाय आपत्तिया दुट्ठुल्लापत्तिसञ्ञी, आपत्ति दुक्कटस्स। ",
"pli-tv-bu-vb-pc9:2.2.7":	"अदुट्ठुल्लाय आपत्तिया वेमतिको, आपत्ति दुक्कटस्स। ",
"pli-tv-bu-vb-pc9:2.2.8":	"अदुट्ठुल्लाय आपत्तिया अदुट्ठुल्लापत्तिसञ्ञी, आपत्ति दुक्कटस्स। ",
"pli-tv-bu-vb-pc9:2.3.1":	"अनापत्ति—",
"pli-tv-bu-vb-pc9:2.3.2":	"वत्थुं आरोचेति नो आपत्तिं, ",
"pli-tv-bu-vb-pc9:2.3.3":	"आपत्तिं आरोचेति नो वत्थुं, ",
"pli-tv-bu-vb-pc9:2.3.4":	"भिक्खुसम्मुतिया, ",
"pli-tv-bu-vb-pc9:2.3.5":	"उम्मत्तकस्स, ",
"pli-tv-bu-vb-pc9:2.3.6":	"आदिकम्मिकस्साति। ",
"pli-tv-bu-vb-pc9:2.3.7":	"दुट्ठुल्लारोचनसिक्खापदं निट्ठितं नवमं। "
}	
