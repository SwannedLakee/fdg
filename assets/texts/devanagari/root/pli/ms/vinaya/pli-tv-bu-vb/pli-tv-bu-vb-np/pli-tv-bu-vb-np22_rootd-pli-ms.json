{	
"pli-tv-bu-vb-np22:0.1":	"थेरवाद विनय ",
"pli-tv-bu-vb-np22:0.2":	"महाविभङ्ग ",
"pli-tv-bu-vb-np22:0.3":	"निस्सग्गियकण्ड ",
"pli-tv-bu-vb-np22:0.4":	"पत्तवग्ग ",
"pli-tv-bu-vb-np22:0.5":	"२२। ऊनपञ्चबन्धनसिक्खापद ",
"pli-tv-bu-vb-np22:1.1.1":	"तेन समयेन बुद्धो भगवा सक्केसु विहरति कपिलवत्थुस्मिं निग्रोधारामे। ",
"pli-tv-bu-vb-np22:1.1.2":	"तेन खो पन समयेन अञ्ञतरेन कुम्भकारेन भिक्खू पवारिता होन्ति—",
"pli-tv-bu-vb-np22:1.1.3":	"“येसं अय्यानं पत्तेन अत्थो अहं पत्तेना”ति। ",
"pli-tv-bu-vb-np22:1.1.4":	"तेन खो पन समयेन भिक्खू न मत्तं जानित्वा बहू पत्ते विञ्ञापेन्ति। ",
"pli-tv-bu-vb-np22:1.1.5":	"येसं खुद्दका पत्ता ते महन्ते पत्ते विञ्ञापेन्ति। ",
"pli-tv-bu-vb-np22:1.1.6":	"येसं महन्ता पत्ता ते खुद्दके पत्ते विञ्ञापेन्ति। ",
"pli-tv-bu-vb-np22:1.1.7":	"अथ खो सो कुम्भकारो भिक्खूनं बहू पत्ते करोन्तो न सक्कोति अञ्ञं विक्कायिकं भण्डं कातुं, ",
"pli-tv-bu-vb-np22:1.1.8":	"अत्तनापि न यापेति, पुत्तदारापिस्स किलमन्ति। ",
"pli-tv-bu-vb-np22:1.1.9":	"मनुस्सा उज्झायन्ति खिय्यन्ति विपाचेन्ति—",
"pli-tv-bu-vb-np22:1.1.10":	"“कथञ्हि नाम समणा सक्यपुत्तिया न मत्तं जानित्वा बहू पत्ते विञ्ञापेस्सन्ति। ",
"pli-tv-bu-vb-np22:1.1.11":	"अयं इमेसं बहू पत्ते करोन्तो न सक्कोति अञ्ञं विक्कायिकं भण्डं कातुं, ",
"pli-tv-bu-vb-np22:1.1.12":	"अत्तनापि न यापेति, पुत्तदारापिस्स किलमन्ती”ति। ",
"pli-tv-bu-vb-np22:1.1.13":	"अस्सोसुं खो भिक्खू तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bu-vb-np22:1.1.14":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-np22:1.1.15":	"“कथञ्हि नाम भिक्खू न मत्तं जानित्वा बहू पत्ते विञ्ञापेस्सन्ती”ति। ",
"pli-tv-bu-vb-np22:1.1.16":	"अथ खो ते भिक्खू ते अनेकपरियायेन विगरहित्वा भगवतो एतमत्थं आरोचेसुं …पे… ",
"pli-tv-bu-vb-np22:1.1.17":	"सच्चं किर, भिक्खवे, भिक्खू न मत्तं जानित्वा बहू पत्ते विञ्ञापेन्तीति? ",
"pli-tv-bu-vb-np22:1.1.18":	"“सच्चं, भगवा”ति। ",
"pli-tv-bu-vb-np22:1.1.19":	"विगरहि बुद्धो भगवा …पे… ",
"pli-tv-bu-vb-np22:1.1.20":	"कथञ्हि नाम ते, भिक्खवे, मोघपुरिसा न मत्तं जानित्वा बहू पत्ते विञ्ञापेस्सन्ति। ",
"pli-tv-bu-vb-np22:1.1.21":	"नेतं, भिक्खवे, अप्पसन्नानं वा पसादाय …पे… ",
"pli-tv-bu-vb-np22:1.1.22":	"विगरहित्वा धम्मिं कथं कत्वा भिक्खू आमन्तेसि—",
"pli-tv-bu-vb-np22:1.1.23":	"“न, भिक्खवे, पत्तो विञ्ञापेतब्बो। यो विञ्ञापेय्य, आपत्ति दुक्कटस्सा”ति। ",
"pli-tv-bu-vb-np22:1.2.1":	"तेन खो पन समयेन अञ्ञतरस्स भिक्खुनो पत्तो भिन्नो होति। ",
"pli-tv-bu-vb-np22:1.2.2":	"अथ खो सो भिक्खु—“भगवता पटिक्खित्तं पत्तं विञ्ञापेतुन्”ति कुक्कुच्चायन्तो न विञ्ञापेति। ",
"pli-tv-bu-vb-np22:1.2.3":	"हत्थेसु पिण्डाय चरति। ",
"pli-tv-bu-vb-np22:1.2.4":	"मनुस्सा उज्झायन्ति खिय्यन्ति विपाचेन्ति—",
"pli-tv-bu-vb-np22:1.2.5":	"“कथञ्हि नाम समणा सक्यपुत्तिया हत्थेसु पिण्डाय चरिस्सन्ति, सेय्यथापि तित्थिया”ति। ",
"pli-tv-bu-vb-np22:1.2.6":	"अस्सोसुं खो भिक्खू तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bu-vb-np22:1.2.7":	"अथ खो ते भिक्खू भगवतो एतमत्थं आरोचेसुं। ",
"pli-tv-bu-vb-np22:1.2.8":	"अथ खो भगवा एतस्मिं निदाने एतस्मिं पकरणे धम्मिं कथं कत्वा भिक्खू आमन्तेसि—",
"pli-tv-bu-vb-np22:1.2.9":	"“अनुजानामि, भिक्खवे, नट्ठपत्तस्स वा भिन्नपत्तस्स वा पत्तं विञ्ञापेतुन्”ति। ",
"pli-tv-bu-vb-np22:1.3.1":	"तेन खो पन समयेन छब्बग्गिया भिक्खू—“भगवता अनुञ्ञातं नट्ठपत्तस्स वा भिन्नपत्तस्स वा पत्तं विञ्ञापेतुन्”ति अप्पमत्तकेनपि भिन्नेन अप्पमत्तकेनपि खण्डेन विलिखितमत्तेनपि बहू पत्ते विञ्ञापेन्ति। ",
"pli-tv-bu-vb-np22:1.3.2":	"अथ खो सो कुम्भकारो भिक्खूनं तथेव बहू पत्ते करोन्तो न सक्कोति अञ्ञं विक्कायिकं भण्डं कातुं, ",
"pli-tv-bu-vb-np22:1.3.3":	"अत्तनापि न यापेति, पुत्तदारापिस्स किलमन्ति। ",
"pli-tv-bu-vb-np22:1.3.4":	"मनुस्सा तथेव उज्झायन्ति खिय्यन्ति विपाचेन्ति—",
"pli-tv-bu-vb-np22:1.3.5":	"“कथञ्हि नाम समणा सक्यपुत्तिया न मत्तं जानित्वा बहू पत्ते विञ्ञापेस्सन्ति। ",
"pli-tv-bu-vb-np22:1.3.6":	"अयं इमेसं बहू पत्ते करोन्तो न सक्कोति अञ्ञं विक्कायिकं भण्डं कातुं, अत्तनापि न यापेति, पुत्तदारापिस्स किलमन्ती”ति। ",
"pli-tv-bu-vb-np22:1.3.7":	"अस्सोसुं खो भिक्खू तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bu-vb-np22:1.3.8":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-np22:1.3.9":	"“कथञ्हि नाम छब्बग्गिया भिक्खू अप्पमत्तकेनपि भिन्नेन अप्पमत्तकेनपि खण्डेन विलिखितमत्तेनपि बहू पत्ते विञ्ञापेस्सन्ती”ति। ",
"pli-tv-bu-vb-np22:1.3.10":	"अथ खो ते भिक्खू छब्बग्गिये भिक्खू अनेकपरियायेन विगरहित्वा भगवतो एतमत्थं आरोचेसुं …पे… ",
"pli-tv-bu-vb-np22:1.3.11":	"“सच्चं किर तुम्हे, भिक्खवे, अप्पमत्तकेनपि भिन्नेन अप्पमत्तकेनपि खण्डेन विलिखितमत्तेनपि बहू पत्ते विञ्ञापेथा”ति? ",
"pli-tv-bu-vb-np22:1.3.12":	"“सच्चं, भगवा”ति। ",
"pli-tv-bu-vb-np22:1.3.13":	"विगरहि बुद्धो भगवा …पे… ",
"pli-tv-bu-vb-np22:1.3.14":	"कथञ्हि नाम तुम्हे, मोघपुरिसा, अप्पमत्तकेनपि भिन्नेन अप्पमत्तकेनपि खण्डेन विलिखितमत्तेनपि बहू पत्ते विञ्ञापेस्सथ। ",
"pli-tv-bu-vb-np22:1.3.15":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-np22:1.3.16":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-np22:1.3.17.1":	"“यो पन भिक्खु ऊनपञ्चबन्धनेन पत्तेन अञ्ञं नवं पत्तं चेतापेय्य, निस्सग्गियं पाचित्तियं। ",
"pli-tv-bu-vb-np22:1.3.18":	"तेन भिक्खुना सो पत्तो भिक्खुपरिसाय निस्सज्जितब्बो। ",
"pli-tv-bu-vb-np22:1.3.19":	"यो च तस्सा भिक्खुपरिसाय पत्तपरियन्तो सो तस्स भिक्खुनो पदातब्बो— ‘अयं ते, भिक्खु, पत्तो याव भेदनाय धारेतब्बो’ति। ",
"pli-tv-bu-vb-np22:1.3.20":	"अयं तत्थ सामीची”ति। ",
"pli-tv-bu-vb-np22:2.1.1":	"यो पनाति ",
"pli-tv-bu-vb-np22:2.1.2":	"यो यादिसो …पे… ",
"pli-tv-bu-vb-np22:2.1.3":	"भिक्खूति ",
"pli-tv-bu-vb-np22:2.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-np22:2.1.5":	"ऊनपञ्चबन्धनो नाम पत्तो ",
"pli-tv-bu-vb-np22:2.1.6":	"अबन्धनो वा एकबन्धनो वा द्विबन्धनो वा तिबन्धनो वा चतुबन्धनो वा। ",
"pli-tv-bu-vb-np22:2.1.7":	"अबन्धनोकासो नाम पत्तो ",
"pli-tv-bu-vb-np22:2.1.8":	"यस्स द्वङ्गुला राजि न होति। ",
"pli-tv-bu-vb-np22:2.1.9":	"बन्धनोकासो नाम पत्तो ",
"pli-tv-bu-vb-np22:2.1.10":	"यस्स द्वङ्गुला राजि होति। ",
"pli-tv-bu-vb-np22:2.1.11":	"नवो नाम ",
"pli-tv-bu-vb-np22:2.1.12":	"पत्तो विञ्ञत्तिं उपादाय वुच्चति। ",
"pli-tv-bu-vb-np22:2.1.13":	"चेतापेय्याति ",
"pli-tv-bu-vb-np22:2.1.14":	"विञ्ञापेति, पयोगे दुक्कटं। ",
"pli-tv-bu-vb-np22:2.1.15":	"पटिलाभेन निस्सग्गियो होति। ",
"pli-tv-bu-vb-np22:2.1.16":	"सङ्घमज्झे निस्सज्जितब्बो। ",
"pli-tv-bu-vb-np22:2.1.17":	"सब्बेहेव अधिट्ठितपत्तं गहेत्वा सन्निपतितब्बं। ",
"pli-tv-bu-vb-np22:2.1.18":	"न लामको पत्तो अधिट्ठातब्बो—",
"pli-tv-bu-vb-np22:2.1.19":	"“महग्घं पत्तं गहेस्सामी”ति। ",
"pli-tv-bu-vb-np22:2.1.20":	"सचे लामकं पत्तं अधिट्ठेति— “महग्घं पत्तं गहेस्सामी”ति, आपत्ति दुक्कटस्स। ",
"pli-tv-bu-vb-np22:2.1.21":	"एवञ्च पन, भिक्खवे, निस्सज्जितब्बो। ",
"pli-tv-bu-vb-np22:2.1.22":	"तेन भिक्खुना सङ्घं उपसङ्कमित्वा एकंसं उत्तरासङ्गं करित्वा वुड्ढानं भिक्खूनं पादे वन्दित्वा उक्कुटिकं निसीदित्वा अञ्जलिं पग्गहेत्वा एवमस्स वचनीयो—",
"pli-tv-bu-vb-np22:2.1.23":	"“अयं मे, भन्ते, पत्तो ऊनपञ्चबन्धनेन पत्तेन चेतापितो निस्सग्गियो। ",
"pli-tv-bu-vb-np22:2.1.24":	"इमाहं सङ्घस्स निस्सज्जामी”ति। ",
"pli-tv-bu-vb-np22:2.1.25":	"निस्सज्जित्वा आपत्ति देसेतब्बा। ",
"pli-tv-bu-vb-np22:2.1.26":	"ब्यत्तेन भिक्खुना पटिबलेन आपत्ति पटिग्गहेतब्बा। ",
"pli-tv-bu-vb-np22:2.1.27":	"पञ्चहङ्गेहि समन्नागतो भिक्खु पत्तग्गाहापको सम्मन्नितब्बो—",
"pli-tv-bu-vb-np22:2.1.28":	"यो न छन्दागतिं गच्छेय्य, न दोसागतिं गच्छेय्य, न मोहागतिं गच्छेय्य, न भयागतिं गच्छेय्य, गाहितागाहितञ्च जानेय्य। ",
"pli-tv-bu-vb-np22:2.1.29":	"“एवञ्च पन, भिक्खवे, सम्मन्नितब्बो। ",
"pli-tv-bu-vb-np22:2.1.30":	"पठमं भिक्खु याचितब्बो। ",
"pli-tv-bu-vb-np22:2.1.31":	"याचित्वा ब्यत्तेन भिक्खुना पटिबलेन सङ्घो ञापेतब्बो—",
"pli-tv-bu-vb-np22:2.1.32":	"‘सुणातु मे, भन्ते, सङ्घो। ",
"pli-tv-bu-vb-np22:2.1.33":	"यदि सङ्घस्स पत्तकल्लं, सङ्घो इत्थन्नामं भिक्खुं पत्तग्गाहापकं सम्मन्नेय्य। ",
"pli-tv-bu-vb-np22:2.1.34":	"एसा ञत्ति। ",
"pli-tv-bu-vb-np22:2.1.35":	"सुणातु मे, भन्ते, सङ्घो। ",
"pli-tv-bu-vb-np22:2.1.36":	"सङ्घो इत्थन्नामं भिक्खुं पत्तग्गाहापकं सम्मन्नति। ",
"pli-tv-bu-vb-np22:2.1.37":	"यस्सायस्मतो खमति इत्थन्नामस्स भिक्खुनो पत्तग्गाहापकस्स सम्मुति, सो तुण्हस्स; ",
"pli-tv-bu-vb-np22:2.1.38":	"यस्स नक्खमति, सो भासेय्य। ",
"pli-tv-bu-vb-np22:2.1.39":	"सम्मतो सङ्घेन इत्थन्नामो भिक्खु पत्तग्गाहापको। ",
"pli-tv-bu-vb-np22:2.1.40":	"खमति सङ्घस्स, तस्मा तुण्ही, ",
"pli-tv-bu-vb-np22:2.1.41":	"एवमेतं धारयामी’”ति। ",
"pli-tv-bu-vb-np22:2.1.42":	"तेन सम्मतेन भिक्खुना पत्तो गाहेतब्बो। ",
"pli-tv-bu-vb-np22:2.1.43":	"थेरो वत्तब्बो—",
"pli-tv-bu-vb-np22:2.1.44":	"“गण्हातु, भन्ते, थेरो पत्तन्”ति। ",
"pli-tv-bu-vb-np22:2.1.45":	"सचे थेरो गण्हाति, थेरस्स पत्तो दुतियस्स गाहेतब्बो। ",
"pli-tv-bu-vb-np22:2.1.46":	"न च तस्स अनुद्दयताय न गहेतब्बो। यो न गण्हेय्य, आपत्ति दुक्कटस्स। ",
"pli-tv-bu-vb-np22:2.1.47":	"अपत्तकस्स न गाहेतब्बो। ",
"pli-tv-bu-vb-np22:2.1.48":	"एतेनेव उपायेन याव सङ्घनवका गाहेतब्बो। ",
"pli-tv-bu-vb-np22:2.1.49":	"यो च तस्सा भिक्खुपरिसाय पत्तपरियन्तो, सो तस्स भिक्खुनो पदातब्बो— “अयं ते, भिक्खु, पत्तो याव भेदनाय धारेतब्बो”ति। ",
"pli-tv-bu-vb-np22:2.1.50":	"तेन भिक्खुना सो पत्तो न अदेसे निक्खिपितब्बो, न अभोगेन भुञ्जितब्बो, न विस्सज्जेतब्बो— “कथायं पत्तो नस्सेय्य वा विनस्सेय्य वा भिज्जेय्य वा”ति? ",
"pli-tv-bu-vb-np22:2.1.51":	"सचे अदेसे वा निक्खिपति अभोगेन वा भुञ्जति विस्सज्जेति वा, आपत्ति दुक्कटस्स। ",
"pli-tv-bu-vb-np22:2.1.52":	"अयं तत्थ सामीचीति ",
"pli-tv-bu-vb-np22:2.1.53":	"अयं तत्थ अनुधम्मता। ",
"pli-tv-bu-vb-np22:2.2.1":	"अबन्धनेन पत्तेन अबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.2":	"अबन्धनेन पत्तेन एकबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.3":	"अबन्धनेन पत्तेन द्विबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.4":	"अबन्धनेन पत्तेन तिबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.5":	"अबन्धनेन पत्तेन चतुबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.6":	"एकबन्धनेन पत्तेन अबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.7":	"एकबन्धनेन पत्तेन एकबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.8":	"एकबन्धनेन पत्तेन द्विबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.9":	"एकबन्धनेन पत्तेन तिबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.10":	"एकबन्धनेन पत्तेन चतुबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.11":	"द्विबन्धनेन पत्तेन अबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.12":	"द्विबन्धनेन पत्तेन एकबन्धनं पत्तं …पे… ",
"pli-tv-bu-vb-np22:2.2.13":	"द्विबन्धनं पत्तं … ",
"pli-tv-bu-vb-np22:2.2.14":	"तिबन्धनं पत्तं … ",
"pli-tv-bu-vb-np22:2.2.15":	"चतुबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.16":	"तिबन्धनेन पत्तेन अबन्धनं पत्तं …पे… ",
"pli-tv-bu-vb-np22:2.2.17":	"एकबन्धनं पत्तं ",
"pli-tv-bu-vb-np22:2.2.18":	"द्विबन्धनं पत्तं … ",
"pli-tv-bu-vb-np22:2.2.19":	"तिबन्धनं पत्तं … ",
"pli-tv-bu-vb-np22:2.2.20":	"चतुबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.21":	"चतुबन्धनेन पत्तेन अबन्धनं पत्तं …पे… ",
"pli-tv-bu-vb-np22:2.2.22":	"एकबन्धनं पत्तं … ",
"pli-tv-bu-vb-np22:2.2.23":	"द्विबन्धनं पत्तं … ",
"pli-tv-bu-vb-np22:2.2.24":	"तिबन्धनं पत्तं … ",
"pli-tv-bu-vb-np22:2.2.25":	"चतुबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.26":	"अबन्धनेन पत्तेन अबन्धनोकासं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.27":	"अबन्धनेन पत्तेन एकबन्धनोकासं पत्तं …पे… ",
"pli-tv-bu-vb-np22:2.2.28":	"द्विबन्धनोकासं पत्तं … ",
"pli-tv-bu-vb-np22:2.2.29":	"तिबन्धनोकासं पत्तं … ",
"pli-tv-bu-vb-np22:2.2.30":	"चतुबन्धनोकासं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.31":	"एकबन्धनेन पत्तेन अबन्धनोकासं पत्तं …पे… ",
"pli-tv-bu-vb-np22:2.2.32":	"एकबन्धनोकासं पत्तं … ",
"pli-tv-bu-vb-np22:2.2.33":	"द्विबन्धनोकासं पत्तं … ",
"pli-tv-bu-vb-np22:2.2.34":	"तिबन्धनोकासं पत्तं … ",
"pli-tv-bu-vb-np22:2.2.35":	"चतुबन्धनोकासं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.36":	"द्विबन्धनेन पत्तेन अबन्धनोकासं पत्तं …पे… ",
"pli-tv-bu-vb-np22:2.2.37":	"चतुबन्धनोकासं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.38":	"तिबन्धनेन पत्तेन अबन्धनोकासं पत्तं …पे… ",
"pli-tv-bu-vb-np22:2.2.39":	"चतुबन्धनोकासं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.40":	"चतुबन्धनेन पत्तेन अबन्धनोकासं पत्तं …पे… ",
"pli-tv-bu-vb-np22:2.2.41":	"एकबन्धनोकासं पत्तं … ",
"pli-tv-bu-vb-np22:2.2.42":	"द्विबन्धनोकासं पत्तं … ",
"pli-tv-bu-vb-np22:2.2.43":	"तिबन्धनोकासं पत्तं … ",
"pli-tv-bu-vb-np22:2.2.44":	"चतुबन्धनोकासं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.45":	"अबन्धनोकासेन पत्तेन अबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.46":	"अबन्धनोकासेन पत्तेन एकबन्धनं पत्तं …पे… ",
"pli-tv-bu-vb-np22:2.2.47":	"द्विबन्धनं पत्तं … ",
"pli-tv-bu-vb-np22:2.2.48":	"तिबन्धनं पत्तं … ",
"pli-tv-bu-vb-np22:2.2.49":	"चतुबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.50":	"चतुबन्धनोकासेन पत्तेन अबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.51":	"चतुबन्धनोकासेन पत्तेन एकबन्धनं पत्तं …पे… ",
"pli-tv-bu-vb-np22:2.2.52":	"द्विबन्धनं पत्तं … ",
"pli-tv-bu-vb-np22:2.2.53":	"तिबन्धनं पत्तं … ",
"pli-tv-bu-vb-np22:2.2.54":	"चतुबन्धनं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.55":	"अबन्धनोकासेन पत्तेन अबन्धनोकासं पत्तं …पे… ",
"pli-tv-bu-vb-np22:2.2.56":	"एकबन्धनोकासं पत्तं … ",
"pli-tv-bu-vb-np22:2.2.57":	"द्विबन्धनोकासं पत्तं … ",
"pli-tv-bu-vb-np22:2.2.58":	"तिबन्धनोकासं पत्तं … ",
"pli-tv-bu-vb-np22:2.2.59":	"चतुबन्धनोकासं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.60":	"चतुबन्धनोकासेन पत्तेन अबन्धनोकासं पत्तं …पे… ",
"pli-tv-bu-vb-np22:2.2.61":	"एकबन्धनोकासं पत्तं … ",
"pli-tv-bu-vb-np22:2.2.62":	"द्विबन्धनोकासं पत्तं … ",
"pli-tv-bu-vb-np22:2.2.63":	"तिबन्धनोकासं पत्तं … ",
"pli-tv-bu-vb-np22:2.2.64":	"चतुबन्धनोकासं पत्तं चेतापेति, निस्सग्गियं पाचित्तियं। ",
"pli-tv-bu-vb-np22:2.2.65.1":	"अनापत्ति—",
"pli-tv-bu-vb-np22:2.2.66":	"नट्ठपत्तस्स, ",
"pli-tv-bu-vb-np22:2.2.67":	"भिन्नपत्तस्स, ",
"pli-tv-bu-vb-np22:2.2.68":	"ञातकानं ",
"pli-tv-bu-vb-np22:2.2.69":	"पवारितानं, ",
"pli-tv-bu-vb-np22:2.2.70":	"अञ्ञस्सत्थाय, ",
"pli-tv-bu-vb-np22:2.2.71":	"अत्तनो धनेन, ",
"pli-tv-bu-vb-np22:2.2.72":	"उम्मत्तकस्स, ",
"pli-tv-bu-vb-np22:2.2.73":	"आदिकम्मिकस्साति। ",
"pli-tv-bu-vb-np22:2.2.74":	"ऊनपञ्चबन्धनसिक्खापदं निट्ठितं दुतियं। "
}	
