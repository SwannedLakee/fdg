{	
"pli-tv-bu-vb-ss2:0.1":	"थेरवाद विनय ",
"pli-tv-bu-vb-ss2:0.2":	"महाविभङ्ग ",
"pli-tv-bu-vb-ss2:0.3":	"सङ्घादिसेसकण्ड ",
"pli-tv-bu-vb-ss2:0.4":	"२। कायसंसग्गसिक्खापद ",
"pli-tv-bu-vb-ss2:1.1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-ss2:1.1.2":	"तेन खो पन समयेन आयस्मा उदायी अरञ्ञे विहरति। ",
"pli-tv-bu-vb-ss2:1.1.3":	"तस्सायस्मतो विहारो अभिरूपो होति दस्सनीयो पासादिको, मज्झेगब्भो, समन्तापरियागारो, ",
"pli-tv-bu-vb-ss2:1.1.4":	"सुपञ्ञत्तं मञ्चपीठं भिसिबिब्बोहनं, ",
"pli-tv-bu-vb-ss2:1.1.5":	"पानीयं परिभोजनीयं सूपट्ठितं, ",
"pli-tv-bu-vb-ss2:1.1.6":	"परिवेणं सुसम्मट्ठं। ",
"pli-tv-bu-vb-ss2:1.1.7":	"बहू मनुस्सा आयस्मतो उदायिस्स विहारपेक्खका आगच्छन्ति। ",
"pli-tv-bu-vb-ss2:1.1.8":	"अञ्ञतरोपि ब्राह्मणो सपजापतिको येनायस्मा उदायी तेनुपसङ्कमि; उपसङ्कमित्वा आयस्मन्तं उदायिं एतदवोच—",
"pli-tv-bu-vb-ss2:1.1.9":	"“इच्छाम मयं भोतो उदायिस्स विहारं पेक्खितुन्”ति। ",
"pli-tv-bu-vb-ss2:1.1.10":	"“तेन हि, ब्राह्मण, पेक्खस्सू”ति, ",
"pli-tv-bu-vb-ss2:1.1.11":	"अवापुरणं आदाय घटिकं उग्घाटेत्वा कवाटं पणामेत्वा विहारं पाविसि। ",
"pli-tv-bu-vb-ss2:1.1.12":	"सोपि खो ब्राह्मणो आयस्मतो उदायिस्स पिट्ठितो पाविसि। ",
"pli-tv-bu-vb-ss2:1.1.13":	"सापि खो ब्राह्मणी तस्स ब्राह्मणस्स पिट्ठितो पाविसि। ",
"pli-tv-bu-vb-ss2:1.1.14":	"अथ खो आयस्मा उदायी एकच्चे वातपाने विवरन्तो एकच्चे वातपाने थकेन्तो गब्भं अनुपरिगन्त्वा पिट्ठितो आगन्त्वा तस्सा ब्राह्मणिया अङ्गमङ्गानि परामसि। ",
"pli-tv-bu-vb-ss2:1.1.15":	"अथ खो सो ब्राह्मणो आयस्मता उदायिना सद्धिं पटिसम्मोदित्वा अगमासि। ",
"pli-tv-bu-vb-ss2:1.1.16":	"अथ खो सो ब्राह्मणो अत्तमनो अत्तमनवाचं निच्छारेसि—",
"pli-tv-bu-vb-ss2:1.1.17":	"“उळारा इमे समणा सक्यपुत्तिया ये इमे एवरूपे अरञ्ञे विहरन्ति। ",
"pli-tv-bu-vb-ss2:1.1.18":	"भवम्पि उदायी उळारो यो एवरूपे अरञ्ञे विहरती”ति। ",
"pli-tv-bu-vb-ss2:1.1.19":	"एवं वुत्ते, सा ब्राह्मणी तं ब्राह्मणं एतदवोच—",
"pli-tv-bu-vb-ss2:1.1.20":	"“कुतो तस्स उळारत्तता। ",
"pli-tv-bu-vb-ss2:1.1.21":	"यथेव मे त्वं अङ्गमङ्गानि परामसि एवमेव मे समणो उदायी अङ्गमङ्गानि परामसी”ति। ",
"pli-tv-bu-vb-ss2:1.1.22":	"अथ खो सो ब्राह्मणो उज्झायति खिय्यति विपाचेति—",
"pli-tv-bu-vb-ss2:1.1.23":	"“अलज्जिनो इमे समणा सक्यपुत्तिया दुस्सीला मुसावादिनो। ",
"pli-tv-bu-vb-ss2:1.1.24":	"इमे हि नाम धम्मचारिनो समचारिनो ब्रह्मचारिनो सच्चवादिनो सीलवन्तो कल्याणधम्मा पटिजानिस्सन्ति। ",
"pli-tv-bu-vb-ss2:1.1.25":	"नत्थि इमेसं सामञ्ञं नत्थि इमेसं ब्रह्मञ्ञं, नट्ठं इमेसं सामञ्ञं नट्ठं इमेसं ब्रह्मञ्ञं, ",
"pli-tv-bu-vb-ss2:1.1.26":	"कुतो इमेसं सामञ्ञं कुतो इमेसं ब्रह्मञ्ञं, अपगता इमे सामञ्ञा अपगता इमे ब्रह्मञ्ञा। ",
"pli-tv-bu-vb-ss2:1.1.27":	"कथञ्हि नाम समणो उदायी मम भरियाय अङ्गमङ्गानि परामसिस्सति। ",
"pli-tv-bu-vb-ss2:1.1.28":	"न हि सक्का कुलित्थीहि कुलधीताहि कुलकुमारीहि कुलसुण्हाहि कुलदासीहि आरामं वा विहारं वा गन्तुं। ",
"pli-tv-bu-vb-ss2:1.1.29":	"सचे कुलित्थियो कुलधीतरो कुलकुमारियो कुलसुण्हायो कुलदासियो आरामं वा विहारं वा गच्छेय्युं, तापि समणा सक्यपुत्तिया दूसेय्युन्”ति। ",
"pli-tv-bu-vb-ss2:1.2.1":	"अस्सोसुं खो भिक्खु तस्स ब्राह्मणस्स उज्झायन्तस्स खिय्यन्तस्स विपाचेन्तस्स। ",
"pli-tv-bu-vb-ss2:1.2.2":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-ss2:1.2.3":	"“कथञ्हि नाम आयस्मा उदायी मातुगामेन सद्धिं कायसंसग्गं समापज्जिस्सती”ति। ",
"pli-tv-bu-vb-ss2:1.2.4":	"अथ खो ते भिक्खू आयस्मन्तं उदायिं अनेकपरियायेन विगरहित्वा भगवतो एतमत्थं आरोचेसुं। ",
"pli-tv-bu-vb-ss2:1.2.5":	"अथ खो भगवा एतस्मिं निदाने एतस्मिं पकरणे भिक्खुसङ्घं सन्निपातापेत्वा आयस्मन्तं उदायिं पटिपुच्छि—",
"pli-tv-bu-vb-ss2:1.2.6":	"“सच्चं किर त्वं, उदायि, मातुगामेन सद्धिं कायसंसग्गं समापज्जसी”ति? ",
"pli-tv-bu-vb-ss2:1.2.7":	"“सच्चं, भगवा”ति। ",
"pli-tv-bu-vb-ss2:1.2.8":	"विगरहि बुद्धो भगवा—",
"pli-tv-bu-vb-ss2:1.2.9":	"“अननुच्छविकं, मोघपुरिस, अननुलोमिकं अप्पतिरूपं अस्सामणकं अकप्पियं अकरणीयं। ",
"pli-tv-bu-vb-ss2:1.2.10":	"कथञ्हि नाम त्वं, मोघपुरिस, मातुगामेन सद्धिं कायसंसग्गं समापज्जिस्ससि। ",
"pli-tv-bu-vb-ss2:1.2.11":	"ननु मया, मोघपुरिस, अनेकपरियायेन विरागाय धम्मो देसितो नो सरागाय …पे… ",
"pli-tv-bu-vb-ss2:1.2.12":	"कामपरिळाहानं वूपसमो अक्खातो। ",
"pli-tv-bu-vb-ss2:1.2.13":	"नेतं, मोघपुरिस, अप्पसन्नानं वा पसादाय …पे… ",
"pli-tv-bu-vb-ss2:1.2.14":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-ss2:1.2.15.1":	"“यो पन भिक्खु ओतिण्णो विपरिणतेन चित्तेन मातुगामेन सद्धिं कायसंसग्गं समापज्जेय्य हत्थग्गाहं वा वेणिग्गाहं वा अञ्ञतरस्स वा अञ्ञतरस्स वा अङ्गस्स परामसनं, सङ्घादिसेसो”ति। ",
"pli-tv-bu-vb-ss2:2.1.1":	"यो पनाति ",
"pli-tv-bu-vb-ss2:2.1.2":	"यो यादिसो …पे… ",
"pli-tv-bu-vb-ss2:2.1.3":	"भिक्खूति ",
"pli-tv-bu-vb-ss2:2.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-ss2:2.1.5":	"ओतिण्णो नाम ",
"pli-tv-bu-vb-ss2:2.1.6":	"सारत्तो अपेक्खवा पटिबद्धचित्तो। ",
"pli-tv-bu-vb-ss2:2.1.7":	"विपरिणतन्ति ",
"pli-tv-bu-vb-ss2:2.1.8":	"रत्तम्पि चित्तं विपरिणतं। ",
"pli-tv-bu-vb-ss2:2.1.9":	"दुट्ठम्पि चित्तं विपरिणतं। ",
"pli-tv-bu-vb-ss2:2.1.10":	"मूळ्हम्पि चित्तं विपरिणतं। ",
"pli-tv-bu-vb-ss2:2.1.11":	"अपि च रत्तं चित्तं इमस्मिं अत्थे अधिप्पेतं विपरिणतन्ति। ",
"pli-tv-bu-vb-ss2:2.1.12":	"मातुगामो नाम ",
"pli-tv-bu-vb-ss2:2.1.13":	"मनुस्सित्थी, न यक्खी न पेती, न तिरच्छानगता। अन्तमसो तदहुजातापि दारिका, पगेव महत्तरी। ",
"pli-tv-bu-vb-ss2:2.1.14":	"सद्धिन्ति ",
"pli-tv-bu-vb-ss2:2.1.15":	"एकतो। ",
"pli-tv-bu-vb-ss2:2.1.16":	"कायसंसग्गं समापज्जेय्याति ",
"pli-tv-bu-vb-ss2:2.1.17":	"अज्झाचारो वुच्चति। ",
"pli-tv-bu-vb-ss2:2.1.18":	"हत्थो नाम ",
"pli-tv-bu-vb-ss2:2.1.19":	"कप्परं उपादाय याव अग्गनखा। ",
"pli-tv-bu-vb-ss2:2.1.20":	"वेणी नाम ",
"pli-tv-bu-vb-ss2:2.1.21":	"सुद्धकेसा वा, सुत्तमिस्सा वा, मालामिस्सा वा, हिरञ्ञमिस्सा वा, सुवण्णमिस्सा वा, मुत्तामिस्सा वा, मणिमिस्सा वा। ",
"pli-tv-bu-vb-ss2:2.1.22":	"अङ्गं नाम ",
"pli-tv-bu-vb-ss2:2.1.23":	"हत्थञ्च वेणिञ्च ठपेत्वा अवसेसं अङ्गं नाम। ",
"pli-tv-bu-vb-ss2:2.2.1":	"आमसना, परामसना, ओमसना, उम्मसना, ओलङ्घना, उल्लङ्घना, आकड्ढना, पतिकड्ढना, अभिनिग्गण्हना, अभिनिप्पीळना, गहणं, छुपनं। ",
"pli-tv-bu-vb-ss2:2.2.2":	"आमसना नाम ",
"pli-tv-bu-vb-ss2:2.2.3":	"आमट्ठमत्ता। ",
"pli-tv-bu-vb-ss2:2.2.4":	"परामसना नाम ",
"pli-tv-bu-vb-ss2:2.2.5":	"इतोचितो च सञ्चोपना। ",
"pli-tv-bu-vb-ss2:2.2.6":	"ओमसना नाम ",
"pli-tv-bu-vb-ss2:2.2.7":	"हेट्ठा ओरोपना। ",
"pli-tv-bu-vb-ss2:2.2.8":	"उम्मसना नाम ",
"pli-tv-bu-vb-ss2:2.2.9":	"उद्धं उच्चारणा। ",
"pli-tv-bu-vb-ss2:2.2.10":	"ओलङ्घना नाम ",
"pli-tv-bu-vb-ss2:2.2.11":	"हेट्ठा ओनमना। ",
"pli-tv-bu-vb-ss2:2.2.12":	"उल्लङ्घना नाम ",
"pli-tv-bu-vb-ss2:2.2.13":	"उद्धं उच्चारणा। ",
"pli-tv-bu-vb-ss2:2.2.14":	"आकड्ढना नाम ",
"pli-tv-bu-vb-ss2:2.2.15":	"आविञ्छना। ",
"pli-tv-bu-vb-ss2:2.2.16":	"पतिकड्ढना नाम ",
"pli-tv-bu-vb-ss2:2.2.17":	"पतिप्पणामना। ",
"pli-tv-bu-vb-ss2:2.2.18":	"अभिनिग्गण्हना नाम ",
"pli-tv-bu-vb-ss2:2.2.19":	"अङ्गं गहेत्वा निप्पीळना। ",
"pli-tv-bu-vb-ss2:2.2.20":	"अभिनिप्पीळना नाम ",
"pli-tv-bu-vb-ss2:2.2.21":	"केनचि सह निप्पीळना। ",
"pli-tv-bu-vb-ss2:2.2.22":	"गहणं नाम ",
"pli-tv-bu-vb-ss2:2.2.23":	"गहितमत्तं। ",
"pli-tv-bu-vb-ss2:2.2.24":	"छुपनं नाम ",
"pli-tv-bu-vb-ss2:2.2.25":	"फुट्ठमत्तं। ",
"pli-tv-bu-vb-ss2:2.2.26":	"सङ्घादिसेसोति ",
"pli-tv-bu-vb-ss2:2.2.27":	"…पे… तेनपि वुच्चति “सङ्घादिसेसो”ति। ",
"pli-tv-bu-vb-ss2:3.1.1":	"इत्थी च होति इत्थिसञ्ञी सारत्तो च भिक्खु च। ",
"pli-tv-bu-vb-ss2:3.1.2":	"नं इत्थिया कायेन कायं आमसति परामसति ओमसति उम्मसति ओलङ्घेति उल्लङ्घेति आकड्ढति पतिकड्ढति अभिनिग्गण्हाति अभिनिप्पीळेति गण्हाति छुपति, आपत्ति सङ्घादिसेसस्स। ",
"pli-tv-bu-vb-ss2:3.1.3":	"इत्थी च होति वेमतिको सारत्तो च। ",
"pli-tv-bu-vb-ss2:3.1.4":	"भिक्खु च नं इत्थिया कायेन कायं आमसति परामसति …पे… ",
"pli-tv-bu-vb-ss2:3.1.5":	"गण्हाति छुपति, आपत्ति थुल्लच्चयस्स। ",
"pli-tv-bu-vb-ss2:3.1.6":	"इत्थी च होति पण्डकसञ्ञी सारत्तो च। ",
"pli-tv-bu-vb-ss2:3.1.7":	"भिक्खु च नं इत्थिया कायेन कायं आमसति परामसति …पे… ",
"pli-tv-bu-vb-ss2:3.1.8":	"गण्हाति छुपति, आपत्ति थुल्लच्चयस्स। ",
"pli-tv-bu-vb-ss2:3.1.9":	"इत्थी च होति पुरिससञ्ञी सारत्तो च। ",
"pli-tv-bu-vb-ss2:3.1.10":	"भिक्खु च नं इत्थिया कायेन कायं आमसति परामसति …पे… ",
"pli-tv-bu-vb-ss2:3.1.11":	"गण्हाति छुपति, आपत्ति थुल्लच्चयस्स। ",
"pli-tv-bu-vb-ss2:3.1.12":	"इत्थी च होति तिरच्छानगतसञ्ञी सारत्तो च। ",
"pli-tv-bu-vb-ss2:3.1.13":	"भिक्खु च नं इत्थिया कायेन कायं आमसति परामसति …पे… ",
"pli-tv-bu-vb-ss2:3.1.14":	"गण्हाति छुपति, आपत्ति थुल्लच्चयस्स। ",
"pli-tv-bu-vb-ss2:3.1.15":	"पण्डको च होति पण्डकसञ्ञी सारत्तो च। ",
"pli-tv-bu-vb-ss2:3.1.16":	"भिक्खु च नं पण्डकस्स कायेन कायं आमसति परामसति …पे… ",
"pli-tv-bu-vb-ss2:3.1.17":	"गण्हाति छुपति, आपत्ति थुल्लच्चयस्स। ",
"pli-tv-bu-vb-ss2:3.1.18":	"पण्डको च होति वेमतिको सारत्तो च। ",
"pli-tv-bu-vb-ss2:3.1.19":	"भिक्खु च नं पण्डकस्स कायेन कायं आमसति परामसति …पे… ",
"pli-tv-bu-vb-ss2:3.1.20":	"गण्हाति छुपति, आपत्ति दुक्कटस्स। ",
"pli-tv-bu-vb-ss2:3.1.21":	"पण्डको च होति पुरिससञ्ञी सारत्तो च। ",
"pli-tv-bu-vb-ss2:3.1.22":	"भिक्खु च नं पण्डकस्स कायेन कायं आमसति परामसति …पे… ",
"pli-tv-bu-vb-ss2:3.1.23":	"गण्हाति छुपति, आपत्ति दुक्कटस्स। ",
"pli-tv-bu-vb-ss2:3.1.24":	"पण्डको च होति तिरच्छानगतसञ्ञी सारत्तो च। ",
"pli-tv-bu-vb-ss2:3.1.25":	"भिक्खु च नं पण्डकस्स कायेन कायं आमसति परामसति …पे… ",
"pli-tv-bu-vb-ss2:3.1.26":	"गण्हाति छुपति, आपत्ति दुक्कटस्स। ",
"pli-tv-bu-vb-ss2:3.1.27":	"पण्डको च होति इत्थिसञ्ञी सारत्तो च। ",
"pli-tv-bu-vb-ss2:3.1.28":	"भिक्खु च नं पण्डकस्स कायेन कायं आमसति परामसति …पे… ",
"pli-tv-bu-vb-ss2:3.1.29":	"गण्हाति छुपति, आपत्ति दुक्कटस्स। ",
"pli-tv-bu-vb-ss2:3.1.30":	"पुरिसो च होति पुरिससञ्ञी सारत्तो च। ",
"pli-tv-bu-vb-ss2:3.1.31":	"भिक्खु च नं पुरिसस्स कायेन कायं आमसति परामसति …पे… ",
"pli-tv-bu-vb-ss2:3.1.32":	"गण्हाति छुपति, आपत्ति दुक्कटस्स। ",
"pli-tv-bu-vb-ss2:3.1.33":	"पुरिसो च होति वेमतिको …पे… ",
"pli-tv-bu-vb-ss2:3.1.34":	"पुरिसो च होति तिरच्छानगतसञ्ञी … ",
"pli-tv-bu-vb-ss2:3.1.35":	"पुरिसो च होति इत्थिसञ्ञी … ",
"pli-tv-bu-vb-ss2:3.1.36":	"पुरिसो च होति पण्डकसञ्ञी सारत्तो च। ",
"pli-tv-bu-vb-ss2:3.1.37":	"भिक्खु च नं पुरिसस्स कायेन कायं आमसति परामसति …पे… ",
"pli-tv-bu-vb-ss2:3.1.38":	"गण्हाति छुपति, आपत्ति दुक्कटस्स। ",
"pli-tv-bu-vb-ss2:3.1.39":	"तिरच्छानगतो च होति तिरच्छानगतसञ्ञी सारत्तो च। ",
"pli-tv-bu-vb-ss2:3.1.40":	"भिक्खु च नं तिरच्छानगतस्स कायेन कायं आमसति परामसति …पे… ",
"pli-tv-bu-vb-ss2:3.1.41":	"गण्हाति छुपति, आपत्ति दुक्कटस्स। ",
"pli-tv-bu-vb-ss2:3.1.42":	"तिरच्छानगतो च होति वेमतिको …पे… ",
"pli-tv-bu-vb-ss2:3.1.43":	"तिरच्छानगतो च होति इत्थिसञ्ञी … ",
"pli-tv-bu-vb-ss2:3.1.44":	"तिरच्छानगतो च होति पण्डकसञ्ञी … ",
"pli-tv-bu-vb-ss2:3.1.45":	"तिरच्छानगतो च होति। ",
"pli-tv-bu-vb-ss2:3.1.46":	"पुरिससञ्ञी सारत्तो च। ",
"pli-tv-bu-vb-ss2:3.1.47":	"भिक्खु च नं तिरच्छानगतस्स कायेन कायं आमसति परामसति …पे… ",
"pli-tv-bu-vb-ss2:3.1.48":	"गण्हाति छुपति, आपत्ति दुक्कटस्स। ",
"pli-tv-bu-vb-ss2:3.1.49":	"एकमूलकं निट्ठितं। ",
"pli-tv-bu-vb-ss2:3.2.1":	"द्वे इत्थियो द्विन्नं इत्थीनं इत्थिसञ्ञी सारत्तो च। ",
"pli-tv-bu-vb-ss2:3.2.2":	"भिक्खु च नं द्विन्नं इत्थीनं कायेन कायं आमसति परामसति …पे… ",
"pli-tv-bu-vb-ss2:3.2.3":	"गण्हाति छुपति, आपत्ति द्विन्नं सङ्घादिसेसानं। ",
"pli-tv-bu-vb-ss2:3.2.4":	"द्वे इत्थियो द्विन्नं इत्थीनं वेमतिको सारत्तो च। ",
"pli-tv-bu-vb-ss2:3.2.5":	"भिक्खु च नं द्विन्नं इत्थीनं कायेन कायं आमसति परामसति …पे… ",
"pli-tv-bu-vb-ss2:3.2.6":	"गण्हाति छुपति, आपत्ति द्विन्नं थुल्लच्चयानं। ",
"pli-tv-bu-vb-ss2:3.2.7":	"द्वे इत्थियो द्विन्नं इत्थीनं पण्डकसञ्ञी …पे… ",
"pli-tv-bu-vb-ss2:3.2.8":	"पुरिससञ्ञी … ",
"pli-tv-bu-vb-ss2:3.2.9":	"तिरच्छानगतसञ्ञी सारत्तो च। ",
"pli-tv-bu-vb-ss2:3.2.10":	"भिक्खु च नं द्विन्नं इत्थीनं कायेन कायं आमसति परामसति …पे… ",
"pli-tv-bu-vb-ss2:3.2.11":	"गण्हाति छुपति, आपत्ति द्विन्नं थुल्लच्चयानं। ",
"pli-tv-bu-vb-ss2:3.2.12":	"द्वे पण्डका द्विन्नं पण्डकानं पण्डकसञ्ञी सारत्तो च भिक्खु च नं द्विन्नं पण्डकानं कायेन कायं आमसति परामसति …पे… ",
"pli-tv-bu-vb-ss2:3.2.13":	"गण्हाति छुपति, आपत्ति द्विन्नं थुल्लच्चयानं। ",
"pli-tv-bu-vb-ss2:3.2.14":	"द्वे पण्डका द्विन्नं पण्डकानं वेमतिको …पे… ",
"pli-tv-bu-vb-ss2:3.2.15":	"पुरिससञ्ञी … ",
"pli-tv-bu-vb-ss2:3.2.16":	"तिरच्छानगतसञ्ञी … ",
"pli-tv-bu-vb-ss2:3.2.17":	"इत्थिसञ्ञी सारत्तो च। ",
"pli-tv-bu-vb-ss2:3.2.18":	"भिक्खु च नं द्विन्नं पण्डकानं कायेन कायं आमसति परामसति …पे… ",
"pli-tv-bu-vb-ss2:3.2.19":	"गण्हाति छुपति, आपत्ति द्विन्नं दुक्कटानं। ",
"pli-tv-bu-vb-ss2:3.2.20":	"द्वे पुरिसा द्विन्नं पुरिसानं पुरिससञ्ञी सारत्तो च भिक्खु च नं द्विन्नं पुरिसानं कायेन कायं आमसति परामसति …पे… ",
"pli-tv-bu-vb-ss2:3.2.21":	"गण्हाति छुपति, आपत्ति द्विन्नं दुक्कटानं। ",
"pli-tv-bu-vb-ss2:3.2.22":	"द्वे पुरिसा द्विन्नं पुरिसानं वेमतिको …पे… ",
"pli-tv-bu-vb-ss2:3.2.23":	"तिरच्छानगतसञ्ञी … ",
"pli-tv-bu-vb-ss2:3.2.24":	"इत्थिसञ्ञी … ",
"pli-tv-bu-vb-ss2:3.2.25":	"पण्डकसञ्ञी सारत्तो च। ",
"pli-tv-bu-vb-ss2:3.2.26":	"भिक्खु च नं द्विन्नं पुरिसानं कायेन कायं आमसति परामसति …पे… ",
"pli-tv-bu-vb-ss2:3.2.27":	"गण्हाति छुपति, आपत्ति द्विन्नं दुक्कटानं। ",
"pli-tv-bu-vb-ss2:3.2.28":	"द्वे तिरच्छानगता द्विन्नं तिरच्छानगतानं तिरच्छानगतसञ्ञी सारत्तो च। ",
"pli-tv-bu-vb-ss2:3.2.29":	"भिक्खु च नं द्विन्नं तिरच्छानगतानं कायेन कायं आमसति परामसति …पे… ",
"pli-tv-bu-vb-ss2:3.2.30":	"गण्हाति छुपति, आपत्ति द्विन्नं दुक्कटानं। ",
"pli-tv-bu-vb-ss2:3.2.31":	"द्वे तिरच्छानगता द्विन्नं तिरच्छानगतानं वेमतिको …पे… ",
"pli-tv-bu-vb-ss2:3.2.32":	"इत्थिसञ्ञी … ",
"pli-tv-bu-vb-ss2:3.2.33":	"पण्डकसञ्ञी … ",
"pli-tv-bu-vb-ss2:3.2.34":	"पुरिससञ्ञी सारत्तो च। ",
"pli-tv-bu-vb-ss2:3.2.35":	"भिक्खु च नं द्विन्नं तिरच्छानगतानं कायेन कायं आमसति परामसति …पे… ",
"pli-tv-bu-vb-ss2:3.2.36":	"गण्हाति छुपति, आपत्ति द्विन्नं दुक्कटानं। ",
"pli-tv-bu-vb-ss2:3.3.1":	"इत्थी च पण्डको च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.3.2":	"भिक्खु च नं उभिन्नं कायेन कायं आमसति परामसति …पे… ",
"pli-tv-bu-vb-ss2:3.3.3":	"गण्हाति छुपति, आपत्ति सङ्घादिसेसेन दुक्कटस्स। ",
"pli-tv-bu-vb-ss2:3.3.4":	"इत्थी च पण्डको च उभिन्नं वेमतिको सारत्तो च। ",
"pli-tv-bu-vb-ss2:3.3.5":	"भिक्खु च नं उभिन्नं कायेन कायं आमसति परामसति …पे… ",
"pli-tv-bu-vb-ss2:3.3.6":	"गण्हाति छुपति, आपत्ति थुल्लच्चयेन दुक्कटस्स। ",
"pli-tv-bu-vb-ss2:3.3.7":	"इत्थी च पण्डको च उभिन्नं पण्डकसञ्ञी सारत्तो च। ",
"pli-tv-bu-vb-ss2:3.3.8":	"भिक्खु च नं उभिन्नं कायेन कायं आमसति परामसति …पे… ",
"pli-tv-bu-vb-ss2:3.3.9":	"गण्हाति छुपति, आपत्ति द्विन्नं थुल्लच्चयानं। ",
"pli-tv-bu-vb-ss2:3.3.10":	"इत्थी च पण्डको च उभिन्नं पुरिससञ्ञी सारत्तो च। ",
"pli-tv-bu-vb-ss2:3.3.11":	"भिक्खु च नं उभिन्नं कायेन कायं आमसति परामसति …पे… ",
"pli-tv-bu-vb-ss2:3.3.12":	"गण्हाति छुपति, आपत्ति थुल्लच्चयेन दुक्कटस्स। ",
"pli-tv-bu-vb-ss2:3.3.13":	"इत्थी च पण्डको च उभिन्नं तिरच्छानगतसञ्ञी सारत्तो च। ",
"pli-tv-bu-vb-ss2:3.3.14":	"भिक्खु च नं उभिन्नं कायेन कायं आमसति परामसति …पे… ",
"pli-tv-bu-vb-ss2:3.3.15":	"गण्हाति छुपति, आपत्ति थुल्लच्चयेन दुक्कटस्स। ",
"pli-tv-bu-vb-ss2:3.3.16":	"इत्थी च पुरिसो च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.3.17":	"भिक्खु च नं उभिन्नं कायेन कायं आमसति परामसति …पे… ",
"pli-tv-bu-vb-ss2:3.3.18":	"गण्हाति छुपति, आपत्ति सङ्घादिसेसेन दुक्कटस्स। ",
"pli-tv-bu-vb-ss2:3.3.19":	"इत्थी च पुरिसो च उभिन्नं वेमतिको …पे… ",
"pli-tv-bu-vb-ss2:3.3.20":	"पण्डकसञ्ञी … ",
"pli-tv-bu-vb-ss2:3.3.21":	"पुरिससञ्ञी … ",
"pli-tv-bu-vb-ss2:3.3.22":	"तिरच्छानगतसञ्ञी सारत्तो च। ",
"pli-tv-bu-vb-ss2:3.3.23":	"भिक्खु च नं उभिन्नं कायेन कायं आमसति परामसति …पे… ",
"pli-tv-bu-vb-ss2:3.3.24":	"गण्हाति छुपति, आपत्ति थुल्लच्चयेन दुक्कटस्स। ",
"pli-tv-bu-vb-ss2:3.3.25":	"इत्थी च तिरच्छानगतो च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.3.26":	"भिक्खु च नं उभिन्नं कायेन कायं आमसति परामसति …पे… ",
"pli-tv-bu-vb-ss2:3.3.27":	"गण्हाति छुपति, आपत्ति सङ्घादिसेसेन दुक्कटस्स। ",
"pli-tv-bu-vb-ss2:3.3.28":	"इत्थी च तिरच्छानगतो च उभिन्नं वेमतिको …पे… ",
"pli-tv-bu-vb-ss2:3.3.29":	"पण्डकसञ्ञी … ",
"pli-tv-bu-vb-ss2:3.3.30":	"पुरिससञ्ञी … ",
"pli-tv-bu-vb-ss2:3.3.31":	"तिरच्छानगतसञ्ञी सारत्तो च। ",
"pli-tv-bu-vb-ss2:3.3.32":	"भिक्खु च नं उभिन्नं कायेन कायं आमसति परामसति …पे… ",
"pli-tv-bu-vb-ss2:3.3.33":	"गण्हाति छुपति, आपत्ति थुल्लच्चयेन दुक्कटस्स। ",
"pli-tv-bu-vb-ss2:3.3.34":	"पण्डको च पुरिसो च उभिन्नं पण्डकसञ्ञी सारत्तो च। ",
"pli-tv-bu-vb-ss2:3.3.35":	"भिक्खु च नं उभिन्नं कायेन कायं आमसति परामसति …पे… ",
"pli-tv-bu-vb-ss2:3.3.36":	"गण्हाति छुपति, आपत्ति थुल्लच्चयेन दुक्कटस्स। ",
"pli-tv-bu-vb-ss2:3.3.37":	"पण्डको च पुरिसो च उभिन्नं वेमतिको …पे… ",
"pli-tv-bu-vb-ss2:3.3.38":	"पुरिससञ्ञी … ",
"pli-tv-bu-vb-ss2:3.3.39":	"तिरच्छानगतसञ्ञी … ",
"pli-tv-bu-vb-ss2:3.3.40":	"इत्थिसञ्ञी सारत्तो च। ",
"pli-tv-bu-vb-ss2:3.3.41":	"भिक्खु च नं उभिन्नं कायेन कायं आमसति परामसति …पे… ",
"pli-tv-bu-vb-ss2:3.3.42":	"गण्हाति छुपति, आपत्ति द्विन्नं दुक्कटानं। ",
"pli-tv-bu-vb-ss2:3.3.43":	"पण्डको च तिरच्छानगतो च उभिन्नं पण्डकसञ्ञी सारत्तो च। ",
"pli-tv-bu-vb-ss2:3.3.44":	"भिक्खु च नं उभिन्नं कायेन कायं आमसति परामसति …पे… ",
"pli-tv-bu-vb-ss2:3.3.45":	"गण्हाति छुपति, आपत्ति थुल्लच्चयेन दुक्कटस्स। ",
"pli-tv-bu-vb-ss2:3.3.46":	"पण्डको च तिरच्छानगतो च उभिन्नं वेमतिको …पे… ",
"pli-tv-bu-vb-ss2:3.3.47":	"पुरिससञ्ञी … ",
"pli-tv-bu-vb-ss2:3.3.48":	"तिरच्छानगतसञ्ञी … ",
"pli-tv-bu-vb-ss2:3.3.49":	"इत्थिसञ्ञी सारत्तो च। ",
"pli-tv-bu-vb-ss2:3.3.50":	"भिक्खु च नं उभिन्नं कायेन कायं आमसति परामसति …पे… ",
"pli-tv-bu-vb-ss2:3.3.51":	"गण्हाति छुपति, आपत्ति द्विन्नं दुक्कटानं। ",
"pli-tv-bu-vb-ss2:3.3.52":	"पुरिसो च तिरच्छानगतो च उभिन्नं पुरिससञ्ञी सारत्तो च। ",
"pli-tv-bu-vb-ss2:3.3.53":	"भिक्खु च नं उभिन्नं कायेन कायं आमसति परामसति …पे… ",
"pli-tv-bu-vb-ss2:3.3.54":	"गण्हाति छुपति, आपत्ति द्विन्नं दुक्कटानं। ",
"pli-tv-bu-vb-ss2:3.3.55":	"पुरिसो च तिरच्छानगतो च उभिन्नं वेमतिको …पे… ",
"pli-tv-bu-vb-ss2:3.3.56":	"तिरच्छानगतसञ्ञी … ",
"pli-tv-bu-vb-ss2:3.3.57":	"इत्थिसञ्ञी … ",
"pli-tv-bu-vb-ss2:3.3.58":	"पण्डकसञ्ञी सारत्तो च। ",
"pli-tv-bu-vb-ss2:3.3.59":	"भिक्खु च नं उभिन्नं कायेन कायं आमसति परामसति …पे… ",
"pli-tv-bu-vb-ss2:3.3.60":	"गण्हाति छुपति, आपत्ति द्विन्नं दुक्कटानं। ",
"pli-tv-bu-vb-ss2:3.3.61":	"दुमूलकं निट्ठितं। ",
"pli-tv-bu-vb-ss2:3.4.1":	"इत्थी च होति इत्थिसञ्ञी सारत्तो च। ",
"pli-tv-bu-vb-ss2:3.4.2":	"भिक्खु च नं इत्थिया कायेन कायपटिबद्धं आमसति परामसति …पे… ",
"pli-tv-bu-vb-ss2:3.4.3":	"गण्हाति छुपति, आपत्ति थुल्लच्चयस्स …पे…। ",
"pli-tv-bu-vb-ss2:3.4.4":	"द्वे इत्थियो द्विन्नं इत्थीनं इत्थिसञ्ञी सारत्तो च। ",
"pli-tv-bu-vb-ss2:3.4.5":	"भिक्खु च नं द्विन्नं इत्थीनं कायेन कायपटिबद्धं आमसति परामसति …पे… ",
"pli-tv-bu-vb-ss2:3.4.6":	"गण्हाति छुपति, आपत्ति द्विन्नं थुल्लच्चयानं …पे…। ",
"pli-tv-bu-vb-ss2:3.4.7":	"इत्थी च पण्डको च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.4.8":	"भिक्खु च नं उभिन्नं कायेन कायपटिबद्धं आमसति परामसति …पे… ",
"pli-tv-bu-vb-ss2:3.4.9":	"गण्हाति छुपति, आपत्ति थुल्लच्चयेन दुक्कटस्स …पे…। ",
"pli-tv-bu-vb-ss2:3.4.10":	"इत्थी च होति इत्थिसञ्ञी सारत्तो च। ",
"pli-tv-bu-vb-ss2:3.4.11":	"भिक्खु च नं इत्थिया कायपटिबद्धेन कायं आमसति परामसति …पे… ",
"pli-tv-bu-vb-ss2:3.4.12":	"गण्हाति छुपति, आपत्ति थुल्लच्चयस्स …पे…। ",
"pli-tv-bu-vb-ss2:3.4.13":	"द्वे इत्थियो द्विन्नं इत्थीनं इत्थिसञ्ञी सारत्तो च। ",
"pli-tv-bu-vb-ss2:3.4.14":	"भिक्खु च नं द्विन्नं इत्थीनं कायपटिबद्धेन कायं आमसति परामसति …पे… ",
"pli-tv-bu-vb-ss2:3.4.15":	"गण्हाति छुपति, आपत्ति द्विन्नं थुल्लच्चयानं …पे…। ",
"pli-tv-bu-vb-ss2:3.4.16":	"इत्थी च पण्डको च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.4.17":	"भिक्खु च नं उभिन्नं कायपटिबद्धेन कायं आमसति परामसति …पे… ",
"pli-tv-bu-vb-ss2:3.4.18":	"गण्हाति छुपति, आपत्ति थुल्लच्चयेन दुक्कटस्स …पे…। ",
"pli-tv-bu-vb-ss2:3.4.19.1":	"इत्थी च होति इत्थिसञ्ञी सारत्तो च। ",
"pli-tv-bu-vb-ss2:3.4.20":	"भिक्खु च नं इत्थिया कायपटिबद्धेन कायपटिबद्धं आमसति परामसति …पे… ",
"pli-tv-bu-vb-ss2:3.4.21":	"गण्हाति छुपति, आपत्ति दुक्कटस्स …पे…। ",
"pli-tv-bu-vb-ss2:3.4.22":	"द्वे इत्थियो द्विन्नं इत्थीनं इत्थिसञ्ञी सारत्तो च। ",
"pli-tv-bu-vb-ss2:3.4.23":	"भिक्खु च नं द्विन्नं इत्थीनं कायपटिबद्धेन कायपटिबद्धं आमसति परामसति …पे… ",
"pli-tv-bu-vb-ss2:3.4.24":	"गण्हाति छुपति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.4.25":	"इत्थी च पण्डको च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.4.26":	"भिक्खु च नं उभिन्नं कायपटिबद्धेन कायपटिबद्धं आमसति परामसति …पे… ",
"pli-tv-bu-vb-ss2:3.4.27":	"गण्हाति छुपति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.4.28.1":	"इत्थी च होति इत्थिसञ्ञी सारत्तो च। ",
"pli-tv-bu-vb-ss2:3.4.29":	"भिक्खु च नं इत्थिया निस्सग्गियेन कायं आमसति आपत्ति दुक्कटस्स …पे…। ",
"pli-tv-bu-vb-ss2:3.4.30":	"द्वे इत्थियो द्विन्नं इत्थीनं इत्थिसञ्ञी सारत्तो च। ",
"pli-tv-bu-vb-ss2:3.4.31":	"भिक्खु च नं द्विन्नं इत्थीनं निस्सग्गियेन कायं आमसति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.4.32":	"इत्थी च पण्डको च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.4.33":	"भिक्खु च नं उभिन्नं निस्सग्गियेन कायं आमसति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.4.34":	"इत्थी च होति इत्थिसञ्ञी सारत्तो च। ",
"pli-tv-bu-vb-ss2:3.4.35":	"भिक्खु च नं इत्थिया निस्सग्गियेन कायपटिबद्धं आमसति, आपत्ति दुक्कटस्स …पे…। ",
"pli-tv-bu-vb-ss2:3.4.36":	"द्वे इत्थियो द्विन्नं इत्थीनं इत्थिसञ्ञी सारत्तो च। ",
"pli-tv-bu-vb-ss2:3.4.37":	"भिक्खु च नं द्विन्नं इत्थीनं निस्सग्गियेन कायपटिबद्धं आमसति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.4.38":	"इत्थी च पण्डको च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.4.39":	"भिक्खु च नं उभिन्नं निस्सग्गियेन कायपटिबद्धं आमसति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.4.40":	"इत्थी च होति इत्थिसञ्ञी सारत्तो च। ",
"pli-tv-bu-vb-ss2:3.4.41":	"भिक्खु च नं इत्थिया निस्सग्गियेन निस्सग्गियं आमसति, आपत्ति दुक्कटस्स …पे…। ",
"pli-tv-bu-vb-ss2:3.4.42":	"द्वे इत्थियो द्विन्नं इत्थीनं इत्थिसञ्ञी सारत्तो च। ",
"pli-tv-bu-vb-ss2:3.4.43":	"भिक्खु च नं द्विन्नं इत्थीनं निस्सग्गियेन निस्सग्गियं आमसति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.4.44":	"इत्थी च पण्डको च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.4.45":	"भिक्खु च नं उभिन्नं निस्सग्गियेन निस्सग्गियं आमसति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.4.46":	"भिक्खुपेय्यालो निट्ठितो। ",
"pli-tv-bu-vb-ss2:3.5.1":	"इत्थी च होति इत्थिसञ्ञी सारत्तो च। ",
"pli-tv-bu-vb-ss2:3.5.2":	"इत्थी च नं भिक्खुस्स कायेन कायं आमसति परामसति ओमसति उम्मसति ओलङ्घेति उल्लङ्घेति आकड्ढति पतिकड्ढति अभिनिग्गण्हाति अभिनिप्पीळेति गण्हाति छुपति, सेवनाधिप्पायो कायेन वायमति फस्सं पटिविजानाति, आपत्ति सङ्घादिसेसस्स …पे…। ",
"pli-tv-bu-vb-ss2:3.5.3":	"द्वे इत्थियो द्विन्नं इत्थीनं इत्थिसञ्ञी सारत्तो च। ",
"pli-tv-bu-vb-ss2:3.5.4":	"इत्थियो च नं भिक्खुस्स कायेन कायं आमसन्ति परामसन्ति ओमसन्ति उम्मसन्ति ओलङ्घेन्ति उल्लङ्घेन्ति आकड्ढन्ति पतिकड्ढन्ति अभिनिग्गण्हन्ति अभिनिप्पीळेन्ति गण्हन्ति छुपन्ति, सेवनाधिप्पायो कायेन वायमति फस्सं पटिविजानाति, आपत्ति द्विन्नं सङ्घादिसेसानं …पे…। ",
"pli-tv-bu-vb-ss2:3.5.5":	"इत्थी च पण्डको च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.5.6":	"उभो च नं भिक्खुस्स कायेन कायं आमसन्ति परामसन्ति …पे… ",
"pli-tv-bu-vb-ss2:3.5.7":	"गण्हन्ति छुपन्ति, सेवनाधिप्पायो कायेन वायमति फस्सं पटिविजानाति, आपत्ति सङ्घादिसेसेन दुक्कटस्स …पे…। ",
"pli-tv-bu-vb-ss2:3.5.8.1":	"इत्थी च होति इत्थिसञ्ञी सारत्तो च। ",
"pli-tv-bu-vb-ss2:3.5.9":	"इत्थी च नं भिक्खुस्स कायेन कायपटिबद्धं आमसति परामसति …पे… ",
"pli-tv-bu-vb-ss2:3.5.10":	"गण्हाति छुपति, सेवनाधिप्पायो कायेन वायमति फस्सं पटिविजानाति, आपत्ति थुल्लच्चयस्स …पे…। ",
"pli-tv-bu-vb-ss2:3.5.11":	"द्वे इत्थियो द्विन्नं इत्थीनं इत्थिसञ्ञी सारत्तो च। ",
"pli-tv-bu-vb-ss2:3.5.12":	"इत्थियो च नं भिक्खुस्स कायेन कायपटिबद्धं आमसन्ति परामसन्ति …पे… ",
"pli-tv-bu-vb-ss2:3.5.13":	"गण्हन्ति छुपन्ति, सेवनाधिप्पायो कायेन वायमति फस्सं पटिविजानाति, आपत्ति द्विन्नं थुल्लच्चयानं …पे…। ",
"pli-tv-bu-vb-ss2:3.5.14":	"इत्थी च पण्डको च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.5.15":	"उभो च नं भिक्खुस्स कायेन कायपटिबद्धं आमसन्ति परामसन्ति …पे… ",
"pli-tv-bu-vb-ss2:3.5.16":	"गण्हन्ति छुपन्ति, सेवनाधिप्पायो कायेन वायमति फस्सं पटिविजानाति, आपत्ति थुल्लच्चयेन दुक्कटस्स …पे…। ",
"pli-tv-bu-vb-ss2:3.5.17":	"इत्थी च होति इत्थिसञ्ञी सारत्तो च। ",
"pli-tv-bu-vb-ss2:3.5.18":	"इत्थी च नं भिक्खुस्स कायपटिबद्धेन कायं आमसति परामसति …पे… ",
"pli-tv-bu-vb-ss2:3.5.19":	"गण्हाति छुपति, सेवनाधिप्पायो कायेन वायमति फस्सं पटिविजानाति, आपत्ति थुल्लच्चयस्स …पे…। ",
"pli-tv-bu-vb-ss2:3.5.20":	"द्वे इत्थियो द्विन्नं इत्थीनं इत्थिसञ्ञी सारत्तो च। ",
"pli-tv-bu-vb-ss2:3.5.21":	"इत्थियो च नं भिक्खुस्स कायपटिबद्धेन कायं आमसन्ति परामसन्ति …पे… ",
"pli-tv-bu-vb-ss2:3.5.22":	"गण्हन्ति छुपन्ति, सेवनाधिप्पायो कायेन वायमति फस्सं पटिविजानाति, आपत्ति द्विन्नं थुल्लच्चयानं …पे…। ",
"pli-tv-bu-vb-ss2:3.5.23":	"इत्थी च पण्डको च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.5.24":	"उभो च नं भिक्खुस्स कायपटिबद्धेन कायं आमसन्ति परामसन्ति …पे… ",
"pli-tv-bu-vb-ss2:3.5.25":	"गण्हन्ति छुपन्ति, सेवनाधिप्पायो कायेन वायमति फस्सं पटिविजानाति, आपत्ति थुल्लच्चयेन दुक्कटस्स …पे…। ",
"pli-tv-bu-vb-ss2:3.5.26.1":	"इत्थी च होति इत्थिसञ्ञी सारत्तो च। ",
"pli-tv-bu-vb-ss2:3.5.27":	"इत्थी च नं भिक्खुस्स कायपटिबद्धेन कायपटिबद्धं आमसति परामसति …पे… ",
"pli-tv-bu-vb-ss2:3.5.28":	"गण्हाति छुपति, सेवनाधिप्पायो कायेन वायमति फस्सं पटिविजानाति, आपत्ति दुक्कटस्स …पे…। ",
"pli-tv-bu-vb-ss2:3.5.29":	"द्वे इत्थियो द्विन्नं इत्थीनं इत्थिसञ्ञी सारत्तो च। ",
"pli-tv-bu-vb-ss2:3.5.30":	"इत्थियो च नं भिक्खुस्स कायपटिबद्धेन कायपटिबद्धं आमसन्ति परामसन्ति …पे… ",
"pli-tv-bu-vb-ss2:3.5.31":	"गण्हन्ति छुपन्ति, सेवनाधिप्पायो कायेन वायमति फस्सं पटिविजानाति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.5.32":	"इत्थी च पण्डको च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.5.33":	"उभो च नं भिक्खुस्स कायपटिबद्धेन कायपटिबद्धं आमसन्ति परामसन्ति …पे… ",
"pli-tv-bu-vb-ss2:3.5.34":	"गण्हन्ति छुपन्ति, सेवनाधिप्पायो कायेन वायमति फस्सं पटिविजानाति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.5.35.1":	"इत्थी च होति इत्थिसञ्ञी सारत्तो च। ",
"pli-tv-bu-vb-ss2:3.5.36":	"इत्थी च नं भिक्खुस्स निस्सग्गियेन कायं आमसति। ",
"pli-tv-bu-vb-ss2:3.5.37":	"सेवनाधिप्पायो कायेन वायमति फस्सं पटिविजानाति, आपत्ति दुक्कटस्स …पे…। ",
"pli-tv-bu-vb-ss2:3.5.38":	"द्वे इत्थियो द्विन्नं इत्थीनं इत्थिसञ्ञी सारत्तो च। ",
"pli-tv-bu-vb-ss2:3.5.39":	"इत्थियो च नं भिक्खुस्स निस्सग्गियेन कायं आमसन्ति। ",
"pli-tv-bu-vb-ss2:3.5.40":	"सेवनाधिप्पायो कायेन वायमति फस्सं पटिविजानाति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.5.41":	"इत्थी च पण्डको च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.5.42":	"उभो च नं भिक्खुस्स निस्सग्गियेन कायं आमसन्ति। ",
"pli-tv-bu-vb-ss2:3.5.43":	"सेवनाधिप्पायो कायेन वायमति फस्सं पटिविजानाति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.5.44":	"इत्थी च होति इत्थिसञ्ञी सारत्तो च। ",
"pli-tv-bu-vb-ss2:3.5.45":	"इत्थी च नं भिक्खुस्स निस्सग्गियेन कायपटिबद्धं आमसति। ",
"pli-tv-bu-vb-ss2:3.5.46":	"सेवनाधिप्पायो कायेन वायमति फस्सं पटिविजानाति, आपत्ति दुक्कटस्स …पे…। ",
"pli-tv-bu-vb-ss2:3.5.47":	"द्वे इत्थियो द्विन्नं इत्थीनं इत्थिसञ्ञी सारत्तो च। ",
"pli-tv-bu-vb-ss2:3.5.48":	"इत्थियो च नं भिक्खुस्स निस्सग्गियेन कायपटिबद्धं आमसन्ति। ",
"pli-tv-bu-vb-ss2:3.5.49":	"सेवनाधिप्पायो कायेन वायमति फस्सं पटिविजानाति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.5.50":	"इत्थी च पण्डको च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.5.51":	"उभो च नं भिक्खुस्स निस्सग्गियेन कायपटिबद्धं आमसन्ति। ",
"pli-tv-bu-vb-ss2:3.5.52":	"सेवनाधिप्पायो कायेन वायमति फस्सं पटिविजानाति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.5.53":	"इत्थी च होति इत्थिसञ्ञी सारत्तो च। ",
"pli-tv-bu-vb-ss2:3.5.54":	"इत्थी च नं भिक्खुस्स निस्सग्गियेन निस्सग्गियं आमसति। ",
"pli-tv-bu-vb-ss2:3.5.55":	"सेवनाधिप्पायो कायेन वायमति, न च फस्सं पटिविजानाति, आपत्ति दुक्कटस्स …पे…। ",
"pli-tv-bu-vb-ss2:3.5.56":	"द्वे इत्थियो द्विन्नं इत्थीनं इत्थिसञ्ञी सारत्तो च। ",
"pli-tv-bu-vb-ss2:3.5.57":	"इत्थियो च नं भिक्खुस्स निस्सग्गियेन निस्सग्गियं आमसन्ति। ",
"pli-tv-bu-vb-ss2:3.5.58":	"सेवनाधिप्पायो कायेन वायमति, न च फस्सं पटिविजानाति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.5.59":	"इत्थी च पण्डको च उभिन्नं इत्थिसञ्ञी सारत्तो च। ",
"pli-tv-bu-vb-ss2:3.5.60":	"उभो च नं भिक्खुस्स निस्सग्गियेन निस्सग्गियं आमसन्ति। ",
"pli-tv-bu-vb-ss2:3.5.61":	"सेवनाधिप्पायो कायेन वायमति, न च फस्सं पटिविजानाति, आपत्ति द्विन्नं दुक्कटानं …पे…। ",
"pli-tv-bu-vb-ss2:3.6.1":	"सेवनाधिप्पायो कायेन वायमति फस्सं पटिविजानाति, आपत्ति सङ्घादिसेसस्स। ",
"pli-tv-bu-vb-ss2:3.6.2":	"सेवनाधिप्पायो कायेन वायमति, न च फस्सं पटिविजानाति, आपत्ति दुक्कटस्स। ",
"pli-tv-bu-vb-ss2:3.6.3":	"सेवनाधिप्पायो न च कायेन वायमति, फस्सं पटिविजानाति, अनापत्ति। ",
"pli-tv-bu-vb-ss2:3.6.4":	"सेवनाधिप्पायो न च कायेन वायमति, न च फस्सं पटिविजानाति, अनापत्ति। ",
"pli-tv-bu-vb-ss2:3.6.5":	"मोक्खाधिप्पायो कायेन वायमति, फस्सं पटिविजानाति, अनापत्ति। ",
"pli-tv-bu-vb-ss2:3.6.6":	"मोक्खाधिप्पायो कायेन वायमति, न च फस्सं पटिविजानाति, अनापत्ति। ",
"pli-tv-bu-vb-ss2:3.6.7":	"मोक्खाधिप्पायो न च कायेन वायमति, फस्सं पटिविजानाति, अनापत्ति। ",
"pli-tv-bu-vb-ss2:3.6.8":	"मोक्खाधिप्पायो न च कायेन वायमति, न च फस्सं पटिविजानाति, अनापत्ति। ",
"pli-tv-bu-vb-ss2:3.7.1":	"अनापत्ति—",
"pli-tv-bu-vb-ss2:3.7.2":	"असञ्चिच्च, ",
"pli-tv-bu-vb-ss2:3.7.3":	"असतिया, ",
"pli-tv-bu-vb-ss2:3.7.4":	"अजानन्तस्स, ",
"pli-tv-bu-vb-ss2:3.7.5":	"असादियन्तस्स, ",
"pli-tv-bu-vb-ss2:3.7.6":	"उम्मत्तकस्स, ",
"pli-tv-bu-vb-ss2:3.7.7":	"खित्तचित्तस्स, ",
"pli-tv-bu-vb-ss2:3.7.8":	"वेदनाट्टस्स, ",
"pli-tv-bu-vb-ss2:3.7.9":	"आदिकम्मिकस्साति। ",
"pli-tv-bu-vb-ss2:3.7.10":	"२।१। विनीतवत्थुउद्दानगाथा ",
"pli-tv-bu-vb-ss2:3.7.11":	"माता धीता भगिनी च, ",
"pli-tv-bu-vb-ss2:3.7.12":	"जाया यक्खी च पण्डको; ",
"pli-tv-bu-vb-ss2:3.7.13":	"सुत्ता मता तिरच्छाना, ",
"pli-tv-bu-vb-ss2:3.7.14":	"दारुधीतलिकाय च। ",
"pli-tv-bu-vb-ss2:3.7.15":	"सम्पीळे सङ्कमो मग्गो, ",
"pli-tv-bu-vb-ss2:3.7.16":	"रुक्खो नावा च रज्जु च; ",
"pli-tv-bu-vb-ss2:3.7.17":	"दण्डो पत्तं पणामेसि, ",
"pli-tv-bu-vb-ss2:3.7.18":	"वन्दे वायमि नच्छुपेति। ",
"pli-tv-bu-vb-ss2:4.1.0":	"२।२। विनीतवत्थु ",
"pli-tv-bu-vb-ss2:4.1.1":	"तेन खो पन समयेन अञ्ञतरो भिक्खु मातुया मातुपेमेन आमसि। ",
"pli-tv-bu-vb-ss2:4.1.2":	"तस्स कुक्कुच्चं अहोसि—",
"pli-tv-bu-vb-ss2:4.1.3":	"“भगवता सिक्खापदं पञ्ञत्तं, ",
"pli-tv-bu-vb-ss2:4.1.4":	"कच्चि नु खो अहं सङ्घादिसेसं आपत्तिं आपन्नो”ति? ",
"pli-tv-bu-vb-ss2:4.1.5":	"भगवतो एतमत्थं आरोचेसि। ",
"pli-tv-bu-vb-ss2:4.1.6":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss2:4.1.7":	"आपत्ति दुक्कटस्सा”ति। ",
"pli-tv-bu-vb-ss2:4.1.8":	"तेन खो पन समयेन अञ्ञतरो भिक्खु धीतुया धीतुपेमेन आमसि …पे… ",
"pli-tv-bu-vb-ss2:4.1.9":	"भगिनिया भगिनिपेमेन आमसि। ",
"pli-tv-bu-vb-ss2:4.1.10":	"तस्स कुक्कुच्चं अहोसि …पे… ",
"pli-tv-bu-vb-ss2:4.1.11":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss2:4.1.12":	"आपत्ति दुक्कटस्सा”ति। ",
"pli-tv-bu-vb-ss2:4.2.1":	"तेन खो पन समयेन अञ्ञतरो भिक्खु पुराणदुतियिकाय कायसंसग्गं समापज्जि। ",
"pli-tv-bu-vb-ss2:4.2.2":	"तस्स कुक्कुच्चं अहोसि …पे… ",
"pli-tv-bu-vb-ss2:4.2.3":	"“आपत्तिं त्वं, भिक्खु, आपन्नो सङ्घादिसेसन्”ति। ",
"pli-tv-bu-vb-ss2:4.3.1":	"तेन खो पन समयेन अञ्ञतरो भिक्खु यक्खिनिया कायसंसग्गं समापज्जि। ",
"pli-tv-bu-vb-ss2:4.3.2":	"तस्स कुक्कुच्चं अहोसि …पे… ",
"pli-tv-bu-vb-ss2:4.3.3":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss2:4.3.4":	"आपत्ति थुल्लच्चयस्सा”ति। ",
"pli-tv-bu-vb-ss2:4.3.5":	"तेन खो पन समयेन अञ्ञतरो भिक्खु पण्डकस्स कायसंसग्गं समापज्जि। ",
"pli-tv-bu-vb-ss2:4.3.6":	"तस्स कुक्कुच्चं अहोसि …पे… ",
"pli-tv-bu-vb-ss2:4.3.7":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss2:4.3.8":	"आपत्ति थुल्लच्चयस्सा”ति। ",
"pli-tv-bu-vb-ss2:4.4.1":	"तेन खो पन समयेन अञ्ञतरो भिक्खु सुत्तित्थिया कायसंसग्गं समापज्जि। ",
"pli-tv-bu-vb-ss2:4.4.2":	"तस्स कुक्कुच्चं अहोसि …पे… ",
"pli-tv-bu-vb-ss2:4.4.3":	"“आपत्तिं त्वं, भिक्खु, आपन्नो सङ्घादिसेसन्”ति। ",
"pli-tv-bu-vb-ss2:4.4.4":	"तेन खो पन समयेन अञ्ञतरो भिक्खु मतित्थिया कायसंसग्गं समापज्जि। ",
"pli-tv-bu-vb-ss2:4.4.5":	"तस्स कुक्कुच्चं अहोसि …पे… ",
"pli-tv-bu-vb-ss2:4.4.6":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss2:4.4.7":	"आपत्ति थुल्लच्चयस्सा”ति। ",
"pli-tv-bu-vb-ss2:4.4.8":	"तेन खो पन समयेन अञ्ञतरो भिक्खु तिरच्छानगतित्थिया कायसंसग्गं समापज्जि। ",
"pli-tv-bu-vb-ss2:4.4.9":	"तस्स कुक्कुच्चं अहोसि …पे… ",
"pli-tv-bu-vb-ss2:4.4.10":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss2:4.4.11":	"आपत्ति दुक्कटस्सा”ति। ",
"pli-tv-bu-vb-ss2:4.4.12":	"तेन खो पन समयेन अञ्ञतरो भिक्खु दारुधीतलिकाय कायसंसग्गं समापज्जि। ",
"pli-tv-bu-vb-ss2:4.4.13":	"तस्स कुक्कुच्चं अहोसि …पे… ",
"pli-tv-bu-vb-ss2:4.4.14":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss2:4.4.15":	"आपत्ति दुक्कटस्सा”ति। ",
"pli-tv-bu-vb-ss2:4.5.1":	"तेन खो पन समयेन सम्बहुला इत्थियो अञ्ञतरं भिक्खुं सम्पीळेत्वा बाहापरम्पराय आनेसुं। ",
"pli-tv-bu-vb-ss2:4.5.2":	"तस्स कुक्कुच्चं अहोसि …पे… ",
"pli-tv-bu-vb-ss2:4.5.3":	"“सादियि त्वं, भिक्खू”ति? ",
"pli-tv-bu-vb-ss2:4.5.4":	"“नाहं, भगवा, सादियिन्”ति। ",
"pli-tv-bu-vb-ss2:4.5.5":	"“अनापत्ति, भिक्खु, असादियन्तस्सा”ति। ",
"pli-tv-bu-vb-ss2:4.6.1":	"तेन खो पन समयेन अञ्ञतरो भिक्खु इत्थिया अभिरूळ्हं सङ्कमं सारत्तो सञ्चालेसि। ",
"pli-tv-bu-vb-ss2:4.6.2":	"तस्स कुक्कुच्चं अहोसि …पे… ",
"pli-tv-bu-vb-ss2:4.6.3":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss2:4.6.4":	"आपत्ति दुक्कटस्सा”ति। ",
"pli-tv-bu-vb-ss2:4.7.1":	"तेन खो पन समयेन अञ्ञतरो भिक्खु इत्थिं पटिपथे पस्सित्वा सारत्तो अंसकूटेन पहारं अदासि। ",
"pli-tv-bu-vb-ss2:4.7.2":	"तस्स कुक्कुच्चं अहोसि …पे… ",
"pli-tv-bu-vb-ss2:4.7.3":	"“आपत्तिं त्वं, भिक्खु, आपन्नो सङ्घादिसेसन्”ति। ",
"pli-tv-bu-vb-ss2:4.8.1":	"तेन खो पन समयेन अञ्ञतरो भिक्खु इत्थिया अभिरूळ्हं रुक्खं सारत्तो सञ्चालेसि। ",
"pli-tv-bu-vb-ss2:4.8.2":	"तस्स कुक्कुच्चं अहोसि …पे… ",
"pli-tv-bu-vb-ss2:4.8.3":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss2:4.8.4":	"आपत्ति दुक्कटस्सा”ति। ",
"pli-tv-bu-vb-ss2:4.8.5":	"तेन खो पन समयेन अञ्ञतरो भिक्खु इत्थिया अभिरूळ्हं नावं सारत्तो सञ्चालेसि। ",
"pli-tv-bu-vb-ss2:4.8.6":	"तस्स कुक्कुच्चं अहोसि …पे… ",
"pli-tv-bu-vb-ss2:4.8.7":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss2:4.8.8":	"आपत्ति दुक्कटस्सा”ति। ",
"pli-tv-bu-vb-ss2:4.9.1":	"तेन खो पन समयेन अञ्ञतरो भिक्खु इत्थिया गहितं रज्जुं सारत्तो आविञ्छि। ",
"pli-tv-bu-vb-ss2:4.9.2":	"तस्स कुक्कुच्चं अहोसि …पे… ",
"pli-tv-bu-vb-ss2:4.9.3":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss2:4.9.4":	"आपत्ति थुल्लच्चयस्सा”ति। ",
"pli-tv-bu-vb-ss2:4.9.5":	"तेन खो पन समयेन अञ्ञतरो भिक्खु इत्थिया गहितं दण्डं सारत्तो आविञ्छि। ",
"pli-tv-bu-vb-ss2:4.9.6":	"तस्स कुक्कुच्चं अहोसि …पे… ",
"pli-tv-bu-vb-ss2:4.9.7":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss2:4.9.8":	"आपत्ति थुल्लच्चयस्सा”ति। ",
"pli-tv-bu-vb-ss2:4.10.1":	"तेन खो पन समयेन अञ्ञतरो भिक्खु सारत्तो इत्थिं पत्तेन पणामेसि। ",
"pli-tv-bu-vb-ss2:4.10.2":	"तस्स कुक्कुच्चं अहोसि …पे… ",
"pli-tv-bu-vb-ss2:4.10.3":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss2:4.10.4":	"आपत्ति थुल्लच्चयस्सा”ति। ",
"pli-tv-bu-vb-ss2:4.11.1":	"तेन खो पन समयेन अञ्ञतरो भिक्खु इत्थिया वन्दन्तिया सारत्तो पादं उच्चारेसि। ",
"pli-tv-bu-vb-ss2:4.11.2":	"तस्स कुक्कुच्चं अहोसि …पे… ",
"pli-tv-bu-vb-ss2:4.11.3":	"“आपत्तिं त्वं, भिक्खु, आपन्नो सङ्घादिसेसन्”ति। ",
"pli-tv-bu-vb-ss2:4.11.4":	"तेन खो पन समयेन अञ्ञतरो भिक्खु इत्थिं गहेस्सामीति वायमित्वा न छुपि। ",
"pli-tv-bu-vb-ss2:4.11.5":	"तस्स कुक्कुच्चं अहोसि …पे… ",
"pli-tv-bu-vb-ss2:4.11.6":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss2:4.11.7":	"आपत्ति दुक्कटस्सा”ति। ",
"pli-tv-bu-vb-ss2:4.11.8":	"कायसंसग्गसिक्खापदं निट्ठितं दुतियं। "
}	
