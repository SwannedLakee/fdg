{	
"pli-tv-bu-vb-pc59:0.1":	"थेरवाद विनय ",
"pli-tv-bu-vb-pc59:0.2":	"महाविभङ्ग ",
"pli-tv-bu-vb-pc59:0.3":	"पाचित्तियकण्ड ",
"pli-tv-bu-vb-pc59:0.4":	"सुरापानवग्ग ",
"pli-tv-bu-vb-pc59:0.5":	"५९। विकप्पनसिक्खापद ",
"pli-tv-bu-vb-pc59:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-pc59:1.2":	"तेन खो पन समयेन आयस्मा उपनन्दो सक्यपुत्तो भातुनो सद्धिविहारिकस्स भिक्खुनो सामं चीवरं विकप्पेत्वा अप्पच्चुद्धारणं परिभुञ्जति। ",
"pli-tv-bu-vb-pc59:1.3":	"अथ खो सो भिक्खु भिक्खूनं एतमत्थं आरोचेसि—",
"pli-tv-bu-vb-pc59:1.4":	"“अयं, आवुसो, आयस्मा उपनन्दो सक्यपुत्तो मय्हं चीवरं सामं विकप्पेत्वा अप्पच्चुद्धारणं परिभुञ्जती”ति। ",
"pli-tv-bu-vb-pc59:1.5":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-pc59:1.6":	"“कथञ्हि नाम आयस्मा उपनन्दो सक्यपुत्तो भिक्खुस्स सामं चीवरं विकप्पेत्वा अप्पच्चुद्धारणं परिभुञ्जिस्सती”ति …पे… ",
"pli-tv-bu-vb-pc59:1.7":	"“सच्चं किर त्वं, उपनन्द, भिक्खुस्स सामं चीवरं विकप्पेत्वा अप्पच्चुद्धारणं परिभुञ्जसी”ति? ",
"pli-tv-bu-vb-pc59:1.8":	"“सच्चं, भगवा”ति। ",
"pli-tv-bu-vb-pc59:1.9":	"विगरहि बुद्धो भगवा …पे… ",
"pli-tv-bu-vb-pc59:1.10":	"कथञ्हि नाम त्वं, मोघपुरिस, भिक्खुस्स सामं चीवरं विकप्पेत्वा अप्पच्चुद्धारणं परिभुञ्जिस्ससि। ",
"pli-tv-bu-vb-pc59:1.11":	"नेतं, मोघपुरिस, अप्पसन्नानं वा पसादाय …पे… ",
"pli-tv-bu-vb-pc59:1.12":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc59:1.13.1":	"“यो पन भिक्खु भिक्खुस्स वा भिक्खुनिया वा सिक्खमानाय वा सामणेरस्स वा सामणेरिया वा सामं चीवरं विकप्पेत्वा अप्पच्चुद्धारणं परिभुञ्जेय्य, पाचित्तियन्”ति। ",
"pli-tv-bu-vb-pc59:2.1.1":	"यो पनाति ",
"pli-tv-bu-vb-pc59:2.1.2":	"यो यादिसो …पे… ",
"pli-tv-bu-vb-pc59:2.1.3":	"भिक्खूति ",
"pli-tv-bu-vb-pc59:2.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-pc59:2.1.5":	"भिक्खुस्साति ",
"pli-tv-bu-vb-pc59:2.1.6":	"अञ्ञस्स भिक्खुस्स। ",
"pli-tv-bu-vb-pc59:2.1.7":	"भिक्खुनी नाम ",
"pli-tv-bu-vb-pc59:2.1.8":	"उभतोसङ्घे उपसम्पन्ना। ",
"pli-tv-bu-vb-pc59:2.1.9":	"सिक्खमाना नाम ",
"pli-tv-bu-vb-pc59:2.1.10":	"द्वे वस्सानि छसु धम्मेसु सिक्खितसिक्खा। ",
"pli-tv-bu-vb-pc59:2.1.11":	"सामणेरो नाम ",
"pli-tv-bu-vb-pc59:2.1.12":	"दससिक्खापदिको। ",
"pli-tv-bu-vb-pc59:2.1.13":	"सामणेरी नाम ",
"pli-tv-bu-vb-pc59:2.1.14":	"दससिक्खापदिका। ",
"pli-tv-bu-vb-pc59:2.1.15":	"सामन्ति ",
"pli-tv-bu-vb-pc59:2.1.16":	"सयं विकप्पेत्वा। ",
"pli-tv-bu-vb-pc59:2.1.17":	"चीवरं नाम ",
"pli-tv-bu-vb-pc59:2.1.18":	"छन्नं चीवरानं अञ्ञतरं चीवरं विकप्पनुपगं पच्छिमं। ",
"pli-tv-bu-vb-pc59:2.1.19":	"विकप्पना नाम ",
"pli-tv-bu-vb-pc59:2.1.20":	"द्वे विकप्पना— सम्मुखाविकप्पना च परम्मुखाविकप्पना च। ",
"pli-tv-bu-vb-pc59:2.1.21":	"सम्मुखाविकप्पना नाम ",
"pli-tv-bu-vb-pc59:2.1.22":	"“इमं चीवरं तुय्हं विकप्पेमि इत्थन्नामस्स वा”ति। ",
"pli-tv-bu-vb-pc59:2.1.23":	"परम्मुखाविकप्पना नाम ",
"pli-tv-bu-vb-pc59:2.1.24":	"“इमं चीवरं विकप्पनत्थाय तुय्हं दम्मी”ति। ",
"pli-tv-bu-vb-pc59:2.1.25":	"तेन वत्तब्बो— “को ते मित्तो वा सन्दिट्ठो वा”ति? ",
"pli-tv-bu-vb-pc59:2.1.26":	"“इत्थन्नामो च इत्थन्नामो चा”ति। ",
"pli-tv-bu-vb-pc59:2.1.27":	"तेन वत्तब्बो— “अहं तेसं दम्मि, तेसं सन्तकं परिभुञ्ज वा विस्सज्जेहि वा यथापच्चयं वा करोही”ति। ",
"pli-tv-bu-vb-pc59:2.1.28":	"अप्पच्चुद्धारणं नाम ",
"pli-tv-bu-vb-pc59:2.1.29":	"तस्स वा अदिन्नं, तस्स वा अविस्ससन्तो परिभुञ्जति, आपत्ति पाचित्तियस्स। ",
"pli-tv-bu-vb-pc59:2.2.1":	"अप्पच्चुद्धारणे अप्पच्चुद्धारणसञ्ञी परिभुञ्जति, आपत्ति पाचित्तियस्स। ",
"pli-tv-bu-vb-pc59:2.2.2":	"अप्पच्चुद्धारणे वेमतिको परिभुञ्जति, आपत्ति पाचित्तियस्स। ",
"pli-tv-bu-vb-pc59:2.2.3":	"अप्पच्चुद्धारणे अप्पच्चुद्धारणसञ्ञी परिभुञ्जति, आपत्ति पाचित्तियस्स। ",
"pli-tv-bu-vb-pc59:2.2.4":	"अधिट्ठेति वा विस्सज्जेति वा, आपत्ति दुक्कटस्स। ",
"pli-tv-bu-vb-pc59:2.2.5":	"पच्चुद्धारणे अप्पच्चुद्धारणसञ्ञी, आपत्ति दुक्कटस्स। ",
"pli-tv-bu-vb-pc59:2.2.6":	"पच्चुद्धारणे वेमतिको, आपत्ति दुक्कटस्स। ",
"pli-tv-bu-vb-pc59:2.2.7":	"पच्चुद्धारणे पच्चुद्धारणसञ्ञी, अनापत्ति। ",
"pli-tv-bu-vb-pc59:2.3.1":	"अनापत्ति—",
"pli-tv-bu-vb-pc59:2.3.2":	"सो वा देति, ",
"pli-tv-bu-vb-pc59:2.3.3":	"तस्स वा विस्ससन्तो परिभुञ्जति, ",
"pli-tv-bu-vb-pc59:2.3.4":	"उम्मत्तकस्स, ",
"pli-tv-bu-vb-pc59:2.3.5":	"आदिकम्मिकस्साति। ",
"pli-tv-bu-vb-pc59:2.3.6":	"विकप्पनसिक्खापदं निट्ठितं नवमं। "
}	
