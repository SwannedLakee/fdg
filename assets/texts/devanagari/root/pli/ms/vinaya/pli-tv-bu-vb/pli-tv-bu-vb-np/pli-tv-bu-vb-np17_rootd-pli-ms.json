{	
"pli-tv-bu-vb-np17:0.1":	"थेरवाद विनय ",
"pli-tv-bu-vb-np17:0.2":	"महाविभङ्ग ",
"pli-tv-bu-vb-np17:0.3":	"निस्सग्गियकण्ड ",
"pli-tv-bu-vb-np17:0.4":	"कोसियवग्ग ",
"pli-tv-bu-vb-np17:0.5":	"१७। एळकलोमधोवापनसिक्खापद ",
"pli-tv-bu-vb-np17:1.1":	"तेन समयेन बुद्धो भगवा सक्केसु विहरति कपिलवत्थुस्मिं निग्रोधारामे। ",
"pli-tv-bu-vb-np17:1.2":	"तेन खो पन समयेन छब्बग्गिया भिक्खू भिक्खुनीहि एळकलोमानि धोवापेन्तिपि रजापेन्तिपि विजटापेन्तिपि। ",
"pli-tv-bu-vb-np17:1.3":	"भिक्खुनियो एळकलोमानि धोवन्तियो रजन्तियो विजटेन्तियो रिञ्चन्ति उद्देसं परिपुच्छं अधिसीलं अधिचित्तं अधिपञ्ञं। ",
"pli-tv-bu-vb-np17:1.4":	"अथ खो महापजापति गोतमी येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। ",
"pli-tv-bu-vb-np17:1.5":	"एकमन्तं ठितं खो महापजापतिं गोतमिं भगवा एतदवोच—“कच्चि, गोतमि, भिक्खुनियो अप्पमत्ता आतापिनियो पहितत्ता विहरन्ती”ति? ",
"pli-tv-bu-vb-np17:1.6":	"“कुतो, भन्ते, भिक्खुनीनं अप्पमादो। ",
"pli-tv-bu-vb-np17:1.7":	"अय्या छब्बग्गिया भिक्खुनीहि एळकलोमानि धोवापेन्तिपि रजापेन्तिपि विजटापेन्तिपि। ",
"pli-tv-bu-vb-np17:1.8":	"भिक्खुनियो एळकलोमानि धोवन्तियो रजन्तियो विजटेन्तियो रिञ्चन्ति उद्देसं परिपुच्छं अधिसीलं अधिचित्तं अधिपञ्ञन्”ति। ",
"pli-tv-bu-vb-np17:1.9":	"अथ खो भगवा महापजापतिं गोतमिं धम्मिया कथाय सन्दस्सेसि समादपेसि समुत्तेजेसि सम्पहंसेसि। ",
"pli-tv-bu-vb-np17:1.10":	"अथ खो महापजापति गोतमी भगवता धम्मिया कथाय सन्दस्सिता समादपिता समुत्तेजिता सम्पहंसिता भगवन्तं अभिवादेत्वा पदक्खिणं कत्वा पक्कामि। ",
"pli-tv-bu-vb-np17:1.11":	"अथ खो भगवा एतस्मिं निदाने एतस्मिं पकरणे भिक्खुसङ्घं सन्निपातापेत्वा छब्बग्गिये भिक्खू पटिपुच्छि—",
"pli-tv-bu-vb-np17:1.12":	"“सच्चं किर तुम्हे, भिक्खवे, भिक्खुनीहि एळकलोमानि धोवापेथपि रजापेथपि विजटापेथपी”ति? ",
"pli-tv-bu-vb-np17:1.13":	"“सच्चं, भगवा”ति। ",
"pli-tv-bu-vb-np17:1.14":	"“ञातिकायो तुम्हाकं, भिक्खवे, अञ्ञातिकायो”ति? ",
"pli-tv-bu-vb-np17:1.15":	"“अञ्ञातिकायो, भगवा”ति। ",
"pli-tv-bu-vb-np17:1.16":	"“अञ्ञातका, मोघपुरिसा, अञ्ञातिकानं न जानन्ति पतिरूपं वा अप्पतिरूपं वा पासादिकं वा अपासादिकं वा। ",
"pli-tv-bu-vb-np17:1.17":	"तत्थ नाम तुम्हे, मोघपुरिसा, अञ्ञातिकाहि भिक्खुनीहि एळकलोमानि धोवापेस्सथपि रजापेस्सथपि विजटापेस्सथपि। ",
"pli-tv-bu-vb-np17:1.18":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-np17:1.19":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-np17:1.20.1":	"“यो पन भिक्खु अञ्ञातिकाय भिक्खुनिया एळकलोमानि धोवापेय्य वा रजापेय्य वा विजटापेय्य वा, निस्सग्गियं पाचित्तियन्”ति। ",
"pli-tv-bu-vb-np17:2.1":	"यो पनाति ",
"pli-tv-bu-vb-np17:2.2":	"यो यादिसो …पे… ",
"pli-tv-bu-vb-np17:2.3":	"भिक्खूति ",
"pli-tv-bu-vb-np17:2.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-np17:2.5":	"अञ्ञातिका नाम ",
"pli-tv-bu-vb-np17:2.6":	"मातितो वा पितितो वा याव सत्तमा पितामहयुगा असम्बद्धा। ",
"pli-tv-bu-vb-np17:2.7":	"भिक्खुनी नाम ",
"pli-tv-bu-vb-np17:2.8":	"उभतोसङ्घे उपसम्पन्ना। ",
"pli-tv-bu-vb-np17:2.9":	"धोवाति आणापेति, आपत्ति दुक्कटस्स। ",
"pli-tv-bu-vb-np17:2.10":	"धोतानि निस्सग्गियानि होन्ति। ",
"pli-tv-bu-vb-np17:2.11":	"रजाति आणापेति, आपत्ति दुक्कटस्स। ",
"pli-tv-bu-vb-np17:2.12":	"रत्तानि निस्सग्गियानि होन्ति। ",
"pli-tv-bu-vb-np17:2.13":	"विजटेहीति आणापेति, आपत्ति दुक्कटस्स। ",
"pli-tv-bu-vb-np17:2.14":	"विजटितानि निस्सग्गियानि होन्ति। ",
"pli-tv-bu-vb-np17:2.15":	"निस्सज्जितब्बानि सङ्घस्स वा गणस्स वा पुग्गलस्स वा। ",
"pli-tv-bu-vb-np17:2.16":	"एवञ्च पन, भिक्खवे, निस्सज्जितब्बानि। ",
"pli-tv-bu-vb-np17:2.17":	"…पे… ",
"pli-tv-bu-vb-np17:2.18":	"“इमानि मे, भन्ते, एळकलोमानि अञ्ञातिकाय भिक्खुनिया धोवापितानि निस्सग्गियानि। ",
"pli-tv-bu-vb-np17:2.19":	"इमानाहं सङ्घस्स निस्सज्जामी”ति …पे… ",
"pli-tv-bu-vb-np17:2.20":	"ददेय्याति …पे… ",
"pli-tv-bu-vb-np17:2.21":	"ददेय्युन्ति …पे… ",
"pli-tv-bu-vb-np17:2.22":	"आयस्मतो दम्मीति। ",
"pli-tv-bu-vb-np17:2.23.1":	"अञ्ञातिकाय अञ्ञातिकसञ्ञी एळकलोमानि धोवापेति, निस्सग्गियं पाचित्तियं। ",
"pli-tv-bu-vb-np17:2.24":	"अञ्ञातिकाय अञ्ञातिकसञ्ञी एळकलोमानि धोवापेति रजापेति, निस्सग्गियेन आपत्ति दुक्कटस्स। ",
"pli-tv-bu-vb-np17:2.25":	"अञ्ञातिकाय अञ्ञातिकसञ्ञी एळकलोमानि धोवापेति विजटापेति, निस्सग्गियेन आपत्ति दुक्कटस्स। ",
"pli-tv-bu-vb-np17:2.26":	"अञ्ञातिकाय अञ्ञातिकसञ्ञी एळकलोमानि धोवापेति रजापेति विजटापेति, निस्सग्गियेन आपत्ति द्विन्नं दुक्कटानं। ",
"pli-tv-bu-vb-np17:2.27":	"अञ्ञातिकाय अञ्ञातिकसञ्ञी एळकलोमानि रजापेति, निस्सग्गियं पाचित्तियं। ",
"pli-tv-bu-vb-np17:2.28":	"अञ्ञातिकाय अञ्ञातिकसञ्ञी एळकलोमानि रजापेति विजटापेति, निस्सग्गियेन आपत्ति दुक्कटस्स। ",
"pli-tv-bu-vb-np17:2.29":	"अञ्ञातिकाय अञ्ञातिकसञ्ञी एळकलोमानि रजापेति धोवापेति, निस्सग्गियेन आपत्ति दुक्कटस्स। ",
"pli-tv-bu-vb-np17:2.30":	"अञ्ञातिकाय अञ्ञातिकसञ्ञी एळकलोमानि रजापेति विजटापेति धोवापेति, निस्सग्गियेन आपत्ति द्विन्नं दुक्कटानं। ",
"pli-tv-bu-vb-np17:2.31":	"अञ्ञातिकाय अञ्ञातिकसञ्ञी एळकलोमानि विजटापेति, निस्सग्गियं पाचित्तियं। ",
"pli-tv-bu-vb-np17:2.32":	"अञ्ञातिकाय अञ्ञातिकसञ्ञी एळकलोमानि विजटापेति धोवापेति, निस्सग्गियेन आपत्ति दुक्कटस्स। ",
"pli-tv-bu-vb-np17:2.33":	"अञ्ञातिकाय अञ्ञातिकसञ्ञी एळकलोमानि विजटापेति रजापेति, निस्सग्गियेन आपत्ति दुक्कटस्स। ",
"pli-tv-bu-vb-np17:2.34":	"अञ्ञातिकाय अञ्ञातिकसञ्ञी एळकलोमानि विजटापेति धोवापेति रजापेति, निस्सग्गियेन आपत्ति द्विन्नं दुक्कटानं। ",
"pli-tv-bu-vb-np17:2.35":	"अञ्ञातिकाय वेमतिको …पे… ",
"pli-tv-bu-vb-np17:2.36":	"अञ्ञातिकाय ञातिकसञ्ञी …पे… ",
"pli-tv-bu-vb-np17:2.37":	"अञ्ञस्स एळकलोमानि धोवापेति, आपत्ति दुक्कटस्स। ",
"pli-tv-bu-vb-np17:2.38":	"एकतो उपसम्पन्नाय धोवापेति, आपत्ति दुक्कटस्स। ",
"pli-tv-bu-vb-np17:2.39":	"ञातिकाय अञ्ञातिकसञ्ञी, आपत्ति दुक्कटस्स। ",
"pli-tv-bu-vb-np17:2.40":	"ञातिकाय वेमतिको, आपत्ति दुक्कटस्स। ",
"pli-tv-bu-vb-np17:2.41":	"ञातिकाय ञातिकसञ्ञी, अनापत्ति। ",
"pli-tv-bu-vb-np17:2.42.1":	"अनापत्ति—",
"pli-tv-bu-vb-np17:2.43":	"ञातिकाय धोवन्तिया अञ्ञातिका दुतिया होति, ",
"pli-tv-bu-vb-np17:2.44":	"अवुत्ता धोवति, ",
"pli-tv-bu-vb-np17:2.45":	"अपरिभुत्तं कतभण्डं धोवापेति, ",
"pli-tv-bu-vb-np17:2.46":	"सिक्खमानाय ",
"pli-tv-bu-vb-np17:2.47":	"सामणेरिया ",
"pli-tv-bu-vb-np17:2.48":	"उम्मत्तकस्स, ",
"pli-tv-bu-vb-np17:2.49":	"आदिकम्मिकस्साति। ",
"pli-tv-bu-vb-np17:2.50":	"एळकलोमधोवापनसिक्खापदं निट्ठितं सत्तमं। "
}	
