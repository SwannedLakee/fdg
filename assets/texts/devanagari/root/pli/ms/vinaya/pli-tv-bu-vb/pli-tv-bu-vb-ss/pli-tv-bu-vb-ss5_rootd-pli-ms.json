{	
"pli-tv-bu-vb-ss5:0.1":	"थेरवाद विनय ",
"pli-tv-bu-vb-ss5:0.2":	"महाविभङ्ग ",
"pli-tv-bu-vb-ss5:0.3":	"सङ्घादिसेसकण्ड ",
"pli-tv-bu-vb-ss5:0.4":	"५। सञ्चरित्तसिक्खापद ",
"pli-tv-bu-vb-ss5:1.1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-ss5:1.1.2":	"तेन खो पन समयेन आयस्मा उदायी सावत्थियं कुलूपको होति। बहुकानि कुलानि उपसङ्कमति। ",
"pli-tv-bu-vb-ss5:1.1.3":	"यत्थ पस्सति कुमारकं वा अपजापतिकं, कुमारिकं वा अपतिकं, कुमारकस्स मातापितूनं सन्तिके कुमारिकाय वण्णं भणति—",
"pli-tv-bu-vb-ss5:1.1.4":	"“अमुकस्स कुलस्स कुमारिका अभिरूपा दस्सनीया पासादिका पण्डिता ब्यत्ता मेधाविनी दक्खा अनलसा। ",
"pli-tv-bu-vb-ss5:1.1.5":	"छन्ना सा कुमारिका इमस्स कुमारकस्सा”ति। ",
"pli-tv-bu-vb-ss5:1.1.6":	"ते एवं वदन्ति—",
"pli-tv-bu-vb-ss5:1.1.7":	"“एते खो, भन्ते, अम्हे न जानन्ति—‘के वा इमे कस्स वा’ति। ",
"pli-tv-bu-vb-ss5:1.1.8":	"सचे, भन्ते, अय्यो दापेय्य आनेय्याम मयं तं कुमारिकं इमस्स कुमारकस्सा”ति। ",
"pli-tv-bu-vb-ss5:1.1.9":	"कुमारिकाय मातापितूनं सन्तिके कुमारकस्स वण्णं भणति—",
"pli-tv-bu-vb-ss5:1.1.10":	"“अमुकस्स कुलस्स कुमारको अभिरूपो दस्सनीयो पासादिको पण्डितो ब्यत्तो मेधावी दक्खो अनलसो। ",
"pli-tv-bu-vb-ss5:1.1.11":	"छन्नायं कुमारिका तस्स कुमारकस्सा”ति। ",
"pli-tv-bu-vb-ss5:1.1.12":	"ते एवं वदन्ति—",
"pli-tv-bu-vb-ss5:1.1.13":	"“एते खो, भन्ते, अम्हे न जानन्ति—‘के वा इमे कस्स वा’ति, ",
"pli-tv-bu-vb-ss5:1.1.14":	"किस्मिं विय कुमारिकाय वत्तुं। ",
"pli-tv-bu-vb-ss5:1.1.15":	"सचे, भन्ते, अय्यो याचापेय्य दज्जेय्याम मयं इमं कुमारिकं तस्स कुमारकस्सा”ति। ",
"pli-tv-bu-vb-ss5:1.1.16":	"एतेनेव उपायेन आवाहानिपि कारापेति, विवाहानिपि कारापेति, वारेय्यानिपि कारापेति। ",
"pli-tv-bu-vb-ss5:1.2.1":	"तेन खो पन समयेन अञ्ञतरिस्सा पुराणगणकिया धीता अभिरूपा होति दस्सनीया पासादिका। ",
"pli-tv-bu-vb-ss5:1.2.2":	"तिरोगामका आजीवकसावका आगन्त्वा तं गणकिं एतदवोचुं—",
"pli-tv-bu-vb-ss5:1.2.3":	"“देहाय्ये, इमं कुमारिकं अम्हाकं कुमारकस्सा”ति। ",
"pli-tv-bu-vb-ss5:1.2.4":	"सा एवमाह—“अहं ख्वय्यो, तुम्हे न जानामि—‘के वा इमे कस्स वा’ति। ",
"pli-tv-bu-vb-ss5:1.2.5":	"अयञ्च मे एकधीतिका, तिरोगामो च गन्तब्बो, नाहं दस्सामी”ति। ",
"pli-tv-bu-vb-ss5:1.2.6":	"मनुस्सा ते आजीवकसावके एतदवोचुं—",
"pli-tv-bu-vb-ss5:1.2.7":	"“किस्स तुम्हे, अय्यो, आगतत्था”ति? ",
"pli-tv-bu-vb-ss5:1.2.8":	"“इध मयं, अय्यो, अमुकं नाम गणकिं धीतरं याचिम्हा अम्हाकं कुमारकस्स। ",
"pli-tv-bu-vb-ss5:1.2.9":	"सा एवमाह—‘अहं ख्वय्यो, तुम्हे न जानामि—के वा इमे कस्स वा’ति। ",
"pli-tv-bu-vb-ss5:1.2.10":	"अयञ्च मे एकधीतिका, तिरोगामो च गन्तब्बो, नाहं दस्सामी”ति। ",
"pli-tv-bu-vb-ss5:1.2.11":	"“किस्स तुम्हे, अय्यो, तं गणकिं धीतरं याचित्थ? ",
"pli-tv-bu-vb-ss5:1.2.12":	"ननु अय्यो उदायी वत्तब्बो। ",
"pli-tv-bu-vb-ss5:1.2.13":	"अय्यो उदायी दापेस्सती”ति। ",
"pli-tv-bu-vb-ss5:1.2.14":	"अथ खो ते आजीवकसावका येनायस्मा उदायी तेनुपसङ्कमिंसु; उपसङ्कमित्वा आयस्मन्तं उदायिं एतदवोचुं—",
"pli-tv-bu-vb-ss5:1.2.15":	"“इध मयं, भन्ते, अमुकं नाम गणकिं धीतरं याचिम्हा अम्हाकं कुमारकस्स। ",
"pli-tv-bu-vb-ss5:1.2.16":	"सा एवमाह—‘अहं ख्वय्यो, तुम्हे न जानामि—के वा इमे कस्स वाति। ",
"pli-tv-bu-vb-ss5:1.2.17":	"अयञ्च मे एकधीतिका, तिरोगामो च गन्तब्बो, नाहं दस्सामी’ति। ",
"pli-tv-bu-vb-ss5:1.2.18":	"साधु, भन्ते, अय्यो तं गणकिं धीतरं दापेतु अम्हाकं कुमारकस्सा”ति। ",
"pli-tv-bu-vb-ss5:1.2.19":	"अथ खो आयस्मा उदायी येन सा गणकी तेनुपसङ्कमि; उपसङ्कमित्वा तं गणकिं एतदवोच—",
"pli-tv-bu-vb-ss5:1.2.20":	"“किस्सिमेसं धीतरं न देसी”ति? ",
"pli-tv-bu-vb-ss5:1.2.21":	"“अहं ख्वय्य, इमे न जानामि—‘के वा इमे कस्स वा’ति। ",
"pli-tv-bu-vb-ss5:1.2.22":	"अयञ्च मे एकधीतिका, तिरोगामो च गन्तब्बो, नाहं दस्सामी”ति। ",
"pli-tv-bu-vb-ss5:1.2.23":	"“देहिमेसं। ",
"pli-tv-bu-vb-ss5:1.2.24":	"अहं इमे जानामी”ति। ",
"pli-tv-bu-vb-ss5:1.2.25":	"“सचे, भन्ते, अय्यो जानाति, दस्सामी”ति। ",
"pli-tv-bu-vb-ss5:1.3.1":	"अथ खो सा गणकी तेसं आजीवकसावकानं धीतरं अदासि। ",
"pli-tv-bu-vb-ss5:1.3.2":	"अथ खो ते आजीवकसावका तं कुमारिकं नेत्वा मासंयेव सुणिसभोगेन भुञ्जिंसु। ",
"pli-tv-bu-vb-ss5:1.3.3":	"ततो अपरेन दासिभोगेन भुञ्जन्ति। ",
"pli-tv-bu-vb-ss5:1.3.4":	"अथ खो सा कुमारिका मातुया सन्तिके दूतं पाहेसि—",
"pli-tv-bu-vb-ss5:1.3.5":	"“अहञ्हि दुग्गता दुक्खिता, न सुखं लभामि। ",
"pli-tv-bu-vb-ss5:1.3.6":	"मासंयेव मं सुणिसभोगेन भुञ्जिंसु। ",
"pli-tv-bu-vb-ss5:1.3.7":	"ततो अपरेन दासिभोगेन भुञ्जन्ति। ",
"pli-tv-bu-vb-ss5:1.3.8":	"आगच्छतु मे, माता, मं नेस्सतू”ति। ",
"pli-tv-bu-vb-ss5:1.3.9":	"अथ खो सा गणकी येन ते आजीवकसावका तेनुपसङ्कमि; उपसङ्कमित्वा ते आजीवकसावके एतदवोच—",
"pli-tv-bu-vb-ss5:1.3.10":	"“माय्यो, इमं कुमारिकं दासिभोगेन भुञ्जित्थ। ",
"pli-tv-bu-vb-ss5:1.3.11":	"सुणिसभोगेन इमं कुमारिकं भुञ्जथा”ति। ",
"pli-tv-bu-vb-ss5:1.3.12":	"ते एवमाहंसु—",
"pli-tv-bu-vb-ss5:1.3.13":	"“नत्थम्हाकं तया सद्धिं आहारूपहारो, समणेन सद्धिं अम्हाकं आहारूपहारो, ",
"pli-tv-bu-vb-ss5:1.3.14":	"गच्छ त्वं, ",
"pli-tv-bu-vb-ss5:1.3.15":	"न मयं तं जानामा”ति। ",
"pli-tv-bu-vb-ss5:1.3.16":	"अथ खो सा गणकी तेहि आजीवकसावकेहि अपसादिता पुनदेव सावत्थिं पच्चागञ्छि। ",
"pli-tv-bu-vb-ss5:1.3.17":	"दुतियम्पि खो सा कुमारिका मातुया सन्तिके दूतं पाहेसि—",
"pli-tv-bu-vb-ss5:1.3.18":	"“अहञ्हि दुग्गता दुक्खिता, न सुखं लभामि। ",
"pli-tv-bu-vb-ss5:1.3.19":	"मासंयेव मं सुणिसभोगेन भुञ्जिंसु। ",
"pli-tv-bu-vb-ss5:1.3.20":	"ततो अपरेन दासिभोगेन भुञ्जन्ति। ",
"pli-tv-bu-vb-ss5:1.3.21":	"आगच्छतु मे, माता, मं नेस्सतू”ति। ",
"pli-tv-bu-vb-ss5:1.3.22":	"अथ खो सा गणकी येनायस्मा उदायी तेनुपसङ्कमि; उपसङ्कमित्वा आयस्मन्तं उदायिं एतदवोच—",
"pli-tv-bu-vb-ss5:1.3.23":	"“सा किर, भन्ते, कुमारिका दुग्गता दुक्खिता, न सुखं लभति। ",
"pli-tv-bu-vb-ss5:1.3.24":	"मासंयेव नं सुणिसभोगेन भुञ्जिंसु। ",
"pli-tv-bu-vb-ss5:1.3.25":	"ततो अपरेन दासिभोगेन भुञ्जन्ति। ",
"pli-tv-bu-vb-ss5:1.3.26":	"वदेय्याथ, भन्ते—",
"pli-tv-bu-vb-ss5:1.3.27":	"‘माय्यो, इमं कुमारिकं दासिभोगेन भुञ्जित्थ। ",
"pli-tv-bu-vb-ss5:1.3.28":	"सुणिसभोगेन इमं कुमारिकं भुञ्जथा’”ति। ",
"pli-tv-bu-vb-ss5:1.3.29":	"अथ खो आयस्मा उदायी येन ते आजीवकसावका तेनुपसङ्कमि; उपसङ्कमित्वा ते आजीवकसावके एतदवोच—",
"pli-tv-bu-vb-ss5:1.3.30":	"“माय्यो, इमं कुमारिकं दासिभोगेन भुज्जित्थ। ",
"pli-tv-bu-vb-ss5:1.3.31":	"सुणिसभोगेन इमं कुमारिकं भुञ्जथा”ति। ",
"pli-tv-bu-vb-ss5:1.3.32":	"ते एवमाहंसु—",
"pli-tv-bu-vb-ss5:1.3.33":	"“नत्थम्हाकं तया सद्धिं आहारूपहारो, गणकिया सद्धिं अम्हाकं आहारूपहारो। ",
"pli-tv-bu-vb-ss5:1.3.34":	"समणेन भवितब्बं अब्यावटेन। ",
"pli-tv-bu-vb-ss5:1.3.35":	"समणो अस्स सुसमणो, ",
"pli-tv-bu-vb-ss5:1.3.36":	"गच्छ त्वं, ",
"pli-tv-bu-vb-ss5:1.3.37":	"न मयं तं जानामा”ति। ",
"pli-tv-bu-vb-ss5:1.3.38":	"अथ खो आयस्मा उदायी तेहि आजीवकसावकेहि अपसादितो पुनदेव सावत्थिं पच्चागञ्छि। ",
"pli-tv-bu-vb-ss5:1.3.39":	"ततियम्पि खो सा कुमारिका मातुया सन्तिके दूतं पाहेसि—",
"pli-tv-bu-vb-ss5:1.3.40":	"“अहञ्हि दुग्गता दुक्खिता, न सुखं लभामि। ",
"pli-tv-bu-vb-ss5:1.3.41":	"मासंयेव मं सुणिसभोगेन भुञ्जिंसु। ",
"pli-tv-bu-vb-ss5:1.3.42":	"ततो अपरेन दासिभोगेन भुञ्जन्ति। ",
"pli-tv-bu-vb-ss5:1.3.43":	"आगच्छतु मे, माता, मं नेस्सतू”ति। ",
"pli-tv-bu-vb-ss5:1.3.44":	"दुतियम्पि खो सा गणकी येनायस्मा उदायी तेनुपसङ्कमि; उपसङ्कमित्वा आयस्मन्तं उदायिं एतदवोच—",
"pli-tv-bu-vb-ss5:1.3.45":	"“सा किर, भन्ते, कुमारिका दुग्गता दुक्खिता, न सुखं लभति। ",
"pli-tv-bu-vb-ss5:1.3.46":	"मासंयेव नं सुणिसभोगेन भुञ्जिंसु। ",
"pli-tv-bu-vb-ss5:1.3.47":	"ततो अपरेन दासिभोगेन भुञ्जन्ति। ",
"pli-tv-bu-vb-ss5:1.3.48":	"वदेय्याथ, भन्ते—",
"pli-tv-bu-vb-ss5:1.3.49":	"‘माय्यो, इमं कुमारिकं दासिभोगेन भुञ्जित्थ, सुणिसभोगेन इमं कुमारिकं भुञ्जथा’”ति। ",
"pli-tv-bu-vb-ss5:1.3.50":	"“पठमम्पाहं तेहि आजीवकसावकेहि अपसादितो, ",
"pli-tv-bu-vb-ss5:1.3.51":	"गच्छ त्वं, ",
"pli-tv-bu-vb-ss5:1.3.52":	"नाहं गमिस्सामी”ति। ",
"pli-tv-bu-vb-ss5:1.4.1":	"अथ खो सा गणकी उज्झायति खिय्यति विपाचेति—",
"pli-tv-bu-vb-ss5:1.4.2":	"“एवं दुग्गतो होतु अय्यो उदायी, एवं दुक्खितो होतु अय्यो उदायी, एवं मा सुखं लभतु अय्यो उदायी, यथा मे कुमारिका दुग्गता दुक्खिता न सुखं लभति पापिकाय सस्सुया पापकेन ससुरेन पापकेन सामिकेना”ति। ",
"pli-tv-bu-vb-ss5:1.4.3":	"सापि खो कुमारिका उज्झायति खिय्यति विपाचेति—",
"pli-tv-bu-vb-ss5:1.4.4":	"“एवं दुग्गतो होतु अय्यो उदायी, एवं दुक्खितो होतु अय्यो उदायी, एवं मा सुखं लभतु अय्यो उदायी, यथाहं दुग्गता दुक्खिता न सुखं लभामि पापिकाय सस्सुया पापकेन ससुरेन पापकेन सामिकेना”ति। ",
"pli-tv-bu-vb-ss5:1.4.5":	"अञ्ञापि इत्थियो असन्तुट्ठा सस्सूहि वा ससुरेहि वा सामिकेहि वा, ता एवं ओयाचन्ति—",
"pli-tv-bu-vb-ss5:1.4.6":	"“एवं दुग्गतो होतु अय्यो उदायी, एवं दुक्खितो होतु अय्यो उदायी, एवं मा सुखं लभतु अय्यो उदायी, यथा मयं दुग्गता दुक्खिता न सुखं लभाम पापिकाहि सस्सूहि पापकेहि ससुरेहि पापकेहि सामिकेही”ति। ",
"pli-tv-bu-vb-ss5:1.4.7":	"या पन ता इत्थियो सन्तुट्ठा सस्सूहि वा ससुरेहि वा सामिकेहि वा ता एवं आयाचन्ति—",
"pli-tv-bu-vb-ss5:1.4.8":	"“एवं सुखितो होतु अय्यो उदायी, एवं सज्जितो होतु अय्यो उदायी, एवं सुखमेधो होतु अय्यो उदायी, यथा मयं सुखिता सज्जिता सुखमेधा भद्दिकाहि सस्सूहि भद्दकेहि ससुरेहि भद्दकेहि सामिकेही”ति। ",
"pli-tv-bu-vb-ss5:1.5.1":	"अस्सोसुं खो भिक्खू एकच्चानं इत्थीनं ओयाचन्तीनं एकच्चानं इत्थीनं आयाचन्तीनं। ",
"pli-tv-bu-vb-ss5:1.5.2":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-ss5:1.5.3":	"“कथञ्हि नाम आयस्मा उदायी सञ्चरित्तं समापज्जिस्सती”ति। ",
"pli-tv-bu-vb-ss5:1.5.4":	"अथ खो ते भिक्खू आयस्मन्तं उदायिं अनेकपरियायेन विगरहित्वा भगवतो एतमत्थं आरोचेसुं। ",
"pli-tv-bu-vb-ss5:1.5.5":	"अथ खो भगवा एतस्मिं निदाने एतस्मिं पकरणे भिक्खुसङ्घं सन्निपातापेत्वा आयस्मन्तं उदायिं पटिपुच्छि—",
"pli-tv-bu-vb-ss5:1.5.6":	"“सच्चं किर त्वं, उदायि, सञ्चरित्तं समापज्जसी”ति? ",
"pli-tv-bu-vb-ss5:1.5.7":	"“सच्चं, भगवा”ति। ",
"pli-tv-bu-vb-ss5:1.5.8":	"विगरहि बुद्धो भगवा …पे… ",
"pli-tv-bu-vb-ss5:1.5.9":	"कथञ्हि नाम त्वं, मोघपुरिस, सञ्चरित्तं समापज्जिस्ससि। ",
"pli-tv-bu-vb-ss5:1.5.10":	"नेतं, मोघपुरिस, अप्पसन्नानं वा पसादाय …पे… ",
"pli-tv-bu-vb-ss5:1.5.11":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-ss5:1.5.12.1":	"“यो पन भिक्खु सञ्चरित्तं समापज्जेय्य, इत्थिया वा पुरिसमतिं पुरिसस्स वा इत्थिमतिं, जायत्तने वा जारत्तने वा, सङ्घादिसेसो”ति। ",
"pli-tv-bu-vb-ss5:1.5.13":	"एवञ्चिदं भगवता भिक्खूनं सिक्खापदं पञ्ञत्तं होति। ",
"pli-tv-bu-vb-ss5:2.1.1":	"तेन खो पन समयेन सम्बहुला धुत्ता उय्याने परिचारेन्ता अञ्ञतरिस्सा वेसिया सन्तिके दूतं पाहेसुं—",
"pli-tv-bu-vb-ss5:2.1.2":	"“आगच्छतु उय्याने परिचारेस्सामा”ति। ",
"pli-tv-bu-vb-ss5:2.1.3":	"सा एवमाह—",
"pli-tv-bu-vb-ss5:2.1.4":	"“अहं ख्वय्यो, तुम्हे न जानामि—‘के वा इमे कस्स वा’ति। ",
"pli-tv-bu-vb-ss5:2.1.5":	"अहञ्चम्हि बहुभण्डा बहुपरिक्खारा, बहिनगरञ्च गन्तब्बं। ",
"pli-tv-bu-vb-ss5:2.1.6":	"नाहं गमिस्सामी”ति। ",
"pli-tv-bu-vb-ss5:2.1.7":	"अथ खो सो दूतो तेसं धुत्तानं एतमत्थं आरोचेसि। ",
"pli-tv-bu-vb-ss5:2.1.8":	"एवं वुत्ते, अञ्ञतरो पुरिसो ते धुत्ते एतदवोच—",
"pli-tv-bu-vb-ss5:2.1.9":	"“किस्स तुम्हे, अय्यो, एतं वेसिं याचित्थ? ",
"pli-tv-bu-vb-ss5:2.1.10":	"ननु अय्यो उदायी वत्तब्बो। ",
"pli-tv-bu-vb-ss5:2.1.11":	"अय्यो उदायी उय्योजेस्सती”ति। ",
"pli-tv-bu-vb-ss5:2.1.12":	"एवं वुत्ते, अञ्ञतरो उपासको तं पुरिसं एतदवोच—",
"pli-tv-bu-vb-ss5:2.1.13":	"“माय्यो, एवं अवच। ",
"pli-tv-bu-vb-ss5:2.1.14":	"न कप्पति समणानं सक्यपुत्तियानं एवरूपं कातुं। ",
"pli-tv-bu-vb-ss5:2.1.15":	"नाय्यो उदायी एवं करिस्सती”ति। ",
"pli-tv-bu-vb-ss5:2.1.16":	"एवं वुत्ते, “करिस्सति न करिस्सती”ति अब्भुतमकंसु। ",
"pli-tv-bu-vb-ss5:2.1.17":	"अथ खो ते धुत्ता येनायस्मा उदायी तेनुपसङ्कमिंसु; उपसङ्कमित्वा आयस्मन्तं उदायिं एतदवोचुं—",
"pli-tv-bu-vb-ss5:2.1.18":	"“इध मयं, भन्ते, उय्याने परिचारेन्ता असुकाय नाम वेसिया सन्तिके दूतं पहिणिम्हा—",
"pli-tv-bu-vb-ss5:2.1.19":	"‘आगच्छतु उय्याने परिचारेस्सामा’ति। ",
"pli-tv-bu-vb-ss5:2.1.20":	"सा एवमाह—‘अहं ख्वय्यो, तुम्हे न जानामि—के वा इमे कस्स वाति, ",
"pli-tv-bu-vb-ss5:2.1.21":	"अहञ्चम्हि बहुभण्डा बहुपरिक्खारा, बहिनगरञ्च गन्तब्बं। ",
"pli-tv-bu-vb-ss5:2.1.22":	"नाहं गमिस्सामी’ति। ",
"pli-tv-bu-vb-ss5:2.1.23":	"साधु, भन्ते, अय्यो तं वेसिं उय्योजेतू”ति। ",
"pli-tv-bu-vb-ss5:2.1.24":	"अथ खो आयस्मा उदायी येन सा वेसी तेनुपसङ्कमि; उपसङ्कमित्वा तं वेसिं एतदवोच—",
"pli-tv-bu-vb-ss5:2.1.25":	"“किस्सिमेसं न गच्छसी”ति? ",
"pli-tv-bu-vb-ss5:2.1.26":	"“अहं ख्वय्य, इमे न जानामि—‘के वा इमे कस्स वा’ति। ",
"pli-tv-bu-vb-ss5:2.1.27":	"अहञ्चम्हि बहुभण्डा बहुपरिक्खारा, बहिनगरञ्च गन्तब्बं। ",
"pli-tv-bu-vb-ss5:2.1.28":	"नाहं गमिस्सामी”ति। ",
"pli-tv-bu-vb-ss5:2.1.29":	"“गच्छिमेसं। अहं इमे जानामी”ति। ",
"pli-tv-bu-vb-ss5:2.1.30":	"“सचे, भन्ते, अय्यो जानाति अहं गमिस्सामी”ति। ",
"pli-tv-bu-vb-ss5:2.1.31":	"अथ खो ते धुत्ता तं वेसिं आदाय उय्यानं अगमंसु। ",
"pli-tv-bu-vb-ss5:2.2.1":	"अथ खो सो उपासको उज्झायति खिय्यति विपाचेति—",
"pli-tv-bu-vb-ss5:2.2.2":	"“कथञ्हि नाम अय्यो उदायी तङ्खणिकं सञ्चरित्तं समापज्जिस्सती”ति। ",
"pli-tv-bu-vb-ss5:2.2.3":	"अस्सोसुं खो भिक्खू तस्स उपासकस्स उज्झायन्तस्स खिय्यन्तस्स विपाचेन्तस्स। ",
"pli-tv-bu-vb-ss5:2.2.4":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-ss5:2.2.5":	"“कथञ्हि नाम आयस्मा उदायी तङ्खणिकं सञ्चरित्तं समापज्जिस्सती”ति। ",
"pli-tv-bu-vb-ss5:2.2.6":	"अथ खो ते भिक्खू आयस्मन्तं उदायिं अनेकपरियायेन विगरहित्वा भगवतो एतमत्थं आरोचेसुं …पे… ",
"pli-tv-bu-vb-ss5:2.2.7":	"“सच्चं किर त्वं, उदायि, तङ्खणिकं सञ्चरित्तं समापज्जसी”ति? ",
"pli-tv-bu-vb-ss5:2.2.8":	"“सच्चं, भगवा”ति। ",
"pli-tv-bu-vb-ss5:2.2.9":	"विगरहि बुद्धो भगवा …पे… ",
"pli-tv-bu-vb-ss5:2.2.10":	"कथञ्हि नाम त्वं, मोघपुरिस, तङ्खणिकं सञ्चरित्तं समापज्जिस्ससि? ",
"pli-tv-bu-vb-ss5:2.2.11":	"नेतं, मोघपुरिस, अप्पसन्नानं वा पसादाय …पे… ",
"pli-tv-bu-vb-ss5:2.2.12":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-ss5:2.2.13.1":	"“यो पन भिक्खु सञ्चरित्तं समापज्जेय्य, इत्थिया वा पुरिसमतिं पुरिसस्स वा इत्थिमतिं, जायत्तने वा जारत्तने वा, अन्तमसो तङ्खणिकायपि, सङ्घादिसेसो”ति। ",
"pli-tv-bu-vb-ss5:3.1":	"यो पनाति ",
"pli-tv-bu-vb-ss5:3.2":	"यो यादिसो …पे… ",
"pli-tv-bu-vb-ss5:3.3":	"भिक्खूति ",
"pli-tv-bu-vb-ss5:3.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-ss5:3.5":	"सञ्चरित्तं समापज्जेय्याति ",
"pli-tv-bu-vb-ss5:3.6":	"इत्थिया वा पहितो पुरिसस्स सन्तिके गच्छति, पुरिसेन वा पहितो इत्थिया सन्तिके गच्छति। ",
"pli-tv-bu-vb-ss5:3.7":	"इत्थिया वा पुरिसमतिन्ति ",
"pli-tv-bu-vb-ss5:3.8":	"पुरिसस्स मतिं इत्थिया आरोचेति। ",
"pli-tv-bu-vb-ss5:3.9":	"पुरिसस्स वा इत्थिमतिन्ति ",
"pli-tv-bu-vb-ss5:3.10":	"इत्थिया मतिं पुरिसस्स आरोचेति। ",
"pli-tv-bu-vb-ss5:3.11":	"जायत्तने वाति ",
"pli-tv-bu-vb-ss5:3.12":	"जाया भविस्ससि। ",
"pli-tv-bu-vb-ss5:3.13":	"जारत्तने वाति ",
"pli-tv-bu-vb-ss5:3.14":	"जारी भविस्ससि। ",
"pli-tv-bu-vb-ss5:3.15":	"अन्तमसो तङ्खणिकायपीति ",
"pli-tv-bu-vb-ss5:3.16":	"मुहुत्तिका भविस्ससि। ",
"pli-tv-bu-vb-ss5:3.17":	"सङ्घादिसेसोति ",
"pli-tv-bu-vb-ss5:3.18":	"…पे… तेनपि वुच्चति “सङ्घादिसेसो”ति। ",
"pli-tv-bu-vb-ss5:4.1.1":	"दस इत्थियो— मातुरक्खिता पितुरक्खिता मातापितुरक्खिता भातुरक्खिता भगिनिरक्खिता ञातिरक्खिता गोत्तरक्खिता धम्मरक्खिता सारक्खा सपरिदण्डा। ",
"pli-tv-bu-vb-ss5:4.1.2":	"दस भरियायो— धनक्कीता छन्दवासिनी भोगवासिनी पटवासिनी ओदपत्तकिनी ओभटचुम्बटा दासी च भरिया च कम्मकारी च भरिया च धजाहटा मुहुत्तिका। ",
"pli-tv-bu-vb-ss5:4.2.1":	"मातुरक्खिता नाम ",
"pli-tv-bu-vb-ss5:4.2.2":	"माता रक्खति गोपेति इस्सरियं कारेति वसं वत्तेति। ",
"pli-tv-bu-vb-ss5:4.2.3":	"पितुरक्खिता नाम ",
"pli-tv-bu-vb-ss5:4.2.4":	"पिता रक्खति गोपेति इस्सरियं कारेति वसं वत्तेति। ",
"pli-tv-bu-vb-ss5:4.2.5":	"मातापितुरक्खिता नाम ",
"pli-tv-bu-vb-ss5:4.2.6":	"मातापितरो रक्खन्ति गोपेन्ति इस्सरियं कारेन्ति वसं वत्तेन्ति। ",
"pli-tv-bu-vb-ss5:4.2.7":	"भातुरक्खिता नाम ",
"pli-tv-bu-vb-ss5:4.2.8":	"भाता रक्खति गोपेति इस्सरियं कारेति वसं वत्तेति। ",
"pli-tv-bu-vb-ss5:4.2.9":	"भगिनिरक्खिता नाम ",
"pli-tv-bu-vb-ss5:4.2.10":	"भगिनी रक्खति गोपेति इस्सरियं कारेति वसं वत्तेति। ",
"pli-tv-bu-vb-ss5:4.2.11":	"ञातिरक्खिता नाम ",
"pli-tv-bu-vb-ss5:4.2.12":	"ञातका रक्खन्ति गोपेन्ति इस्सरियं कारेन्ति वसं वत्तेन्ति। ",
"pli-tv-bu-vb-ss5:4.2.13":	"गोत्तरक्खिता नाम ",
"pli-tv-bu-vb-ss5:4.2.14":	"सगोत्ता रक्खन्ति गोपेन्ति इस्सरियं कारेन्ति वसं वत्तेन्ति। ",
"pli-tv-bu-vb-ss5:4.2.15":	"धम्मरक्खिता नाम ",
"pli-tv-bu-vb-ss5:4.2.16":	"सहधम्मिका रक्खन्ति गोपेन्ति इस्सरियं कारेन्ति वसं वत्तेन्ति। ",
"pli-tv-bu-vb-ss5:4.2.17":	"सारक्खा नाम ",
"pli-tv-bu-vb-ss5:4.2.18":	"गब्भेपि परिग्गहिता होति— मय्हं एसाति। अन्तमसो मालागुळपरिक्खित्तापि। ",
"pli-tv-bu-vb-ss5:4.2.19":	"सपरिदण्डा नाम ",
"pli-tv-bu-vb-ss5:4.2.20":	"केहिचि दण्डो ठपितो होति—यो इत्थन्नामं इत्थिं गच्छति एत्तको दण्डोति। ",
"pli-tv-bu-vb-ss5:4.3.1":	"धनक्कीता नाम ",
"pli-tv-bu-vb-ss5:4.3.2":	"धनेन किणित्वा वासेति। ",
"pli-tv-bu-vb-ss5:4.3.3":	"छन्दवासिनी नाम ",
"pli-tv-bu-vb-ss5:4.3.4":	"पियो पियं वासेति। ",
"pli-tv-bu-vb-ss5:4.3.5":	"भोगवासिनी नाम ",
"pli-tv-bu-vb-ss5:4.3.6":	"भोगं दत्वा वासेति। ",
"pli-tv-bu-vb-ss5:4.3.7":	"पटवासिनी नाम ",
"pli-tv-bu-vb-ss5:4.3.8":	"पटं दत्वा वासेति। ",
"pli-tv-bu-vb-ss5:4.3.9":	"ओदपत्तकिनी नाम ",
"pli-tv-bu-vb-ss5:4.3.10":	"उदकपत्तं आमसित्वा वासेति। ",
"pli-tv-bu-vb-ss5:4.3.11":	"ओभटचुम्बटा नाम ",
"pli-tv-bu-vb-ss5:4.3.12":	"चुम्बटं ओरोपेत्वा वासेति। ",
"pli-tv-bu-vb-ss5:4.3.13":	"दासी नाम ",
"pli-tv-bu-vb-ss5:4.3.14":	"दासी चेव होति भरिया च। ",
"pli-tv-bu-vb-ss5:4.3.15":	"कम्मकारी नाम ",
"pli-tv-bu-vb-ss5:4.3.16":	"कम्मकारी चेव होति भरिया च। ",
"pli-tv-bu-vb-ss5:4.3.17":	"धजाहटा नाम ",
"pli-tv-bu-vb-ss5:4.3.18":	"करमरानीता वुच्चति। ",
"pli-tv-bu-vb-ss5:4.3.19":	"मुहुत्तिका नाम ",
"pli-tv-bu-vb-ss5:4.3.20":	"तङ्खणिका वुच्चति। ",
"pli-tv-bu-vb-ss5:4.4.1":	"पुरिसो भिक्खुं पहिणति—",
"pli-tv-bu-vb-ss5:4.4.2":	"“गच्छ, भन्ते, इत्थन्नामं मातुरक्खितं ब्रूहि—",
"pli-tv-bu-vb-ss5:4.4.3":	"‘होहि किर इत्थन्नामस्स भरिया धनक्कीता’”ति। ",
"pli-tv-bu-vb-ss5:4.4.4":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.4.5":	"पुरिसो भिक्खुं पहिणति—",
"pli-tv-bu-vb-ss5:4.4.6":	"“गच्छ, भन्ते, इत्थन्नामं पितुरक्खितं ब्रूहि …पे… ",
"pli-tv-bu-vb-ss5:4.4.7":	"मातापितुरक्खितं ब्रूहि … ",
"pli-tv-bu-vb-ss5:4.4.8":	"भातुरक्खितं ब्रूहि … ",
"pli-tv-bu-vb-ss5:4.4.9":	"भगिनिरक्खितं ब्रूहि … ",
"pli-tv-bu-vb-ss5:4.4.10":	"ञातिरक्खितं ब्रूहि … ",
"pli-tv-bu-vb-ss5:4.4.11":	"गोत्तरक्खितं ब्रूहि … ",
"pli-tv-bu-vb-ss5:4.4.12":	"धम्मरक्खितं ब्रूहि … ",
"pli-tv-bu-vb-ss5:4.4.13":	"सारक्खं ब्रूहि … ",
"pli-tv-bu-vb-ss5:4.4.14":	"सपरिदण्डं ब्रूहि—",
"pli-tv-bu-vb-ss5:4.4.15":	"‘होहि किर इत्थन्नामस्स भरिया धनक्कीता’”ति। ",
"pli-tv-bu-vb-ss5:4.4.16":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.4.17":	"निक्खेपपदानि। ",
"pli-tv-bu-vb-ss5:4.4.18.1":	"पुरिसो भिक्खुं पहिणति—",
"pli-tv-bu-vb-ss5:4.4.19":	"“गच्छ, भन्ते, इत्थन्नामं मातुरक्खितञ्च पितुरक्खितञ्च ब्रूहि—",
"pli-tv-bu-vb-ss5:4.4.20":	"‘होथ किर इत्थन्नामस्स भरियायो धनक्कीता’”ति। ",
"pli-tv-bu-vb-ss5:4.4.21":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.4.22":	"पुरिसो भिक्खुं पहिणति—",
"pli-tv-bu-vb-ss5:4.4.23":	"“गच्छ, भन्ते, इत्थन्नामं मातुरक्खितञ्च मातापितुरक्खितञ्च …पे… ",
"pli-tv-bu-vb-ss5:4.4.24":	"मातुरक्खितञ्च भातुरक्खितञ्च … ",
"pli-tv-bu-vb-ss5:4.4.25":	"मातुरक्खितञ्च भगिनिरक्खितञ्च … ",
"pli-tv-bu-vb-ss5:4.4.26":	"मातुरक्खितञ्च ञातिरक्खितञ्च … ",
"pli-tv-bu-vb-ss5:4.4.27":	"मातुरक्खितञ्च गोत्तरक्खितञ्च … ",
"pli-tv-bu-vb-ss5:4.4.28":	"मातुरक्खितञ्च धम्मरक्खितञ्च … ",
"pli-tv-bu-vb-ss5:4.4.29":	"मातुरक्खितञ्च सारक्खञ्च … ",
"pli-tv-bu-vb-ss5:4.4.30":	"मातुरक्खितञ्च सपरिदण्डञ्च ब्रूहि—",
"pli-tv-bu-vb-ss5:4.4.31":	"‘होथ किर इत्थन्नामस्स भरियायो धनक्कीता’”ति। ",
"pli-tv-bu-vb-ss5:4.4.32":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.4.33":	"खण्डचक्कं। ",
"pli-tv-bu-vb-ss5:4.4.34":	"पुरिसो भिक्खुं पहिणति—",
"pli-tv-bu-vb-ss5:4.4.35":	"“गच्छ, भन्ते, इत्थन्नामं पितुरक्खितञ्च मातापितुरक्खितञ्च ब्रूहि—",
"pli-tv-bu-vb-ss5:4.4.36":	"‘होथ किर इत्थन्नामस्स भरियायो धनक्कीता’”ति। ",
"pli-tv-bu-vb-ss5:4.4.37":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.4.38":	"पुरिसो भिक्खुं पहिणति—",
"pli-tv-bu-vb-ss5:4.4.39":	"“गच्छ, भन्ते, इत्थन्नामं पितुरक्खितञ्च भातुरक्खितञ्च …पे… ",
"pli-tv-bu-vb-ss5:4.4.40":	"पितुरक्खितञ्च भगिनिरक्खितञ्च … ",
"pli-tv-bu-vb-ss5:4.4.41":	"पितुरक्खितञ्च ञातिरक्खितञ्च … ",
"pli-tv-bu-vb-ss5:4.4.42":	"पितुरक्खितञ्च गोत्तरक्खितञ्च … ",
"pli-tv-bu-vb-ss5:4.4.43":	"पितुरक्खितञ्च धम्मरक्खितञ्च … ",
"pli-tv-bu-vb-ss5:4.4.44":	"पितुरक्खितञ्च सारक्खञ्च … ",
"pli-tv-bu-vb-ss5:4.4.45":	"पितुरक्खितञ्च सपरिदण्डञ्च ब्रूहि—",
"pli-tv-bu-vb-ss5:4.4.46":	"‘होथ किर इत्थन्नामस्स भरियायो धनक्कीता’”ति। ",
"pli-tv-bu-vb-ss5:4.4.47":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.4.48":	"पुरिसो भिक्खुं पहिणति—",
"pli-tv-bu-vb-ss5:4.4.49":	"“गच्छ, भन्ते, इत्थन्नामं पितुरक्खितञ्च मातुरक्खितञ्च ब्रूहि—",
"pli-tv-bu-vb-ss5:4.4.50":	"‘होथ किर इत्थन्नामस्स भरियायो धनक्कीता’”ति। ",
"pli-tv-bu-vb-ss5:4.4.51":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.4.52":	"बद्धचक्कं मूलं सङ्खित्तं। ",
"pli-tv-bu-vb-ss5:4.4.53":	"(…) पुरिसो भिक्खुं पहिणति—",
"pli-tv-bu-vb-ss5:4.4.54":	"“गच्छ, भन्ते, इत्थन्नामं सपरिदण्डञ्च मातुरक्खितञ्च ब्रूहि—",
"pli-tv-bu-vb-ss5:4.4.55":	"‘होथ किर इत्थन्नामस्स भरियायो धनक्कीता’”ति। ",
"pli-tv-bu-vb-ss5:4.4.56":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.4.57":	"पुरिसो भिक्खुं पहिणति—",
"pli-tv-bu-vb-ss5:4.4.58":	"“गच्छ, भन्ते, इत्थन्नामं सपरिदण्डञ्च पितुरक्खितञ्च …पे… ",
"pli-tv-bu-vb-ss5:4.4.59":	"सपरिदण्डञ्च मातापितुरक्खितञ्च … ",
"pli-tv-bu-vb-ss5:4.4.60":	"सपरिदण्डञ्च भातुरक्खितञ्च … ",
"pli-tv-bu-vb-ss5:4.4.61":	"सपरिदण्डञ्च भगिनिरक्खितञ्च … ",
"pli-tv-bu-vb-ss5:4.4.62":	"सपरिदण्डञ्च ञातिरक्खितञ्च … ",
"pli-tv-bu-vb-ss5:4.4.63":	"सपरिदण्डञ्च गोत्तरक्खितञ्च … ",
"pli-tv-bu-vb-ss5:4.4.64":	"सपरिदण्डञ्च धम्मरक्खितञ्च … ",
"pli-tv-bu-vb-ss5:4.4.65":	"सपरिदण्डञ्च सारक्खञ्च ब्रूहि—",
"pli-tv-bu-vb-ss5:4.4.66":	"‘होथ किर इत्थन्नामस्स भरियायो धनक्कीता’”ति। ",
"pli-tv-bu-vb-ss5:4.4.67":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.4.68":	"एकमूलकं निट्ठितं। ",
"pli-tv-bu-vb-ss5:4.4.69.1":	"एवं दुमूलकम्पि तिमूलकम्पि याव नवमूलकं कातब्बं। ",
"pli-tv-bu-vb-ss5:4.4.70.1":	"इदं दसमूलकं—",
"pli-tv-bu-vb-ss5:4.4.71":	"पुरिसो भिक्खुं पहिणति—",
"pli-tv-bu-vb-ss5:4.4.72":	"“गच्छ, भन्ते, इत्थन्नामं मातुरक्खितञ्च पितुरक्खितञ्च मातापितुरक्खितञ्च भातुरक्खितञ्च भगिनिरक्खितञ्च ञातिरक्खितञ्च गोत्तरक्खितञ्च धम्मरक्खितञ्च सारक्खञ्च सपरिदण्डञ्च ब्रूहि—",
"pli-tv-bu-vb-ss5:4.4.73":	"‘होथ किर इत्थन्नामस्स भरियायो धनक्कीता’”ति। ",
"pli-tv-bu-vb-ss5:4.4.74":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.4.75":	"धनक्कीताचक्कं निट्ठितं। ",
"pli-tv-bu-vb-ss5:4.5.1":	"पुरिसो भिक्खुं पहिणति—",
"pli-tv-bu-vb-ss5:4.5.2":	"“गच्छ, भन्ते, इत्थन्नामं मातुरक्खितं ब्रूहि—",
"pli-tv-bu-vb-ss5:4.5.3":	"‘होहि किर इत्थन्नामस्स भरिया छन्दवासिनी …पे… ",
"pli-tv-bu-vb-ss5:4.5.4":	"भोगवासिनी … ",
"pli-tv-bu-vb-ss5:4.5.5":	"पटवासिनी … ",
"pli-tv-bu-vb-ss5:4.5.6":	"ओदपत्तकिनी … ",
"pli-tv-bu-vb-ss5:4.5.7":	"ओभटचुम्बटा … ",
"pli-tv-bu-vb-ss5:4.5.8":	"दासी च भरिया च … ",
"pli-tv-bu-vb-ss5:4.5.9":	"कम्मकारी च भरिया च … ",
"pli-tv-bu-vb-ss5:4.5.10":	"धजाहटा … ",
"pli-tv-bu-vb-ss5:4.5.11":	"मुहुत्तिका’”ति। ",
"pli-tv-bu-vb-ss5:4.5.12":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.5.13.1":	"पुरिसो भिक्खुं पहिणति—",
"pli-tv-bu-vb-ss5:4.5.14":	"“गच्छ, भन्ते, इत्थन्नामं पितुरक्खितं ब्रूहि …पे… ",
"pli-tv-bu-vb-ss5:4.5.15":	"मातापितुरक्खितं ब्रूहि … ",
"pli-tv-bu-vb-ss5:4.5.16":	"भातुरक्खितं ब्रूहि … ",
"pli-tv-bu-vb-ss5:4.5.17":	"भगिनिरक्खितं ब्रूहि … ",
"pli-tv-bu-vb-ss5:4.5.18":	"ञातिरक्खितं ब्रूहि … ",
"pli-tv-bu-vb-ss5:4.5.19":	"गोत्तरक्खितं ब्रूहि … ",
"pli-tv-bu-vb-ss5:4.5.20":	"धम्मरक्खितं ब्रूहि … ",
"pli-tv-bu-vb-ss5:4.5.21":	"सारक्खं ब्रूहि … ",
"pli-tv-bu-vb-ss5:4.5.22":	"सपरिदण्डं ब्रूहि—",
"pli-tv-bu-vb-ss5:4.5.23":	"‘होहि किर इत्थन्नामस्स भरिया मुहुत्तिका’”ति। ",
"pli-tv-bu-vb-ss5:4.5.24":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.5.25":	"निक्खेपपदानि। ",
"pli-tv-bu-vb-ss5:4.5.26.1":	"पुरिसो भिक्खुं पहिणति—",
"pli-tv-bu-vb-ss5:4.5.27":	"“गच्छ, भन्ते, इत्थन्नामं मातुरक्खितञ्च पितुरक्खितञ्च ब्रूहि—",
"pli-tv-bu-vb-ss5:4.5.28":	"‘होथ किर इत्थन्नामस्स भरियायो मुहुत्तिका’”ति। ",
"pli-tv-bu-vb-ss5:4.5.29":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.5.30":	"पुरिसो भिक्खुं पहिणति—",
"pli-tv-bu-vb-ss5:4.5.31":	"“गच्छ, भन्ते, इत्थन्नामं मातुरक्खितञ्च मातापितुरक्खितञ्च …पे… ",
"pli-tv-bu-vb-ss5:4.5.32":	"मातुरक्खितञ्च सपरिदण्डञ्च ब्रूहि—",
"pli-tv-bu-vb-ss5:4.5.33":	"‘होथ किर इत्थन्नामस्स भरियायो मुहुत्तिका’”ति। ",
"pli-tv-bu-vb-ss5:4.5.34":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.5.35":	"खण्डचक्कं। ",
"pli-tv-bu-vb-ss5:4.5.36":	"पुरिसो भिक्खुं पहिणति—",
"pli-tv-bu-vb-ss5:4.5.37":	"“गच्छ, भन्ते, इत्थन्नामं पितुरक्खितञ्च मातापितुरक्खितञ्च ब्रूहि—",
"pli-tv-bu-vb-ss5:4.5.38":	"‘होथ किर इत्थन्नामस्स भरियायो मुहुत्तिका’”ति। ",
"pli-tv-bu-vb-ss5:4.5.39":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.5.40":	"पुरिसो भिक्खुं पहिणति—",
"pli-tv-bu-vb-ss5:4.5.41":	"“गच्छ, भन्ते, इत्थन्नामं पितुरक्खितञ्च भातुरक्खितञ्च …पे… ",
"pli-tv-bu-vb-ss5:4.5.42":	"पितुरक्खितञ्च सपरिदण्डञ्च ब्रूहि—",
"pli-tv-bu-vb-ss5:4.5.43":	"‘होथ किर इत्थन्नामस्स भरियायो मुहुत्तिका’”ति। ",
"pli-tv-bu-vb-ss5:4.5.44":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.5.45":	"पुरिसो भिक्खुं पहिणति—",
"pli-tv-bu-vb-ss5:4.5.46":	"“गच्छ, भन्ते, इत्थन्नामं पितुरक्खितञ्च मातुरक्खितञ्च ब्रूहि—",
"pli-tv-bu-vb-ss5:4.5.47":	"‘होथ किर इत्थन्नामस्स भरियायो मुहुत्तिका’”ति। ",
"pli-tv-bu-vb-ss5:4.5.48":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.5.49":	"बद्धचक्कं मूलं सङ्खित्तं। ",
"pli-tv-bu-vb-ss5:4.5.50":	"पुरिसो भिक्खुं पहिणति—",
"pli-tv-bu-vb-ss5:4.5.51":	"“गच्छ, भन्ते, इत्थन्नामं सपरिदण्डञ्च मातुरक्खितञ्च ब्रूहि—",
"pli-tv-bu-vb-ss5:4.5.52":	"‘होथ किर इत्थन्नामस्स भरियायो मुहुत्तिका’”ति। ",
"pli-tv-bu-vb-ss5:4.5.53":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.5.54":	"पुरिसो भिक्खुं पहिणति—",
"pli-tv-bu-vb-ss5:4.5.55":	"“गच्छ, भन्ते, इत्थन्नामं सपरिदण्डञ्च पितुरक्खितञ्च …पे… ",
"pli-tv-bu-vb-ss5:4.5.56":	"सपरिदण्डञ्च सारक्खञ्च ब्रूहि—",
"pli-tv-bu-vb-ss5:4.5.57":	"‘होथ किर इत्थन्नामस्स भरियायो मुहुत्तिका’”ति। ",
"pli-tv-bu-vb-ss5:4.5.58":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.5.59":	"एकमूलकं निट्ठितं। ",
"pli-tv-bu-vb-ss5:4.5.60.1":	"दुमूलकादीनिपि एवमेव कातब्बानि। ",
"pli-tv-bu-vb-ss5:4.5.61.1":	"इदं दसमूलकं—",
"pli-tv-bu-vb-ss5:4.5.62":	"पुरिसो भिक्खुं पहिणति—",
"pli-tv-bu-vb-ss5:4.5.63":	"“गच्छ, भन्ते, इत्थन्नामं मातुरक्खितञ्च पितुरक्खितञ्च मातापितुरक्खितञ्च भातुरक्खितञ्च भगिनिरक्खितञ्च ञातिरक्खितञ्च गोत्तरक्खितञ्च धम्मरक्खितञ्च सारक्खञ्च सपरिदण्डञ्च ब्रूहि—",
"pli-tv-bu-vb-ss5:4.5.64":	"‘होथ किर इत्थन्नामस्स भरियायो मुहुत्तिका’”ति। ",
"pli-tv-bu-vb-ss5:4.5.65":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.5.66":	"मुहुत्तिकाचक्कं निट्ठितं। ",
"pli-tv-bu-vb-ss5:4.6.1":	"पुरिसो भिक्खुं पहिणति—",
"pli-tv-bu-vb-ss5:4.6.2":	"“गच्छ, भन्ते, इत्थन्नामं मातुरक्खितं ब्रूहि—",
"pli-tv-bu-vb-ss5:4.6.3":	"‘होहि किर इत्थन्नामस्स भरिया धनक्कीता’”ति। ",
"pli-tv-bu-vb-ss5:4.6.4":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.6.5":	"पुरिसो भिक्खुं पहिणति—",
"pli-tv-bu-vb-ss5:4.6.6":	"“गच्छ, भन्ते, इत्थन्नामं मातुरक्खितं ब्रूहि—",
"pli-tv-bu-vb-ss5:4.6.7":	"‘होहि किर इत्थन्नामस्स भरिया छन्दवासिनी …पे… ",
"pli-tv-bu-vb-ss5:4.6.8":	"भोगवासिनी … ",
"pli-tv-bu-vb-ss5:4.6.9":	"पटवासिनी … ",
"pli-tv-bu-vb-ss5:4.6.10":	"ओदपत्तकिनी … ",
"pli-tv-bu-vb-ss5:4.6.11":	"ओभटचुम्बटा … ",
"pli-tv-bu-vb-ss5:4.6.12":	"दासी च भरिया च … ",
"pli-tv-bu-vb-ss5:4.6.13":	"कम्मकारी च भरिया च … ",
"pli-tv-bu-vb-ss5:4.6.14":	"धजाहटा … ",
"pli-tv-bu-vb-ss5:4.6.15":	"मुहुत्तिका’”ति। ",
"pli-tv-bu-vb-ss5:4.6.16":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.6.17":	"निक्खेपपदानि। ",
"pli-tv-bu-vb-ss5:4.6.18.1":	"पुरिसो भिक्खुं पहिणति—",
"pli-tv-bu-vb-ss5:4.6.19":	"“गच्छ, भन्ते, इत्थन्नामं मातुरक्खितं ब्रूहि—",
"pli-tv-bu-vb-ss5:4.6.20":	"‘होहि किर इत्थन्नामस्स भरिया धनक्कीता च छन्दवासिनी चा’”ति। ",
"pli-tv-bu-vb-ss5:4.6.21":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.6.22":	"पुरिसो भिक्खुं पहिणति—",
"pli-tv-bu-vb-ss5:4.6.23":	"“गच्छ, भन्ते, इत्थन्नामं मातुरक्खितं ब्रूहि—",
"pli-tv-bu-vb-ss5:4.6.24":	"‘होहि किर इत्थन्नामस्स भरिया धनक्कीता च भोगवासिनी च …पे… ",
"pli-tv-bu-vb-ss5:4.6.25":	"धनक्कीता च पटवासिनी च … ",
"pli-tv-bu-vb-ss5:4.6.26":	"धनक्कीता च ओदपत्तकिनी च … ",
"pli-tv-bu-vb-ss5:4.6.27":	"धनक्कीता च ओभटचुम्बटा च … ",
"pli-tv-bu-vb-ss5:4.6.28":	"धनक्कीता च दासी च भरिया च … ",
"pli-tv-bu-vb-ss5:4.6.29":	"धनक्कीता च कम्मकारी च भरिया च … ",
"pli-tv-bu-vb-ss5:4.6.30":	"धनक्कीता च धजाहटा च … ",
"pli-tv-bu-vb-ss5:4.6.31":	"धनक्कीता च मुहुत्तिका चा’”ति। ",
"pli-tv-bu-vb-ss5:4.6.32":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.6.33":	"खण्डचक्कं। ",
"pli-tv-bu-vb-ss5:4.6.34":	"पुरिसो भिक्खुं पहिणति—",
"pli-tv-bu-vb-ss5:4.6.35":	"“गच्छ, भन्ते, इत्थन्नामं मातुरक्खितं ब्रूहि—",
"pli-tv-bu-vb-ss5:4.6.36":	"‘होहि किर इत्थन्नामस्स भरिया छन्दवासिनी च भोगवासिनी च …पे… ",
"pli-tv-bu-vb-ss5:4.6.37":	"छन्दवासिनी च मुहुत्तिका च … ",
"pli-tv-bu-vb-ss5:4.6.38":	"छन्दवासिनी च धनक्कीता चा’”ति। ",
"pli-tv-bu-vb-ss5:4.6.39":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.6.40":	"बद्धचक्कं मूलं सङ्खित्तं। ",
"pli-tv-bu-vb-ss5:4.6.41":	"पुरिसो भिक्खुं पहिणति—",
"pli-tv-bu-vb-ss5:4.6.42":	"“गच्छ, भन्ते, इत्थन्नामं मातुरक्खितं ब्रूहि—",
"pli-tv-bu-vb-ss5:4.6.43":	"‘होहि किर इत्थन्नामस्स भरिया मुहुत्तिका च धनक्कीता च …पे… ",
"pli-tv-bu-vb-ss5:4.6.44":	"मुहुत्तिका च छन्दवासिनी च …पे… ",
"pli-tv-bu-vb-ss5:4.6.45":	"मुहुत्तिका च धजाहटा चा’”ति। ",
"pli-tv-bu-vb-ss5:4.6.46":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.6.47":	"एकमूलकं निट्ठितं। ",
"pli-tv-bu-vb-ss5:4.6.48.1":	"दुमूलकादीनिपि एवमेव कातब्बानि। ",
"pli-tv-bu-vb-ss5:4.6.49.1":	"इदं दसमूलकं—",
"pli-tv-bu-vb-ss5:4.6.50":	"पुरिसो भिक्खुं पहिणति—",
"pli-tv-bu-vb-ss5:4.6.51":	"“गच्छ, भन्ते, इत्थन्नामं मातुरक्खितं ब्रूहि—",
"pli-tv-bu-vb-ss5:4.6.52":	"‘होहि किर इत्थन्नामस्स भरिया धनक्कीता च छन्दवासिनी च भोगवासिनी च पटवासिनी च ओदपत्तकिनी च ओभटचुम्बटा च दासी च भरिया च कम्मकारी च भरिया च धजाहटा च मुहुत्तिका चा’”ति। ",
"pli-tv-bu-vb-ss5:4.6.53":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.6.54":	"मातुरक्खिताचक्कं निट्ठितं। ",
"pli-tv-bu-vb-ss5:4.6.55.1":	"पुरिसो भिक्खुं पहिणति—",
"pli-tv-bu-vb-ss5:4.6.56":	"“गच्छ, भन्ते, इत्थन्नामं पितुरक्खितं …पे… ",
"pli-tv-bu-vb-ss5:4.6.57":	"मातापितुरक्खितं … ",
"pli-tv-bu-vb-ss5:4.6.58":	"भातुरक्खितं … ",
"pli-tv-bu-vb-ss5:4.6.59":	"भगिनिरक्खितं … ",
"pli-tv-bu-vb-ss5:4.6.60":	"ञातिरक्खितं … ",
"pli-tv-bu-vb-ss5:4.6.61":	"गोत्तरक्खितं … ",
"pli-tv-bu-vb-ss5:4.6.62":	"धम्मरक्खितं … ",
"pli-tv-bu-vb-ss5:4.6.63":	"सारक्खं … ",
"pli-tv-bu-vb-ss5:4.6.64":	"सपरिदण्डं ब्रूहि—",
"pli-tv-bu-vb-ss5:4.6.65":	"‘होहि किर इत्थन्नामस्स भरिया धनक्कीता’”ति। ",
"pli-tv-bu-vb-ss5:4.6.66":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.6.67.1":	"पुरिसो भिक्खुं पहिणति—",
"pli-tv-bu-vb-ss5:4.6.68":	"“गच्छ, भन्ते, इत्थन्नामं सपरिदण्डं ब्रूहि—",
"pli-tv-bu-vb-ss5:4.6.69":	"‘होहि किर इत्थन्नामस्स भरिया छन्दवासिनी …पे… ",
"pli-tv-bu-vb-ss5:4.6.70":	"भोगवासिनी … ",
"pli-tv-bu-vb-ss5:4.6.71":	"पटवासिनी … ",
"pli-tv-bu-vb-ss5:4.6.72":	"ओदपत्तकिनी … ",
"pli-tv-bu-vb-ss5:4.6.73":	"ओभटचुम्बटा … ",
"pli-tv-bu-vb-ss5:4.6.74":	"दासी च भरिया च … ",
"pli-tv-bu-vb-ss5:4.6.75":	"कम्मकारी च भरिया च … ",
"pli-tv-bu-vb-ss5:4.6.76":	"धजाहटा … ",
"pli-tv-bu-vb-ss5:4.6.77":	"मुहुत्तिका’”ति। ",
"pli-tv-bu-vb-ss5:4.6.78":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.6.79":	"निक्खेपपदानि। ",
"pli-tv-bu-vb-ss5:4.6.80.1":	"पुरिसो भिक्खुं पहिणति—",
"pli-tv-bu-vb-ss5:4.6.81":	"“गच्छ, भन्ते, इत्थन्नामं सपरिदण्डं ब्रूहि—",
"pli-tv-bu-vb-ss5:4.6.82":	"‘होहि किर इत्थन्नामस्स भरिया धनक्कीता च छन्दवासिनी चा’”ति। ",
"pli-tv-bu-vb-ss5:4.6.83":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.6.84":	"पुरिसो भिक्खुं पहिणति—",
"pli-tv-bu-vb-ss5:4.6.85":	"“गच्छ, भन्ते, इत्थन्नामं सपरिदण्डं ब्रूहि—",
"pli-tv-bu-vb-ss5:4.6.86":	"‘होहि किर इत्थन्नामस्स भरिया धनक्कीता च भोगवासिनी च …पे… ",
"pli-tv-bu-vb-ss5:4.6.87":	"धनक्कीता च मुहुत्तिका चा’”ति। ",
"pli-tv-bu-vb-ss5:4.6.88":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.6.89":	"खण्डचक्कं। ",
"pli-tv-bu-vb-ss5:4.6.90":	"पुरिसो भिक्खुं पहिणति—",
"pli-tv-bu-vb-ss5:4.6.91":	"“गच्छ, भन्ते, इत्थन्नामं सपरिदण्डं ब्रूहि—",
"pli-tv-bu-vb-ss5:4.6.92":	"‘होहि किर इत्थन्नामस्स भरिया छन्दवासिनी च भोगवासिनी च …पे… ",
"pli-tv-bu-vb-ss5:4.6.93":	"छन्दवासिनी च मुहुत्तिका च … ",
"pli-tv-bu-vb-ss5:4.6.94":	"छन्दवासिनी च धनक्कीता चा’”ति। ",
"pli-tv-bu-vb-ss5:4.6.95":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.6.96":	"बद्धचक्कं मूलं सङ्खित्तं। ",
"pli-tv-bu-vb-ss5:4.6.97":	"पुरिसो भिक्खुं पहिणति—",
"pli-tv-bu-vb-ss5:4.6.98":	"“गच्छ, भन्ते, इत्थन्नामं सपरिदण्डं ब्रूहि—",
"pli-tv-bu-vb-ss5:4.6.99":	"‘होहि किर इत्थन्नामस्स भरिया मुहुत्तिका च धनक्कीता च …पे… ",
"pli-tv-bu-vb-ss5:4.6.100":	"मुहुत्तिका च छन्दवासिनी च …पे… ",
"pli-tv-bu-vb-ss5:4.6.101":	"मुहुत्तिका च धजाहटा चा’”ति। ",
"pli-tv-bu-vb-ss5:4.6.102":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.6.103":	"एकमूलकं निट्ठितं। ",
"pli-tv-bu-vb-ss5:4.6.104.1":	"दुमूलकम्पि तिमूलकम्पि याव नवमूलकं एवमेव कातब्बं। ",
"pli-tv-bu-vb-ss5:4.6.105.1":	"इदं दसमूलकं—",
"pli-tv-bu-vb-ss5:4.6.106":	"पुरिसो भिक्खुं पहिणति—",
"pli-tv-bu-vb-ss5:4.6.107":	"“गच्छ, भन्ते, इत्थन्नामं सपरिदण्डं ब्रूहि—",
"pli-tv-bu-vb-ss5:4.6.108":	"‘होहि किर इत्थन्नामस्स भरिया धनक्कीता च छन्दवासिनी च भोगवासिनी च पटवासिनी च ओदपत्तकिनी च ओभटचुम्बटा च दासी च भरिया च कम्मकारी च भरिया च धजाहटा च मुहुत्तिका चा’”ति। ",
"pli-tv-bu-vb-ss5:4.6.109":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.6.110":	"सपरिदण्डाचक्कं निट्ठितं। ",
"pli-tv-bu-vb-ss5:4.7.1":	"पुरिसो भिक्खुं पहिणति—",
"pli-tv-bu-vb-ss5:4.7.2":	"“गच्छ, भन्ते, इत्थन्नामं मातुरक्खितं ब्रूहि—",
"pli-tv-bu-vb-ss5:4.7.3":	"‘होहि किर इत्थन्नामस्स भरिया धनक्कीता’”ति। ",
"pli-tv-bu-vb-ss5:4.7.4":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.7.5":	"पुरिसो भिक्खुं पहिणति—",
"pli-tv-bu-vb-ss5:4.7.6":	"“गच्छ, भन्ते, इत्थन्नामं मातुरक्खितञ्च पितुरक्खितञ्च ब्रूहि—",
"pli-tv-bu-vb-ss5:4.7.7":	"‘होथ किर इत्थन्नामस्स भरियायो धनक्कीता च छन्दवासिनी चा’”ति। ",
"pli-tv-bu-vb-ss5:4.7.8":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.7.9":	"पुरिसो भिक्खुं पहिणति—",
"pli-tv-bu-vb-ss5:4.7.10":	"“गच्छ, भन्ते, इत्थन्नामं मातुरक्खितञ्च पितुरक्खितञ्च मातापितुरक्खितञ्च ब्रूहि—",
"pli-tv-bu-vb-ss5:4.7.11":	"‘होथ किर इत्थन्नामस्स भरियायो धनक्कीता च छन्दवासिनी च भोगवासिनी चा’”ति। ",
"pli-tv-bu-vb-ss5:4.7.12":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.7.13":	"एवं उभतोवड्ढकं कातब्बं। ",
"pli-tv-bu-vb-ss5:4.7.14":	"पुरिसो भिक्खुं पहिणति—",
"pli-tv-bu-vb-ss5:4.7.15":	"“गच्छ, भन्ते, इत्थन्नामं मातुरक्खितञ्च पितुरक्खितञ्च मातापितुरक्खितञ्च भातुरक्खितञ्च भगिनिरक्खितञ्च ञातिरक्खितञ्च गोत्तरक्खितञ्च धम्मरक्खितञ्च सारक्खञ्च सपरिदण्डञ्च ब्रूहि—",
"pli-tv-bu-vb-ss5:4.7.16":	"‘होथ किर इत्थन्नामस्स भरियायो धनक्कीता च छन्दवासिनी च भोगवासिनी च पटवासिनी च ओदपत्तकिनी च ओभटचुम्बटा च दासी च भरिया च कम्मकारी च भरिया च धजाहटा च मुहुत्तिका चा’”ति। ",
"pli-tv-bu-vb-ss5:4.7.17":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.7.18":	"उभतोवड्ढकं निट्ठितं। ",
"pli-tv-bu-vb-ss5:4.8.1":	"पुरिसस्स माता भिक्खुं पहिणति …पे… ",
"pli-tv-bu-vb-ss5:4.8.2":	"पुरिसस्स पिता भिक्खुं पहिणति …पे… ",
"pli-tv-bu-vb-ss5:4.8.3":	"पुरिसस्स मातापितरो भिक्खुं पहिणन्ति …पे… ",
"pli-tv-bu-vb-ss5:4.8.4":	"पुरिसस्स भाता भिक्खुं पहिणति …पे… ",
"pli-tv-bu-vb-ss5:4.8.5":	"पुरिसस्स भगिनी भिक्खुं पहिणति …पे… ",
"pli-tv-bu-vb-ss5:4.8.6":	"पुरिसस्स ञातका भिक्खुं पहिणन्ति …पे… ",
"pli-tv-bu-vb-ss5:4.8.7":	"पुरिसस्स गोत्ता भिक्खुं पहिणन्ति …पे… ",
"pli-tv-bu-vb-ss5:4.8.8":	"पुरिसस्स सहधम्मिका भिक्खुं पहिणन्ति …पे…। ",
"pli-tv-bu-vb-ss5:4.8.9":	"पुरिसस्स पेय्यालो वित्थारेतब्बो। ",
"pli-tv-bu-vb-ss5:4.8.10":	"उभतोवड्ढकं यथा पुरिमनयो तथेव वित्थारेतब्बं। ",
"pli-tv-bu-vb-ss5:4.9.1":	"मातुरक्खिताय माता भिक्खुं पहिणति—",
"pli-tv-bu-vb-ss5:4.9.2":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.9.3":	"‘होतु इत्थन्नामस्स भरिया धनक्कीता’”ति। ",
"pli-tv-bu-vb-ss5:4.9.4":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.9.5":	"मातुरक्खिताय माता भिक्खुं पहिणति—",
"pli-tv-bu-vb-ss5:4.9.6":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.9.7":	"‘होतु इत्थन्नामस्स भरिया छन्दवासिनी …पे… ",
"pli-tv-bu-vb-ss5:4.9.8":	"भोगवासिनी … ",
"pli-tv-bu-vb-ss5:4.9.9":	"पटवासिनी … ",
"pli-tv-bu-vb-ss5:4.9.10":	"ओदपत्तकिनी … ",
"pli-tv-bu-vb-ss5:4.9.11":	"ओभटचुम्बटा … ",
"pli-tv-bu-vb-ss5:4.9.12":	"दासी च भरिया च … ",
"pli-tv-bu-vb-ss5:4.9.13":	"कम्मकारी च भरिया च … ",
"pli-tv-bu-vb-ss5:4.9.14":	"धजाहटा … ",
"pli-tv-bu-vb-ss5:4.9.15":	"मुहुत्तिका’”ति। ",
"pli-tv-bu-vb-ss5:4.9.16":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.9.17":	"निक्खेपपदानि। ",
"pli-tv-bu-vb-ss5:4.9.18.1":	"मातुरक्खिताय माता भिक्खुं पहिणति—",
"pli-tv-bu-vb-ss5:4.9.19":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.9.20":	"‘होतु इत्थन्नामस्स भरिया धनक्कीता च छन्दवासिनी च …पे… ",
"pli-tv-bu-vb-ss5:4.9.21":	"धनक्कीता च भोगवासिनी च …पे… ",
"pli-tv-bu-vb-ss5:4.9.22":	"धनक्कीता च मुहुत्तिका चा’”ति। ",
"pli-tv-bu-vb-ss5:4.9.23":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.9.24":	"खण्डचक्कं। ",
"pli-tv-bu-vb-ss5:4.9.25":	"मातुरक्खिताय माता भिक्खुं पहिणति—",
"pli-tv-bu-vb-ss5:4.9.26":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.9.27":	"‘होतु इत्थन्नामस्स भरिया छन्दवासिनी च भोगवासिनी च …पे… ",
"pli-tv-bu-vb-ss5:4.9.28":	"छन्दवासिनी च मुहुत्तिका च … ",
"pli-tv-bu-vb-ss5:4.9.29":	"छन्दवासिनी च धनक्कीता चा’”ति। ",
"pli-tv-bu-vb-ss5:4.9.30":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.9.31":	"बद्धचक्कं मूलं सङ्खित्तं। ",
"pli-tv-bu-vb-ss5:4.9.32":	"मातुरक्खिताय माता भिक्खुं पहिणति—",
"pli-tv-bu-vb-ss5:4.9.33":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.9.34":	"‘होतु इत्थन्नामस्स भरिया मुहुत्तिका च धनक्कीता च …पे… ",
"pli-tv-bu-vb-ss5:4.9.35":	"मुहुत्तिका च छन्दवासिनी च …पे… ",
"pli-tv-bu-vb-ss5:4.9.36":	"मुहुत्तिका च धजाहटा चा’”ति। ",
"pli-tv-bu-vb-ss5:4.9.37":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.9.38":	"एकमूलकं निट्ठितं। ",
"pli-tv-bu-vb-ss5:4.9.39.1":	"दुमूलकम्पि तिमूलकम्पि याव नवमूलकं एवमेव कातब्बं। ",
"pli-tv-bu-vb-ss5:4.9.40.1":	"इदं दसमूलकं—",
"pli-tv-bu-vb-ss5:4.9.41":	"मातुरक्खिताय माता भिक्खुं पहिणति—",
"pli-tv-bu-vb-ss5:4.9.42":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.9.43":	"‘होतु इत्थन्नामस्स भरिया धनक्कीता च छन्दवासिनी च भोगवासिनी च पटवासिनी च ओदपत्तकिनी च ओभटचुम्बटा च दासी च भरिया च कम्मकारी च भरिया च धजाहटा च मुहुत्तिका चा’”ति। ",
"pli-tv-bu-vb-ss5:4.9.44":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.9.45":	"मातुचक्कं निट्ठितं। ",
"pli-tv-bu-vb-ss5:4.10.1":	"पितुरक्खिताय पिता भिक्खुं पहिणति …पे… ",
"pli-tv-bu-vb-ss5:4.10.2":	"मातापितुरक्खिताय मातापितरो भिक्खुं पहिणन्ति … ",
"pli-tv-bu-vb-ss5:4.10.3":	"भातुरक्खिताय भाता भिक्खुं पहिणति … ",
"pli-tv-bu-vb-ss5:4.10.4":	"भगिनिरक्खिताय भगिनी भिक्खुं पहिणति … ",
"pli-tv-bu-vb-ss5:4.10.5":	"ञातिरक्खिताय ञातका भिक्खुं पहिणन्ति … ",
"pli-tv-bu-vb-ss5:4.10.6":	"गोत्तरक्खिताय गोत्ता भिक्खुं पहिणन्ति … ",
"pli-tv-bu-vb-ss5:4.10.7":	"धम्मरक्खिताय सहधम्मिका भिक्खुं पहिणन्ति … ",
"pli-tv-bu-vb-ss5:4.10.8":	"सारक्खाय येन परिग्गहिता होति सो भिक्खुं पहिणति … ",
"pli-tv-bu-vb-ss5:4.10.9":	"सपरिदण्डाय येन दण्डो ठपितो होति सो भिक्खुं पहिणति—",
"pli-tv-bu-vb-ss5:4.10.10":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.10.11":	"‘होतु इत्थन्नामस्स भरिया धनक्कीता’”ति। ",
"pli-tv-bu-vb-ss5:4.10.12":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.10.13.1":	"सपरिदण्डाय येन दण्डो ठपितो होति सो भिक्खुं पहिणति—",
"pli-tv-bu-vb-ss5:4.10.14":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.10.15":	"‘होतु इत्थन्नामस्स भरिया छन्दवासिनी …पे… ",
"pli-tv-bu-vb-ss5:4.10.16":	"भोगवासिनी … ",
"pli-tv-bu-vb-ss5:4.10.17":	"पटवासिनी … ",
"pli-tv-bu-vb-ss5:4.10.18":	"ओदपत्तकिनी … ",
"pli-tv-bu-vb-ss5:4.10.19":	"ओभटचुम्बटा … ",
"pli-tv-bu-vb-ss5:4.10.20":	"दासी च भरिया च … ",
"pli-tv-bu-vb-ss5:4.10.21":	"कम्मकारी च भरिया च … ",
"pli-tv-bu-vb-ss5:4.10.22":	"धजाहटा … ",
"pli-tv-bu-vb-ss5:4.10.23":	"मुहुत्तिका’”ति। ",
"pli-tv-bu-vb-ss5:4.10.24":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.10.25":	"निक्खेपपदानि। ",
"pli-tv-bu-vb-ss5:4.10.26.1":	"सपरिदण्डाय येन दण्डो ठपितो होति सो भिक्खुं पहिणति—",
"pli-tv-bu-vb-ss5:4.10.27":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.10.28":	"‘होतु इत्थन्नामस्स भरिया धनक्कीता च छन्दवासिनी च …पे… ",
"pli-tv-bu-vb-ss5:4.10.29":	"धनक्कीता च भोगवासिनी च …पे… ",
"pli-tv-bu-vb-ss5:4.10.30":	"धनक्कीता च मुहुत्तिका चा’”ति। ",
"pli-tv-bu-vb-ss5:4.10.31":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.10.32":	"खण्डचक्कं। ",
"pli-tv-bu-vb-ss5:4.10.33":	"सपरिदण्डाय येन दण्डो ठपितो होति सो भिक्खुं पहिणति—",
"pli-tv-bu-vb-ss5:4.10.34":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.10.35":	"‘होतु इत्थन्नामस्स भरिया छन्दवासिनी च भोगवासिनी च …पे… ",
"pli-tv-bu-vb-ss5:4.10.36":	"छन्दवासिनी च मुहुत्तिका च … ",
"pli-tv-bu-vb-ss5:4.10.37":	"छन्दवासिनी च धनक्कीता चा’”ति। ",
"pli-tv-bu-vb-ss5:4.10.38":	"पटिग्गण्हाति वीमंसति पच्चाहरति आपत्ति सङ्घादिसेसस्स। ",
"pli-tv-bu-vb-ss5:4.10.39":	"बद्धचक्कं मूलं सङ्खित्तं। ",
"pli-tv-bu-vb-ss5:4.10.40":	"सपरिदण्डाय येन दण्डो, ठपितो होति सो भिक्खुं पहिणति—",
"pli-tv-bu-vb-ss5:4.10.41":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.10.42":	"‘होतु इत्थन्नामस्स भरिया मुहुत्तिका च धनक्कीता च …पे… ",
"pli-tv-bu-vb-ss5:4.10.43":	"मुहुत्तिका च छन्दवासिनी च …पे… ",
"pli-tv-bu-vb-ss5:4.10.44":	"मुहुत्तिका च धजाहटा चा’”ति। ",
"pli-tv-bu-vb-ss5:4.10.45":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.10.46":	"एकमूलकं निट्ठितं। ",
"pli-tv-bu-vb-ss5:4.10.47.1":	"दुमूलकम्पि तिमूलकम्पि याव नवमूलकं एवमेव कातब्बं। ",
"pli-tv-bu-vb-ss5:4.10.48.1":	"इदं दसमूलकं—",
"pli-tv-bu-vb-ss5:4.10.49":	"सपरिदण्डाय येन दण्डो ठपितो होति सो भिक्खुं पहिणति—",
"pli-tv-bu-vb-ss5:4.10.50":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.10.51":	"‘होतु इत्थन्नामस्स भरिया धनक्कीता च छन्दवासिनी च भोगवासिनी च पटवासिनी च ओदपत्तकिनी च ओभटचुम्बटा च दासी च भरिया च कम्मकारी च भरिया च धजाहटा च मुहुत्तिका चा’”ति। ",
"pli-tv-bu-vb-ss5:4.10.52":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.10.53":	"दण्डठपितचक्कं निट्ठितं। ",
"pli-tv-bu-vb-ss5:4.11.1":	"मातुरक्खिता भिक्खुं पहिणति—",
"pli-tv-bu-vb-ss5:4.11.2":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.11.3":	"‘होमि इत्थन्नामस्स भरिया धनक्कीता’”ति। ",
"pli-tv-bu-vb-ss5:4.11.4":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.11.5":	"मातुरक्खिता भिक्खुं पहिणति—",
"pli-tv-bu-vb-ss5:4.11.6":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.11.7":	"‘होमि इत्थन्नामस्स भरिया छन्दवासिनी …पे… ",
"pli-tv-bu-vb-ss5:4.11.8":	"भोगवासिनी … ",
"pli-tv-bu-vb-ss5:4.11.9":	"पटवासिनी … ",
"pli-tv-bu-vb-ss5:4.11.10":	"ओदपत्तकिनी … ",
"pli-tv-bu-vb-ss5:4.11.11":	"ओभटचुम्बटा … ",
"pli-tv-bu-vb-ss5:4.11.12":	"दासी च भरिया च … ",
"pli-tv-bu-vb-ss5:4.11.13":	"कम्मकारी च भरिया च … ",
"pli-tv-bu-vb-ss5:4.11.14":	"धजाहटा … ",
"pli-tv-bu-vb-ss5:4.11.15":	"मुहुत्तिका’”ति। ",
"pli-tv-bu-vb-ss5:4.11.16":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.11.17":	"निक्खेपपदानि। ",
"pli-tv-bu-vb-ss5:4.11.18.1":	"मातुरक्खिता भिक्खुं पहिणति—",
"pli-tv-bu-vb-ss5:4.11.19":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.11.20":	"‘होमि इत्थन्नामस्स भरिया धनक्कीता च छन्दवासिनी चा’”ति। ",
"pli-tv-bu-vb-ss5:4.11.21":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.11.22":	"मातुरक्खिता भिक्खुं पहिणति—",
"pli-tv-bu-vb-ss5:4.11.23":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.11.24":	"‘होमि इत्थन्नामस्स भरिया धनक्कीता च भोगवासिनी च …पे… ",
"pli-tv-bu-vb-ss5:4.11.25":	"धनक्कीता च पटवासिनी च …पे… ",
"pli-tv-bu-vb-ss5:4.11.26":	"धनक्कीता च मुहुत्तिका चा’”ति। ",
"pli-tv-bu-vb-ss5:4.11.27":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.11.28":	"खण्डचक्कं। ",
"pli-tv-bu-vb-ss5:4.11.29":	"मातुरक्खिता भिक्खुं पहिणति—",
"pli-tv-bu-vb-ss5:4.11.30":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.11.31":	"‘होमि इत्थन्नामस्स भरिया छन्दवासिनी च भोगवासिनी च …पे… ",
"pli-tv-bu-vb-ss5:4.11.32":	"छन्दवासिनी च मुहुत्तिका च … ",
"pli-tv-bu-vb-ss5:4.11.33":	"छन्दवासिनी च धनक्कीता चा’”ति। ",
"pli-tv-bu-vb-ss5:4.11.34":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.11.35":	"बद्धचक्कं मूलं सङ्खित्तं। ",
"pli-tv-bu-vb-ss5:4.11.36":	"मातुरक्खिता भिक्खुं पहिणति—",
"pli-tv-bu-vb-ss5:4.11.37":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.11.38":	"‘होमि इत्थन्नामस्स भरिया मुहुत्तिका च धनक्कीता च …पे… ",
"pli-tv-bu-vb-ss5:4.11.39":	"मुहुत्तिका च छन्दवासिनी च …पे… ",
"pli-tv-bu-vb-ss5:4.11.40":	"मुहुत्तिका च धजाहटा चा’”ति। ",
"pli-tv-bu-vb-ss5:4.11.41":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.11.42":	"एकमूलकं निट्ठितं। ",
"pli-tv-bu-vb-ss5:4.11.43.1":	"दुमूलकादीनिपि एवमेव कातब्बानि। ",
"pli-tv-bu-vb-ss5:4.11.44.1":	"इदं दसमूलकं—",
"pli-tv-bu-vb-ss5:4.11.45":	"मातुरक्खिता भिक्खुं पहिणति—",
"pli-tv-bu-vb-ss5:4.11.46":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.11.47":	"‘होमि इत्थन्नामस्स भरिया धनक्कीता च छन्दवासिनी च भोगवासिनी च पटवासिनी च ओदपत्तकिनी च ओभटचुम्बटा च दासी च भरिया च कम्मकारी च भरिया च धजाहटा च मुहुत्तिका चा’”ति। ",
"pli-tv-bu-vb-ss5:4.11.48":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.11.49":	"अपरं मातुरक्खिताचक्कं निट्ठितं। ",
"pli-tv-bu-vb-ss5:4.11.50.1":	"पितुरक्खिता भिक्खुं पहिणति …पे… ",
"pli-tv-bu-vb-ss5:4.11.51":	"मातापितुरक्खिता भिक्खुं पहिणति … ",
"pli-tv-bu-vb-ss5:4.11.52":	"भातुरक्खिता भिक्खुं पहिणति … ",
"pli-tv-bu-vb-ss5:4.11.53":	"भगिनिरक्खिता भिक्खुं पहिणति … ",
"pli-tv-bu-vb-ss5:4.11.54":	"ञातिरक्खिता भिक्खुं पहिणति … ",
"pli-tv-bu-vb-ss5:4.11.55":	"गोत्तरक्खिता भिक्खुं पहिणति … ",
"pli-tv-bu-vb-ss5:4.11.56":	"धम्मरक्खिता भिक्खुं पहिणति … ",
"pli-tv-bu-vb-ss5:4.11.57":	"सारक्खा भिक्खुं पहिणति … ",
"pli-tv-bu-vb-ss5:4.11.58":	"सपरिदण्डा भिक्खुं पहिणति—",
"pli-tv-bu-vb-ss5:4.11.59":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.11.60":	"‘होमि इत्थन्नामस्स भरिया धनक्कीता’”ति। ",
"pli-tv-bu-vb-ss5:4.11.61":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.11.62.1":	"सपरिदण्डा भिक्खुं पहिणति—",
"pli-tv-bu-vb-ss5:4.11.63":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.11.64":	"‘होमि इत्थन्नामस्स भरिया छन्दवासिनी …पे… ",
"pli-tv-bu-vb-ss5:4.11.65":	"भोगवासिनी … ",
"pli-tv-bu-vb-ss5:4.11.66":	"पटवासिनी … ",
"pli-tv-bu-vb-ss5:4.11.67":	"ओदपत्तकिनी … ",
"pli-tv-bu-vb-ss5:4.11.68":	"ओभटचुम्बटा … ",
"pli-tv-bu-vb-ss5:4.11.69":	"दासी च भरिया च … ",
"pli-tv-bu-vb-ss5:4.11.70":	"कम्मकारी च भरिया च … ",
"pli-tv-bu-vb-ss5:4.11.71":	"धजाहटा … ",
"pli-tv-bu-vb-ss5:4.11.72":	"मुहुत्तिका’”ति। ",
"pli-tv-bu-vb-ss5:4.11.73":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.11.74":	"निक्खेपपदानि। ",
"pli-tv-bu-vb-ss5:4.11.75.1":	"सपरिदण्डा भिक्खुं पहिणति—",
"pli-tv-bu-vb-ss5:4.11.76":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.11.77":	"‘होमि इत्थन्नामस्स भरिया धनक्कीता च छन्दवासिनी च …पे… ",
"pli-tv-bu-vb-ss5:4.11.78":	"धनक्कीता च मुहुत्तिका चा’”ति। ",
"pli-tv-bu-vb-ss5:4.11.79":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.11.80":	"खण्डचक्कं। ",
"pli-tv-bu-vb-ss5:4.11.81":	"सपरिदण्डा भिक्खुं पहिणति—",
"pli-tv-bu-vb-ss5:4.11.82":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.11.83":	"‘होमि इत्थन्नामस्स भरिया छन्दवासिनी च भोगवासिनी च …पे… ",
"pli-tv-bu-vb-ss5:4.11.84":	"छन्दवासिनी च मुहुत्तिका च … ",
"pli-tv-bu-vb-ss5:4.11.85":	"छन्दवासिनी च धनक्कीता चा’”ति। ",
"pli-tv-bu-vb-ss5:4.11.86":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.11.87":	"बद्धचक्कं, मूलं सङ्खित्तं। ",
"pli-tv-bu-vb-ss5:4.11.88":	"सपरिदण्डा भिक्खुं पहिणति—",
"pli-tv-bu-vb-ss5:4.11.89":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.11.90":	"‘होमि इत्थन्नामस्स भरिया मुहुत्तिका च धनक्कीता च …पे… ",
"pli-tv-bu-vb-ss5:4.11.91":	"मुहुत्तिका च छन्दवासिनी च …पे… ",
"pli-tv-bu-vb-ss5:4.11.92":	"मुहुत्तिका च धजाहटा चा’”ति। ",
"pli-tv-bu-vb-ss5:4.11.93":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.11.94":	"एकमूलकं निट्ठितं। ",
"pli-tv-bu-vb-ss5:4.11.95.1":	"दुमूलकादीनिपि एवमेव कातब्बानि। ",
"pli-tv-bu-vb-ss5:4.11.96.1":	"इदं दसमूलकं—",
"pli-tv-bu-vb-ss5:4.11.97":	"सपरिदण्डा भिक्खुं पहिणति—",
"pli-tv-bu-vb-ss5:4.11.98":	"“गच्छ, भन्ते, इत्थन्नामं ब्रूहि—",
"pli-tv-bu-vb-ss5:4.11.99":	"‘होमि इत्थन्नामस्स भरिया धनक्कीता च छन्दवासिनी च भोगवासिनी च पटवासिनी च ओदपत्तकिनी च ओभटचुम्बटा च दासी च भरिया च कम्मकारी च भरिया च धजाहटा च मुहुत्तिका चा’”ति। ",
"pli-tv-bu-vb-ss5:4.11.100":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.11.101":	"अपरं सपरिदण्डाचक्कं निट्ठितं। ",
"pli-tv-bu-vb-ss5:4.11.102":	"सब्बं चक्कपेय्यालं निट्ठितं। ",
"pli-tv-bu-vb-ss5:4.12.1":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.12.2":	"पटिग्गण्हाति वीमंसति न पच्चाहरति, आपत्ति थुल्लच्चयस्स। ",
"pli-tv-bu-vb-ss5:4.12.3":	"पटिग्गण्हाति न वीमंसति पच्चाहरति, आपत्ति थुल्लच्चयस्स। ",
"pli-tv-bu-vb-ss5:4.12.4":	"पटिग्गण्हाति न वीमंसति न पच्चाहरति, आपत्ति दुक्कटस्स। ",
"pli-tv-bu-vb-ss5:4.12.5":	"न पटिग्गण्हाति वीमंसति पच्चाहरति, आपत्ति थुल्लच्चयस्स। ",
"pli-tv-bu-vb-ss5:4.12.6":	"न पटिग्गण्हाति वीमंसति न पच्चाहरति, आपत्ति दुक्कटस्स। ",
"pli-tv-bu-vb-ss5:4.12.7":	"न पटिग्गण्हाति न वीमंसति पच्चाहरति, आपत्ति दुक्कटस्स। ",
"pli-tv-bu-vb-ss5:4.12.8":	"न पटिग्गण्हाति न वीमंसति न पच्चाहरति, अनापत्ति। ",
"pli-tv-bu-vb-ss5:4.13.1":	"पुरिसो सम्बहुले भिक्खू आणापेति—",
"pli-tv-bu-vb-ss5:4.13.2":	"“गच्छथ, भन्ते, इत्थन्नामं इत्थिं वीमंसथा”ति। ",
"pli-tv-bu-vb-ss5:4.13.3":	"सब्बे पटिग्गण्हन्ति सब्बे वीमंसन्ति सब्बे पच्चाहरन्ति, आपत्ति सब्बेसं सङ्घादिसेसस्स। ",
"pli-tv-bu-vb-ss5:4.13.4":	"पुरिसो सम्बहुले भिक्खू आणापेति—",
"pli-tv-bu-vb-ss5:4.13.5":	"“गच्छथ, भन्ते, इत्थन्नामं इत्थिं वीमंसथा”ति। ",
"pli-tv-bu-vb-ss5:4.13.6":	"सब्बे पटिग्गण्हन्ति सब्बे वीमंसन्ति एकं पच्चाहरापेन्ति, आपत्ति सब्बेसं सङ्घादिसेसस्स। ",
"pli-tv-bu-vb-ss5:4.13.7":	"पुरिसो सम्बहुले भिक्खू आणापेति—",
"pli-tv-bu-vb-ss5:4.13.8":	"“गच्छथ, भन्ते, इत्थन्नामं इत्थिं वीमंसथा”ति। ",
"pli-tv-bu-vb-ss5:4.13.9":	"सब्बे पटिग्गण्हन्ति एकं वीमंसापेत्वा सब्बे पच्चाहरन्ति, आपत्ति सब्बेसं सङ्घादिसेसस्स। ",
"pli-tv-bu-vb-ss5:4.13.10":	"पुरिसो सम्बहुले भिक्खू आणापेति—",
"pli-tv-bu-vb-ss5:4.13.11":	"“गच्छथ, भन्ते, इत्थन्नामं इत्थिं वीमंसथा”ति। ",
"pli-tv-bu-vb-ss5:4.13.12":	"सब्बे पटिग्गण्हन्ति एकं वीमंसापेत्वा एकं पच्चाहरापेन्ति, आपत्ति सब्बेसं सङ्घादिसेसस्स। ",
"pli-tv-bu-vb-ss5:4.14.1":	"पुरिसो भिक्खुं आणापेति—",
"pli-tv-bu-vb-ss5:4.14.2":	"“गच्छ, भन्ते, इत्थन्नामं इत्थिं वीमंसा”ति। ",
"pli-tv-bu-vb-ss5:4.14.3":	"पटिग्गण्हाति वीमंसति पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.14.4":	"पुरिसो भिक्खुं आणापेति—",
"pli-tv-bu-vb-ss5:4.14.5":	"“गच्छ, भन्ते, इत्थन्नामं इत्थिं वीमंसा”ति। ",
"pli-tv-bu-vb-ss5:4.14.6":	"पटिग्गण्हाति वीमंसति अन्तेवासिं पच्चाहरापेति, आपत्ति सङ्घादिसेसस्स। ",
"pli-tv-bu-vb-ss5:4.14.7":	"पुरिसो भिक्खुं आणापेति—",
"pli-tv-bu-vb-ss5:4.14.8":	"“गच्छ, भन्ते, इत्थन्नामं इत्थिं वीमंसा”ति। ",
"pli-tv-bu-vb-ss5:4.14.9":	"पटिग्गण्हाति अन्तेवासिं वीमंसापेत्वा अत्तना पच्चाहरति, आपत्ति सङ्घादिसेसस्स। ",
"pli-tv-bu-vb-ss5:4.14.10":	"पुरिसो भिक्खुं आणापेति—",
"pli-tv-bu-vb-ss5:4.14.11":	"“गच्छ, भन्ते, इत्थन्नामं इत्थिं विमंसा”ति। ",
"pli-tv-bu-vb-ss5:4.14.12":	"पटिग्गण्हाति अन्तेवासिं वीमंसापेति अन्तेवासी वीमंसित्वा बहिद्धा पच्चाहरति, आपत्ति उभिन्नं थुल्लच्चयस्स। ",
"pli-tv-bu-vb-ss5:4.15.1":	"गच्छन्तो सम्पादेति, आगच्छन्तो विसंवादेति, आपत्ति थुल्लच्चयस्स। ",
"pli-tv-bu-vb-ss5:4.15.2":	"गच्छन्तो विसंवादेति, आगच्छन्तो सम्पादेति, आपत्ति थुल्लच्चयस्स। ",
"pli-tv-bu-vb-ss5:4.15.3":	"गच्छन्तो सम्पादेति, आगच्छन्तो सम्पादेति, आपत्ति सङ्घादिसेसस्स। ",
"pli-tv-bu-vb-ss5:4.15.4":	"गच्छन्तो विसंवादेति, आगच्छन्तो विसंवादेति, अनापत्ति। ",
"pli-tv-bu-vb-ss5:4.16.1":	"अनापत्ति—",
"pli-tv-bu-vb-ss5:4.16.2":	"सङ्घस्स वा चेतियस्स वा गिलानस्स वा करणीयेन गच्छति, ",
"pli-tv-bu-vb-ss5:4.16.3":	"उम्मत्तकस्स, ",
"pli-tv-bu-vb-ss5:4.16.4":	"आदिकम्मिकस्साति। ",
"pli-tv-bu-vb-ss5:4.16.5":	"५।१। विनीतवत्थुउद्दानगाथा ",
"pli-tv-bu-vb-ss5:4.16.6":	"सुत्ता मता च निक्खन्ता, ",
"pli-tv-bu-vb-ss5:4.16.7":	"अनित्थी इत्थिपण्डका; ",
"pli-tv-bu-vb-ss5:4.16.8":	"कलहं कत्वान सम्मोदि, ",
"pli-tv-bu-vb-ss5:4.16.9":	"सञ्चरित्तञ्च पण्डकेति। ",
"pli-tv-bu-vb-ss5:5.1.0":	"५।२। विनीतवत्थु ",
"pli-tv-bu-vb-ss5:5.1.1":	"तेन खो पन समयेन अञ्ञतरो पुरिसो अञ्ञतरं भिक्खुं आणापेसि—",
"pli-tv-bu-vb-ss5:5.1.2":	"“गच्छ, भन्ते, इत्थन्नामं इत्थिं वीमंसा”ति। ",
"pli-tv-bu-vb-ss5:5.1.3":	"सो गन्त्वा मनुस्से पुच्छि—",
"pli-tv-bu-vb-ss5:5.1.4":	"“कहं इत्थन्नामा”ति? ",
"pli-tv-bu-vb-ss5:5.1.5":	"“सुत्ता, भन्ते”ति। ",
"pli-tv-bu-vb-ss5:5.1.6":	"तस्स कुक्कुच्चं अहोसि—",
"pli-tv-bu-vb-ss5:5.1.7":	"“भगवता सिक्खापदं पञ्ञत्तं, ",
"pli-tv-bu-vb-ss5:5.1.8":	"कच्चि नु खो अहं सङ्घादिसेसं आपत्तिं आपन्नो”ति? ",
"pli-tv-bu-vb-ss5:5.1.9":	"भगवतो एतमत्थं आरोचेसि—",
"pli-tv-bu-vb-ss5:5.1.10":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss5:5.1.11":	"आपत्ति दुक्कटस्सा”ति। ",
"pli-tv-bu-vb-ss5:5.2.1":	"तेन खो पन समयेन अञ्ञतरो पुरिसो अञ्ञतरं भिक्खुं आणापेसि—",
"pli-tv-bu-vb-ss5:5.2.2":	"“गच्छ, भन्ते, इत्थन्नामं इत्थिं वीमंसा”ति। ",
"pli-tv-bu-vb-ss5:5.2.3":	"सो गन्त्वा मनुस्से पुच्छि—",
"pli-tv-bu-vb-ss5:5.2.4":	"“कहं इत्थन्नामा”ति? ",
"pli-tv-bu-vb-ss5:5.2.5":	"“मता, भन्ते”ति …पे… ",
"pli-tv-bu-vb-ss5:5.2.6":	"“निक्खन्ता, भन्ते”ति … ",
"pli-tv-bu-vb-ss5:5.2.7":	"“अनित्थी, भन्ते”ति … ",
"pli-tv-bu-vb-ss5:5.2.8":	"“इत्थिपण्डका, भन्ते”ति। ",
"pli-tv-bu-vb-ss5:5.2.9":	"तस्स कुक्कुच्चं अहोसि …पे… ",
"pli-tv-bu-vb-ss5:5.2.10":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss5:5.2.11":	"आपत्ति दुक्कटस्सा”ति। ",
"pli-tv-bu-vb-ss5:5.3.1":	"तेन खो पन समयेन अञ्ञतरा इत्थी सामिकेन सह भण्डित्वा मातुघरं अगमासि। ",
"pli-tv-bu-vb-ss5:5.3.2":	"कुलूपको भिक्खु सम्मोदनीयं अकासि। ",
"pli-tv-bu-vb-ss5:5.3.3":	"तस्स कुक्कुच्चं अहोसि …पे… ",
"pli-tv-bu-vb-ss5:5.3.4":	"“अलंवचनीया, भिक्खू”ति? ",
"pli-tv-bu-vb-ss5:5.3.5":	"“नालंवचनीया, भगवा”ति। ",
"pli-tv-bu-vb-ss5:5.3.6":	"“अनापत्ति, भिक्खु, नालंवचनीयाया”ति। ",
"pli-tv-bu-vb-ss5:5.4.1":	"तेन खो पन समयेन अञ्ञतरो भिक्खु पण्डके सञ्चरित्तं समापज्जि। ",
"pli-tv-bu-vb-ss5:5.4.2":	"तस्स कुक्कुच्चं अहोसि …पे… ",
"pli-tv-bu-vb-ss5:5.4.3":	"“अनापत्ति, भिक्खु, सङ्घादिसेसस्स; ",
"pli-tv-bu-vb-ss5:5.4.4":	"आपत्ति थुल्लच्चयस्सा”ति। ",
"pli-tv-bu-vb-ss5:5.4.5":	"सञ्चरित्तसिक्खापदं निट्ठितं पञ्चमं। "
}	
