{	
"pli-tv-bu-vb-pc16:0.1":	"थेरवाद विनय ",
"pli-tv-bu-vb-pc16:0.2":	"महाविभङ्ग ",
"pli-tv-bu-vb-pc16:0.3":	"पाचित्तियकण्ड ",
"pli-tv-bu-vb-pc16:0.4":	"भूतगामवग्ग ",
"pli-tv-bu-vb-pc16:0.5":	"१६। अनुपखज्जसिक्खापद ",
"pli-tv-bu-vb-pc16:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-pc16:1.2":	"तेन खो पन समयेन छब्बग्गिया भिक्खू वरसेय्यायो पलिबुन्धेन्ति, थेरा भिक्खू वुट्ठापेन्ति। ",
"pli-tv-bu-vb-pc16:1.3":	"अथ खो छब्बग्गियानं भिक्खूनं एतदहोसि—",
"pli-tv-bu-vb-pc16:1.4":	"“केन नु खो मयं उपायेन इधेव वस्सं वसेय्यामा”ति? ",
"pli-tv-bu-vb-pc16:1.5":	"अथ खो छब्बग्गिया भिक्खू थेरे भिक्खू अनुपखज्ज सेय्यं कप्पेन्ति—",
"pli-tv-bu-vb-pc16:1.6":	"“यस्स सम्बाधो भविस्सति सो पक्कमिस्सती”ति। ",
"pli-tv-bu-vb-pc16:1.7":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-pc16:1.8":	"“कथञ्हि नाम छब्बग्गिया भिक्खू थेरे भिक्खू अनुपखज्ज सेय्यं कप्पेस्सन्ती”ति। ",
"pli-tv-bu-vb-pc16:1.9":	"अथ खो ते भिक्खू छब्बग्गिये भिक्खू अनेकपरियायेन विगरहित्वा भगवतो एतमत्थं आरोचेसुं …पे… ",
"pli-tv-bu-vb-pc16:1.10":	"“सच्चं किर तुम्हे, भिक्खवे, थेरे भिक्खू अनुपखज्ज सेय्यं कप्पेथा”ति? ",
"pli-tv-bu-vb-pc16:1.11":	"“सच्चं, भगवा”ति। ",
"pli-tv-bu-vb-pc16:1.12":	"विगरहि बुद्धो भगवा …पे… ",
"pli-tv-bu-vb-pc16:1.13":	"कथञ्हि नाम तुम्हे, मोघपुरिसा, थेरे भिक्खू अनुपखज्ज सेय्यं कप्पेस्सथ। ",
"pli-tv-bu-vb-pc16:1.14":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-pc16:1.15":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc16:1.16.1":	"“यो पन भिक्खु सङ्घिके विहारे जानं पुब्बुपगतं भिक्खुं अनुपखज्ज सेय्यं कप्पेय्य— यस्स सम्बाधो भविस्सति सो पक्कमिस्सती’ति, एतदेव पच्चयं करित्वा अनञ्ञं, पाचित्तियन्”ति। ",
"pli-tv-bu-vb-pc16:2.1.1":	"यो पनाति ",
"pli-tv-bu-vb-pc16:2.1.2":	"यो यादिसो …पे… ",
"pli-tv-bu-vb-pc16:2.1.3":	"भिक्खूति ",
"pli-tv-bu-vb-pc16:2.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-pc16:2.1.5":	"सङ्घिको नाम विहारो ",
"pli-tv-bu-vb-pc16:2.1.6":	"सङ्घस्स दिन्नो होति परिच्चत्तो। ",
"pli-tv-bu-vb-pc16:2.1.7":	"जानाति नाम ",
"pli-tv-bu-vb-pc16:2.1.8":	"वुड्ढोति जानाति, गिलानोति जानाति, सङ्घेन दिन्नोति जानाति। ",
"pli-tv-bu-vb-pc16:2.1.9":	"अनुपखज्जाति ",
"pli-tv-bu-vb-pc16:2.1.10":	"अनुपविसित्वा। ",
"pli-tv-bu-vb-pc16:2.1.11":	"सेय्यं कप्पेय्याति ",
"pli-tv-bu-vb-pc16:2.1.12":	"मञ्चस्स वा पीठस्स वा पविसन्तस्स वा निक्खमन्तस्स वा उपचारे सेय्यं सन्थरति वा सन्थरापेति वा, आपत्ति दुक्कटस्स। ",
"pli-tv-bu-vb-pc16:2.1.13":	"अभिनिसीदति वा अभिनिपज्जति वा, आपत्ति पाचित्तियस्स। ",
"pli-tv-bu-vb-pc16:2.1.14":	"एतदेव पच्चयं करित्वा अनञ्ञन्ति ",
"pli-tv-bu-vb-pc16:2.1.15":	"न अञ्ञो कोचि पच्चयो होति अनुपखज्ज सेय्यं कप्पेतुं। ",
"pli-tv-bu-vb-pc16:2.2.1":	"सङ्घिके सङ्घिकसञ्ञी अनुपखज्ज सेय्यं कप्पेति, आपत्ति पाचित्तियस्स। ",
"pli-tv-bu-vb-pc16:2.2.2":	"सङ्घिके वेमतिको अनुपखज्ज सेय्यं कप्पेति, आपत्ति पाचित्तियस्स। ",
"pli-tv-bu-vb-pc16:2.2.3":	"सङ्घिके पुग्गलिकसञ्ञी अनुपखज्ज सेय्यं कप्पेति, आपत्ति पाचित्तियस्स। ",
"pli-tv-bu-vb-pc16:2.2.4":	"मञ्चस्स वा पीठस्स वा पविसन्तस्स वा निक्खमन्तस्स वा उपचारं ठपेत्वा सेय्यं सन्थरति वा सन्थरापेति वा, आपत्ति दुक्कटस्स। ",
"pli-tv-bu-vb-pc16:2.2.5":	"अभिनिसीदति वा अभिनिपज्जति वा, आपत्ति दुक्कटस्स। ",
"pli-tv-bu-vb-pc16:2.2.6":	"विहारस्स उपचारे वा उपट्ठानसालायं वा मण्डपे वा रुक्खमूले वा अज्झोकासे वा सेय्यं सन्थरति वा सन्थरापेति वा, आपत्ति दुक्कटस्स। ",
"pli-tv-bu-vb-pc16:2.2.7":	"अभिनिसीदति वा अभिनिपज्जति वा, आपत्ति दुक्कटस्स। ",
"pli-tv-bu-vb-pc16:2.2.8":	"पुग्गलिके सङ्घिकसञ्ञी, आपत्ति दुक्कटस्स। ",
"pli-tv-bu-vb-pc16:2.2.9":	"पुग्गलिके वेमतिको, आपत्ति दुक्कटस्स। ",
"pli-tv-bu-vb-pc16:2.2.10":	"पुग्गलिके पुग्गलिकसञ्ञी अञ्ञस्स पुग्गलिके आपत्ति दुक्कटस्स। ",
"pli-tv-bu-vb-pc16:2.2.11":	"अत्तनो पुग्गलिके अनापत्ति। ",
"pli-tv-bu-vb-pc16:2.3.1":	"अनापत्ति—",
"pli-tv-bu-vb-pc16:2.3.2":	"गिलानो पविसति, ",
"pli-tv-bu-vb-pc16:2.3.3":	"सीतेन वा उण्हेन वा पीळितो पविसति, ",
"pli-tv-bu-vb-pc16:2.3.4":	"आपदासु, ",
"pli-tv-bu-vb-pc16:2.3.5":	"उम्मत्तकस्स, ",
"pli-tv-bu-vb-pc16:2.3.6":	"आदिकम्मिकस्साति। ",
"pli-tv-bu-vb-pc16:2.3.7":	"अनुपखज्जसिक्खापदं निट्ठितं छट्ठं। "
}	
