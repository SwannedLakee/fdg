{	
"pli-tv-bu-vb-sk57:0.1":	"थेरवाद विनय ",
"pli-tv-bu-vb-sk57:0.2":	"महाविभङ्ग ",
"pli-tv-bu-vb-sk57:0.3":	"सेखियकण्ड ",
"pli-tv-bu-vb-sk57:0.4":	"सुरुसुरुवग्ग ",
"pli-tv-bu-vb-sk57:0.5":	"५७। छत्तपाणिसिक्खापद ",
"pli-tv-bu-vb-sk57:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-sk57:1.2":	"तेन खो पन समयेन छब्बग्गिया भिक्खू छत्तपाणिस्स धम्मं देसेन्ति। ",
"pli-tv-bu-vb-sk57:1.3":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-sk57:1.4":	"“कथञ्हि नाम छब्बग्गिया भिक्खू छत्तपाणिस्स धम्मं देसेस्सन्ती”ति …पे… ",
"pli-tv-bu-vb-sk57:1.5":	"“सच्चं किर तुम्हे, भिक्खवे, छत्तपाणिस्स धम्मं देसेथा”ति? ",
"pli-tv-bu-vb-sk57:1.6":	"“सच्चं, भगवा”ति। ",
"pli-tv-bu-vb-sk57:1.7":	"विगरहि बुद्धो भगवा …पे… ",
"pli-tv-bu-vb-sk57:1.8":	"कथञ्हि नाम तुम्हे, मोघपुरिसा, छत्तपाणिस्स धम्मं देसेस्सथ। ",
"pli-tv-bu-vb-sk57:1.9":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-sk57:1.10":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-sk57:1.11.1":	"“न छत्तपाणिस्स धम्मं देसेस्सामीति सिक्खा करणीया”ति। ",
"pli-tv-bu-vb-sk57:1.12":	"एवञ्चिदं भगवता भिक्खूनं सिक्खापदं पञ्ञत्तं होति। ",
"pli-tv-bu-vb-sk57:2.1":	"तेन खो पन समयेन भिक्खू छत्तपाणिस्स गिलानस्स धम्मं देसेतुं कुक्कुच्चायन्ति। ",
"pli-tv-bu-vb-sk57:2.2.1":	"मनुस्सा उज्झायन्ति खिय्यन्ति विपाचेन्ति—",
"pli-tv-bu-vb-sk57:2.3":	"“कथञ्हि नाम समणा सक्यपुत्तिया छत्तपाणिस्स गिलानस्स धम्मं न देसेस्सन्ती”ति। ",
"pli-tv-bu-vb-sk57:2.4":	"अस्सोसुं खो भिक्खू तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bu-vb-sk57:2.5":	"अथ खो ते भिक्खू भगवतो एतमत्थं आरोचेसुं। ",
"pli-tv-bu-vb-sk57:2.6":	"अथ खो भगवा एतस्मिं निदाने एतस्मिं पकरणे धम्मिं कथं कत्वा भिक्खू आमन्तेसि—",
"pli-tv-bu-vb-sk57:2.7":	"“अनुजानामि, भिक्खवे, छत्तपाणिस्स गिलानस्स धम्मं देसेतुं। ",
"pli-tv-bu-vb-sk57:2.8":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-sk57:2.9.1":	"“न छत्तपाणिस्स अगिलानस्स धम्मं देसेस्सामीति सिक्खा करणीया”ति। ",
"pli-tv-bu-vb-sk57:2.10.1":	"छत्तं नाम ",
"pli-tv-bu-vb-sk57:2.11":	"तीणि छत्तानि— सेतच्छत्तं, किलञ्जच्छत्तं, पण्णच्छत्तं मण्डलबद्धं सलाकबद्धं। ",
"pli-tv-bu-vb-sk57:2.12":	"धम्मो नाम ",
"pli-tv-bu-vb-sk57:2.13":	"बुद्धभासितो सावकभासितो इसिभासितो देवताभासितो अत्थूपसञ्हितो धम्मूपसञ्हितो। ",
"pli-tv-bu-vb-sk57:2.14":	"देसेय्याति ",
"pli-tv-bu-vb-sk57:2.15":	"पदेन देसेति, पदे पदे आपत्ति दुक्कटस्स। ",
"pli-tv-bu-vb-sk57:2.16":	"अक्खराय देसेति, अक्खरक्खराय आपत्ति दुक्कटस्स। ",
"pli-tv-bu-vb-sk57:2.17":	"न छत्तपाणिस्स अगिलानस्स धम्मो देसेतब्बो। ",
"pli-tv-bu-vb-sk57:2.18":	"यो अनादरियं पटिच्च छत्तपाणिस्स अगिलानस्स धम्मं देसेति, आपत्ति दुक्कटस्स। ",
"pli-tv-bu-vb-sk57:2.19.1":	"अनापत्ति—",
"pli-tv-bu-vb-sk57:2.20.1":	"असञ्चिच्च …पे… ",
"pli-tv-bu-vb-sk57:2.21":	"आदिकम्मिकस्साति। ",
"pli-tv-bu-vb-sk57:2.22":	"सत्तमसिक्खापदं निट्ठितं। "
}	
