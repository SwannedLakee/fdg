{	
"pli-tv-bu-vb-np12:0.1":	"थेरवाद विनय ",
"pli-tv-bu-vb-np12:0.2":	"महाविभङ्ग ",
"pli-tv-bu-vb-np12:0.3":	"निस्सग्गियकण्ड ",
"pli-tv-bu-vb-np12:0.4":	"कोसियवग्ग ",
"pli-tv-bu-vb-np12:0.5":	"१२। सुद्धकाळकसिक्खापद ",
"pli-tv-bu-vb-np12:1.1":	"तेन समयेन बुद्धो भगवा वेसालियं विहरति महावने कूटागारसालायं। ",
"pli-tv-bu-vb-np12:1.2":	"तेन खो पन समयेन छब्बग्गिया भिक्खू सुद्धकाळकानं एळकलोमानं सन्थतं कारापेन्ति। ",
"pli-tv-bu-vb-np12:1.3":	"मनुस्सा विहारचारिकं आहिण्डन्ता पस्सित्वा उज्झायन्ति खिय्यन्ति विपाचेन्ति—",
"pli-tv-bu-vb-np12:1.4":	"“कथञ्हि नाम समणा सक्यपुत्तिया सुद्धकाळकानं एळकलोमानं सन्थतं कारापेस्सन्ति, सेय्यथापि गिही कामभोगिनो”ति। ",
"pli-tv-bu-vb-np12:1.5":	"अस्सोसुं खो भिक्खू तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bu-vb-np12:1.6":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-np12:1.7":	"“कथञ्हि नाम छब्बग्गिया भिक्खू सुद्धकाळकानं एळकलोमानं सन्थतं कारापेस्सन्ती”ति। ",
"pli-tv-bu-vb-np12:1.8":	"अथ खो ते भिक्खू छब्बग्गिये भिक्खू अनेकपरियायेन विगरहित्वा भगवतो एतमत्थं आरोचेसुं …पे… ",
"pli-tv-bu-vb-np12:1.9":	"“सच्चं किर तुम्हे, भिक्खवे, सुद्धकाळकानं एळकलोमानं सन्थतं कारापेथा”ति? ",
"pli-tv-bu-vb-np12:1.10":	"“सच्चं, भगवा”ति। ",
"pli-tv-bu-vb-np12:1.11":	"विगरहि बुद्धो भगवा …पे… ",
"pli-tv-bu-vb-np12:1.12":	"कथञ्हि नाम तुम्हे, मोघपुरिसा, सुद्धकाळकानं एळकलोमानं सन्थतं कारापेस्सथ। ",
"pli-tv-bu-vb-np12:1.13":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-np12:1.14":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-np12:1.15.1":	"“यो पन भिक्खु सुद्धकाळकानं एळकलोमानं सन्थतं कारापेय्य, निस्सग्गियं पाचित्तियन्”ति। ",
"pli-tv-bu-vb-np12:2.1":	"यो पनाति ",
"pli-tv-bu-vb-np12:2.2":	"यो यादिसो …पे… ",
"pli-tv-bu-vb-np12:2.3":	"भिक्खूति ",
"pli-tv-bu-vb-np12:2.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-np12:2.5":	"काळकं नाम ",
"pli-tv-bu-vb-np12:2.6":	"द्वे काळकानि—",
"pli-tv-bu-vb-np12:2.7":	"जातिया काळकं वा रजनकाळकं वा। ",
"pli-tv-bu-vb-np12:2.8":	"सन्थतं नाम ",
"pli-tv-bu-vb-np12:2.9":	"सन्थरित्वा कतं होति अवायिमं। ",
"pli-tv-bu-vb-np12:2.10":	"कारापेय्याति ",
"pli-tv-bu-vb-np12:2.11":	"करोति वा कारापेति वा, पयोगे दुक्कटं। ",
"pli-tv-bu-vb-np12:2.12":	"पटिलाभेन निस्सग्गियं होति। ",
"pli-tv-bu-vb-np12:2.13":	"निस्सज्जितब्बं सङ्घस्स वा गणस्स वा पुग्गलस्स वा। ",
"pli-tv-bu-vb-np12:2.14":	"एवञ्च पन, भिक्खवे, निस्सज्जितब्बं। ",
"pli-tv-bu-vb-np12:2.15":	"…पे… ",
"pli-tv-bu-vb-np12:2.16":	"“इदं मे, भन्ते, सुद्धकाळकानं एळकलोमानं सन्थतं कारापितं निस्सग्गियं। ",
"pli-tv-bu-vb-np12:2.17":	"इमाहं सङ्घस्स निस्सज्जामी”ति …पे… ",
"pli-tv-bu-vb-np12:2.18":	"ददेय्याति …पे… ",
"pli-tv-bu-vb-np12:2.19":	"ददेय्युन्ति …पे… ",
"pli-tv-bu-vb-np12:2.20":	"आयस्मतो दम्मीति। ",
"pli-tv-bu-vb-np12:2.21.1":	"अत्तना विप्पकतं अत्तना परियोसापेति, निस्सग्गियं पाचित्तियं। ",
"pli-tv-bu-vb-np12:2.22":	"अत्तना विप्पकतं परेहि परियोसापेति, निस्सग्गियं पाचित्तियं। ",
"pli-tv-bu-vb-np12:2.23":	"परेहि विप्पकतं अत्तना परियोसापेति, निस्सग्गियं पाचित्तियं। ",
"pli-tv-bu-vb-np12:2.24":	"परेहि विप्पकतं परेहि परियोसापेति, निस्सग्गियं पाचित्तियं। ",
"pli-tv-bu-vb-np12:2.25":	"अञ्ञस्सत्थाय करोति वा कारापेति वा, आपत्ति दुक्कटस्स। ",
"pli-tv-bu-vb-np12:2.26":	"अञ्ञेन कतं पटिलभित्वा परिभुञ्जति, आपत्ति दुक्कटस्स। ",
"pli-tv-bu-vb-np12:2.27.1":	"अनापत्ति—",
"pli-tv-bu-vb-np12:2.28":	"वितानं वा भूमत्थरणं वा साणिपाकारं वा भिसिं वा बिब्बोहनं वा करोति, ",
"pli-tv-bu-vb-np12:2.29":	"उम्मत्तकस्स, ",
"pli-tv-bu-vb-np12:2.30":	"आदिकम्मिकस्साति। ",
"pli-tv-bu-vb-np12:2.31":	"सुद्धकाळकसिक्खापदं निट्ठितं दुतियं। "
}	
