{	
"pli-tv-bu-vb-pc62:0.1":	"थेरवाद विनय ",
"pli-tv-bu-vb-pc62:0.2":	"महाविभङ्ग ",
"pli-tv-bu-vb-pc62:0.3":	"पाचित्तियकण्ड ",
"pli-tv-bu-vb-pc62:0.4":	"सप्पाणकवग्ग ",
"pli-tv-bu-vb-pc62:0.5":	"६२। सप्पाणकसिक्खापद ",
"pli-tv-bu-vb-pc62:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-pc62:1.2":	"तेन खो पन समयेन छब्बग्गिया भिक्खू जानं सप्पाणकं उदकं परिभुञ्जन्ति। ",
"pli-tv-bu-vb-pc62:1.3":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-pc62:1.4":	"“कथञ्हि नाम छब्बग्गिया भिक्खू जानं सप्पाणकं उदकं परिभुञ्जिस्सन्ती”ति …पे… ",
"pli-tv-bu-vb-pc62:1.5":	"“सच्चं किर तुम्हे, भिक्खवे, जानं सप्पाणकं उदकं परिभुञ्जथा”ति? ",
"pli-tv-bu-vb-pc62:1.6":	"“सच्चं, भगवा”ति। ",
"pli-tv-bu-vb-pc62:1.7":	"विगरहि बुद्धो भगवा …पे… ",
"pli-tv-bu-vb-pc62:1.8":	"कथञ्हि नाम तुम्हे, मोघपुरिसा, जानं सप्पाणकं उदकं परिभुञ्जिस्सथ। ",
"pli-tv-bu-vb-pc62:1.9":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-pc62:1.10":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc62:1.11.1":	"“यो पन भिक्खु जानं सप्पाणकं उदकं परिभुञ्जेय्य, पाचित्तियन्”ति। ",
"pli-tv-bu-vb-pc62:2.1.1":	"यो पनाति ",
"pli-tv-bu-vb-pc62:2.1.2":	"यो यादिसो …पे… ",
"pli-tv-bu-vb-pc62:2.1.3":	"भिक्खूति ",
"pli-tv-bu-vb-pc62:2.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-pc62:2.1.5":	"जानाति नाम ",
"pli-tv-bu-vb-pc62:2.1.6":	"सामं वा जानाति, अञ्ञे वा तस्स आरोचेन्ति। ",
"pli-tv-bu-vb-pc62:2.1.7":	"“सप्पाणकन्”ति जानन्तो, “परिभोगेन मरिस्सन्ती”ति जानन्तो परिभुञ्जति, आपत्ति पाचित्तियस्स। ",
"pli-tv-bu-vb-pc62:2.2.1":	"सप्पाणके सप्पाणकसञ्ञी परिभुञ्जति, आपत्ति पाचित्तियस्स। ",
"pli-tv-bu-vb-pc62:2.2.2":	"सप्पाणके वेमतिको परिभुञ्जति, आपत्ति दुक्कटस्स। ",
"pli-tv-bu-vb-pc62:2.2.3":	"सप्पाणके अप्पाणकसञ्ञी परिभुञ्जति, अनापत्ति। ",
"pli-tv-bu-vb-pc62:2.2.4":	"अप्पाणके सप्पाणकसञ्ञी, आपत्ति दुक्कटस्स। ",
"pli-tv-bu-vb-pc62:2.2.5":	"अप्पाणके वेमतिको, आपत्ति दुक्कटस्स। ",
"pli-tv-bu-vb-pc62:2.2.6":	"अप्पाणके अप्पाणकसञ्ञी, अनापत्ति। ",
"pli-tv-bu-vb-pc62:2.3.1":	"अनापत्ति—",
"pli-tv-bu-vb-pc62:2.3.2":	"“सप्पाणकन्”ति अजानन्तो, ",
"pli-tv-bu-vb-pc62:2.3.3":	"“अप्पाणकन्”ति जानन्तो, ",
"pli-tv-bu-vb-pc62:2.3.4":	"“परिभोगेन न मरिस्सन्ती”ति जानन्तो परिभुञ्जति, ",
"pli-tv-bu-vb-pc62:2.3.5":	"उम्मत्तकस्स, ",
"pli-tv-bu-vb-pc62:2.3.6":	"आदिकम्मिकस्साति। ",
"pli-tv-bu-vb-pc62:2.3.7":	"सप्पाणकसिक्खापदं निट्ठितं दुतियं। "
}	
