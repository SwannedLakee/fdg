{	
"pli-tv-bu-vb-pc88:0.1":	"थेरवाद विनय ",
"pli-tv-bu-vb-pc88:0.2":	"महाविभङ्ग ",
"pli-tv-bu-vb-pc88:0.3":	"पाचित्तियकण्ड ",
"pli-tv-bu-vb-pc88:0.4":	"रतनवग्ग ",
"pli-tv-bu-vb-pc88:0.5":	"८८। तूलोनद्धसिक्खापद ",
"pli-tv-bu-vb-pc88:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-pc88:1.2":	"तेन खो पन समयेन छब्बग्गिया भिक्खू मञ्चम्पि पीठम्पि तूलोनद्धं कारापेन्ति। ",
"pli-tv-bu-vb-pc88:1.3":	"मनुस्सा विहारचारिकं आहिण्डन्ता पस्सित्वा उज्झायन्ति खिय्यन्ति विपाचेन्ति—",
"pli-tv-bu-vb-pc88:1.4":	"“कथञ्हि नाम समणा सक्यपुत्तिया मञ्चम्पि पीठम्पि तूलोनद्धं कारापेस्सन्ति, सेय्यथापि गिही कामभोगिनो”ति। ",
"pli-tv-bu-vb-pc88:1.5":	"अस्सोसुं खो भिक्खू तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bu-vb-pc88:1.6":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-pc88:1.7":	"“कथञ्हि नाम छब्बग्गिया भिक्खू मञ्चम्पि पीठम्पि तूलोनद्धं कारापेस्सन्ती”ति …पे… ",
"pli-tv-bu-vb-pc88:1.8":	"“सच्चं किर तुम्हे, भिक्खवे, मञ्चम्पि पीठम्पि तूलोनद्धं कारापेथा”ति? ",
"pli-tv-bu-vb-pc88:1.9":	"“सच्चं, भगवा”ति। ",
"pli-tv-bu-vb-pc88:1.10":	"विगरहि बुद्धो भगवा …पे… ",
"pli-tv-bu-vb-pc88:1.11":	"कथञ्हि नाम तुम्हे, मोघपुरिसा, मञ्चम्पि पीठम्पि तूलोनद्धं कारापेस्सथ। ",
"pli-tv-bu-vb-pc88:1.12":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-pc88:1.13":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc88:1.14.1":	"“यो पन भिक्खु मञ्चं वा पीठं वा तूलोनद्धं कारापेय्य, उद्दालनकं पाचित्तियन्”ति। ",
"pli-tv-bu-vb-pc88:2.1.1":	"यो पनाति ",
"pli-tv-bu-vb-pc88:2.1.2":	"यो यादिसो …पे… ",
"pli-tv-bu-vb-pc88:2.1.3":	"भिक्खूति ",
"pli-tv-bu-vb-pc88:2.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-pc88:2.1.5":	"मञ्चो नाम ",
"pli-tv-bu-vb-pc88:2.1.6":	"चत्तारो मञ्चा— मसारको, बुन्दिकाबद्धो, कुळीरपादको, आहच्चपादको। ",
"pli-tv-bu-vb-pc88:2.1.7":	"पीठं नाम ",
"pli-tv-bu-vb-pc88:2.1.8":	"चत्तारि पीठानि— मसारकं, बुन्दिकाबद्धं, कुळीरपादकं, आहच्चपादकं। ",
"pli-tv-bu-vb-pc88:2.1.9":	"तूलं नाम ",
"pli-tv-bu-vb-pc88:2.1.10":	"तीणि तूलानि— रुक्खतूलं, लतातूलं, पोटकितूलं। ",
"pli-tv-bu-vb-pc88:2.1.11":	"कारापेय्याति ",
"pli-tv-bu-vb-pc88:2.1.12":	"करोति वा कारापेति वा, पयोगे दुक्कटं। ",
"pli-tv-bu-vb-pc88:2.1.13":	"पटिलाभेन उद्दालेत्वा पाचित्तियं देसेतब्बं। ",
"pli-tv-bu-vb-pc88:2.1.14.1":	"अत्तना विप्पकतं अत्तना परियोसापेति, आपत्ति पाचित्तियस्स। ",
"pli-tv-bu-vb-pc88:2.1.15":	"अत्तना विप्पकतं परेहि परियोसापेति, आपत्ति पाचित्तियस्स। ",
"pli-tv-bu-vb-pc88:2.1.16":	"परेहि विप्पकतं अत्तना परियोसापेति, आपत्ति पाचित्तियस्स। ",
"pli-tv-bu-vb-pc88:2.1.17":	"परेहि विप्पकतं परेहि परियोसापेति, आपत्ति पाचित्तियस्स। ",
"pli-tv-bu-vb-pc88:2.1.18":	"अञ्ञस्सत्थाय करोति वा कारापेति वा, आपत्ति दुक्कटस्स। ",
"pli-tv-bu-vb-pc88:2.1.19":	"अञ्ञेन कतं पटिलभित्वा परिभुञ्जति, आपत्ति दुक्कटस्स। ",
"pli-tv-bu-vb-pc88:2.2.1":	"अनापत्ति—",
"pli-tv-bu-vb-pc88:2.2.2":	"आयोगे, ",
"pli-tv-bu-vb-pc88:2.2.3":	"कायबन्धने, ",
"pli-tv-bu-vb-pc88:2.2.4":	"अंसबद्धके, ",
"pli-tv-bu-vb-pc88:2.2.5":	"पत्तत्थविकाय, ",
"pli-tv-bu-vb-pc88:2.2.6":	"परिस्सावने, ",
"pli-tv-bu-vb-pc88:2.2.7":	"बिब्बोहनं करोति, ",
"pli-tv-bu-vb-pc88:2.2.8":	"अञ्ञेन कतं पटिलभित्वा उद्दालेत्वा परिभुञ्जति, ",
"pli-tv-bu-vb-pc88:2.2.9":	"उम्मत्तकस्स, ",
"pli-tv-bu-vb-pc88:2.2.10":	"आदिकम्मिकस्साति। ",
"pli-tv-bu-vb-pc88:2.2.11":	"तूलोनद्धसिक्खापदं निट्ठितं छट्ठं। "
}	
