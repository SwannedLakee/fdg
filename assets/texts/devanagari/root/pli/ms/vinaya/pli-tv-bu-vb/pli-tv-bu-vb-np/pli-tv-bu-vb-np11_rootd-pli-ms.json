{	
"pli-tv-bu-vb-np11:0.1":	"थेरवाद विनय ",
"pli-tv-bu-vb-np11:0.2":	"महाविभङ्ग ",
"pli-tv-bu-vb-np11:0.3":	"निस्सग्गियकण्ड ",
"pli-tv-bu-vb-np11:0.4":	"कोसियवग्ग ",
"pli-tv-bu-vb-np11:0.5":	"११। कोसियसिक्खापद ",
"pli-tv-bu-vb-np11:1.1":	"तेन समयेन बुद्धो भगवा आळवियं विहरति अग्गाळवे चेतिये। ",
"pli-tv-bu-vb-np11:1.2":	"तेन खो पन समयेन छब्बग्गिया भिक्खू कोसियकारके उपसङ्कमित्वा एवं वदन्ति—",
"pli-tv-bu-vb-np11:1.3":	"“बहू, आवुसो, कोसकारके पचथ, अम्हाकम्पि दस्सथ, ",
"pli-tv-bu-vb-np11:1.4":	"मयम्पि इच्छाम कोसियमिस्सकं सन्थतं कातुन्”ति। ",
"pli-tv-bu-vb-np11:1.5":	"ते उज्झायन्ति खिय्यन्ति विपाचेन्ति—",
"pli-tv-bu-vb-np11:1.6":	"“कथञ्हि नाम समणा सक्यपुत्तिया अम्हे उपसङ्कमित्वा एवं वक्खन्ति—",
"pli-tv-bu-vb-np11:1.7":	"‘बहू, आवुसो, कोसकारके पचथ, अम्हाकम्पि दस्सथ, मयम्पि इच्छाम कोसियमिस्सकं सन्थतं कातुन्’ति। ",
"pli-tv-bu-vb-np11:1.8":	"अम्हाकम्पि अलाभा, अम्हाकम्पि दुल्लद्धं, ये मयं आजीवस्स हेतु पुत्तदारस्स कारणा बहू खुद्दके पाणे सङ्घातं आपादेमा”ति। ",
"pli-tv-bu-vb-np11:1.9":	"अस्सोसुं खो भिक्खू तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bu-vb-np11:1.10":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-np11:1.11":	"“कथञ्हि नाम छब्बग्गिया भिक्खू कोसियकारके उपसङ्कमित्वा एवं वक्खन्ति—",
"pli-tv-bu-vb-np11:1.12":	"‘बहू, आवुसो, कोसकारके पचथ, अम्हाकम्पि दस्सथ, मयम्पि इच्छाम कोसियमिस्सकं सन्थतं कातुन्’”ति। ",
"pli-tv-bu-vb-np11:1.13":	"अथ खो ते भिक्खू छब्बग्गिये भिक्खू अनेकपरियायेन विगरहित्वा भगवतो एतमत्थं आरोचेसुं …पे… ",
"pli-tv-bu-vb-np11:1.14":	"“सच्चं किर तुम्हे, भिक्खवे, कोसियकारके उपसङ्कमित्वा एवं वदेथ—",
"pli-tv-bu-vb-np11:1.15":	"‘बहू, आवुसो, कोसकारके पचथ, अम्हाकम्पि दस्सथ, ",
"pli-tv-bu-vb-np11:1.16":	"मयम्पि इच्छाम कोसियमिस्सकं सन्थतं कातुन्’”ति? ",
"pli-tv-bu-vb-np11:1.17":	"“सच्चं, भगवा”ति। ",
"pli-tv-bu-vb-np11:1.18":	"विगरहि बुद्धो भगवा …पे… ",
"pli-tv-bu-vb-np11:1.19":	"कथञ्हि नाम तुम्हे, मोघपुरिसा, कोसियकारके उपसङ्कमित्वा एवं वक्खथ—",
"pli-tv-bu-vb-np11:1.20":	"‘बहू, आवुसो, कोसकारके पचथ, अम्हाकम्पि दस्सथ, मयम्पि इच्छाम कोसियमिस्सकं सन्थतं कातुन्’ति। ",
"pli-tv-bu-vb-np11:1.21":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-np11:1.22":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-np11:1.23.1":	"“यो पन भिक्खु कोसियमिस्सकं सन्थतं कारापेय्य, निस्सग्गियं पाचित्तियन्”ति। ",
"pli-tv-bu-vb-np11:2.1.1":	"यो पनाति ",
"pli-tv-bu-vb-np11:2.1.2":	"यो यादिसो …पे… ",
"pli-tv-bu-vb-np11:2.1.3":	"भिक्खूति ",
"pli-tv-bu-vb-np11:2.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-np11:2.1.5":	"सन्थतं नाम ",
"pli-tv-bu-vb-np11:2.1.6":	"सन्थरित्वा कतं होति अवायिमं। ",
"pli-tv-bu-vb-np11:2.1.7":	"कारापेय्याति ",
"pli-tv-bu-vb-np11:2.1.8":	"एकेनपि कोसियंसुना मिस्सित्वा करोति वा कारापेति वा, पयोगे दुक्कटं। ",
"pli-tv-bu-vb-np11:2.1.9":	"पटिलाभेन निस्सग्गियं होति। ",
"pli-tv-bu-vb-np11:2.1.10":	"निस्सज्जितब्बं सङ्घस्स वा गणस्स वा पुग्गलस्स वा। ",
"pli-tv-bu-vb-np11:2.1.11":	"एवञ्च पन, भिक्खवे, निस्सज्जितब्बं। ",
"pli-tv-bu-vb-np11:2.1.12":	"…पे… ",
"pli-tv-bu-vb-np11:2.1.13":	"इदं मे, भन्ते, कोसियमिस्सकं सन्थतं कारापितं निस्सग्गियं। ",
"pli-tv-bu-vb-np11:2.1.14":	"इमाहं सङ्घस्स निस्सज्जामीति …पे… ",
"pli-tv-bu-vb-np11:2.1.15":	"ददेय्याति …पे… ",
"pli-tv-bu-vb-np11:2.1.16":	"ददेय्युन्ति …पे… ",
"pli-tv-bu-vb-np11:2.1.17":	"आयस्मतो दम्मीति। ",
"pli-tv-bu-vb-np11:2.2.1":	"अत्तना विप्पकतं अत्तना परियोसापेति, निस्सग्गियं पाचित्तियं। ",
"pli-tv-bu-vb-np11:2.2.2":	"अत्तना विप्पकतं परेहि परियोसापेति, निस्सग्गियं पाचित्तियं। ",
"pli-tv-bu-vb-np11:2.2.3":	"परेहि विप्पकतं अत्तना परियोसापेति, निस्सग्गियं पाचित्तियं। ",
"pli-tv-bu-vb-np11:2.2.4":	"परेहि विप्पकतं परेहि परियोसापेति, निस्सग्गियं पाचित्तियं। ",
"pli-tv-bu-vb-np11:2.2.5":	"अञ्ञस्सत्थाय करोति वा कारापेति वा, आपत्ति दुक्कटस्स। ",
"pli-tv-bu-vb-np11:2.2.6":	"अञ्ञेन कतं पटिलभित्वा परिभुञ्जति, आपत्ति दुक्कटस्स। ",
"pli-tv-bu-vb-np11:2.2.7.1":	"अनापत्ति—",
"pli-tv-bu-vb-np11:2.2.8":	"वितानं वा भूमत्थरणं वा साणिपाकारं वा भिसिं वा बिब्बोहनं वा करोति, ",
"pli-tv-bu-vb-np11:2.2.9":	"उम्मत्तकस्स, ",
"pli-tv-bu-vb-np11:2.2.10":	"आदिकम्मिकस्साति। ",
"pli-tv-bu-vb-np11:2.2.11":	"कोसियसिक्खापदं निट्ठितं पठमं। "
}	
