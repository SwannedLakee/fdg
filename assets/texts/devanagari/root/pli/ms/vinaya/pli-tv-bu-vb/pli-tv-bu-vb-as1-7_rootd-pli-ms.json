{	
"pli-tv-bu-vb-as1:0.1":	"थेरवाद विनय ",
"pli-tv-bu-vb-as1:0.2":	"महाविभङ्ग ",
"pli-tv-bu-vb-as1:0.3":	"अधिकरणसमथ ",
"pli-tv-bu-vb-as1:1.1":	"इमे खो पनायस्मन्तो सत्त अधिकरणसमथा धम्मा उद्देसं आगच्छन्ति। ",
"pli-tv-bu-vb-as1:2.1":	"उप्पन्नुप्पन्नानं अधिकरणानं समथाय वूपसमाय ",
"pli-tv-bu-vb-as1:2.2":	"सम्मुखाविनयो दातब्बो, ",
"pli-tv-bu-vb-as2:1.1":	"सतिविनयो दातब्बो, ",
"pli-tv-bu-vb-as3:1.1":	"अमूळ्हविनयो दातब्बो, ",
"pli-tv-bu-vb-as4:1.1":	"पटिञ्ञाय कारेतब्बं, ",
"pli-tv-bu-vb-as5:1.1":	"येभुय्यसिका, ",
"pli-tv-bu-vb-as6:1.1":	"तस्सपापियसिका, ",
"pli-tv-bu-vb-as7:1.1":	"तिणवत्थारकोति। ",
"pli-tv-bu-vb-as7:2.1":	"उद्दिट्ठा खो, आयस्मन्तो, सत्त अधिकरणसमथा धम्मा। ",
"pli-tv-bu-vb-as7:2.2":	"तत्थायस्मन्ते पुच्छामि—",
"pli-tv-bu-vb-as7:2.3":	"“कच्चित्थ परिसुद्धा”? ",
"pli-tv-bu-vb-as7:2.4":	"दुतियम्पि पुच्छामि—",
"pli-tv-bu-vb-as7:2.5":	"“कच्चित्थ परिसुद्धा”? ",
"pli-tv-bu-vb-as7:2.6":	"ततियम्पि पुच्छामि—",
"pli-tv-bu-vb-as7:2.7":	"“कच्चित्थ परिसुद्धा”? ",
"pli-tv-bu-vb-as7:2.8":	"परिसुद्धेत्थायस्मन्तो, तस्मा तुण्ही, एवमेतं धारयामीति। ",
"pli-tv-bu-vb-as7:3.1":	"अधिकरणसमथा निट्ठिता। ",
"pli-tv-bu-vb-as7:4.1":	"उद्दिट्ठं खो, आयस्मन्तो, निदानं; ",
"pli-tv-bu-vb-as7:4.2":	"उद्दिट्ठा चत्तारो पाराजिका धम्मा; ",
"pli-tv-bu-vb-as7:4.3":	"उद्दिट्ठा तेरस सङ्घादिसेसा धम्मा; ",
"pli-tv-bu-vb-as7:4.4":	"उद्दिट्ठा द्वे अनियता धम्मा; ",
"pli-tv-bu-vb-as7:4.5":	"उद्दिट्ठा तिंस निस्सग्गिया पाचित्तिया धम्मा; ",
"pli-tv-bu-vb-as7:4.6":	"उद्दिट्ठा द्वेनवुति पाचित्तिया धम्मा; ",
"pli-tv-bu-vb-as7:4.7":	"उद्दिट्ठा चत्तारो पाटिदेसनीया धम्मा; ",
"pli-tv-bu-vb-as7:4.8":	"उद्दिट्ठा सेखिया धम्मा; ",
"pli-tv-bu-vb-as7:4.9":	"उद्दिट्ठा सत्त अधिकरणसमथा धम्मा। ",
"pli-tv-bu-vb-as7:4.10":	"एत्तकं तस्स भगवतो सुत्तागतं सुत्तपरियापन्नं अन्वद्धमासं उद्देसं आगच्छति। ",
"pli-tv-bu-vb-as7:4.11":	"तत्थ सब्बेहेव समग्गेहि सम्मोदमानेहि अविवदमानेहि सिक्खितब्बन्ति। ",
"pli-tv-bu-vb-as7:5.1":	"महाविभङ्गो निट्ठितो। "
}	
