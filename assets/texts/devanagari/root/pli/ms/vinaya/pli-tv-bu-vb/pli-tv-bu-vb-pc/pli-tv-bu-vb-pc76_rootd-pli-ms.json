{	
"pli-tv-bu-vb-pc76:0.1":	"थेरवाद विनय ",
"pli-tv-bu-vb-pc76:0.2":	"महाविभङ्ग ",
"pli-tv-bu-vb-pc76:0.3":	"पाचित्तियकण्ड ",
"pli-tv-bu-vb-pc76:0.4":	"सहधम्मिकवग्ग ",
"pli-tv-bu-vb-pc76:0.5":	"७६। अमूलकसिक्खापद ",
"pli-tv-bu-vb-pc76:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-pc76:1.2":	"तेन खो पन समयेन छब्बग्गिया भिक्खू भिक्खुं अमूलकेन सङ्घादिसेसेन अनुद्धंसेन्ति। ",
"pli-tv-bu-vb-pc76:1.3":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-pc76:1.4":	"“कथञ्हि नाम छब्बग्गिया भिक्खू भिक्खुं अमूलकेन सङ्घादिसेसेन अनुद्धंसेस्सन्ती”ति …पे… ",
"pli-tv-bu-vb-pc76:1.5":	"“सच्चं किर तुम्हे, भिक्खवे, भिक्खुं अमूलकेन सङ्घादिसेसेन अनुद्धंसेथा”ति? ",
"pli-tv-bu-vb-pc76:1.6":	"“सच्चं, भगवा”ति। ",
"pli-tv-bu-vb-pc76:1.7":	"विगरहि बुद्धो भगवा …पे… ",
"pli-tv-bu-vb-pc76:1.8":	"कथञ्हि नाम तुम्हे, मोघपुरिसा, भिक्खुं अमूलकेन सङ्घादिसेसेन अनुद्धंसेस्सथ। ",
"pli-tv-bu-vb-pc76:1.9":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-pc76:1.10":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc76:1.11.1":	"“यो पन भिक्खु भिक्खुं अमूलकेन सङ्घादिसेसेन अनुद्धंसेय्य, पाचित्तियन्”ति। ",
"pli-tv-bu-vb-pc76:2.1.1":	"यो पनाति ",
"pli-tv-bu-vb-pc76:2.1.2":	"यो यादिसो …पे… ",
"pli-tv-bu-vb-pc76:2.1.3":	"भिक्खूति ",
"pli-tv-bu-vb-pc76:2.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-pc76:2.1.5":	"भिक्खुन्ति ",
"pli-tv-bu-vb-pc76:2.1.6":	"अञ्ञं भिक्खुं। ",
"pli-tv-bu-vb-pc76:2.1.7":	"अमूलकं नाम ",
"pli-tv-bu-vb-pc76:2.1.8":	"अदिट्ठं अस्सुतं अपरिसङ्कितं। ",
"pli-tv-bu-vb-pc76:2.1.9":	"सङ्घादिसेसेनाति ",
"pli-tv-bu-vb-pc76:2.1.10":	"तेरसन्नं अञ्ञतरेन। ",
"pli-tv-bu-vb-pc76:2.1.11":	"अनुद्धंसेय्याति ",
"pli-tv-bu-vb-pc76:2.1.12":	"चोदेति वा चोदापेति वा, आपत्ति पाचित्तियस्स। ",
"pli-tv-bu-vb-pc76:2.2.1":	"उपसम्पन्ने उपसम्पन्नसञ्ञी अमूलकेन सङ्घादिसेसेन अनुद्धंसेति, आपत्ति पाचित्तियस्स। ",
"pli-tv-bu-vb-pc76:2.2.2":	"उपसम्पन्ने वेमतिको अमूलकेन सङ्घादिसेसेन अनुद्धंसेति, आपत्ति पाचित्तियस्स। ",
"pli-tv-bu-vb-pc76:2.2.3":	"उपसम्पन्ने अनुपसम्पन्नसञ्ञी अमूलकेन सङ्घादिसेसेन अनुद्धंसेति, आपत्ति पाचित्तियस्स। ",
"pli-tv-bu-vb-pc76:2.2.4":	"आचारविपत्तिया वा दिट्ठिविपत्तिया वा अनुद्धंसेति, आपत्ति दुक्कटस्स। ",
"pli-tv-bu-vb-pc76:2.2.5":	"अनुपसम्पन्नं अनुद्धंसेति, आपत्ति दुक्कटस्स। ",
"pli-tv-bu-vb-pc76:2.2.6":	"अनुपसम्पन्ने उपसम्पन्नसञ्ञी, आपत्ति दुक्कटस्स। ",
"pli-tv-bu-vb-pc76:2.2.7":	"अनुपसम्पन्ने वेमतिको, आपत्ति दुक्कटस्स। ",
"pli-tv-bu-vb-pc76:2.2.8":	"अनुपसम्पन्ने अनुपसम्पन्नसञ्ञी, आपत्ति दुक्कटस्स। ",
"pli-tv-bu-vb-pc76:2.3.1":	"अनापत्ति—",
"pli-tv-bu-vb-pc76:2.3.2":	"तथासञ्ञी चोदेति वा चोदापेति वा, ",
"pli-tv-bu-vb-pc76:2.3.3":	"उम्मत्तकस्स, ",
"pli-tv-bu-vb-pc76:2.3.4":	"आदिकम्मिकस्साति। ",
"pli-tv-bu-vb-pc76:2.3.5":	"अमूलकसिक्खापदं निट्ठितं छट्ठं। "
}	
