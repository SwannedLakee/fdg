{	
"pli-tv-bu-vb-pc49:0.1":	"थेरवाद विनय ",
"pli-tv-bu-vb-pc49:0.2":	"महाविभङ्ग ",
"pli-tv-bu-vb-pc49:0.3":	"पाचित्तियकण्ड ",
"pli-tv-bu-vb-pc49:0.4":	"अचेलकवग्ग ",
"pli-tv-bu-vb-pc49:0.5":	"४९। सेनावाससिक्खापद ",
"pli-tv-bu-vb-pc49:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-pc49:1.2":	"तेन खो पन समयेन छब्बग्गिया भिक्खू सति करणीये सेनं गन्त्वा अतिरेकतिरत्तं सेनाय वसन्ति। ",
"pli-tv-bu-vb-pc49:1.3":	"मनुस्सा उज्झायन्ति खिय्यन्ति विपाचेन्ति—",
"pli-tv-bu-vb-pc49:1.4":	"“कथञ्हि नाम समणा सक्यपुत्तिया सेनाय वसिस्सन्ति। ",
"pli-tv-bu-vb-pc49:1.5":	"अम्हाकम्पि अलाभा, अम्हाकम्पि दुल्लद्धं, ये मयं आजीवस्स हेतु पुत्तदारस्स कारणा सेनाय पटिवसामा”ति। ",
"pli-tv-bu-vb-pc49:1.6":	"अस्सोसुं खो भिक्खू तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bu-vb-pc49:1.7":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-pc49:1.8":	"“कथञ्हि नाम छब्बग्गिया भिक्खू अतिरेकतिरत्तं सेनाय वसिस्सन्ती”ति …पे… ",
"pli-tv-bu-vb-pc49:1.9":	"“सच्चं किर तुम्हे, भिक्खवे, अतिरेकतिरत्तं सेनाय वसथा”ति? ",
"pli-tv-bu-vb-pc49:1.10":	"“सच्चं, भगवा”ति। ",
"pli-tv-bu-vb-pc49:1.11":	"विगरहि बुद्धो भगवा …पे… ",
"pli-tv-bu-vb-pc49:1.12":	"कथञ्हि नाम तुम्हे, मोघपुरिसा, अतिरेकतिरत्तं सेनाय वसिस्सथ। ",
"pli-tv-bu-vb-pc49:1.13":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-pc49:1.14":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc49:1.15.1":	"“सिया च तस्स भिक्खुनो कोचिदेव पच्चयो सेनं गमनाय, दिरत्ततिरत्तं तेन भिक्खुना सेनाय वसितब्बं। ततो चे उत्तरि वसेय्य, पाचित्तियन्”ति। ",
"pli-tv-bu-vb-pc49:2.1.1":	"सिया च तस्स भिक्खुनो कोचिदेव पच्चयो सेनं गमनायाति ",
"pli-tv-bu-vb-pc49:2.1.2":	"सिया पच्चयो सिया करणीयं। ",
"pli-tv-bu-vb-pc49:2.1.3":	"दिरत्ततिरत्तं तेन भिक्खुना सेनाय वसितब्बन्ति ",
"pli-tv-bu-vb-pc49:2.1.4":	"द्वेतिस्सो रत्तियो वसितब्बं। ",
"pli-tv-bu-vb-pc49:2.1.5":	"ततो चे उत्तरि वसेय्याति ",
"pli-tv-bu-vb-pc49:2.1.6":	"चतुत्थे दिवसे अत्थङ्गते सूरिये सेनाय वसति, आपत्ति पाचित्तियस्स। ",
"pli-tv-bu-vb-pc49:2.2.1":	"अतिरेकतिरत्ते अतिरेकसञ्ञी सेनाय वसति, आपत्ति पाचित्तियस्स। ",
"pli-tv-bu-vb-pc49:2.2.2":	"अतिरेकतिरत्ते वेमतिको सेनाय वसति, आपत्ति पाचित्तियस्स। ",
"pli-tv-bu-vb-pc49:2.2.3":	"अतिरेकतिरत्ते ऊनकसञ्ञी सेनाय वसति, आपत्ति पाचित्तियस्स। ",
"pli-tv-bu-vb-pc49:2.2.4":	"ऊनकतिरत्ते अतिरेकसञ्ञी, आपत्ति दुक्कटस्स। ",
"pli-tv-bu-vb-pc49:2.2.5":	"ऊनकतिरत्ते वेमतिको, आपत्ति दुक्कटस्स। ",
"pli-tv-bu-vb-pc49:2.2.6":	"ऊनकतिरत्ते ऊनकसञ्ञी, अनापत्ति। ",
"pli-tv-bu-vb-pc49:2.3.1":	"अनापत्ति—",
"pli-tv-bu-vb-pc49:2.3.2":	"द्वेतिस्सो रत्तियो वसति, ",
"pli-tv-bu-vb-pc49:2.3.3":	"ऊनकद्वेतिस्सो रत्तियो वसति, ",
"pli-tv-bu-vb-pc49:2.3.4":	"द्वे रत्तियो वसित्वा ततियाय रत्तिया पुरारुणा निक्खमित्वा पुन वसति, ",
"pli-tv-bu-vb-pc49:2.3.5":	"गिलानो वसति, ",
"pli-tv-bu-vb-pc49:2.3.6":	"गिलानस्स करणीयेन वसति, ",
"pli-tv-bu-vb-pc49:2.3.7":	"सेना वा पटिसेनाय रुद्धा होति, ",
"pli-tv-bu-vb-pc49:2.3.8":	"केनचि पलिबुद्धो होति, ",
"pli-tv-bu-vb-pc49:2.3.9":	"आपदासु, ",
"pli-tv-bu-vb-pc49:2.3.10":	"उम्मत्तकस्स, ",
"pli-tv-bu-vb-pc49:2.3.11":	"आदिकम्मिकस्साति। ",
"pli-tv-bu-vb-pc49:2.3.12":	"सेनावाससिक्खापदं निट्ठितं नवमं। "
}	
