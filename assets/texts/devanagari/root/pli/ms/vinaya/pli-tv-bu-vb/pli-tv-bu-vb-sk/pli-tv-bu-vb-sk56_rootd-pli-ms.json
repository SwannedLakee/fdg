{	
"pli-tv-bu-vb-sk56:0.1":	"थेरवाद विनय ",
"pli-tv-bu-vb-sk56:0.2":	"महाविभङ्ग ",
"pli-tv-bu-vb-sk56:0.3":	"सेखियकण्ड ",
"pli-tv-bu-vb-sk56:0.4":	"सुरुसुरुवग्ग ",
"pli-tv-bu-vb-sk56:0.5":	"५६। ससित्थकसिक्खापद ",
"pli-tv-bu-vb-sk56:1.1":	"तेन समयेन बुद्धो भगवा भग्गेसु विहरति सुसुमारगिरे भेसकळावने मिगदाये। ",
"pli-tv-bu-vb-sk56:1.2":	"तेन खो पन समयेन भिक्खू कोकनदे पासादे ससित्थकं पत्तधोवनं अन्तरघरे छड्डेन्ति। ",
"pli-tv-bu-vb-sk56:1.3":	"मनुस्सा उज्झायन्ति खिय्यन्ति विपाचेन्ति—",
"pli-tv-bu-vb-sk56:1.4":	"“कथञ्हि नाम समणा सक्यपुत्तिया ससित्थकं पत्तधोवनं अन्तरघरे छड्डेस्सन्ति, सेय्यथापि गिही कामभोगिनो”ति। ",
"pli-tv-bu-vb-sk56:1.5":	"अस्सोसुं खो भिक्खू तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bu-vb-sk56:1.6":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-sk56:1.7":	"“कथञ्हि नाम भिक्खू ससित्थकं पत्तधोवनं अन्तरघरे छड्डेस्सन्ती”ति …पे… ",
"pli-tv-bu-vb-sk56:1.8":	"“सच्चं किर, भिक्खवे, भिक्खू ससित्थकं पत्तधोवनं अन्तरघरे छड्डेन्ती”ति? ",
"pli-tv-bu-vb-sk56:1.9":	"“सच्चं, भगवा”ति। ",
"pli-tv-bu-vb-sk56:1.10":	"विगरहि बुद्धो भगवा …पे… ",
"pli-tv-bu-vb-sk56:1.11":	"कथञ्हि नाम ते, भिक्खवे, मोघपुरिसा ससित्थकं पत्तधोवनं अन्तरघरे छड्डेस्सन्ति। ",
"pli-tv-bu-vb-sk56:1.12":	"नेतं, भिक्खवे, अप्पसन्नानं वा पसादाय …पे… ",
"pli-tv-bu-vb-sk56:1.13":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-sk56:1.14.1":	"“न ससित्थकं पत्तधोवनं अन्तरघरे छड्डेस्सामीति सिक्खा करणीया”ति। ",
"pli-tv-bu-vb-sk56:1.15":	"न ससित्थकं पत्तधोवनं अन्तरघरे छड्डेतब्बं। ",
"pli-tv-bu-vb-sk56:1.16":	"यो अनादरियं पटिच्च ससित्थकं पत्तधोवनं अन्तरघरे छड्डेति, आपत्ति दुक्कटस्स। ",
"pli-tv-bu-vb-sk56:1.17.1":	"अनापत्ति—",
"pli-tv-bu-vb-sk56:1.18":	"असञ्चिच्च, ",
"pli-tv-bu-vb-sk56:1.19":	"अस्सतिया, ",
"pli-tv-bu-vb-sk56:1.20":	"अजानन्तस्स, ",
"pli-tv-bu-vb-sk56:1.21":	"गिलानस्स, ",
"pli-tv-bu-vb-sk56:1.22":	"उद्धरित्वा वा भिन्दित्वा वा पटिग्गहे वा नीहरित्वा वा छड्डेति, ",
"pli-tv-bu-vb-sk56:1.23":	"आपदासु, ",
"pli-tv-bu-vb-sk56:1.24":	"उम्मत्तकस्स, ",
"pli-tv-bu-vb-sk56:1.25":	"आदिकम्मिकस्साति। ",
"pli-tv-bu-vb-sk56:1.26":	"छट्ठसिक्खापदं निट्ठितं। "
}	
