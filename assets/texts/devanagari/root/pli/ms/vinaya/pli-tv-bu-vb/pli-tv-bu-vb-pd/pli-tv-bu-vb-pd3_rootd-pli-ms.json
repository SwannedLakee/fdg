{	
"pli-tv-bu-vb-pd3:0.1":	"थेरवाद विनय ",
"pli-tv-bu-vb-pd3:0.2":	"महाविभङ्ग ",
"pli-tv-bu-vb-pd3:0.3":	"पाटिदेसनीयकण्ड ",
"pli-tv-bu-vb-pd3:0.4":	"३। ततियपाटिदेसनीयसिक्खापद ",
"pli-tv-bu-vb-pd3:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-pd3:1.2":	"तेन खो पन समयेन सावत्थियं अञ्ञतरं कुलं उभतोपसन्नं होति। ",
"pli-tv-bu-vb-pd3:1.3":	"सद्धाय वड्ढति, भोगेन हायति, यं तस्मिं कुले उप्पज्जति पुरेभत्तं खादनीयं वा भोजनीयं वा तं सब्बं भिक्खूनं विस्सज्जेत्वा अप्पेकदा अनसिता अच्छन्ति। ",
"pli-tv-bu-vb-pd3:1.4":	"मनुस्सा उज्झायन्ति खिय्यन्ति विपाचेन्ति—",
"pli-tv-bu-vb-pd3:1.5":	"“कथञ्हि नाम समणा सक्यपुत्तिया न मत्तं जानित्वा पटिग्गहेस्सन्ति। ",
"pli-tv-bu-vb-pd3:1.6":	"इमे इमेसं दत्वा अप्पेकदा अनसिता अच्छन्ती”ति। ",
"pli-tv-bu-vb-pd3:1.7":	"अस्सोसुं खो भिक्खू तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bu-vb-pd3:1.8":	"अथ खो ते भिक्खू भगवतो एतमत्थं आरोचेसुं। ",
"pli-tv-bu-vb-pd3:1.9":	"अथ खो भगवा एतस्मिं निदाने एतस्मिं पकरणे धम्मिं कथं कत्वा भिक्खू आमन्तेसि—",
"pli-tv-bu-vb-pd3:1.10":	"“अनुजानामि, भिक्खवे, यं कुलं सद्धाय वड्ढति, भोगेन हायति एवरूपस्स कुलस्स ञत्तिदुतियेन कम्मेन सेक्खसम्मुतिं दातुं। ",
"pli-tv-bu-vb-pd3:1.11":	"एवञ्च पन, भिक्खवे, दातब्बा। ",
"pli-tv-bu-vb-pd3:1.12":	"ब्यत्तेन भिक्खुना पटिबलेन सङ्घो ञापेतब्बो—",
"pli-tv-bu-vb-pd3:1.13":	"‘सुणातु मे, भन्ते, सङ्घो। ",
"pli-tv-bu-vb-pd3:1.14":	"इत्थन्नामं कुलं सद्धाय वड्ढति, भोगेन हायति। ",
"pli-tv-bu-vb-pd3:1.15":	"यदि सङ्घस्स पत्तकल्लं, सङ्घो इत्थन्नामस्स कुलस्स सेक्खसम्मुतिं ददेय्य। ",
"pli-tv-bu-vb-pd3:1.16":	"एसा ञत्ति। ",
"pli-tv-bu-vb-pd3:1.17":	"सुणातु मे, भन्ते, सङ्घो। ",
"pli-tv-bu-vb-pd3:1.18":	"इत्थन्नामं कुलं सद्धाय वड्ढति, भोगेन हायति। ",
"pli-tv-bu-vb-pd3:1.19":	"सङ्घो इत्थन्नामस्स कुलस्स सेक्खसम्मुतिं देति। ",
"pli-tv-bu-vb-pd3:1.20":	"यस्सायस्मतो खमति इत्थन्नामस्स कुलस्स सेक्खसम्मुतिया दानं, सो तुण्हस्स; ",
"pli-tv-bu-vb-pd3:1.21":	"यस्स नक्खमति, सो भासेय्य। ",
"pli-tv-bu-vb-pd3:1.22":	"दिन्ना सङ्घेन इत्थन्नामस्स कुलस्स सेक्खसम्मुति। ",
"pli-tv-bu-vb-pd3:1.23":	"खमति सङ्घस्स, तस्मा तुण्ही, एवमेतं धारयामी’ति। ",
"pli-tv-bu-vb-pd3:1.24":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pd3:1.25.1":	"“यानि खो पन तानि सेक्खसम्मतानि कुलानि, यो पन भिक्खु तथारूपेसु सेक्खसम्मतेसु कुलेसु खादनीयं वा भोजनीयं वा सहत्था पटिग्गहेत्वा खादेय्य वा भुञ्जेय्य वा, पटिदेसेतब्बं तेन भिक्खुना—",
"pli-tv-bu-vb-pd3:1.26":	"‘गारय्हं, आवुसो, धम्मं आपज्जिं असप्पायं पाटिदेसनीयं तं पटिदेसेमी’”ति। ",
"pli-tv-bu-vb-pd3:1.27":	"एवञ्चिदं भगवता भिक्खूनं सिक्खापदं पञ्ञत्तं होति। ",
"pli-tv-bu-vb-pd3:2.1":	"तेन खो पन समयेन सावत्थियं उस्सवो होति। ",
"pli-tv-bu-vb-pd3:2.2":	"मनुस्सा भिक्खू निमन्तेत्वा भोजेन्ति। ",
"pli-tv-bu-vb-pd3:2.3":	"तम्पि खो कुलं भिक्खू निमन्तेसि। ",
"pli-tv-bu-vb-pd3:2.4":	"भिक्खू कुक्कुच्चायन्ता नाधिवासेन्ति—",
"pli-tv-bu-vb-pd3:2.5":	"“पटिक्खित्तं भगवता सेक्खसम्मतेसु कुलेसु खादनीयं वा भोजनीयं वा सहत्था पटिग्गहेत्वा खादितुं भुञ्जितुन्”ति। ",
"pli-tv-bu-vb-pd3:2.6":	"ते उज्झायन्ति खिय्यन्ति विपाचेन्ति—",
"pli-tv-bu-vb-pd3:2.7":	"“किं नु खो नाम अम्हाकं जीवितेन यं अय्या अम्हाकं न पटिग्गण्हन्ती”ति। ",
"pli-tv-bu-vb-pd3:2.8":	"अस्सोसुं खो भिक्खू तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bu-vb-pd3:2.9":	"अथ खो ते भिक्खू भगवतो एतमत्थं आरोचेसुं। ",
"pli-tv-bu-vb-pd3:2.10":	"अथ खो भगवा एतस्मिं निदाने एतस्मिं पकरणे धम्मिं कथं कत्वा भिक्खू आमन्तेसि—",
"pli-tv-bu-vb-pd3:2.11":	"“अनुजानामि, भिक्खवे, निमन्तितेन सेक्खसम्मतेसु कुलेसु खादनीयं वा भोजनीयं वा सहत्था पटिग्गहेत्वा खादितुं भुञ्जितुं। ",
"pli-tv-bu-vb-pd3:2.12":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pd3:2.13.1":	"“यानि खो पन तानि सेक्खसम्मतानि कुलानि, यो पन भिक्खु तथारूपेसु सेक्खसम्मतेसु कुलेसु पुब्बे अनिमन्तितो खादनीयं वा भोजनीयं वा सहत्था पटिग्गहेत्वा खादेय्य वा भुञ्जेय्य वा, पटिदेसेतब्बं तेन भिक्खुना—",
"pli-tv-bu-vb-pd3:2.14":	"‘गारय्हं, आवुसो, धम्मं आपज्जिं असप्पायं पाटिदेसनीयं, तं पटिदेसेमी’”ति। ",
"pli-tv-bu-vb-pd3:2.15":	"एवञ्चिदं भगवता भिक्खूनं सिक्खापदं पञ्ञत्तं होति। ",
"pli-tv-bu-vb-pd3:3.1":	"तेन खो पन समयेन अञ्ञतरो भिक्खु तस्स कुलस्स कुलूपको होति। ",
"pli-tv-bu-vb-pd3:3.2":	"अथ खो सो भिक्खु पुब्बण्हसमयं निवासेत्वा पत्तचीवरमादाय येन तं कुलं तेनुपसङ्कमि; उपसङ्कमित्वा पञ्ञत्ते आसने निसीदि। ",
"pli-tv-bu-vb-pd3:3.3":	"तेन खो पन समयेन सो भिक्खु गिलानो होति। ",
"pli-tv-bu-vb-pd3:3.4":	"अथ खो ते मनुस्सा तं भिक्खुं एतदवोचुं—",
"pli-tv-bu-vb-pd3:3.5":	"“भुञ्जथ, भन्ते”ति। ",
"pli-tv-bu-vb-pd3:3.6":	"अथ खो सो भिक्खु—",
"pli-tv-bu-vb-pd3:3.7":	"“भगवता पटिक्खित्तं अनिमन्तितेन सेक्खसम्मतेसु कुलेसु खादनीयं वा भोजनीयं वा सहत्था पटिग्गहेत्वा खादितुं भुञ्जितुन्”ति कुक्कुच्चायन्तो न पटिग्गहेसि; ",
"pli-tv-bu-vb-pd3:3.8":	"नासक्खि पिण्डाय चरितुं; ",
"pli-tv-bu-vb-pd3:3.9":	"छिन्नभत्तो अहोसि। ",
"pli-tv-bu-vb-pd3:3.10":	"अथ खो सो भिक्खु आरामं गन्त्वा भिक्खूनं एतमत्थं आरोचेसि। ",
"pli-tv-bu-vb-pd3:3.11":	"भिक्खू भगवतो एतमत्थं आरोचेसुं। ",
"pli-tv-bu-vb-pd3:3.12":	"अथ खो भगवा एतस्मिं निदाने एतस्मिं पकरणे धम्मिं कथं कत्वा भिक्खू आमन्तेसि—",
"pli-tv-bu-vb-pd3:3.13":	"“अनुजानामि, भिक्खवे, गिलानेन भिक्खुना सेक्खसम्मतेसु कुलेसु खादनीयं वा भोजनीयं वा सहत्था पटिग्गहेत्वा खादितुं भुञ्जितुं। ",
"pli-tv-bu-vb-pd3:3.14":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pd3:3.15.1":	"“यानि खो पन तानि सेक्खसम्मतानि कुलानि, यो पन भिक्खु तथारूपेसु सेक्खसम्मतेसु कुलेसु पुब्बे अनिमन्तितो अगिलानो खादनीयं वा भोजनीयं वा सहत्था पटिग्गहेत्वा खादेय्य वा भुञ्जेय्य वा, पटिदेसेतब्बं तेन भिक्खुना—",
"pli-tv-bu-vb-pd3:3.16":	"‘गारय्हं, आवुसो, धम्मं आपज्जिं असप्पायं पाटिदेसनीयं, तं पटिदेसेमी’”ति। ",
"pli-tv-bu-vb-pd3:4.1.1":	"यानि खो पन तानि सेक्खसम्मतानि कुलानीति ",
"pli-tv-bu-vb-pd3:4.1.2":	"सेक्खसम्मतं नाम कुलं यं कुलं सद्धाय वड्ढति, भोगेन हायति। एवरूपस्स कुलस्स ञत्तिदुतियेन कम्मेन सेक्खसम्मुति दिन्ना होति। ",
"pli-tv-bu-vb-pd3:4.1.3":	"यो पनाति ",
"pli-tv-bu-vb-pd3:4.1.4":	"यो यादिसो …पे… ",
"pli-tv-bu-vb-pd3:4.1.5":	"भिक्खूति ",
"pli-tv-bu-vb-pd3:4.1.6":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-pd3:4.1.7":	"तथारूपेसु सेक्खसम्मतेसु कुलेसूति ",
"pli-tv-bu-vb-pd3:4.1.8":	"एवरूपेसु सेक्खसम्मतेसु कुलेसु। ",
"pli-tv-bu-vb-pd3:4.1.9":	"अनिमन्तितो नाम ",
"pli-tv-bu-vb-pd3:4.1.10":	"अज्जतनाय वा स्वातनाय वा अनिमन्तितो, घरूपचारं ओक्कमन्ते निमन्तेति, एसो अनिमन्तितो नाम। ",
"pli-tv-bu-vb-pd3:4.1.11":	"निमन्तितो नाम ",
"pli-tv-bu-vb-pd3:4.1.12":	"अज्जतनाय वा स्वातनाय वा निमन्तितो, घरूपचारं अनोक्कमन्ते निमन्तेति, एसो निमन्तितो नाम। ",
"pli-tv-bu-vb-pd3:4.1.13":	"अगिलानो नाम ",
"pli-tv-bu-vb-pd3:4.1.14":	"सक्कोति पिण्डाय चरितुं। ",
"pli-tv-bu-vb-pd3:4.1.15":	"गिलानो नाम ",
"pli-tv-bu-vb-pd3:4.1.16":	"न सक्कोति पिण्डाय चरितुं। ",
"pli-tv-bu-vb-pd3:4.1.17":	"खादनीयं नाम ",
"pli-tv-bu-vb-pd3:4.1.18":	"पञ्च भोजनानि यामकालिकं सत्ताहकालिकं यावजीविकं ठपेत्वा अवसेसं खादनीयं नाम। ",
"pli-tv-bu-vb-pd3:4.1.19":	"भोजनीयं नाम ",
"pli-tv-bu-vb-pd3:4.1.20":	"पञ्च भोजनानि—ओदनो, कुम्मासो, सत्तु, मच्छो, मंसं। ",
"pli-tv-bu-vb-pd3:4.1.21":	"अनिमन्तितो अगिलानो “खादिस्सामि भुञ्जिस्सामी”ति पटिग्गण्हाति, आपत्ति दुक्कटस्स। ",
"pli-tv-bu-vb-pd3:4.1.22":	"अज्झोहारे अज्झोहारे आपत्ति पाटिदेसनीयस्स। ",
"pli-tv-bu-vb-pd3:4.2.1":	"सेक्खसम्मते सेक्खसम्मतसञ्ञी अनिमन्तितो अगिलानो खादनीयं वा भोजनीयं वा सहत्था पटिग्गहेत्वा खादति वा भुञ्जति वा, आपत्ति पाटिदेसनीयस्स। ",
"pli-tv-bu-vb-pd3:4.2.2":	"सेक्खसम्मते वेमतिको …पे… ",
"pli-tv-bu-vb-pd3:4.2.3":	"सेक्खसम्मते असेक्खसम्मतसञ्ञी अनिमन्तितो अगिलानो खादनीयं वा भोजनीयं वा सहत्था पटिग्गहेत्वा खादति वा भुञ्जति वा, आपत्ति पाटिदेसनीयस्स। ",
"pli-tv-bu-vb-pd3:4.2.4":	"यामकालिकं सत्ताहकालिकं यावजीविकं आहारत्थाय पटिग्गण्हाति, आपत्ति दुक्कटस्स। ",
"pli-tv-bu-vb-pd3:4.2.5":	"अज्झोहारे अज्झोहारे आपत्ति दुक्कटस्स। ",
"pli-tv-bu-vb-pd3:4.2.6":	"असेक्खसम्मते सेक्खसम्मतसञ्ञी, आपत्ति दुक्कटस्स। ",
"pli-tv-bu-vb-pd3:4.2.7":	"असेक्खसम्मते वेमतिको, आपत्ति दुक्कटस्स। ",
"pli-tv-bu-vb-pd3:4.2.8":	"असेक्खसम्मते असेक्खसम्मतसञ्ञी, अनापत्ति। ",
"pli-tv-bu-vb-pd3:4.3.1":	"अनापत्ति—",
"pli-tv-bu-vb-pd3:4.3.2":	"निमन्तितस्स, ",
"pli-tv-bu-vb-pd3:4.3.3":	"गिलानस्स, ",
"pli-tv-bu-vb-pd3:4.3.4":	"निमन्तितस्स वा गिलानस्स वा सेसकं भुञ्जति, ",
"pli-tv-bu-vb-pd3:4.3.5":	"अञ्ञेसं भिक्खा तत्थ पञ्ञत्ता होति, ",
"pli-tv-bu-vb-pd3:4.3.6":	"घरतो नीहरित्वा देन्ति, ",
"pli-tv-bu-vb-pd3:4.3.7":	"निच्चभत्ते, ",
"pli-tv-bu-vb-pd3:4.3.8":	"सलाकभत्ते, ",
"pli-tv-bu-vb-pd3:4.3.9":	"पक्खिके, ",
"pli-tv-bu-vb-pd3:4.3.10":	"उपोसथिके, ",
"pli-tv-bu-vb-pd3:4.3.11":	"पाटिपदिके, ",
"pli-tv-bu-vb-pd3:4.3.12":	"यामकालिकं सत्ताहकालिकं यावजीविकं— “सति पच्चये परिभुञ्जा”ति देति, ",
"pli-tv-bu-vb-pd3:4.3.13":	"उम्मत्तकस्स, ",
"pli-tv-bu-vb-pd3:4.3.14":	"आदिकम्मिकस्साति। ",
"pli-tv-bu-vb-pd3:4.3.15":	"ततियपाटिदेसनीयसिक्खापदं निट्ठितं। "
}	
