{	
"pli-tv-bu-vb-np9:0.1":	"थेरवाद विनय ",
"pli-tv-bu-vb-np9:0.2":	"महाविभङ्ग ",
"pli-tv-bu-vb-np9:0.3":	"निस्सग्गियकण्ड ",
"pli-tv-bu-vb-np9:0.4":	"चीवरवग्ग ",
"pli-tv-bu-vb-np9:0.5":	"९। दुतियौपक्खटसिक्खापद ",
"pli-tv-bu-vb-np9:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-np9:1.2":	"तेन खो पन समयेन अञ्ञतरो पुरिसो अञ्ञतरं पुरिसं एतदवोच—",
"pli-tv-bu-vb-np9:1.3":	"“अय्यं उपनन्दं चीवरेन अच्छादेस्सामी”ति। ",
"pli-tv-bu-vb-np9:1.4":	"सोपि एवमाह—",
"pli-tv-bu-vb-np9:1.5":	"“अहम्पि अय्यं उपनन्दं चीवरेन अच्छादेस्सामी”ति। ",
"pli-tv-bu-vb-np9:1.6":	"अस्सोसि खो अञ्ञतरो पिण्डचारिको भिक्खु तेसं पुरिसानं इमं कथासल्लापं। ",
"pli-tv-bu-vb-np9:1.7":	"अथ खो सो भिक्खु येनायस्मा उपनन्दो सक्यपुत्तो तेनुपसङ्कमि; उपसङ्कमित्वा आयस्मन्तं उपनन्दं सक्यपुत्तं एतदवोच—",
"pli-tv-bu-vb-np9:1.8":	"“महापुञ्ञोसि त्वं, आवुसो उपनन्द। ",
"pli-tv-bu-vb-np9:1.9":	"अमुकस्मिं ओकासे अञ्ञतरो पुरिसो अञ्ञतरं पुरिसं एतदवोच—",
"pli-tv-bu-vb-np9:1.10":	"‘अय्यं उपनन्दं चीवरेन अच्छादेस्सामी’ति। ",
"pli-tv-bu-vb-np9:1.11":	"सोपि एवमाह—",
"pli-tv-bu-vb-np9:1.12":	"‘अहम्पि अय्यं उपनन्दं चीवरेन अच्छादेस्सामी’”ति। ",
"pli-tv-bu-vb-np9:1.13":	"“अत्थावुसो, मं ते उपट्ठाका”ति। ",
"pli-tv-bu-vb-np9:1.14":	"अथ खो आयस्मा उपनन्दो सक्यपुत्तो येन ते पुरिसा तेनुपसङ्कमि; उपसङ्कमित्वा ते पुरिसे एतदवोच—",
"pli-tv-bu-vb-np9:1.15":	"“सच्चं किर मं तुम्हे, आवुसो, चीवरेहि अच्छादेतुकामात्था”ति? ",
"pli-tv-bu-vb-np9:1.16":	"“अपि नय्य, एवं होति—",
"pli-tv-bu-vb-np9:1.17":	"‘अय्यं उपनन्दं चीवरेहि अच्छादेस्सामा’”ति। ",
"pli-tv-bu-vb-np9:1.18":	"“सचे खो मं तुम्हे, आवुसो, चीवरेहि अच्छादेतुकामात्थ, एवरूपेन चीवरेन अच्छादेथ, ",
"pli-tv-bu-vb-np9:1.19":	"क्याहं तेहि अच्छन्नोपि करिस्सामि, यानाहं न परिभुञ्जिस्सामी”ति। ",
"pli-tv-bu-vb-np9:1.20":	"अथ खो ते पुरिसा उज्झायन्ति खिय्यन्ति विपाचेन्ति—",
"pli-tv-bu-vb-np9:1.21":	"“महिच्छा इमे समणा सक्यपुत्तिया असन्तुट्ठा। ",
"pli-tv-bu-vb-np9:1.22":	"नयिमे सुकरा चीवरेहि अच्छादेतुं। ",
"pli-tv-bu-vb-np9:1.23":	"कथञ्हि नाम अय्यो उपनन्दो अम्हेहि पुब्बे अप्पवारितो उपसङ्कमित्वा चीवरे विकप्पं आपज्जिस्सती”ति। ",
"pli-tv-bu-vb-np9:1.24":	"अस्सोसुं खो भिक्खू तेसं पुरिसानं उज्झायन्तानं खिय्यन्तानं विपाचेन्तानं। ",
"pli-tv-bu-vb-np9:1.25":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-np9:1.26":	"“कथञ्हि नाम आयस्मा उपनन्दो सक्यपुत्तो पुब्बे अप्पवारितो गहपतिके उपसङ्कमित्वा चीवरे विकप्पं आपज्जिस्सती”ति। ",
"pli-tv-bu-vb-np9:1.27":	"अथ खो ते भिक्खू आयस्मन्तं उपनन्दं सक्यपुत्तं अनेकपरियायेन विगरहित्वा भगवतो एतमत्थं आरोचेसुं …पे… ",
"pli-tv-bu-vb-np9:1.28":	"“सच्चं किर त्वं, उपनन्द, पुब्बे अप्पवारितो गहपतिके उपसङ्कमित्वा चीवरे विकप्पं आपज्जसी”ति? ",
"pli-tv-bu-vb-np9:1.29":	"“सच्चं, भगवा”ति। ",
"pli-tv-bu-vb-np9:1.30":	"“ञातका ते, उपनन्द, अञ्ञातका”ति? ",
"pli-tv-bu-vb-np9:1.31":	"“अञ्ञातका, भगवा”ति। ",
"pli-tv-bu-vb-np9:1.32":	"“अञ्ञातको, मोघपुरिस, अञ्ञातकानं न जानाति पतिरूपं वा अप्पतिरूपं वा सन्तं वा असन्तं वा। ",
"pli-tv-bu-vb-np9:1.33":	"तत्थ नाम त्वं, मोघपुरिस, पुब्बे अप्पवारितो अञ्ञातके गहपतिके उपसङ्कमित्वा चीवरे विकप्पं आपज्जिस्ससि। ",
"pli-tv-bu-vb-np9:1.34":	"नेतं, मोघपुरिस, अप्पसन्नानं वा पसादाय …पे… ",
"pli-tv-bu-vb-np9:1.35":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-np9:1.36.1":	"“भिक्खुं पनेव उद्दिस्स उभिन्नं अञ्ञातकानं गहपतीनं वा गहपतानीनं वा पच्चेकचीवरचेतापन्नानि उपक्खटानि होन्ति—",
"pli-tv-bu-vb-np9:1.37":	"‘इमेहि मयं पच्चेकचीवरचेतापन्नेहि पच्चेकचीवरानि चेतापेत्वा इत्थन्नामं भिक्खुं चीवरेहि अच्छादेस्सामा’ति; ",
"pli-tv-bu-vb-np9:1.38":	"तत्र चे सो भिक्खु पुब्बे अप्पवारितो उपसङ्कमित्वा चीवरे विकप्पं आपज्जेय्य—",
"pli-tv-bu-vb-np9:1.39":	"‘साधु वत मं आयस्मन्तो इमेहि पच्चेकचीवरचेतापन्नेहि एवरूपं वा एवरूपं वा चीवरं चेतापेत्वा अच्छादेथ, उभोव सन्ता एकेना’ति, ",
"pli-tv-bu-vb-np9:1.40":	"कल्याणकम्यतं उपादाय, निस्सग्गियं पाचित्तियन्”ति। ",
"pli-tv-bu-vb-np9:2.1":	"भिक्खुं पनेव उद्दिस्साति ",
"pli-tv-bu-vb-np9:2.2":	"भिक्खुस्सत्थाय, भिक्खुं आरम्मणं करित्वा, भिक्खुं अच्छादेतुकामा। ",
"pli-tv-bu-vb-np9:2.3":	"उभिन्नन्ति ",
"pli-tv-bu-vb-np9:2.4":	"द्विन्नं। ",
"pli-tv-bu-vb-np9:2.5":	"अञ्ञातका नाम ",
"pli-tv-bu-vb-np9:2.6":	"मातितो वा पितितो वा याव सत्तमा पितामहयुगा असम्बद्धा। ",
"pli-tv-bu-vb-np9:2.7":	"गहपती नाम ",
"pli-tv-bu-vb-np9:2.8":	"ये केचि अगारं अज्झावसन्ति। ",
"pli-tv-bu-vb-np9:2.9":	"गहपतानियो नाम ",
"pli-tv-bu-vb-np9:2.10":	"या काचि अगारं अज्झावसन्ति। ",
"pli-tv-bu-vb-np9:2.11":	"चीवरचेतापन्नानि नाम ",
"pli-tv-bu-vb-np9:2.12":	"हिरञ्ञा वा सुवण्णा वा मुत्ता वा मणी वा पवाळा वा फलिका वा पटका वा सुत्ता वा कप्पासा वा। ",
"pli-tv-bu-vb-np9:2.13":	"इमेहि पच्चेकचीवरचेतापन्नेहीति ",
"pli-tv-bu-vb-np9:2.14":	"पच्चुपट्ठितेहि। ",
"pli-tv-bu-vb-np9:2.15":	"चेतापेत्वाति ",
"pli-tv-bu-vb-np9:2.16":	"परिवत्तेत्वा। ",
"pli-tv-bu-vb-np9:2.17":	"अच्छादेस्सामाति ",
"pli-tv-bu-vb-np9:2.18":	"दस्साम। ",
"pli-tv-bu-vb-np9:2.19":	"तत्र चे सो भिक्खूति ",
"pli-tv-bu-vb-np9:2.20":	"यं भिक्खुं उद्दिस्स चीवरचेतापन्नानि उपक्खटानि होन्ति सो भिक्खु। ",
"pli-tv-bu-vb-np9:2.21":	"पुब्बे अप्पवारितोति ",
"pli-tv-bu-vb-np9:2.22":	"पुब्बे अवुत्तो होति— “कीदिसेन ते, भन्ते, चीवरेन अत्थो, कीदिसं ते चीवरं चेतापेमा”ति। ",
"pli-tv-bu-vb-np9:2.23":	"उपसङ्कमित्वाति ",
"pli-tv-bu-vb-np9:2.24":	"घरं गन्त्वा यत्थ कत्थचि उपसङ्कमित्वा। ",
"pli-tv-bu-vb-np9:2.25":	"चीवरे विकप्पं आपज्जेय्याति ",
"pli-tv-bu-vb-np9:2.26":	"आयतं वा होतु वित्थतं वा अप्पितं वा सण्हं वा। ",
"pli-tv-bu-vb-np9:2.27":	"इमेहि पच्चेकचीवरचेतापन्नेहीति ",
"pli-tv-bu-vb-np9:2.28":	"पच्चुपट्ठितेहि। ",
"pli-tv-bu-vb-np9:2.29":	"एवरूपं वा एवरूपं वाति ",
"pli-tv-bu-vb-np9:2.30":	"आयतं वा वित्थतं वा अप्पितं वा सण्हं वा। ",
"pli-tv-bu-vb-np9:2.31":	"चेतापेत्वाति ",
"pli-tv-bu-vb-np9:2.32":	"परिवत्तेत्वा। ",
"pli-tv-bu-vb-np9:2.33":	"अच्छादेथाति ",
"pli-tv-bu-vb-np9:2.34":	"दज्जेथ। ",
"pli-tv-bu-vb-np9:2.35":	"उभोव सन्ता एकेनाति ",
"pli-tv-bu-vb-np9:2.36":	"द्वेपि जना एकेन। ",
"pli-tv-bu-vb-np9:2.37":	"कल्याणकम्यतं उपादायाति ",
"pli-tv-bu-vb-np9:2.38":	"साधत्थिको महग्घत्थिको। ",
"pli-tv-bu-vb-np9:2.39":	"तस्स वचनेन आयतं वा वित्थतं वा अप्पितं वा सण्हं वा चेतापेन्ति, पयोगे दुक्कटं। ",
"pli-tv-bu-vb-np9:2.40":	"पटिलाभेन निस्सग्गियं होति। ",
"pli-tv-bu-vb-np9:2.41":	"निस्सज्जितब्बं सङ्घस्स वा गणस्स वा पुग्गलस्स वा। ",
"pli-tv-bu-vb-np9:2.42":	"एवञ्च पन, भिक्खवे, निस्सज्जितब्बं। ",
"pli-tv-bu-vb-np9:2.43":	"…पे… ",
"pli-tv-bu-vb-np9:2.44":	"“इदं मे, भन्ते, चीवरं पुब्बे अप्पवारितो अञ्ञातके गहपतिके उपसङ्कमित्वा चीवरे विकप्पं आपन्नं निस्सग्गियं। ",
"pli-tv-bu-vb-np9:2.45":	"इमाहं सङ्घस्स निस्सज्जामी”ति …पे… ",
"pli-tv-bu-vb-np9:2.46":	"ददेय्याति …पे… ",
"pli-tv-bu-vb-np9:2.47":	"ददेय्युन्ति …पे… ",
"pli-tv-bu-vb-np9:2.48":	"आयस्मतो दम्मीति। ",
"pli-tv-bu-vb-np9:2.49.1":	"अञ्ञातके अञ्ञातकसञ्ञी पुब्बे अप्पवारितो गहपतिके उपसङ्कमित्वा चीवरे विकप्पं आपज्जति, निस्सग्गियं पाचित्तियं। ",
"pli-tv-bu-vb-np9:2.50":	"अञ्ञातके वेमतिको पुब्बे अप्पवारितो गहपतिके उपसङ्कमित्वा चीवरे विकप्पं आपज्जति, निस्सग्गियं पाचित्तियं। ",
"pli-tv-bu-vb-np9:2.51":	"अञ्ञातके ञातकसञ्ञी पुब्बे अप्पवारितो गहपतिके उपसङ्कमित्वा चीवरे विकप्पं आपज्जति, निस्सग्गियं पाचित्तियं। ",
"pli-tv-bu-vb-np9:2.52":	"ञातके अञ्ञातकसञ्ञी, आपत्ति दुक्कटस्स। ",
"pli-tv-bu-vb-np9:2.53":	"ञातके वेमतिको, आपत्ति दुक्कटस्स। ",
"pli-tv-bu-vb-np9:2.54":	"ञातके ञातकसञ्ञी, अनापत्ति। ",
"pli-tv-bu-vb-np9:2.55.1":	"अनापत्ति—",
"pli-tv-bu-vb-np9:2.56":	"ञातकानं, ",
"pli-tv-bu-vb-np9:2.57":	"पवारितानं, ",
"pli-tv-bu-vb-np9:2.58":	"अञ्ञस्सत्थाय, ",
"pli-tv-bu-vb-np9:2.59":	"अत्तनो धनेन, ",
"pli-tv-bu-vb-np9:2.60":	"महग्घं चेतापेतुकामानं अप्पग्घं चेतापेति, ",
"pli-tv-bu-vb-np9:2.61":	"उम्मत्तकस्स, ",
"pli-tv-bu-vb-np9:2.62":	"आदिकम्मिकस्साति। ",
"pli-tv-bu-vb-np9:2.63":	"दुतियौपक्खटसिक्खापदं निट्ठितं नवमं। "
}	
