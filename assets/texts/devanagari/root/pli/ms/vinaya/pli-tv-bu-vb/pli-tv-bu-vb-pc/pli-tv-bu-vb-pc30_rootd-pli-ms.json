{	
"pli-tv-bu-vb-pc30:0.1":	"थेरवाद विनय ",
"pli-tv-bu-vb-pc30:0.2":	"महाविभङ्ग ",
"pli-tv-bu-vb-pc30:0.3":	"पाचित्तियकण्ड ",
"pli-tv-bu-vb-pc30:0.4":	"ओवादवग्ग ",
"pli-tv-bu-vb-pc30:0.5":	"३०। रहोनिसज्जसिक्खापद ",
"pli-tv-bu-vb-pc30:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-pc30:1.2":	"तेन खो पन समयेन आयस्मतो उदायिस्स पुराणदुतियिका भिक्खुनीसु पब्बजिता होति। ",
"pli-tv-bu-vb-pc30:1.3":	"सा आयस्मतो उदायिस्स सन्तिके अभिक्खणं आगच्छति, आयस्मापि उदायी तस्सा भिक्खुनिया सन्तिके अभिक्खणं गच्छति। ",
"pli-tv-bu-vb-pc30:1.4":	"तेन खो पन समयेन आयस्मा उदायी तस्सा भिक्खुनिया सद्धिं एको एकाय रहो निसज्जं कप्पेसि। ",
"pli-tv-bu-vb-pc30:1.5":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-pc30:1.6":	"“कथञ्हि नाम आयस्मा उदायी भिक्खुनिया सद्धिं एको एकाय रहो निसज्जं कप्पेस्सती”ति …पे… ",
"pli-tv-bu-vb-pc30:1.7":	"“सच्चं किर त्वं, उदायि, भिक्खुनिया सद्धिं एको एकाय रहो निसज्जं कप्पेसी”ति? ",
"pli-tv-bu-vb-pc30:1.8":	"“सच्चं, भगवा”ति। ",
"pli-tv-bu-vb-pc30:1.9":	"विगरहि बुद्धो भगवा …पे… ",
"pli-tv-bu-vb-pc30:1.10":	"कथञ्हि नाम त्वं, मोघपुरिस, भिक्खुनिया सद्धिं एको एकाय रहो निसज्जं कप्पेस्ससि। ",
"pli-tv-bu-vb-pc30:1.11":	"नेतं, मोघपुरिस, अप्पसन्नानं वा पसादाय …पे… ",
"pli-tv-bu-vb-pc30:1.12":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc30:1.13.1":	"“यो पन भिक्खु भिक्खुनिया सद्धिं एको एकाय रहो निसज्जं कप्पेय्य, पाचित्तियन्”ति। ",
"pli-tv-bu-vb-pc30:2.1.1":	"यो पनाति ",
"pli-tv-bu-vb-pc30:2.1.2":	"यो यादिसो …पे… ",
"pli-tv-bu-vb-pc30:2.1.3":	"भिक्खूति ",
"pli-tv-bu-vb-pc30:2.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-pc30:2.1.5":	"भिक्खुनी नाम ",
"pli-tv-bu-vb-pc30:2.1.6":	"उभतोसङ्घे उपसम्पन्ना। ",
"pli-tv-bu-vb-pc30:2.1.7":	"सद्धिन्ति ",
"pli-tv-bu-vb-pc30:2.1.8":	"एकतो। ",
"pli-tv-bu-vb-pc30:2.1.9":	"एको एकायाति ",
"pli-tv-bu-vb-pc30:2.1.10":	"भिक्खु चेव होति भिक्खुनी च। ",
"pli-tv-bu-vb-pc30:2.1.11":	"रहो नाम ",
"pli-tv-bu-vb-pc30:2.1.12":	"चक्खुस्स रहो सोतस्स रहो। ",
"pli-tv-bu-vb-pc30:2.1.13":	"चक्खुस्स रहो नाम ",
"pli-tv-bu-vb-pc30:2.1.14":	"न सक्का होति अक्खिं वा निखणीयमाने भमुकं वा उक्खिपीयमाने सीसं वा उक्खिपीयमाने पस्सितुं। ",
"pli-tv-bu-vb-pc30:2.1.15":	"सोतस्स रहो नाम ",
"pli-tv-bu-vb-pc30:2.1.16":	"न सक्का होति पकतिकथा सोतुं। ",
"pli-tv-bu-vb-pc30:2.1.17":	"निसज्जं कप्पेय्याति ",
"pli-tv-bu-vb-pc30:2.1.18":	"भिक्खुनिया निसिन्नाय भिक्खु उपनिसिन्नो वा होति उपनिपन्नो वा, आपत्ति पाचित्तियस्स। ",
"pli-tv-bu-vb-pc30:2.1.19":	"भिक्खु निसिन्ने भिक्खुनी उपनिसिन्ना वा होति उपनिपन्ना वा, आपत्ति पाचित्तियस्स। ",
"pli-tv-bu-vb-pc30:2.1.20":	"उभो वा निसिन्ना होन्ति उभो वा निपन्ना, आपत्ति पाचित्तियस्स। ",
"pli-tv-bu-vb-pc30:2.2.1":	"रहो रहोसञ्ञी एको एकाय निसज्जं कप्पेति, आपत्ति पाचित्तियस्स। ",
"pli-tv-bu-vb-pc30:2.2.2":	"रहो वेमतिको एको एकाय निसज्जं कप्पेति, आपत्ति पाचित्तियस्स। ",
"pli-tv-bu-vb-pc30:2.2.3":	"रहो अरहोसञ्ञी एको एकाय निसज्जं कप्पेति, आपत्ति पाचित्तियस्स। ",
"pli-tv-bu-vb-pc30:2.2.4":	"अरहो रहोसञ्ञी, आपत्ति दुक्कटस्स। ",
"pli-tv-bu-vb-pc30:2.2.5":	"अरहो वेमतिको, आपत्ति दुक्कटस्स। ",
"pli-tv-bu-vb-pc30:2.2.6":	"अरहो अरहोसञ्ञी, अनापत्ति। ",
"pli-tv-bu-vb-pc30:2.3.1":	"अनापत्ति—",
"pli-tv-bu-vb-pc30:2.3.2":	"यो कोचि विञ्ञू दुतियो होति, ",
"pli-tv-bu-vb-pc30:2.3.3":	"तिट्ठति न निसीदति, ",
"pli-tv-bu-vb-pc30:2.3.4":	"अरहोपेक्खो, ",
"pli-tv-bu-vb-pc30:2.3.5":	"अञ्ञविहितो निसीदति, ",
"pli-tv-bu-vb-pc30:2.3.6":	"उम्मत्तकस्स, ",
"pli-tv-bu-vb-pc30:2.3.7":	"आदिकम्मिकस्साति। ",
"pli-tv-bu-vb-pc30:2.3.8":	"रहोनिसज्जसिक्खापदं निट्ठितं दसमं। ",
"pli-tv-bu-vb-pc30:2.3.9":	"ओवादवग्गो ततियो। ",
"pli-tv-bu-vb-pc30:2.3.10":	"तस्सुद्दानं ",
"pli-tv-bu-vb-pc30:2.3.11":	"असम्मतअत्थङ्गतू, ",
"pli-tv-bu-vb-pc30:2.3.12":	"पस्सयामिसदानेन; ",
"pli-tv-bu-vb-pc30:2.3.13":	"सिब्बति अद्धानं नावं भुञ्जेय्य, ",
"pli-tv-bu-vb-pc30:2.3.14":	"एको एकाय ते दसाति। "
}	
