{	
"pli-tv-bu-vb-pc24:0.1":	"थेरवाद विनय ",
"pli-tv-bu-vb-pc24:0.2":	"महाविभङ्ग ",
"pli-tv-bu-vb-pc24:0.3":	"पाचित्तियकण्ड ",
"pli-tv-bu-vb-pc24:0.4":	"ओवादवग्ग ",
"pli-tv-bu-vb-pc24:0.5":	"२४। आमिससिक्खापद ",
"pli-tv-bu-vb-pc24:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-pc24:1.2":	"तेन खो पन समयेन थेरा भिक्खू भिक्खुनियो ओवदन्ता लाभिनो होन्ति चीवरपिण्डपातसेनासनगिलानप्पच्चयभेसज्जपरिक्खारानं। ",
"pli-tv-bu-vb-pc24:1.3":	"छब्बग्गिया भिक्खू एवं वदन्ति—",
"pli-tv-bu-vb-pc24:1.4":	"“न बहुकता थेरा भिक्खू भिक्खुनियो ओवदितुं; आमिसहेतु थेरा भिक्खू भिक्खुनियो ओवदन्ती”ति। ",
"pli-tv-bu-vb-pc24:1.5":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-pc24:1.6":	"“कथञ्हि नाम छब्बग्गिया भिक्खू एवं वक्खन्ति—",
"pli-tv-bu-vb-pc24:1.7":	"‘न बहुकता थेरा भिक्खू भिक्खुनियो ओवदितुं; आमिसहेतु थेरा भिक्खू भिक्खुनियो ओवदन्ती’”ति …पे… ",
"pli-tv-bu-vb-pc24:1.8":	"“सच्चं किर तुम्हे, भिक्खवे, एवं वदेथ—",
"pli-tv-bu-vb-pc24:1.9":	"‘न बहुकता थेरा भिक्खू भिक्खुनियो ओवदितुं; आमिसहेतु थेरा भिक्खू भिक्खुनियो ओवदन्ती’”ति? ",
"pli-tv-bu-vb-pc24:1.10":	"“सच्चं, भगवा”ति। ",
"pli-tv-bu-vb-pc24:1.11":	"विगरहि बुद्धो भगवा …पे… ",
"pli-tv-bu-vb-pc24:1.12":	"कथञ्हि नाम तुम्हे, मोघपुरिसा, एवं वक्खथ—",
"pli-tv-bu-vb-pc24:1.13":	"‘न बहुकता थेरा भिक्खू भिक्खुनियो ओवदितुं; आमिसहेतु थेरा भिक्खू भिक्खुनियो ओवदन्ती’ति। ",
"pli-tv-bu-vb-pc24:1.14":	"नेतं, मोघपुरिसा, अप्पसन्नानं वा पसादाय …पे… ",
"pli-tv-bu-vb-pc24:1.15":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc24:1.16.1":	"“यो पन भिक्खु एवं वदेय्य—‘आमिसहेतु थेरा भिक्खू भिक्खुनियो ओवन्दन्ती’ति, पाचित्तियन्”ति। ",
"pli-tv-bu-vb-pc24:2.1.1":	"यो पनाति ",
"pli-tv-bu-vb-pc24:2.1.2":	"यो यादिसो …पे… ",
"pli-tv-bu-vb-pc24:2.1.3":	"भिक्खूति ",
"pli-tv-bu-vb-pc24:2.1.4":	"…पे… अयं इमस्मिं अत्थे अधिप्पेतो भिक्खूति। ",
"pli-tv-bu-vb-pc24:2.1.5":	"आमिसहेतूति ",
"pli-tv-bu-vb-pc24:2.1.6":	"चीवरहेतु पिण्डपातहेतु सेनासनहेतु गिलानप्पच्चयभेसज्जपरिक्खारहेतु सक्कारहेतु गरुकारहेतु माननहेतु वन्दनहेतु पूजनहेतु। ",
"pli-tv-bu-vb-pc24:2.1.7":	"एवं वदेय्याति ",
"pli-tv-bu-vb-pc24:2.1.8":	"उपसम्पन्नं सङ्घेन सम्मतं भिक्खुनोवादकं अवण्णं कत्तुकामो अयसं कत्तुकामो मङ्कुकत्तुकामो एवं वदेति— “चीवरहेतु पिण्डपातहेतु सेनासनहेतु गिलानप्पच्चयभेसज्जपरिक्खारहेतु सक्कारहेतु गरुकारहेतु माननहेतु वन्दनहेतु पूजनहेतु ओवदती”ति भणति, आपत्ति पाचित्तियस्स। ",
"pli-tv-bu-vb-pc24:2.2.1":	"धम्मकम्मे धम्मकम्मसञ्ञी एवं वदेति, आपत्ति पाचित्तियस्स। ",
"pli-tv-bu-vb-pc24:2.2.2":	"धम्मकम्मे वेमतिको एवं वदेति, आपत्ति पाचित्तियस्स। ",
"pli-tv-bu-vb-pc24:2.2.3":	"धम्मकम्मे अधम्मकम्मसञ्ञी एवं वदेति, आपत्ति पाचित्तियस्स। ",
"pli-tv-bu-vb-pc24:2.2.4":	"उपसम्पन्नं सङ्घेन असम्मतं भिक्खुनोवादकं अवण्णं कत्तुकामो अयसं कत्तुकामो मङ्कुकत्तुकामो एवं वदेति—",
"pli-tv-bu-vb-pc24:2.2.5":	"“चीवरहेतु …पे… पूजनहेतु ओवदती”ति भणति, आपत्ति दुक्कटस्स। ",
"pli-tv-bu-vb-pc24:2.2.6":	"अनुपसम्पन्नं सङ्घेन सम्मतं वा असम्मतं वा भिक्खुनोवादकं अवण्णं कत्तुकामो अयसं कत्तुकामो मङ्कुकत्तुकामो एवं वदेति—",
"pli-tv-bu-vb-pc24:2.2.7":	"“चीवरहेतु पिण्डपातहेतु सेनासनहेतु गिलानप्पच्चयभेसज्जपरिक्खारहेतु सक्कारहेतु गरुकारहेतु माननहेतु वन्दनहेतु पूजनहेतु ओवदती”ति भणति, आपत्ति दुक्कटस्स। ",
"pli-tv-bu-vb-pc24:2.2.8":	"अधम्मकम्मे धम्मकम्मसञ्ञी, आपत्ति दुक्कटस्स। ",
"pli-tv-bu-vb-pc24:2.2.9":	"अधम्मकम्मे वेमतिको, आपत्ति दुक्कटस्स। ",
"pli-tv-bu-vb-pc24:2.2.10":	"अधम्मकम्मे अधम्मकम्मसञ्ञी, आपत्ति दुक्कटस्स। ",
"pli-tv-bu-vb-pc24:2.3.1":	"अनापत्ति—",
"pli-tv-bu-vb-pc24:2.3.2":	"पकतिया चीवरहेतु पिण्डपातहेतु सेनासनहेतु गिलानप्पच्चयभेसज्जपरिक्खारहेतु सक्कारहेतु गरुकारहेतु माननहेतु वन्दनहेतु पूजनहेतु ओवदन्तं भणति, ",
"pli-tv-bu-vb-pc24:2.3.3":	"उम्मत्तकस्स, ",
"pli-tv-bu-vb-pc24:2.3.4":	"आदिकम्मिकस्साति। ",
"pli-tv-bu-vb-pc24:2.3.5":	"आमिससिक्खापदं निट्ठितं चतुत्थं। "
}	
