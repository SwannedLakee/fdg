{	
"pli-tv-bu-vb-pc3:0.1":	"थेरवाद विनय ",
"pli-tv-bu-vb-pc3:0.2":	"महाविभङ्ग ",
"pli-tv-bu-vb-pc3:0.3":	"पाचित्तियकण्ड ",
"pli-tv-bu-vb-pc3:0.4":	"मुसावादवग्ग ",
"pli-tv-bu-vb-pc3:0.5":	"३। पेसुञ्ञसिक्खापद ",
"pli-tv-bu-vb-pc3:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bu-vb-pc3:1.2":	"तेन खो पन समयेन छब्बग्गिया भिक्खू भिक्खूनं भण्डनजातानं कलहजातानं विवादापन्नानं पेसुञ्ञं उपसंहरन्ति; ",
"pli-tv-bu-vb-pc3:1.3":	"इमस्स सुत्वा अमुस्स अक्खायन्ति, इमस्स भेदाय; अमुस्स सुत्वा इमस्स अक्खायन्ति, अमुस्स भेदाय। ",
"pli-tv-bu-vb-pc3:1.4":	"तेन अनुप्पन्नानि चेव भण्डनानि उप्पज्जन्ति, उप्पन्नानि च भण्डनानि भिय्योभावाय वेपुल्लाय संवत्तन्ति। ",
"pli-tv-bu-vb-pc3:1.5":	"ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति—",
"pli-tv-bu-vb-pc3:1.6":	"“कथञ्हि नाम छब्बग्गिया भिक्खू भिक्खूनं भण्डनजातानं कलहजातानं विवादापन्नानं पेसुञ्ञं उपसंहरिस्सन्ति, इमस्स सुत्वा अमुस्स अक्खायिस्सन्ति, इमस्स भेदाय; ",
"pli-tv-bu-vb-pc3:1.7":	"अमुस्स सुत्वा इमस्स अक्खायिस्सन्ति, अमुस्स भेदाय। ",
"pli-tv-bu-vb-pc3:1.8":	"तेन अनुप्पन्नानि चेव भण्डनानि उप्पज्जन्ति, उप्पन्नानि च भण्डनानि भिय्योभावाय वेपुल्लाय संवत्तन्ती”ति। ",
"pli-tv-bu-vb-pc3:1.9":	"अथ खो ते भिक्खू छब्बग्गिये भिक्खू अनेकपरियायेन विगरहित्वा भगवतो एतमत्थं आरोचेसुं …पे… ",
"pli-tv-bu-vb-pc3:1.10":	"“सच्चं किर तुम्हे, भिक्खवे, भिक्खूनं भण्डनजातानं कलहजातानं विवादापन्नानं पेसुञ्ञं उपसंहरथ, इमस्स सुत्वा अमुस्स अक्खायथ, इमस्स भेदाय, अमुस्स सुत्वा इमस्स अक्खायथ, अमुस्स भेदाय? ",
"pli-tv-bu-vb-pc3:1.11":	"तेन अनुप्पन्नानि चेव भण्डनानि उप्पज्जन्ति, उप्पन्नानि च भण्डनानि भिय्योभावाय वेपुल्लाय संवत्तन्ती”ति? ",
"pli-tv-bu-vb-pc3:1.12":	"“सच्चं, भगवा”ति। ",
"pli-tv-bu-vb-pc3:1.13":	"विगरहि बुद्धो भगवा …पे… ",
"pli-tv-bu-vb-pc3:1.14":	"कथञ्हि नाम तुम्हे, मोघपुरिसा, भिक्खूनं भण्डनजातानं कलहजातानं विवादापन्नानं पेसुञ्ञं उपसंहरिस्सथ। ",
"pli-tv-bu-vb-pc3:1.15":	"इमस्स सुत्वा अमुस्स अक्खायिस्सथ, इमस्स भेदाय। अमुस्स सुत्वा इमस्स अक्खायिस्सथ, अमुस्स भेदाय। ",
"pli-tv-bu-vb-pc3:1.16":	"तेन अनुप्पन्नानि चेव भण्डनानि उप्पज्जन्ति, उप्पन्नानि च भण्डनानि भिय्योभावाय वेपुल्लाय संवत्तन्ति। ",
"pli-tv-bu-vb-pc3:1.17":	"नेतं, मोघपुरिसा, अप्पसन्नानं वा पसादाय। ",
"pli-tv-bu-vb-pc3:1.18":	"पसन्नानं वा भिय्योभावाय …पे… ",
"pli-tv-bu-vb-pc3:1.19":	"एवञ्च पन, भिक्खवे, इमं सिक्खापदं उद्दिसेय्याथ—",
"pli-tv-bu-vb-pc3:1.20.1":	"“भिक्खुपेसुञ्ञे पाचित्तियन्”ति। ",
"pli-tv-bu-vb-pc3:2.1.1":	"पेसुञ्ञं नाम ",
"pli-tv-bu-vb-pc3:2.1.2":	"द्वीहाकारेहि पेसुञ्ञं होति— पियकम्यस्स वा भेदाधिप्पायस्स वा। ",
"pli-tv-bu-vb-pc3:2.1.3":	"दसहाकारेहि पेसुञ्ञं उपसंहरति— जातितोपि, नामतोपि, गोत्ततोपि, कम्मतोपि, सिप्पतोपि, आबाधतोपि, लिङ्गतोपि, किलेसतोपि, आपत्तितोपि, अक्कोसतोपि। ",
"pli-tv-bu-vb-pc3:2.1.4.1":	"जाति नाम ",
"pli-tv-bu-vb-pc3:2.1.5":	"द्वे जातियो— हीना च जाति उक्कट्ठा च जाति। ",
"pli-tv-bu-vb-pc3:2.1.6":	"हीना नाम जाति—",
"pli-tv-bu-vb-pc3:2.1.7":	"चण्डालजाति वेनजाति नेसादजाति रथकारजाति पुक्कुसजाति। एसा हीना नाम जाति। ",
"pli-tv-bu-vb-pc3:2.1.8":	"उक्कट्ठा नाम जाति—",
"pli-tv-bu-vb-pc3:2.1.9":	"खत्तियजाति ब्राह्मणजाति। एसा उक्कट्ठा नाम जाति। ",
"pli-tv-bu-vb-pc3:2.1.10":	"…पे…। ",
"pli-tv-bu-vb-pc3:2.1.11":	"अक्कोसो नाम ",
"pli-tv-bu-vb-pc3:2.1.12":	"द्वे अक्कोसा— हीनो च अक्कोसो उक्कट्ठो च अक्कोसो। ",
"pli-tv-bu-vb-pc3:2.1.13":	"हीनो नाम अक्कोसो—",
"pli-tv-bu-vb-pc3:2.1.14":	"“ओट्ठोसि, मेण्डोसि, गोणोसि, गद्रभोसि, तिरच्छानगतोसि, नेरयिकोसि; नत्थि तुय्हं सुगति; दुग्गतियेव तुय्हं पाटिकङ्खा”ति, यकारेन वा भकारेन वा काटकोटचिकाय वा। एसो हीनो नाम अक्कोसो। ",
"pli-tv-bu-vb-pc3:2.1.15":	"उक्कट्ठो नाम अक्कोसो—",
"pli-tv-bu-vb-pc3:2.1.16":	"“पण्डितोसि, ब्यत्तोसि, मेधावीसि, बहुस्सुतोसि, धम्मकथिकोसि; नत्थि तुय्हं दुग्गति; सुगतियेव तुय्हं पाटिकङ्खा”ति। एसो उक्कट्ठो नाम अक्कोसो। ",
"pli-tv-bu-vb-pc3:2.2.1":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘चण्डालो वेनो नेसादो रथकारो पुक्कुसो’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.2":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘खत्तियो ब्राह्मणो’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.3":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘अवकण्णको जवकण्णको धनिट्ठको सविट्ठको कुलवड्ढको’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.4":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘बुद्धरक्खितो धम्मरक्खितो सङ्घरक्खितो’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.5":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘कोसियो भारद्वाजो’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.6":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘गोतमो मोग्गल्लानो कच्चानो वासिट्ठो’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.7":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘कोट्ठको पुप्फछड्डको’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.8":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘कस्सको वाणिजो गोरक्खो’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.9":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘नळकारो कुम्भकारो पेसकारो चम्मकारो नहापितो’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.10":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘मुद्दिको गणको लेखको’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.11":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘कुट्ठिको गण्डिको किलासिको सोसिको अपमारिको’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.12":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘मधुमेहिको’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.13":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘अतिदीघो अतिरस्सो अतिकण्हो अच्चोदातो’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.14":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘नातिदीघो नातिरस्सो नातिकण्हो नाच्चोदातो’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.15":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘रागपरियुट्ठितो दोसपरियुट्ठितो मोहपरियुट्ठितो’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.16":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘वीतरागो वीतदोसो वीतमोहो’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.17":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘पाराजिकं अज्झापन्नो, सङ्घादिसेसं अज्झापन्नो, थुल्लच्चयं अज्झापन्नो, पाचित्तियं अज्झापन्नो, पाटिदेसनीयं अज्झापन्नो, दुक्कटं अज्झापन्नो, दुब्भासितं अज्झापन्नो’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.18":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘सोतापन्नो’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.19":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘ओट्ठो मेण्डो गोणो गद्रभो तिरच्छानगतो नेरयिको, नत्थि तस्स सुगति, दुग्गतियेव तस्स पाटिकङ्खा’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.20":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो तं ‘पण्डितो ब्यत्तो मेधावी बहुस्सुतो धम्मकथिको, नत्थि तस्स दुग्गति, सुगतियेव तस्स पाटिकङ्खा’ति भणती”ति। आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.2.21.1":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो ‘सन्ति इधेकच्चे चण्डाला वेना नेसादा रथकारा, पुक्कुसा’ति भणति, न सो अञ्ञं भणति, तञ्ञेव भणती”ति। आपत्ति वाचाय, वाचाय दुक्कटस्स। ",
"pli-tv-bu-vb-pc3:2.2.22":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो ‘सन्ति इधेकच्चे खत्तिया ब्राह्मणा’ति भणति, न सो अञ्ञं भणति, तञ्ञेव भणती”ति। आपत्ति वाचाय, वाचाय दुक्कटस्स …पे…। ",
"pli-tv-bu-vb-pc3:2.2.23":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो ‘सन्ति इधेकच्चे पण्डिता ब्यत्ता मेधावी बहुस्सुता धम्मकथिका, नत्थि तेसं दुग्गति, सुगतियेव तेसं पाटिकङ्खा’ति भणति, न सो अञ्ञं भणति, तञ्ञेव भणती”ति। आपत्ति वाचाय, वाचाय दुक्कटस्स। ",
"pli-tv-bu-vb-pc3:2.2.24":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो ‘ये नून चण्डाला वेना नेसादा रथकारा पुक्कुसा’ति भणति, न सो अञ्ञं भणति, तञ्ञेव भणती”ति। आपत्ति वाचाय, वाचाय दुक्कटस्स। ",
"pli-tv-bu-vb-pc3:2.2.25":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो ‘ये नून पण्डिता ब्यत्ता मेधावी बहुस्सुता धम्मकथिका’ति भणति, न सो अञ्ञं भणति, तञ्ञेव भणती”ति। आपत्ति वाचाय, वाचाय दुक्कटस्स। ",
"pli-tv-bu-vb-pc3:2.2.26":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो ‘न मयं चण्डाला वेना नेसादा रथकारा पुक्कुसा’ति भणति, न सो अञ्ञं भणति, तञ्ञेव भणती”ति। आपत्ति वाचाय, वाचाय दुक्कटस्स। ",
"pli-tv-bu-vb-pc3:2.2.27":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति— “इत्थन्नामो ‘न मयं पण्डिता ब्यत्ता मेधावी बहुस्सुता धम्मकथिका, नत्थम्हाकं दुग्गति, सुगतियेव अम्हाकं पाटिकङ्खा’ति भणति, न सो अञ्ञं भणति, तञ्ञेव भणती”ति। आपत्ति वाचाय, वाचाय दुक्कटस्स। ",
"pli-tv-bu-vb-pc3:2.3.1":	"उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति; आपत्ति वाचाय, वाचाय पाचित्तियस्स। ",
"pli-tv-bu-vb-pc3:2.3.2":	"उपसम्पन्नो उपसम्पन्नस्स सुत्वा अनुपसम्पन्नस्स पेसुञ्ञं उपसंहरति, आपत्ति दुक्कटस्स। ",
"pli-tv-bu-vb-pc3:2.3.3":	"उपसम्पन्नो अनुपसम्पन्नस्स सुत्वा उपसम्पन्नस्स पेसुञ्ञं उपसंहरति, आपत्ति दुक्कटस्स। ",
"pli-tv-bu-vb-pc3:2.3.4":	"उपसम्पन्नो अनुपसम्पन्नस्स सुत्वा अनुपसम्पन्नस्स पेसुञ्ञं उपसंहरति, आपत्ति दुक्कटस्स। ",
"pli-tv-bu-vb-pc3:2.4.1":	"अनापत्ति—",
"pli-tv-bu-vb-pc3:2.4.2":	"नपियकम्यस्स, ",
"pli-tv-bu-vb-pc3:2.4.3":	"नभेदाधिप्पायस्स, ",
"pli-tv-bu-vb-pc3:2.4.4":	"उम्मत्तकस्स, ",
"pli-tv-bu-vb-pc3:2.4.5":	"आदिकम्मिकस्साति। ",
"pli-tv-bu-vb-pc3:2.4.6":	"पेसुञ्ञसिक्खापदं निट्ठितं ततियं। "
}	
