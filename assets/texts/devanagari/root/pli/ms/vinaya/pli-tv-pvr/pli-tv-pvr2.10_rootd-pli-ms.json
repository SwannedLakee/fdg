{	
"pli-tv-pvr2.10:0.1":	"परिवार ",
"pli-tv-pvr2.10:0.2":	"भिक्खुनिविभङ्ग ",
"pli-tv-pvr2.10:0.3":	"दुतियभाग ",
"pli-tv-pvr2.10:0.4":	"२।१० कतापत्तिवार ",
"pli-tv-pvr2.10:1.0":	"१। पाराजिककण्ड ",
"pli-tv-pvr2.10:1.1":	"कायसंसग्गं सादियनपच्चया कति आपत्तियो आपज्जति? ",
"pli-tv-pvr2.10:1.2":	"कायसंसग्गं सादियनपच्चया पञ्च आपत्तियो आपज्जति। ",
"pli-tv-pvr2.10:1.3":	"अवस्सुता भिक्खुनी अवस्सुतस्स पुरिसपुग्गलस्स अधक्खकं उब्भजाणुमण्डलं गहणं सादियति, आपत्ति पाराजिकस्स; ",
"pli-tv-pvr2.10:1.4":	"भिक्खु कायेन कायं आमसति, आपत्ति सङ्घादिसेसस्स; ",
"pli-tv-pvr2.10:1.5":	"कायेन कायपटिबद्धं आमसति, आपत्ति थुल्लच्चयस्स; ",
"pli-tv-pvr2.10:1.6":	"कायपटिबद्धेन कायपटिबद्धं आमसति, आपत्ति दुक्कटस्स; ",
"pli-tv-pvr2.10:1.7":	"अङ्गुलिपतोदके पाचित्तियं—",
"pli-tv-pvr2.10:1.8":	"कायसंसग्गं सादियनपच्चया इमा पञ्च आपत्तियो आपज्जति। ",
"pli-tv-pvr2.10:2.1":	"वज्जप्पटिच्छादनपच्चया कति आपत्तियो आपज्जति? ",
"pli-tv-pvr2.10:2.2":	"वज्जप्पटिच्छादनपच्चया चतस्सो आपत्तियो आपज्जति। ",
"pli-tv-pvr2.10:2.3":	"भिक्खुनी जानं पाराजिकं धम्मं पटिच्छादेति, आपत्ति पाराजिकस्स; ",
"pli-tv-pvr2.10:2.4":	"वेमतिका पटिच्छादेति, आपत्ति थुल्लच्चयस्स; ",
"pli-tv-pvr2.10:2.5":	"भिक्खु सङ्घादिसेसं पटिच्छादेति, आपत्ति पाचित्तियस्स; ",
"pli-tv-pvr2.10:2.6":	"आचारविपत्तिं पटिच्छादेति, आपत्ति दुक्कटस्स—",
"pli-tv-pvr2.10:2.7":	"वज्जप्पटिच्छादनपच्चया इमा चतस्सो आपत्तियो आपज्जति। ",
"pli-tv-pvr2.10:3.1":	"यावततियं समनुभासनाय न पटिनिस्सज्जनपच्चया कति आपत्तियो आपज्जति? ",
"pli-tv-pvr2.10:3.2":	"यावततियं समनुभासनाय न पटिनिस्सज्जनपच्चया पञ्च आपत्तियो आपज्जति। ",
"pli-tv-pvr2.10:3.3":	"उक्खित्तानुवत्तिका भिक्खुनी यावततियं समनुभासनाय न पटिनिस्सज्जति, ञत्तिया दुक्कटं; ",
"pli-tv-pvr2.10:3.4":	"द्वीहि कम्मवाचाहि थुल्लच्चया; ",
"pli-tv-pvr2.10:3.5":	"कम्मवाचापरियोसाने आपत्ति पाराजिकस्स; ",
"pli-tv-pvr2.10:3.6":	"भेदकानुवत्तिका भिक्खुनी यावततियं समनुभासनाय न पटिनिस्सज्जति, आपत्ति सङ्घादिसेसस्स; ",
"pli-tv-pvr2.10:3.7":	"पापिकाय दिट्ठिया यावततियं समनुभासनाय न पटिनिस्सज्जति, आपत्ति पाचित्तियस्स—",
"pli-tv-pvr2.10:3.8":	"यावततियं समनुभासनाय न पटिनिस्सज्जनपच्चया इमा पञ्च आपत्तियो आपज्जति। ",
"pli-tv-pvr2.10:4.1":	"अट्ठमं वत्थुं परिपूरणपच्चया कति आपत्तियो आपज्जति? ",
"pli-tv-pvr2.10:4.2":	"अट्ठमं वत्थुं परिपूरणपच्चया तिस्सो आपत्तियो आपज्जति। ",
"pli-tv-pvr2.10:4.3":	"पुरिसेन—“इत्थन्नामं ओकासं आगच्छा”ति वुत्ता गच्छति, आपत्ति दुक्कटस्स; ",
"pli-tv-pvr2.10:4.4":	"पुरिसस्स हत्थपासं ओक्कन्तमत्ते आपत्ति थुल्लच्चयस्स; ",
"pli-tv-pvr2.10:4.5":	"अट्ठमं वत्थुं परिपूरेति, आपत्ति पाराजिकस्स—",
"pli-tv-pvr2.10:4.6":	"अट्ठमं वत्थुं परिपूरणपच्चया इमा तिस्सो आपत्तियो आपज्जति। ",
"pli-tv-pvr2.10:4.7":	"पाराजिका निट्ठिता। ",
"pli-tv-pvr2.10:5.0":	"२। सङ्घादिसेसकण्डादि ",
"pli-tv-pvr2.10:5.1":	"उस्सयवादिका भिक्खुनी अड्डं करणपच्चया तिस्सो आपत्तियो आपज्जति। ",
"pli-tv-pvr2.10:5.2":	"एकस्स आरोचेति, आपत्ति दुक्कटस्स; ",
"pli-tv-pvr2.10:5.3":	"दुतियस्स आरोचेति, आपत्ति थुल्लच्चयस्स; ",
"pli-tv-pvr2.10:5.4":	"अड्डपरियोसाने आपत्ति सङ्घादिसेसस्स। ",
"pli-tv-pvr2.10:6.1":	"चोरिं वुट्ठापनपच्चया तिस्सो आपत्तियो आपज्जति। ",
"pli-tv-pvr2.10:6.2":	"ञत्तिया दुक्कटं; ",
"pli-tv-pvr2.10:6.3":	"द्वीहि कम्मवाचाहि थुल्लच्चया; ",
"pli-tv-pvr2.10:6.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr2.10:7.1":	"एका गामन्तरं गमनपच्चया तिस्सो आपत्तियो आपज्जति। ",
"pli-tv-pvr2.10:7.2":	"गच्छति, आपत्ति दुक्कटस्स; ",
"pli-tv-pvr2.10:7.3":	"पठमं पादं परिक्खेपं अतिक्कामेति, आपत्ति थुल्लच्चयस्स; ",
"pli-tv-pvr2.10:7.4":	"दुतियं पादं अतिक्कामेति, आपत्ति सङ्घादिसेसस्स। ",
"pli-tv-pvr2.10:8.1":	"समग्गेन सङ्घेन उक्खित्तं भिक्खुनिं धम्मेन विनयेन सत्थुसासनेन अनपलोकेत्वा कारकसङ्घं अनञ्ञाय गणस्स छन्दं ओसारणपच्चया तिस्सो आपत्तियो आपज्जति। ",
"pli-tv-pvr2.10:8.2":	"ञत्तिया दुक्कटं; ",
"pli-tv-pvr2.10:8.3":	"द्वीहि कम्मवाचाहि थुल्लच्चया; ",
"pli-tv-pvr2.10:8.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr2.10:9.1":	"अवस्सुता भिक्खुनी अवस्सुतस्स पुरिसपुग्गलस्स हत्थतो खादनीयं वा भोजनीयं वा सहत्था पटिग्गहेत्वा भुञ्जनपच्चया तिस्सो आपत्तियो आपज्जति। ",
"pli-tv-pvr2.10:9.2":	"“खादिस्सामि भुञ्जिस्सामी”ति पटिग्गण्हाति, आपत्ति थुल्लच्चयस्स; ",
"pli-tv-pvr2.10:9.3":	"अज्झोहारे अज्झोहारे आपत्ति सङ्घादिसेसस्स; ",
"pli-tv-pvr2.10:9.4":	"उदकदन्तपोनं पटिग्गण्हाति, आपत्ति दुक्कटस्स। ",
"pli-tv-pvr2.10:10.1":	"“किं ते, अय्ये, एसो पुरिसपुग्गलो करिस्सति अवस्सुतो वा अनवस्सुतो वा, यतो त्वं अनवस्सुता। इङ्घ, अय्ये, यं ते एसो पुरिसपुग्गलो देति खादनीयं वा भोजनीयं वा तं त्वं सहत्था पटिग्गहेत्वा खाद वा भुञ्ज वा”ति, उय्योजनपच्चया तिस्सो आपत्तियो आपज्जति। ",
"pli-tv-pvr2.10:10.2":	"तस्सा वचनेन खादिस्सामि भुञ्जिस्सामीति पटिग्गण्हाति, आपत्ति दुक्कटस्स; ",
"pli-tv-pvr2.10:10.3":	"अज्झोहारे अज्झोहारे आपत्ति थुल्लच्चयस्स; ",
"pli-tv-pvr2.10:10.4":	"भोजनपरियोसाने आपत्ति सङ्घादिसेसस्स। ",
"pli-tv-pvr2.10:11.1":	"कुपिता भिक्खुनी यावततियं समनुभासनाय न पटिनिस्सज्जनपच्चया तिस्सो आपत्तियो आपज्जति। ",
"pli-tv-pvr2.10:11.2":	"ञत्तिया दुक्कटं; ",
"pli-tv-pvr2.10:11.3":	"द्वीहि कम्मवाचाहि थुल्लच्चया; ",
"pli-tv-pvr2.10:11.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr2.10:12.1":	"किस्मिञ्चिदेव अधिकरणे पच्चाकता भिक्खुनी यावततियं समनुभासनाय न पटिनिस्सज्जनपच्चया तिस्सो आपत्तियो आपज्जति। ",
"pli-tv-pvr2.10:12.2":	"ञत्तिया दुक्कटं; ",
"pli-tv-pvr2.10:12.3":	"द्वीहि कम्मवाचाहि थुल्लच्चया; ",
"pli-tv-pvr2.10:12.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr2.10:13.1":	"संसट्ठा भिक्खुनी यावततियं समनुभासनाय न पटिनिस्सज्जनपच्चया तिस्सो आपत्तियो आपज्जति। ",
"pli-tv-pvr2.10:13.2":	"ञत्तिया दुक्कटं; ",
"pli-tv-pvr2.10:13.3":	"द्वीहि कम्मवाचाहि थुल्लच्चया; ",
"pli-tv-pvr2.10:13.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr2.10:14.1":	"“संसट्ठाव, अय्ये, तुम्हे विहरथ, मा तुम्हे नाना विहरित्था”ति उय्योजेन्ती यावततियं समनुभासनाय न पटिनिस्सज्जनपच्चया तिस्सो आपत्तियो आपज्जति। ",
"pli-tv-pvr2.10:14.2":	"ञत्तिया दुक्कटं; ",
"pli-tv-pvr2.10:14.3":	"द्वीहि कम्मवाचाहि थुल्लच्चया; ",
"pli-tv-pvr2.10:14.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr2.10:15.1":	"दस सङ्घादिसेसा निट्ठिता …पे… । ",
"pli-tv-pvr2.10:16.1":	"(यथा हेट्ठा तथा वित्थारेतब्बा पच्चयमेव नानाकरणं) ",
"pli-tv-pvr2.10:17.1":	"दधिं विञ्ञापेत्वा भुञ्जनपच्चया कति आपत्तियो आपज्जति? ",
"pli-tv-pvr2.10:17.2":	"दधिं विञ्ञापेत्वा भुञ्जनपच्चया द्वे आपत्तियो आपज्जति। ",
"pli-tv-pvr2.10:17.3":	"भुञ्जिस्सामीति पटिग्गण्हाति, आपत्ति दुक्कटस्स; ",
"pli-tv-pvr2.10:17.4":	"अज्झोहारे अज्झोहारे आपत्ति पाटिदेसनीयस्स—",
"pli-tv-pvr2.10:17.5":	"दधिं विञ्ञापेत्वा भुञ्जनपच्चया इमा द्वे आपत्तियो आपज्जति। ",
"pli-tv-pvr2.10:17.6":	"कतापत्तिवारो निट्ठितो दुतियो। "
}	
