{	
"pli-tv-pvr18:0.1":	"परिवार ",
"pli-tv-pvr18:0.2":	"१८। अत्थापत्तिसमुट्ठान ",
"pli-tv-pvr18:0.3":	"१। पाराजिक ",
"pli-tv-pvr18:1.1":	"अत्थापत्ति अचित्तको आपज्जति, सचित्तको वुट्ठाति। ",
"pli-tv-pvr18:1.2":	"अत्थापत्ति सचित्तको आपज्जति, अचित्तको वुट्ठाति। ",
"pli-tv-pvr18:1.3":	"अत्थापत्ति अचित्तको आपज्जति, अचित्तको वुट्ठाति। ",
"pli-tv-pvr18:1.4":	"अत्थापत्ति सचित्तको आपज्जति, सचित्तको वुट्ठाति। ",
"pli-tv-pvr18:1.5":	"अत्थापत्ति कुसलचित्तो आपज्जति, कुसलचित्तो वुट्ठाति। ",
"pli-tv-pvr18:1.6":	"अत्थापत्ति कुसलचित्तो आपज्जति, अकुसलचित्तो वुट्ठाति। ",
"pli-tv-pvr18:1.7":	"अत्थापत्ति कुसलचित्तो आपज्जति, अब्याकतचित्तो वुट्ठाति। ",
"pli-tv-pvr18:1.8":	"अत्थापत्ति अकुसलचित्तो आपज्जति, कुसलचित्तो वुट्ठाति। ",
"pli-tv-pvr18:1.9":	"अत्थापत्ति अकुसलचित्तो आपज्जति, अकुसलचित्तो वुट्ठाति। ",
"pli-tv-pvr18:1.10":	"अत्थापत्ति अकुसलचित्तो आपज्जति, अब्याकतचित्तो वुट्ठाति। ",
"pli-tv-pvr18:1.11":	"अत्थापत्ति अब्याकतचित्तो आपज्जति, कुसलचित्तो वुट्ठाति। ",
"pli-tv-pvr18:1.12":	"अत्थापत्ति अब्याकतचित्तो आपज्जति, अकुसलचित्तो वुट्ठाति। ",
"pli-tv-pvr18:1.13":	"अत्थापत्ति अब्याकतचित्तो आपज्जति, अब्याकतचित्तो वुट्ठाति। ",
"pli-tv-pvr18:2.1":	"पठमं पाराजिकं कतिहि समुट्ठानेहि समुट्ठाति? ",
"pli-tv-pvr18:2.2":	"पठमं पाराजिकं एकेन समुट्ठानेन समुट्ठाति। ",
"pli-tv-pvr18:2.3":	"कायतो च चित्ततो च समुट्ठाति, न वाचतो। ",
"pli-tv-pvr18:3.1":	"दुतियं पाराजिकं कतिहि समुट्ठानेहि समुट्ठाति? ",
"pli-tv-pvr18:3.2":	"दुतियं पाराजिकं तीहि समुट्ठानेहि समुट्ठाति—",
"pli-tv-pvr18:3.3":	"सिया कायतो च चित्ततो च समुट्ठाति, न वाचतो; ",
"pli-tv-pvr18:3.4":	"सिया वाचतो च चित्ततो च समुट्ठाति, न कायतो; ",
"pli-tv-pvr18:3.5":	"सिया कायतो च वाचतो च चित्ततो च समुट्ठाति। ",
"pli-tv-pvr18:4.1":	"ततियं पाराजिकं कतिहि समुट्ठानेहि समुट्ठाति? ",
"pli-tv-pvr18:4.2":	"ततियं पाराजिकं तीहि समुट्ठानेहि समुट्ठाति—",
"pli-tv-pvr18:4.3":	"सिया कायतो च चित्ततो च समुट्ठाति, न वाचतो; ",
"pli-tv-pvr18:4.4":	"सिया वाचतो च चित्ततो च समुट्ठाति, न कायतो; ",
"pli-tv-pvr18:4.5":	"सिया कायतो च वाचतो च चित्ततो च समुट्ठाति। ",
"pli-tv-pvr18:5.1":	"चतुत्थं पाराजिकं कतिहि समुट्ठानेहि समुट्ठाति? ",
"pli-tv-pvr18:5.2":	"चतुत्थं पाराजिकं तीहि समुट्ठानेहि समुट्ठाति—",
"pli-tv-pvr18:5.3":	"सिया कायतो च चित्ततो च समुट्ठाति, न वाचतो; ",
"pli-tv-pvr18:5.4":	"सिया वाचतो च चित्ततो च समुट्ठाति, न कायतो; ",
"pli-tv-pvr18:5.5":	"सिया कायतो च वाचतो च चित्ततो च समुट्ठाति। ",
"pli-tv-pvr18:6.1":	"चत्तारो पाराजिका निट्ठिता। ",
"pli-tv-pvr18:7.0":	"२। सङ्घादिसेस ",
"pli-tv-pvr18:7.1":	"उपक्कमित्वा असुचिं मोचेन्तस्स सङ्घादिसेसो कतिहि समुट्ठानेहि समुट्ठाति? ",
"pli-tv-pvr18:7.2":	"उपक्कमित्वा असुचिं मोचेन्तस्स सङ्घादिसेसो एकेन समुट्ठानेन समुट्ठाति—",
"pli-tv-pvr18:7.3":	"कायतो च चित्ततो च समुट्ठाति, न वाचतो। ",
"pli-tv-pvr18:8.1":	"मातुगामेन सद्धिं कायसंसग्गं समापज्जन्तस्स सङ्घादिसेसो कतिहि समुट्ठानेहि समुट्ठाति? ",
"pli-tv-pvr18:8.2":	"मातुगामेन सद्धिं कायसंसग्गं समापज्जन्तस्स सङ्घादिसेसो एकेन समुट्ठानेन समुट्ठाति—",
"pli-tv-pvr18:8.3":	"कायतो च चित्ततो च समुट्ठाति, न वाचतो। ",
"pli-tv-pvr18:9.1":	"मातुगामं दुट्ठुल्लाहि वाचाहि ओभासेन्तस्स सङ्घादिसेसो कतिहि समुट्ठानेहि समुट्ठाति? ",
"pli-tv-pvr18:9.2":	"मातुगामं दुट्ठुल्लाहि वाचाहि ओभासेन्तस्स सङ्घादिसेसो तीहि समुट्ठानेहि समुट्ठाति—",
"pli-tv-pvr18:9.3":	"सिया कायतो च चित्ततो च समुट्ठाति न वाचतो; ",
"pli-tv-pvr18:9.4":	"सिया वाचतो च चित्ततो च समुट्ठाति, न कायतो; ",
"pli-tv-pvr18:9.5":	"सिया कायतो च वाचतो च चित्ततो च समुट्ठाति। ",
"pli-tv-pvr18:10.1":	"मातुगामस्स सन्तिके अत्तकामपारिचरियाय वण्णं भासन्तस्स सङ्घादिसेसो कतिहि समुट्ठानेहि समुट्ठाति? ",
"pli-tv-pvr18:10.2":	"मातुगामस्स सन्तिके अत्तकामपारिचरियाय वण्णं भासन्तस्स सङ्घादिसेसो तीहि समुट्ठानेहि समुट्ठाति …पे…। ",
"pli-tv-pvr18:11.1":	"सञ्चरित्तं समापज्जन्तस्स सङ्घादिसेसो कतिहि समुट्ठानेहि समुट्ठाति? ",
"pli-tv-pvr18:11.2":	"सञ्चरित्तं समापज्जन्तस्स सङ्घादिसेसो छहि समुट्ठानेहि समुट्ठाति—",
"pli-tv-pvr18:11.3":	"सिया कायतो समुट्ठाति, न वाचतो न चित्ततो; ",
"pli-tv-pvr18:11.4":	"सिया वाचतो समुट्ठाति, न कायतो न चित्ततो; ",
"pli-tv-pvr18:11.5":	"सिया कायतो च वाचतो च समुट्ठाति, न चित्ततो; ",
"pli-tv-pvr18:11.6":	"सिया कायतो च चित्ततो च समुट्ठाति, न वाचतो; ",
"pli-tv-pvr18:11.7":	"सिया वाचतो च चित्ततो च समुट्ठाति, न कायतो; ",
"pli-tv-pvr18:11.8":	"सिया कायतो च वाचतो च चित्ततो च समुट्ठाति। ",
"pli-tv-pvr18:12.1":	"सञ्ञाचिकाय कुटिं कारापेन्तस्स सङ्घादिसेसो कतिहि समुट्ठानेहि समुट्ठाति? ",
"pli-tv-pvr18:12.2":	"सञ्ञाचिकाय कुटिं कारापेन्तस्स सङ्घादिसेसो छहि समुट्ठानेहि समुट्ठाति …पे…। ",
"pli-tv-pvr18:13.1":	"महल्लकं विहारं कारापेन्तस्स सङ्घादिसेसो कतिहि समुट्ठानेहि समुट्ठाति? ",
"pli-tv-pvr18:13.2":	"महल्लकं विहारं कारापेन्तस्स सङ्घादिसेसो छहि समुट्ठानेहि समुट्ठाति …पे…। ",
"pli-tv-pvr18:14.1":	"भिक्खुं अमूलकेन पाराजिकेन धम्मेन अनुद्धंसेन्तस्स सङ्घादिसेसो कतिहि समुट्ठानेहि समुट्ठाति? ",
"pli-tv-pvr18:14.2":	"भिक्खुं अमूलकेन पाराजिकेन धम्मेन अनुद्धंसेन्तस्स सङ्घादिसेसो तीहि समुट्ठानेहि समुट्ठाति …पे…। ",
"pli-tv-pvr18:15.1":	"भिक्खुं अञ्ञभागियस्स अधिकरणस्स किञ्चि देसं लेसमत्तं उपादाय पाराजिकेन धम्मेन अनुद्धंसेन्तस्स सङ्घादिसेसो कतिहि समुट्ठानेहि समुट्ठाति? ",
"pli-tv-pvr18:15.2":	"भिक्खुं अञ्ञभागियस्स अधिकरणस्स किञ्चि देसं लेसमत्तं उपादाय पाराजिकेन धम्मेन अनुद्धंसेन्तस्स सङ्घादिसेसो तीहि समुट्ठानेहि समुट्ठाति …पे…। ",
"pli-tv-pvr18:16.1":	"सङ्घभेदकस्स भिक्खुनो यावततियं समनुभासनाय न पटिनिस्सज्जन्तस्स सङ्घादिसेसो कतिहि समुट्ठानेहि समुट्ठाति? ",
"pli-tv-pvr18:16.2":	"सङ्घभेदकस्स भिक्खुनो यावततियं समनुभासनाय न पटिनिस्सज्जन्तस्स सङ्घादिसेसो एकेन समुट्ठानेन समुट्ठाति—",
"pli-tv-pvr18:16.3":	"कायतो च वाचतो च चित्ततो च समुट्ठाति। ",
"pli-tv-pvr18:17.1":	"भेदकानुवत्तकानं भिक्खूनं यावततियं समनुभासनाय न पटिनिस्सज्जन्तानं सङ्घादिसेसो कतिहि समुट्ठानेहि समुट्ठाति? ",
"pli-tv-pvr18:17.2":	"भेदकानुवत्तकानं भिक्खूनं यावततियं समनुभासनाय न पटिनिस्सज्जन्तानं सङ्घादिसेसो एकेन समुट्ठानेन समुट्ठाति—",
"pli-tv-pvr18:17.3":	"कायतो च वाचतो च चित्ततो च समुट्ठाति। ",
"pli-tv-pvr18:18.1":	"दुब्बचस्स भिक्खुनो यावततियं समनुभासनाय न पटिनिस्सज्जन्तस्स सङ्घादिसेसो कतिहि समुट्ठानेहि समुट्ठाति? ",
"pli-tv-pvr18:18.2":	"दुब्बचस्स भिक्खुनो यावततियं समनुभासनाय न पटिनिस्सज्जन्तस्स सङ्घादिसेसो एकेन समुट्ठानेन समुट्ठाति—",
"pli-tv-pvr18:18.3":	"कायतो च वाचतो च चित्ततो च समुट्ठाति। ",
"pli-tv-pvr18:19.1":	"कुलदूसकस्स भिक्खुनो यावततियं समनुभासनाय न पटिनिस्सज्जन्तस्स सङ्घादिसेसो कतिहि समुट्ठानेहि समुट्ठाति? ",
"pli-tv-pvr18:19.2":	"कुलदूसकस्स भिक्खुनो यावततियं समनुभासनाय न पटिनिस्सज्जन्तस्स सङ्घादिसेसो एकेन समुट्ठानेन समुट्ठाति—",
"pli-tv-pvr18:19.3":	"कायतो च वाचतो च चित्ततो च समुट्ठाति। ",
"pli-tv-pvr18:20.1":	"तेरस सङ्घादिसेसा निट्ठिता। ",
"pli-tv-pvr18:21.0":	"३। सेखिय ",
"pli-tv-pvr18:21.1":	"…पे… ",
"pli-tv-pvr18:21.2":	"अनादरियं पटिच्च उदके उच्चारं वा पस्सावं वा खेळं वा करोन्तस्स दुक्कटं कतिहि समुट्ठानेहि समुट्ठाति? ",
"pli-tv-pvr18:21.3":	"अनादरियं पटिच्च उदके उच्चारं वा पस्सावं वा खेळं वा करोन्तस्स दुक्कटं एकेन समुट्ठानेन समुट्ठाति—",
"pli-tv-pvr18:21.4":	"कायतो च चित्ततो च समुट्ठाति, न वाचतो। ",
"pli-tv-pvr18:22.1":	"सेखिया निट्ठिता। ",
"pli-tv-pvr18:23.0":	"४। पाराजिकादि ",
"pli-tv-pvr18:23.1":	"चत्तारो पाराजिका कतिहि समुट्ठानेहि समुट्ठन्ति? ",
"pli-tv-pvr18:23.2":	"चत्तारो पाराजिका तीहि समुट्ठानेहि समुट्ठन्ति—",
"pli-tv-pvr18:23.3":	"सिया कायतो च चित्ततो च समुट्ठन्ति, न वाचतो; ",
"pli-tv-pvr18:23.4":	"सिया वाचतो च चित्ततो च समुट्ठन्ति, न कायतो; ",
"pli-tv-pvr18:23.5":	"सिया कायतो च वाचतो च चित्ततो च समुट्ठन्ति। ",
"pli-tv-pvr18:24.1":	"तेरस सङ्घादिसेसा कतिहि समुट्ठानेहि समुट्ठन्ति? ",
"pli-tv-pvr18:24.2":	"तेरस सङ्घादिसेसा छहि समुट्ठानेहि समुट्ठन्ति—",
"pli-tv-pvr18:24.3":	"सिया कायतो समुट्ठन्ति, न वाचतो न चित्ततो; ",
"pli-tv-pvr18:24.4":	"सिया वाचतो समुट्ठन्ति, न कायतो न चित्ततो; ",
"pli-tv-pvr18:24.5":	"सिया कायतो च वाचतो च समुट्ठन्ति, न चित्ततो; ",
"pli-tv-pvr18:24.6":	"सिया कायतो च चित्ततो च समुट्ठन्ति, न वाचतो; ",
"pli-tv-pvr18:24.7":	"सिया वाचतो च चित्ततो च समुट्ठन्ति, न कायतो; ",
"pli-tv-pvr18:24.8":	"सिया कायतो च वाचतो च चित्ततो च समुट्ठन्ति। ",
"pli-tv-pvr18:25.1":	"द्वे अनियता कतिहि समुट्ठानेहि समुट्ठन्ति? ",
"pli-tv-pvr18:25.2":	"द्वे अनियता तीहि समुट्ठानेहि समुट्ठन्ति—",
"pli-tv-pvr18:25.3":	"सिया कायतो च चित्ततो च समुट्ठन्ति, न वाचतो; ",
"pli-tv-pvr18:25.4":	"सिया वाचतो च चित्ततो च समुट्ठन्ति, न कायतो; ",
"pli-tv-pvr18:25.5":	"सिया कायतो च वाचतो च चित्ततो च समुट्ठन्ति। ",
"pli-tv-pvr18:26.1":	"तिंस निस्सग्गिया पाचित्तिया कतिहि समुट्ठानेहि समुट्ठन्ति? ",
"pli-tv-pvr18:26.2":	"तिंस निस्सग्गिया पाचित्तिया छहि समुट्ठानेहि समुट्ठन्ति—",
"pli-tv-pvr18:26.3":	"सिया कायतो समुट्ठन्ति, न वाचतो न चित्ततो; ",
"pli-tv-pvr18:26.4":	"सिया वाचतो समुट्ठन्ति, न कायतो न चित्ततो; ",
"pli-tv-pvr18:26.5":	"सिया कायतो च वाचतो च समुट्ठन्ति, न चित्ततो; ",
"pli-tv-pvr18:26.6":	"सिया कायतो च चित्ततो च समुट्ठन्ति, न वाचतो; ",
"pli-tv-pvr18:26.7":	"सिया वाचतो च चित्ततो च समुट्ठन्ति, न कायतो; ",
"pli-tv-pvr18:26.8":	"सिया कायतो च वाचतो च चित्ततो च समुट्ठन्ति। ",
"pli-tv-pvr18:27.1":	"द्वेनवुति पाचित्तिया कतिहि समुट्ठानेहि समुट्ठन्ति? ",
"pli-tv-pvr18:27.2":	"द्वेनवुति पाचित्तिया छहि समुट्ठानेहि समुट्ठन्ति—",
"pli-tv-pvr18:27.3":	"सिया कायतो समुट्ठन्ति, न वाचतो न चित्ततो; ",
"pli-tv-pvr18:27.4":	"सिया वाचतो समुट्ठन्ति, न कायतो न चित्ततो; ",
"pli-tv-pvr18:27.5":	"सिया कायतो च वाचतो च समुट्ठन्ति, न चित्ततो; ",
"pli-tv-pvr18:27.6":	"सिया कायतो च चित्ततो च समुट्ठन्ति, न वाचतो; ",
"pli-tv-pvr18:27.7":	"सिया वाचतो च चित्ततो च समुट्ठन्ति, न कायतो; ",
"pli-tv-pvr18:27.8":	"सिया कायतो च वाचतो च चित्ततो च समुट्ठन्ति। ",
"pli-tv-pvr18:28.1":	"चत्तारो पाटिदेसनीया कतिहि समुट्ठानेहि समुट्ठन्ति? ",
"pli-tv-pvr18:28.2":	"चत्तारो पाटिदेसनीया चतूहि समुट्ठानेहि समुट्ठन्ति—",
"pli-tv-pvr18:28.3":	"सिया कायतो समुट्ठन्ति, न वाचतो न चित्ततो; ",
"pli-tv-pvr18:28.4":	"सिया कायतो च वाचतो च समुट्ठन्ति, न चित्ततो; ",
"pli-tv-pvr18:28.5":	"सिया कायतो च चित्ततो च समुट्ठन्ति, न वाचतो; ",
"pli-tv-pvr18:28.6":	"सिया कायतो च वाचतो च चित्ततो च समुट्ठन्ति। ",
"pli-tv-pvr18:29.1":	"पञ्चसत्तति सेखिया कतिहि समुट्ठानेहि समुट्ठन्ति? ",
"pli-tv-pvr18:29.2":	"पञ्चसत्तति सेखिया तीहि समुट्ठानेहि समुट्ठन्ति—",
"pli-tv-pvr18:29.3":	"सिया कायतो च चित्ततो च समुट्ठन्ति, न वाचतो; ",
"pli-tv-pvr18:29.4":	"सिया वाचतो च चित्ततो च समुट्ठन्ति, न कायतो; ",
"pli-tv-pvr18:29.5":	"सिया कायतो च वाचतो च चित्ततो च समुट्ठन्ति। ",
"pli-tv-pvr18:30.1":	"समुट्ठानं निट्ठितं। ",
"pli-tv-pvr18:31.1":	"तस्सुद्दानं ",
"pli-tv-pvr18:32.1":	"अचित्तकुसला चेव, ",
"pli-tv-pvr18:32.2":	"समुट्ठानञ्च सब्बथा; ",
"pli-tv-pvr18:32.3":	"यथाधम्मेन ञायेन, ",
"pli-tv-pvr18:32.4":	"समुट्ठानं विजानथाति। "
}	
