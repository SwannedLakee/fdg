{	
"pli-tv-pvr2.2:0.1":	"परिवार ",
"pli-tv-pvr2.2:0.2":	"भिक्खुनिविभङ्ग ",
"pli-tv-pvr2.2:0.3":	"पठमभाग ",
"pli-tv-pvr2.2:0.4":	"२।२ कतापत्तिवार ",
"pli-tv-pvr2.2:0.5":	"१। पाराजिककण्ड ",
"pli-tv-pvr2.2:1.1":	"अवस्सुता भिक्खुनी अवस्सुतस्स पुरिसपुग्गलस्स कायसंसग्गं सादियन्ती कति आपत्तियो आपज्जति? ",
"pli-tv-pvr2.2:1.2":	"अवस्सुता भिक्खुनी अवस्सुतस्स पुरिसपुग्गलस्स कायसंसग्गं सादियन्ती तिस्सो आपत्तियो आपज्जति। ",
"pli-tv-pvr2.2:1.3":	"अधक्खकं उब्भजाणुमण्डलं गहणं सादियति, आपत्ति पाराजिकस्स; ",
"pli-tv-pvr2.2:1.4":	"उब्भक्खकं अधोजाणुमण्डलं गहणं सादियति, आपत्ति थुल्लच्चयस्स; ",
"pli-tv-pvr2.2:1.5":	"कायपटिबद्धं गहणं सादियति, आपत्ति दुक्कटस्स—",
"pli-tv-pvr2.2:1.6":	"अवस्सुता भिक्खुनी अवस्सुतस्स पुरिसपुग्गलस्स कायसंसग्गं सादियन्ती इमा तिस्सो आपत्तियो आपज्जति। ",
"pli-tv-pvr2.2:2.1":	"वज्जप्पटिच्छादिका भिक्खुनी वज्जं पटिच्छादेन्ती कति आपत्तियो आपज्जति? ",
"pli-tv-pvr2.2:2.2":	"वज्जप्पटिच्छादिका भिक्खुनी वज्जं पटिच्छादेन्ती तिस्सो आपत्तियो आपज्जति। ",
"pli-tv-pvr2.2:2.3":	"जानं पाराजिकं धम्मं पटिच्छादेति, आपत्ति पाराजिकस्स; ",
"pli-tv-pvr2.2:2.4":	"वेमतिका पटिच्छादेति, आपत्ति थुल्लच्चयस्स; ",
"pli-tv-pvr2.2:2.5":	"आचारविपत्तिं पटिच्छादेति, आपत्ति दुक्कटस्स—",
"pli-tv-pvr2.2:2.6":	"वज्जप्पटिच्छादिका भिक्खुनी वज्जं पटिच्छादेन्ती इमा तिस्सो आपत्तियो आपज्जति। ",
"pli-tv-pvr2.2:3.1":	"उक्खित्तानुवत्तिका भिक्खुनी यावततियं समनुभासनाय न पटिनिस्सज्जन्ती कति आपत्तियो आपज्जति? ",
"pli-tv-pvr2.2:3.2":	"उक्खित्तानुवत्तिका भिक्खुनी यावततियं समनुभासनाय न पटिनिस्सज्जन्ती तिस्सो आपत्तियो आपज्जति। ",
"pli-tv-pvr2.2:3.3":	"ञत्तिया दुक्कटं; ",
"pli-tv-pvr2.2:3.4":	"द्वीहि कम्मवाचाहि थुल्लच्चया; ",
"pli-tv-pvr2.2:3.5":	"कम्मवाचापरियोसाने आपत्ति पाराजिकस्स—",
"pli-tv-pvr2.2:3.6":	"उक्खित्तानुवत्तिका भिक्खुनी यावततियं समनुभासनाय न पटिनिस्सज्जन्ती इमा तिस्सो आपत्तियो आपज्जति। ",
"pli-tv-pvr2.2:4.1":	"अट्ठमं वत्थुं परिपूरेन्ती कति आपत्तियो आपज्जति? ",
"pli-tv-pvr2.2:4.2":	"अट्ठमं वत्थुं परिपूरेन्ती तिस्सो आपत्तियो आपज्जति। ",
"pli-tv-pvr2.2:4.3":	"पुरिसेन—“इत्थन्नामं ओकासं आगच्छा”ति वुत्ता गच्छति, आपत्ति दुक्कटस्स; ",
"pli-tv-pvr2.2:4.4":	"पुरिसस्स हत्थपासं ओक्कन्तमत्ते आपत्ति थुल्लच्चयस्स; ",
"pli-tv-pvr2.2:4.5":	"अट्ठमं वत्थुं परिपूरेति, आपत्ति पाराजिकस्स—",
"pli-tv-pvr2.2:4.6":	"अट्ठमं वत्थुं परिपूरेन्ती इमा तिस्सो आपत्तियो आपज्जति। ",
"pli-tv-pvr2.2:5.1":	"पाराजिका निट्ठिता। ",
"pli-tv-pvr2.2:6.0":	"२। सङ्घादिसेसकण्ड ",
"pli-tv-pvr2.2:6.1":	"उस्सयवादिका भिक्खुनी अड्डं करोन्ती तिस्सो आपत्तियो आपज्जति। ",
"pli-tv-pvr2.2:6.2":	"एकस्स आरोचेति, आपत्ति दुक्कटस्स; ",
"pli-tv-pvr2.2:6.3":	"दुतियस्स आरोचेति, आपत्ति थुल्लच्चयस्स; ",
"pli-tv-pvr2.2:6.4":	"अड्डपरियोसाने आपत्ति सङ्घादिसेसस्स। ",
"pli-tv-pvr2.2:7.1":	"चोरिं वुट्ठापेन्ती तिस्सो आपत्तियो आपज्जति। ",
"pli-tv-pvr2.2:7.2":	"ञत्तिया दुक्कटं; ",
"pli-tv-pvr2.2:7.3":	"द्वीहि कम्मवाचाहि थुल्लच्चया; ",
"pli-tv-pvr2.2:7.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr2.2:8.1":	"एका गामन्तरं गच्छन्ती तिस्सो आपत्तियो आपज्जति। ",
"pli-tv-pvr2.2:8.2":	"गच्छति, आपत्ति दुक्कटस्स; ",
"pli-tv-pvr2.2:8.3":	"पठमं पादं परिक्खेपं अतिक्कामेति, आपत्ति थुल्लच्चयस्स; ",
"pli-tv-pvr2.2:8.4":	"दुतियं पादं अतिक्कामेति, आपत्ति सङ्घादिसेसस्स। ",
"pli-tv-pvr2.2:9.1":	"समग्गेन सङ्घेन उक्खित्तं भिक्खुनिं धम्मेन विनयेन सत्थुसासनेन अनपलोकेत्वा कारकसङ्घं अनञ्ञाय गणस्स छन्दं ओसारेन्ती तिस्सो आपत्तियो आपज्जति। ",
"pli-tv-pvr2.2:9.2":	"ञत्तिया दुक्कटं; ",
"pli-tv-pvr2.2:9.3":	"द्वीहि कम्मवाचाहि थुल्लच्चया; ",
"pli-tv-pvr2.2:9.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr2.2:10.1":	"अवस्सुता भिक्खुनी अवस्सुतस्स पुरिसपुग्गलस्स हत्थतो खादनीयं वा भोजनीयं वा सहत्था पटिग्गहेत्वा भुञ्जन्ती तिस्सो आपत्तियो आपज्जति। ",
"pli-tv-pvr2.2:10.2":	"“खादिस्सामि भुञ्जिस्सामी”ति पटिग्गण्हाति, आपत्ति थुल्लच्चयस्स; ",
"pli-tv-pvr2.2:10.3":	"अज्झोहारे अज्झोहारे आपत्ति सङ्घादिसेसस्स; ",
"pli-tv-pvr2.2:10.4":	"उदकदन्तपोनं पटिग्गण्हाति, आपत्ति दुक्कटस्स। ",
"pli-tv-pvr2.2:11.1":	"“किं ते, अय्ये, एसो पुरिसपुग्गलो करिस्सति अवस्सुतो वा अनवस्सुतो वा, यतो त्वं अनवस्सुता। इङ्घ, अय्ये, यं ते एसो पुरिसपुग्गलो देति खादनीयं वा भोजनीयं वा, तं त्वं सहत्था पटिग्गहेत्वा खाद वा भुञ्ज वा”ति उय्योजेन्ती तिस्सो आपत्तियो आपज्जति। ",
"pli-tv-pvr2.2:11.2":	"तस्सा वचनेन खादिस्सामि भुञ्जिस्सामीति पटिग्गण्हाति, आपत्ति दुक्कटस्स; ",
"pli-tv-pvr2.2:11.3":	"अज्झोहारे अज्झोहारे आपत्ति थुल्लच्चयस्स; ",
"pli-tv-pvr2.2:11.4":	"भोजनपरियोसाने आपत्ति सङ्घादिसेसस्स। ",
"pli-tv-pvr2.2:12.1":	"कुपिता भिक्खुनी यावततियं समनुभासनाय न पटिनिस्सज्जन्ती तिस्सो आपत्तियो आपज्जति। ",
"pli-tv-pvr2.2:12.2":	"ञत्तिया दुक्कटं; ",
"pli-tv-pvr2.2:12.3":	"द्वीहि कम्मवाचाहि थुल्लच्चया; ",
"pli-tv-pvr2.2:12.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr2.2:13.1":	"किस्मिञ्चिदेव अधिकरणे पच्चाकता भिक्खुनी यावततियं समनुभासनाय न पटिनिस्सज्जन्ती तिस्सो आपत्तियो आपज्जति। ",
"pli-tv-pvr2.2:13.2":	"ञत्तिया दुक्कटं; ",
"pli-tv-pvr2.2:13.3":	"द्वीहि कम्मवाचाहि थुल्लच्चया; ",
"pli-tv-pvr2.2:13.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr2.2:14.1":	"संसट्ठा भिक्खुनियो यावततियं समनुभासनाय न पटिनिस्सज्जन्तियो तिस्सो आपत्तियो आपज्जन्ति। ",
"pli-tv-pvr2.2:14.2":	"ञत्तिया दुक्कटं; ",
"pli-tv-pvr2.2:14.3":	"द्वीहि कम्मवाचाहि थुल्लच्चया; ",
"pli-tv-pvr2.2:14.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr2.2:15.1":	"“संसट्ठाव, अय्ये, तुम्हे विहरथ। मा तुम्हे नाना विहरित्था”ति उय्योजेन्ती यावततियं समनुभासनाय न पटिनिस्सज्जन्ती तिस्सो आपत्तियो आपज्जति। ",
"pli-tv-pvr2.2:15.2":	"ञत्तिया दुक्कटं; ",
"pli-tv-pvr2.2:15.3":	"द्वीहि कम्मवाचाहि थुल्लच्चया; ",
"pli-tv-pvr2.2:15.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr2.2:16.1":	"सङ्घादिसेसा निट्ठिता। ",
"pli-tv-pvr2.2:17.0":	"३। निस्सग्गियकण्ड ",
"pli-tv-pvr2.2:17.1":	"पत्तसन्निचयं करोन्ती एकं आपत्तिं आपज्जति। ",
"pli-tv-pvr2.2:17.2":	"निस्सग्गियं पाचित्तियं। ",
"pli-tv-pvr2.2:18.1":	"अकालचीवरं “कालचीवरन्”ति अधिट्ठहित्वा भाजापेन्ती द्वे आपत्तियो आपज्जति। ",
"pli-tv-pvr2.2:18.2":	"भाजापेति, पयोगे दुक्कटं; ",
"pli-tv-pvr2.2:18.3":	"भाजापिते निस्सग्गियं पाचित्तियं। ",
"pli-tv-pvr2.2:19.1":	"भिक्खुनिया सद्धिं चीवरं परिवत्तेत्वा अच्छिन्दन्ती द्वे आपत्तियो आपज्जति। ",
"pli-tv-pvr2.2:19.2":	"अच्छिन्दति, पयोगे दुक्कटं; ",
"pli-tv-pvr2.2:19.3":	"अच्छिन्ने निस्सग्गियं पाचित्तियं। ",
"pli-tv-pvr2.2:20.1":	"अञ्ञं विञ्ञापेत्वा अञ्ञं विञ्ञापेन्ती द्वे आपत्तियो आपज्जति। ",
"pli-tv-pvr2.2:20.2":	"विञ्ञापेति, पयोगे दुक्कटं; ",
"pli-tv-pvr2.2:20.3":	"विञ्ञापिते निस्सग्गियं पाचित्तियं। ",
"pli-tv-pvr2.2:21.1":	"अञ्ञं चेतापेत्वा अञ्ञं चेतापेन्ती द्वे आपत्तियो आपज्जति। ",
"pli-tv-pvr2.2:21.2":	"चेतापेति, पयोगे दुक्कटं; ",
"pli-tv-pvr2.2:21.3":	"चेतापिते निस्सग्गियं पाचित्तियं। ",
"pli-tv-pvr2.2:22.1":	"अञ्ञदत्थिकेन परिक्खारेन अञ्ञुद्दिसिकेन सङ्घिकेन अञ्ञं चेतापेन्ती द्वे आपत्तियो आपज्जति। ",
"pli-tv-pvr2.2:22.2":	"चेतापेति, पयोगे दुक्कटं; ",
"pli-tv-pvr2.2:22.3":	"चेतापिते निस्सग्गियं पाचित्तियं। ",
"pli-tv-pvr2.2:23.1":	"अञ्ञदत्थिकेन परिक्खारेन अञ्ञुद्दिसिकेन सङ्घिकेन संयाचिकेन अञ्ञं चेतापेन्ती द्वे आपत्तियो आपज्जति। ",
"pli-tv-pvr2.2:23.2":	"चेतापेति, पयोगे दुक्कटं; ",
"pli-tv-pvr2.2:23.3":	"चेतापिते निस्सग्गियं पाचित्तियं। ",
"pli-tv-pvr2.2:24.1":	"अञ्ञदत्थिकेन परिक्खारेन अञ्ञुद्दिसिकेन महाजनिकेन अञ्ञं चेतापेन्ती द्वे आपत्तियो आपज्जति। ",
"pli-tv-pvr2.2:24.2":	"चेतापेति, पयोगे दुक्कटं; ",
"pli-tv-pvr2.2:24.3":	"चेतापिते निस्सग्गियं पाचित्तियं। ",
"pli-tv-pvr2.2:25.1":	"अञ्ञदत्थिकेन परिक्खारेन अञ्ञुद्दिसिकेन महाजनिकेन संयाचिकेन अञ्ञं चेतापेन्ती द्वे आपत्तियो आपज्जति। ",
"pli-tv-pvr2.2:25.2":	"चेतापेति, पयोगे दुक्कटं; ",
"pli-tv-pvr2.2:25.3":	"चेतापिते निस्सग्गियं पाचित्तियं। ",
"pli-tv-pvr2.2:26.1":	"अञ्ञदत्थिकेन परिक्खारेन अञ्ञुद्दिसिकेन पुग्गलिकेन संयाचिकेन अञ्ञं चेतापेन्ती द्वे आपत्तियो आपज्जति। ",
"pli-tv-pvr2.2:26.2":	"चेतापेति, पयोगे दुक्कटं; ",
"pli-tv-pvr2.2:26.3":	"चेतापिते निस्सग्गियं पाचित्तियं। ",
"pli-tv-pvr2.2:27.1":	"अतिरेकचतुक्कंसपरमं गरुपावुरणं चेतापेन्ती द्वे आपत्तियो आपज्जति। ",
"pli-tv-pvr2.2:27.2":	"चेतापेति, पयोगे दुक्कटं; ",
"pli-tv-pvr2.2:27.3":	"चेतापिते निस्सग्गियं पाचित्तियं। ",
"pli-tv-pvr2.2:28.1":	"अतिरेकअड्ढतेय्यकंसपरमं लहुपावुरणं चेतापेन्ती द्वे आपत्तियो आपज्जति। ",
"pli-tv-pvr2.2:28.2":	"चेतापेति, पयोगे दुक्कटं; ",
"pli-tv-pvr2.2:28.3":	"चेतापिते निस्सग्गियं पाचित्तियं। ",
"pli-tv-pvr2.2:29.1":	"निस्सग्गिया पाचित्तिया निट्ठिता। ",
"pli-tv-pvr2.2:30.0.1":	"४। पाचित्तियकण्ड ",
"pli-tv-pvr2.2:30.0.2":	"४।१। लसुणवग्ग ",
"pli-tv-pvr2.2:30.1":	"लसुणं खादन्ती द्वे आपत्तियो आपज्जति। ",
"pli-tv-pvr2.2:30.2":	"खादिस्सामीति पटिग्गण्हाति, आपत्ति दुक्कटस्स; ",
"pli-tv-pvr2.2:30.3":	"अज्झोहारे अज्झोहारे आपत्ति पाचित्तियस्स। ",
"pli-tv-pvr2.2:31.1":	"सम्बाधे लोमं संहरापेन्ती द्वे आपत्तियो आपज्जति। ",
"pli-tv-pvr2.2:31.2":	"संहरापेति, पयोगे दुक्कटं; ",
"pli-tv-pvr2.2:31.3":	"संहरापिते आपत्ति पाचित्तियस्स। ",
"pli-tv-pvr2.2:32.1":	"तलघातकं करोन्ती द्वे आपत्तियो आपज्जति। ",
"pli-tv-pvr2.2:32.2":	"करोति, पयोगे दुक्कटं; ",
"pli-tv-pvr2.2:32.3":	"कते आपत्ति पाचित्तियस्स। ",
"pli-tv-pvr2.2:33.1":	"जतुमट्ठकं आदियन्ती द्वे आपत्तियो आपज्जति। ",
"pli-tv-pvr2.2:33.2":	"आदियति, पयोगे दुक्कटं; ",
"pli-tv-pvr2.2:33.3":	"आदिन्ने आपत्ति पाचित्तियस्स। ",
"pli-tv-pvr2.2:34.1":	"अतिरेकद्वङ्गुलपब्बपरमं उदकसुद्धिकं आदियन्ती द्वे आपत्तियो आपज्जति। ",
"pli-tv-pvr2.2:34.2":	"आदियति, पयोगे दुक्कटं; ",
"pli-tv-pvr2.2:34.3":	"आदिन्ने आपत्ति पाचित्तियस्स। ",
"pli-tv-pvr2.2:35.1":	"भिक्खुस्स भुञ्जन्तस्स पानीयेन वा विधूपनेन वा उपतिट्ठन्ती द्वे आपत्तियो आपज्जति। ",
"pli-tv-pvr2.2:35.2":	"हत्थपासे तिट्ठति, आपत्ति पाचित्तियस्स; ",
"pli-tv-pvr2.2:35.3":	"हत्थपासं विजहित्वा तिट्ठति, आपत्ति दुक्कटस्स। ",
"pli-tv-pvr2.2:36.1":	"आमकधञ्ञं विञ्ञापेत्वा भुञ्जन्ती द्वे आपत्तियो आपज्जति। ",
"pli-tv-pvr2.2:36.2":	"“भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr2.2:36.3":	"अज्झोहारे अज्झोहारे आपत्ति पाचित्तियस्स। ",
"pli-tv-pvr2.2:37.1":	"उच्चारं वा पस्सावं वा सङ्कारं वा विघासं वा तिरोकुट्टे वा तिरोपाकारे वा छड्डेन्ती द्वे आपत्तियो आपज्जति। ",
"pli-tv-pvr2.2:37.2":	"छड्डेति, पयोगे दुक्कटं; ",
"pli-tv-pvr2.2:37.3":	"छड्डिते आपत्ति पाचित्तियस्स। ",
"pli-tv-pvr2.2:38.1":	"उच्चारं वा पस्सावं वा सङ्कारं वा विघासं वा हरिते छड्डेन्ती द्वे आपत्तियो आपज्जति। ",
"pli-tv-pvr2.2:38.2":	"छड्डेति, पयोगे दुक्कटं; ",
"pli-tv-pvr2.2:38.3":	"छड्डिते आपत्ति पाचित्तियस्स। ",
"pli-tv-pvr2.2:39.1":	"नच्चं वा गीतं वा वादितं वा दस्सनाय गच्छन्ती द्वे आपत्तियो आपज्जति। ",
"pli-tv-pvr2.2:39.2":	"गच्छति, आपत्ति दुक्कटस्स; ",
"pli-tv-pvr2.2:39.3":	"यत्थ ठिता पस्सति वा सुणाति वा, आपत्ति पाचित्तियस्स। ",
"pli-tv-pvr2.2:40.1":	"लसुणवग्गो पठमो। ",
"pli-tv-pvr2.2:41.0":	"४।२। रत्तन्धकारवग्ग ",
"pli-tv-pvr2.2:41.1":	"रत्तन्धकारे अप्पदीपे पुरिसेन सद्धिं एकेनेका सन्तिट्ठन्ती द्वे आपत्तियो आपज्जति। ",
"pli-tv-pvr2.2:41.2":	"हत्थपासे तिट्ठति, आपत्ति पाचित्तियस्स; ",
"pli-tv-pvr2.2:41.3":	"हत्थपासं विजहित्वा तिट्ठति, आपत्ति दुक्कटस्स। ",
"pli-tv-pvr2.2:42.1":	"पटिच्छन्ने ओकासे पुरिसेन सद्धिं एकेनेका सन्तिट्ठन्ती द्वे आपत्तियो आपज्जति। ",
"pli-tv-pvr2.2:42.2":	"हत्थपासे तिट्ठति, आपत्ति पाचित्तियस्स; ",
"pli-tv-pvr2.2:42.3":	"हत्थपासं विजहित्वा तिट्ठति, आपत्ति दुक्कटस्स। ",
"pli-tv-pvr2.2:43.1":	"अज्झोकासे पुरिसेन सद्धिं एकेनेका सन्तिट्ठन्ती द्वे आपत्तियो आपज्जति। ",
"pli-tv-pvr2.2:43.2":	"हत्थपासे तिट्ठति, आपत्ति पाचित्तियस्स; ",
"pli-tv-pvr2.2:43.3":	"हत्थपासं विजहित्वा तिट्ठति, आपत्ति दुक्कटस्स। ",
"pli-tv-pvr2.2:44.1":	"रथिकाय वा ब्यूहे वा सिङ्घाटके वा पुरिसेन सद्धिं एकेनेका सन्तिट्ठन्ती द्वे आपत्तियो आपज्जति। ",
"pli-tv-pvr2.2:44.2":	"हत्थपासे तिट्ठति, आपत्ति पाचित्तियस्स; ",
"pli-tv-pvr2.2:44.3":	"हत्थपासं विजहित्वा तिट्ठति, आपत्ति दुक्कटस्स। ",
"pli-tv-pvr2.2:45.1":	"पुरेभत्तं कुलानि उपसङ्कमित्वा आसने निसीदित्वा सामिके अनापुच्छा पक्कमन्ती द्वे आपत्तियो आपज्जति। ",
"pli-tv-pvr2.2:45.2":	"पठमं पादं अनोवस्सकं अतिक्कामेति, आपत्ति दुक्कटस्स; ",
"pli-tv-pvr2.2:45.3":	"दुतियं पादं अतिक्कामेति, आपत्ति पाचित्तियस्स। ",
"pli-tv-pvr2.2:46.1":	"पच्छाभत्तं कुलानि उपसङ्कमित्वा सामिके अनापुच्छा आसने निसीदन्ती द्वे आपत्तियो आपज्जति। ",
"pli-tv-pvr2.2:46.2":	"निसीदति, पयोगे दुक्कटं; ",
"pli-tv-pvr2.2:46.3":	"निसिन्ने आपत्ति पाचित्तियस्स। ",
"pli-tv-pvr2.2:47.1":	"विकाले कुलानि उपसङ्कमित्वा सामिके अनापुच्छा सेय्यं सन्थरित्वा वा सन्थरापेत्वा वा अभिनिसीदन्ती द्वे आपत्तियो आपज्जति। ",
"pli-tv-pvr2.2:47.2":	"अभिनिसीदति, पयोगे दुक्कटं; ",
"pli-tv-pvr2.2:47.3":	"अभिनिसिन्ने आपत्ति पाचित्तियस्स। ",
"pli-tv-pvr2.2:48.1":	"दुग्गहितेन दूपधारितेन परं उज्झापेन्ती द्वे आपत्तियो आपज्जति। ",
"pli-tv-pvr2.2:48.2":	"उज्झापेति, पयोगे दुक्कटं; ",
"pli-tv-pvr2.2:48.3":	"उज्झापिते आपत्ति पाचित्तियस्स। ",
"pli-tv-pvr2.2:49.1":	"अत्तानं वा परं वा निरयेन वा ब्रह्मचरियेन वा अभिसपन्ती द्वे आपत्तियो आपज्जति। ",
"pli-tv-pvr2.2:49.2":	"अभिसपति, पयोगे दुक्कटं; ",
"pli-tv-pvr2.2:49.3":	"अभिसपिते आपत्ति पाचित्तियस्स। ",
"pli-tv-pvr2.2:50.1":	"अत्तानं वधित्वा वधित्वा रोदन्ती द्वे आपत्तियो आपज्जति। ",
"pli-tv-pvr2.2:50.2":	"वधति रोदति, आपत्ति पाचित्तियस्स; ",
"pli-tv-pvr2.2:50.3":	"वधति न रोदति, आपत्ति दुक्कटस्स। ",
"pli-tv-pvr2.2:51.1":	"रत्तन्धकारवग्गो दुतियो। ",
"pli-tv-pvr2.2:52.0":	"४।३। नहानवग्ग ",
"pli-tv-pvr2.2:52.1":	"नग्गा नहायन्ती द्वे आपत्तियो आपज्जति। ",
"pli-tv-pvr2.2:52.2":	"नहायति, पयोगे दुक्कटं; ",
"pli-tv-pvr2.2:52.3":	"नहानपरियोसाने आपत्ति पाचित्तियस्स। ",
"pli-tv-pvr2.2:53.1":	"पमाणातिक्कन्तं उदकसाटिकं कारापेन्ती द्वे आपत्तियो आपज्जति। ",
"pli-tv-pvr2.2:53.2":	"कारापेति, पयोगे दुक्कटं; ",
"pli-tv-pvr2.2:53.3":	"कारापिते, आपत्ति पाचित्तियस्स। ",
"pli-tv-pvr2.2:54.1":	"भिक्खुनिया चीवरं विसिब्बेत्वा वा विसिब्बापेत्वा वा नेव सिब्बेन्ती न सिब्बापनाय उस्सुक्कं करोन्ती एकं आपत्तिं आपज्जति। ",
"pli-tv-pvr2.2:54.2":	"पाचित्तियं। ",
"pli-tv-pvr2.2:55.1":	"पञ्चाहिकं सङ्घाटिचारं अतिक्कामेन्ती एकं आपत्तिं आपज्जति। ",
"pli-tv-pvr2.2:55.2":	"पाचित्तियं। ",
"pli-tv-pvr2.2:56.1":	"चीवरसङ्कमनीयं धारेन्ती द्वे आपत्तियो आपज्जति। ",
"pli-tv-pvr2.2:56.2":	"धारेति, पयोगे दुक्कटं; ",
"pli-tv-pvr2.2:56.3":	"धारिते, आपत्ति पाचित्तियस्स। ",
"pli-tv-pvr2.2:57.1":	"गणस्स चीवरलाभं अन्तरायं करोन्ती द्वे आपत्तियो आपज्जति। ",
"pli-tv-pvr2.2:57.2":	"करोति, पयोगे दुक्कटं; ",
"pli-tv-pvr2.2:57.3":	"कते, आपत्ति पाचित्तियस्स। ",
"pli-tv-pvr2.2:58.1":	"धम्मिकं चीवरविभङ्गं पटिबाहन्ती द्वे आपत्तियो आपज्जति। ",
"pli-tv-pvr2.2:58.2":	"पटिबाहति, पयोगे दुक्कटं; ",
"pli-tv-pvr2.2:58.3":	"पटिबाहिते, आपत्ति पाचित्तियस्स। ",
"pli-tv-pvr2.2:59.1":	"अगारिकस्स वा परिब्बाजकस्स वा परिब्बाजिकाय वा समणचीवरं देन्ती द्वे आपत्तियो आपज्जति। ",
"pli-tv-pvr2.2:59.2":	"देति, पयोगे दुक्कटं; ",
"pli-tv-pvr2.2:59.3":	"दिन्ने, आपत्ति पाचित्तियस्स। ",
"pli-tv-pvr2.2:60.1":	"दुब्बलचीवरपच्चासाय चीवरकालसमयं अतिक्कामेन्ती द्वे आपत्तियो आपज्जति। ",
"pli-tv-pvr2.2:60.2":	"अतिक्कामेति, पयोगे दुक्कटं; ",
"pli-tv-pvr2.2:60.3":	"अतिक्कामिते, आपत्ति पाचित्तियस्स। ",
"pli-tv-pvr2.2:61.1":	"धम्मिकं कथिनुद्धारं पटिबाहन्ती द्वे आपत्तियो आपज्जति। ",
"pli-tv-pvr2.2:61.2":	"पटिबाहति, पयोगे दुक्कटं; ",
"pli-tv-pvr2.2:61.3":	"पटिबाहिते, आपत्ति पाचित्तियस्स। ",
"pli-tv-pvr2.2:62.1":	"नहानवग्गो ततियो। ",
"pli-tv-pvr2.2:63.0":	"४।४। तुवट्टवग्ग ",
"pli-tv-pvr2.2:63.1":	"द्वे भिक्खुनियो एकमञ्चे तुवट्टेन्तियो द्वे आपत्तियो आपज्जन्ति। ",
"pli-tv-pvr2.2:63.2":	"निपज्जन्ति, पयोगे दुक्कटं; ",
"pli-tv-pvr2.2:63.3":	"निपन्ने, आपत्ति पाचित्तियस्स। ",
"pli-tv-pvr2.2:64.1":	"द्वे भिक्खुनियो एकत्थरणपावुरणा तुवट्टेन्तियो द्वे आपत्तियो आपज्जन्ति। ",
"pli-tv-pvr2.2:64.2":	"निपज्जन्ति, पयोगे दुक्कटं; ",
"pli-tv-pvr2.2:64.3":	"निपन्ने, आपत्ति पाचित्तियस्स। ",
"pli-tv-pvr2.2:65.1":	"भिक्खुनिया सञ्चिच्च अफासुं करोन्ती द्वे आपत्तियो आपज्जति। ",
"pli-tv-pvr2.2:65.2":	"करोति, पयोगे दुक्कटं; ",
"pli-tv-pvr2.2:65.3":	"कते, आपत्ति पाचित्तियस्स। ",
"pli-tv-pvr2.2:66.1":	"दुक्खितं सहजीविनिं नेव उपट्ठेन्ती न उपट्ठापनाय उस्सुक्कं करोन्ती एकं आपत्तिं आपज्जति। ",
"pli-tv-pvr2.2:66.2":	"पाचित्तियं। ",
"pli-tv-pvr2.2:67.1":	"भिक्खुनिया उपस्सयं दत्वा कुपिता अनत्तमना निक्कड्ढन्ती द्वे आपत्तियो आपज्जति। ",
"pli-tv-pvr2.2:67.2":	"निक्कड्ढति, पयोगे दुक्कटं; ",
"pli-tv-pvr2.2:67.3":	"निक्कड्ढिते, आपत्ति पाचित्तियस्स। ",
"pli-tv-pvr2.2:68.1":	"संसट्ठा भिक्खुनी यावततियं समनुभासनाय न पटिनिस्सज्जन्ती द्वे आपत्तियो आपज्जति। ",
"pli-tv-pvr2.2:68.2":	"ञत्तिया दुक्कटं; ",
"pli-tv-pvr2.2:68.3":	"कम्मवाचापरियोसाने आपत्ति पाचित्तियस्स। ",
"pli-tv-pvr2.2:69.1":	"अन्तोरट्ठे सासङ्कसम्मते सप्पटिभये असत्थिका चारिकं चरन्ती द्वे आपत्तियो आपज्जति। ",
"pli-tv-pvr2.2:69.2":	"पटिपज्जति, पयोगे दुक्कटं; ",
"pli-tv-pvr2.2:69.3":	"पटिपन्ने, आपत्ति पाचित्तियस्स। ",
"pli-tv-pvr2.2:70.1":	"तिरोरट्ठे सासङ्कसम्मते सप्पटिभये असत्थिका चारिकं चरन्ती द्वे आपत्तियो आपज्जति। ",
"pli-tv-pvr2.2:70.2":	"पटिपज्जति, पयोगे दुक्कटं; ",
"pli-tv-pvr2.2:70.3":	"पटिपन्ने, आपत्ति पाचित्तियस्स। ",
"pli-tv-pvr2.2:71.1":	"अन्तोवस्सं चारिकं चरन्ती द्वे आपत्तियो आपज्जति। ",
"pli-tv-pvr2.2:71.2":	"पटिपज्जति, पयोगे दुक्कटं; ",
"pli-tv-pvr2.2:71.3":	"पटिपन्ने, आपत्ति पाचित्तियस्स। ",
"pli-tv-pvr2.2:72.1":	"वस्संवुट्ठा भिक्खुनी चारिकं न पक्कमन्ती एकं आपत्तिं आपज्जति। ",
"pli-tv-pvr2.2:72.2":	"पाचित्तियं। ",
"pli-tv-pvr2.2:73.1":	"तुवट्टवग्गो चतुत्थो। ",
"pli-tv-pvr2.2:74.0":	"४।५। चित्तागारवग्ग ",
"pli-tv-pvr2.2:74.1":	"राजागारं वा चित्तागारं वा आरामं वा उय्यानं वा पोक्खरणिं वा दस्सनाय गच्छन्ती द्वे आपत्तियो आपज्जति। ",
"pli-tv-pvr2.2:74.2":	"गच्छति, आपत्ति दुक्कटस्स; ",
"pli-tv-pvr2.2:74.3":	"यत्थ ठिता पस्सति, आपत्ति पाचित्तियस्स। ",
"pli-tv-pvr2.2:75.1":	"आसन्दिं वा पल्लङ्कं वा परिभुञ्जन्ती द्वे आपत्तियो आपज्जति। ",
"pli-tv-pvr2.2:75.2":	"परिभुञ्जति, पयोगे दुक्कटं; ",
"pli-tv-pvr2.2:75.3":	"परिभुत्ते, आपत्ति पाचित्तियस्स। ",
"pli-tv-pvr2.2:76.1":	"सुत्तं कन्तन्ती द्वे आपत्तियो आपज्जति। ",
"pli-tv-pvr2.2:76.2":	"कन्तति, पयोगे दुक्कटं; ",
"pli-tv-pvr2.2:76.3":	"उज्जवुज्जवे, आपत्ति पाचित्तियस्स। ",
"pli-tv-pvr2.2:77.1":	"गिहिवेय्यावच्चं करोन्ती द्वे आपत्तियो आपज्जति। ",
"pli-tv-pvr2.2:77.2":	"करोति, पयोगे दुक्कटं; ",
"pli-tv-pvr2.2:77.3":	"कते, आपत्ति पाचित्तियस्स। ",
"pli-tv-pvr2.2:78.1":	"भिक्खुनिया—“एहाय्ये, इमं अधिकरणं वूपसमेही”ति वुच्चमाना—“साधू”ति पटिस्सुणित्वा नेव वूपसमेन्ती न वूपसमाय उस्सुक्कं करोन्ती एकं आपत्तिं आपज्जति। ",
"pli-tv-pvr2.2:78.2":	"पाचित्तियं। ",
"pli-tv-pvr2.2:79.1":	"अगारिकस्स वा परिब्बाजकस्स वा परिब्बाजिकाय वा सहत्था खादनीयं वा भोजनीयं वा देन्ती द्वे आपत्तियो आपज्जति। ",
"pli-tv-pvr2.2:79.2":	"देति, पयोगे दुक्कटं; ",
"pli-tv-pvr2.2:79.3":	"दिन्ने, आपत्ति पाचित्तियस्स। ",
"pli-tv-pvr2.2:80.1":	"आवसथचीवरं अनिस्सज्जित्वा परिभुञ्जन्ती द्वे आपत्तियो आपज्जति। ",
"pli-tv-pvr2.2:80.2":	"परिभुञ्जति, पयोगे दुक्कटं; ",
"pli-tv-pvr2.2:80.3":	"परिभुत्ते, आपत्ति पाचित्तियस्स। ",
"pli-tv-pvr2.2:81.1":	"आवसथं अनिस्सज्जित्वा चारिकं पक्कमन्ती द्वे आपत्तियो आपज्जति। ",
"pli-tv-pvr2.2:81.2":	"पठमं पादं परिक्खेपं अतिक्कामेति, आपत्ति दुक्कटस्स; ",
"pli-tv-pvr2.2:81.3":	"दुतियं पादं अतिक्कामेति, आपत्ति पाचित्तियस्स। ",
"pli-tv-pvr2.2:82.1":	"तिरच्छानविज्जं परियापुणन्ती द्वे आपत्तियो आपज्जति। ",
"pli-tv-pvr2.2:82.2":	"परियापुणाति, पयोगे दुक्कटं; ",
"pli-tv-pvr2.2:82.3":	"पदे पदे आपत्ति पाचित्तियस्स। ",
"pli-tv-pvr2.2:83.1":	"तिरच्छानविज्जं वाचेन्ती द्वे आपत्तियो आपज्जति। ",
"pli-tv-pvr2.2:83.2":	"वाचेति, पयोगे दुक्कटं; ",
"pli-tv-pvr2.2:83.3":	"पदे पदे आपत्ति पाचित्तियस्स। ",
"pli-tv-pvr2.2:84.1":	"चित्तागारवग्गो पञ्चमो। ",
"pli-tv-pvr2.2:85.0":	"४।६। आरामवग्ग ",
"pli-tv-pvr2.2:85.1":	"जानं सभिक्खुकं आरामं अनापुच्छा पविसन्ती द्वे आपत्तियो आपज्जति। ",
"pli-tv-pvr2.2:85.2":	"पठमं पादं परिक्खेपं अतिक्कामेति, आपत्ति दुक्कटस्स; ",
"pli-tv-pvr2.2:85.3":	"दुतियं पादं अतिक्कामेति, आपत्ति पाचित्तियस्स। ",
"pli-tv-pvr2.2:86.1":	"भिक्खुं अक्कोसन्ती परिभासन्ती द्वे आपत्तियो आपज्जति। ",
"pli-tv-pvr2.2:86.2":	"अक्कोसति, पयोगे दुक्कटं; ",
"pli-tv-pvr2.2:86.3":	"अक्कोसिते, आपत्ति पाचित्तियस्स। ",
"pli-tv-pvr2.2:87.1":	"चण्डीकता गणं परिभासन्ती द्वे आपत्तियो आपज्जति। ",
"pli-tv-pvr2.2:87.2":	"परिभासति, पयोगे दुक्कटं; ",
"pli-tv-pvr2.2:87.3":	"परिभासिते, आपत्ति पाचित्तियस्स। ",
"pli-tv-pvr2.2:88.1":	"निमन्तिता वा पवारिता वा खादनीयं वा भोजनीयं वा भुञ्जन्ती द्वे आपत्तियो आपज्जति। ",
"pli-tv-pvr2.2:88.2":	"“खादिस्सामि भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr2.2:88.3":	"अज्झोहारे अज्झोहारे आपत्ति पाचित्तियस्स। ",
"pli-tv-pvr2.2:89.1":	"कुलं मच्छरायन्ती द्वे आपत्तियो आपज्जति। ",
"pli-tv-pvr2.2:89.2":	"मच्छरायति, पयोगे दुक्कटं; ",
"pli-tv-pvr2.2:89.3":	"मच्छरिते, आपत्ति पाचित्तियस्स। ",
"pli-tv-pvr2.2:90.1":	"अभिक्खुके आवासे वस्सं वसन्ती द्वे आपत्तियो आपज्जति। ",
"pli-tv-pvr2.2:90.2":	"“वस्सं वसिस्सामी”ति सेनासनं पञ्ञपेति पानीयं परिभोजनीयं उपट्ठपेति परिवेणं सम्मज्जति, आपत्ति दुक्कटस्स; ",
"pli-tv-pvr2.2:90.3":	"सह अरुणुग्गमना आपत्ति पाचित्तियस्स। ",
"pli-tv-pvr2.2:91.1":	"वस्संवुट्ठा भिक्खुनी उभतोसङ्घे तीहि ठानेहि न पवारेन्ती एकं आपत्तिं आपज्जति। ",
"pli-tv-pvr2.2:91.2":	"पाचित्तियं। ",
"pli-tv-pvr2.2:92.1":	"ओवादाय वा संवासाय वा न गच्छन्ती एकं आपत्तिं आपज्जति। ",
"pli-tv-pvr2.2:92.2":	"पाचित्तियं। ",
"pli-tv-pvr2.2:93.1":	"उपोसथम्पि न पुच्छन्ती ओवादम्पि न याचन्ती एकं आपत्तिं आपज्जति। ",
"pli-tv-pvr2.2:93.2":	"पाचित्तियं। ",
"pli-tv-pvr2.2:94.1":	"पसाखे जातं गण्डं वा रुधितं वा अनपलोकेत्वा सङ्घं वा गणं वा पुरिसेन सद्धिं एकेनेका भेदापेन्ती द्वे आपत्तियो आपज्जति। ",
"pli-tv-pvr2.2:94.2":	"भेदापेति, पयोगे दुक्कटं; ",
"pli-tv-pvr2.2:94.3":	"भिन्ने, आपत्ति पाचित्तियस्स। ",
"pli-tv-pvr2.2:95.1":	"आरामवग्गो छट्ठो। ",
"pli-tv-pvr2.2:96.0":	"४।७। गब्भिनिवग्ग ",
"pli-tv-pvr2.2:96.1":	"गब्भिनिं वुट्ठापेन्ती द्वे आपत्तियो आपज्जति। ",
"pli-tv-pvr2.2:96.2":	"वुट्ठापेति, पयोगे दुक्कटं; ",
"pli-tv-pvr2.2:96.3":	"वुट्ठापिते, आपत्ति पाचित्तियस्स। ",
"pli-tv-pvr2.2:97.1":	"पायन्तिं वुट्ठापेन्ती द्वे आपत्तियो आपज्जति। ",
"pli-tv-pvr2.2:97.2":	"वुट्ठापेति, पयोगे दुक्कटं; ",
"pli-tv-pvr2.2:97.3":	"वुट्ठापिते, आपत्ति पाचित्तियस्स। ",
"pli-tv-pvr2.2:98.1":	"द्वे वस्सानि छसु धम्मेसु असिक्खितसिक्खं सिक्खमानं वुट्ठापेन्ती द्वे आपत्तियो आपज्जति। ",
"pli-tv-pvr2.2:98.2":	"वुट्ठापेति, पयोगे दुक्कटं; ",
"pli-tv-pvr2.2:98.3":	"वुट्ठापिते, आपत्ति पाचित्तियस्स। ",
"pli-tv-pvr2.2:99.1":	"द्वे वस्सानि छसु धम्मेसु सिक्खितसिक्खं सिक्खमानं सङ्घेन असम्मतं वुट्ठापेन्ती द्वे आपत्तियो आपज्जति। ",
"pli-tv-pvr2.2:99.2":	"वुट्ठापेति, पयोगे दुक्कटं; ",
"pli-tv-pvr2.2:99.3":	"वुट्ठापिते, आपत्ति पाचित्तियस्स। ",
"pli-tv-pvr2.2:100.1":	"ऊनद्वादसवस्सं गिहिगतं वुट्ठापेन्ती द्वे आपत्तियो आपज्जति। ",
"pli-tv-pvr2.2:100.2":	"वुट्ठापेति, पयोगे दुक्कटं; ",
"pli-tv-pvr2.2:100.3":	"वुट्ठापिते, आपत्ति पाचित्तियस्स। ",
"pli-tv-pvr2.2:101.1":	"परिपुण्णद्वादसवस्सं गिहिगतं द्वे वस्सानि छसु धम्मेसु असिक्खितसिक्खं वुट्ठापेन्ती द्वे आपत्तियो आपज्जति। ",
"pli-tv-pvr2.2:101.2":	"वुट्ठापेति, पयोगे दुक्कटं; ",
"pli-tv-pvr2.2:101.3":	"वुट्ठापिते, आपत्ति पाचित्तियस्स। ",
"pli-tv-pvr2.2:102.1":	"परिपुण्णद्वादसवस्सं गिहिगतं द्वे वस्सानि छसु धम्मेसु सिक्खितसिक्खं सङ्घेन असम्मतं वुट्ठापेन्ती द्वे आपत्तियो आपज्जति। ",
"pli-tv-pvr2.2:102.2":	"वुट्ठापेति, पयोगे दुक्कटं; ",
"pli-tv-pvr2.2:102.3":	"वुट्ठापिते, आपत्ति पाचित्तियस्स। ",
"pli-tv-pvr2.2:103.1":	"सहजीविनिं वुट्ठापेत्वा द्वे वस्सानि नेव अनुग्गण्हन्ती नानुग्गण्हापेन्ती एकं आपत्तिं आपज्जति। ",
"pli-tv-pvr2.2:103.2":	"पाचित्तियं। ",
"pli-tv-pvr2.2:104.1":	"वुट्ठापितं पवत्तिनिं द्वे वस्सानि नानुबन्धन्ती एकं आपत्तिं आपज्जति। ",
"pli-tv-pvr2.2:104.2":	"पाचित्तियं। ",
"pli-tv-pvr2.2:105.1":	"सहजीविनिं वुट्ठापेत्वा नेव वूपकासेन्ती न वूपकासापेन्ती एकं आपत्तिं आपज्जति। ",
"pli-tv-pvr2.2:105.2":	"पाचित्तियं। ",
"pli-tv-pvr2.2:106.1":	"गब्भिनिवग्गो सत्तमो। ",
"pli-tv-pvr2.2:107.0":	"४।८। कुमारिभूतवग्ग ",
"pli-tv-pvr2.2:107.1":	"ऊनवीसतिवस्सं कुमारिभूतं वुट्ठापेन्ती द्वे आपत्तियो आपज्जति। ",
"pli-tv-pvr2.2:107.2":	"वुट्ठापेति, पयोगे दुक्कटं; ",
"pli-tv-pvr2.2:107.3":	"वुट्ठापिते, आपत्ति पाचित्तियस्स। ",
"pli-tv-pvr2.2:108.1":	"परिपुण्णवीसतिवस्सं कुमारिभूतं द्वे वस्सानि छसु धम्मेसु असिक्खितसिक्खं वुट्ठापेन्ती द्वे आपत्तियो आपज्जति। ",
"pli-tv-pvr2.2:108.2":	"वुट्ठापेति, पयोगे दुक्कटं; ",
"pli-tv-pvr2.2:108.3":	"वुट्ठापिते, आपत्ति पाचित्तियस्स। ",
"pli-tv-pvr2.2:109.1":	"परिपुण्णवीसतिवस्सं कुमारिभूतं द्वे वस्सानि छसु धम्मेसु सिक्खितसिक्खं सङ्घेन असम्मतं वुट्ठापेन्ती द्वे आपत्तियो आपज्जति। ",
"pli-tv-pvr2.2:109.2":	"वुट्ठापेति, पयोगे दुक्कटं; ",
"pli-tv-pvr2.2:109.3":	"वुट्ठापिते, आपत्ति पाचित्तियस्स। ",
"pli-tv-pvr2.2:110.1":	"ऊनद्वादसवस्सा वुट्ठापेन्ती द्वे आपत्तियो आपज्जति। ",
"pli-tv-pvr2.2:110.2":	"वुट्ठापेति, पयोगे दुक्कटं; ",
"pli-tv-pvr2.2:110.3":	"वुट्ठापिते, आपत्ति पाचित्तियस्स। ",
"pli-tv-pvr2.2:111.1":	"परिपुण्णद्वादसवस्सा सङ्घेन असम्मता वुट्ठापेन्ती द्वे आपत्तियो आपज्जति। ",
"pli-tv-pvr2.2:111.2":	"वुट्ठापेति, पयोगे दुक्कटं; ",
"pli-tv-pvr2.2:111.3":	"वुट्ठापिते, आपत्ति पाचित्तियस्स। ",
"pli-tv-pvr2.2:112.1":	"“अलं ताव ते, अय्ये, वुट्ठापितेना”ति वुच्चमाना “साधू”ति पटिस्सुणित्वा पच्छा खीयनधम्मं आपज्जन्ती द्वे आपत्तियो आपज्जति। ",
"pli-tv-pvr2.2:112.2":	"खिय्यति, पयोगे दुक्कटं; ",
"pli-tv-pvr2.2:112.3":	"खिय्यिते, आपत्ति पाचित्तियस्स। ",
"pli-tv-pvr2.2:113.1":	"सिक्खमानं—“सचे मे त्वं, अय्ये, चीवरं दस्ससि, एवाहं तं वुट्ठापेस्सामी”ति वत्वा नेव वुट्ठापेन्ती न वुट्ठापनाय उस्सुक्कं करोन्ती एकं आपत्तिं आपज्जति। ",
"pli-tv-pvr2.2:113.2":	"पाचित्तियं। ",
"pli-tv-pvr2.2:114.1":	"सिक्खमानं—“सचे मं त्वं, अय्ये, द्वे वस्सानि अनुबन्धिस्ससि, एवाहं तं वुट्ठापेस्सामी”ति वत्वा नेव वुट्ठापेन्ती न वुट्ठापनाय उस्सुक्कं करोन्ती एकं आपत्तिं आपज्जति। ",
"pli-tv-pvr2.2:114.2":	"पाचित्तियं। ",
"pli-tv-pvr2.2:115.1":	"पुरिससंसट्ठं कुमारकसंसट्ठं चण्डिं सोकावासं सिक्खमानं वुट्ठापेन्ती द्वे आपत्तियो आपज्जति। ",
"pli-tv-pvr2.2:115.2":	"वुट्ठापेति, पयोगे दुक्कटं; ",
"pli-tv-pvr2.2:115.3":	"वुट्ठापिते, आपत्ति पाचित्तियस्स। ",
"pli-tv-pvr2.2:116.1":	"मातापितूहि वा सामिकेन वा अननुञ्ञातं सिक्खमानं वुट्ठापेन्ती द्वे आपत्तियो आपज्जति। ",
"pli-tv-pvr2.2:116.2":	"वुट्ठापेति, पयोगे दुक्कटं; ",
"pli-tv-pvr2.2:116.3":	"वुट्ठापिते, आपत्ति पाचित्तियस्स। ",
"pli-tv-pvr2.2:117.1":	"पारिवासिकछन्ददानेन सिक्खमानं वुट्ठापेन्ती द्वे आपत्तियो आपज्जति। ",
"pli-tv-pvr2.2:117.2":	"वुट्ठापेति, पयोगे दुक्कटं; ",
"pli-tv-pvr2.2:117.3":	"वुट्ठापिते, आपत्ति पाचित्तियस्स। ",
"pli-tv-pvr2.2:118.1":	"अनुवस्सं वुट्ठापेन्ती द्वे आपत्तियो आपज्जति। ",
"pli-tv-pvr2.2:118.2":	"वुट्ठापेति, पयोगे दुक्कटं; ",
"pli-tv-pvr2.2:118.3":	"वुट्ठापिते, आपत्ति पाचित्तियस्स। ",
"pli-tv-pvr2.2:119.1":	"एकं वस्सं द्वे वुट्ठापेन्ती द्वे आपत्तियो आपज्जति। ",
"pli-tv-pvr2.2:119.2":	"वुट्ठापेति, पयोगे दुक्कटं; ",
"pli-tv-pvr2.2:119.3":	"वुट्ठापिते, आपत्ति पाचित्तियस्स। ",
"pli-tv-pvr2.2:120.1":	"कुमारिभूतवग्गो अट्ठमो। ",
"pli-tv-pvr2.2:121.0":	"४।९। छत्तुपाहनवग्ग ",
"pli-tv-pvr2.2:121.1":	"छत्तुपाहनं धारेन्ती द्वे आपत्तियो आपज्जति। ",
"pli-tv-pvr2.2:121.2":	"धारेति, पयोगे दुक्कटं; ",
"pli-tv-pvr2.2:121.3":	"धारिते, आपत्ति पाचित्तियस्स। ",
"pli-tv-pvr2.2:122.1":	"यानेन यायन्ती द्वे आपत्तियो आपज्जति। ",
"pli-tv-pvr2.2:122.2":	"यायति, पयोगे दुक्कटं; ",
"pli-tv-pvr2.2:122.3":	"यायिते, आपत्ति पाचित्तियस्स। ",
"pli-tv-pvr2.2:123.1":	"सङ्घाणिं धारेन्ती द्वे आपत्तियो आपज्जति। ",
"pli-tv-pvr2.2:123.2":	"धारेति, पयोगे दुक्कटं; ",
"pli-tv-pvr2.2:123.3":	"धारिते, आपत्ति पाचित्तियस्स। ",
"pli-tv-pvr2.2:124.1":	"इत्थालङ्कारं धारेन्ती द्वे आपत्तियो आपज्जति। ",
"pli-tv-pvr2.2:124.2":	"धारेति, पयोगे दुक्कटं; ",
"pli-tv-pvr2.2:124.3":	"धारिते, आपत्ति पाचित्तियस्स। ",
"pli-tv-pvr2.2:125.1":	"गन्धवण्णकेन नहायन्ती द्वे आपत्तियो आपज्जति। ",
"pli-tv-pvr2.2:125.2":	"नहायति, पयोगे दुक्कटं; ",
"pli-tv-pvr2.2:125.3":	"नहानपरियोसाने, आपत्ति पाचित्तियस्स। ",
"pli-tv-pvr2.2:126.1":	"वासितकेन पिञ्ञाकेन नहायन्ती द्वे आपत्तियो आपज्जति। ",
"pli-tv-pvr2.2:126.2":	"नहायति, पयोगे दुक्कटं; ",
"pli-tv-pvr2.2:126.3":	"नहानपरियोसाने, आपत्ति पाचित्तियस्स। ",
"pli-tv-pvr2.2:127.1":	"भिक्खुनिया उम्मद्दापेन्ती परिमद्दापेन्ती द्वे आपत्तियो आपज्जति। ",
"pli-tv-pvr2.2:127.2":	"उम्मद्दापेति, पयोगे दुक्कटं; ",
"pli-tv-pvr2.2:127.3":	"उम्मद्दिते, आपत्ति पाचित्तियस्स। ",
"pli-tv-pvr2.2:128.1":	"सिक्खमानाय उम्मद्दापेन्ती परिमद्दापेन्ती द्वे आपत्तियो आपज्जति। ",
"pli-tv-pvr2.2:128.2":	"उम्मद्दापेति, पयोगे दुक्कटं; ",
"pli-tv-pvr2.2:128.3":	"उम्मद्दिते, आपत्ति पाचित्तियस्स। ",
"pli-tv-pvr2.2:129.1":	"सामणेरिया उम्मद्दापेन्ती परिमद्दापेन्ती द्वे आपत्तियो आपज्जति। ",
"pli-tv-pvr2.2:129.2":	"उम्मद्दापेति, पयोगे दुक्कटं; ",
"pli-tv-pvr2.2:129.3":	"उम्मद्दिते, आपत्ति पाचित्तियस्स। ",
"pli-tv-pvr2.2:130.1":	"गिहिनिया उम्मद्दापेन्ती परिमद्दापेन्ती द्वे आपत्तियो आपज्जति। ",
"pli-tv-pvr2.2:130.2":	"उम्मद्दापेति, पयोगे दुक्कटं; ",
"pli-tv-pvr2.2:130.3":	"उम्मद्दिते, आपत्ति पाचित्तियस्स। ",
"pli-tv-pvr2.2:131.1":	"भिक्खुस्स पुरतो अनापुच्छा आसने निसीदन्ती द्वे आपत्तियो आपज्जति। ",
"pli-tv-pvr2.2:131.2":	"निसीदति, पयोगे दुक्कटं; ",
"pli-tv-pvr2.2:131.3":	"निसिन्ने, आपत्ति पाचित्तियस्स। ",
"pli-tv-pvr2.2:132.1":	"अनोकासकतं भिक्खुं पञ्हं पुच्छन्ती द्वे आपत्तियो आपज्जति। ",
"pli-tv-pvr2.2:132.2":	"पुच्छति, पयोगे दुक्कटं; ",
"pli-tv-pvr2.2:132.3":	"पुच्छिते, आपत्ति पाचित्तियस्स। ",
"pli-tv-pvr2.2:133.1":	"असङ्कच्चिका गामं पविसन्ती द्वे आपत्तियो आपज्जति। ",
"pli-tv-pvr2.2:133.2":	"पठमं पादं परिक्खेपं अतिक्कामेति, आपत्ति दुक्कटस्स; ",
"pli-tv-pvr2.2:133.3":	"दुतियं पादं अतिक्कामेति, आपत्ति पाचित्तियस्स। ",
"pli-tv-pvr2.2:134.1":	"छत्तुपाहनवग्गो नवमो। ",
"pli-tv-pvr2.2:134.2":	"खुद्दकं निट्ठितं। ",
"pli-tv-pvr2.2:135.0":	"५। पाटिदेसनीयकण्ड ",
"pli-tv-pvr2.2:135.1":	"सप्पिं विञ्ञापेत्वा भुञ्जन्ती द्वे आपत्तियो आपज्जति। ",
"pli-tv-pvr2.2:135.2":	"भुञ्जिस्सामीति पटिग्गण्हाति, आपत्ति दुक्कटस्स; ",
"pli-tv-pvr2.2:135.3":	"अज्झोहारे अज्झोहारे आपत्ति पाटिदेसनीयस्स। ",
"pli-tv-pvr2.2:136.1":	"तेलं विञ्ञापेत्वा भुञ्जन्ती द्वे आपत्तियो आपज्जति। ",
"pli-tv-pvr2.2:136.2":	"भुञ्जिस्सामीति पटिग्गण्हाति, आपत्ति दुक्कटस्स; ",
"pli-tv-pvr2.2:136.3":	"अज्झोहारे अज्झोहारे आपत्ति पाटिदेसनीयस्स। ",
"pli-tv-pvr2.2:137.1":	"मधुं विञ्ञापेत्वा भुञ्जन्ती द्वे आपत्तियो आपज्जति। ",
"pli-tv-pvr2.2:137.2":	"भुञ्जिस्सामीति पटिग्गण्हाति, आपत्ति दुक्कटस्स; ",
"pli-tv-pvr2.2:137.3":	"अज्झोहारे अज्झोहारे आपत्ति पाटिदेसनीयस्स। ",
"pli-tv-pvr2.2:138.1":	"फाणितं विञ्ञापेत्वा भुञ्जन्ती द्वे आपत्तियो आपज्जति। ",
"pli-tv-pvr2.2:138.2":	"भुञ्जिस्सामीति पटिग्गण्हाति, आपत्ति दुक्कटस्स; ",
"pli-tv-pvr2.2:138.3":	"अज्झोहारे अज्झोहारे आपत्ति पाटिदेसनीयस्स। ",
"pli-tv-pvr2.2:139.1":	"मच्छं विञ्ञापेत्वा भुञ्जन्ती द्वे आपत्तियो आपज्जति। ",
"pli-tv-pvr2.2:139.2":	"भुञ्जिस्सामीति पटिग्गण्हाति, आपत्ति दुक्कटस्स; ",
"pli-tv-pvr2.2:139.3":	"अज्झोहारे अज्झोहारे आपत्ति पाटिदेसनीयस्स। ",
"pli-tv-pvr2.2:140.1":	"मंसं विञ्ञापेत्वा भुञ्जन्ती द्वे आपत्तियो आपज्जति। ",
"pli-tv-pvr2.2:140.2":	"भुञ्जिस्सामीति पटिग्गण्हाति, आपत्ति दुक्कटस्स; ",
"pli-tv-pvr2.2:140.3":	"अज्झोहारे अज्झोहारे आपत्ति पाटिदेसनीयस्स। ",
"pli-tv-pvr2.2:141.1":	"खीरं विञ्ञापेत्वा भुञ्जन्ती द्वे आपत्तियो आपज्जति। ",
"pli-tv-pvr2.2:141.2":	"भुञ्जिस्सामीति पटिग्गण्हाति, आपत्ति दुक्कटस्स; ",
"pli-tv-pvr2.2:141.3":	"अज्झोहारे अज्झोहारे आपत्ति पाटिदेसनीयस्स। ",
"pli-tv-pvr2.2:142.1":	"दधिं विञ्ञापेत्वा भुञ्जन्ती द्वे आपत्तियो आपज्जति। ",
"pli-tv-pvr2.2:142.2":	"भुञ्जिस्सामीति पटिग्गण्हाति, आपत्ति दुक्कटस्स; ",
"pli-tv-pvr2.2:142.3":	"अज्झोहारे अज्झोहारे आपत्ति पाटिदेसनीयस्स। ",
"pli-tv-pvr2.2:143.1":	"अट्ठ पाटिदेसनीया निट्ठिता। ",
"pli-tv-pvr2.2:143.2":	"कतापत्तिवारो निट्ठितो दुतियो। "
}	
