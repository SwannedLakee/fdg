{	
"pli-tv-pvr1.10:0.1":	"परिवार ",
"pli-tv-pvr1.10:0.2":	"भिक्खुविभङ्ग ",
"pli-tv-pvr1.10:0.3":	"दुतियभाग ",
"pli-tv-pvr1.10:0.4":	"१।१० कतापत्तिवार ",
"pli-tv-pvr1.10:0.5":	"१। पाराजिककण्ड ",
"pli-tv-pvr1.10:1.1":	"मेथुनं धम्मं पटिसेवनपच्चया कति आपत्तियो आपज्जति? ",
"pli-tv-pvr1.10:1.2":	"मेथुनं धम्मं पटिसेवनपच्चया चतस्सो आपत्तियो आपज्जति—",
"pli-tv-pvr1.10:1.3":	"अक्खायिते सरीरे मेथुनं धम्मं पटिसेवति, आपत्ति पाराजिकस्स; ",
"pli-tv-pvr1.10:1.4":	"येभुय्येन खायिते सरीरे मेथुनं धम्मं पटिसेवति, आपत्ति थुल्लच्चयस्स; ",
"pli-tv-pvr1.10:1.5":	"वट्टकते मुखे अच्छुपन्तं अङ्गजातं पवेसेति, आपत्ति दुक्कटस्स; ",
"pli-tv-pvr1.10:1.6":	"जतुमट्ठके पाचित्तियं—",
"pli-tv-pvr1.10:1.7":	"मेथुनं धम्मं पटिसेवनपच्चया इमा चतस्सो आपत्तियो आपज्जति। ",
"pli-tv-pvr1.10:2.1":	"अदिन्नं आदियनपच्चया कति आपत्तियो आपज्जति? ",
"pli-tv-pvr1.10:2.2":	"अदिन्नं आदियनपच्चया तिस्सो आपत्तियो आपज्जति। ",
"pli-tv-pvr1.10:2.3":	"पञ्चमासकं वा अतिरेकपञ्चमासकं वा अग्घनकं अदिन्नं थेय्यसङ्खातं आदियति, आपत्ति पाराजिकस्स; ",
"pli-tv-pvr1.10:2.4":	"अतिरेकमासकं वा ऊनपञ्चमासकं वा अग्घनकं अदिन्नं थेय्यसङ्खातं आदियति, आपत्ति थुल्लच्चयस्स; ",
"pli-tv-pvr1.10:2.5":	"मासकं वा ऊनमासकं वा अग्घनकं अदिन्नं थेय्यसङ्खातं आदियति, आपत्ति दुक्कटस्स—",
"pli-tv-pvr1.10:2.6":	"अदिन्नं आदियनपच्चया इमा तिस्सो आपत्तियो आपज्जति। ",
"pli-tv-pvr1.10:3.1":	"सञ्चिच्च मनुस्सविग्गहं जीविता वोरोपनपच्चया कति आपत्तियो आपज्जति? ",
"pli-tv-pvr1.10:3.2":	"सञ्चिच्च मनुस्सविग्गहं जीविता वोरोपनपच्चया तिस्सो आपत्तियो आपज्जति। ",
"pli-tv-pvr1.10:3.3":	"मनुस्सं ओदिस्स ओपातं खणति “पपतित्वा मरिस्सती”ति, आपत्ति दुक्कटस्स; ",
"pli-tv-pvr1.10:3.4":	"पपतिते दुक्खा वेदना उप्पज्जति, आपत्ति थुल्लच्चयस्स; ",
"pli-tv-pvr1.10:3.5":	"मरति, आपत्ति पाराजिकस्स—",
"pli-tv-pvr1.10:3.6":	"सञ्चिच्च मनुस्सविग्गहं जीविता वोरोपनपच्चया इमा तिस्सो आपत्तियो आपज्जति। ",
"pli-tv-pvr1.10:4.1":	"असन्तं अभूतं उत्तरिमनुस्सधम्मं उल्लपनपच्चया कति आपत्तियो आपज्जति? ",
"pli-tv-pvr1.10:4.2":	"असन्तं अभूतं उत्तरिमनुस्सधम्मं उल्लपनपच्चया तिस्सो आपत्तियो आपज्जति—",
"pli-tv-pvr1.10:4.3":	"पापिच्छो इच्छापकतो असन्तं अभूतं उत्तरिमनुस्सधम्मं उल्लपति, आपत्ति पाराजिकस्स; ",
"pli-tv-pvr1.10:4.4":	"“यो ते विहारे वसति सो भिक्खु अरहा”ति भणति, पटिविजानन्तस्स आपत्ति थुल्लच्चयस्स; ",
"pli-tv-pvr1.10:4.5":	"न पटिविजानन्तस्स आपत्ति दुक्कटस्स—",
"pli-tv-pvr1.10:4.6":	"असन्तं अभूतं उत्तरिमनुस्सधम्मं उल्लपनपच्चया इमा तिस्सो आपत्तियो आपज्जति। ",
"pli-tv-pvr1.10:5.1":	"चत्तारो पाराजिका निट्ठिता। ",
"pli-tv-pvr1.10:6.0":	"२। सङ्घादिसेसकण्डादि ",
"pli-tv-pvr1.10:6.1":	"उपक्कमित्वा असुचिमोचनपच्चया कति आपत्तियो आपज्जति? ",
"pli-tv-pvr1.10:6.2":	"उपक्कमित्वा असुचिमोचनपच्चया तिस्सो आपत्तियो आपज्जति—",
"pli-tv-pvr1.10:6.3":	"चेतेति उपक्कमति मुच्चति, आपत्ति सङ्घादिसेसस्स; ",
"pli-tv-pvr1.10:6.4":	"चेतेति उपक्कमति न मुच्चति, आपत्ति थुल्लच्चयस्स; ",
"pli-tv-pvr1.10:6.5":	"पयोगे दुक्कटं—",
"pli-tv-pvr1.10:6.6":	"उपक्कमित्वा असुचिमोचनपच्चया इमा तिस्सो आपत्तियो आपज्जति। ",
"pli-tv-pvr1.10:7.1":	"कायसंसग्गं समापज्जनपच्चया कति आपत्तियो आपज्जति? ",
"pli-tv-pvr1.10:7.2":	"कायसंसग्गं समापज्जनपच्चया पञ्च आपत्तियो आपज्जति—",
"pli-tv-pvr1.10:7.3":	"अवस्सुता भिक्खुनी अवस्सुतस्स पुरिसपुग्गलस्स अधक्खकं उब्भजाणुमण्डलं गहणं सादियति, आपत्ति पाराजिकस्स; ",
"pli-tv-pvr1.10:7.4":	"भिक्खु कायेन कायं आमसति, आपत्ति सङ्घादिसेसस्स; ",
"pli-tv-pvr1.10:7.5":	"कायेन कायपटिबद्धं आमसति, आपत्ति थुल्लच्चयस्स; ",
"pli-tv-pvr1.10:7.6":	"कायपटिबद्धेन कायपटिबद्धं आमसति, आपत्ति दुक्कटस्स; ",
"pli-tv-pvr1.10:7.7":	"अङ्गुलिपतोदके पाचित्तियं—",
"pli-tv-pvr1.10:7.8":	"कायसंसग्गं समापज्जनपच्चया इमा पञ्च आपत्तियो आपज्जति। ",
"pli-tv-pvr1.10:8.1":	"मातुगामं दुट्ठुल्लाहि वाचाहि ओभासनपच्चया तिस्सो आपत्तियो आपज्जति—",
"pli-tv-pvr1.10:8.2":	"वच्चमग्गं पस्सावमग्गं आदिस्स वण्णम्पि भणति अवण्णम्पि भणति, आपत्ति सङ्घादिसेसस्स; ",
"pli-tv-pvr1.10:8.3":	"वच्चमग्गं पस्सावमग्गं ठपेत्वा अधक्खकं उब्भजाणुमण्डलं आदिस्स वण्णम्पि भणति अवण्णम्पि भणति, आपत्ति थुल्लच्चयस्स; ",
"pli-tv-pvr1.10:8.4":	"कायपटिबद्धं आदिस्स वण्णम्पि भणति अवण्णम्पि भणति, आपत्ति दुक्कटस्स। ",
"pli-tv-pvr1.10:9.1":	"अत्तकामपारिचरियाय वण्णं भासनपच्चया तिस्सो आपत्तियो आपज्जति—",
"pli-tv-pvr1.10:9.2":	"मातुगामस्स सन्तिके अत्तकामपारिचरियाय वण्णं भासति, आपत्ति सङ्घादिसेसस्स; ",
"pli-tv-pvr1.10:9.3":	"पण्डकस्स सन्तिके अत्तकामपारिचरियाय वण्णं भासति, आपत्ति थुल्लच्चयस्स; ",
"pli-tv-pvr1.10:9.4":	"तिरच्छानगतस्स सन्तिके अत्तकामपारिचरियाय वण्णं भासति, आपत्ति दुक्कटस्स। ",
"pli-tv-pvr1.10:10.1":	"सञ्चरित्तं समापज्जनपच्चया तिस्सो आपत्तियो आपज्जति—",
"pli-tv-pvr1.10:10.2":	"पटिग्गण्हाति वीमंसति पच्चाहरति, आपत्ति सङ्घादिसेसस्स; ",
"pli-tv-pvr1.10:10.3":	"पटिग्गण्हाति वीमंसति न पच्चाहरति, आपत्ति थुल्लच्चयस्स; ",
"pli-tv-pvr1.10:10.4":	"पटिग्गण्हाति न वीमंसति न पच्चाहरति, आपत्ति दुक्कटस्स। ",
"pli-tv-pvr1.10:11.1":	"सञ्ञाचिकाय कुटिं कारापनपच्चया तिस्सो आपत्तियो आपज्जति—",
"pli-tv-pvr1.10:11.2":	"कारापेति, पयोगे दुक्कटं; ",
"pli-tv-pvr1.10:11.3":	"एकं पिण्डं अनागते आपत्ति थुल्लच्चयस्स; ",
"pli-tv-pvr1.10:11.4":	"तस्मिं पिण्डे आगते आपत्ति सङ्घादिसेसस्स। ",
"pli-tv-pvr1.10:12.1":	"महल्लकं विहारं कारापनपच्चया तिस्सो आपत्तियो आपज्जति—",
"pli-tv-pvr1.10:12.2":	"कारापेति, पयोगे दुक्कटं; ",
"pli-tv-pvr1.10:12.3":	"एकं पिण्डं अनागते, आपत्ति थुल्लच्चयस्स; ",
"pli-tv-pvr1.10:12.4":	"तस्मिं पिण्डे आगते आपत्ति सङ्घादिसेसस्स। ",
"pli-tv-pvr1.10:13.1":	"भिक्खुं अमूलकेन पाराजिकेन धम्मेन अनुद्धंसनपच्चया तिस्सो आपत्तियो आपज्जति—",
"pli-tv-pvr1.10:13.2":	"अनोकासं कारापेत्वा चावनाधिप्पायो वदेति, आपत्ति सङ्घादिसेसेन दुक्कटस्स; ",
"pli-tv-pvr1.10:13.3":	"ओकासं कारापेत्वा अक्कोसाधिप्पायो वदेति, आपत्ति ओमसवादस्स। ",
"pli-tv-pvr1.10:14.1":	"भिक्खुं अञ्ञभागियस्स अधिकरणस्स किञ्चि देसं लेसमत्तं उपादाय पाराजिकेन धम्मेन अनुद्धंसनपच्चया तिस्सो आपत्तियो आपज्जति—",
"pli-tv-pvr1.10:14.2":	"अनोकासं कारापेत्वा चावनाधिप्पायो वदेति, आपत्ति सङ्घादिसेसेन दुक्कटस्स; ",
"pli-tv-pvr1.10:14.3":	"ओकासं कारापेत्वा अक्कोसाधिप्पायो वदेति, आपत्ति ओमसवादस्स। ",
"pli-tv-pvr1.10:15.1":	"सङ्घभेदको भिक्खु यावततियं समनुभासनाय न पटिनिस्सज्जनपच्चया तिस्सो आपत्तियो आपज्जति—",
"pli-tv-pvr1.10:15.2":	"ञत्तिया दुक्कटं; ",
"pli-tv-pvr1.10:15.3":	"द्वीहि कम्मवाचाहि थुल्लच्चया; ",
"pli-tv-pvr1.10:15.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr1.10:16.1":	"भेदकानुवत्तका भिक्खू यावततियं समनुभासनाय न पटिनिस्सज्जनपच्चया तिस्सो आपत्तियो आपज्जन्ति—",
"pli-tv-pvr1.10:16.2":	"ञत्तिया दुक्कटं; ",
"pli-tv-pvr1.10:16.3":	"द्वीहि कम्मवाचाहि थुल्लच्चया; ",
"pli-tv-pvr1.10:16.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr1.10:17.1":	"दुब्बचो भिक्खु यावततियं समनुभासनाय न पटिनिस्सज्जनपच्चया तिस्सो आपत्तियो आपज्जति—",
"pli-tv-pvr1.10:17.2":	"ञत्तिया दुक्कटं; ",
"pli-tv-pvr1.10:17.3":	"द्वीहि कम्मवाचाहि थुल्लच्चया; ",
"pli-tv-pvr1.10:17.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr1.10:18.1":	"कुलदूसको भिक्खु यावततियं समनुभासनाय न पटिनिस्सज्जनपच्चया तिस्सो आपत्तियो आपज्जति—",
"pli-tv-pvr1.10:18.2":	"ञत्तिया दुक्कटं; ",
"pli-tv-pvr1.10:18.3":	"द्वीहि कम्मवाचाहि थुल्लच्चया; ",
"pli-tv-pvr1.10:18.4":	"कम्मवाचापरियोसाने आपत्ति सङ्घादिसेसस्स …पे…। ",
"pli-tv-pvr1.10:19.1":	"अनादरियं पटिच्च उदके उच्चारं वा पस्सावं वा खेळं वा करणपच्चया कति आपत्तियो आपज्जति? ",
"pli-tv-pvr1.10:19.2":	"अनादरियं पटिच्च उदके उच्चारं वा पस्सावं वा खेळं वा करणपच्चया एकं आपत्तिं आपज्जति। ",
"pli-tv-pvr1.10:19.3":	"दुक्कटं—",
"pli-tv-pvr1.10:19.4":	"अनादरियं पटिच्च उदके उच्चारं वा पस्सावं वा खेळं वा करणपच्चया इमं एकं आपत्तिं आपज्जति। ",
"pli-tv-pvr1.10:20.1":	"कतापत्तिवारो निट्ठितो दुतियो। "
}	
