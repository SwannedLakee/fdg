{	
"pli-tv-pvr2.9:0.1":	"परिवार ",
"pli-tv-pvr2.9:0.2":	"भिक्खुनिविभङ्ग ",
"pli-tv-pvr2.9:0.3":	"दुतियभाग ",
"pli-tv-pvr2.9:0.4":	"२।९ कत्थपञ्ञत्तिवार ",
"pli-tv-pvr2.9:1.0":	"१। पाराजिककण्ड ",
"pli-tv-pvr2.9:1.1":	"यं तेन भगवता जानता पस्सता अरहता सम्मासम्बुद्धेन कायसंसग्गं सादियनपच्चया पाराजिकं कत्थ पञ्ञत्तं? ",
"pli-tv-pvr2.9:1.2":	"कं आरब्भ? ",
"pli-tv-pvr2.9:1.3":	"किस्मिं वत्थुस्मिं …पे… ",
"pli-tv-pvr2.9:1.4":	"केनाभतन्ति? ",
"pli-tv-pvr2.9:2.1":	"यं तेन भगवता जानता पस्सता अरहता सम्मासम्बुद्धेन कायसंसग्गं सादियनपच्चया पाराजिकं कत्थ पञ्ञत्तन्ति? ",
"pli-tv-pvr2.9:2.2":	"सावत्थियं पञ्ञत्तं। ",
"pli-tv-pvr2.9:2.3":	"कं आरब्भाति? ",
"pli-tv-pvr2.9:2.4":	"सुन्दरीनन्दं भिक्खुनिं आरब्भ। ",
"pli-tv-pvr2.9:2.5":	"किस्मिं वत्थुस्मिन्ति? ",
"pli-tv-pvr2.9:2.6":	"सुन्दरीनन्दा भिक्खुनी अवस्सुता अवस्सुतस्स पुरिसपुग्गलस्स कायसंसग्गं सादियि, तस्मिं वत्थुस्मिं। ",
"pli-tv-pvr2.9:2.7":	"अत्थि तत्थ पञ्ञत्ति, अनुपञ्ञत्ति, अनुप्पन्नपञ्ञत्तीति? ",
"pli-tv-pvr2.9:2.8":	"एका पञ्ञत्ति। ",
"pli-tv-pvr2.9:2.9":	"अनुपञ्ञत्ति अनुप्पन्नपञ्ञत्ति तस्मिं नत्थि। ",
"pli-tv-pvr2.9:2.10":	"सब्बत्थपञ्ञत्ति, पदेसपञ्ञत्तीति? ",
"pli-tv-pvr2.9:2.11":	"सब्बत्थपञ्ञत्ति। ",
"pli-tv-pvr2.9:2.12":	"साधारणपञ्ञत्ति, असाधारणपञ्ञत्तीति? ",
"pli-tv-pvr2.9:2.13":	"असाधारणपञ्ञत्ति। ",
"pli-tv-pvr2.9:2.14":	"एकतोपञ्ञत्ति, उभतोपञ्ञत्तीति? ",
"pli-tv-pvr2.9:2.15":	"एकतोपञ्ञत्ति। ",
"pli-tv-pvr2.9:2.16":	"चतुन्नं पातिमोक्खुद्देसानं कत्थोगधं कत्थ परियापन्नन्ति? ",
"pli-tv-pvr2.9:2.17":	"निदानोगधं निदानपरियापन्नं? ",
"pli-tv-pvr2.9:2.18":	"कतमेन उद्देसेन उद्देसं आगच्छतीति? ",
"pli-tv-pvr2.9:2.19":	"दुतियेन उद्देसेन उद्देसं आगच्छति। ",
"pli-tv-pvr2.9:2.20":	"चतुन्नं विपत्तीनं कतमा विपत्तीति? ",
"pli-tv-pvr2.9:2.21":	"सीलविपत्ति। ",
"pli-tv-pvr2.9:2.22":	"सत्तन्नं आपत्तिक्खन्धानं कतमो आपत्तिक्खन्धोति? ",
"pli-tv-pvr2.9:2.23":	"पाराजिकापत्तिक्खन्धो। ",
"pli-tv-pvr2.9:2.24":	"छन्नं आपत्तिसमुट्ठानानं कतिहि समुट्ठानेहि समुट्ठातीति? ",
"pli-tv-pvr2.9:2.25":	"एकेन समुट्ठानेन समुट्ठाति—",
"pli-tv-pvr2.9:2.26":	"कायतो च चित्ततो च समुट्ठाति, न वाचतो …पे… ",
"pli-tv-pvr2.9:2.27":	"केनाभतन्ति? ",
"pli-tv-pvr2.9:2.28":	"परम्पराभतं—",
"pli-tv-pvr2.9:3.1":	"उपालि दासको चेव, ",
"pli-tv-pvr2.9:3.2":	"सोणको सिग्गवो तथा; ",
"pli-tv-pvr2.9:3.3":	"मोग्गलिपुत्तेन पञ्चमा, ",
"pli-tv-pvr2.9:3.4":	"एते जम्बुसिरिव्हये। ",
"pli-tv-pvr2.9:4.1":	"…पे… ",
"pli-tv-pvr2.9:5.1":	"एते नागा महापञ्ञा, ",
"pli-tv-pvr2.9:5.2":	"विनयञ्ञू मग्गकोविदा; ",
"pli-tv-pvr2.9:5.3":	"विनयं दीपे पकासेसुं, ",
"pli-tv-pvr2.9:5.4":	"पिटकं तम्बपण्णियाति। ",
"pli-tv-pvr2.9:6.1":	"वज्जप्पटिच्छादनपच्चया पाराजिकं कत्थ पञ्ञत्तन्ति? ",
"pli-tv-pvr2.9:6.2":	"सावत्थियं पञ्ञत्तं। ",
"pli-tv-pvr2.9:6.3":	"कं आरब्भाति? ",
"pli-tv-pvr2.9:6.4":	"थुल्लनन्दं भिक्खुनिं आरब्भ। ",
"pli-tv-pvr2.9:6.5":	"किस्मिं वत्थुस्मिन्ति? ",
"pli-tv-pvr2.9:6.6":	"थुल्लनन्दा भिक्खुनी जानं पाराजिकं धम्मं अज्झापन्नं भिक्खुनिं नेवत्तना पटिचोदेसि न गणस्स आरोचेसि, तस्मिं वत्थुस्मिं। ",
"pli-tv-pvr2.9:6.7":	"एका पञ्ञत्ति। ",
"pli-tv-pvr2.9:6.8":	"छन्नं आपत्तिसमुट्ठानानं एकेन समुट्ठानेन समुट्ठाति—",
"pli-tv-pvr2.9:6.9":	"धुरनिक्खेपे …पे…। ",
"pli-tv-pvr2.9:7.1":	"यावततियं समनुभासनाय न पटिनिस्सज्जनपच्चया पाराजिकं कत्थ पञ्ञत्तन्ति? ",
"pli-tv-pvr2.9:7.2":	"सावत्थियं पञ्ञत्तं। ",
"pli-tv-pvr2.9:7.3":	"कं आरब्भाति? ",
"pli-tv-pvr2.9:7.4":	"थुल्लनन्दं भिक्खुनिं आरब्भ। ",
"pli-tv-pvr2.9:7.5":	"किस्मिं वत्थुस्मिन्ति? ",
"pli-tv-pvr2.9:7.6":	"थुल्लनन्दा भिक्खुनी समग्गेन सङ्घेन उक्खित्तं अरिट्ठं भिक्खुं गद्धबाधिपुब्बं अनुवत्ति, तस्मिं वत्थुस्मिं। ",
"pli-tv-pvr2.9:7.7":	"एका पञ्ञत्ति। ",
"pli-tv-pvr2.9:7.8":	"छन्नं आपत्तिसमुट्ठानानं एकेन समुट्ठानेन समुट्ठाति—",
"pli-tv-pvr2.9:7.9":	"धुरनिक्खेपे …पे…। ",
"pli-tv-pvr2.9:8.1":	"अट्ठमं वत्थुं परिपूरणपच्चया पाराजिकं कत्थ पञ्ञत्तन्ति? ",
"pli-tv-pvr2.9:8.2":	"सावत्थियं पञ्ञत्तं। ",
"pli-tv-pvr2.9:8.3":	"कं आरब्भाति? ",
"pli-tv-pvr2.9:8.4":	"छब्बग्गिया भिक्खुनियो आरब्भ। ",
"pli-tv-pvr2.9:8.5":	"किस्मिं वत्थुस्मिन्ति? ",
"pli-tv-pvr2.9:8.6":	"छब्बग्गिया भिक्खुनियो अट्ठमं वत्थुं परिपूरेसुं, तस्मिं वत्थुस्मिं। ",
"pli-tv-pvr2.9:8.7":	"एका पञ्ञत्ति। ",
"pli-tv-pvr2.9:8.8":	"छन्नं आपत्तिसमुट्ठानानं एकेन समुट्ठानेन समुट्ठाति—",
"pli-tv-pvr2.9:8.9":	"धुरनिक्खेपे …पे…। ",
"pli-tv-pvr2.9:8.10":	"पाराजिका निट्ठिता। ",
"pli-tv-pvr2.9:9.0":	"२। सङ्घादिसेसकण्डादि ",
"pli-tv-pvr2.9:9.1":	"यं तेन भगवता जानता पस्सता अरहता सम्मासम्बुद्धेन उस्सयवादिकाय भिक्खुनिया अड्डं करणपच्चया सङ्घादिसेसो कत्थ पञ्ञत्तो? ",
"pli-tv-pvr2.9:9.2":	"कं आरब्भ? ",
"pli-tv-pvr2.9:9.3":	"किस्मिं वत्थुस्मिं …पे… ",
"pli-tv-pvr2.9:9.4":	"केनाभतन्ति? ",
"pli-tv-pvr2.9:10.1":	"यं तेन भगवता जानता पस्सता अरहता सम्मासम्बुद्धेन उस्सयवादिकाय भिक्खुनिया अड्डं करणपच्चया सङ्घादिसेसो कत्थ पञ्ञत्तोति? ",
"pli-tv-pvr2.9:10.2":	"सावत्थियं पञ्ञत्तो। ",
"pli-tv-pvr2.9:10.3":	"कं आरब्भाति? ",
"pli-tv-pvr2.9:10.4":	"थुल्लनन्दं भिक्खुनिं आरब्भ। ",
"pli-tv-pvr2.9:10.5":	"किस्मिं वत्थुस्मिन्ति? ",
"pli-tv-pvr2.9:10.6":	"थुल्लनन्दा भिक्खुनी उस्सयवादिका विहरि, तस्मिं वत्थुस्मिं। ",
"pli-tv-pvr2.9:10.7":	"अत्थि तत्थ पञ्ञत्ति, अनुपञ्ञत्ति, अनुप्पन्नपञ्ञत्तीति? ",
"pli-tv-pvr2.9:10.8":	"एका पञ्ञत्ति। ",
"pli-tv-pvr2.9:10.9":	"अनुपञ्ञत्ति अनुप्पन्नपञ्ञत्ति तस्मिं नत्थि। ",
"pli-tv-pvr2.9:10.10":	"सब्बत्थपञ्ञत्ति, पदेसपञ्ञत्तीति? ",
"pli-tv-pvr2.9:10.11":	"सब्बत्थपञ्ञत्ति। ",
"pli-tv-pvr2.9:10.12":	"साधारणपञ्ञत्ति, असाधारणपञ्ञत्तीति? ",
"pli-tv-pvr2.9:10.13":	"असाधारणपञ्ञत्ति। ",
"pli-tv-pvr2.9:10.14":	"एकतोपञ्ञत्ति, उभतोपञ्ञत्तीति? ",
"pli-tv-pvr2.9:10.15":	"एकतोपञ्ञत्ति। ",
"pli-tv-pvr2.9:10.16":	"चतुन्नं पातिमोक्खुद्देसानं कत्थोगधं कत्थ परियापन्नन्ति? ",
"pli-tv-pvr2.9:10.17":	"निदानोगधं निदानपरियापन्नं। ",
"pli-tv-pvr2.9:10.18":	"कतमेन उद्देसेन उद्देसं आगच्छतीति? ",
"pli-tv-pvr2.9:10.19":	"ततियेन उद्देसेन उद्देसं आगच्छति। ",
"pli-tv-pvr2.9:10.20":	"चतुन्नं विपत्तीनं कतमा विपत्तीति? ",
"pli-tv-pvr2.9:10.21":	"सीलविपत्ति। ",
"pli-tv-pvr2.9:10.22":	"सत्तन्नं आपत्तिक्खन्धानं कतमो आपत्तिक्खन्धोति? ",
"pli-tv-pvr2.9:10.23":	"सङ्घादिसेसापत्तिक्खन्धो। ",
"pli-tv-pvr2.9:10.24":	"छन्नं आपत्तिसमुट्ठानानं कतिहि समुट्ठानेहि समुट्ठातीति? ",
"pli-tv-pvr2.9:10.25":	"द्वीहि समुट्ठानेहि समुट्ठाति—",
"pli-tv-pvr2.9:10.26":	"सिया कायतो च वाचतो च समुट्ठाति, न चित्ततो; ",
"pli-tv-pvr2.9:10.27":	"सिया कायतो च वाचतो च चित्ततो च समुट्ठाति …पे… ",
"pli-tv-pvr2.9:10.28":	"केनाभतन्ति? ",
"pli-tv-pvr2.9:10.29":	"परम्पराभतं—",
"pli-tv-pvr2.9:11.1":	"उपालि दासको चेव, ",
"pli-tv-pvr2.9:11.2":	"सोणको सिग्गवो तथा; ",
"pli-tv-pvr2.9:11.3":	"मोग्गलिपुत्तेन पञ्चमा, ",
"pli-tv-pvr2.9:11.4":	"एते जम्बुसिरिव्हये। ",
"pli-tv-pvr2.9:12.1":	"…पे… ",
"pli-tv-pvr2.9:13.1":	"एते नागा महापञ्ञा, ",
"pli-tv-pvr2.9:13.2":	"विनयञ्ञू मग्गकोविदा; ",
"pli-tv-pvr2.9:13.3":	"विनयं दीपे पकासेसुं, ",
"pli-tv-pvr2.9:13.4":	"पिटकं तम्बपण्णियाति। ",
"pli-tv-pvr2.9:14.1":	"चोरिं वुट्ठापनपच्चया सङ्घादिसेसो कत्थ पञ्ञत्तोति? ",
"pli-tv-pvr2.9:14.2":	"सावत्थियं पञ्ञत्तो। ",
"pli-tv-pvr2.9:14.3":	"कं आरब्भाति? ",
"pli-tv-pvr2.9:14.4":	"थुल्लनन्दं भिक्खुनिं आरब्भ। ",
"pli-tv-pvr2.9:14.5":	"किस्मिं वत्थुस्मिन्ति? ",
"pli-tv-pvr2.9:14.6":	"थुल्लनन्दा भिक्खुनी चोरिं वुट्ठापेसि, तस्मिं वत्थुस्मिं। ",
"pli-tv-pvr2.9:14.7":	"एका पञ्ञत्ति। ",
"pli-tv-pvr2.9:14.8":	"छन्नं आपत्तिसमुट्ठानानं द्वीहि समुट्ठानेहि समुट्ठाति—",
"pli-tv-pvr2.9:14.9":	"सिया वाचतो च चित्ततो च समुट्ठाति, न कायतो; ",
"pli-tv-pvr2.9:14.10":	"सिया कायतो च वाचतो च चित्ततो च समुट्ठाति …पे…। ",
"pli-tv-pvr2.9:15.1":	"एका गामन्तरं गमनपच्चया सङ्घादिसेसो कत्थ पञ्ञत्तोति? ",
"pli-tv-pvr2.9:15.2":	"सावत्थियं पञ्ञत्तो। ",
"pli-tv-pvr2.9:15.3":	"कं आरब्भाति? ",
"pli-tv-pvr2.9:15.4":	"अञ्ञतरं भिक्खुनिं आरब्भ। ",
"pli-tv-pvr2.9:15.5":	"किस्मिं वत्थुस्मिन्ति? ",
"pli-tv-pvr2.9:15.6":	"अञ्ञतरा भिक्खुनी एका गामन्तरं गच्छि, तस्मिं वत्थुस्मिं। ",
"pli-tv-pvr2.9:15.7":	"एका पञ्ञत्ति, तिस्सो अनुपञ्ञत्तियो। ",
"pli-tv-pvr2.9:15.8":	"छन्नं आपत्तिसमुट्ठानानं एकेन समुट्ठानेन समुट्ठाति—",
"pli-tv-pvr2.9:15.9":	"पठमपाराजिके …पे…। ",
"pli-tv-pvr2.9:16.1":	"समग्गेन सङ्घेन उक्खित्तं भिक्खुनिं धम्मेन विनयेन सत्थुसासनेन अनपलोकेत्वा कारकसङ्घं अनञ्ञाय गणस्स छन्दं ओसारणपच्चया सङ्घादिसेसो कत्थ पञ्ञत्तोति? ",
"pli-tv-pvr2.9:16.2":	"सावत्थियं पञ्ञत्तो। ",
"pli-tv-pvr2.9:16.3":	"कं आरब्भाति? ",
"pli-tv-pvr2.9:16.4":	"थुल्लनन्दं भिक्खुनिं आरब्भ। ",
"pli-tv-pvr2.9:16.5":	"किस्मिं वत्थुस्मिन्ति? ",
"pli-tv-pvr2.9:16.6":	"थुल्लनन्दा भिक्खुनी समग्गेन सङ्घेन उक्खित्तं भिक्खुनिं धम्मेन विनयेन सत्थुसासनेन अनपलोकेत्वा कारकसङ्घं अनञ्ञाय गणस्स छन्दं ओसारेसि, तस्मिं वत्थुस्मिं। ",
"pli-tv-pvr2.9:16.7":	"एका पञ्ञत्ति। ",
"pli-tv-pvr2.9:16.8":	"छन्नं आपत्तिसमुट्ठानानं एकेन समुट्ठानेन समुट्ठाति—",
"pli-tv-pvr2.9:16.9":	"धुरनिक्खेपे …पे…। ",
"pli-tv-pvr2.9:17.1":	"अवस्सुताय भिक्खुनिया अवस्सुतस्स पुरिसपुग्गलस्स हत्थतो खादनीयं वा भोजनीयं वा सहत्था पटिग्गहेत्वा भुञ्जनपच्चया सङ्घादिसेसो कत्थ पञ्ञत्तोति? ",
"pli-tv-pvr2.9:17.2":	"सावत्थियं पञ्ञत्तो। ",
"pli-tv-pvr2.9:17.3":	"कं आरब्भाति? ",
"pli-tv-pvr2.9:17.4":	"सुन्दरीनन्दं भिक्खुनिं आरब्भ। ",
"pli-tv-pvr2.9:17.5":	"किस्मिं वत्थुस्मिन्ति? ",
"pli-tv-pvr2.9:17.6":	"सुन्दरीनन्दा भिक्खुनी अवस्सुता अवस्सुतस्स पुरिसपुग्गलस्स हत्थतो आमिसं पटिग्गहेसि, तस्मिं वत्थुस्मिं। ",
"pli-tv-pvr2.9:17.7":	"एका पञ्ञत्ति। ",
"pli-tv-pvr2.9:17.8":	"छन्नं आपत्तिसमुट्ठानानं एकेन समुट्ठानेन समुट्ठाति—",
"pli-tv-pvr2.9:17.9":	"पठमपाराजिके …पे…। ",
"pli-tv-pvr2.9:18.1":	"“किं ते, अय्ये, एसो पुरिसपुग्गलो करिस्सति अवस्सुतो वा अनवस्सुतो वा, यतो त्वं अनवस्सुता। इङ्घ, अय्ये, यं ते एसो पुरिसपुग्गलो देति खादनीयं वा भोजनीयं वा तं त्वं सहत्था पटिग्गहेत्वा खाद वा भुञ्ज वा”ति उय्योजनपच्चया सङ्घादिसेसो कत्थ पञ्ञत्तोति? ",
"pli-tv-pvr2.9:18.2":	"सावत्थियं पञ्ञत्तो। ",
"pli-tv-pvr2.9:18.3":	"कं आरब्भाति? ",
"pli-tv-pvr2.9:18.4":	"अञ्ञतरं भिक्खुनिं आरब्भ। ",
"pli-tv-pvr2.9:18.5":	"किस्मिं वत्थुस्मिन्ति? ",
"pli-tv-pvr2.9:18.6":	"अञ्ञतरा भिक्खुनी—“किं ते, अय्ये, एसो पुरिसपुग्गलो करिस्सति अवस्सुतो वा अनवस्सुतो वा, यतो त्वं अनवस्सुता। इङ्घ, अय्ये, यं ते एसो पुरिसपुग्गलो देति खादनीयं वा भोजनीयं वा तं त्वं सहत्था पटिग्गहेत्वा खाद वा भुञ्ज वा”ति उय्योजेसि, तस्मिं वत्थुस्मिं। ",
"pli-tv-pvr2.9:18.7":	"एका पञ्ञत्ति। ",
"pli-tv-pvr2.9:18.8":	"छन्नं आपत्तिसमुट्ठानानं तीहि समुट्ठानेहि समुट्ठाति …पे…। ",
"pli-tv-pvr2.9:19.1":	"कुपिताय अनत्तमनाय भिक्खुनिया यावततियं समनुभासनाय न पटिनिस्सज्जनपच्चया सङ्घादिसेसो कत्थ पञ्ञत्तोति? ",
"pli-tv-pvr2.9:19.2":	"सावत्थियं पञ्ञत्तो। ",
"pli-tv-pvr2.9:19.3":	"कं आरब्भाति? ",
"pli-tv-pvr2.9:19.4":	"चण्डकाळिं भिक्खुनिं आरब्भ। ",
"pli-tv-pvr2.9:19.5":	"किस्मिं वत्थुस्मिन्ति? ",
"pli-tv-pvr2.9:19.6":	"चण्डकाळी भिक्खुनी कुपिता अनत्तमना एवं अवच—“बुद्धं पच्चाचिक्खामि, धम्मं पच्चाचिक्खामि, सङ्घं पच्चाचिक्खामि, सिक्खं पच्चाचिक्खामी”ति, तस्मिं वत्थुस्मिं। ",
"pli-tv-pvr2.9:19.7":	"एका पञ्ञत्ति। ",
"pli-tv-pvr2.9:19.8":	"छन्नं आपत्तिसमुट्ठानानं एकेन समुट्ठानेन समुट्ठाति—",
"pli-tv-pvr2.9:19.9":	"धुरनिक्खेपे …पे…। ",
"pli-tv-pvr2.9:20.1":	"किस्मिञ्चिदेव अधिकरणे पच्चाकताय भिक्खुनिया यावततियं समनुभासनाय न पटिनिस्सज्जनपच्चया सङ्घादिसेसो कत्थ पञ्ञत्तोति? ",
"pli-tv-pvr2.9:20.2":	"सावत्थियं पञ्ञत्तो। ",
"pli-tv-pvr2.9:20.3":	"कं आरब्भाति? ",
"pli-tv-pvr2.9:20.4":	"चण्डकाळिं भिक्खुनिं आरब्भ। ",
"pli-tv-pvr2.9:20.5":	"किस्मिं वत्थुस्मिन्ति? ",
"pli-tv-pvr2.9:20.6":	"चण्डकाळी भिक्खुनी किस्मिञ्चिदेव अधिकरणे पच्चाकता कुपिता अनत्तमना एवं अवच—“छन्दगामिनियो च भिक्खुनियो, दोसगामिनियो च भिक्खुनियो, मोहगामिनियो च भिक्खुनियो, भयगामिनियो च भिक्खुनियो”ति, तस्मिं वत्थुस्मिं। ",
"pli-tv-pvr2.9:20.7":	"एका पञ्ञत्ति। ",
"pli-tv-pvr2.9:20.8":	"छन्नं आपत्तिसमुट्ठानानं एकेन समुट्ठानेन समुट्ठाति—",
"pli-tv-pvr2.9:20.9":	"धुरनिक्खेपे …पे…। ",
"pli-tv-pvr2.9:21.1":	"संसट्ठानं भिक्खुनीनं यावततियं समनुभासनाय न पटिनिस्सज्जनपच्चया सङ्घादिसेसो कत्थ पञ्ञत्तोति? ",
"pli-tv-pvr2.9:21.2":	"सावत्थियं पञ्ञत्तो। ",
"pli-tv-pvr2.9:21.3":	"कं आरब्भाति? ",
"pli-tv-pvr2.9:21.4":	"सम्बहुला भिक्खुनियो आरब्भ। ",
"pli-tv-pvr2.9:21.5":	"किस्मिं वत्थुस्मिन्ति? ",
"pli-tv-pvr2.9:21.6":	"सम्बहुला भिक्खुनियो संसट्ठा विहरिंसु, तस्मिं वत्थुस्मिं। ",
"pli-tv-pvr2.9:21.7":	"एका पञ्ञत्ति। ",
"pli-tv-pvr2.9:21.8":	"छन्नं आपत्तिसमुट्ठानानं एकेन समुट्ठानेन समुट्ठाति—",
"pli-tv-pvr2.9:21.9":	"धुरनिक्खेपे …पे…। ",
"pli-tv-pvr2.9:22.1":	"“संसट्ठाव, अय्ये, तुम्हे विहरथ। मा तुम्हे नाना विहरित्था”ति उय्योजेन्तिया यावततियं समनुभासनाय न पटिनिस्सज्जनपच्चया सङ्घादिसेसो कत्थ पञ्ञत्तोति? ",
"pli-tv-pvr2.9:22.2":	"सावत्थियं पञ्ञत्तो। ",
"pli-tv-pvr2.9:22.3":	"कं आरब्भाति? ",
"pli-tv-pvr2.9:22.4":	"थुल्लनन्दं भिक्खुनिं आरब्भ। ",
"pli-tv-pvr2.9:22.5":	"किस्मिं वत्थुस्मिन्ति? ",
"pli-tv-pvr2.9:22.6":	"थुल्लनन्दा भिक्खुनी—“संसट्ठाव, अय्ये, तुम्हे विहरथ। मा तुम्हे नाना विहरित्था”ति उय्योजेसि, तस्मिं वत्थुस्मिं। ",
"pli-tv-pvr2.9:22.7":	"एका पञ्ञत्ति। ",
"pli-tv-pvr2.9:22.8":	"छन्नं आपत्तिसमुट्ठानानं एकेन समुट्ठानेन समुट्ठाति—",
"pli-tv-pvr2.9:22.9":	"धुरनिक्खेपे …पे…। ",
"pli-tv-pvr2.9:23.1":	"दधिं विञ्ञापेत्वा भुञ्जनपच्चया पाटिदेसनीयं कत्थ पञ्ञत्तन्ति? ",
"pli-tv-pvr2.9:23.2":	"सावत्थियं पञ्ञत्तं। ",
"pli-tv-pvr2.9:23.3":	"कं आरब्भाति? ",
"pli-tv-pvr2.9:23.4":	"छब्बग्गिया भिक्खुनियो आरब्भ। ",
"pli-tv-pvr2.9:23.5":	"किस्मिं वत्थुस्मिन्ति? ",
"pli-tv-pvr2.9:23.6":	"छब्बग्गिया भिक्खुनियो दधिं विञ्ञापेत्वा भुञ्जिंसु, तस्मिं वत्थुस्मिं। ",
"pli-tv-pvr2.9:23.7":	"एका पञ्ञत्ति, एका अनुपञ्ञत्ति। ",
"pli-tv-pvr2.9:23.8":	"छन्नं आपत्तिसमुट्ठानानं चतूहि समुट्ठानेहि समुट्ठाति …पे…। ",
"pli-tv-pvr2.9:23.9":	"कत्थपञ्ञत्तिवारो निट्ठितो पठमो। "
}	
