{	
"pli-tv-pvr12:0.1":	"परिवार ",
"pli-tv-pvr12:0.2":	"अपरगाथासङ्गणिक ",
"pli-tv-pvr12:0.3":	"१२। चोदनादिपुच्छाविस्सज्जना ",
"pli-tv-pvr12:1.1":	"चोदना किमत्थाय, ",
"pli-tv-pvr12:1.2":	"सारणा किस्स कारणा; ",
"pli-tv-pvr12:1.3":	"सङ्घो किमत्थाय, ",
"pli-tv-pvr12:1.4":	"मतिकम्मं पन किस्स कारणा। ",
"pli-tv-pvr12:2.1":	"चोदना सारणत्थाय, ",
"pli-tv-pvr12:2.2":	"निग्गहत्थाय सारणा; ",
"pli-tv-pvr12:2.3":	"सङ्घो परिग्गहत्थाय, ",
"pli-tv-pvr12:2.4":	"मतिकम्मं पन पाटियेक्कं। ",
"pli-tv-pvr12:3.1":	"मा खो तुरितो अभणि, ",
"pli-tv-pvr12:3.2":	"मा खो चण्डिकतो भणि; ",
"pli-tv-pvr12:3.3":	"मा खो पटिघं जनयि, ",
"pli-tv-pvr12:3.4":	"सचे अनुविज्जको तुवं। ",
"pli-tv-pvr12:4.1":	"मा खो सहसा अभणि, ",
"pli-tv-pvr12:4.2":	"कथं विग्गाहिकं अनत्थसंहितं; ",
"pli-tv-pvr12:4.3":	"सुत्ते विनये अनुलोमे, ",
"pli-tv-pvr12:4.4":	"पञ्ञत्ते अनुलोमिके। ",
"pli-tv-pvr12:5.1":	"अनुयोगवत्तं निसामय, ",
"pli-tv-pvr12:5.2":	"कुसलेन बुद्धिमता कतं; ",
"pli-tv-pvr12:5.3":	"सुवुत्तं सिक्खापदानुलोमिकं, ",
"pli-tv-pvr12:5.4":	"गतिं न नासेन्तो सम्परायिकं; ",
"pli-tv-pvr12:5.5":	"हितेसी अनुयुञ्जस्सु, ",
"pli-tv-pvr12:5.6":	"कालेनत्थूपसंहितं। ",
"pli-tv-pvr12:6.1":	"चुदितस्स च चोदकस्स च, ",
"pli-tv-pvr12:6.2":	"सहसा वोहारं मा पधारेसि; ",
"pli-tv-pvr12:6.3":	"चोदको आह आपन्नोति, ",
"pli-tv-pvr12:6.4":	"चुदितको आह अनापन्नोति। ",
"pli-tv-pvr12:7.1":	"उभो अनुक्खिपन्तो, ",
"pli-tv-pvr12:7.2":	"पटिञ्ञानुसन्धितेन कारये; ",
"pli-tv-pvr12:7.3":	"पटिञ्ञा लज्जीसु कता, ",
"pli-tv-pvr12:7.4":	"अलज्जीसु एवं न विज्जति; ",
"pli-tv-pvr12:7.5":	"बहुम्पि अलज्जी भासेय्य, ",
"pli-tv-pvr12:7.6":	"वत्तानुसन्धितेन कारये। ",
"pli-tv-pvr12:8.1":	"अलज्जी कीदिसो होति, ",
"pli-tv-pvr12:8.2":	"पटिञ्ञा यस्स न रूहति; ",
"pli-tv-pvr12:8.3":	"एतञ्च ताहं पुच्छामि, ",
"pli-tv-pvr12:8.4":	"कीदिसो वुच्चति अलज्जी पुग्गलो। ",
"pli-tv-pvr12:9.1":	"सञ्चिच्च आपत्तिं आपज्जति, ",
"pli-tv-pvr12:9.2":	"आपत्तिं परिगूहति; ",
"pli-tv-pvr12:9.3":	"अगतिगमनञ्च गच्छति, ",
"pli-tv-pvr12:9.4":	"एदिसो वुच्चति अलज्जीपुग्गलो। ",
"pli-tv-pvr12:10.1":	"सच्चं अहम्पि जानामि, ",
"pli-tv-pvr12:10.2":	"एदिसो वुच्चति अलज्जीपुग्गलो; ",
"pli-tv-pvr12:10.3":	"अञ्ञञ्च ताहं पुच्छामि, ",
"pli-tv-pvr12:10.4":	"कीदिसो वुच्चति लज्जीपुग्गलो। ",
"pli-tv-pvr12:11.1":	"सञ्चिच्च आपत्तिं नापज्जति, ",
"pli-tv-pvr12:11.2":	"आपत्तिं न परिगूहति; ",
"pli-tv-pvr12:11.3":	"अगतिगमनं न गच्छति, ",
"pli-tv-pvr12:11.4":	"एदिसो वुच्चति लज्जीपुग्गलो। ",
"pli-tv-pvr12:12.1":	"सच्चं अहम्पि जानामि, ",
"pli-tv-pvr12:12.2":	"एदिसो वुच्चति लज्जीपुग्गलो; ",
"pli-tv-pvr12:12.3":	"अञ्ञञ्च ताहं पुच्छामि, ",
"pli-tv-pvr12:12.4":	"कीदिसो वुच्चति अधम्मचोदको। ",
"pli-tv-pvr12:13.1":	"अकालेन चोदेति अभूतेन, ",
"pli-tv-pvr12:13.2":	"फरुसेन अनत्थसंहितेन; ",
"pli-tv-pvr12:13.3":	"दोसन्तरो चोदेति नो मेत्ताचित्तो, ",
"pli-tv-pvr12:13.4":	"एदिसो वुच्चति अधम्मचोदको। ",
"pli-tv-pvr12:14.1":	"सच्चं अहम्पि जानामि, ",
"pli-tv-pvr12:14.2":	"एदिसो वुच्चति अधम्मचोदको; ",
"pli-tv-pvr12:14.3":	"अञ्ञञ्च ताहं पुच्छामि, ",
"pli-tv-pvr12:14.4":	"कीदिसो वुच्चति धम्मचोदको। ",
"pli-tv-pvr12:15.1":	"कालेन चोदेति भूतेन, ",
"pli-tv-pvr12:15.2":	"सण्हेन अत्थसंहितेन; ",
"pli-tv-pvr12:15.3":	"मेत्ताचित्तो चोदेति नो दोसन्तरो, ",
"pli-tv-pvr12:15.4":	"एदिसो वुच्चति धम्मचोदको। ",
"pli-tv-pvr12:16.1":	"सच्चं अहम्पि जानामि, ",
"pli-tv-pvr12:16.2":	"एदिसो वुच्चति धम्मचोदको; ",
"pli-tv-pvr12:16.3":	"अञ्ञञ्च ताहं पुच्छामि, ",
"pli-tv-pvr12:16.4":	"कीदिसो वुच्चति बालचोदको। ",
"pli-tv-pvr12:17.1":	"पुब्बापरं न जानाति, ",
"pli-tv-pvr12:17.2":	"पुब्बापरस्स अकोविदो; ",
"pli-tv-pvr12:17.3":	"अनुसन्धिवचनपथं न जानाति, ",
"pli-tv-pvr12:17.4":	"अनुसन्धिवचनपथस्स अकोविदो; ",
"pli-tv-pvr12:17.5":	"एदिसो वुच्चति बालचोदको। ",
"pli-tv-pvr12:18.1":	"सच्चं अहम्पि जानामि, ",
"pli-tv-pvr12:18.2":	"एदिसो वुच्चति बालचोदको; ",
"pli-tv-pvr12:18.3":	"अञ्ञञ्च ताहं पुच्छामि, ",
"pli-tv-pvr12:18.4":	"कीदिसो वुच्चति पण्डितचोदको। ",
"pli-tv-pvr12:19.1":	"पुब्बापरम्पि जानाति, ",
"pli-tv-pvr12:19.2":	"पुब्बापरस्स कोविदो; ",
"pli-tv-pvr12:19.3":	"अनुसन्धिवचनपथं जानाति, ",
"pli-tv-pvr12:19.4":	"अनुसन्धिवचनपथस्स कोविदो; ",
"pli-tv-pvr12:19.5":	"एदिसो वुच्चति पण्डितचोदको। ",
"pli-tv-pvr12:20.1":	"सच्चं अहम्पि जानामि, ",
"pli-tv-pvr12:20.2":	"एदिसो वुच्चति पण्डितचोदको; ",
"pli-tv-pvr12:20.3":	"अञ्ञञ्च ताहं पुच्छामि, ",
"pli-tv-pvr12:20.4":	"चोदना किन्ति वुच्चति। ",
"pli-tv-pvr12:21.1":	"सीलविपत्तिया चोदेति, ",
"pli-tv-pvr12:21.2":	"अथो आचारदिट्ठिया; ",
"pli-tv-pvr12:21.3":	"आजीवेनपि चोदेति, ",
"pli-tv-pvr12:21.4":	"चोदना तेन वुच्चतीति। ",
"pli-tv-pvr12:22.1":	"अपरं गाथासङ्गणिकं निट्ठितं। "
}	
