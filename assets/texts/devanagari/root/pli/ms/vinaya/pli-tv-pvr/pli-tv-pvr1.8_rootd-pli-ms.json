{	
"pli-tv-pvr1.8:0.1":	"परिवार ",
"pli-tv-pvr1.8:0.2":	"भिक्खुविभङ्ग ",
"pli-tv-pvr1.8:0.3":	"पठमभाग ",
"pli-tv-pvr1.8:0.4":	"१।८ समुच्चयवार ",
"pli-tv-pvr1.8:1.1":	"मेथुनं धम्मं पटिसेवन्तो कति आपत्तियो आपज्जति? ",
"pli-tv-pvr1.8:1.2":	"मेथुनं धम्मं पटिसेवन्तो तिस्सो आपत्तियो आपज्जति। ",
"pli-tv-pvr1.8:1.3":	"अक्खायिते सरीरे मेथुनं धम्मं पटिसेवति, आपत्ति पाराजिकस्स; ",
"pli-tv-pvr1.8:1.4":	"येभुय्येन खायिते सरीरे मेथुनं धम्मं पटिसेवति, आपत्ति थुल्लच्चयस्स; ",
"pli-tv-pvr1.8:1.5":	"वट्टकते मुखे अच्छुपन्तं अङ्गजातं पवेसेति, आपत्ति दुक्कटस्स—",
"pli-tv-pvr1.8:1.6":	"मेथुनं धम्मं पटिसेवन्तो इमा तिस्सो आपत्तियो आपज्जति। ",
"pli-tv-pvr1.8:2.1":	"ता आपत्तियो चतुन्नं विपत्तीनं कति विपत्तियो भजन्ति, सत्तन्नं आपत्तिक्खन्धानं कतिहि आपत्तिक्खन्धेहि सङ्गहिता, छन्नं आपत्तिसमुट्ठानानं कतिहि समुट्ठानेहि समुट्ठन्ति, चतुन्नं अधिकरणानं कतमं अधिकरणं, सत्तन्नं समथानं कतिहि समथेहि सम्मन्ति? ",
"pli-tv-pvr1.8:2.2":	"ता आपत्तियो चतुन्नं विपत्तीनं द्वे विपत्तियो भजन्ति—",
"pli-tv-pvr1.8:2.3":	"सिया सीलविपत्तिं, सिया आचारविपत्तिं। ",
"pli-tv-pvr1.8:2.4":	"सत्तन्नं आपत्तिक्खन्धानं तीहि आपत्तिक्खन्धेहि सङ्गहिता—",
"pli-tv-pvr1.8:2.5":	"सिया पाराजिकापत्तिक्खन्धेन, सिया थुल्लच्चयापत्तिक्खन्धेन, सिया दुक्कटापत्तिक्खन्धेन। ",
"pli-tv-pvr1.8:2.6":	"छन्नं आपत्तिसमुट्ठानानं एकेन समुट्ठानेन समुट्ठन्ति—",
"pli-tv-pvr1.8:2.7":	"कायतो च चित्ततो च समुट्ठन्ति, न वाचतो। ",
"pli-tv-pvr1.8:2.8":	"चतुन्नं अधिकरणानं, आपत्ताधिकरणं। ",
"pli-tv-pvr1.8:2.9":	"सत्तन्नं समथानं तीहि समथेहि सम्मन्ति—",
"pli-tv-pvr1.8:2.10":	"सिया सम्मुखाविनयेन च पटिञ्ञातकरणेन च, सिया सम्मुखाविनयेन च तिणवत्थारकेन च …पे…। ",
"pli-tv-pvr1.8:3.1":	"अनादरियं पटिच्च उदके उच्चारं वा पस्सावं वा खेळं वा करोन्तो कति आपत्तियो आपज्जति? ",
"pli-tv-pvr1.8:3.2":	"अनादरियं पटिच्च उदके उच्चारं वा पस्सावं वा खेळं वा करोन्तो एकं आपत्तिं आपज्जति। ",
"pli-tv-pvr1.8:3.3":	"दुक्कटं—",
"pli-tv-pvr1.8:3.4":	"अनादरियं पटिच्च उदके उच्चारं वा पस्सावं वा खेळं वा करोन्तो इमं एकं आपत्तिं आपज्जति। ",
"pli-tv-pvr1.8:4.1":	"सा आपत्ति चतुन्नं विपत्तीनं कति विपत्तियो भजति, सत्तन्नं आपत्तिक्खन्धानं कतिहि आपत्तिक्खन्धेहि सङ्गहिता, छन्नं आपत्तिसमुट्ठानानं कतिहि समुट्ठानेहि समुट्ठाति, चतुन्नं अधिकरणानं कतमं अधिकरणं, सत्तन्नं, समथानं कतिहि समथेहि सम्मति? ",
"pli-tv-pvr1.8:4.2":	"सा आपत्ति चतुन्नं विपत्तीनं एकं विपत्तिं भजति—",
"pli-tv-pvr1.8:4.3":	"आचारविपत्तिं। ",
"pli-tv-pvr1.8:4.4":	"सत्तन्नं आपत्तिक्खन्धानं एकेन आपत्तिक्खन्धेन सङ्गहिता—",
"pli-tv-pvr1.8:4.5":	"दुक्कटापत्तिक्खन्धेन। ",
"pli-tv-pvr1.8:4.6":	"छन्नं आपत्तिसमुट्ठानानं एकेन समुट्ठानेन समुट्ठाति—",
"pli-tv-pvr1.8:4.7":	"कायतो च चित्ततो च समुट्ठाति, न वाचतो। ",
"pli-tv-pvr1.8:4.8":	"चतुन्नं अधिकरणानं, आपत्ताधिकरणं। ",
"pli-tv-pvr1.8:4.9":	"सत्तन्नं समथानं तीहि समथेहि सम्मति—",
"pli-tv-pvr1.8:4.10":	"सिया सम्मुखाविनयेन च पटिञ्ञातकरणेन च, सिया सम्मुखाविनयेन च तिणवत्थारकेन च। ",
"pli-tv-pvr1.8:5.1":	"समुच्चयवारो निट्ठितो अट्ठमो। ",
"pli-tv-pvr1.8:5.2":	"इमे अट्ठ वारा सज्झायमग्गेन लिखिता। ",
"pli-tv-pvr1.8:6.1":	"तस्सुद्दानं ",
"pli-tv-pvr1.8:7.1":	"कत्थपञ्ञत्ति कति च, ",
"pli-tv-pvr1.8:7.2":	"विपत्तिसङ्गहेन च; ",
"pli-tv-pvr1.8:7.3":	"समुट्ठानाधिकरणा, ",
"pli-tv-pvr1.8:7.4":	"समथो समुच्चयेन चाति। "
}	
