{	
"pli-tv-pvr1.2:0.1":	"परिवार ",
"pli-tv-pvr1.2:0.2":	"भिक्खुविभङ्ग ",
"pli-tv-pvr1.2:0.3":	"पठमभाग ",
"pli-tv-pvr1.2:0.4":	"१।२ कतापत्तिवार ",
"pli-tv-pvr1.2:0.5":	"१। पाराजिककण्ड ",
"pli-tv-pvr1.2:1.1":	"मेथुनं धम्मं पटिसेवन्तो कति आपत्तियो आपज्जति? ",
"pli-tv-pvr1.2:1.2":	"मेथुनं धम्मं पटिसेवन्तो तिस्सो आपत्तियो आपज्जति। ",
"pli-tv-pvr1.2:1.3":	"अक्खायिते सरीरे मेथुनं धम्मं पटिसेवति, आपत्ति पाराजिकस्स; ",
"pli-tv-pvr1.2:1.4":	"येभुय्येन खायिते सरीरे मेथुनं धम्मं पटिसेवति, आपत्ति थुल्लच्चयस्स; ",
"pli-tv-pvr1.2:1.5":	"वट्टकते मुखे अच्छुपन्तं अङ्गजातं पवेसेति, आपत्ति दुक्कटस्स—",
"pli-tv-pvr1.2:1.6":	"मेथुनं धम्मं पटिसेवन्तो इमा तिस्सो आपत्तियो आपज्जति। ",
"pli-tv-pvr1.2:2.1":	"अदिन्नं आदियन्तो कति आपत्तियो आपज्जति? ",
"pli-tv-pvr1.2:2.2":	"अदिन्नं आदियन्तो तिस्सो आपत्तियो आपज्जति। ",
"pli-tv-pvr1.2:2.3":	"पञ्चमासकं वा अतिरेकपञ्चमासकं वा अग्घनकं अदिन्नं थेय्यसङ्खातं आदियति, आपत्ति पाराजिकस्स; ",
"pli-tv-pvr1.2:2.4":	"अतिरेकमासकं वा ऊनपञ्चमासकं वा अग्घनकं अदिन्नं थेय्यसङ्खातं आदियति, आपत्ति थुल्लच्चयस्स; ",
"pli-tv-pvr1.2:2.5":	"मासकं वा ऊनमासकं वा अग्घनकं अदिन्नं थेय्यसङ्खातं आदियति, आपत्ति दुक्कटस्स—",
"pli-tv-pvr1.2:2.6":	"अदिन्नं आदियन्तो इमा तिस्सो आपत्तियो आपज्जति। ",
"pli-tv-pvr1.2:3.1":	"सञ्चिच्च मनुस्सविग्गहं जीविता वोरोपेन्तो कति आपत्तियो आपज्जति? ",
"pli-tv-pvr1.2:3.2":	"सञ्चिच्च मनुस्सविग्गहं जीविता वोरोपेन्तो तिस्सो आपत्तियो आपज्जति। ",
"pli-tv-pvr1.2:3.3":	"मनुस्सं ओदिस्स ओपातं खणति “पपतित्वा मरिस्सती”ति, आपत्ति दुक्कटस्स; ",
"pli-tv-pvr1.2:3.4":	"पपतिते दुक्खा वेदना उप्पज्जति, आपत्ति थुल्लच्चयस्स; ",
"pli-tv-pvr1.2:3.5":	"मरति, आपत्ति पाराजिकस्स—",
"pli-tv-pvr1.2:3.6":	"सञ्चिच्च मनुस्सविग्गहं जीविता वोरोपेन्तो इमा तिस्सो आपत्तियो आपज्जति। ",
"pli-tv-pvr1.2:4.1":	"असन्तं अभूतं उत्तरिमनुस्सधम्मं उल्लपन्तो कति आपत्तियो आपज्जति? ",
"pli-tv-pvr1.2:4.2":	"असन्तं अभूतं उत्तरिमनुस्सधम्मं उल्लपन्तो तिस्सो आपत्तियो आपज्जति। ",
"pli-tv-pvr1.2:4.3":	"पापिच्छो इच्छापकतो असन्तं अभूतं उत्तरिमनुस्सधम्मं उल्लपति, आपत्ति पाराजिकस्स; ",
"pli-tv-pvr1.2:4.4":	"“यो ते विहारे वसति, सो भिक्खु अरहा”ति भणति, पटिविजानन्तस्स आपत्ति थुल्लच्चयस्स; ",
"pli-tv-pvr1.2:4.5":	"न पटिविजानन्तस्स आपत्ति दुक्कटस्स—",
"pli-tv-pvr1.2:4.6":	"असन्तं अभूतं उत्तरिमनुस्सधम्मं उल्लपन्तो इमा तिस्सो आपत्तियो आपज्जति। ",
"pli-tv-pvr1.2:5.1":	"चत्तारो पाराजिका निट्ठिता। ",
"pli-tv-pvr1.2:6.0":	"२। सङ्घादिसेसकण्ड ",
"pli-tv-pvr1.2:6.1":	"(…) उपक्कमित्वा असुचिं मोचेन्तो तिस्सो आपत्तियो आपज्जति। ",
"pli-tv-pvr1.2:6.2":	"चेतेति उपक्कमति मुच्चति, आपत्ति सङ्घादिसेसस्स; ",
"pli-tv-pvr1.2:6.3":	"चेतेति उपक्कमति न मुच्चति, आपत्ति थुल्लच्चयस्स; ",
"pli-tv-pvr1.2:6.4":	"पयोगे दुक्कटं। ",
"pli-tv-pvr1.2:7.1":	"मातुगामेन सद्धिं कायसंसग्गं समापज्जन्तो तिस्सो आपत्तियो आपज्जति। ",
"pli-tv-pvr1.2:7.2":	"कायेन कायं आमसति, आपत्ति सङ्घादिसेसस्स; ",
"pli-tv-pvr1.2:7.3":	"कायेन कायपटिबद्धं आमसति, आपत्ति थुल्लच्चयस्स; ",
"pli-tv-pvr1.2:7.4":	"कायपटिबद्धेन कायपटिबद्धं आमसति, आपत्ति दुक्कटस्स। ",
"pli-tv-pvr1.2:8.1":	"मातुगामं दुट्ठुल्लाहि वाचाहि ओभासेन्तो तिस्सो आपत्तियो आपज्जति। ",
"pli-tv-pvr1.2:8.2":	"वच्चमग्गं पस्सावमग्गं आदिस्स वण्णम्पि भणति, अवण्णम्पि भणति, आपत्ति सङ्घादिसेसस्स; ",
"pli-tv-pvr1.2:8.3":	"वच्चमग्गं पस्सावमग्गं ठपेत्वा अधक्खकं उब्भजाणुमण्डलं आदिस्स वण्णम्पि भणति अवण्णम्पि भणति, आपत्ति थुल्लच्चयस्स; ",
"pli-tv-pvr1.2:8.4":	"कायपटिबद्धं आदिस्स वण्णम्पि भणति अवण्णम्पि भणति, आपत्ति दुक्कटस्स। ",
"pli-tv-pvr1.2:9.1":	"अत्तकामपारिचरियाय वण्णं भासन्तो तिस्सो आपत्तियो आपज्जति। ",
"pli-tv-pvr1.2:9.2":	"मातुगामस्स सन्तिके अत्तकामपारिचरियाय वण्णं भासति, आपत्ति सङ्घादिसेसस्स; ",
"pli-tv-pvr1.2:9.3":	"पण्डकस्स सन्तिके अत्तकामपारिचरियाय वण्णं भासति, आपत्ति थुल्लच्चयस्स; ",
"pli-tv-pvr1.2:9.4":	"तिरच्छानगतस्स सन्तिके अत्तकामपारिचरियाय वण्णं भासति, आपत्ति दुक्कटस्स। ",
"pli-tv-pvr1.2:10.1":	"सञ्चरित्तं समापज्जन्तो तिस्सो आपत्तियो आपज्जति। ",
"pli-tv-pvr1.2:10.2":	"पटिग्गण्हाति वीमंसति पच्चाहरति, आपत्ति सङ्घादिसेसस्स; ",
"pli-tv-pvr1.2:10.3":	"पटिग्गण्हाति वीमंसति न पच्चाहरति, आपत्ति थुल्लच्चयस्स; ",
"pli-tv-pvr1.2:10.4":	"पटिग्गण्हाति न वीमंसति न पच्चाहरति, आपत्ति दुक्कटस्स। ",
"pli-tv-pvr1.2:11.1":	"सञ्ञाचिकाय कुटिं कारापेन्तो तिस्सो आपत्तियो आपज्जति। ",
"pli-tv-pvr1.2:11.2":	"कारापेति, पयोगे दुक्कटं; ",
"pli-tv-pvr1.2:11.3":	"एकं पिण्डं अनागते, आपत्ति थुल्लच्चयस्स; ",
"pli-tv-pvr1.2:11.4":	"तस्मिं पिण्डे आगते, आपत्ति सङ्घादिसेसस्स। ",
"pli-tv-pvr1.2:12.1":	"महल्लकं विहारं कारापेन्तो तिस्सो आपत्तियो आपज्जति। ",
"pli-tv-pvr1.2:12.2":	"कारापेति, पयोगे दुक्कटं; ",
"pli-tv-pvr1.2:12.3":	"एकं पिण्डं अनागते, आपत्ति थुल्लच्चयस्स; ",
"pli-tv-pvr1.2:12.4":	"तस्मिं पिण्डे आगते, आपत्ति सङ्घादिसेसस्स। ",
"pli-tv-pvr1.2:13.1":	"भिक्खुं अमूलकेन पाराजिकेन धम्मेन अनुद्धंसेन्तो तिस्सो आपत्तियो आपज्जति। ",
"pli-tv-pvr1.2:13.2":	"अनोकासं कारापेत्वा चावनाधिप्पायो वदेति, आपत्ति सङ्घादिसेसेन दुक्कटस्स; ",
"pli-tv-pvr1.2:13.3":	"ओकासं कारापेत्वा अक्कोसाधिप्पायो वदेति, आपत्ति ओमसवादस्स। ",
"pli-tv-pvr1.2:14.1":	"भिक्खुं अञ्ञभागियस्स अधिकरणस्स किञ्चि देसं लेसमत्तं उपादाय पाराजिकेन धम्मेन अनुद्धंसेन्तो तिस्सो आपत्तियो आपज्जति। ",
"pli-tv-pvr1.2:14.2":	"अनोकासं कारापेत्वा चावनाधिप्पायो वदेति, आपत्ति सङ्घादिसेसेन दुक्कटस्स; ",
"pli-tv-pvr1.2:14.3":	"ओकासं कारापेत्वा अक्कोसाधिप्पायो वदेति, आपत्ति ओमसवादस्स। ",
"pli-tv-pvr1.2:15.1":	"सङ्घभेदको भिक्खु यावततियं समनुभासनाय न पटिनिस्सज्जन्तो तिस्सो आपत्तियो आपज्जति। ",
"pli-tv-pvr1.2:15.2":	"ञत्तिया दुक्कटं; ",
"pli-tv-pvr1.2:15.3":	"द्वीहि कम्मवाचाहि थुल्लच्चया; ",
"pli-tv-pvr1.2:15.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr1.2:16.1":	"भेदकानुवत्तका भिक्खू यावततियं समनुभासनाय न पटिनिस्सज्जन्ता तिस्सो आपत्तियो आपज्जन्ति। ",
"pli-tv-pvr1.2:16.2":	"ञत्तिया दुक्कटं; ",
"pli-tv-pvr1.2:16.3":	"द्वीहि कम्मवाचाहि थुल्लच्चया; ",
"pli-tv-pvr1.2:16.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr1.2:17.1":	"दुब्बचो भिक्खु यावततियं समनुभासनाय न पटिनिस्सज्जन्तो तिस्सो आपत्तियो आपज्जति। ",
"pli-tv-pvr1.2:17.2":	"ञत्तिया दुक्कटं; ",
"pli-tv-pvr1.2:17.3":	"द्वीहि कम्मवाचाहि थुल्लच्चया; ",
"pli-tv-pvr1.2:17.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr1.2:18.1":	"कुलदूसको भिक्खु यावततियं समनुभासनाय न पटिनिस्सज्जन्तो तिस्सो आपत्तियो आपज्जति। ",
"pli-tv-pvr1.2:18.2":	"ञत्तिया दुक्कटं; ",
"pli-tv-pvr1.2:18.3":	"द्वीहि कम्मवाचाहि थुल्लच्चया; ",
"pli-tv-pvr1.2:18.4":	"कम्मवाचापरियोसाने आपत्ति सङ्घादिसेसस्स। ",
"pli-tv-pvr1.2:19.1":	"तेरस सङ्घादिसेसा निट्ठिता। ",
"pli-tv-pvr1.2:20.0.1":	"४। निस्सग्गियकण्ड ",
"pli-tv-pvr1.2:20.0.2":	"४।१। कथिनवग्ग ",
"pli-tv-pvr1.2:20.1":	"अतिरेकचीवरं दसाहं अतिक्कामेन्तो एकं आपत्तिं आपज्जति। ",
"pli-tv-pvr1.2:20.2":	"निस्सग्गियं पाचित्तियं। ",
"pli-tv-pvr1.2:21.1":	"एकरत्तं तिचीवरेन विप्पवसन्तो एकं आपत्तिं आपज्जति। ",
"pli-tv-pvr1.2:21.2":	"निस्सग्गियं पाचित्तियं। ",
"pli-tv-pvr1.2:22.1":	"अकालचीवरं पटिग्गहेत्वा मासं अतिक्कामेन्तो एकं आपत्तिं आपज्जति। ",
"pli-tv-pvr1.2:22.2":	"निस्सग्गियं पाचित्तियं। ",
"pli-tv-pvr1.2:23.1":	"अञ्ञातिकाय भिक्खुनिया पुराणचीवरं धोवापेन्तो द्वे आपत्तियो आपज्जति। ",
"pli-tv-pvr1.2:23.2":	"धोवापेति, पयोगे दुक्कटं; ",
"pli-tv-pvr1.2:23.3":	"धोवापिते निस्सग्गियं पाचित्तियं। ",
"pli-tv-pvr1.2:24.1":	"अञ्ञातिकाय भिक्खुनिया हत्थतो चीवरं पटिग्गण्हन्तो द्वे आपत्तियो आपज्जति। ",
"pli-tv-pvr1.2:24.2":	"गण्हाति, पयोगे दुक्कटं; ",
"pli-tv-pvr1.2:24.3":	"गहिते निस्सग्गियं पाचित्तियं। ",
"pli-tv-pvr1.2:25.1":	"अञ्ञातकं गहपतिं वा गहपतानिं वा चीवरं विञ्ञापेन्तो द्वे आपत्तियो आपज्जति। ",
"pli-tv-pvr1.2:25.2":	"विञ्ञापेति, पयोगे दुक्कटं; ",
"pli-tv-pvr1.2:25.3":	"विञ्ञापिते निस्सग्गियं पाचित्तियं। ",
"pli-tv-pvr1.2:26.1":	"अञ्ञातकं गहपतिं वा गहपतानिं वा ततुत्तरि चीवरं विञ्ञापेन्तो द्वे आपत्तियो आपज्जति। ",
"pli-tv-pvr1.2:26.2":	"विञ्ञापेति, पयोगे दुक्कटं; ",
"pli-tv-pvr1.2:26.3":	"विञ्ञापिते निस्सग्गियं पाचित्तियं। ",
"pli-tv-pvr1.2:27.1":	"पुब्बे अप्पवारितो अञ्ञातकं गहपतिकं उपसङ्कमित्वा चीवरे विकप्पं आपज्जन्तो द्वे आपत्तियो आपज्जति। ",
"pli-tv-pvr1.2:27.2":	"विकप्पं आपज्जति, पयोगे दुक्कटं; ",
"pli-tv-pvr1.2:27.3":	"विकप्पं आपन्ने निस्सग्गियं पाचित्तियं। ",
"pli-tv-pvr1.2:28.1":	"पुब्बे अप्पवारितो अञ्ञातके गहपतिके उपसङ्कमित्वा चीवरे विकप्पं आपज्जन्तो द्वे आपत्तियो आपज्जति। ",
"pli-tv-pvr1.2:28.2":	"विकप्पं आपज्जति, पयोगे दुक्कटं; ",
"pli-tv-pvr1.2:28.3":	"विकप्पं आपन्ने निस्सग्गियं पाचित्तियं। ",
"pli-tv-pvr1.2:29.1":	"अतिरेकतिक्खत्तुं चोदनाय अतिरेकछक्खत्तुं ठानेन चीवरं अभिनिप्फादेन्तो द्वे आपत्तियो आपज्जति। ",
"pli-tv-pvr1.2:29.2":	"अभिनिप्फादेति, पयोगे दुक्कटं; ",
"pli-tv-pvr1.2:29.3":	"अभिनिप्फादिते निस्सग्गियं पाचित्तियं। ",
"pli-tv-pvr1.2:30.1":	"कथिनवग्गो पठमो। ",
"pli-tv-pvr1.2:31.0":	"४।२। कोसियवग्ग ",
"pli-tv-pvr1.2:31.1":	"कोसियमिस्सकं सन्थतं कारापेन्तो द्वे आपत्तियो आपज्जति। ",
"pli-tv-pvr1.2:31.2":	"कारापेति, पयोगे दुक्कटं; ",
"pli-tv-pvr1.2:31.3":	"कारापिते निस्सग्गियं पाचित्तियं। ",
"pli-tv-pvr1.2:32.1":	"सुद्धकाळकानं एळकलोमानं सन्थतं कारापेन्तो द्वे आपत्तियो आपज्जति। ",
"pli-tv-pvr1.2:32.2":	"कारापेति, पयोगे दुक्कटं; ",
"pli-tv-pvr1.2:32.3":	"कारापिते निस्सग्गियं पाचित्तियं। ",
"pli-tv-pvr1.2:33.1":	"अनादियित्वा तुलं ओदातानं तुलं गोचरियानं नवं सन्थतं कारापेन्तो द्वे आपत्तियो आपज्जति। ",
"pli-tv-pvr1.2:33.2":	"कारापेति, पयोगे दुक्कटं; ",
"pli-tv-pvr1.2:33.3":	"कारापिते निस्सग्गियं पाचित्तियं। ",
"pli-tv-pvr1.2:34.1":	"अनुवस्सं सन्थतं कारापेन्तो द्वे आपत्तियो आपज्जति। ",
"pli-tv-pvr1.2:34.2":	"कारापेति, पयोगे दुक्कटं; ",
"pli-tv-pvr1.2:34.3":	"कारापिते निस्सग्गियं पाचित्तियं। ",
"pli-tv-pvr1.2:35.1":	"अनादियित्वा पुराणसन्थतस्स सामन्ता सुगतविदत्थिं नवं निसीदनसन्थतं कारापेन्तो द्वे आपत्तियो आपज्जति। ",
"pli-tv-pvr1.2:35.2":	"कारापेति, पयोगे दुक्कटं; ",
"pli-tv-pvr1.2:35.3":	"कारापिते निस्सग्गियं पाचित्तियं। ",
"pli-tv-pvr1.2:36.1":	"एळकलोमानि पटिग्गहेत्वा तियोजनं अतिक्कामेन्तो द्वे आपत्तियो आपज्जति। ",
"pli-tv-pvr1.2:36.2":	"पठमं पादं तियोजनं अतिक्कामेति, आपत्ति दुक्कटस्स; ",
"pli-tv-pvr1.2:36.3":	"दुतियं पादं अतिक्कामेति, निस्सग्गियं पाचित्तियं। ",
"pli-tv-pvr1.2:37.1":	"अञ्ञातिकाय भिक्खुनिया एळकलोमानि धोवापेन्तो द्वे आपत्तियो आपज्जति। ",
"pli-tv-pvr1.2:37.2":	"धोवापेति, पयोगे दुक्कटं; ",
"pli-tv-pvr1.2:37.3":	"धोवापिते निस्सग्गियं पाचित्तियं। ",
"pli-tv-pvr1.2:38.1":	"रूपियं पटिग्गण्हन्तो द्वे आपत्तियो आपज्जति। ",
"pli-tv-pvr1.2:38.2":	"गण्हाति, पयोगे दुक्कटं; ",
"pli-tv-pvr1.2:38.3":	"गहिते निस्सग्गियं पाचित्तियं। ",
"pli-tv-pvr1.2:39.1":	"नानप्पकारकं रूपियसंवोहारं समापज्जन्तो द्वे आपत्तियो आपज्जति। ",
"pli-tv-pvr1.2:39.2":	"समापज्जति, पयोगे दुक्कटं; ",
"pli-tv-pvr1.2:39.3":	"समापन्ने निस्सग्गियं पाचित्तियं। ",
"pli-tv-pvr1.2:40.1":	"नानप्पकारकं कयविक्कयं समापज्जन्तो द्वे आपत्तियो आपज्जति। ",
"pli-tv-pvr1.2:40.2":	"समापज्जति, पयोगे दुक्कटं; ",
"pli-tv-pvr1.2:40.3":	"समापन्ने निस्सग्गियं पाचित्तियं। ",
"pli-tv-pvr1.2:41.1":	"कोसियवग्गो दुतियो। ",
"pli-tv-pvr1.2:42.0":	"४।३। पत्तवग्ग ",
"pli-tv-pvr1.2:42.1":	"अतिरेकपत्तं दसाहं अतिक्कामेन्तो एकं आपत्तिं आपज्जति। ",
"pli-tv-pvr1.2:42.2":	"निस्सग्गियं पाचित्तियं। ",
"pli-tv-pvr1.2:43.1":	"ऊनपञ्चबन्धनेन पत्तेन अञ्ञं नवं पत्तं चेतापेन्तो द्वे आपत्तियो आपज्जति। ",
"pli-tv-pvr1.2:43.2":	"चेतापेति, पयोगे दुक्कटं; ",
"pli-tv-pvr1.2:43.3":	"चेतापिते निस्सग्गियं पाचित्तियं। ",
"pli-tv-pvr1.2:44.1":	"भेसज्जानि पटिग्गहेत्वा सत्ताहं अतिक्कामेन्तो एकं आपत्तिं आपज्जति। ",
"pli-tv-pvr1.2:44.2":	"निस्सग्गियं पाचित्तियं। ",
"pli-tv-pvr1.2:45.1":	"अतिरेकमासे सेसे गिम्हाने वस्सिकसाटिकचीवरं परियेसन्तो द्वे आपत्तियो आपज्जति। ",
"pli-tv-pvr1.2:45.2":	"परियेसति, पयोगे दुक्कटं; ",
"pli-tv-pvr1.2:45.3":	"परियिट्ठे निस्सग्गियं पाचित्तियं। ",
"pli-tv-pvr1.2:46.1":	"भिक्खुस्स सामं चीवरं दत्वा कुपितो अनत्तमनो अच्छिन्दन्तो द्वे आपत्तियो आपज्जति। ",
"pli-tv-pvr1.2:46.2":	"अच्छिन्दति, पयोगे दुक्कटं; ",
"pli-tv-pvr1.2:46.3":	"अच्छिन्ने निस्सग्गियं पाचित्तियं। ",
"pli-tv-pvr1.2:47.1":	"सामं सुत्तं विञ्ञापेत्वा तन्तवायेहि चीवरं वायापेन्तो द्वे आपत्तियो आपज्जति। ",
"pli-tv-pvr1.2:47.2":	"वायापेति, पयोगे दुक्कटं; ",
"pli-tv-pvr1.2:47.3":	"वायापिते निस्सग्गियं पाचित्तियं। ",
"pli-tv-pvr1.2:48.1":	"पुब्बे अप्पवारितो अञ्ञातकस्स गहपतिकस्स तन्तवाये उपसङ्कमित्वा चीवरे विकप्पं आपज्जन्तो द्वे आपत्तियो आपज्जति। ",
"pli-tv-pvr1.2:48.2":	"विकप्पं आपज्जति, पयोगे दुक्कटं; ",
"pli-tv-pvr1.2:48.3":	"विकप्पं आपन्ने निस्सग्गियं पाचित्तियं। ",
"pli-tv-pvr1.2:49.1":	"अच्चेकचीवरं पटिग्गहेत्वा चीवरकालसमयं अतिक्कामेन्तो एकं आपत्तिं आपज्जति। ",
"pli-tv-pvr1.2:49.2":	"निस्सग्गियं पाचित्तियं। ",
"pli-tv-pvr1.2:50.1":	"तिण्णं चीवरानं अञ्ञतरं चीवरं अन्तरघरे निक्खिपित्वा अतिरेकछारत्तं विप्पवसन्तो एकं आपत्तिं आपज्जति। ",
"pli-tv-pvr1.2:50.2":	"निस्सग्गियं पाचित्तियं। ",
"pli-tv-pvr1.2:51.1":	"जानं सङ्घिकं लाभं परिणतं अत्तनो परिणामेन्तो द्वे आपत्तियो आपज्जति। ",
"pli-tv-pvr1.2:51.2":	"परिणामेति, पयोगे दुक्कटं; ",
"pli-tv-pvr1.2:51.3":	"परिणामिते निस्सग्गियं पाचित्तियं। ",
"pli-tv-pvr1.2:52.1":	"पत्तवग्गो ततियो। ",
"pli-tv-pvr1.2:52.2":	"तिंस निस्सग्गिया पाचित्तिया निट्ठिता। ",
"pli-tv-pvr1.2:53.0.1":	"५। पाचित्तियकण्ड ",
"pli-tv-pvr1.2:53.0.2":	"५।१। मुसावादवग्ग ",
"pli-tv-pvr1.2:53.1":	"सम्पजानमुसावादं भासन्तो कति आपत्तियो आपज्जति? ",
"pli-tv-pvr1.2:53.2":	"सम्पजानमुसावादं भासन्तो पञ्च आपत्तियो आपज्जति। ",
"pli-tv-pvr1.2:53.3":	"पापिच्छो इच्छापकतो असन्तं अभूतं उत्तरिमनुस्सधम्मं उल्लपति, आपत्ति पाराजिकस्स; ",
"pli-tv-pvr1.2:53.4":	"भिक्खुं अमूलकेन पाराजिकेन धम्मेन अनुद्धंसेति, आपत्ति सङ्घादिसेसस्स; ",
"pli-tv-pvr1.2:53.5":	"“यो ते विहारे वसति, सो भिक्खु अरहा”ति भणति, पटिविजानन्तस्स आपत्ति थुल्लच्चयस्स; ",
"pli-tv-pvr1.2:53.6":	"न पटिविजानन्तस्स आपत्ति दुक्कटस्स; ",
"pli-tv-pvr1.2:53.7":	"सम्पजानमुसावादे पाचित्तियं—",
"pli-tv-pvr1.2:53.8":	"सम्पजानमुसावादं भासन्तो इमा पञ्च आपत्तियो आपज्जति। ",
"pli-tv-pvr1.2:54.1":	"ओमसन्तो द्वे आपत्तियो आपज्जति। ",
"pli-tv-pvr1.2:54.2":	"उपसम्पन्नं ओमसति, आपत्ति पाचित्तियस्स; ",
"pli-tv-pvr1.2:54.3":	"अनुपसम्पन्नं ओमसति, आपत्ति दुक्कटस्स। ",
"pli-tv-pvr1.2:55.1":	"पेसुञ्ञं उपसंहरन्तो द्वे आपत्तियो आपज्जति। ",
"pli-tv-pvr1.2:55.2":	"उपसम्पन्नस्स पेसुञ्ञं उपसंहरति, आपत्ति पाचित्तियस्स; ",
"pli-tv-pvr1.2:55.3":	"अनुपसम्पन्नस्स पेसुञ्ञं उपसंहरति, आपत्ति दुक्कटस्स। ",
"pli-tv-pvr1.2:56.1":	"अनुपसम्पन्नं पदसो धम्मं वाचेन्तो द्वे आपत्तियो आपज्जति। ",
"pli-tv-pvr1.2:56.2":	"वाचेति, पयोगे दुक्कटं; ",
"pli-tv-pvr1.2:56.3":	"पदे पदे आपत्ति पाचित्तियस्स। ",
"pli-tv-pvr1.2:57.1":	"अनुपसम्पन्नेन उत्तरिदिरत्ततिरत्तं सहसेय्यं कप्पेन्तो द्वे आपत्तियो आपज्जति। ",
"pli-tv-pvr1.2:57.2":	"निपज्जति, पयोगे दुक्कटं; ",
"pli-tv-pvr1.2:57.3":	"निपन्ने आपत्ति पाचित्तियस्स। ",
"pli-tv-pvr1.2:58.1":	"मातुगामेन सहसेय्यं कप्पेन्तो द्वे आपत्तियो आपज्जति। ",
"pli-tv-pvr1.2:58.2":	"निपज्जति, पयोगे दुक्कटं; ",
"pli-tv-pvr1.2:58.3":	"निपन्ने आपत्ति पाचित्तियस्स। ",
"pli-tv-pvr1.2:59.1":	"मातुगामस्स उत्तरिछप्पञ्चवाचाहि धम्मं देसेन्तो द्वे आपत्तियो आपज्जति। ",
"pli-tv-pvr1.2:59.2":	"देसेति, पयोगे दुक्कटं; ",
"pli-tv-pvr1.2:59.3":	"पदे पदे आपत्ति पाचित्तियस्स। ",
"pli-tv-pvr1.2:60.1":	"अनुपसम्पन्नस्स उत्तरिमनुस्सधम्मं भूतं आरोचेन्तो द्वे आपत्तियो आपज्जति। ",
"pli-tv-pvr1.2:60.2":	"आरोचेति, पयोगे दुक्कटं; ",
"pli-tv-pvr1.2:60.3":	"आरोचिते आपत्ति पाचित्तियस्स। ",
"pli-tv-pvr1.2:61.1":	"भिक्खुस्स दुट्ठुल्लं आपत्तिं अनुपसम्पन्नस्स आरोचेन्तो द्वे आपत्तियो आपज्जति। ",
"pli-tv-pvr1.2:61.2":	"आरोचेति, पयोगे दुक्कटं; ",
"pli-tv-pvr1.2:61.3":	"आरोचिते आपत्ति पाचित्तियस्स। ",
"pli-tv-pvr1.2:62.1":	"पथविं खणन्तो द्वे आपत्तियो आपज्जति। ",
"pli-tv-pvr1.2:62.2":	"खणति, पयोगे दुक्कटं; ",
"pli-tv-pvr1.2:62.3":	"पहारे पहारे आपत्ति पाचित्तियस्स। ",
"pli-tv-pvr1.2:63.1":	"मुसावादवग्गो पठमो। ",
"pli-tv-pvr1.2:64.0":	"५।२। भूतगामवग्ग ",
"pli-tv-pvr1.2:64.1":	"भूतगामं पातेन्तो द्वे आपत्तियो आपज्जति। ",
"pli-tv-pvr1.2:64.2":	"पातेति, पयोगे दुक्कटं; ",
"pli-tv-pvr1.2:64.3":	"पहारे पहारे आपत्ति पाचित्तियस्स। ",
"pli-tv-pvr1.2:65.1":	"अञ्ञेनञ्ञं पटिचरन्तो द्वे आपत्तियो आपज्जति। ",
"pli-tv-pvr1.2:65.2":	"अनारोपिते अञ्ञवादके अञ्ञेनञ्ञं पटिचरति, आपत्ति दुक्कटस्स; ",
"pli-tv-pvr1.2:65.3":	"आरोपिते अञ्ञवादके अञ्ञेनञ्ञं पटिचरति, आपत्ति पाचित्तियस्स। ",
"pli-tv-pvr1.2:66.1":	"भिक्खुं उज्झापेन्तो द्वे आपत्तियो आपज्जति। ",
"pli-tv-pvr1.2:66.2":	"उज्झापेति, पयोगे दुक्कटं; ",
"pli-tv-pvr1.2:66.3":	"उज्झापिते आपत्ति पाचित्तियस्स। ",
"pli-tv-pvr1.2:67.1":	"सङ्घिकं मञ्चं वा पीठं वा भिसिं वा कोच्छं वा अज्झोकासे सन्थरित्वा अनुद्धरित्वा अनापुच्छा पक्कमन्तो द्वे आपत्तियो आपज्जति। ",
"pli-tv-pvr1.2:67.2":	"पठमं पादं लेड्डुपातं अतिक्कामेति, आपत्ति दुक्कटस्स; ",
"pli-tv-pvr1.2:67.3":	"दुतियं पादं अतिक्कामेति, आपत्ति पाचित्तियस्स। ",
"pli-tv-pvr1.2:68.1":	"सङ्घिके विहारे सेय्यं सन्थरित्वा अनुद्धरित्वा अनापुच्छा पक्कमन्तो द्वे आपत्तियो आपज्जति। ",
"pli-tv-pvr1.2:68.2":	"पठमं पादं परिक्खेपं अतिक्कामेति, आपत्ति दुक्कटस्स; ",
"pli-tv-pvr1.2:68.3":	"दुतियं पादं अतिक्कामेति, आपत्ति पाचित्तियस्स। ",
"pli-tv-pvr1.2:69.1":	"सङ्घिके विहारे जानं पुब्बुपगतं भिक्खुं अनुपखज्ज सेय्यं कप्पेन्तो द्वे आपत्तियो आपज्जति। ",
"pli-tv-pvr1.2:69.2":	"निपज्जति, पयोगे दुक्कटं; ",
"pli-tv-pvr1.2:69.3":	"निपन्ने आपत्ति पाचित्तियस्स। ",
"pli-tv-pvr1.2:70.1":	"भिक्खुं कुपितो अनत्तमनो सङ्घिका विहारा निक्कड्ढेन्तो द्वे आपत्तियो आपज्जति। ",
"pli-tv-pvr1.2:70.2":	"निक्कड्ढति, पयोगे दुक्कटं; ",
"pli-tv-pvr1.2:70.3":	"निक्कड्ढिते आपत्ति पाचित्तियस्स। ",
"pli-tv-pvr1.2:71.1":	"सङ्घिके विहारे उपरिवेहासकुटिया आहच्चपादकं मञ्चं वा पीठं वा अभिनिसीदन्तो द्वे आपत्तियो आपज्जति। ",
"pli-tv-pvr1.2:71.2":	"अभिनिसीदति, पयोगे दुक्कटं; ",
"pli-tv-pvr1.2:71.3":	"अभिनिसिन्ने आपत्ति पाचित्तियस्स। ",
"pli-tv-pvr1.2:72.1":	"द्वत्तिपरियाये अधिट्ठहित्वा ततुत्तरि अधिट्ठहन्तो द्वे आपत्तियो आपज्जति। ",
"pli-tv-pvr1.2:72.2":	"अधिट्ठेति, पयोगे दुक्कटं; ",
"pli-tv-pvr1.2:72.3":	"अधिट्ठिते आपत्ति पाचित्तियस्स। ",
"pli-tv-pvr1.2:73.1":	"जानं सप्पाणकं उदकं तिणं वा मत्तिकं वा सिञ्चन्तो द्वे आपत्तियो आपज्जति। ",
"pli-tv-pvr1.2:73.2":	"सिञ्चति, पयोगे दुक्कटं; ",
"pli-tv-pvr1.2:73.3":	"सिञ्चिते आपत्ति पाचित्तियस्स। ",
"pli-tv-pvr1.2:74.1":	"भूतगामवग्गो दुतियो। ",
"pli-tv-pvr1.2:75.0":	"५।३। ओवादवग्ग ",
"pli-tv-pvr1.2:75.1":	"असम्मतो भिक्खुनियो ओवदन्तो द्वे आपत्तियो आपज्जति। ",
"pli-tv-pvr1.2:75.2":	"ओवदति, पयोगे दुक्कटं; ",
"pli-tv-pvr1.2:75.3":	"ओवदिते आपत्ति पाचित्तियस्स। ",
"pli-tv-pvr1.2:76.1":	"अत्थङ्गते सूरिये भिक्खुनियो ओवदन्तो द्वे आपत्तियो आपज्जति। ",
"pli-tv-pvr1.2:76.2":	"ओवदति, पयोगे दुक्कटं; ",
"pli-tv-pvr1.2:76.3":	"ओवदिते आपत्ति पाचित्तियस्स। ",
"pli-tv-pvr1.2:77.1":	"भिक्खुनुपस्सयं उपसङ्कमित्वा भिक्खुनियो ओवदन्तो द्वे आपत्तियो आपज्जति। ",
"pli-tv-pvr1.2:77.2":	"ओवदति, पयोगे दुक्कटं; ",
"pli-tv-pvr1.2:77.3":	"ओवदिते आपत्ति पाचित्तियस्स। ",
"pli-tv-pvr1.2:78.1":	"“आमिसहेतु भिक्खू भिक्खुनियो ओवदन्ती”ति भणन्तो द्वे आपत्तियो आपज्जति। ",
"pli-tv-pvr1.2:78.2":	"भणति, पयोगे दुक्कटं; ",
"pli-tv-pvr1.2:78.3":	"भणिते आपत्ति पाचित्तियस्स। ",
"pli-tv-pvr1.2:79.1":	"अञ्ञातिकाय भिक्खुनिया चीवरं देन्तो द्वे आपत्तियो आपज्जति। ",
"pli-tv-pvr1.2:79.2":	"देति, पयोगे दुक्कटं; ",
"pli-tv-pvr1.2:79.3":	"दिन्ने आपत्ति पाचित्तियस्स। ",
"pli-tv-pvr1.2:80.1":	"अञ्ञातिकाय भिक्खुनिया चीवरं सिब्बेन्तो द्वे आपत्तियो आपज्जति। ",
"pli-tv-pvr1.2:80.2":	"सिब्बेति, पयोगे दुक्कटं; ",
"pli-tv-pvr1.2:80.3":	"आरापथे आरापथे आपत्ति पाचित्तियस्स। ",
"pli-tv-pvr1.2:81.1":	"भिक्खुनिया सद्धिं संविधाय एकद्धानमग्गं पटिपज्जन्तो द्वे आपत्तियो आपज्जति। ",
"pli-tv-pvr1.2:81.2":	"पटिपज्जति, पयोगे दुक्कटं; ",
"pli-tv-pvr1.2:81.3":	"पटिपन्ने आपत्ति पाचित्तियस्स। ",
"pli-tv-pvr1.2:82.1":	"भिक्खुनिया सद्धिं संविधाय एकं नावं अभिरुहन्तो द्वे आपत्तियो आपज्जति। ",
"pli-tv-pvr1.2:82.2":	"अभिरुहति, पयोगे दुक्कटं; ",
"pli-tv-pvr1.2:82.3":	"अभिरुळ्हे आपत्ति पाचित्तियस्स। ",
"pli-tv-pvr1.2:83.1":	"जानं भिक्खुनिपरिपाचितं पिण्डपातं भुञ्जन्तो द्वे आपत्तियो आपज्जति। ",
"pli-tv-pvr1.2:83.2":	"“भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr1.2:83.3":	"अज्झोहारे अज्झोहारे आपत्ति पाचित्तियस्स। ",
"pli-tv-pvr1.2:84.1":	"भिक्खुनिया सद्धिं एको एकाय रहो निसज्जं कप्पेन्तो द्वे आपत्तियो आपज्जति। ",
"pli-tv-pvr1.2:84.2":	"निसीदति, पयोगे दुक्कटं; ",
"pli-tv-pvr1.2:84.3":	"निसिन्ने आपत्ति पाचित्तियस्स। ",
"pli-tv-pvr1.2:85.1":	"ओवादवग्गो ततियो। ",
"pli-tv-pvr1.2:86.0":	"५।४। भोजनवग्ग ",
"pli-tv-pvr1.2:86.1":	"ततुत्तरि आवसथपिण्डं भुञ्जन्तो द्वे आपत्तियो आपज्जति। ",
"pli-tv-pvr1.2:86.2":	"“भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr1.2:86.3":	"अज्झोहारे अज्झोहारे आपत्ति पाचित्तियस्स। ",
"pli-tv-pvr1.2:87.1":	"गणभोजनं भुञ्जन्तो द्वे आपत्तियो आपज्जति। ",
"pli-tv-pvr1.2:87.2":	"“भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr1.2:87.3":	"अज्झोहारे अज्झोहारे आपत्ति पाचित्तियस्स। ",
"pli-tv-pvr1.2:88.1":	"परम्परभोजनं भुञ्जन्तो द्वे आपत्तियो आपज्जति। ",
"pli-tv-pvr1.2:88.2":	"“भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr1.2:88.3":	"अज्झोहारे अज्झोहारे आपत्ति पाचित्तियस्स। ",
"pli-tv-pvr1.2:89.1":	"द्वत्तिपत्तपूरे पूवे पटिग्गहेत्वा ततुत्तरि पटिग्गण्हन्तो द्वे आपत्तियो आपज्जति। ",
"pli-tv-pvr1.2:89.2":	"गण्हाति, पयोगे दुक्कटं; ",
"pli-tv-pvr1.2:89.3":	"गहिते आपत्ति पाचित्तियस्स। ",
"pli-tv-pvr1.2:90.1":	"भुत्तावी पवारितो अनतिरित्तं खादनीयं वा भोजनीयं वा भुञ्जन्तो द्वे आपत्तियो आपज्जति। ",
"pli-tv-pvr1.2:90.2":	"“भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr1.2:90.3":	"अज्झोहारे अज्झोहारे आपत्ति पाचित्तियस्स। ",
"pli-tv-pvr1.2:91.1":	"भिक्खुं भुत्ताविं पवारितं अनतिरित्तेन खादनीयेन वा भोजनीयेन वा अभिहट्ठुं पवारेन्तो द्वे आपत्तियो आपज्जति। ",
"pli-tv-pvr1.2:91.2":	"तस्स वचनेन “खादिस्सामि भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr1.2:91.3":	"भोजनपरियोसाने आपत्ति पाचित्तियस्स। ",
"pli-tv-pvr1.2:92.1":	"विकाले खादनीयं वा भोजनीयं वा भुञ्जन्तो द्वे आपत्तियो आपज्जति। ",
"pli-tv-pvr1.2:92.2":	"“खादिस्सामि भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr1.2:92.3":	"अज्झोहारे अज्झोहारे आपत्ति पाचित्तियस्स। ",
"pli-tv-pvr1.2:93.1":	"सन्निधिकारकं खादनीयं वा भोजनीयं वा भुञ्जन्तो द्वे आपत्तियो आपज्जति। ",
"pli-tv-pvr1.2:93.2":	"“खादिस्सामि भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr1.2:93.3":	"अज्झोहारे अज्झोहारे आपत्ति पाचित्तियस्स। ",
"pli-tv-pvr1.2:94.1":	"पणीतभोजनानि अत्तनो अत्थाय विञ्ञापेत्वा भुञ्जन्तो द्वे आपत्तियो आपज्जति। ",
"pli-tv-pvr1.2:94.2":	"“भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr1.2:94.3":	"अज्झोहारे अज्झोहारे आपत्ति पाचित्तियस्स। ",
"pli-tv-pvr1.2:95.1":	"अदिन्नं मुखद्वारं आहारं आहरन्तो द्वे आपत्तियो आपज्जति। ",
"pli-tv-pvr1.2:95.2":	"“भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr1.2:95.3":	"अज्झोहारे अज्झोहारे आपत्ति पाचित्तियस्स। ",
"pli-tv-pvr1.2:96.1":	"भोजनवग्गो चतुत्थो। ",
"pli-tv-pvr1.2:97.0":	"५।५। अचेलकवग्ग ",
"pli-tv-pvr1.2:97.1":	"अचेलकस्स वा परिब्बाजकस्स वा परिब्बाजिकाय वा सहत्था खादनीयं वा भोजनीयं वा देन्तो द्वे आपत्तियो आपज्जति। ",
"pli-tv-pvr1.2:97.2":	"देति, पयोगे दुक्कटं; ",
"pli-tv-pvr1.2:97.3":	"दिन्ने आपत्ति पाचित्तियस्स। ",
"pli-tv-pvr1.2:98.1":	"भिक्खुं—“एहावुसो, गामं वा निगमं वा पिण्डाय पविसिस्सामा”ति तस्स दापेत्वा वा अदापेत्वा वा उय्योजेन्तो द्वे आपत्तियो आपज्जति। ",
"pli-tv-pvr1.2:98.2":	"उय्योजेति, पयोगे दुक्कटं; ",
"pli-tv-pvr1.2:98.3":	"उय्योजिते आपत्ति पाचित्तियस्स। ",
"pli-tv-pvr1.2:99.1":	"सभोजने कुले अनुपखज्ज निसज्जं कप्पेन्तो द्वे आपत्तियो आपज्जति। ",
"pli-tv-pvr1.2:99.2":	"निसीदति, पयोगे दुक्कटं; ",
"pli-tv-pvr1.2:99.3":	"निसिन्ने आपत्ति पाचित्तियस्स। ",
"pli-tv-pvr1.2:100.1":	"मातुगामेन सद्धिं रहो पटिच्छन्ने आसने निसज्जं कप्पेन्तो द्वे आपत्तियो आपज्जति। ",
"pli-tv-pvr1.2:100.2":	"निसीदति, पयोगे दुक्कटं; ",
"pli-tv-pvr1.2:100.3":	"निसिन्ने आपत्ति पाचित्तियस्स। ",
"pli-tv-pvr1.2:101.1":	"मातुगामेन सद्धिं एको एकाय रहो निसज्जं कप्पेन्तो द्वे आपत्तियो आपज्जति। ",
"pli-tv-pvr1.2:101.2":	"निसीदति, पयोगे दुक्कटं; ",
"pli-tv-pvr1.2:101.3":	"निसिन्ने आपत्ति पाचित्तियस्स। ",
"pli-tv-pvr1.2:102.1":	"निमन्तितो सभत्तो समानो पुरेभत्तं पच्छाभत्तं कुलेसु चारित्तं आपज्जन्तो द्वे आपत्तियो आपज्जति। ",
"pli-tv-pvr1.2:102.2":	"पठमं पादं उम्मारं अतिक्कामेति, आपत्ति दुक्कटस्स; ",
"pli-tv-pvr1.2:102.3":	"दुतियं पादं अतिक्कामेति, आपत्ति पाचित्तियस्स। ",
"pli-tv-pvr1.2:103.1":	"ततुत्तरि भेसज्जं विञ्ञापेन्तो द्वे आपत्तियो आपज्जति। ",
"pli-tv-pvr1.2:103.2":	"विञ्ञापेति, पयोगे दुक्कटं; ",
"pli-tv-pvr1.2:103.3":	"विञ्ञापिते आपत्ति पाचित्तियस्स। ",
"pli-tv-pvr1.2:104.1":	"उय्युत्तं सेनं दस्सनाय गच्छन्तो द्वे आपत्तियो आपज्जति। ",
"pli-tv-pvr1.2:104.2":	"गच्छति, आपत्ति दुक्कटस्स; ",
"pli-tv-pvr1.2:104.3":	"यत्थ ठितो पस्सति, आपत्ति पाचित्तियस्स। ",
"pli-tv-pvr1.2:105.1":	"अतिरेकतिरत्तं सेनाय वसन्तो द्वे आपत्तियो आपज्जति। ",
"pli-tv-pvr1.2:105.2":	"वसति, पयोगे दुक्कटं; ",
"pli-tv-pvr1.2:105.3":	"वसिते आपत्ति पाचित्तियस्स। ",
"pli-tv-pvr1.2:106.1":	"उय्योधिकं गच्छन्तो द्वे आपत्तियो आपज्जति। ",
"pli-tv-pvr1.2:106.2":	"गच्छति, आपत्ति दुक्कटस्स; ",
"pli-tv-pvr1.2:106.3":	"यत्थ ठितो पस्सति, आपत्ति पाचित्तियस्स। ",
"pli-tv-pvr1.2:107.1":	"अचेलकवग्गो पञ्चमो। ",
"pli-tv-pvr1.2:108.0":	"५।६। सुरामेरयवग्ग ",
"pli-tv-pvr1.2:108.1":	"मज्जं पिवन्तो द्वे आपत्तियो आपज्जति। ",
"pli-tv-pvr1.2:108.2":	"“पिविस्सामी”ति पटिग्गण्हाति, आपत्ति दुक्कटस्स; ",
"pli-tv-pvr1.2:108.3":	"अज्झोहारे अज्झोहारे आपत्ति पाचित्तियस्स। ",
"pli-tv-pvr1.2:109.1":	"भिक्खुं अङ्गुलिपतोदकेन हासेन्तो द्वे आपत्तियो आपज्जति। ",
"pli-tv-pvr1.2:109.2":	"हासेति, पयोगे दुक्कटं; ",
"pli-tv-pvr1.2:109.3":	"हसिते आपत्ति पाचित्तियस्स। ",
"pli-tv-pvr1.2:110.1":	"उदके कीळन्तो द्वे आपत्तियो आपज्जति। ",
"pli-tv-pvr1.2:110.2":	"हेट्ठागोप्फके उदके कीळति, आपत्ति दुक्कटस्स; ",
"pli-tv-pvr1.2:110.3":	"उपरिगोप्फके कीळति, आपत्ति पाचित्तियस्स। ",
"pli-tv-pvr1.2:111.1":	"अनादरियं करोन्तो द्वे आपत्तियो आपज्जति। ",
"pli-tv-pvr1.2:111.2":	"करोति, पयोगे दुक्कटं; ",
"pli-tv-pvr1.2:111.3":	"कते आपत्ति पाचित्तियस्स। ",
"pli-tv-pvr1.2:112.1":	"भिक्खुं भिंसापेन्तो द्वे आपत्तियो आपज्जति। ",
"pli-tv-pvr1.2:112.2":	"भिंसापेति, पयोगे दुक्कटं; ",
"pli-tv-pvr1.2:112.3":	"भिंसापिते आपत्ति पाचित्तियस्स। ",
"pli-tv-pvr1.2:113.1":	"जोतिं समादहित्वा विसिब्बेन्तो द्वे आपत्तियो आपज्जति। ",
"pli-tv-pvr1.2:113.2":	"समादहति, पयोगे दुक्कटं; ",
"pli-tv-pvr1.2:113.3":	"समादहिते आपत्ति पाचित्तियस्स। ",
"pli-tv-pvr1.2:114.1":	"ओरेनद्धमासं नहायन्तो द्वे आपत्तियो आपज्जति। ",
"pli-tv-pvr1.2:114.2":	"नहायति, पयोगे दुक्कटं; ",
"pli-tv-pvr1.2:114.3":	"नहानपरियोसाने आपत्ति पाचित्तियस्स। ",
"pli-tv-pvr1.2:115.1":	"अनादियित्वा तिण्णं दुब्बण्णकरणानं अञ्ञतरं दुब्बण्णकरणं नवं चीवरं परिभुञ्जन्तो द्वे आपत्तियो आपज्जति। ",
"pli-tv-pvr1.2:115.2":	"परिभुञ्जति, पयोगे दुक्कटं; ",
"pli-tv-pvr1.2:115.3":	"परिभुत्ते आपत्ति पाचित्तियस्स। ",
"pli-tv-pvr1.2:116.1":	"भिक्खुस्स वा भिक्खुनिया वा सिक्खमानाय वा सामणेरस्स वा सामणेरिया वा सामं चीवरं विकप्पेत्वा अप्पच्चुद्धारणं परिभुञ्जन्तो द्वे आपत्तियो आपज्जति। ",
"pli-tv-pvr1.2:116.2":	"परिभुञ्जति, पयोगे दुक्कटं; ",
"pli-tv-pvr1.2:116.3":	"परिभुत्ते आपत्ति पाचित्तियस्स। ",
"pli-tv-pvr1.2:117.1":	"भिक्खुस्स पत्तं वा चीवरं वा निसीदनं वा सूचिघरं वा कायबन्धनं वा अपनिधेन्तो द्वे आपत्तियो आपज्जति। ",
"pli-tv-pvr1.2:117.2":	"अपनिधेति, पयोगे दुक्कटं; ",
"pli-tv-pvr1.2:117.3":	"अपनिधिते आपत्ति पाचित्तियस्स। ",
"pli-tv-pvr1.2:118.1":	"सुरामेरयवग्गो छट्ठो। ",
"pli-tv-pvr1.2:119.0":	"५।७। सप्पाणकवग्ग ",
"pli-tv-pvr1.2:119.1":	"सञ्चिच्च पाणं जीविता वोरोपेन्तो कति आपत्तियो आपज्जति? ",
"pli-tv-pvr1.2:119.2":	"सञ्चिच्च पाणं जीविता वोरोपेन्तो चतस्सो आपत्तियो आपज्जति। ",
"pli-tv-pvr1.2:119.3":	"अनोदिस्स ओपातं खणति—“यो कोचि पपतित्वा मरिस्सती”ति, आपत्ति दुक्कटस्स; ",
"pli-tv-pvr1.2:119.4":	"मनुस्सो तस्मिं पपतित्वा मरति, आपत्ति पाराजिकस्स; ",
"pli-tv-pvr1.2:119.5":	"यक्खो वा पेतो वा तिरच्छानगतमनुस्सविग्गहो वा तस्मिं पपतित्वा मरति, आपत्ति थुल्लच्चयस्स; ",
"pli-tv-pvr1.2:119.6":	"तिरच्छानगतो तस्मिं पपतित्वा मरति, आपत्ति पाचित्तियस्स—",
"pli-tv-pvr1.2:119.7":	"सञ्चिच्च पाणं जीविता वोरोपेन्तो इमा चतस्सो आपत्तियो आपज्जति। ",
"pli-tv-pvr1.2:120.1":	"जानं सप्पाणकं उदकं परिभुञ्जन्तो द्वे आपत्तियो आपज्जति। ",
"pli-tv-pvr1.2:120.2":	"परिभुञ्जति, पयोगे दुक्कटं; ",
"pli-tv-pvr1.2:120.3":	"परिभुत्ते आपत्ति पाचित्तियस्स। ",
"pli-tv-pvr1.2:121.1":	"जानं यथाधम्मं निहताधिकरणं पुनकम्माय उक्कोटेन्तो द्वे आपत्तियो आपज्जति। ",
"pli-tv-pvr1.2:121.2":	"उक्कोटेति, पयोगे दुक्कटं; ",
"pli-tv-pvr1.2:121.3":	"उक्कोटिते आपत्ति पाचित्तियस्स। ",
"pli-tv-pvr1.2:122.1":	"भिक्खुस्स जानं दुट्ठुल्लं आपत्तिं पटिच्छादेन्तो एकं आपत्तिं आपज्जति, पाचित्तियं। ",
"pli-tv-pvr1.2:123.1":	"जानं ऊनवीसतिवस्सं पुग्गलं उपसम्पादेन्तो द्वे आपत्तियो आपज्जति। ",
"pli-tv-pvr1.2:123.2":	"उपसम्पादेति, पयोगे दुक्कटं; ",
"pli-tv-pvr1.2:123.3":	"उपसम्पादिते आपत्ति पाचित्तियस्स। ",
"pli-tv-pvr1.2:124.1":	"जानं थेय्यसत्थेन सद्धिं संविधाय एकद्धानमग्गं पटिपज्जन्तो द्वे आपत्तियो आपज्जति। ",
"pli-tv-pvr1.2:124.2":	"पटिपज्जति, पयोगे दुक्कटं; ",
"pli-tv-pvr1.2:124.3":	"पटिपन्ने आपत्ति पाचित्तियस्स। ",
"pli-tv-pvr1.2:125.1":	"मातुगामेन सद्धिं संविधाय एकद्धानमग्गं पटिपज्जन्तो द्वे आपत्तियो आपज्जति। ",
"pli-tv-pvr1.2:125.2":	"पटिपज्जति, पयोगे दुक्कटं; ",
"pli-tv-pvr1.2:125.3":	"पटिपन्ने आपत्ति पाचित्तियस्स। ",
"pli-tv-pvr1.2:126.1":	"पापिकाय दिट्ठिया यावततियं समनुभासनाय न पटिनिस्सज्जन्तो द्वे आपत्तियो आपज्जति। ",
"pli-tv-pvr1.2:126.2":	"ञत्तिया दुक्कटं; ",
"pli-tv-pvr1.2:126.3":	"कम्मवाचापरियोसाने आपत्ति पाचित्तियस्स। ",
"pli-tv-pvr1.2:127.1":	"जानं तथावादिना भिक्खुना अकटानुधम्मेन तं दिट्ठिं अप्पटिनिस्सट्ठेन सद्धिं सम्भुञ्जन्तो द्वे आपत्तियो आपज्जति। ",
"pli-tv-pvr1.2:127.2":	"सम्भुञ्जति, पयोगे दुक्कटं; ",
"pli-tv-pvr1.2:127.3":	"सम्भुत्ते आपत्ति पाचित्तियस्स। ",
"pli-tv-pvr1.2:128.1":	"जानं तथानासितं समणुद्देसं उपलापेन्तो द्वे आपत्तियो आपज्जति। ",
"pli-tv-pvr1.2:128.2":	"उपलापेति, पयोगे दुक्कटं; ",
"pli-tv-pvr1.2:128.3":	"उपलापिते आपत्ति पाचित्तियस्स। ",
"pli-tv-pvr1.2:129.1":	"सप्पाणकवग्गो सत्तमो। ",
"pli-tv-pvr1.2:130.0":	"५।८। सहधम्मिकवग्ग ",
"pli-tv-pvr1.2:130.1":	"भिक्खूहि सहधम्मिकं वुच्चमानो—“न तावाहं, आवुसो, एतस्मिं सिक्खापदे सिक्खिस्सामि याव न अञ्ञं भिक्खुं ब्यत्तं विनयधरं परिपुच्छिस्सामी”ति भणन्तो द्वे आपत्तियो आपज्जति। ",
"pli-tv-pvr1.2:130.2":	"भणति, पयोगे दुक्कटं; ",
"pli-tv-pvr1.2:130.3":	"भणिते आपत्ति पाचित्तियस्स। ",
"pli-tv-pvr1.2:131.1":	"विनयं विवण्णेन्तो द्वे आपत्तियो आपज्जति। ",
"pli-tv-pvr1.2:131.2":	"विवण्णेति, पयोगे दुक्कटं; ",
"pli-tv-pvr1.2:131.3":	"विवण्णिते आपत्ति पाचित्तियस्स। ",
"pli-tv-pvr1.2:132.1":	"मोहेन्तो द्वे आपत्तियो आपज्जति। ",
"pli-tv-pvr1.2:132.2":	"अनारोपिते मोहे मोहेति, आपत्ति दुक्कटस्स; ",
"pli-tv-pvr1.2:132.3":	"आरोपिते मोहे मोहेति, आपत्ति पाचित्तियस्स। ",
"pli-tv-pvr1.2:133.1":	"भिक्खुस्स कुपितो अनत्तमनो पहारं देन्तो द्वे आपत्तियो आपज्जति। ",
"pli-tv-pvr1.2:133.2":	"पहरति, पयोगे दुक्कटं; ",
"pli-tv-pvr1.2:133.3":	"पहते आपत्ति पाचित्तियस्स। ",
"pli-tv-pvr1.2:134.1":	"भिक्खुस्स कुपितो अनत्तमनो तलसत्तिकं उग्गिरन्तो द्वे आपत्तियो आपज्जति। ",
"pli-tv-pvr1.2:134.2":	"उग्गिरति, पयोगे दुक्कटं; ",
"pli-tv-pvr1.2:134.3":	"उग्गिरिते आपत्ति पाचित्तियस्स। ",
"pli-tv-pvr1.2:135.1":	"भिक्खुं अमूलकेन सङ्घादिसेसेन अनुद्धंसेन्तो द्वे आपत्तियो आपज्जति। ",
"pli-tv-pvr1.2:135.2":	"अनुद्धंसेति, पयोगे दुक्कटं; ",
"pli-tv-pvr1.2:135.3":	"अनुद्धंसिते आपत्ति पाचित्तियस्स। ",
"pli-tv-pvr1.2:136.1":	"भिक्खुस्स सञ्चिच्च कुक्कुच्चं उपदहन्तो द्वे आपत्तियो आपज्जति। ",
"pli-tv-pvr1.2:136.2":	"उपदहति, पयोगे दुक्कटं; ",
"pli-tv-pvr1.2:136.3":	"उपदहिते आपत्ति पाचित्तियस्स। ",
"pli-tv-pvr1.2:137.1":	"भिक्खूनं भण्डनजातानं कलहजातानं विवादापन्नानं उपस्सुतिं तिट्ठन्तो द्वे आपत्तियो आपज्जति। ",
"pli-tv-pvr1.2:137.2":	"“सोस्सामी”ति गच्छति, आपत्ति दुक्कटस्स; ",
"pli-tv-pvr1.2:137.3":	"यत्थ ठितो सुणाति, आपत्ति पाचित्तियस्स। ",
"pli-tv-pvr1.2:138.1":	"धम्मिकानं कम्मानं छन्दं दत्वा पच्छा खीयनधम्मं आपज्जन्तो द्वे आपत्तियो आपज्जति। ",
"pli-tv-pvr1.2:138.2":	"खिय्यति, पयोगे दुक्कटं; ",
"pli-tv-pvr1.2:138.3":	"खिय्यिते आपत्ति पाचित्तियस्स। ",
"pli-tv-pvr1.2:139.1":	"सङ्घे विनिच्छयकथाय वत्तमानाय छन्दं अदत्वा उट्ठायासना पक्कमन्तो द्वे आपत्तियो आपज्जति। ",
"pli-tv-pvr1.2:139.2":	"परिसाय हत्थपासं विजहन्तस्स आपत्ति दुक्कटस्स; ",
"pli-tv-pvr1.2:139.3":	"विजहिते आपत्ति पाचित्तियस्स। ",
"pli-tv-pvr1.2:140.1":	"समग्गेन सङ्घेन चीवरं दत्वा पच्छा खीयनधम्मं आपज्जन्तो द्वे आपत्तियो आपज्जति। ",
"pli-tv-pvr1.2:140.2":	"खिय्यति, पयोगे दुक्कटं; ",
"pli-tv-pvr1.2:140.3":	"खिय्यिते आपत्ति पाचित्तियस्स। ",
"pli-tv-pvr1.2:141.1":	"जानं सङ्घिकं लाभं परिणतं पुग्गलस्स परिणामेन्तो द्वे आपत्तियो आपज्जति। ",
"pli-tv-pvr1.2:141.2":	"परिणामेति, पयोगे दुक्कटं; ",
"pli-tv-pvr1.2:141.3":	"परिणामिते आपत्ति पाचित्तियस्स। ",
"pli-tv-pvr1.2:142.1":	"सहधम्मिकवग्गो अट्ठमो। ",
"pli-tv-pvr1.2:143.0":	"५।९। राजवग्ग ",
"pli-tv-pvr1.2:143.1":	"पुब्बे अप्पटिसंविदितो रञ्ञो अन्तेपुरं पविसन्तो द्वे आपत्तियो आपज्जति। ",
"pli-tv-pvr1.2:143.2":	"पठमं पादं उम्मारं अतिक्कामेति, आपत्ति दुक्कटस्स; ",
"pli-tv-pvr1.2:143.3":	"दुतियं पादं अतिक्कामेति, आपत्ति पाचित्तियस्स। ",
"pli-tv-pvr1.2:144.1":	"रतनं उग्गण्हन्तो द्वे आपत्तियो आपज्जति। ",
"pli-tv-pvr1.2:144.2":	"गण्हाति, पयोगे दुक्कटं; ",
"pli-tv-pvr1.2:144.3":	"गहिते आपत्ति पाचित्तियस्स। ",
"pli-tv-pvr1.2:145.1":	"सन्तं भिक्खुं अनापुच्छा विकाले गामं पविसन्तो द्वे आपत्तियो आपज्जति। ",
"pli-tv-pvr1.2:145.2":	"पठमं पादं परिक्खेपं अतिक्कामेति, आपत्ति दुक्कटस्स; ",
"pli-tv-pvr1.2:145.3":	"दुतियं पादं अतिक्कामेति, आपत्ति पाचित्तियस्स। ",
"pli-tv-pvr1.2:146.1":	"अट्ठिमयं वा दन्तमयं वा विसाणमयं वा सूचिघरं कारापेन्तो द्वे आपत्तियो आपज्जति। ",
"pli-tv-pvr1.2:146.2":	"कारापेति, पयोगे दुक्कटं; ",
"pli-tv-pvr1.2:146.3":	"कारापिते आपत्ति पाचित्तियस्स। ",
"pli-tv-pvr1.2:147.1":	"पमाणातिक्कन्तं मञ्चं वा पीठं वा कारापेन्तो द्वे आपत्तियो आपज्जति। ",
"pli-tv-pvr1.2:147.2":	"कारापेति, पयोगे दुक्कटं; ",
"pli-tv-pvr1.2:147.3":	"कारापिते आपत्ति पाचित्तियस्स। ",
"pli-tv-pvr1.2:148.1":	"मञ्चं वा पीठं वा तूलोनद्धं कारापेन्तो द्वे आपत्तियो आपज्जति। ",
"pli-tv-pvr1.2:148.2":	"कारापेति, पयोगे दुक्कटं; ",
"pli-tv-pvr1.2:148.3":	"कारापिते आपत्ति पाचित्तियस्स। ",
"pli-tv-pvr1.2:149.1":	"पमाणातिक्कन्तं निसीदनं कारापेन्तो द्वे आपत्तियो आपज्जति। ",
"pli-tv-pvr1.2:149.2":	"कारापेति, पयोगे दुक्कटं; ",
"pli-tv-pvr1.2:149.3":	"कारापिते आपत्ति पाचित्तियस्स। ",
"pli-tv-pvr1.2:150.1":	"पमाणातिक्कन्तं कण्डुप्पटिच्छादिं कारापेन्तो द्वे आपत्तियो आपज्जति। ",
"pli-tv-pvr1.2:150.2":	"कारापेति, पयोगे दुक्कटं; ",
"pli-tv-pvr1.2:150.3":	"कारापिते आपत्ति पाचित्तियस्स। ",
"pli-tv-pvr1.2:151.1":	"पमाणातिक्कन्तं वस्सिकसाटिकं कारापेन्तो द्वे आपत्तियो आपज्जति। ",
"pli-tv-pvr1.2:151.2":	"कारापेति, पयोगे दुक्कटं; ",
"pli-tv-pvr1.2:151.3":	"कारापिते आपत्ति पाचित्तियस्स। ",
"pli-tv-pvr1.2:152.1":	"सुगतचीवरप्पमाणं चीवरं कारापेन्तो कति आपत्तियो आपज्जति? ",
"pli-tv-pvr1.2:152.2":	"सुगतचीवरप्पमाणं चीवरं कारापेन्तो द्वे आपत्तियो आपज्जति। ",
"pli-tv-pvr1.2:152.3":	"कारापेति, पयोगे दुक्कटं; ",
"pli-tv-pvr1.2:152.4":	"कारापिते आपत्ति पाचित्तियस्स—",
"pli-tv-pvr1.2:152.5":	"सुगतचीवरप्पमाणं चीवरं कारापेन्तो इमा द्वे आपत्तियो आपज्जति। ",
"pli-tv-pvr1.2:153.1":	"राजवग्गो नवमो। ",
"pli-tv-pvr1.2:153.2":	"खुद्दका निट्ठिता। ",
"pli-tv-pvr1.2:154.0":	"६। पाटिदेसनीयकण्ड ",
"pli-tv-pvr1.2:154.1":	"अञ्ञातिकाय भिक्खुनिया अन्तरघरं पविट्ठाय हत्थतो खादनीयं वा भोजनीयं वा सहत्था पटिग्गहेत्वा भुञ्जन्तो कति आपत्तियो आपज्जति? ",
"pli-tv-pvr1.2:154.2":	"अञ्ञातिकाय भिक्खुनिया अन्तरघरं पविट्ठाय हत्थतो खादनीयं वा भोजनीयं वा सहत्था पटिग्गहेत्वा भुञ्जन्तो द्वे आपत्तियो आपज्जति। ",
"pli-tv-pvr1.2:154.3":	"“भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr1.2:154.4":	"अज्झोहारे अज्झोहारे आपत्ति पाटिदेसनीयस्स—",
"pli-tv-pvr1.2:154.5":	"अञ्ञातिकाय भिक्खुनिया अन्तरघरं पविट्ठाय हत्थतो खादनीयं वा भोजनीयं वा सहत्था पटिग्गहेत्वा भुञ्जन्तो इमा द्वे आपत्तियो आपज्जति। ",
"pli-tv-pvr1.2:155.1":	"भिक्खुनिया वोसासन्तिया न निवारेत्वा भुञ्जन्तो द्वे आपत्तियो आपज्जति। ",
"pli-tv-pvr1.2:155.2":	"“भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr1.2:155.3":	"अज्झोहारे अज्झोहारे आपत्ति पाटिदेसनीयस्स। ",
"pli-tv-pvr1.2:156.1":	"सेक्खसम्मतेसु कुलेसु खादनीयं वा भोजनीयं वा सहत्था पटिग्गहेत्वा भुञ्जन्तो द्वे आपत्तियो आपज्जति। ",
"pli-tv-pvr1.2:156.2":	"“भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr1.2:156.3":	"अज्झोहारे अज्झोहारे आपत्ति पाटिदेसनीयस्स। ",
"pli-tv-pvr1.2:157.1":	"आरञ्ञकेसु सेनासनेसु पुब्बे अप्पटिसंविदितं खादनीयं वा भोजनीयं वा अज्झारामे सहत्था पटिग्गहेत्वा भुञ्जन्तो कति आपत्तियो आपज्जति? ",
"pli-tv-pvr1.2:157.2":	"आरञ्ञकेसु सेनासनेसु पुब्बे अप्पटिसंविदितं खादनीयं वा भोजनीयं वा अज्झारामे सहत्था पटिग्गहेत्वा भुञ्जन्तो द्वे आपत्तियो आपज्जति। ",
"pli-tv-pvr1.2:157.3":	"“भुञ्जिस्सामी”ति पटिग्गण्हाति, आपत्ति दुक्कटस्स; ",
"pli-tv-pvr1.2:157.4":	"अज्झोहारे अज्झोहारे आपत्ति पाटिदेसनीयस्स—",
"pli-tv-pvr1.2:157.5":	"आरञ्ञकेसु सेनासनेसु पुब्बे अप्पटिसंविदितं खादनीयं वा भोजनीयं वा अज्झारामे सहत्था पटिग्गहेत्वा भुञ्जन्तो इमा द्वे आपत्तियो आपज्जति। ",
"pli-tv-pvr1.2:158.1":	"चत्तारो पाटिदेसनीया निट्ठिता। ",
"pli-tv-pvr1.2:159.0.1":	"७। सेखियकण्ड ",
"pli-tv-pvr1.2:159.0.2":	"७।१। परिमण्डलवग्ग ",
"pli-tv-pvr1.2:159.1":	"अनादरियं पटिच्च पुरतो वा पच्छतो वा ओलम्बेन्तो निवासेन्तो कति आपत्तियो आपज्जति? ",
"pli-tv-pvr1.2:159.2":	"अनादरियं पटिच्च पुरतो वा पच्छतो वा ओलम्बेन्तो निवासेन्तो एकं आपत्तिं आपज्जति। ",
"pli-tv-pvr1.2:159.3":	"दुक्कटं—",
"pli-tv-pvr1.2:159.4":	"अनादरियं पटिच्च पुरतो वा पच्छतो वा ओलम्बेन्तो निवासेन्तो इमं एकं आपत्तिं आपज्जति। ",
"pli-tv-pvr1.2:160.1":	"अनादरियं पटिच्च पुरतो वा पच्छतो वा ओलम्बेन्तो पारुपन्तो एकं आपत्तिं आपज्जति। ",
"pli-tv-pvr1.2:160.2":	"दुक्कटं। ",
"pli-tv-pvr1.2:161.1":	"अनादरियं पटिच्च कायं विवरित्वा अन्तरघरे गच्छन्तो एकं आपत्तिं आपज्जति। ",
"pli-tv-pvr1.2:161.2":	"दुक्कटं। ",
"pli-tv-pvr1.2:162.1":	"अनादरियं पटिच्च कायं विवरित्वा अन्तरघरे निसीदन्तो एकं आपत्तिं आपज्जति। ",
"pli-tv-pvr1.2:162.2":	"दुक्कटं। ",
"pli-tv-pvr1.2:163.1":	"अनादरियं पटिच्च हत्थं वा पादं वा कीळापेन्तो अन्तरघरे गच्छन्तो एकं आपत्तिं आपज्जति। ",
"pli-tv-pvr1.2:163.2":	"दुक्कटं। ",
"pli-tv-pvr1.2:164.1":	"अनादरियं पटिच्च हत्थं वा पादं वा कीळापेन्तो अन्तरघरे निसीदन्तो एकं आपत्तिं आपज्जति। ",
"pli-tv-pvr1.2:164.2":	"दुक्कटं। ",
"pli-tv-pvr1.2:165.1":	"अनादरियं पटिच्च तहं तहं ओलोकेन्तो अन्तरघरे गच्छन्तो एकं आपत्तिं आपज्जति। ",
"pli-tv-pvr1.2:165.2":	"दुक्कटं। ",
"pli-tv-pvr1.2:166.1":	"अनादरियं पटिच्च तहं तहं ओलोकेन्तो अन्तरघरे निसीदन्तो एकं आपत्तिं आपज्जति। ",
"pli-tv-pvr1.2:166.2":	"दुक्कटं। ",
"pli-tv-pvr1.2:167.1":	"अनादरियं पटिच्च उक्खित्तकाय अन्तरघरे गच्छन्तो एकं आपत्तिं आपज्जति। ",
"pli-tv-pvr1.2:167.2":	"दुक्कटं। ",
"pli-tv-pvr1.2:168.1":	"अनादरियं पटिच्च उक्खित्तकाय अन्तरघरे निसीदन्तो एकं आपत्तिं आपज्जति। ",
"pli-tv-pvr1.2:168.2":	"दुक्कटं। ",
"pli-tv-pvr1.2:169.1":	"परिमण्डलवग्गो पठमो। ",
"pli-tv-pvr1.2:170.0":	"७।२। उज्जग्घिकवग्ग ",
"pli-tv-pvr1.2:170.1":	"अनादरियं पटिच्च उज्जग्घिकाय अन्तरघरे गच्छन्तो एकं आपत्तिं आपज्जति। ",
"pli-tv-pvr1.2:170.2":	"दुक्कटं। ",
"pli-tv-pvr1.2:171.1":	"अनादरियं पटिच्च उज्जग्घिकाय अन्तरघरे निसीदन्तो एकं आपत्तिं आपज्जति। ",
"pli-tv-pvr1.2:171.2":	"दुक्कटं। ",
"pli-tv-pvr1.2:172.1":	"अनादरियं पटिच्च उच्चासद्दं महासद्दं करोन्तो अन्तरघरे गच्छन्तो एकं आपत्तिं आपज्जति। ",
"pli-tv-pvr1.2:172.2":	"दुक्कटं। ",
"pli-tv-pvr1.2:173.1":	"अनादरियं पटिच्च उच्चासद्दं महासद्दं करोन्तो अन्तरघरे निसीदन्तो एकं आपत्तिं आपज्जति। ",
"pli-tv-pvr1.2:173.2":	"दुक्कटं। ",
"pli-tv-pvr1.2:174.1":	"अनादरियं पटिच्च कायप्पचालकं अन्तरघरे गच्छन्तो एकं आपत्तिं आपज्जति। ",
"pli-tv-pvr1.2:174.2":	"दुक्कटं। ",
"pli-tv-pvr1.2:175.1":	"अनादरियं पटिच्च कायप्पचालकं अन्तरघरे निसीदन्तो एकं आपत्तिं आपज्जति। ",
"pli-tv-pvr1.2:175.2":	"दुक्कटं। ",
"pli-tv-pvr1.2:176.1":	"अनादरियं पटिच्च बाहुप्पचालकं अन्तरघरे गच्छन्तो एकं आपत्तिं आपज्जति। ",
"pli-tv-pvr1.2:176.2":	"दुक्कटं। ",
"pli-tv-pvr1.2:177.1":	"अनादरियं पटिच्च बाहुप्पचालकं अन्तरघरे निसीदन्तो एकं आपत्तिं आपज्जति। ",
"pli-tv-pvr1.2:177.2":	"दुक्कटं। ",
"pli-tv-pvr1.2:178.1":	"अनादरियं पटिच्च सीसप्पचालकं अन्तरघरे गच्छन्तो एकं आपत्तिं आपज्जति। ",
"pli-tv-pvr1.2:178.2":	"दुक्कटं। ",
"pli-tv-pvr1.2:179.1":	"अनादरियं पटिच्च सीसप्पचालकं अन्तरघरे निसीदन्तो एकं आपत्तिं आपज्जति। ",
"pli-tv-pvr1.2:179.2":	"दुक्कटं। ",
"pli-tv-pvr1.2:180.1":	"उज्जग्घिकवग्गो दुतियो। ",
"pli-tv-pvr1.2:181.0":	"७।३। खम्भकतवग्ग ",
"pli-tv-pvr1.2:181.1":	"अनादरियं पटिच्च खम्भकतो अन्तरघरे गच्छन्तो एकं आपत्तिं आपज्जति। ",
"pli-tv-pvr1.2:181.2":	"दुक्कटं। ",
"pli-tv-pvr1.2:182.1":	"अनादरियं पटिच्च खम्भकतो अन्तरघरे निसीदन्तो एकं आपत्तिं आपज्जति। ",
"pli-tv-pvr1.2:182.2":	"दुक्कटं। ",
"pli-tv-pvr1.2:183.1":	"अनादरियं पटिच्च ओगुण्ठितो अन्तरघरे गच्छन्तो एकं आपत्तिं आपज्जति। ",
"pli-tv-pvr1.2:183.2":	"दुक्कटं। ",
"pli-tv-pvr1.2:184.1":	"अनादरियं पटिच्च ओगुण्ठितो अन्तरघरे निसीदन्तो एकं आपत्तिं आपज्जति। ",
"pli-tv-pvr1.2:184.2":	"दुक्कटं। ",
"pli-tv-pvr1.2:185.1":	"अनादरियं पटिच्च उक्कुटिकाय अन्तरघरे गच्छन्तो एकं आपत्तिं आपज्जति। ",
"pli-tv-pvr1.2:185.2":	"दुक्कटं। ",
"pli-tv-pvr1.2:186.1":	"अनादरियं पटिच्च पल्लत्थिकाय अन्तरघरे निसीदन्तो एकं आपत्तिं आपज्जति। ",
"pli-tv-pvr1.2:186.2":	"दुक्कटं। ",
"pli-tv-pvr1.2:187.1":	"अनादरियं पटिच्च असक्कच्चं पिण्डपातं पटिग्गण्हन्तो एकं आपत्तिं आपज्जति। ",
"pli-tv-pvr1.2:187.2":	"दुक्कटं। ",
"pli-tv-pvr1.2:188.1":	"अनादरियं पटिच्च तहं तहं ओलोकेन्तो पिण्डपातं पटिग्गण्हन्तो एकं आपत्तिं आपज्जति। ",
"pli-tv-pvr1.2:188.2":	"दुक्कटं। ",
"pli-tv-pvr1.2:189.1":	"अनादरियं पटिच्च सूपञ्ञेव बहुं पटिग्गण्हन्तो एकं आपत्तिं आपज्जति। ",
"pli-tv-pvr1.2:189.2":	"दुक्कटं। ",
"pli-tv-pvr1.2:190.1":	"अनादरियं पटिच्च थूपीकतं पिण्डपातं पटिग्गण्हन्तो एकं आपत्तिं आपज्जति। ",
"pli-tv-pvr1.2:190.2":	"दुक्कटं। ",
"pli-tv-pvr1.2:191.1":	"खम्भकतवग्गो ततियो। ",
"pli-tv-pvr1.2:192.0":	"७।४। पिण्डपातवग्ग ",
"pli-tv-pvr1.2:192.1":	"अनादरियं पटिच्च असक्कच्चं पिण्डपातं भुञ्जन्तो एकं आपत्तिं आपज्जति। ",
"pli-tv-pvr1.2:192.2":	"दुक्कटं। ",
"pli-tv-pvr1.2:193.1":	"अनादरियं पटिच्च तहं तहं ओलोकेन्तो पिण्डपातं भुञ्जन्तो एकं आपत्तिं आपज्जति। ",
"pli-tv-pvr1.2:193.2":	"दुक्कटं। ",
"pli-tv-pvr1.2:194.1":	"अनादरियं पटिच्च तहं तहं ओमसित्वा पिण्डपातं भुञ्जन्तो एकं आपत्तिं आपज्जति। ",
"pli-tv-pvr1.2:194.2":	"दुक्कटं। ",
"pli-tv-pvr1.2:195.1":	"अनादरियं पटिच्च सूपञ्ञेव बहुं भुञ्जन्तो एकं आपत्तिं आपज्जति। ",
"pli-tv-pvr1.2:195.2":	"दुक्कटं। ",
"pli-tv-pvr1.2:196.1":	"अनादरियं पटिच्च थूपकतो ओमद्दित्वा पिण्डपातं भुञ्जन्तो एकं आपत्तिं आपज्जति। ",
"pli-tv-pvr1.2:196.2":	"दुक्कटं। ",
"pli-tv-pvr1.2:197.1":	"अनादरियं पटिच्च सूपं वा ब्यञ्जनं वा ओदनेन पटिच्छादेन्तो एकं आपत्तिं आपज्जति। ",
"pli-tv-pvr1.2:197.2":	"दुक्कटं। ",
"pli-tv-pvr1.2:198.1":	"अनादरियं पटिच्च सूपं वा ओदनं वा अगिलानो अत्तनो अत्थाय विञ्ञापेत्वा भुञ्जन्तो एकं आपत्तिं आपज्जति। ",
"pli-tv-pvr1.2:198.2":	"दुक्कटं। ",
"pli-tv-pvr1.2:199.1":	"अनादरियं पटिच्च उज्झानसञ्ञी परेसं पत्तं ओलोकेन्तो एकं आपत्तिं आपज्जति। ",
"pli-tv-pvr1.2:199.2":	"दुक्कटं। ",
"pli-tv-pvr1.2:200.1":	"अनादरियं पटिच्च महन्तं कबळं करोन्तो एकं आपत्तिं आपज्जति। ",
"pli-tv-pvr1.2:200.2":	"दुक्कटं। ",
"pli-tv-pvr1.2:201.1":	"अनादरियं पटिच्च दीघं आलोपं करोन्तो एकं आपत्तिं आपज्जति। ",
"pli-tv-pvr1.2:201.2":	"दुक्कटं। ",
"pli-tv-pvr1.2:202.1":	"पिण्डपातवग्गो चतुत्थो। ",
"pli-tv-pvr1.2:203.0":	"७।५। कबळवग्ग ",
"pli-tv-pvr1.2:203.1":	"अनादरियं पटिच्च अनाहटे कबळे मुखद्वारं विवरन्तो एकं आपत्तिं आपज्जति। ",
"pli-tv-pvr1.2:203.2":	"दुक्कटं। ",
"pli-tv-pvr1.2:204.1":	"अनादरियं पटिच्च भुञ्जमानो सब्बं हत्थं मुखे पक्खिपन्तो एकं आपत्तिं आपज्जति। ",
"pli-tv-pvr1.2:204.2":	"दुक्कटं। ",
"pli-tv-pvr1.2:205.1":	"अनादरियं पटिच्च सकबळेन मुखेन ब्याहरन्तो एकं आपत्तिं आपज्जति। ",
"pli-tv-pvr1.2:205.2":	"दुक्कटं। ",
"pli-tv-pvr1.2:206.1":	"अनादरियं पटिच्च पिण्डुक्खेपकं भुञ्जन्तो एकं आपत्तिं आपज्जति। ",
"pli-tv-pvr1.2:206.2":	"दुक्कटं। ",
"pli-tv-pvr1.2:207.1":	"अनादरियं पटिच्च कबळावच्छेदकं भुञ्जन्तो एकं आपत्तिं आपज्जति। ",
"pli-tv-pvr1.2:207.2":	"दुक्कटं। ",
"pli-tv-pvr1.2:208.1":	"अनादरियं पटिच्च अवगण्डकारकं भुञ्जन्तो एकं आपत्तिं आपज्जति। ",
"pli-tv-pvr1.2:208.2":	"दुक्कटं। ",
"pli-tv-pvr1.2:209.1":	"अनादरियं पटिच्च हत्थनिद्धुनकं भुञ्जन्तो एकं आपत्तिं आपज्जति। ",
"pli-tv-pvr1.2:209.2":	"दुक्कटं। ",
"pli-tv-pvr1.2:210.1":	"अनादरियं पटिच्च सित्थावकारकं भुञ्जन्तो एकं आपत्तिं आपज्जति। ",
"pli-tv-pvr1.2:210.2":	"दुक्कटं। ",
"pli-tv-pvr1.2:211.1":	"अनादरियं पटिच्च जिव्हानिच्छारकं भुञ्जन्तो एकं आपत्तिं आपज्जति। ",
"pli-tv-pvr1.2:211.2":	"दुक्कटं। ",
"pli-tv-pvr1.2:212.1":	"अनादरियं पटिच्च चपुचपुकारकं भुञ्जन्तो एकं आपत्तिं आपज्जति। ",
"pli-tv-pvr1.2:212.2":	"दुक्कटं। ",
"pli-tv-pvr1.2:213.1":	"कबळवग्गो पञ्चमो। ",
"pli-tv-pvr1.2:214.0":	"७।६। सुरुसुरुवग्ग ",
"pli-tv-pvr1.2:214.1":	"अनादरियं पटिच्च सुरुसुरुकारकं भुञ्जन्तो एकं आपत्तिं आपज्जति। ",
"pli-tv-pvr1.2:214.2":	"दुक्कटं। ",
"pli-tv-pvr1.2:215.1":	"अनादरियं पटिच्च हत्थनिल्लेहकं भुञ्जन्तो एकं आपत्तिं आपज्जति। ",
"pli-tv-pvr1.2:215.2":	"दुक्कटं। ",
"pli-tv-pvr1.2:216.1":	"अनादरियं पटिच्च पत्तनिल्लेहकं भुञ्जन्तो एकं आपत्तिं आपज्जति। ",
"pli-tv-pvr1.2:216.2":	"दुक्कटं। ",
"pli-tv-pvr1.2:217.1":	"अनादरियं पटिच्च ओट्ठनिल्लेहकं भुञ्जन्तो एकं आपत्तिं आपज्जति। ",
"pli-tv-pvr1.2:217.2":	"दुक्कटं। ",
"pli-tv-pvr1.2:218.1":	"अनादरियं पटिच्च सामिसेन हत्थेन पानीयथालकं पटिग्गण्हन्तो एकं आपत्तिं आपज्जति। ",
"pli-tv-pvr1.2:218.2":	"दुक्कटं। ",
"pli-tv-pvr1.2:219.1":	"अनादरियं पटिच्च ससित्थकं पत्तधोवनं अन्तरघरे छड्डेन्तो एकं आपत्तिं आपज्जति। ",
"pli-tv-pvr1.2:219.2":	"दुक्कटं। ",
"pli-tv-pvr1.2:220.1":	"अनादरियं पटिच्च छत्तपाणिस्स धम्मं देसेन्तो एकं आपत्तिं आपज्जति। ",
"pli-tv-pvr1.2:220.2":	"दुक्कटं। ",
"pli-tv-pvr1.2:221.1":	"अनादरियं पटिच्च दण्डपाणिस्स धम्मं देसेन्तो एकं आपत्तिं आपज्जति। ",
"pli-tv-pvr1.2:221.2":	"दुक्कटं। ",
"pli-tv-pvr1.2:222.1":	"अनादरियं पटिच्च सत्थपाणिस्स धम्मं देसेन्तो एकं आपत्तिं आपज्जति। ",
"pli-tv-pvr1.2:222.2":	"दुक्कटं। ",
"pli-tv-pvr1.2:223.1":	"अनादरियं पटिच्च आवुधपाणिस्स धम्मं देसेन्तो एकं आपत्तिं आपज्जति। ",
"pli-tv-pvr1.2:223.2":	"दुक्कटं। ",
"pli-tv-pvr1.2:224.1":	"सुरुसुरुवग्गो छट्ठो। ",
"pli-tv-pvr1.2:225.0":	"७।७। पादुकवग्ग ",
"pli-tv-pvr1.2:225.1":	"अनादरियं पटिच्च पादुकारुळ्हस्स धम्मं देसेन्तो एकं आपत्तिं आपज्जति। ",
"pli-tv-pvr1.2:225.2":	"दुक्कटं। ",
"pli-tv-pvr1.2:226.1":	"अनादरियं पटिच्च उपाहनारुळ्हस्स धम्मं देसेन्तो एकं आपत्तिं आपज्जति। ",
"pli-tv-pvr1.2:226.2":	"दुक्कटं। ",
"pli-tv-pvr1.2:227.1":	"अनादरियं पटिच्च यानगतस्स धम्मं देसेन्तो एकं आपत्तिं आपज्जति। ",
"pli-tv-pvr1.2:227.2":	"दुक्कटं। ",
"pli-tv-pvr1.2:228.1":	"अनादरियं पटिच्च सयनगतस्स धम्मं देसेन्तो एकं आपत्तिं आपज्जति। ",
"pli-tv-pvr1.2:228.2":	"दुक्कटं। ",
"pli-tv-pvr1.2:229.1":	"अनादरियं पटिच्च पल्लत्थिकाय निसिन्नस्स धम्मं देसेन्तो एकं आपत्तिं आपज्जति। ",
"pli-tv-pvr1.2:229.2":	"दुक्कटं। ",
"pli-tv-pvr1.2:230.1":	"अनादरियं पटिच्च वेठितसीसस्स धम्मं देसेन्तो एकं आपत्तिं आपज्जति। ",
"pli-tv-pvr1.2:230.2":	"दुक्कटं। ",
"pli-tv-pvr1.2:231.1":	"अनादरियं पटिच्च ओगुण्ठितसीसस्स धम्मं देसेन्तो एकं आपत्तिं आपज्जति। ",
"pli-tv-pvr1.2:231.2":	"दुक्कटं। ",
"pli-tv-pvr1.2:232.1":	"अनादरियं पटिच्च छमायं निसीदित्वा आसने निसिन्नस्स धम्मं देसेन्तो एकं आपत्तिं आपज्जति। ",
"pli-tv-pvr1.2:232.2":	"दुक्कटं। ",
"pli-tv-pvr1.2:233.1":	"अनादरियं पटिच्च नीचे आसने निसीदित्वा उच्चे आसने निसिन्नस्स धम्मं देसेन्तो एकं आपत्तिं आपज्जति। ",
"pli-tv-pvr1.2:233.2":	"दुक्कटं। ",
"pli-tv-pvr1.2:234.1":	"अनादरियं पटिच्च ठितो निसिन्नस्स धम्मं देसेन्तो एकं आपत्तिं आपज्जति। ",
"pli-tv-pvr1.2:234.2":	"दुक्कटं। ",
"pli-tv-pvr1.2:235.1":	"अनादरियं पटिच्च पच्छतो गच्छन्तो पुरतो गच्छन्तस्स धम्मं देसेन्तो एकं आपत्तिं आपज्जति। ",
"pli-tv-pvr1.2:235.2":	"दुक्कटं। ",
"pli-tv-pvr1.2:236.1":	"अनादरियं पटिच्च उप्पथेन गच्छन्तो पथेन गच्छन्तस्स धम्मं देसेन्तो एकं आपत्तिं आपज्जति। ",
"pli-tv-pvr1.2:236.2":	"दुक्कटं। ",
"pli-tv-pvr1.2:237.1":	"अनादरियं पटिच्च ठितो उच्चारं वा पस्सावं वा करोन्तो एकं आपत्तिं आपज्जति। ",
"pli-tv-pvr1.2:237.2":	"दुक्कटं। ",
"pli-tv-pvr1.2:238.1":	"अनादरियं पटिच्च हरिते उच्चारं वा पस्सावं वा खेळं वा करोन्तो एकं आपत्तिं आपज्जति। ",
"pli-tv-pvr1.2:238.2":	"दुक्कटं। ",
"pli-tv-pvr1.2:239.1":	"अनादरियं पटिच्च उदके उच्चारं वा पस्सावं वा खेळं वा करोन्तो कति आपत्तियो आपज्जति? ",
"pli-tv-pvr1.2:239.2":	"अनादरियं पटिच्च उदके उच्चारं वा पस्सावं वा खेळं वा करोन्तो एकं आपत्तिं आपज्जति। ",
"pli-tv-pvr1.2:239.3":	"दुक्कटं—",
"pli-tv-pvr1.2:239.4":	"अनादरियं पटिच्च उदके उच्चारं वा पस्सावं वा खेळं वा करोन्तो इमं एकं आपत्तिं आपज्जति। ",
"pli-tv-pvr1.2:240.1":	"पादुकवग्गो सत्तमो। ",
"pli-tv-pvr1.2:240.2":	"सेखिया निट्ठिता। ",
"pli-tv-pvr1.2:240.3":	"कतापत्तिवारो निट्ठितो दुतियो। "
}	
