{	
"pli-tv-pvr2.5:0.1":	"परिवार ",
"pli-tv-pvr2.5:0.2":	"भिक्खुनिविभङ्ग ",
"pli-tv-pvr2.5:0.3":	"पठमभाग ",
"pli-tv-pvr2.5:0.4":	"२।५ समुट्ठानवार ",
"pli-tv-pvr2.5:1.1":	"अवस्सुताय भिक्खुनिया अवस्सुतस्स पुरिसपुग्गलस्स कायसंसग्गं सादियन्तिया आपत्तियो छन्नं आपत्तिसमुट्ठानानं कतिहि समुट्ठानेहि समुट्ठन्ति? ",
"pli-tv-pvr2.5:1.2":	"अवस्सुताय भिक्खुनिया अवस्सुतस्स पुरिसपुग्गलस्स कायसंसग्गं सादियन्तिया आपत्तियो छन्नं आपत्तिसमुट्ठानानं एकेन समुट्ठानेन समुट्ठन्ति—",
"pli-tv-pvr2.5:1.3":	"कायतो च चित्ततो च समुट्ठन्ति, न वाचतो …पे…। ",
"pli-tv-pvr2.5:2.1":	"दधिं विञ्ञापेत्वा भुञ्जन्तिया आपत्तियो छन्नं आपत्तिसमुट्ठानानं कतिहि समुट्ठानेहि समुट्ठन्ति? ",
"pli-tv-pvr2.5:2.2":	"दधिं विञ्ञापेत्वा भुञ्जन्तिया आपत्तियो छन्नं आपत्तिसमुट्ठानानं चतूहि समुट्ठानेहि समुट्ठन्ति—",
"pli-tv-pvr2.5:2.3":	"सिया कायतो समुट्ठन्ति, न वाचतो न चित्ततो; ",
"pli-tv-pvr2.5:2.4":	"सिया कायतो च वाचतो च समुट्ठन्ति, न चित्ततो; ",
"pli-tv-pvr2.5:2.5":	"सिया कायतो च चित्ततो च समुट्ठन्ति, न वाचतो; ",
"pli-tv-pvr2.5:2.6":	"सिया कायतो च वाचतो च चित्ततो च समुट्ठन्ति। ",
"pli-tv-pvr2.5:3.1":	"समुट्ठानवारो निट्ठितो पञ्चमो। "
}	
