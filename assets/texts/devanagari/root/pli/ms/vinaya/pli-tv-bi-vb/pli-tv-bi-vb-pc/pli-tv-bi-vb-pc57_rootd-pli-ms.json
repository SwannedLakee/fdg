{	
"pli-tv-bi-vb-pc57:0.1":	"थेरवाद विनय ",
"pli-tv-bi-vb-pc57:0.2":	"भिक्खुनिविभङ्ग ",
"pli-tv-bi-vb-pc57:0.3":	"पाचित्तियकण्ड ",
"pli-tv-bi-vb-pc57:0.4":	"आरामवग्ग ",
"pli-tv-bi-vb-pc57:0.5":	"५७। अपवारणासिक्खापद ",
"pli-tv-bi-vb-pc57:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc57:1.2":	"तेन खो पन समयेन सम्बहुला भिक्खुनियो गामकावासे वस्संवुट्ठा सावत्थिं अगमंसु। ",
"pli-tv-bi-vb-pc57:1.3":	"भिक्खुनियो ता भिक्खुनियो एतदवोचुं—",
"pli-tv-bi-vb-pc57:1.4":	"“कत्थाय्यायो वस्संवुट्ठा; ",
"pli-tv-bi-vb-pc57:1.5":	"कत्थ भिक्खुसङ्घो पवारितो”ति? ",
"pli-tv-bi-vb-pc57:1.6":	"“न मयं, अय्ये, भिक्खुसङ्घं पवारेमा”ति। ",
"pli-tv-bi-vb-pc57:1.7":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc57:1.8":	"“कथञ्हि नाम भिक्खुनियो वस्संवुट्ठा भिक्खुसङ्घं न पवारेस्सन्ती”ति …पे… ",
"pli-tv-bi-vb-pc57:1.9":	"“सच्चं किर, भिक्खवे, भिक्खुनियो वस्संवुट्ठा भिक्खुसङ्घं न पवारेन्ती”ति? ",
"pli-tv-bi-vb-pc57:1.10":	"“सच्चं, भगवा”ति। ",
"pli-tv-bi-vb-pc57:1.11":	"विगरहि बुद्धो भगवा …पे… ",
"pli-tv-bi-vb-pc57:1.12":	"कथञ्हि नाम, भिक्खवे, भिक्खुनियो वस्संवुट्ठा भिक्खुसङ्घं न पवारेस्सन्ति। ",
"pli-tv-bi-vb-pc57:1.13":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc57:1.14":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc57:1.15.1":	"“या पन भिक्खुनी वस्संवुट्ठा उभतोसङ्घे तीहि ठानेहि न पवारेय्य दिट्ठेन वा सुतेन वा परिसङ्काय वा, पाचित्तियन्”ति। ",
"pli-tv-bi-vb-pc57:2.1.1":	"या पनाति ",
"pli-tv-bi-vb-pc57:2.1.2":	"या यादिसा …पे… ",
"pli-tv-bi-vb-pc57:2.1.3":	"भिक्खुनीति ",
"pli-tv-bi-vb-pc57:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc57:2.1.5":	"वस्संवुट्ठा नाम ",
"pli-tv-bi-vb-pc57:2.1.6":	"पुरिमं वा तेमासं पच्छिमं वा तेमासं वुट्ठा। ",
"pli-tv-bi-vb-pc57:2.1.7":	"उभतोसङ्घे तीहि ठानेहि न पवारेस्सामि दिट्ठेन वा सुतेन वा परिसङ्काय वा”ति धुरं निक्खित्तमत्ते आपत्ति पाचित्तियस्स। ",
"pli-tv-bi-vb-pc57:2.2.1":	"अनापत्ति—",
"pli-tv-bi-vb-pc57:2.2.2":	"सति अन्तराये, ",
"pli-tv-bi-vb-pc57:2.2.3":	"परियेसित्वा न लभति, ",
"pli-tv-bi-vb-pc57:2.2.4":	"गिलानाय, ",
"pli-tv-bi-vb-pc57:2.2.5":	"आपदासु, ",
"pli-tv-bi-vb-pc57:2.2.6":	"उम्मत्तिकाय, ",
"pli-tv-bi-vb-pc57:2.2.7":	"आदिकम्मिकायाति। ",
"pli-tv-bi-vb-pc57:2.2.8":	"सत्तमसिक्खापदं निट्ठितं। "
}	
