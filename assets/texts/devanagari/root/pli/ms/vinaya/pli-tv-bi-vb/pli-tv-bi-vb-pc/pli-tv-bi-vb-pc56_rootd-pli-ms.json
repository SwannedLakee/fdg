{	
"pli-tv-bi-vb-pc56:0.1":	"थेरवाद विनय ",
"pli-tv-bi-vb-pc56:0.2":	"भिक्खुनिविभङ्ग ",
"pli-tv-bi-vb-pc56:0.3":	"पाचित्तियकण्ड ",
"pli-tv-bi-vb-pc56:0.4":	"आरामवग्ग ",
"pli-tv-bi-vb-pc56:0.5":	"५६। अभिक्खुकावाससिक्खापद ",
"pli-tv-bi-vb-pc56:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc56:1.2":	"तेन खो पन समयेन सम्बहुला भिक्खुनियो गामकावासे वस्संवुट्ठा सावत्थिं अगमंसु। ",
"pli-tv-bi-vb-pc56:1.3":	"भिक्खुनियो ता भिक्खुनियो एतदवोचुं—",
"pli-tv-bi-vb-pc56:1.4":	"“कत्थाय्यायो वस्संवुट्ठा? ",
"pli-tv-bi-vb-pc56:1.5":	"कच्चि ओवादो इद्धो अहोसी”ति? ",
"pli-tv-bi-vb-pc56:1.6":	"“नत्थय्ये, तत्थ भिक्खू; ",
"pli-tv-bi-vb-pc56:1.7":	"कुतो ओवादो इद्धो भविस्सती”ति। ",
"pli-tv-bi-vb-pc56:1.8":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc56:1.9":	"“कथञ्हि नाम भिक्खुनियो अभिक्खुके आवासे वस्सं वसिस्सन्ती”ति …पे… ",
"pli-tv-bi-vb-pc56:1.10":	"“सच्चं किर, भिक्खवे, भिक्खुनियो अभिक्खुके आवासे वस्सं वसन्ती”ति? ",
"pli-tv-bi-vb-pc56:1.11":	"“सच्चं, भगवा”ति। ",
"pli-tv-bi-vb-pc56:1.12":	"विगरहि बुद्धो भगवा …पे… ",
"pli-tv-bi-vb-pc56:1.13":	"कथञ्हि नाम, भिक्खवे, भिक्खुनियो अभिक्खुके आवासे वस्सं वसिस्सन्ति। ",
"pli-tv-bi-vb-pc56:1.14":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc56:1.15":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc56:1.16.1":	"“या पन भिक्खुनी अभिक्खुके आवासे वस्सं वसेय्य, पाचित्तियन्”ति। ",
"pli-tv-bi-vb-pc56:2.1.1":	"या पनाति ",
"pli-tv-bi-vb-pc56:2.1.2":	"या यादिसा …पे… ",
"pli-tv-bi-vb-pc56:2.1.3":	"भिक्खुनीति ",
"pli-tv-bi-vb-pc56:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc56:2.1.5":	"अभिक्खुको नाम आवासो ",
"pli-tv-bi-vb-pc56:2.1.6":	"न सक्का होति ओवादाय वा संवासाय वा गन्तुं। ",
"pli-tv-bi-vb-pc56:2.1.7":	"“वस्सं वसिस्सामी”ति सेनासनं पञ्ञपेति पानीयं परिभोजनीयं उपट्ठपेति परिवेणं सम्मज्जति, आपत्ति दुक्कटस्स। ",
"pli-tv-bi-vb-pc56:2.1.8":	"सह अरुणुग्गमना आपत्ति पाचित्तियस्स। ",
"pli-tv-bi-vb-pc56:2.2.1":	"अनापत्ति—",
"pli-tv-bi-vb-pc56:2.2.2":	"वस्सुपगता भिक्खू पक्कन्ता वा होन्ति विब्भन्ता वा कालङ्कता वा पक्खसङ्कन्ता वा, ",
"pli-tv-bi-vb-pc56:2.2.3":	"आपदासु, ",
"pli-tv-bi-vb-pc56:2.2.4":	"उम्मत्तिकाय, ",
"pli-tv-bi-vb-pc56:2.2.5":	"आदिकम्मिकायाति। ",
"pli-tv-bi-vb-pc56:2.2.6":	"छट्ठसिक्खापदं निट्ठितं। "
}	
