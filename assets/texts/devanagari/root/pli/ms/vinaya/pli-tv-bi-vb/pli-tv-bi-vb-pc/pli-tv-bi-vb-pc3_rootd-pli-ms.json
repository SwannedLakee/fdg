{	
"pli-tv-bi-vb-pc3:0.1":	"थेरवाद विनय ",
"pli-tv-bi-vb-pc3:0.2":	"भिक्खुनिविभङ्ग ",
"pli-tv-bi-vb-pc3:0.3":	"पाचित्तियकण्ड ",
"pli-tv-bi-vb-pc3:0.4":	"लसुणवग्ग ",
"pli-tv-bi-vb-pc3:0.5":	"३। तलघातकसिक्खापद ",
"pli-tv-bi-vb-pc3:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc3:1.2":	"तेन खो पन समयेन द्वे भिक्खुनियो अनभिरतिया पीळिता ओवरकं पविसित्वा तलघातकं करोन्ति। ",
"pli-tv-bi-vb-pc3:1.3":	"भिक्खुनियो तेन सद्देन उपधावित्वा ता भिक्खुनियो एतदवोचुं—",
"pli-tv-bi-vb-pc3:1.4":	"“किस्स तुम्हे, अय्ये, पुरिसेन सद्धिं सम्पदुस्सथा”ति? ",
"pli-tv-bi-vb-pc3:1.5":	"“न मयं, अय्ये, पुरिसेन सद्धिं सम्पदुस्सामा”ति भिक्खुनीनं एतमत्थं आरोचेसुं। ",
"pli-tv-bi-vb-pc3:1.6":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc3:1.7":	"“कथञ्हि नाम भिक्खुनियो तलघातकं करिस्सन्ती”ति …पे… ",
"pli-tv-bi-vb-pc3:1.8":	"“सच्चं किर, भिक्खवे, भिक्खुनियो तलघातकं करोन्ती”ति? ",
"pli-tv-bi-vb-pc3:1.9":	"“सच्चं, भगवा”ति। ",
"pli-tv-bi-vb-pc3:1.10":	"विगरहि बुद्धो भगवा …पे… ",
"pli-tv-bi-vb-pc3:1.11":	"कथञ्हि नाम, भिक्खवे, भिक्खुनियो तलघातकं करिस्सन्ति। ",
"pli-tv-bi-vb-pc3:1.12":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc3:1.13":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc3:1.14.1":	"“तलघातके पाचित्तियन्”ति। ",
"pli-tv-bi-vb-pc3:2.1":	"तलघातकं नाम ",
"pli-tv-bi-vb-pc3:2.2":	"सम्फस्सं सादियन्ती अन्तमसो उप्पलपत्तेनपि मुत्तकरणे पहारं देति, आपत्ति पाचित्तियस्स। ",
"pli-tv-bi-vb-pc3:2.3.1":	"अनापत्ति—",
"pli-tv-bi-vb-pc3:2.4":	"आबाधपच्चया, ",
"pli-tv-bi-vb-pc3:2.5":	"उम्मत्तिकाय, ",
"pli-tv-bi-vb-pc3:2.6":	"आदिकम्मिकायाति। ",
"pli-tv-bi-vb-pc3:2.7":	"ततियसिक्खापदं निट्ठितं। "
}	
