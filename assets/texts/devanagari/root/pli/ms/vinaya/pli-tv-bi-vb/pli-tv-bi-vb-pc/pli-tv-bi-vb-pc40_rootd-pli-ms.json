{	
"pli-tv-bi-vb-pc40:0.1":	"थेरवाद विनय ",
"pli-tv-bi-vb-pc40:0.2":	"भिक्खुनिविभङ्ग ",
"pli-tv-bi-vb-pc40:0.3":	"पाचित्तियकण्ड ",
"pli-tv-bi-vb-pc40:0.4":	"तुवट्टवग्ग ",
"pli-tv-bi-vb-pc40:0.5":	"४०। चारिकनपक्कमनसिक्खापद ",
"pli-tv-bi-vb-pc40:1.1":	"तेन समयेन बुद्धो भगवा राजगहे विहरति वेळुवने कलन्दकनिवापे। ",
"pli-tv-bi-vb-pc40:1.2":	"तेन खो पन समयेन भिक्खुनियो तत्थेव राजगहे वस्सं वसन्ति, तत्थ हेमन्तं, तत्थ गिम्हं। ",
"pli-tv-bi-vb-pc40:1.3":	"मनुस्सा उज्झायन्ति खिय्यन्ति विपाचेन्ति—",
"pli-tv-bi-vb-pc40:1.4":	"“आहुन्दरिका भिक्खुनीनं दिसा अन्धकारा, न इमासं दिसा पक्खायन्ती”ति। ",
"pli-tv-bi-vb-pc40:1.5":	"अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bi-vb-pc40:1.6":	"अथ खो ता भिक्खुनियो भिक्खूनं एतमत्थं आरोचेसुं। ",
"pli-tv-bi-vb-pc40:1.7":	"भिक्खू भगवतो एतमत्थं आरोचेसुं। ",
"pli-tv-bi-vb-pc40:1.8":	"अथ खो भगवा एतस्मिं निदाने एतस्मिं पकरणे धम्मिं कथं कत्वा भिक्खू आमन्तेसि—",
"pli-tv-bi-vb-pc40:1.9":	"“तेन हि, भिक्खवे, भिक्खुनीनं सिक्खापदं पञ्ञपेस्सामि दस अत्थवसे पटिच्च—",
"pli-tv-bi-vb-pc40:1.10":	"सङ्घसुट्ठुताय …पे… ",
"pli-tv-bi-vb-pc40:1.11":	"सद्धम्मट्ठितिया विनयानुग्गहाय। ",
"pli-tv-bi-vb-pc40:1.12":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc40:1.13.1":	"“या पन भिक्खुनी वस्संवुट्ठा चारिकं न पक्कमेय्य अन्तमसो छप्पञ्चयोजनानिपि, पाचित्तियन्”ति। ",
"pli-tv-bi-vb-pc40:2.1.1":	"या पनाति ",
"pli-tv-bi-vb-pc40:2.1.2":	"या यादिसा …पे… ",
"pli-tv-bi-vb-pc40:2.1.3":	"भिक्खुनीति ",
"pli-tv-bi-vb-pc40:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc40:2.1.5":	"वस्संवुट्ठा नाम ",
"pli-tv-bi-vb-pc40:2.1.6":	"पुरिमं वा तेमासं पच्छिमं वा तेमासं वुट्ठा। ",
"pli-tv-bi-vb-pc40:2.1.7":	"“चारिकं न पक्कमिस्सामि अन्तमसो छप्पञ्चयोजनानिपी”ति धुरं निक्खित्तमत्ते आपत्ति पाचित्तियस्स। ",
"pli-tv-bi-vb-pc40:2.2.1":	"अनापत्ति—",
"pli-tv-bi-vb-pc40:2.2.2":	"सति अन्तराये, ",
"pli-tv-bi-vb-pc40:2.2.3":	"परियेसित्वा दुतियिकं भिक्खुनिं न लभति, ",
"pli-tv-bi-vb-pc40:2.2.4":	"गिलानाय, ",
"pli-tv-bi-vb-pc40:2.2.5":	"आपदासु, ",
"pli-tv-bi-vb-pc40:2.2.6":	"उम्मत्तिकाय, ",
"pli-tv-bi-vb-pc40:2.2.7":	"आदिकम्मिकायाति। ",
"pli-tv-bi-vb-pc40:2.2.8":	"दसमसिक्खापदं निट्ठितं। ",
"pli-tv-bi-vb-pc40:2.2.9":	"तुवट्टवग्गो चतुत्थो। "
}	
