{	
"pli-tv-bi-vb-np10:0.1":	"थेरवाद विनय ",
"pli-tv-bi-vb-np10:0.2":	"भिक्खुनिविभङ्ग ",
"pli-tv-bi-vb-np10:0.3":	"निस्सग्गियकण्ड ",
"pli-tv-bi-vb-np10:0.4":	"पत्तवग्ग ",
"pli-tv-bi-vb-np10:0.5":	"१०। पुग्गलिकचेतापनसिक्खापद ",
"pli-tv-bi-vb-np10:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-np10:1.2":	"तेन खो पन समयेन थुल्लनन्दा भिक्खुनी बहुस्सुता होति भाणिका विसारदा पट्टा धम्मिं कथं कातुं। ",
"pli-tv-bi-vb-np10:1.3":	"बहू मनुस्सा थुल्लनन्दं भिक्खुनिं पयिरुपासन्ति। ",
"pli-tv-bi-vb-np10:1.4":	"तेन खो पन समयेन थुल्लनन्दाय भिक्खुनिया परिवेणं उन्द्रियति। ",
"pli-tv-bi-vb-np10:1.5":	"मनुस्सा थुल्लनन्दं भिक्खुनिं एतदवोचुं—",
"pli-tv-bi-vb-np10:1.6":	"“किस्सिदं ते, अय्ये, परिवेणं उन्द्रियती”ति? ",
"pli-tv-bi-vb-np10:1.7":	"“नत्थावुसो, दायका, नत्थि कारका”ति। ",
"pli-tv-bi-vb-np10:1.8":	"अथ खो ते मनुस्सा थुल्लनन्दाय भिक्खुनिया परिवेणत्थाय छन्दकं सङ्घरित्वा थुल्लनन्दाय भिक्खुनिया परिक्खारं अदंसु। ",
"pli-tv-bi-vb-np10:1.9":	"थुल्लनन्दा भिक्खुनी तेन च परिक्खारेन सयम्पि याचित्वा भेसज्जं चेतापेत्वा परिभुञ्जि। ",
"pli-tv-bi-vb-np10:1.10":	"मनुस्सा जानित्वा उज्झायन्ति खिय्यन्ति विपाचेन्ति—",
"pli-tv-bi-vb-np10:1.11":	"“कथञ्हि नाम अय्या थुल्लनन्दा अञ्ञदत्थिकेन परिक्खारेन अञ्ञुद्दिसिकेन पुग्गलिकेन सञ्ञाचिकेन अञ्ञं चेतापेस्सती”ति …पे… ",
"pli-tv-bi-vb-np10:1.12":	"“सच्चं किर, भिक्खवे, थुल्लनन्दा भिक्खुनी अञ्ञदत्थिकेन परिक्खारेन अञ्ञुद्दिसिकेन पुग्गलिकेन सञ्ञाचिकेन अञ्ञं चेतापेती”ति? ",
"pli-tv-bi-vb-np10:1.13":	"“सच्चं, भगवा”ति। ",
"pli-tv-bi-vb-np10:1.14":	"विगरहि बुद्धो भगवा …पे… ",
"pli-tv-bi-vb-np10:1.15":	"कथञ्हि नाम, भिक्खवे, थुल्लनन्दा भिक्खुनी अञ्ञदत्थिकेन परिक्खारेन अञ्ञुद्दिसिकेन पुग्गलिकेन सञ्ञाचिकेन अञ्ञं चेतापेस्सति। ",
"pli-tv-bi-vb-np10:1.16":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-np10:1.17":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-np10:1.18.1":	"“या पन भिक्खुनी अञ्ञदत्थिकेन परिक्खारेन अञ्ञुद्दिसिकेन पुग्गलिकेन सञ्ञाचिकेन अञ्ञं चेतापेय्य, निस्सग्गियं पाचित्तियन्”ति। ",
"pli-tv-bi-vb-np10:2.1":	"या पनाति ",
"pli-tv-bi-vb-np10:2.2":	"या यादिसा …पे… ",
"pli-tv-bi-vb-np10:2.3":	"भिक्खुनीति …पे… ",
"pli-tv-bi-vb-np10:2.4":	"अयं इमस्मिं अत्थे अधिप्पेता भिक्खुनीति। ",
"pli-tv-bi-vb-np10:2.5":	"अञ्ञदत्थिकेन परिक्खारेन अञ्ञुद्दिसिकेनाति ",
"pli-tv-bi-vb-np10:2.6":	"अञ्ञस्सत्थाय दिन्नेन। ",
"pli-tv-bi-vb-np10:2.7":	"पुग्गलिकेनाति ",
"pli-tv-bi-vb-np10:2.8":	"एकाय भिक्खुनिया, न सङ्घस्स, न गणस्स। ",
"pli-tv-bi-vb-np10:2.9":	"सञ्ञाचिकेनाति ",
"pli-tv-bi-vb-np10:2.10":	"सयं याचित्वा। ",
"pli-tv-bi-vb-np10:2.11":	"अञ्ञं चेतापेय्याति ",
"pli-tv-bi-vb-np10:2.12":	"यंअत्थाय दिन्नं तं ठपेत्वा अञ्ञं चेतापेति, पयोगे दुक्कटं। ",
"pli-tv-bi-vb-np10:2.13":	"पटिलाभेन निस्सग्गियं होति। ",
"pli-tv-bi-vb-np10:2.14":	"निस्सज्जितब्बं सङ्घस्स वा गणस्स वा एकभिक्खुनिया वा। ",
"pli-tv-bi-vb-np10:2.15":	"एवञ्च पन, भिक्खवे, निस्सज्जितब्बं। ",
"pli-tv-bi-vb-np10:2.16":	"…पे… ",
"pli-tv-bi-vb-np10:2.17":	"“इदं मे, अय्ये, अञ्ञदत्थिकेन परिक्खारेन अञ्ञुद्दिसिकेन पुग्गलिकेन सञ्ञाचिकेन अञ्ञं चेतापितं निस्सग्गियं, इमाहं सङ्घस्स निस्सज्जामी”ति …पे… ",
"pli-tv-bi-vb-np10:2.18":	"ददेय्या”ति …पे… ",
"pli-tv-bi-vb-np10:2.19":	"ददेय्युन्”ति …पे… ",
"pli-tv-bi-vb-np10:2.20":	"अय्याय दम्मी”ति। ",
"pli-tv-bi-vb-np10:2.21.1":	"अञ्ञदत्थिके अञ्ञदत्थिकसञ्ञा अञ्ञं चेतापेति, निस्सग्गियं पाचित्तियं। ",
"pli-tv-bi-vb-np10:2.22":	"अञ्ञदत्थिके वेमतिका अञ्ञं चेतापेति, निस्सग्गियं पाचित्तियं। ",
"pli-tv-bi-vb-np10:2.23":	"अञ्ञदत्थिके अनञ्ञदत्थिकसञ्ञा अञ्ञं चेतापेति, निस्सग्गियं पाचित्तियं। ",
"pli-tv-bi-vb-np10:2.24":	"निस्सट्ठं पटिलभित्वा यथादाने उपनेतब्बं। ",
"pli-tv-bi-vb-np10:2.25":	"अनञ्ञदत्थिके अञ्ञदत्थिकसञ्ञा, आपत्ति दुक्कटस्स। ",
"pli-tv-bi-vb-np10:2.26":	"अनञ्ञदत्थिके वेमतिका, आपत्ति दुक्कटस्स। ",
"pli-tv-bi-vb-np10:2.27":	"अनञ्ञदत्थिके अनञ्ञदत्थिकसञ्ञा, अनापत्ति। ",
"pli-tv-bi-vb-np10:2.28.1":	"अनापत्ति—",
"pli-tv-bi-vb-np10:2.29":	"सेसकं उपनेति, ",
"pli-tv-bi-vb-np10:2.30":	"सामिके अपलोकेत्वा उपनेति, ",
"pli-tv-bi-vb-np10:2.31":	"आपदासु, ",
"pli-tv-bi-vb-np10:2.32":	"उम्मत्तिकाय, ",
"pli-tv-bi-vb-np10:2.33":	"आदिकम्मिकायाति। ",
"pli-tv-bi-vb-np10:2.34":	"दसमसिक्खापदं निट्ठितं। "
}	
