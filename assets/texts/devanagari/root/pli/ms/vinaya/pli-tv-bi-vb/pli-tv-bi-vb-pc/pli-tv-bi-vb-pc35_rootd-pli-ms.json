{	
"pli-tv-bi-vb-pc35:0.1":	"थेरवाद विनय ",
"pli-tv-bi-vb-pc35:0.2":	"भिक्खुनिविभङ्ग ",
"pli-tv-bi-vb-pc35:0.3":	"पाचित्तियकण्ड ",
"pli-tv-bi-vb-pc35:0.4":	"तुवट्टवग्ग ",
"pli-tv-bi-vb-pc35:0.5":	"३५। निक्कड्ढनसिक्खापद ",
"pli-tv-bi-vb-pc35:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc35:1.2":	"तेन खो पन समयेन भद्दा कापिलानी साकेते वस्सं उपगता होति। ",
"pli-tv-bi-vb-pc35:1.3":	"सा केनचिदेव करणीयेन उब्बाळ्हा थुल्लनन्दाय भिक्खुनिया सन्तिके दूतं पाहेसि—",
"pli-tv-bi-vb-pc35:1.4":	"“सचे मे अय्या थुल्लनन्दा उपस्सयं ददेय्य आगच्छेय्यामहं सावत्थिन्”ति। ",
"pli-tv-bi-vb-pc35:1.5":	"थुल्लनन्दा भिक्खुनी एवमाह—",
"pli-tv-bi-vb-pc35:1.6":	"“आगच्छतु, दस्सामी”ति। ",
"pli-tv-bi-vb-pc35:1.7":	"अथ खो भद्दा कापिलानी साकेता सावत्थिं अगमासि। ",
"pli-tv-bi-vb-pc35:1.8":	"थुल्लनन्दा भिक्खुनी भद्दाय कापिलानिया उपस्सयं अदासि। ",
"pli-tv-bi-vb-pc35:1.9":	"तेन खो पन समयेन थुल्लनन्दा भिक्खुनी बहुस्सुता होति भाणिका विसारदा पट्टा धम्मिं कथं कातुं। ",
"pli-tv-bi-vb-pc35:1.10":	"भद्दापि कापिलानी बहुस्सुता होति भाणिका विसारदा पट्टा धम्मिं कथं कातुं उळारसम्भाविता। ",
"pli-tv-bi-vb-pc35:1.11":	"मनुस्सा—",
"pli-tv-bi-vb-pc35:1.12":	"“अय्या भद्दा कापिलानी बहुस्सुता भाणिका विसारदा पट्टा धम्मिं कथं कातुं उळारसम्भाविता”ति भद्दं कापिलानिं पठमं पयिरुपासित्वा पच्छा थुल्लनन्दं भिक्खुनिं पयिरुपासन्ति। ",
"pli-tv-bi-vb-pc35:1.13":	"थुल्लनन्दा भिक्खुनी इस्सापकता—",
"pli-tv-bi-vb-pc35:1.14":	"“इमा किर अप्पिच्छा सन्तुट्ठा पविवित्ता असंसट्ठा या इमा सञ्ञत्तिबहुला विञ्ञत्तिबहुला विहरन्ती”ति कुपिता अनत्तमना भद्दं कापिलानिं उपस्सया निक्कड्ढि। ",
"pli-tv-bi-vb-pc35:1.15":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc35:1.16":	"“कथञ्हि नाम अय्या थुल्लनन्दा अय्याय भद्दाय कापिलानिया उपस्सयं दत्वा कुपिता अनत्तमना निक्कड्ढिस्सती”ति …पे… ",
"pli-tv-bi-vb-pc35:1.17":	"“सच्चं किर, भिक्खवे, थुल्लनन्दा भिक्खुनी भद्दाय कापिलानिया उपस्सयं दत्वा कुपिता अनत्तमना निक्कड्ढती”ति? ",
"pli-tv-bi-vb-pc35:1.18":	"“सच्चं, भगवा”ति। ",
"pli-tv-bi-vb-pc35:1.19":	"विगरहि बुद्धो भगवा …पे… ",
"pli-tv-bi-vb-pc35:1.20":	"कथञ्हि नाम, भिक्खवे, थुल्लनन्दा भिक्खुनी भद्दाय कापिलानिया उपस्सयं दत्वा कुपिता अनत्तमना निक्कड्ढिस्सति। ",
"pli-tv-bi-vb-pc35:1.21":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc35:1.22":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc35:1.23.1":	"“या पन भिक्खुनी भिक्खुनिया उपस्सयं दत्वा कुपिता अनत्तमना निक्कड्ढेय्य वा निक्कड्ढापेय्य वा, पाचित्तियन्”ति। ",
"pli-tv-bi-vb-pc35:2.1.1":	"या पनाति ",
"pli-tv-bi-vb-pc35:2.1.2":	"या यादिसा …पे… ",
"pli-tv-bi-vb-pc35:2.1.3":	"भिक्खुनीति ",
"pli-tv-bi-vb-pc35:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc35:2.1.5":	"भिक्खुनियाति ",
"pli-tv-bi-vb-pc35:2.1.6":	"अञ्ञाय भिक्खुनिया। ",
"pli-tv-bi-vb-pc35:2.1.7":	"उपस्सयो नाम ",
"pli-tv-bi-vb-pc35:2.1.8":	"कवाटबद्धो वुच्चति। ",
"pli-tv-bi-vb-pc35:2.1.9":	"दत्वाति ",
"pli-tv-bi-vb-pc35:2.1.10":	"सयं दत्वा। ",
"pli-tv-bi-vb-pc35:2.1.11":	"कुपिता अनत्तमनाति ",
"pli-tv-bi-vb-pc35:2.1.12":	"अनभिरद्धा आहतचित्ता खिलजाता। ",
"pli-tv-bi-vb-pc35:2.1.13":	"निक्कड्ढेय्याति ",
"pli-tv-bi-vb-pc35:2.1.14":	"गब्भे गहेत्वा पमुखं निक्कड्ढति, आपत्ति पाचित्तियस्स। ",
"pli-tv-bi-vb-pc35:2.1.15":	"पमुखे गहेत्वा बहि निक्कड्ढति, आपत्ति पाचित्तियस्स। ",
"pli-tv-bi-vb-pc35:2.1.16":	"एकेन पयोगेन बहुकेपि द्वारे अतिक्कामेति, आपत्ति पाचित्तियस्स। ",
"pli-tv-bi-vb-pc35:2.1.17":	"निक्कड्ढापेय्याति ",
"pli-tv-bi-vb-pc35:2.1.18":	"अञ्ञं आणापेति, आपत्ति पाचित्तियस्स। ",
"pli-tv-bi-vb-pc35:2.1.19":	"सकिं आणत्ता बहुकेपि द्वारे अतिक्कामेति, आपत्ति पाचित्तियस्स। ",
"pli-tv-bi-vb-pc35:2.2.1":	"उपसम्पन्नाय उपसम्पन्नसञ्ञा उपस्सयं दत्वा कुपिता अनत्तमना निक्कड्ढति वा निक्कड्ढापेति वा, आपत्ति पाचित्तियस्स। ",
"pli-tv-bi-vb-pc35:2.2.2":	"उपसम्पन्नाय वेमतिका उपस्सयं दत्वा कुपिता अनत्तमना निक्कड्ढति वा निक्कड्ढापेति वा, आपत्ति पाचित्तियस्स। ",
"pli-tv-bi-vb-pc35:2.2.3":	"उपसम्पन्नाय अनुपसम्पन्नसञ्ञा उपस्सयं दत्वा कुपिता अनत्तमना निक्कड्ढति वा निक्कड्ढापेति वा, आपत्ति पाचित्तियस्स। ",
"pli-tv-bi-vb-pc35:2.2.4":	"तस्सा परिक्खारं निक्कड्ढति वा निक्कड्ढापेति वा, आपत्ति दुक्कटस्स। ",
"pli-tv-bi-vb-pc35:2.2.5":	"अकवाटबद्धा निक्कड्ढति वा निक्कड्ढापेति वा, आपत्ति दुक्कटस्स। ",
"pli-tv-bi-vb-pc35:2.2.6":	"तस्सा परिक्खारं निक्कड्ढति वा निक्कड्ढापेति वा, आपत्ति दुक्कटस्स। ",
"pli-tv-bi-vb-pc35:2.2.7":	"अनुपसम्पन्नं कवाटबद्धा वा अकवाटबद्धा वा निक्कड्ढति वा निक्कड्ढापेति वा, आपत्ति दुक्कटस्स। ",
"pli-tv-bi-vb-pc35:2.2.8":	"तस्सा परिक्खारं निक्कड्ढति वा निक्कड्ढापेति वा, आपत्ति दुक्कटस्स। ",
"pli-tv-bi-vb-pc35:2.2.9":	"अनुपसम्पन्नाय उपसम्पन्नसञ्ञा, आपत्ति दुक्कटस्स। ",
"pli-tv-bi-vb-pc35:2.2.10":	"अनुपसम्पन्नाय वेमतिका, आपत्ति दुक्कटस्स। ",
"pli-tv-bi-vb-pc35:2.2.11":	"अनुपसम्पन्नाय अनुपसम्पन्नसञ्ञा, आपत्ति दुक्कटस्स। ",
"pli-tv-bi-vb-pc35:2.3.1":	"अनापत्ति—",
"pli-tv-bi-vb-pc35:2.3.2":	"अलज्जिनिं निक्कड्ढति वा निक्कड्ढापेति वा, ",
"pli-tv-bi-vb-pc35:2.3.3":	"तस्सा परिक्खारं निक्कड्ढति वा निक्कड्ढापेति वा, ",
"pli-tv-bi-vb-pc35:2.3.4":	"उम्मत्तिकं निक्कड्ढति वा निक्कड्ढापेति वा, ",
"pli-tv-bi-vb-pc35:2.3.5":	"तस्सा परिक्खारं निक्कड्ढति वा निक्कड्ढापेति वा, ",
"pli-tv-bi-vb-pc35:2.3.6":	"भण्डनकारिकं कलहकारिकं विवादकारिकं भस्सकारिकं सङ्घे अधिकरणकारिकं निक्कड्ढति वा निक्कड्ढापेति वा, ",
"pli-tv-bi-vb-pc35:2.3.7":	"तस्सा परिक्खारं निक्कड्ढति वा निक्कड्ढापेति वा, ",
"pli-tv-bi-vb-pc35:2.3.8":	"अन्तेवासिनिं वा सद्धिविहारिनिं वा न सम्मा वत्तन्तिं निक्कड्ढति वा निक्कड्ढापेति वा, ",
"pli-tv-bi-vb-pc35:2.3.9":	"तस्सा परिक्खारं निक्कड्ढति वा निक्कड्ढापेति वा, ",
"pli-tv-bi-vb-pc35:2.3.10":	"उम्मत्तिकाय, ",
"pli-tv-bi-vb-pc35:2.3.11":	"आदिकम्मिकायाति। ",
"pli-tv-bi-vb-pc35:2.3.12":	"पञ्चमसिक्खापदं निट्ठितं। "
}	
