{	
"pli-tv-bi-vb-pc94:0.1":	"थेरवाद विनय ",
"pli-tv-bi-vb-pc94:0.2":	"भिक्खुनिविभङ्ग ",
"pli-tv-bi-vb-pc94:0.3":	"पाचित्तियकण्ड ",
"pli-tv-bi-vb-pc94:0.4":	"छत्तुपाहनवग्ग ",
"pli-tv-bi-vb-pc94:0.5":	"९४। अनापुच्छासिक्खापद ",
"pli-tv-bi-vb-pc94:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc94:1.2":	"तेन खो पन समयेन भिक्खुनियो भिक्खुस्स पुरतो अनापुच्छा आसने निसीदन्ति। ",
"pli-tv-bi-vb-pc94:1.3":	"भिक्खू उज्झायन्ति खिय्यन्ति विपाचेन्ति—",
"pli-tv-bi-vb-pc94:1.4":	"“कथञ्हि नाम भिक्खुनियो भिक्खुस्स पुरतो अनापुच्छा आसने निसीदिस्सन्ती”ति …पे… ",
"pli-tv-bi-vb-pc94:1.5":	"“सच्चं किर, भिक्खवे, भिक्खुनियो भिक्खुस्स पुरतो अनापुच्छा आसने निसीदन्ती”ति? ",
"pli-tv-bi-vb-pc94:1.6":	"“सच्चं, भगवा”ति। ",
"pli-tv-bi-vb-pc94:1.7":	"विगरहि बुद्धो भगवा …पे… ",
"pli-tv-bi-vb-pc94:1.8":	"कथञ्हि नाम, भिक्खवे, भिक्खुनियो भिक्खुस्स पुरतो अनापुच्छा आसने निसीदिस्सन्ति। ",
"pli-tv-bi-vb-pc94:1.9":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc94:1.10":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc94:1.11.1":	"“या पन भिक्खुनी भिक्खुस्स पुरतो अनापुच्छा आसने निसीदेय्य, पाचित्तियन्”ति। ",
"pli-tv-bi-vb-pc94:2.1.1":	"या पनाति ",
"pli-tv-bi-vb-pc94:2.1.2":	"या यादिसा …पे… ",
"pli-tv-bi-vb-pc94:2.1.3":	"भिक्खुनीति ",
"pli-tv-bi-vb-pc94:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc94:2.1.5":	"भिक्खुस्स पुरतोति ",
"pli-tv-bi-vb-pc94:2.1.6":	"उपसम्पन्नस्स पुरतो। ",
"pli-tv-bi-vb-pc94:2.1.7":	"अनापुच्छाति ",
"pli-tv-bi-vb-pc94:2.1.8":	"अनपलोकेत्वा। ",
"pli-tv-bi-vb-pc94:2.1.9":	"आसने निसीदेय्याति ",
"pli-tv-bi-vb-pc94:2.1.10":	"अन्तमसो छमायपि निसीदति, आपत्ति पाचित्तियस्स। ",
"pli-tv-bi-vb-pc94:2.2.1":	"अनापुच्छिते अनापुच्छितसञ्ञा आसने निसीदति, आपत्ति पाचित्तियस्स। ",
"pli-tv-bi-vb-pc94:2.2.2":	"अनापुच्छिते वेमतिका आसने निसीदति, आपत्ति पाचित्तियस्स। ",
"pli-tv-bi-vb-pc94:2.2.3":	"अनापुच्छिते आपुच्छितसञ्ञा आसने निसीदति, आपत्ति पाचित्तियस्स। ",
"pli-tv-bi-vb-pc94:2.2.4":	"आपुच्छिते अनापुच्छितसञ्ञा, आपत्ति दुक्कटस्स। ",
"pli-tv-bi-vb-pc94:2.2.5":	"आपुच्छिते वेमतिका, आपत्ति दुक्कटस्स। ",
"pli-tv-bi-vb-pc94:2.2.6":	"आपुच्छिते आपुच्छितसञ्ञा, अनापत्ति। ",
"pli-tv-bi-vb-pc94:2.3.1":	"अनापत्ति—",
"pli-tv-bi-vb-pc94:2.3.2":	"आपुच्छा आसने निसीदति, ",
"pli-tv-bi-vb-pc94:2.3.3":	"गिलानाय, ",
"pli-tv-bi-vb-pc94:2.3.4":	"आपदासु, ",
"pli-tv-bi-vb-pc94:2.3.5":	"उम्मत्तिकाय, ",
"pli-tv-bi-vb-pc94:2.3.6":	"आदिकम्मिकायाति। ",
"pli-tv-bi-vb-pc94:2.3.7":	"एकादसमसिक्खापदं निट्ठितं। "
}	
