{	
"pli-tv-bi-vb-pc31:0.1":	"थेरवाद विनय ",
"pli-tv-bi-vb-pc31:0.2":	"भिक्खुनिविभङ्ग ",
"pli-tv-bi-vb-pc31:0.3":	"पाचित्तियकण्ड ",
"pli-tv-bi-vb-pc31:0.4":	"तुवट्टवग्ग ",
"pli-tv-bi-vb-pc31:0.5":	"३१। एकमञ्चतुवट्टनसिक्खापद ",
"pli-tv-bi-vb-pc31:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc31:1.2":	"तेन खो पन समयेन भिक्खुनियो द्वे एकमञ्चे तुवट्टेन्ति। ",
"pli-tv-bi-vb-pc31:1.3":	"मनुस्सा विहारचारिकं आहिण्डन्ता पस्सित्वा उज्झायन्ति खिय्यन्ति विपाचेन्ति—",
"pli-tv-bi-vb-pc31:1.4":	"“कथञ्हि नाम भिक्खुनियो द्वे एकमञ्चे तुवट्टेस्सन्ति, सेय्यथापि गिहिनियो कामभोगिनियो”ति। ",
"pli-tv-bi-vb-pc31:1.5":	"अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bi-vb-pc31:1.6":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc31:1.7":	"“कथञ्हि नाम भिक्खुनियो द्वे एकमञ्चे तुवट्टेस्सन्ती”ति …पे… ",
"pli-tv-bi-vb-pc31:1.8":	"“सच्चं किर, भिक्खवे, भिक्खुनियो द्वे एकमञ्चे तुवट्टेन्ती”ति? ",
"pli-tv-bi-vb-pc31:1.9":	"“सच्चं, भगवा”ति। ",
"pli-tv-bi-vb-pc31:1.10":	"विगरहि बुद्धो भगवा …पे… ",
"pli-tv-bi-vb-pc31:1.11":	"कथञ्हि नाम, भिक्खवे, भिक्खुनियो द्वे एकमञ्चे तुवट्टेस्सन्ति। ",
"pli-tv-bi-vb-pc31:1.12":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc31:1.13":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc31:1.14.1":	"“या पन भिक्खुनियो द्वे एकमञ्चे तुवट्टेय्युं, पाचित्तियन्”ति। ",
"pli-tv-bi-vb-pc31:2.1.1":	"या पनाति ",
"pli-tv-bi-vb-pc31:2.1.2":	"या यादिसा …पे… ",
"pli-tv-bi-vb-pc31:2.1.3":	"भिक्खुनियोति ",
"pli-tv-bi-vb-pc31:2.1.4":	"उपसम्पन्नायो वुच्चन्ति। ",
"pli-tv-bi-vb-pc31:2.1.5":	"द्वे एकमञ्चे तुवट्टेय्युन्ति ",
"pli-tv-bi-vb-pc31:2.1.6":	"एकाय निपन्नाय अपरा निपज्जति, आपत्ति पाचित्तियस्स। ",
"pli-tv-bi-vb-pc31:2.1.7":	"उभो वा निपज्जन्ति, आपत्ति पाचित्तियस्स। ",
"pli-tv-bi-vb-pc31:2.1.8":	"उट्ठहित्वा पुनप्पुनं निपज्जन्ति, आपत्ति पाचित्तियस्स। ",
"pli-tv-bi-vb-pc31:2.2.1":	"अनापत्ति—",
"pli-tv-bi-vb-pc31:2.2.2":	"एकाय निपन्नाय अपरा निसीदति, ",
"pli-tv-bi-vb-pc31:2.2.3":	"उभो वा निसीदन्ति, ",
"pli-tv-bi-vb-pc31:2.2.4":	"उम्मत्तिकानं, ",
"pli-tv-bi-vb-pc31:2.2.5":	"आदिकम्मिकानन्ति। ",
"pli-tv-bi-vb-pc31:2.2.6":	"पठमसिक्खापदं निट्ठितं। "
}	
