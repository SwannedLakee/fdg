{	
"pli-tv-bi-vb-pc41:0.1":	"थेरवाद विनय ",
"pli-tv-bi-vb-pc41:0.2":	"भिक्खुनिविभङ्ग ",
"pli-tv-bi-vb-pc41:0.3":	"पाचित्तियकण्ड ",
"pli-tv-bi-vb-pc41:0.4":	"चित्तागारवग्ग ",
"pli-tv-bi-vb-pc41:0.5":	"४१। राजागारसिक्खापद ",
"pli-tv-bi-vb-pc41:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc41:1.2":	"तेन खो पन समयेन रञ्ञो पसेनदिस्स कोसलस्स उय्याने चित्तागारे पटिभानचित्तं कतं होति। ",
"pli-tv-bi-vb-pc41:1.3":	"बहू मनुस्सा चित्तागारं दस्सनाय गच्छन्ति। ",
"pli-tv-bi-vb-pc41:1.4":	"छब्बग्गियापि भिक्खुनियो चित्तागारं दस्सनाय अगमंसु। ",
"pli-tv-bi-vb-pc41:1.5":	"मनुस्सा उज्झायन्ति खिय्यन्ति विपाचेन्ति—",
"pli-tv-bi-vb-pc41:1.6":	"“कथञ्हि नाम भिक्खुनियो चित्तागारं दस्सनाय गच्छिस्सन्ति, सेय्यथापि गिहिनियो कामभोगिनियो”ति। ",
"pli-tv-bi-vb-pc41:1.7":	"अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bi-vb-pc41:1.8":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc41:1.9":	"“कथञ्हि नाम छब्बग्गिया भिक्खुनियो चित्तागारं दस्सनाय गच्छिस्सन्ती”ति …पे… ",
"pli-tv-bi-vb-pc41:1.10":	"“सच्चं किर, भिक्खवे, छब्बग्गिया भिक्खुनियो चित्तागारं दस्सनाय गच्छन्ती”ति? ",
"pli-tv-bi-vb-pc41:1.11":	"“सच्चं, भगवा”ति। ",
"pli-tv-bi-vb-pc41:1.12":	"विगरहि बुद्धो भगवा …पे… ",
"pli-tv-bi-vb-pc41:1.13":	"कथञ्हि नाम, भिक्खवे, छब्बग्गिया भिक्खुनियो चित्तागारं दस्सनाय गच्छिस्सन्ति। ",
"pli-tv-bi-vb-pc41:1.14":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc41:1.15":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc41:1.16.1":	"“या पन भिक्खुनी राजागारं वा चित्तागारं वा आरामं वा उय्यानं वा पोक्खरणिं वा दस्सनाय गच्छेय्य, पाचित्तियन्”ति। ",
"pli-tv-bi-vb-pc41:2.1.1":	"या पनाति ",
"pli-tv-bi-vb-pc41:2.1.2":	"या यादिसा …पे… ",
"pli-tv-bi-vb-pc41:2.1.3":	"भिक्खुनीति ",
"pli-tv-bi-vb-pc41:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc41:2.1.5":	"राजागारं नाम ",
"pli-tv-bi-vb-pc41:2.1.6":	"यत्थ कत्थचि रञ्ञो कीळितुं रमितुं कतं होति। ",
"pli-tv-bi-vb-pc41:2.1.7":	"चित्तागारं नाम ",
"pli-tv-bi-vb-pc41:2.1.8":	"यत्थ कत्थचि मनुस्सानं कीळितुं रमितुं कतं होति। ",
"pli-tv-bi-vb-pc41:2.1.9":	"आरामो नाम ",
"pli-tv-bi-vb-pc41:2.1.10":	"यत्थ कत्थचि मनुस्सानं कीळितुं रमितुं कतो होति। ",
"pli-tv-bi-vb-pc41:2.1.11":	"उय्यानं नाम ",
"pli-tv-bi-vb-pc41:2.1.12":	"यत्थ कत्थचि मनुस्सानं कीळितुं रमितुं कतं होति। ",
"pli-tv-bi-vb-pc41:2.1.13":	"पोक्खरणी नाम ",
"pli-tv-bi-vb-pc41:2.1.14":	"यत्थ कत्थचि मनुस्सानं कीळितुं रमितुं कता होति। ",
"pli-tv-bi-vb-pc41:2.1.15":	"दस्सनाय गच्छति, आपत्ति दुक्कटस्स। ",
"pli-tv-bi-vb-pc41:2.1.16":	"यत्थ ठिता पस्सति, आपत्ति पाचित्तियस्स। ",
"pli-tv-bi-vb-pc41:2.1.17":	"दस्सनूपचारं विजहित्वा पुनप्पुनं पस्सति, आपत्ति पाचित्तियस्स। ",
"pli-tv-bi-vb-pc41:2.1.18":	"एकमेकं दस्सनाय गच्छति, आपत्ति दुक्कटस्स। ",
"pli-tv-bi-vb-pc41:2.1.19":	"यत्थ ठिता पस्सति, आपत्ति पाचित्तियस्स। ",
"pli-tv-bi-vb-pc41:2.1.20":	"दस्सनूपचारं विजहित्वा पुनप्पुनं पस्सति, आपत्ति पाचित्तियस्स। ",
"pli-tv-bi-vb-pc41:2.2.1":	"अनापत्ति—",
"pli-tv-bi-vb-pc41:2.2.2":	"आरामे ठिता पस्सति, ",
"pli-tv-bi-vb-pc41:2.2.3":	"गच्छन्ती वा आगच्छन्ती वा पस्सति, ",
"pli-tv-bi-vb-pc41:2.2.4":	"सति करणीये गन्त्वा पस्सति, ",
"pli-tv-bi-vb-pc41:2.2.5":	"आपदासु, ",
"pli-tv-bi-vb-pc41:2.2.6":	"उम्मत्तिकाय, ",
"pli-tv-bi-vb-pc41:2.2.7":	"आदिकम्मिकायाति। ",
"pli-tv-bi-vb-pc41:2.2.8":	"पठमसिक्खापदं निट्ठितं। "
}	
