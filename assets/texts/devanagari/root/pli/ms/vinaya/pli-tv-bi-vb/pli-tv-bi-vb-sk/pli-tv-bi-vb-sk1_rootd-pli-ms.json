{	
"pli-tv-bi-vb-sk1:0.1":	"थेरवाद विनय ",
"pli-tv-bi-vb-sk1:0.2":	"भिक्खुनिविभङ्ग ",
"pli-tv-bi-vb-sk1:0.3":	"सेखियकण्ड ",
"pli-tv-bi-vb-sk1:0.4":	"परिमण्डलवग्ग ",
"pli-tv-bi-vb-sk1:0.5":	"१। परिमण्डलसिक्खापद ",
"pli-tv-bi-vb-sk1:0.6":	"इमे खो पनाय्यायो सेखिया धम्मा उद्देसं आगच्छन्ति। ",
"pli-tv-bi-vb-sk1:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-sk1:1.2":	"तेन खो पन समयेन छब्बग्गिया भिक्खुनियो पुरतोपि पच्छतोपि ओलम्बेन्ती निवासेन्ति। ",
"pli-tv-bi-vb-sk1:1.3":	"मनुस्सा उज्झायन्ति खिय्यन्ति विपाचेन्ति—",
"pli-tv-bi-vb-sk1:1.4":	"“कथञ्हि नाम भिक्खुनियो पुरतोपि पच्छतोपि ओलम्बेन्ती निवासेस्सन्ति, सेय्यथापि गिहिनियो कामभोगिनियो”ति। ",
"pli-tv-bi-vb-sk1:1.5":	"अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bi-vb-sk1:1.6":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-sk1:1.7":	"“कथञ्हि नाम छब्बग्गिया भिक्खुनियो पुरतोपि पच्छतोपि ओलम्बेन्ती निवासेस्सन्ती”ति …पे… ",
"pli-tv-bi-vb-sk1:1.8":	"“सच्चं किर, भिक्खवे, छब्बग्गिया भिक्खुनियो पुरतोपि पच्छतोपि ओलम्बेन्ती निवासेन्ती”ति? ",
"pli-tv-bi-vb-sk1:1.9":	"“सच्चं, भगवा”ति। ",
"pli-tv-bi-vb-sk1:1.10":	"विगरहि बुद्धो भगवा …पे… ",
"pli-tv-bi-vb-sk1:1.11":	"कथञ्हि नाम, भिक्खवे, छब्बग्गिया भिक्खुनियो पुरतोपि पच्छतोपि ओलम्बेन्ती निवासेस्सन्ति। ",
"pli-tv-bi-vb-sk1:1.12":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-sk1:1.13":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-sk1:1.14.1":	"“परिमण्डलं निवासेस्सामीति सिक्खा करणीया”ति। ",
"pli-tv-bi-vb-sk1:1.15":	"परिमण्डलं निवासेतब्बं नाभिमण्डलं जाणुमण्डलं पटिच्छादेन्तिया। ",
"pli-tv-bi-vb-sk1:1.16":	"या अनादरियं पटिच्च पुरतो वा पच्छतो वा ओलम्बेन्ती निवासेति, आपत्ति दुक्कटस्स। ",
"pli-tv-bi-vb-sk1:1.17.1":	"अनापत्ति—",
"pli-tv-bi-vb-sk1:1.18":	"असञ्चिच्च, ",
"pli-tv-bi-vb-sk1:1.19":	"अस्सतिया, ",
"pli-tv-bi-vb-sk1:1.20":	"अजानन्तिया, ",
"pli-tv-bi-vb-sk1:1.21":	"गिलानाय, ",
"pli-tv-bi-vb-sk1:1.22":	"आपदासु, ",
"pli-tv-bi-vb-sk1:1.23":	"उम्मत्तिकाय, ",
"pli-tv-bi-vb-sk1:1.24":	"आदिकम्मिकायाति …पे… ",
"pli-tv-bi-vb-sk1:1.25":	"(सङ्खित्तं।) "
}	
