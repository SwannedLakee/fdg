{	
"pli-tv-bi-vb-ss11:0.1":	"थेरवाद विनय ",
"pli-tv-bi-vb-ss11:0.2":	"भिक्खुनिविभङ्ग ",
"pli-tv-bi-vb-ss11:0.3":	"सङ्घादिसेसकण्ड ",
"pli-tv-bi-vb-ss11:0.4":	"११। अधिकरणकुपितसिक्खापद ",
"pli-tv-bi-vb-ss11:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-ss11:1.2":	"तेन खो पन समयेन चण्डकाळी भिक्खुनी किस्मिञ्चिदेव अधिकरणे पच्चाकता कुपिता अनत्तमना एवं वदेति—",
"pli-tv-bi-vb-ss11:1.3":	"“छन्दगामिनियो च भिक्खुनियो, दोसगामिनियो च भिक्खुनियो, मोहगामिनियो च भिक्खुनियो, भयगामिनियो च भिक्खुनियो”ति। ",
"pli-tv-bi-vb-ss11:1.4":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-ss11:1.5":	"“कथञ्हि नाम अय्या चण्डकाळी किस्मिञ्चिदेव अधिकरणे पच्चाकता कुपिता अनत्तमना एवं वक्खति—",
"pli-tv-bi-vb-ss11:1.6":	"‘छन्दगामिनियो च भिक्खुनियो …पे… भयगामिनियो च भिक्खुनियो’”ति …पे… ",
"pli-tv-bi-vb-ss11:1.7":	"“सच्चं किर, भिक्खवे, चण्डकाळी भिक्खुनी किस्मिञ्चिदेव अधिकरणे पच्चाकता कुपिता अनत्तमना एवं वदेति—",
"pli-tv-bi-vb-ss11:1.8":	"‘छन्दगामिनियो च भिक्खुनियो …पे… भयगामिनियो च भिक्खुनियो’”ति? ",
"pli-tv-bi-vb-ss11:1.9":	"“सच्चं, भगवा”ति। ",
"pli-tv-bi-vb-ss11:1.10":	"विगरहि बुद्धो भगवा …पे… ",
"pli-tv-bi-vb-ss11:1.11":	"कथञ्हि नाम, भिक्खवे, चण्डकाळी भिक्खुनी किस्मिञ्चिदेव अधिकरणे पच्चाकता कुपिता अनत्तमना एवं वक्खति—",
"pli-tv-bi-vb-ss11:1.12":	"‘छन्दगामिनियो च भिक्खुनियो …पे… भयगामिनियो च भिक्खुनियो’ति। ",
"pli-tv-bi-vb-ss11:1.13":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-ss11:1.14":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-ss11:1.15.1":	"“या पन भिक्खुनी किस्मिञ्चिदेव अधिकरणे पच्चाकता कुपिता अनत्तमना एवं वदेय्य—",
"pli-tv-bi-vb-ss11:1.16":	"‘छन्दगामिनियो च भिक्खुनियो, दोसगामिनियो च भिक्खुनियो, मोहगामिनियो च भिक्खुनियो, भयगामिनियो च भिक्खुनियो’ति, ",
"pli-tv-bi-vb-ss11:1.17":	"सा भिक्खुनी भिक्खुनीहि एवमस्स वचनीया—",
"pli-tv-bi-vb-ss11:1.18":	"‘माय्ये, किस्मिञ्चिदेव अधिकरणे पच्चाकता कुपिता अनत्तमना एवं अवच—",
"pli-tv-bi-vb-ss11:1.19":	"छन्दगामिनियो च भिक्खुनियो दोसगामिनियो च भिक्खुनियो मोहगामिनियो च भिक्खुनियो भयगामिनियो च भिक्खुनियोति। ",
"pli-tv-bi-vb-ss11:1.20":	"अय्या खो छन्दापि गच्छेय्य, दोसापि गच्छेय्य, मोहापि गच्छेय्य, भयापि गच्छेय्या’ति। ",
"pli-tv-bi-vb-ss11:1.21":	"एवञ्च सा भिक्खुनी भिक्खुनीहि वुच्चमाना तथेव पग्गण्हेय्य, सा भिक्खुनी भिक्खुनीहि यावततियं समनुभासितब्बा तस्स पटिनिस्सग्गाय। ",
"pli-tv-bi-vb-ss11:1.22":	"यावततियञ्चे समनुभासीयमाना तं पटिनिस्सज्जेय्य, इच्चेतं कुसलं; ",
"pli-tv-bi-vb-ss11:1.23":	"नो चे पटिनिस्सज्जेय्य, अयम्पि भिक्खुनी यावततियकं धम्मं आपन्ना निस्सारणीयं सङ्घादिसेसन्”ति। ",
"pli-tv-bi-vb-ss11:2.1.1":	"या पनाति ",
"pli-tv-bi-vb-ss11:2.1.2":	"या यादिसा …पे… ",
"pli-tv-bi-vb-ss11:2.1.3":	"भिक्खुनीति ",
"pli-tv-bi-vb-ss11:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-ss11:2.1.5":	"किस्मिञ्चिदेव अधिकरणेति ",
"pli-tv-bi-vb-ss11:2.1.6":	"अधिकरणं नाम चत्तारि अधिकरणानि— विवादाधिकरणं, अनुवादाधिकरणं, आपत्ताधिकरणं, किच्चाधिकरणं। ",
"pli-tv-bi-vb-ss11:2.1.7":	"पच्चाकता नाम ",
"pli-tv-bi-vb-ss11:2.1.8":	"पराजिता वुच्चति। ",
"pli-tv-bi-vb-ss11:2.1.9":	"कुपिता अनत्तमनाति ",
"pli-tv-bi-vb-ss11:2.1.10":	"अनभिरद्धा आहतचित्ता खिलजाता। ",
"pli-tv-bi-vb-ss11:2.1.11":	"एवं वदेय्याति—",
"pli-tv-bi-vb-ss11:2.1.12":	"“छन्दगामिनियो च भिक्खुनियो …पे… भयगामिनियो च भिक्खुनियो”ति। ",
"pli-tv-bi-vb-ss11:2.1.13":	"सा भिक्खुनीति ",
"pli-tv-bi-vb-ss11:2.1.14":	"या सा एवंवादिनी भिक्खुनी। ",
"pli-tv-bi-vb-ss11:2.1.15":	"भिक्खुनीहीति ",
"pli-tv-bi-vb-ss11:2.1.16":	"अञ्ञाहि भिक्खुनीहि। या पस्सन्ति या सुणन्ति ताहि वत्तब्बा—",
"pli-tv-bi-vb-ss11:2.1.17":	"“माय्ये, किस्मिञ्चिदेव अधिकरणे पच्चाकता कुपिता अनत्तमना एवं अवच—",
"pli-tv-bi-vb-ss11:2.1.18":	"‘छन्दगामिनियो च भिक्खुनियो …पे… भयगामिनियो च भिक्खुनियो’ति। ",
"pli-tv-bi-vb-ss11:2.1.19":	"अय्या खो छन्दापि गच्छेय्य …पे… भयापि गच्छेय्या”ति। ",
"pli-tv-bi-vb-ss11:2.1.20":	"दुतियम्पि वत्तब्बा। ",
"pli-tv-bi-vb-ss11:2.1.21":	"ततियम्पि वत्तब्बा। ",
"pli-tv-bi-vb-ss11:2.1.22":	"सचे पटिनिस्सज्जति, इच्चेतं कुसलं; ",
"pli-tv-bi-vb-ss11:2.1.23":	"नो चे पटिनिस्सज्जति, आपत्ति दुक्कटस्स। ",
"pli-tv-bi-vb-ss11:2.1.24":	"सुत्वा न वदन्ति, आपत्ति दुक्कटस्स। ",
"pli-tv-bi-vb-ss11:2.1.25":	"सा भिक्खुनी सङ्घमज्झम्पि आकड्ढित्वा वत्तब्बा—",
"pli-tv-bi-vb-ss11:2.1.26":	"“माय्ये, किस्मिञ्चिदेव अधिकरणे पच्चाकता कुपिता अनत्तमना एवं अवच—",
"pli-tv-bi-vb-ss11:2.1.27":	"‘छन्दगामिनियो च भिक्खुनियो …पे… भयगामिनियो च भिक्खुनियो’ति। ",
"pli-tv-bi-vb-ss11:2.1.28":	"अय्या खो छन्दापि गच्छेय्य …पे… भयापि गच्छेय्या”ति। ",
"pli-tv-bi-vb-ss11:2.1.29":	"दुतियम्पि वत्तब्बा। ",
"pli-tv-bi-vb-ss11:2.1.30":	"ततियम्पि वत्तब्बा। ",
"pli-tv-bi-vb-ss11:2.1.31":	"सचे पटिनिस्सज्जति, इच्चेतं कुसलं; ",
"pli-tv-bi-vb-ss11:2.1.32":	"नो चे पटिनिस्सज्जति, आपत्ति दुक्कटस्स। ",
"pli-tv-bi-vb-ss11:2.1.33":	"सा भिक्खुनी समनुभासितब्बा। ",
"pli-tv-bi-vb-ss11:2.1.34":	"“एवञ्च पन, भिक्खवे, समनुभासितब्बा। ",
"pli-tv-bi-vb-ss11:2.1.35":	"ब्यत्ताय भिक्खुनिया पटिबलाय सङ्घो ञापेतब्बो—",
"pli-tv-bi-vb-ss11:2.1.36":	"‘सुणातु मे, अय्ये, सङ्घो। अयं इत्थन्नामा भिक्खुनी किस्मिञ्चिदेव अधिकरणे पच्चाकता कुपिता अनत्तमना एवं वदेति—",
"pli-tv-bi-vb-ss11:2.1.37":	"“छन्दगामिनियो च भिक्खुनियो… पे… भयगामिनियो च भिक्खुनियो”ति। ",
"pli-tv-bi-vb-ss11:2.1.38":	"सा तं वत्थुं न पटिनिस्सज्जति। ",
"pli-tv-bi-vb-ss11:2.1.39":	"यदि सङ्घस्स पत्तकल्लं, सङ्घो इत्थन्नामं भिक्खुनिं समनुभासेय्य तस्स वत्थुस्स पटिनिस्सग्गाय। ",
"pli-tv-bi-vb-ss11:2.1.40":	"एसा ञत्ति। ",
"pli-tv-bi-vb-ss11:2.1.41":	"सुणातु मे, अय्ये, सङ्घो। ",
"pli-tv-bi-vb-ss11:2.1.42":	"अयं इत्थन्नामा भिक्खुनी किस्मिञ्चिदेव अधिकरणे पच्चाकता कुपिता अनत्तमना एवं वदेति—",
"pli-tv-bi-vb-ss11:2.1.43":	"“छन्दगामिनियो च भिक्खुनियो …पे… भयगामिनियो च भिक्खुनियो”ति। ",
"pli-tv-bi-vb-ss11:2.1.44":	"सा तं वत्थुं न पटिनिस्सज्जति। ",
"pli-tv-bi-vb-ss11:2.1.45":	"सङ्घो इत्थन्नामं भिक्खुनिं समनुभासति तस्स वत्थुस्स पटिनिस्सग्गाय। ",
"pli-tv-bi-vb-ss11:2.1.46":	"यस्सा अय्याय खमति इत्थन्नामाय भिक्खुनिया समनुभासना तस्स वत्थुस्स पटिनिस्सग्गाय, सा तुण्हस्स; ",
"pli-tv-bi-vb-ss11:2.1.47":	"यस्सा नक्खमति, सा भासेय्य। ",
"pli-tv-bi-vb-ss11:2.1.48":	"दुतियम्पि एतमत्थं वदामि …पे… ",
"pli-tv-bi-vb-ss11:2.1.49":	"ततियम्पि एतमत्थं वदामि …पे…। ",
"pli-tv-bi-vb-ss11:2.1.50":	"समनुभट्ठा सङ्घेन इत्थन्नामा भिक्खुनी तस्स वत्थुस्स पटिनिस्सग्गाय। ",
"pli-tv-bi-vb-ss11:2.1.51":	"खमति सङ्घस्स, तस्मा तुण्ही, एवमेतं धारयामी’”ति। ",
"pli-tv-bi-vb-ss11:2.1.52":	"ञत्तिया दुक्कटं। ",
"pli-tv-bi-vb-ss11:2.1.53":	"द्वीहि कम्मवाचाहि थुल्लच्चया। ",
"pli-tv-bi-vb-ss11:2.1.54":	"कम्मवाचापरियोसाने आपत्ति सङ्घादिसेसस्स। ",
"pli-tv-bi-vb-ss11:2.1.55":	"सङ्घादिसेसं अज्झापज्जन्तिया ञत्तिया दुक्कटं। ",
"pli-tv-bi-vb-ss11:2.1.56":	"द्वीहि कम्मवाचाहि थुल्लच्चया पटिप्पस्सम्भन्ति। ",
"pli-tv-bi-vb-ss11:2.1.57":	"अयम्पीति ",
"pli-tv-bi-vb-ss11:2.1.58":	"पुरिमायो उपादाय वुच्चति। ",
"pli-tv-bi-vb-ss11:2.1.59":	"यावततियकन्ति ",
"pli-tv-bi-vb-ss11:2.1.60":	"यावततियं समनुभासनाय आपज्जति, न सह वत्थुज्झाचारा। ",
"pli-tv-bi-vb-ss11:2.1.61":	"निस्सारणीयन्ति ",
"pli-tv-bi-vb-ss11:2.1.62":	"सङ्घम्हा निस्सारीयति। ",
"pli-tv-bi-vb-ss11:2.1.63":	"सङ्घादिसेसोति ",
"pli-tv-bi-vb-ss11:2.1.64":	"…पे… तेनपि वुच्चति सङ्घादिसेसोति। ",
"pli-tv-bi-vb-ss11:2.2.1":	"धम्मकम्मे धम्मकम्मसञ्ञा न पटिनिस्सज्जति, आपत्ति सङ्घादिसेसस्स। ",
"pli-tv-bi-vb-ss11:2.2.2":	"धम्मकम्मे वेमतिका न पटिनिस्सज्जति, आपत्ति सङ्घादिसेसस्स। ",
"pli-tv-bi-vb-ss11:2.2.3":	"धम्मकम्मे अधम्मकम्मसञ्ञा न पटिनिस्सज्जति, आपत्ति सङ्घादिसेसस्स। ",
"pli-tv-bi-vb-ss11:2.2.4":	"अधम्मकम्मे धम्मकम्मसञ्ञा, आपत्ति दुक्कटस्स। ",
"pli-tv-bi-vb-ss11:2.2.5":	"अधम्मकम्मे वेमतिका, आपत्ति दुक्कटस्स। ",
"pli-tv-bi-vb-ss11:2.2.6":	"अधम्मकम्मे अधम्मकम्मसञ्ञा आपत्ति दुक्कटस्स। ",
"pli-tv-bi-vb-ss11:2.3.1":	"अनापत्ति—",
"pli-tv-bi-vb-ss11:2.3.2":	"असमनुभासन्तिया, ",
"pli-tv-bi-vb-ss11:2.3.3":	"पटिनिस्सज्जन्तिया, ",
"pli-tv-bi-vb-ss11:2.3.4":	"उम्मत्तिकाय, ",
"pli-tv-bi-vb-ss11:2.3.5":	"आदिकम्मिकायाति। ",
"pli-tv-bi-vb-ss11:2.3.6":	"अट्ठमसङ्घादिसेससिक्खापदं निट्ठितं। "
}	
