{	
"pli-tv-bi-vb-pc2:0.1":	"थेरवाद विनय ",
"pli-tv-bi-vb-pc2:0.2":	"भिक्खुनिविभङ्ग ",
"pli-tv-bi-vb-pc2:0.3":	"पाचित्तियकण्ड ",
"pli-tv-bi-vb-pc2:0.4":	"लसुणवग्ग ",
"pli-tv-bi-vb-pc2:0.5":	"२। सम्बाधलोमसिक्खापद ",
"pli-tv-bi-vb-pc2:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc2:1.2":	"तेन खो पन समयेन छब्बग्गिया भिक्खुनियो सम्बाधे लोमं संहरापेत्वा अचिरवतिया नदिया वेसियाहि सद्धिं नग्गा एकतित्थे नहायन्ति। ",
"pli-tv-bi-vb-pc2:1.3":	"वेसिया उज्झायन्ति खिय्यन्ति विपाचेन्ति—",
"pli-tv-bi-vb-pc2:1.4":	"“कथञ्हि नाम भिक्खुनियो सम्बाधे लोमं संहरापेस्सन्ति, सेय्यथापि गिहिनियो कामभोगिनियो”ति। ",
"pli-tv-bi-vb-pc2:1.5":	"अस्सोसुं खो भिक्खुनियो तासं वेसियानं उज्झायन्तीनं खिय्यन्तीनं विपाचेन्तीनं। ",
"pli-tv-bi-vb-pc2:1.6":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc2:1.7":	"“कथञ्हि नाम छब्बग्गिया भिक्खुनियो सम्बाधे लोमं संहरापेस्सन्ती”ति …पे… ",
"pli-tv-bi-vb-pc2:1.8":	"“सच्चं किर, भिक्खवे, छब्बग्गिया भिक्खुनियो सम्बाधे लोमं संहरापेन्ती”ति? ",
"pli-tv-bi-vb-pc2:1.9":	"“सच्चं, भगवा”ति। ",
"pli-tv-bi-vb-pc2:1.10":	"विगरहि बुद्धो भगवा …पे… ",
"pli-tv-bi-vb-pc2:1.11":	"कथञ्हि नाम, भिक्खवे, छब्बग्गिया भिक्खुनियो सम्बाधे लोमं संहरापेस्सन्ति। ",
"pli-tv-bi-vb-pc2:1.12":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc2:1.13":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc2:1.14.1":	"“या पन भिक्खुनी सम्बाधे लोमं संहरापेय्य, पाचित्तियन्”ति। ",
"pli-tv-bi-vb-pc2:2.1":	"या पनाति ",
"pli-tv-bi-vb-pc2:2.2":	"या यादिसा …पे… ",
"pli-tv-bi-vb-pc2:2.3":	"भिक्खुनीति ",
"pli-tv-bi-vb-pc2:2.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc2:2.5":	"सम्बाधो नाम ",
"pli-tv-bi-vb-pc2:2.6":	"उभो उपकच्छका, मुत्तकरणं। ",
"pli-tv-bi-vb-pc2:2.7":	"संहरापेय्याति ",
"pli-tv-bi-vb-pc2:2.8":	"एकम्पि लोमं संहरापेति, आपत्ति पाचित्तियस्स। ",
"pli-tv-bi-vb-pc2:2.9":	"बहुकेपि लोमे संहरापेति, आपत्ति पाचित्तियस्स। ",
"pli-tv-bi-vb-pc2:2.10.1":	"अनापत्ति—",
"pli-tv-bi-vb-pc2:2.11":	"आबाधपच्चया, ",
"pli-tv-bi-vb-pc2:2.12":	"उम्मत्तिकाय, ",
"pli-tv-bi-vb-pc2:2.13":	"आदिकम्मिकायाति। ",
"pli-tv-bi-vb-pc2:2.14":	"दुतियसिक्खापदं निट्ठितं। "
}	
