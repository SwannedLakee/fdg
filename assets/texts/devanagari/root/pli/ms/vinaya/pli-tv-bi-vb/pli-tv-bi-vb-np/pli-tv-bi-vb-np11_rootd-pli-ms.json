{	
"pli-tv-bi-vb-np11:0.1":	"थेरवाद विनय ",
"pli-tv-bi-vb-np11:0.2":	"भिक्खुनिविभङ्ग ",
"pli-tv-bi-vb-np11:0.3":	"निस्सग्गियकण्ड ",
"pli-tv-bi-vb-np11:0.4":	"चीवरवग्ग ",
"pli-tv-bi-vb-np11:0.5":	"११। गरुपावुरणसिक्खापद ",
"pli-tv-bi-vb-np11:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-np11:1.2":	"तेन खो पन समयेन थुल्लनन्दा भिक्खुनी बहुस्सुता होति भाणिका विसारदा पट्टा धम्मिं कथं कातुं। ",
"pli-tv-bi-vb-np11:1.3":	"अथ खो राजा पसेनदि कोसलो सीतकाले महग्घं कम्बलं पारुपित्वा येन थुल्लनन्दा भिक्खुनी तेनुपसङ्कमि; उपसङ्कमित्वा थुल्लनन्दं भिक्खुनिं अभिवादेत्वा एकमन्तं निसीदि। ",
"pli-tv-bi-vb-np11:1.4":	"एकमन्तं निसिन्नं खो राजानं पसेनदिं कोसलं थुल्लनन्दा भिक्खुनी धम्मिया कथाय सन्दस्सेसि समादपेसि समुत्तेजेसि सम्पहंसेसि। ",
"pli-tv-bi-vb-np11:1.5":	"अथ खो राजा पसेनदि कोसलो थुल्लनन्दाय भिक्खुनिया धम्मिया कथाय सन्दस्सितो समादपितो समुत्तेजितो सम्पहंसितो थुल्लनन्दं भिक्खुनिं एतदवोच—",
"pli-tv-bi-vb-np11:1.6":	"“वदेय्यासि, अय्ये, येन अत्थो”ति? ",
"pli-tv-bi-vb-np11:1.7":	"“सचे मे त्वं, महाराज, दातुकामोसि, इमं कम्बलं देही”ति। ",
"pli-tv-bi-vb-np11:1.8":	"अथ खो राजा पसेनदि कोसलो थुल्लनन्दाय भिक्खुनिया कम्बलं दत्वा उट्ठायासना थुल्लनन्दं भिक्खुनिं अभिवादेत्वा पदक्खिणं कत्वा पक्कामि। ",
"pli-tv-bi-vb-np11:1.9":	"मनुस्सा उज्झायन्ति खिय्यन्ति विपाचेन्ति—",
"pli-tv-bi-vb-np11:1.10":	"“महिच्छा इमा भिक्खुनियो असन्तुट्ठा। ",
"pli-tv-bi-vb-np11:1.11":	"कथञ्हि नाम राजानं कम्बलं विञ्ञापेस्सन्ती”ति। ",
"pli-tv-bi-vb-np11:1.12":	"अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bi-vb-np11:1.13":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-np11:1.14":	"“कथञ्हि नाम अय्या थुल्लनन्दा राजानं कम्बलं विञ्ञापेस्सती”ति …पे… ",
"pli-tv-bi-vb-np11:1.15":	"“सच्चं किर, भिक्खवे, थुल्लनन्दा भिक्खुनी राजानं कम्बलं विञ्ञापेती”ति? ",
"pli-tv-bi-vb-np11:1.16":	"“सच्चं, भगवा”ति। ",
"pli-tv-bi-vb-np11:1.17":	"विगरहि बुद्धो भगवा …पे… ",
"pli-tv-bi-vb-np11:1.18":	"कथञ्हि नाम, भिक्खवे, थुल्लनन्दा भिक्खुनी राजानं कम्बलं विञ्ञापेस्सति। ",
"pli-tv-bi-vb-np11:1.19":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-np11:1.20":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-np11:1.21.1":	"“गरुपावुरणं पन भिक्खुनिया चेतापेन्तिया चतुक्कंसपरमं चेतापेतब्बं। ततो चे उत्तरि चेतापेय्य, निस्सग्गियं पाचित्तियन्”ति। ",
"pli-tv-bi-vb-np11:2.1.1":	"गरुपावुरणं नाम ",
"pli-tv-bi-vb-np11:2.1.2":	"यं किञ्चि सीतकाले पावुरणं। ",
"pli-tv-bi-vb-np11:2.1.3":	"चेतापेन्तियाति ",
"pli-tv-bi-vb-np11:2.1.4":	"विञ्ञापेन्तिया। ",
"pli-tv-bi-vb-np11:2.1.5":	"चतुक्कंसपरमं चेतापेतब्बन्ति ",
"pli-tv-bi-vb-np11:2.1.6":	"सोळसकहापणग्घनकं चेतापेतब्बं। ",
"pli-tv-bi-vb-np11:2.1.7":	"ततो चे उत्तरि चेतापेय्याति ",
"pli-tv-bi-vb-np11:2.1.8":	"ततुत्तरि विञ्ञापेति, पयोगे दुक्कटं। ",
"pli-tv-bi-vb-np11:2.1.9":	"पटिलाभेन निस्सग्गियं होति। ",
"pli-tv-bi-vb-np11:2.1.10":	"निस्सज्जितब्बं सङ्घस्स वा गणस्स वा एकभिक्खुनिया वा। ",
"pli-tv-bi-vb-np11:2.1.11":	"एवञ्च पन, भिक्खवे, निस्सज्जितब्बं। ",
"pli-tv-bi-vb-np11:2.1.12":	"…पे… ",
"pli-tv-bi-vb-np11:2.1.13":	"“इदं मे, अय्ये, गरुपावुरणं अतिरेकचतुक्कंसपरमं चेतापितं निस्सग्गियं, इमाहं सङ्घस्स निस्सज्जामी”ति …पे… ",
"pli-tv-bi-vb-np11:2.1.14":	"ददेय्याति …पे… ",
"pli-tv-bi-vb-np11:2.1.15":	"ददेय्युन्ति …पे… ",
"pli-tv-bi-vb-np11:2.1.16":	"अय्याय दम्मीति। ",
"pli-tv-bi-vb-np11:2.2.1":	"अतिरेकचतुक्कंसे अतिरेकसञ्ञा चेतापेति, निस्सग्गियं पाचित्तियं। ",
"pli-tv-bi-vb-np11:2.2.2":	"अतिरेकचतुक्कंसे वेमतिका चेतापेति, निस्सग्गियं पाचित्तियं। ",
"pli-tv-bi-vb-np11:2.2.3":	"अतिरेकचतुक्कंसे ऊनकसञ्ञा चेतापेति, निस्सग्गियं पाचित्तियं। ",
"pli-tv-bi-vb-np11:2.2.4":	"ऊनकचतुक्कंसे अतिरेकसञ्ञा, आपत्ति दुक्कटस्स। ",
"pli-tv-bi-vb-np11:2.2.5":	"ऊनकचतुक्कंसे वेमतिका, आपत्ति दुक्कटस्स। ",
"pli-tv-bi-vb-np11:2.2.6":	"ऊनकचतुक्कंसे ऊनकसञ्ञा, अनापत्ति। ",
"pli-tv-bi-vb-np11:2.3.1":	"अनापत्ति—",
"pli-tv-bi-vb-np11:2.3.2":	"चतुक्कंसपरमं चेतापेति, ",
"pli-tv-bi-vb-np11:2.3.3":	"ऊनकचतुक्कंसपरमं चेतापेति, ",
"pli-tv-bi-vb-np11:2.3.4":	"ञातकानं, ",
"pli-tv-bi-vb-np11:2.3.5":	"पवारितानं, ",
"pli-tv-bi-vb-np11:2.3.6":	"अञ्ञस्सत्थाय, ",
"pli-tv-bi-vb-np11:2.3.7":	"अत्तनो धनेन, ",
"pli-tv-bi-vb-np11:2.3.8":	"महग्घं चेतापेतुकामस्स अप्पग्घं चेतापेति, ",
"pli-tv-bi-vb-np11:2.3.9":	"उम्मत्तिकाय, ",
"pli-tv-bi-vb-np11:2.3.10":	"आदिकम्मिकायाति। ",
"pli-tv-bi-vb-np11:2.3.11":	"एकादसमसिक्खापदं निट्ठितं। "
}	
