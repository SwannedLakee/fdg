{	
"pli-tv-bi-vb-pc37:0.1":	"थेरवाद विनय ",
"pli-tv-bi-vb-pc37:0.2":	"भिक्खुनिविभङ्ग ",
"pli-tv-bi-vb-pc37:0.3":	"पाचित्तियकण्ड ",
"pli-tv-bi-vb-pc37:0.4":	"तुवट्टवग्ग ",
"pli-tv-bi-vb-pc37:0.5":	"३७। अन्तोरट्ठसिक्खापद ",
"pli-tv-bi-vb-pc37:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc37:1.2":	"तेन खो पन समयेन भिक्खुनियो अन्तोरट्ठे सासङ्कसम्मते सप्पटिभये असत्थिका चारिकं चरन्ति। ",
"pli-tv-bi-vb-pc37:1.3":	"धुत्ता दूसेन्ति। ",
"pli-tv-bi-vb-pc37:1.4":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc37:1.5":	"“कथञ्हि नाम भिक्खुनियो अन्तोरट्ठे सासङ्कसम्मते सप्पटिभये असत्थिका चारिकं चरिस्सन्ती”ति …पे… ",
"pli-tv-bi-vb-pc37:1.6":	"“सच्चं किर, भिक्खवे, भिक्खुनियो अन्तोरट्ठे सासङ्कसम्मते सप्पटिभये असत्थिका चारिकं चरन्ती”ति? ",
"pli-tv-bi-vb-pc37:1.7":	"“सच्चं, भगवा”ति। ",
"pli-tv-bi-vb-pc37:1.8":	"विगरहि बुद्धो भगवा …पे… ",
"pli-tv-bi-vb-pc37:1.9":	"कथञ्हि नाम, भिक्खवे, भिक्खुनियो अन्तोरट्ठे सासङ्कसम्मते सप्पटिभये असत्थिका चारिकं चरिस्सन्ति। ",
"pli-tv-bi-vb-pc37:1.10":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc37:1.11":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc37:1.12.1":	"“या पन भिक्खुनी अन्तोरट्ठे सासङ्कसम्मते सप्पटिभये असत्थिका चारिकं चरेय्य, पाचित्तियन्”ति। ",
"pli-tv-bi-vb-pc37:2.1.1":	"या पनाति ",
"pli-tv-bi-vb-pc37:2.1.2":	"या यादिसा …पे… ",
"pli-tv-bi-vb-pc37:2.1.3":	"भिक्खुनीति ",
"pli-tv-bi-vb-pc37:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc37:2.1.5":	"अन्तोरट्ठेति ",
"pli-tv-bi-vb-pc37:2.1.6":	"यस्स विजिते विहरति, तस्स रट्ठे। ",
"pli-tv-bi-vb-pc37:2.1.7":	"सासङ्कं नाम ",
"pli-tv-bi-vb-pc37:2.1.8":	"तस्मिं मग्गे चोरानं निविट्ठोकासो दिस्सति, भुत्तोकासो दिस्सति, ठितोकासो दिस्सति, निसिन्नोकासो दिस्सति, निपन्नोकासो दिस्सति। ",
"pli-tv-bi-vb-pc37:2.1.9":	"सप्पटिभयं नाम ",
"pli-tv-bi-vb-pc37:2.1.10":	"तस्मिं मग्गे चोरेहि मनुस्सा हता दिस्सन्ति, विलुत्ता दिस्सन्ति, आकोटिता दिस्सन्ति। ",
"pli-tv-bi-vb-pc37:2.1.11":	"असत्थिका नाम ",
"pli-tv-bi-vb-pc37:2.1.12":	"विना सत्थेन। ",
"pli-tv-bi-vb-pc37:2.1.13":	"चारिकं चरेय्याति ",
"pli-tv-bi-vb-pc37:2.1.14":	"कुक्कुटसम्पाते गामे गामन्तरे गामन्तरे आपत्ति पाचित्तियस्स। ",
"pli-tv-bi-vb-pc37:2.1.15":	"अगामके अरञ्ञे अद्धयोजने अद्धयोजने आपत्ति पाचित्तियस्स। ",
"pli-tv-bi-vb-pc37:2.2.1":	"अनापत्ति—",
"pli-tv-bi-vb-pc37:2.2.2":	"सत्थेन सह गच्छति, ",
"pli-tv-bi-vb-pc37:2.2.3":	"खेमे अप्पटिभये गच्छति, ",
"pli-tv-bi-vb-pc37:2.2.4":	"आपदासु, ",
"pli-tv-bi-vb-pc37:2.2.5":	"उम्मत्तिकाय, ",
"pli-tv-bi-vb-pc37:2.2.6":	"आदिकम्मिकायाति। ",
"pli-tv-bi-vb-pc37:2.2.7":	"सत्तमसिक्खापदं निट्ठितं। "
}	
