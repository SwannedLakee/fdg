{	
"pli-tv-bi-vb-np6:0.1":	"थेरवाद विनय ",
"pli-tv-bi-vb-np6:0.2":	"भिक्खुनिविभङ्ग ",
"pli-tv-bi-vb-np6:0.3":	"निस्सग्गियकण्ड ",
"pli-tv-bi-vb-np6:0.4":	"पत्तवग्ग ",
"pli-tv-bi-vb-np6:0.5":	"६। सङ्घिकचेतपनसिक्खापद ",
"pli-tv-bi-vb-np6:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-np6:1.2":	"तेन खो पन समयेन उपासका भिक्खुनिसङ्घस्स चीवरत्थाय छन्दकं सङ्घरित्वा अञ्ञतरस्स पावारिकस्स घरे परिक्खारं निक्खिपित्वा भिक्खुनियो उपसङ्कमित्वा एतदवोचुं—",
"pli-tv-bi-vb-np6:1.3":	"“अमुकस्स, अय्ये, पावारिकस्स घरे चीवरत्थाय परिक्खारो निक्खित्तो, ततो चीवरं आहरापेत्वा भाजेथा”ति। ",
"pli-tv-bi-vb-np6:1.4":	"भिक्खुनियो तेन परिक्खारेन भेसज्जं चेतापेत्वा परिभुञ्जिंसु। ",
"pli-tv-bi-vb-np6:1.5":	"उपासका जानित्वा उज्झायन्ति खिय्यन्ति विपाचेन्ति—",
"pli-tv-bi-vb-np6:1.6":	"“कथञ्हि नाम भिक्खुनियो अञ्ञदत्थिकेन परिक्खारेन अञ्ञुद्दिसिकेन सङ्घिकेन अञ्ञं चेतापेस्सन्ती”ति। ",
"pli-tv-bi-vb-np6:1.7":	"अस्सोसुं खो भिक्खुनियो तेसं उपासकानं उज्झायन्तानं खिय्यन्तानं विपाचेन्तानं। ",
"pli-tv-bi-vb-np6:1.8":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-np6:1.9":	"“कथञ्हि नाम भिक्खुनियो अञ्ञदत्थिकेन परिक्खारेन अञ्ञुद्दिसिकेन सङ्घिकेन अञ्ञं चेतापेस्सन्ती”ति …पे… ",
"pli-tv-bi-vb-np6:1.10":	"“सच्चं किर, भिक्खवे, भिक्खुनियो अञ्ञदत्थिकेन परिक्खारेन अञ्ञुद्दिसिकेन सङ्घिकेन अञ्ञं चेतापेन्ती”ति? ",
"pli-tv-bi-vb-np6:1.11":	"“सच्चं, भगवा”ति। ",
"pli-tv-bi-vb-np6:1.12":	"विगरहि बुद्धो भगवा …पे… ",
"pli-tv-bi-vb-np6:1.13":	"कथञ्हि नाम, भिक्खवे, भिक्खुनियो अञ्ञदत्थिकेन परिक्खारेन अञ्ञुद्दिसिकेन सङ्घिकेन अञ्ञं चेतापेस्सन्ति। ",
"pli-tv-bi-vb-np6:1.14":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-np6:1.15":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-np6:1.16.1":	"“या पन भिक्खुनी अञ्ञदत्थिकेन परिक्खारेन अञ्ञुद्दिसिकेन सङ्घिकेन अञ्ञं चेतापेय्य, निस्सग्गियं पाचित्तियन्”ति। ",
"pli-tv-bi-vb-np6:2.1.1":	"या पनाति ",
"pli-tv-bi-vb-np6:2.1.2":	"या यादिसा …पे… ",
"pli-tv-bi-vb-np6:2.1.3":	"भिक्खुनीति ",
"pli-tv-bi-vb-np6:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-np6:2.1.5":	"अञ्ञदत्थिकेन परिक्खारेन अञ्ञुद्दिसिकेनाति ",
"pli-tv-bi-vb-np6:2.1.6":	"अञ्ञस्सत्थाय दिन्नेन। ",
"pli-tv-bi-vb-np6:2.1.7":	"सङ्घिकेनाति ",
"pli-tv-bi-vb-np6:2.1.8":	"सङ्घस्स, न गणस्स, न एकभिक्खुनिया। ",
"pli-tv-bi-vb-np6:2.1.9":	"अञ्ञं चेतापेय्याति ",
"pli-tv-bi-vb-np6:2.1.10":	"यंअत्थाय दिन्नं, तं ठपेत्वा अञ्ञं चेतापेति, पयोगे दुक्कटं। ",
"pli-tv-bi-vb-np6:2.1.11":	"पटिलाभेन निस्सग्गियं होति। ",
"pli-tv-bi-vb-np6:2.1.12":	"निस्सज्जितब्बं सङ्घस्स वा गणस्स वा एकभिक्खुनिया वा। ",
"pli-tv-bi-vb-np6:2.1.13":	"एवञ्च पन, भिक्खवे, निस्सज्जितब्बं। ",
"pli-tv-bi-vb-np6:2.1.14":	"…पे… ",
"pli-tv-bi-vb-np6:2.1.15":	"“इदं मे, अय्ये, अञ्ञदत्थिकेन परिक्खारेन अञ्ञुद्दिसिकेन सङ्घिकेन अञ्ञं चेतापितं निस्सग्गियं, इमाहं सङ्घस्स निस्सज्जामी”ति। ",
"pli-tv-bi-vb-np6:2.1.16":	"…पे… ",
"pli-tv-bi-vb-np6:2.1.17":	"ददेय्या”ति …पे… ",
"pli-tv-bi-vb-np6:2.1.18":	"ददेय्युन्”ति …पे… ",
"pli-tv-bi-vb-np6:2.1.19":	"अय्याय दम्मी”ति। ",
"pli-tv-bi-vb-np6:2.2.1":	"अञ्ञदत्थिके अञ्ञदत्थिकसञ्ञा अञ्ञं चेतापेति, निस्सग्गियं पाचित्तियं। ",
"pli-tv-bi-vb-np6:2.2.2":	"अञ्ञदत्थिके वेमतिका अञ्ञं चेतापेति, निस्सग्गियं पाचित्तियं। ",
"pli-tv-bi-vb-np6:2.2.3":	"अञ्ञदत्थिके अनञ्ञदत्थिकसञ्ञा अञ्ञं चेतापेति, निस्सग्गियं पाचित्तियं। ",
"pli-tv-bi-vb-np6:2.2.4":	"निस्सट्ठं पटिलभित्वा यथादाने उपनेतब्बं। ",
"pli-tv-bi-vb-np6:2.2.5":	"अनञ्ञदत्थिके अञ्ञदत्थिकसञ्ञा, आपत्ति दुक्कटस्स। ",
"pli-tv-bi-vb-np6:2.2.6":	"अनञ्ञदत्थिके वेमतिका, आपत्ति दुक्कटस्स। ",
"pli-tv-bi-vb-np6:2.2.7":	"अनञ्ञदत्थिके अनञ्ञदत्थिकसञ्ञा, अनापत्ति। ",
"pli-tv-bi-vb-np6:2.3.1":	"अनापत्ति—",
"pli-tv-bi-vb-np6:2.3.2":	"सेसकं उपनेति, ",
"pli-tv-bi-vb-np6:2.3.3":	"सामिके अपलोकेत्वा उपनेति, ",
"pli-tv-bi-vb-np6:2.3.4.1":	"आपदासु, ",
"pli-tv-bi-vb-np6:2.3.4.2":	"उम्मत्तिकाय, ",
"pli-tv-bi-vb-np6:2.3.5":	"आदिकम्मिकायाति। ",
"pli-tv-bi-vb-np6:2.3.6":	"छट्ठसिक्खापदं निट्ठितं। "
}	
