{	
"pli-tv-bi-vb-sk75:0.1":	"थेरवाद विनय ",
"pli-tv-bi-vb-sk75:0.2":	"भिक्खुनिविभङ्ग ",
"pli-tv-bi-vb-sk75:0.3":	"सेखियकण्ड ",
"pli-tv-bi-vb-sk75:0.4":	"पादुकवग्ग ",
"pli-tv-bi-vb-sk75:0.5":	"७५। उदकेउच्चारसिक्खापद ",
"pli-tv-bi-vb-sk75:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-sk75:1.2":	"तेन खो पन समयेन छब्बग्गिया भिक्खुनियो उदके उच्चारम्पि पस्सावम्पि खेळम्पि करोन्ति। ",
"pli-tv-bi-vb-sk75:1.3":	"मनुस्सा उज्झायन्ति खिय्यन्ति विपाचेन्ति—",
"pli-tv-bi-vb-sk75:1.4":	"“कथञ्हि नाम भिक्खुनियो उदके उच्चारम्पि पस्सावम्पि खेळम्पि करिस्सन्ति, सेय्यथापि गिहिनियो कामभोगिनियो”ति। ",
"pli-tv-bi-vb-sk75:1.5":	"अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bi-vb-sk75:1.6":	"या ता भिक्खुनियो अप्पिच्छा, ता उज्झायन्ति खिय्यन्ति विपाचेन्ति—",
"pli-tv-bi-vb-sk75:1.7":	"“कथञ्हि नाम छब्बग्गिया भिक्खुनियो उदके उच्चारम्पि पस्सावम्पि खेळम्पि करिस्सन्ती”ति। ",
"pli-tv-bi-vb-sk75:1.8":	"अथ खो भिक्खुनियो भिक्खूनं एतमत्थं आरोचेसुं। ",
"pli-tv-bi-vb-sk75:1.9":	"भिक्खू भगवतो एतमत्थं आरोचेसुं। ",
"pli-tv-bi-vb-sk75:1.10":	"अथ खो भगवा …पे… ",
"pli-tv-bi-vb-sk75:1.11":	"भिक्खू पटिपुच्छि—",
"pli-tv-bi-vb-sk75:1.12":	"“सच्चं किर, भिक्खवे, छब्बग्गिया भिक्खुनियो उदके उच्चारम्पि पस्सावम्पि खेळम्पि करोन्ती”ति? ",
"pli-tv-bi-vb-sk75:1.13":	"“सच्चं, भगवा”ति। ",
"pli-tv-bi-vb-sk75:1.14":	"विगरहि बुद्धो भगवा …पे… ",
"pli-tv-bi-vb-sk75:1.15":	"कथञ्हि नाम, भिक्खवे, छब्बग्गिया भिक्खुनियो उदके उच्चारम्पि पस्सावम्पि खेळम्पि करिस्सन्ति। ",
"pli-tv-bi-vb-sk75:1.16":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-sk75:1.17":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-sk75:1.18.1":	"“न उदके उच्चारं वा पस्सावं वा खेळं वा करिस्सामीति सिक्खा करणीया”ति। ",
"pli-tv-bi-vb-sk75:1.19":	"एवञ्चिदं भगवता भिक्खुनीनं सिक्खापदं पञ्ञत्तं होति। ",
"pli-tv-bi-vb-sk75:2.1":	"तेन खो पन समयेन गिलाना भिक्खुनियो उदके उच्चारम्पि पस्सावम्पि खेळम्पि कातुं कुक्कुच्चायन्ति। ",
"pli-tv-bi-vb-sk75:2.2":	"भगवतो एतमत्थं आरोचेसुं …पे… ",
"pli-tv-bi-vb-sk75:2.3":	"अनुजानामि, भिक्खवे, गिलानाय भिक्खुनिया उदके उच्चारम्पि पस्सावम्पि खेळम्पि कातुं। ",
"pli-tv-bi-vb-sk75:2.4":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-sk75:2.5.1":	"“न उदके अगिलाना उच्चारं वा पस्सावं वा खेळं वा करिस्सामीति सिक्खा करणीया”ति। ",
"pli-tv-bi-vb-sk75:2.6":	"न उदके अगिलानाय उच्चारो वा पस्सावो वा खेळो वा कातब्बो। ",
"pli-tv-bi-vb-sk75:2.7":	"या अनादरियं पटिच्च उदके अगिलाना उच्चारं वा पस्सावं वा खेळं वा करोति, आपत्ति दुक्कटस्स। ",
"pli-tv-bi-vb-sk75:2.8.1":	"अनापत्ति—",
"pli-tv-bi-vb-sk75:2.9":	"असञ्चिच्च, ",
"pli-tv-bi-vb-sk75:2.10":	"अस्सतिया, ",
"pli-tv-bi-vb-sk75:2.11":	"अजानन्तिया, ",
"pli-tv-bi-vb-sk75:2.12":	"गिलानाय, ",
"pli-tv-bi-vb-sk75:2.13":	"थले कतो उदकं ओत्थरति, ",
"pli-tv-bi-vb-sk75:2.14":	"आपदासु, ",
"pli-tv-bi-vb-sk75:2.15":	"उम्मत्तिकाय, ",
"pli-tv-bi-vb-sk75:2.16":	"खित्तचित्ताय, ",
"pli-tv-bi-vb-sk75:2.17":	"वेदनाट्टाय, ",
"pli-tv-bi-vb-sk75:2.18":	"आदिकम्मिकायाति। ",
"pli-tv-bi-vb-sk75:2.19":	"पन्नरसमसिक्खापदं निट्ठितं। ",
"pli-tv-bi-vb-sk75:2.20":	"पादुकवग्गो सत्तमो। ",
"pli-tv-bi-vb-sk75:2.21":	"उद्दिट्ठा खो, अय्यायो, सेखिया धम्मा। ",
"pli-tv-bi-vb-sk75:2.22":	"तत्थाय्यायो पुच्छामि—",
"pli-tv-bi-vb-sk75:2.23":	"“कच्चित्थ परिसुद्धा”? ",
"pli-tv-bi-vb-sk75:2.24":	"दुतियम्पि पुच्छामि—",
"pli-tv-bi-vb-sk75:2.25":	"“कच्चित्थ परिसुद्धा”? ",
"pli-tv-bi-vb-sk75:2.26":	"ततियम्पि पुच्छामि—",
"pli-tv-bi-vb-sk75:2.27":	"“कच्चित्थ परिसुद्धा”? ",
"pli-tv-bi-vb-sk75:2.28":	"परिसुद्धेत्थाय्यायो, तस्मा तुण्ही, एवमेतं धारयामीति। ",
"pli-tv-bi-vb-sk75:2.29":	"सेखियकण्डं निट्ठितं। "
}	
