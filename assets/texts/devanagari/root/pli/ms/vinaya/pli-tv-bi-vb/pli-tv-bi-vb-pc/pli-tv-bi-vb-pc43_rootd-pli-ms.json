{	
"pli-tv-bi-vb-pc43:0.1":	"थेरवाद विनय ",
"pli-tv-bi-vb-pc43:0.2":	"भिक्खुनिविभङ्ग ",
"pli-tv-bi-vb-pc43:0.3":	"पाचित्तियकण्ड ",
"pli-tv-bi-vb-pc43:0.4":	"चित्तागारवग्ग ",
"pli-tv-bi-vb-pc43:0.5":	"४३। सुत्तकन्तनसिक्खापद ",
"pli-tv-bi-vb-pc43:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc43:1.2":	"तेन खो पन समयेन छब्बग्गिया भिक्खुनियो सुत्तं कन्तन्ति। ",
"pli-tv-bi-vb-pc43:1.3":	"मनुस्सा विहारचारिकं आहिण्डन्ता पस्सित्वा उज्झायन्ति खिय्यन्ति विपाचेन्ति—",
"pli-tv-bi-vb-pc43:1.4":	"“कथञ्हि नाम भिक्खुनियो सुत्तं कन्तिस्सन्ति, सेय्यथापि गिहिनियो कामभोगिनियो”ति। ",
"pli-tv-bi-vb-pc43:1.5":	"अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bi-vb-pc43:1.6":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc43:1.7":	"“कथञ्हि नाम छब्बग्गिया भिक्खुनियो सुत्तं कन्तिस्सन्ती”ति …पे… ",
"pli-tv-bi-vb-pc43:1.8":	"“सच्चं किर, भिक्खवे, छब्बग्गिया भिक्खुनियो सुत्तं कन्तन्ती”ति? ",
"pli-tv-bi-vb-pc43:1.9":	"“सच्चं, भगवा”ति। ",
"pli-tv-bi-vb-pc43:1.10":	"विगरहि बुद्धो भगवा …पे… ",
"pli-tv-bi-vb-pc43:1.11":	"कथञ्हि नाम, भिक्खवे, छब्बग्गिया भिक्खुनियो सुत्तं कन्तिस्सन्ति। ",
"pli-tv-bi-vb-pc43:1.12":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc43:1.13":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc43:1.14.1":	"“या पन भिक्खुनी सुत्तं कन्तेय्य, पाचित्तियन्”ति। ",
"pli-tv-bi-vb-pc43:2.1.1":	"या पनाति ",
"pli-tv-bi-vb-pc43:2.1.2":	"या यादिसा …पे… ",
"pli-tv-bi-vb-pc43:2.1.3":	"भिक्खुनीति ",
"pli-tv-bi-vb-pc43:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc43:2.1.5":	"सुत्तं नाम ",
"pli-tv-bi-vb-pc43:2.1.6":	"छ सुत्तानि—",
"pli-tv-bi-vb-pc43:2.1.7":	"खोमं, कप्पासिकं, कोसेय्यं, कम्बलं, साणं, भङ्गं। ",
"pli-tv-bi-vb-pc43:2.1.8":	"कन्तेय्याति ",
"pli-tv-bi-vb-pc43:2.1.9":	"सयं कन्तति, पयोगे दुक्कटं। ",
"pli-tv-bi-vb-pc43:2.1.10":	"उज्जवुज्जवे आपत्ति पाचित्तियस्स। ",
"pli-tv-bi-vb-pc43:2.2.1":	"अनापत्ति—",
"pli-tv-bi-vb-pc43:2.2.2":	"कन्तितसुत्तं कन्तति, ",
"pli-tv-bi-vb-pc43:2.2.3":	"उम्मत्तिकाय, ",
"pli-tv-bi-vb-pc43:2.2.4":	"आदिकम्मिकायाति। ",
"pli-tv-bi-vb-pc43:2.2.5":	"ततियसिक्खापदं निट्ठितं। "
}	
