{	
"pli-tv-bi-vb-pj7:0.1":	"थेरवाद विनय ",
"pli-tv-bi-vb-pj7:0.2":	"भिक्खुनिविभङ्ग ",
"pli-tv-bi-vb-pj7:0.3":	"पाराजिककण्ड ",
"pli-tv-bi-vb-pj7:0.4":	"७। उक्खित्तानुवत्तिकासिक्खापद ",
"pli-tv-bi-vb-pj7:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pj7:1.2":	"तेन खो पन समयेन थुल्लनन्दा भिक्खुनी समग्गेन सङ्घेन उक्खित्तं अरिट्ठं भिक्खुं गद्धबाधिपुब्बं अनुवत्तति। ",
"pli-tv-bi-vb-pj7:1.3":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pj7:1.4":	"“कथञ्हि नाम अय्या थुल्लनन्दा समग्गेन सङ्घेन उक्खित्तं अरिट्ठं भिक्खुं गद्धबाधिपुब्बं अनुवत्तिस्सती”ति …पे… ",
"pli-tv-bi-vb-pj7:1.5":	"“सच्चं किर, भिक्खवे, थुल्लनन्दा भिक्खुनी समग्गेन सङ्घेन उक्खित्तं अरिट्ठं भिक्खुं गद्धबाधिपुब्बं अनुवत्तती”ति? ",
"pli-tv-bi-vb-pj7:1.6":	"“सच्चं, भगवा”ति। ",
"pli-tv-bi-vb-pj7:1.7":	"विगरहि बुद्धो भगवा …पे… ",
"pli-tv-bi-vb-pj7:1.8":	"कथञ्हि नाम, भिक्खवे, थुल्लनन्दा भिक्खुनी समग्गेन सङ्घेन उक्खित्तं अरिट्ठं भिक्खुं गद्धबाधिपुब्बं अनुवत्तिस्सति। ",
"pli-tv-bi-vb-pj7:1.9":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pj7:1.10":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pj7:1.11.1":	"“या पन भिक्खुनी समग्गेन सङ्घेन उक्खित्तं भिक्खुं धम्मेन विनयेन सत्थुसासनेन अनादरं अप्पटिकारं अकतसहायं तमनुवत्तेय्य, सा भिक्खुनी भिक्खुनीहि एवमस्स वचनीया—",
"pli-tv-bi-vb-pj7:1.12":	"‘एसो खो, अय्ये, भिक्खु समग्गेन सङ्घेन उक्खित्तो धम्मेन विनयेन सत्थुसासनेन अनादरो अप्पटिकारो अकतसहायो, माय्ये, एतं भिक्खुं अनुवत्ती’ति। ",
"pli-tv-bi-vb-pj7:1.13":	"एवञ्च सा भिक्खुनी भिक्खुनीहि वुच्चमाना तथेव पग्गण्हेय्य, सा भिक्खुनी भिक्खुनीहि यावततियं समनुभासितब्बा तस्स पटिनिस्सग्गाय। ",
"pli-tv-bi-vb-pj7:1.14":	"यावततियञ्चे समनुभासियमाना तं पटिनिस्सज्जेय्य, इच्चेतं कुसलं। ",
"pli-tv-bi-vb-pj7:1.15":	"नो चे पटिनिस्सज्जेय्य, अयम्पि पाराजिका होति असंवासा उक्खित्तानुवत्तिका”ति। ",
"pli-tv-bi-vb-pj7:2.1.1":	"या पनाति ",
"pli-tv-bi-vb-pj7:2.1.2":	"या यादिसा …पे… ",
"pli-tv-bi-vb-pj7:2.1.3":	"भिक्खुनीति ",
"pli-tv-bi-vb-pj7:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pj7:2.1.5":	"समग्गो नाम सङ्घो ",
"pli-tv-bi-vb-pj7:2.1.6":	"समानसंवासको समानसीमायं ठितो। ",
"pli-tv-bi-vb-pj7:2.1.7":	"उक्खित्तो नाम ",
"pli-tv-bi-vb-pj7:2.1.8":	"आपत्तिया अदस्सने वा अप्पटिकम्मे वा अप्पटिनिस्सग्गे वा उक्खित्तो। ",
"pli-tv-bi-vb-pj7:2.1.9":	"धम्मेन विनयेनाति ",
"pli-tv-bi-vb-pj7:2.1.10":	"येन धम्मेन येन विनयेन। ",
"pli-tv-bi-vb-pj7:2.1.11":	"सत्थुसासनेनाति ",
"pli-tv-bi-vb-pj7:2.1.12":	"जिनसासनेन बुद्धसासनेन। ",
"pli-tv-bi-vb-pj7:2.1.13":	"अनादरो नाम ",
"pli-tv-bi-vb-pj7:2.1.14":	"सङ्घं वा गणं वा पुग्गलं वा कम्मं वा नादियति। ",
"pli-tv-bi-vb-pj7:2.1.15":	"अप्पटिकारो नाम ",
"pli-tv-bi-vb-pj7:2.1.16":	"उक्खित्तो अनोसारितो। ",
"pli-tv-bi-vb-pj7:2.1.17":	"अकतसहायो नाम ",
"pli-tv-bi-vb-pj7:2.1.18":	"समानसंवासका भिक्खू वुच्चन्ति सहाया। ",
"pli-tv-bi-vb-pj7:2.1.19":	"सो तेहि सद्धिं नत्थि, तेन वुच्चति अकतसहायोति। ",
"pli-tv-bi-vb-pj7:2.1.20":	"तमनुवत्तेय्याति ",
"pli-tv-bi-vb-pj7:2.1.21":	"यंदिट्ठिको सो होति यङ्खन्तिको यंरुचिको, सापि तंदिट्ठिका होति तङ्खन्तिका तंरुचिका। ",
"pli-tv-bi-vb-pj7:2.1.22":	"सा भिक्खुनीति ",
"pli-tv-bi-vb-pj7:2.1.23":	"या सा उक्खित्तानुवत्तिका भिक्खुनी। ",
"pli-tv-bi-vb-pj7:2.1.24":	"भिक्खुनीहीति ",
"pli-tv-bi-vb-pj7:2.1.25":	"अञ्ञाहि भिक्खुनीहि। या पस्सन्ति या सुणन्ति ताहि वत्तब्बा—",
"pli-tv-bi-vb-pj7:2.1.26":	"“एसो खो, अय्ये, भिक्खु समग्गेन सङ्घेन उक्खित्तो धम्मेन विनयेन सत्थुसासनेन अनादरो अप्पटिकारो अकतसहायो। ",
"pli-tv-bi-vb-pj7:2.1.27":	"माय्ये, एतं भिक्खुं अनुवत्ती”ति। ",
"pli-tv-bi-vb-pj7:2.1.28":	"दुतियम्पि वत्तब्बा। ",
"pli-tv-bi-vb-pj7:2.1.29":	"ततियम्पि वत्तब्बा। ",
"pli-tv-bi-vb-pj7:2.1.30":	"सचे पटिनिस्सज्जति, इच्चेतं कुसलं; ",
"pli-tv-bi-vb-pj7:2.1.31":	"नो चे पटिनिस्सज्जति, आपत्ति दुक्कटस्स। ",
"pli-tv-bi-vb-pj7:2.1.32":	"सुत्वा न वदन्ति, आपत्ति दुक्कटस्स। ",
"pli-tv-bi-vb-pj7:2.1.33":	"सा भिक्खुनी सङ्घमज्झम्पि आकड्ढित्वा वत्तब्बा—",
"pli-tv-bi-vb-pj7:2.1.34":	"“एसो खो, अय्ये, भिक्खु समग्गेन सङ्घेन उक्खित्तो धम्मेन विनयेन सत्थुसासनेन अनादरो अप्पटिकारो अकतसहायो। ",
"pli-tv-bi-vb-pj7:2.1.35":	"माय्ये, एतं भिक्खुं अनुवत्तीति। ",
"pli-tv-bi-vb-pj7:2.1.36":	"दुतियम्पि वत्तब्बा। ",
"pli-tv-bi-vb-pj7:2.1.37":	"ततियम्पि वत्तब्बा। ",
"pli-tv-bi-vb-pj7:2.1.38":	"सचे पटिनिस्सज्जति, इच्चेतं कुसलं। ",
"pli-tv-bi-vb-pj7:2.1.39":	"नो चे पटिनिस्सज्जति, आपत्ति दुक्कटस्स। ",
"pli-tv-bi-vb-pj7:2.1.40":	"सा भिक्खुनी समनुभासितब्बा। ",
"pli-tv-bi-vb-pj7:2.1.41":	"एवञ्च पन, भिक्खवे, समनुभासितब्बा। ",
"pli-tv-bi-vb-pj7:2.1.42":	"ब्यत्ताय भिक्खुनिया पटिबलाय सङ्घो ञापेतब्बो—",
"pli-tv-bi-vb-pj7:2.1.43":	"‘सुणातु मे, अय्ये, सङ्घो। ",
"pli-tv-bi-vb-pj7:2.1.44":	"अयं इत्थन्नामा भिक्खुनी समग्गेन सङ्घेन उक्खित्तं भिक्खुं धम्मेन विनयेन सत्थुसासनेन अनादरं अप्पटिकारं अकतसहायं तमनुवत्तति, सा तं वत्थुं न पटिनिस्सज्जति। ",
"pli-tv-bi-vb-pj7:2.1.45":	"यदि सङ्घस्स पत्तकल्लं, सङ्घो इत्थन्नामं भिक्खुनिं समनुभासेय्य तस्स वत्थुस्स पटिनिस्सग्गाय। ",
"pli-tv-bi-vb-pj7:2.1.46":	"एसा ञत्ति। ",
"pli-tv-bi-vb-pj7:2.1.47":	"सुणातु मे, अय्ये, सङ्घो। ",
"pli-tv-bi-vb-pj7:2.1.48":	"अयं इत्थन्नामा भिक्खुनी समग्गेन सङ्घेन उक्खित्तं भिक्खुं धम्मेन विनयेन सत्थुसासनेन अनादरं अप्पटिकारं अकतसहायं तमनुवत्तति। ",
"pli-tv-bi-vb-pj7:2.1.49":	"सा तं वत्थुं न पटिनिस्सज्जति। ",
"pli-tv-bi-vb-pj7:2.1.50":	"सङ्घो इत्थन्नामं भिक्खुनिं समनुभासति तस्स वत्थुस्स पटिनिस्सग्गाय। ",
"pli-tv-bi-vb-pj7:2.1.51":	"यस्सा अय्याय खमति इत्थन्नामाय भिक्खुनिया समनुभासना तस्स वत्थुस्स पटिनिस्सग्गाय, सा तुण्हस्स; ",
"pli-tv-bi-vb-pj7:2.1.52":	"यस्सा नक्खमति, सा भासेय्य। ",
"pli-tv-bi-vb-pj7:2.1.53":	"दुतियम्पि एतमत्थं वदामि …पे… ",
"pli-tv-bi-vb-pj7:2.1.54":	"ततियम्पि एतमत्थं वदामि …पे…। ",
"pli-tv-bi-vb-pj7:2.1.55":	"समनुभट्ठा सङ्घेन इत्थन्नामा भिक्खुनी तस्स वत्थुस्स पटिनिस्सग्गाय। ",
"pli-tv-bi-vb-pj7:2.1.56":	"खमति सङ्घस्स, तस्मा तुण्ही, एवमेतं धारयामी’”ति। ",
"pli-tv-bi-vb-pj7:2.1.57":	"ञत्तिया दुक्कटं, ",
"pli-tv-bi-vb-pj7:2.1.58":	"द्वीहि कम्मवाचाहि थुल्लच्चया, ",
"pli-tv-bi-vb-pj7:2.1.59":	"कम्मवाचा परियोसाने आपत्ति पाराजिकस्स। ",
"pli-tv-bi-vb-pj7:2.1.60":	"अयम्पीति ",
"pli-tv-bi-vb-pj7:2.1.61":	"पुरिमायो उपादाय वुच्चति। ",
"pli-tv-bi-vb-pj7:2.1.62":	"पाराजिका होतीति ",
"pli-tv-bi-vb-pj7:2.1.63":	"सेय्यथापि नाम पुथुसिला द्वेधा भिन्ना अप्पटिसन्धिका होति, एवमेव भिक्खुनी यावततियं समनुभासनाय न पटिनिस्सज्जन्ती अस्समणी होति असक्यधीता। तेन वुच्चति पाराजिका होतीति। ",
"pli-tv-bi-vb-pj7:2.1.64":	"असंवासाति ",
"pli-tv-bi-vb-pj7:2.1.65":	"संवासो नाम एककम्मं एकुद्देसो समसिक्खता। एसो संवासो नाम। ",
"pli-tv-bi-vb-pj7:2.1.66":	"सो ताय सद्धिं नत्थि। तेन वुच्चति असंवासाति। ",
"pli-tv-bi-vb-pj7:2.2.1":	"धम्मकम्मे धम्मकम्मसञ्ञा न पटिनिस्सज्जति, आपत्ति पाराजिकस्स। ",
"pli-tv-bi-vb-pj7:2.2.2":	"धम्मकम्मे वेमतिका न पटिनिस्सज्जति, आपत्ति पाराजिकस्स। ",
"pli-tv-bi-vb-pj7:2.2.3":	"धम्मकम्मे अधम्मकम्मसञ्ञा न पटिनिस्सज्जति, आपत्ति पाराजिकस्स। ",
"pli-tv-bi-vb-pj7:2.2.4":	"अधम्मकम्मे धम्मकम्मसञ्ञा, आपत्ति दुक्कटस्स। ",
"pli-tv-bi-vb-pj7:2.2.5":	"अधम्मकम्मे वेमतिका, आपत्ति दुक्कटस्स। ",
"pli-tv-bi-vb-pj7:2.2.6":	"अधम्मकम्मे अधम्मकम्मसञ्ञा, आपत्ति दुक्कटस्स। ",
"pli-tv-bi-vb-pj7:2.3.1":	"अनापत्ति—",
"pli-tv-bi-vb-pj7:2.3.2":	"असमनुभासन्तिया, ",
"pli-tv-bi-vb-pj7:2.3.3":	"पटिनिस्सज्जन्तिया, ",
"pli-tv-bi-vb-pj7:2.3.4":	"उम्मत्तिकाय ",
"pli-tv-bi-vb-pj7:2.3.5":	"…पे…, ",
"pli-tv-bi-vb-pj7:2.3.6":	"",
"pli-tv-bi-vb-pj7:2.3.7":	"आदिकम्मिकायाति। ",
"pli-tv-bi-vb-pj7:2.3.8":	"ततियपाराजिकं समत्तं। "
}	
