{	
"pli-tv-bi-vb-pc79:0.1":	"थेरवाद विनय ",
"pli-tv-bi-vb-pc79:0.2":	"भिक्खुनिविभङ्ग ",
"pli-tv-bi-vb-pc79:0.3":	"पाचित्तियकण्ड ",
"pli-tv-bi-vb-pc79:0.4":	"कुमारिभूतवग्ग ",
"pli-tv-bi-vb-pc79:0.5":	"७९। सोकावाससिक्खापद ",
"pli-tv-bi-vb-pc79:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc79:1.2":	"तेन खो पन समयेन थुल्लनन्दा भिक्खुनी पुरिससंसट्ठं कुमारकसंसट्ठं चण्डिं सोकावासं चण्डकाळिं सिक्खमानं वुट्ठापेति। ",
"pli-tv-bi-vb-pc79:1.3":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc79:1.4":	"“कथञ्हि नाम अय्या थुल्लनन्दा पुरिससंसट्ठं कुमारकसंसट्ठं चण्डिं सोकावासं चण्डकाळिं सिक्खमानं वुट्ठापेस्सती”ति …पे… ",
"pli-tv-bi-vb-pc79:1.5":	"“सच्चं किर, भिक्खवे, थुल्लनन्दा भिक्खुनी पुरिससंसट्ठं कुमारकसंसट्ठं चण्डिं सोकावासं चण्डकाळिं सिक्खमानं वुट्ठापेती”ति? ",
"pli-tv-bi-vb-pc79:1.6":	"“सच्चं, भगवा”ति। ",
"pli-tv-bi-vb-pc79:1.7":	"विगरहि बुद्धो भगवा …पे… ",
"pli-tv-bi-vb-pc79:1.8":	"कथञ्हि नाम, भिक्खवे, थुल्लनन्दा भिक्खुनी पुरिससंसट्ठं कुमारकसंसट्ठं चण्डिं सोकावासं चण्डकाळिं सिक्खमानं वुट्ठापेस्सति। ",
"pli-tv-bi-vb-pc79:1.9":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc79:1.10":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc79:1.11.1":	"“या पन भिक्खुनी पुरिससंसट्ठं कुमारकसंसट्ठं चण्डिं सोकावासं सिक्खमानं वुट्ठापेय्य, पाचित्तियन्”ति। ",
"pli-tv-bi-vb-pc79:2.1.1":	"या पनाति ",
"pli-tv-bi-vb-pc79:2.1.2":	"या यादिसा …पे… ",
"pli-tv-bi-vb-pc79:2.1.3":	"भिक्खुनीति ",
"pli-tv-bi-vb-pc79:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc79:2.1.5":	"पुरिसो नाम ",
"pli-tv-bi-vb-pc79:2.1.6":	"पत्तवीसतिवस्सो। ",
"pli-tv-bi-vb-pc79:2.1.7":	"कुमारको नाम ",
"pli-tv-bi-vb-pc79:2.1.8":	"अप्पत्तवीसतिवस्सो। ",
"pli-tv-bi-vb-pc79:2.1.9":	"संसट्ठा नाम ",
"pli-tv-bi-vb-pc79:2.1.10":	"अननुलोमिकेन कायिकवाचसिकेन संसट्ठा। ",
"pli-tv-bi-vb-pc79:2.1.11":	"चण्डी नाम ",
"pli-tv-bi-vb-pc79:2.1.12":	"कोधना वुच्चति। ",
"pli-tv-bi-vb-pc79:2.1.13":	"सोकावासा नाम ",
"pli-tv-bi-vb-pc79:2.1.14":	"परेसं दुक्खं उप्पादेति, सोकं आविसति। ",
"pli-tv-bi-vb-pc79:2.1.15":	"सिक्खमाना नाम ",
"pli-tv-bi-vb-pc79:2.1.16":	"द्वे वस्सानि छसु धम्मेसु सिक्खितसिक्खा। ",
"pli-tv-bi-vb-pc79:2.1.17":	"वुट्ठापेय्याति ",
"pli-tv-bi-vb-pc79:2.1.18":	"उपसम्पादेय्य। ",
"pli-tv-bi-vb-pc79:2.1.19":	"“वुट्ठापेस्सामी”ति गणं वा आचरिनिं वा पत्तं वा चीवरं वा परियेसति, सीमं वा सम्मन्नति, आपत्ति दुक्कटस्स। ",
"pli-tv-bi-vb-pc79:2.1.20":	"ञत्तिया दुक्कटं। ",
"pli-tv-bi-vb-pc79:2.1.21":	"द्वीहि कम्मवाचाहि दुक्कटा। ",
"pli-tv-bi-vb-pc79:2.1.22":	"कम्मवाचापरियोसाने उपज्झायाय आपत्ति पाचित्तियस्स; ",
"pli-tv-bi-vb-pc79:2.1.23":	"गणस्स च आचरिनिया च आपत्ति दुक्कटस्स। ",
"pli-tv-bi-vb-pc79:2.2.1":	"अनापत्ति—",
"pli-tv-bi-vb-pc79:2.2.2":	"अजानन्ती वुट्ठापेति, ",
"pli-tv-bi-vb-pc79:2.2.3":	"उम्मत्तिकाय, ",
"pli-tv-bi-vb-pc79:2.2.4":	"आदिकम्मिकायाति। ",
"pli-tv-bi-vb-pc79:2.2.5":	"नवमसिक्खापदं निट्ठितं। "
}	
