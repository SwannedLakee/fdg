{	
"pli-tv-bi-vb-pc44:0.1":	"थेरवाद विनय ",
"pli-tv-bi-vb-pc44:0.2":	"भिक्खुनिविभङ्ग ",
"pli-tv-bi-vb-pc44:0.3":	"पाचित्तियकण्ड ",
"pli-tv-bi-vb-pc44:0.4":	"चित्तागारवग्ग ",
"pli-tv-bi-vb-pc44:0.5":	"४४। गिहिवेय्यावच्चसिक्खापद ",
"pli-tv-bi-vb-pc44:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc44:1.2":	"तेन खो पन समयेन भिक्खुनियो गिहिवेय्यावच्चं करोन्ति। ",
"pli-tv-bi-vb-pc44:1.3":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc44:1.4":	"“कथञ्हि नाम भिक्खुनियो गिहिवेय्यावच्चं करिस्सन्ती”ति …पे… ",
"pli-tv-bi-vb-pc44:1.5":	"“सच्चं किर, भिक्खवे, भिक्खुनियो गिहिवेय्यावच्चं करोन्ती”ति? ",
"pli-tv-bi-vb-pc44:1.6":	"“सच्चं, भगवा”ति। ",
"pli-tv-bi-vb-pc44:1.7":	"विगरहि बुद्धो भगवा …पे… ",
"pli-tv-bi-vb-pc44:1.8":	"कथञ्हि नाम, भिक्खवे, भिक्खुनियो गिहिवेय्यावच्चं करिस्सन्ति। ",
"pli-tv-bi-vb-pc44:1.9":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc44:1.10":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc44:1.11.1":	"“या पन भिक्खुनी गिहिवेय्यावच्चं करेय्य, पाचित्तियन्”ति। ",
"pli-tv-bi-vb-pc44:2.1.1":	"या पनाति ",
"pli-tv-bi-vb-pc44:2.1.2":	"या यादिसा …पे… ",
"pli-tv-bi-vb-pc44:2.1.3":	"भिक्खुनीति ",
"pli-tv-bi-vb-pc44:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc44:2.1.5":	"गिहिवेय्यावच्चं नाम ",
"pli-tv-bi-vb-pc44:2.1.6":	"अगारिकस्स यागुं वा भत्तं वा खादनीयं वा पचति, साटकं वा वेठनं वा धोवति, आपत्ति पाचित्तियस्स। ",
"pli-tv-bi-vb-pc44:2.2.1":	"अनापत्ति—",
"pli-tv-bi-vb-pc44:2.2.2":	"यागुपाने, ",
"pli-tv-bi-vb-pc44:2.2.3":	"सङ्घभत्ते, ",
"pli-tv-bi-vb-pc44:2.2.4":	"चेतियपूजाय, ",
"pli-tv-bi-vb-pc44:2.2.5":	"अत्तनो वेय्यावच्चकरस्स यागुं वा भत्तं वा खादनीयं वा पचति, साटकं वा वेठनं वा धोवति, ",
"pli-tv-bi-vb-pc44:2.2.6":	"उम्मत्तिकाय, ",
"pli-tv-bi-vb-pc44:2.2.7":	"आदिकम्मिकायाति। ",
"pli-tv-bi-vb-pc44:2.2.8":	"चतुत्थसिक्खापदं निट्ठितं। "
}	
