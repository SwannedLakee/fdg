{	
"pli-tv-bi-vb-pc83:0.1":	"थेरवाद विनय ",
"pli-tv-bi-vb-pc83:0.2":	"भिक्खुनिविभङ्ग ",
"pli-tv-bi-vb-pc83:0.3":	"पाचित्तियकण्ड ",
"pli-tv-bi-vb-pc83:0.4":	"कुमारिभूतवग्ग ",
"pli-tv-bi-vb-pc83:0.5":	"८३। एकवस्ससिक्खापद ",
"pli-tv-bi-vb-pc83:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc83:1.2":	"तेन खो पन समयेन भिक्खुनियो एकं वस्सं द्वे वुट्ठापेन्ति। ",
"pli-tv-bi-vb-pc83:1.3":	"उपस्सयो तथेव न सम्मति। ",
"pli-tv-bi-vb-pc83:1.4":	"मनुस्सा तथेव उज्झायन्ति खिय्यन्ति विपाचेन्ति—",
"pli-tv-bi-vb-pc83:1.5":	"“कथञ्हि नाम भिक्खुनियो एकं वस्सं द्वे वुट्ठापेस्सन्ति। ",
"pli-tv-bi-vb-pc83:1.6":	"उपस्सयो तथेव न सम्मती”ति। ",
"pli-tv-bi-vb-pc83:1.7":	"अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bi-vb-pc83:1.8":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc83:1.9":	"“कथञ्हि नाम भिक्खुनियो एकं वस्सं द्वे वुट्ठापेस्सन्ती”ति …पे… ",
"pli-tv-bi-vb-pc83:1.10":	"“सच्चं किर, भिक्खवे, भिक्खुनियो एकं वस्सं द्वे वुट्ठापेन्ती”ति? ",
"pli-tv-bi-vb-pc83:1.11":	"“सच्चं, भगवा”ति। ",
"pli-tv-bi-vb-pc83:1.12":	"विगरहि बुद्धो भगवा …पे… ",
"pli-tv-bi-vb-pc83:1.13":	"कथञ्हि नाम, भिक्खवे, भिक्खुनियो एकं वस्सं द्वे वुट्ठापेस्सन्ति। ",
"pli-tv-bi-vb-pc83:1.14":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc83:1.15":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc83:1.16.1":	"“या पन भिक्खुनी एकं वस्सं द्वे वुट्ठापेय्य, पाचित्तियन्”ति। ",
"pli-tv-bi-vb-pc83:2.1.1":	"या पनाति ",
"pli-tv-bi-vb-pc83:2.1.2":	"या यादिसा …पे… ",
"pli-tv-bi-vb-pc83:2.1.3":	"भिक्खुनीति ",
"pli-tv-bi-vb-pc83:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc83:2.1.5":	"एकं वस्सन्ति ",
"pli-tv-bi-vb-pc83:2.1.6":	"एकं संवच्छरं। ",
"pli-tv-bi-vb-pc83:2.1.7":	"द्वे वुट्ठापेय्याति ",
"pli-tv-bi-vb-pc83:2.1.8":	"द्वे उपसम्पादेय्य। ",
"pli-tv-bi-vb-pc83:2.1.9":	"“द्वे वुट्ठापेस्सामी”ति गणं वा आचरिनिं वा पत्तं वा चीवरं वा परियेसति, सीमं वा सम्मन्नति, आपत्ति दुक्कटस्स। ",
"pli-tv-bi-vb-pc83:2.1.10":	"ञत्तिया दुक्कटं। ",
"pli-tv-bi-vb-pc83:2.1.11":	"द्वीहि कम्मवाचाहि दुक्कटा। ",
"pli-tv-bi-vb-pc83:2.1.12":	"कम्मवाचापरियोसाने उपज्झायाय आपत्ति पाचित्तियस्स। ",
"pli-tv-bi-vb-pc83:2.1.13":	"गणस्स च आचरिनिया च आपत्ति दुक्कटस्स। ",
"pli-tv-bi-vb-pc83:2.2.1":	"अनापत्ति—",
"pli-tv-bi-vb-pc83:2.2.2":	"एकन्तरिकं एकं वुट्ठापेति, ",
"pli-tv-bi-vb-pc83:2.2.3":	"उम्मत्तिकाय, ",
"pli-tv-bi-vb-pc83:2.2.4":	"आदिकम्मिकायाति। ",
"pli-tv-bi-vb-pc83:2.2.5":	"तेरसमसिक्खापदं निट्ठितं। ",
"pli-tv-bi-vb-pc83:2.2.6":	"कुमारिभूतवग्गो अट्ठमो। "
}	
