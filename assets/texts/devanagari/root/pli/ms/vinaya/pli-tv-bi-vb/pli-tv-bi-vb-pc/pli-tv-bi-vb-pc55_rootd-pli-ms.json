{	
"pli-tv-bi-vb-pc55:0.1":	"थेरवाद विनय ",
"pli-tv-bi-vb-pc55:0.2":	"भिक्खुनिविभङ्ग ",
"pli-tv-bi-vb-pc55:0.3":	"पाचित्तियकण्ड ",
"pli-tv-bi-vb-pc55:0.4":	"आरामवग्ग ",
"pli-tv-bi-vb-pc55:0.5":	"५५। कुलमच्छरिनीसिक्खापद ",
"pli-tv-bi-vb-pc55:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc55:1.2":	"तेन खो पन समयेन अञ्ञतरा भिक्खुनी सावत्थियं अञ्ञतरिस्सा विसिखाय पिण्डाय चरमाना येन अञ्ञतरं कुलं तेनुपसङ्कमि; उपसङ्कमित्वा पञ्ञत्ते आसने निसीदि। ",
"pli-tv-bi-vb-pc55:1.3":	"अथ खो ते मनुस्सा तं भिक्खुनिं भोजेत्वा एतदवोचुं—",
"pli-tv-bi-vb-pc55:1.4":	"“अञ्ञापि, अय्ये, भिक्खुनियो आगच्छन्तू”ति। ",
"pli-tv-bi-vb-pc55:1.5":	"अथ खो सा भिक्खुनी—",
"pli-tv-bi-vb-pc55:1.6":	"“कथञ्हि नाम भिक्खुनियो नागच्छेय्युन्”ति, भिक्खुनियो उपसङ्कमित्वा एतदवोच—",
"pli-tv-bi-vb-pc55:1.7":	"“अमुकस्मिं, अय्ये, ओकासे वाळा सुनखा चण्डो बलिबद्दो चिक्खल्लो ओकासो। ",
"pli-tv-bi-vb-pc55:1.8":	"मा खो तत्थ अगमित्था”ति। ",
"pli-tv-bi-vb-pc55:1.9":	"अञ्ञतरापि भिक्खुनी तस्सा विसिखाय पिण्डाय चरमाना येन तं कुलं तेनुपसङ्कमि; उपसङ्कमित्वा पञ्ञत्ते आसने निसीदि। ",
"pli-tv-bi-vb-pc55:1.10":	"अथ खो ते मनुस्सा तं भिक्खुनिं भोजेत्वा एतदवोचुं—",
"pli-tv-bi-vb-pc55:1.11":	"“किस्स, अय्ये, भिक्खुनियो न आगच्छन्ती”ति? ",
"pli-tv-bi-vb-pc55:1.12":	"अथ खो सा भिक्खुनी तेसं मनुस्सानं एतमत्थं आरोचेसि। ",
"pli-tv-bi-vb-pc55:1.13":	"मनुस्सा उज्झायन्ति खिय्यन्ति विपाचेन्ति—",
"pli-tv-bi-vb-pc55:1.14":	"“कथञ्हि नाम भिक्खुनी कुलं मच्छरायिस्सती”ति …पे… ",
"pli-tv-bi-vb-pc55:1.15":	"“सच्चं किर, भिक्खवे, भिक्खुनी कुलं मच्छरायती”ति? ",
"pli-tv-bi-vb-pc55:1.16":	"“सच्चं, भगवा”ति। ",
"pli-tv-bi-vb-pc55:1.17":	"विगरहि बुद्धो भगवा …पे… ",
"pli-tv-bi-vb-pc55:1.18":	"कथञ्हि नाम, भिक्खवे, भिक्खुनी कुलं मच्छरायिस्सति। ",
"pli-tv-bi-vb-pc55:1.19":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc55:1.20":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc55:1.21.1":	"“या पन भिक्खुनी कुलमच्छरिनी अस्स, पाचित्तियन्”ति। ",
"pli-tv-bi-vb-pc55:2.1.1":	"या पनाति ",
"pli-tv-bi-vb-pc55:2.1.2":	"या यादिसा …पे… ",
"pli-tv-bi-vb-pc55:2.1.3":	"भिक्खुनीति ",
"pli-tv-bi-vb-pc55:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc55:2.1.5":	"कुलं नाम ",
"pli-tv-bi-vb-pc55:2.1.6":	"चत्तारि कुलानि— खत्तियकुलं, ब्राह्मणकुलं, वेस्सकुलं, सुद्दकुलं। ",
"pli-tv-bi-vb-pc55:2.1.7":	"मच्छरिनी अस्साति ",
"pli-tv-bi-vb-pc55:2.1.8":	"“कथं भिक्खुनियो नागच्छेय्युन्”ति भिक्खुनीनं सन्तिके कुलस्स अवण्णं भासति, आपत्ति पाचित्तियस्स। ",
"pli-tv-bi-vb-pc55:2.1.9":	"कुलस्स वा सन्तिके भिक्खुनीनं अवण्णं भासति, आपत्ति पाचित्तियस्स। ",
"pli-tv-bi-vb-pc55:2.2.1":	"अनापत्ति—",
"pli-tv-bi-vb-pc55:2.2.2":	"कुलं न मच्छरायन्ती सन्तंयेव आदीनवं आचिक्खति, ",
"pli-tv-bi-vb-pc55:2.2.3":	"उम्मत्तिकाय, ",
"pli-tv-bi-vb-pc55:2.2.4":	"आदिकम्मिकायाति। ",
"pli-tv-bi-vb-pc55:2.2.5":	"पञ्चमसिक्खापदं निट्ठितं। "
}	
