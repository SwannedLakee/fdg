{	
"pli-tv-bi-vb-pc10:0.1":	"थेरवाद विनय ",
"pli-tv-bi-vb-pc10:0.2":	"भिक्खुनिविभङ्ग ",
"pli-tv-bi-vb-pc10:0.3":	"पाचित्तियकण्ड ",
"pli-tv-bi-vb-pc10:0.4":	"लसुणवग्ग ",
"pli-tv-bi-vb-pc10:0.5":	"१०। नच्चगीतसिक्खापद ",
"pli-tv-bi-vb-pc10:1.1":	"तेन समयेन बुद्धो भगवा राजगहे विहरति वेळुवने कलन्दकनिवापे। ",
"pli-tv-bi-vb-pc10:1.2":	"तेन खो पन समयेन राजगहे गिरग्गसमज्जो होति। ",
"pli-tv-bi-vb-pc10:1.3":	"छब्बग्गिया भिक्खुनियो गिरग्गसमज्जं दस्सनाय अगमंसु। ",
"pli-tv-bi-vb-pc10:1.4":	"मनुस्सा उज्झायन्ति खिय्यन्ति विपाचेन्ति—",
"pli-tv-bi-vb-pc10:1.5":	"“कथञ्हि नाम भिक्खुनियो नच्चम्पि गीतम्पि वादितम्पि दस्सनाय गच्छिस्सन्ति, सेय्यथापि गिहिनियो कामभोगिनियो”ति। ",
"pli-tv-bi-vb-pc10:1.6":	"अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bi-vb-pc10:1.7":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc10:1.8":	"“कथञ्हि नाम छब्बग्गिया भिक्खुनियो नच्चम्पि गीतम्पि वादितम्पि दस्सनाय गच्छिस्सन्ती”ति …पे… ",
"pli-tv-bi-vb-pc10:1.9":	"“सच्चं किर, भिक्खवे, छब्बग्गिया भिक्खुनियो नच्चम्पि गीतम्पि वादितम्पि दस्सनाय गच्छन्ती”ति? ",
"pli-tv-bi-vb-pc10:1.10":	"“सच्चं, भगवा”ति। ",
"pli-tv-bi-vb-pc10:1.11":	"विगरहि बुद्धो भगवा …पे… ",
"pli-tv-bi-vb-pc10:1.12":	"कथञ्हि नाम, भिक्खवे, छब्बग्गिया भिक्खुनियो नच्चम्पि गीतम्पि वादितम्पि दस्सनाय गच्छिस्सन्ति। ",
"pli-tv-bi-vb-pc10:1.13":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc10:1.14":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc10:1.15.1":	"“या पन भिक्खुनी नच्चं वा गीतं वा वादितं वा दस्सनाय गच्छेय्य, पाचित्तियन्”ति। ",
"pli-tv-bi-vb-pc10:2.1.1":	"या पनाति ",
"pli-tv-bi-vb-pc10:2.1.2":	"या यादिसा …पे… ",
"pli-tv-bi-vb-pc10:2.1.3":	"भिक्खुनीति ",
"pli-tv-bi-vb-pc10:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc10:2.1.5":	"नच्चं नाम ",
"pli-tv-bi-vb-pc10:2.1.6":	"यं किञ्चि नच्चं। ",
"pli-tv-bi-vb-pc10:2.1.7":	"गीतं नाम ",
"pli-tv-bi-vb-pc10:2.1.8":	"यं किञ्चि गीतं। ",
"pli-tv-bi-vb-pc10:2.1.9":	"वादितं नाम ",
"pli-tv-bi-vb-pc10:2.1.10":	"यं किञ्चि वादितं। ",
"pli-tv-bi-vb-pc10:2.1.11":	"दस्सनाय गच्छति, आपत्ति दुक्कटस्स। ",
"pli-tv-bi-vb-pc10:2.1.12":	"यत्थ ठिता पस्सति वा सुणाति वा, आपत्ति पाचित्तियस्स। ",
"pli-tv-bi-vb-pc10:2.1.13":	"दस्सनूपचारं विजहित्वा पुनप्पुनं पस्सति वा सुणाति वा, आपत्ति पाचित्तियस्स। ",
"pli-tv-bi-vb-pc10:2.1.14":	"एकमेकं दस्सनाय गच्छति, आपत्ति दुक्कटस्स। ",
"pli-tv-bi-vb-pc10:2.1.15":	"यत्थ ठिता पस्सति वा सुणाति वा, आपत्ति पाचित्तियस्स। ",
"pli-tv-bi-vb-pc10:2.1.16":	"दस्सनूपचारं विजहित्वा पुनप्पुनं पस्सति वा सुणाति वा, आपत्ति पाचित्तियस्स। ",
"pli-tv-bi-vb-pc10:2.2.1":	"अनापत्ति—",
"pli-tv-bi-vb-pc10:2.2.2":	"आरामे ठिता पस्सति वा सुणाति वा, ",
"pli-tv-bi-vb-pc10:2.2.3":	"भिक्खुनिया ठितोकासं वा निसिन्नोकासं वा निपन्नोकासं वा आगन्त्वा नच्चन्ति वा गायन्ति वा वादेन्ति वा, ",
"pli-tv-bi-vb-pc10:2.2.4":	"पटिपथं गच्छन्ती पस्सति वा सुणाति वा, ",
"pli-tv-bi-vb-pc10:2.2.5":	"सति करणीये गन्त्वा पस्सति वा सुणाति वा, ",
"pli-tv-bi-vb-pc10:2.2.6":	"आपदासु, ",
"pli-tv-bi-vb-pc10:2.2.7":	"उम्मत्तिकाय, ",
"pli-tv-bi-vb-pc10:2.2.8":	"आदिकम्मिकायाति। ",
"pli-tv-bi-vb-pc10:2.2.9":	"दसमसिक्खापदं निट्ठितं। ",
"pli-tv-bi-vb-pc10:2.2.10":	"लसुणवग्गो पठमो। "
}	
