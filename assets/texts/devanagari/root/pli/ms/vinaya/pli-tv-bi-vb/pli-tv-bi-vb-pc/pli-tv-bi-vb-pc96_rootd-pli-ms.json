{	
"pli-tv-bi-vb-pc96:0.1":	"थेरवाद विनय ",
"pli-tv-bi-vb-pc96:0.2":	"भिक्खुनिविभङ्ग ",
"pli-tv-bi-vb-pc96:0.3":	"पाचित्तियकण्ड ",
"pli-tv-bi-vb-pc96:0.4":	"छत्तुपाहनवग्ग ",
"pli-tv-bi-vb-pc96:0.5":	"९६। असङ्कच्चिकसिक्खापद ",
"pli-tv-bi-vb-pc96:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc96:1.2":	"तेन खो पन समयेन अञ्ञतरा भिक्खुनी असङ्कच्चिका गामं पिण्डाय पाविसि। ",
"pli-tv-bi-vb-pc96:1.3":	"तस्सा रथिकाय वातमण्डलिका सङ्घाटियो उक्खिपिंसु। ",
"pli-tv-bi-vb-pc96:1.4":	"मनुस्सा उक्कुट्ठिं अकंसु—",
"pli-tv-bi-vb-pc96:1.5":	"“सुन्दरा अय्याय थनुदरा”ति। ",
"pli-tv-bi-vb-pc96:1.6":	"सा भिक्खुनी तेहि मनुस्सेहि उप्पण्डियमाना मङ्कु अहोसि। ",
"pli-tv-bi-vb-pc96:1.7":	"अथ खो सा भिक्खुनी उपस्सयं गन्त्वा भिक्खुनीनं एतमत्थं आरोचेसि। ",
"pli-tv-bi-vb-pc96:1.8":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc96:1.9":	"“कथञ्हि नाम भिक्खुनी असङ्कच्चिका गामं पविसिस्सती”ति …पे… ",
"pli-tv-bi-vb-pc96:1.10":	"“सच्चं किर, भिक्खवे, भिक्खुनी असङ्कच्चिका गामं पाविसी”ति? ",
"pli-tv-bi-vb-pc96:1.11":	"“सच्चं, भगवा”ति। ",
"pli-tv-bi-vb-pc96:1.12":	"विगरहि बुद्धो भगवा …पे… ",
"pli-tv-bi-vb-pc96:1.13":	"कथञ्हि नाम, भिक्खवे, भिक्खुनी असङ्कच्चिका गामं पविसिस्सति। ",
"pli-tv-bi-vb-pc96:1.14":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc96:1.15":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc96:1.16.1":	"“या पन भिक्खुनी असङ्कच्चिका गामं पविसेय्य, पाचित्तियन्”ति। ",
"pli-tv-bi-vb-pc96:2.1.1":	"या पनाति ",
"pli-tv-bi-vb-pc96:2.1.2":	"या यादिसा …पे… ",
"pli-tv-bi-vb-pc96:2.1.3":	"भिक्खुनीति ",
"pli-tv-bi-vb-pc96:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc96:2.1.5":	"असङ्कच्चिकाति ",
"pli-tv-bi-vb-pc96:2.1.6":	"विना सङ्कच्चिकं। ",
"pli-tv-bi-vb-pc96:2.1.7":	"सङ्कच्चिकं नाम ",
"pli-tv-bi-vb-pc96:2.1.8":	"अधक्खकं उब्भनाभि, तस्स पटिच्छादनत्थाय। ",
"pli-tv-bi-vb-pc96:2.1.9":	"गामं पविसेय्याति ",
"pli-tv-bi-vb-pc96:2.1.10":	"परिक्खित्तस्स गामस्स परिक्खेपं अतिक्कामेन्तिया आपत्ति पाचित्तियस्स। ",
"pli-tv-bi-vb-pc96:2.1.11":	"अपरिक्खित्तस्स गामस्स उपचारं ओक्कमन्तिया आपत्ति पाचित्तियस्स। ",
"pli-tv-bi-vb-pc96:2.2.1":	"अनापत्ति—",
"pli-tv-bi-vb-pc96:2.2.2":	"अच्छिन्नचीवरिकाय, ",
"pli-tv-bi-vb-pc96:2.2.3":	"नट्ठचीवरिकाय, ",
"pli-tv-bi-vb-pc96:2.2.4":	"गिलानाय, ",
"pli-tv-bi-vb-pc96:2.2.5":	"अस्सतिया, ",
"pli-tv-bi-vb-pc96:2.2.6":	"अजानन्तिया, ",
"pli-tv-bi-vb-pc96:2.2.7":	"आपदासु, ",
"pli-tv-bi-vb-pc96:2.2.8":	"उम्मत्तिकाय, ",
"pli-tv-bi-vb-pc96:2.2.9":	"आदिकम्मिकायाति। ",
"pli-tv-bi-vb-pc96:2.2.10":	"तेरसमसिक्खापदं निट्ठितं। ",
"pli-tv-bi-vb-pc96:2.2.11":	"छत्तुपाहनवग्गो नवमो। ",
"pli-tv-bi-vb-pc96:2.2.12.0":	"धम्मिकवग्ग ",
"pli-tv-bi-vb-pc96:2.2.13.0":	"नन्दसिक्खापद ",
"pli-tv-bi-vb-pc96:2.2.14":	"उद्दिट्ठा खो, अय्यायो, छसट्ठिसता पाचित्तिया धम्मा। ",
"pli-tv-bi-vb-pc96:2.2.15":	"तत्थाय्यायो पुच्छामि—",
"pli-tv-bi-vb-pc96:2.2.16":	"“कच्चित्थ परिसुद्धा”? ",
"pli-tv-bi-vb-pc96:2.2.17":	"दुतियम्पि पुच्छामि—",
"pli-tv-bi-vb-pc96:2.2.18":	"“कच्चित्थ परिसुद्धा”? ",
"pli-tv-bi-vb-pc96:2.2.19":	"ततियम्पि पुच्छामि—",
"pli-tv-bi-vb-pc96:2.2.20":	"“कच्चित्थ परिसुद्धा”? ",
"pli-tv-bi-vb-pc96:2.2.21":	"परिसुद्धेत्थाय्यायो, तस्मा तुण्ही, एवमेतं धारयामीति। ",
"pli-tv-bi-vb-pc96:2.2.22":	"खुद्दकं समत्तं। ",
"pli-tv-bi-vb-pc96:2.2.23":	"भिक्खुनिविभङ्गे पाचित्तियकण्डं निट्ठितं। ",
"pli-tv-bi-vb-pc96:2.2.24":	"(…) "
}	
