{	
"pli-tv-bi-vb-pc34:0.1":	"थेरवाद विनय ",
"pli-tv-bi-vb-pc34:0.2":	"भिक्खुनिविभङ्ग ",
"pli-tv-bi-vb-pc34:0.3":	"पाचित्तियकण्ड ",
"pli-tv-bi-vb-pc34:0.4":	"तुवट्टवग्ग ",
"pli-tv-bi-vb-pc34:0.5":	"३४। नौपट्ठापनसिक्खापद ",
"pli-tv-bi-vb-pc34:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc34:1.2":	"तेन खो पन समयेन थुल्लनन्दा भिक्खुनी दुक्खितं सहजीविनिं नेव उपट्ठेति न उपट्ठापनाय उस्सुक्कं करोति। ",
"pli-tv-bi-vb-pc34:1.3":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc34:1.4":	"“कथञ्हि नाम अय्या थुल्लनन्दा दुक्खितं सहजीविनिं नेव उपट्ठेस्सति न उपट्ठापनाय उस्सुक्कं करिस्सती”ति …पे… ",
"pli-tv-bi-vb-pc34:1.5":	"“सच्चं किर, भिक्खवे, थुल्लनन्दा भिक्खुनी दुक्खितं सहजीविनिं नेव उपट्ठेति न उपट्ठापनाय उस्सुक्कं करोती”ति? ",
"pli-tv-bi-vb-pc34:1.6":	"“सच्चं, भगवा”ति। ",
"pli-tv-bi-vb-pc34:1.7":	"विगरहि बुद्धो भगवा …पे… ",
"pli-tv-bi-vb-pc34:1.8":	"कथञ्हि नाम, भिक्खवे, थुल्लनन्दा भिक्खुनी दुक्खितं सहजीविनिं नेव उपट्ठेस्सति न उपट्ठापनाय उस्सुक्कं करिस्सति। ",
"pli-tv-bi-vb-pc34:1.9":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc34:1.10":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc34:1.11.1":	"“या पन भिक्खुनी दुक्खितं सहजीविनिं नेव उपट्ठेय्य न उपट्ठापनाय उस्सुक्कं करेय्य, पाचित्तियन्”ति। ",
"pli-tv-bi-vb-pc34:2.1.1":	"या पनाति ",
"pli-tv-bi-vb-pc34:2.1.2":	"या यादिसा …पे… ",
"pli-tv-bi-vb-pc34:2.1.3":	"भिक्खुनीति ",
"pli-tv-bi-vb-pc34:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc34:2.1.5":	"दुक्खिता नाम ",
"pli-tv-bi-vb-pc34:2.1.6":	"गिलाना वुच्चति। ",
"pli-tv-bi-vb-pc34:2.1.7":	"सहजीविनी नाम ",
"pli-tv-bi-vb-pc34:2.1.8":	"सद्धिविहारिनी वुच्चति। ",
"pli-tv-bi-vb-pc34:2.1.9":	"नेव उपट्ठेय्याति ",
"pli-tv-bi-vb-pc34:2.1.10":	"न सयं उपट्ठेय्य। ",
"pli-tv-bi-vb-pc34:2.1.11":	"न उपट्ठापनाय उस्सुक्कं करेय्याति ",
"pli-tv-bi-vb-pc34:2.1.12":	"न अञ्ञं आणापेय्य। ",
"pli-tv-bi-vb-pc34:2.1.13":	"“नेव उपट्ठेस्सामि, न उपट्ठापनाय उस्सुक्कं करिस्सामी”ति धुरं निक्खित्तमत्ते आपत्ति पाचित्तियस्स। ",
"pli-tv-bi-vb-pc34:2.1.14":	"अन्तेवासिनिं वा अनुपसम्पन्नं वा नेव उपट्ठेति, न उपट्ठापनाय उस्सुक्कं करोति, आपत्ति दुक्कटस्स। ",
"pli-tv-bi-vb-pc34:2.2.1":	"अनापत्ति—",
"pli-tv-bi-vb-pc34:2.2.2":	"सति अन्तराये, ",
"pli-tv-bi-vb-pc34:2.2.3":	"परियेसित्वा न लभति, ",
"pli-tv-bi-vb-pc34:2.2.4":	"गिलानाय, ",
"pli-tv-bi-vb-pc34:2.2.5":	"आपदासु, ",
"pli-tv-bi-vb-pc34:2.2.6":	"उम्मत्तिकाय, ",
"pli-tv-bi-vb-pc34:2.2.7":	"आदिकम्मिकायाति। ",
"pli-tv-bi-vb-pc34:2.2.8":	"चतुत्थसिक्खापदं निट्ठितं। "
}	
