{	
"pli-tv-bi-vb-pc90:0.1":	"थेरवाद विनय ",
"pli-tv-bi-vb-pc90:0.2":	"भिक्खुनिविभङ्ग ",
"pli-tv-bi-vb-pc90:0.3":	"पाचित्तियकण्ड ",
"pli-tv-bi-vb-pc90:0.4":	"छत्तुपाहनवग्ग ",
"pli-tv-bi-vb-pc90:0.5":	"९०। भिक्खुनिउम्मद्दापनसिक्खापद ",
"pli-tv-bi-vb-pc90:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc90:1.2":	"तेन खो पन समयेन भिक्खुनियो भिक्खुनिया उम्मद्दापेन्तिपि परिमद्दापेन्तिपि। ",
"pli-tv-bi-vb-pc90:1.3":	"मनुस्सा विहारचारिकं आहिण्डन्ता पस्सित्वा उज्झायन्ति खिय्यन्ति विपाचेन्ति—",
"pli-tv-bi-vb-pc90:1.4":	"“कथञ्हि नाम भिक्खुनियो भिक्खुनिया उम्मद्दापेस्सन्तिपि परिमद्दापेस्सन्तिपि, सेय्यथापि गिहिनियो कामभोगिनियो”ति। ",
"pli-tv-bi-vb-pc90:1.5":	"अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bi-vb-pc90:1.6":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc90:1.7":	"“कथञ्हि नाम भिक्खुनियो भिक्खुनिया उम्मद्दापेस्सन्तिपि परिमद्दापेस्सन्तिपी”ति …पे… ",
"pli-tv-bi-vb-pc90:1.8":	"“सच्चं किर, भिक्खवे, भिक्खुनियो भिक्खुनिया उम्मद्दापेन्तिपि परिमद्दापेन्तिपी”ति? ",
"pli-tv-bi-vb-pc90:1.9":	"“सच्चं, भगवा”ति। ",
"pli-tv-bi-vb-pc90:1.10":	"विगरहि बुद्धो भगवा …पे… ",
"pli-tv-bi-vb-pc90:1.11":	"कथञ्हि नाम, भिक्खवे, भिक्खुनियो भिक्खुनिया उम्मद्दापेस्सन्तिपि परिमद्दापेस्सन्तिपि। ",
"pli-tv-bi-vb-pc90:1.12":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc90:1.13":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc90:1.14.1":	"“या पन भिक्खुनी भिक्खुनिया उम्मद्दापेय्य वा परिमद्दापेय्य वा, पाचित्तियन्”ति। ",
"pli-tv-bi-vb-pc90:2.1.1":	"या पनाति ",
"pli-tv-bi-vb-pc90:2.1.2":	"या यादिसा …पे… ",
"pli-tv-bi-vb-pc90:2.1.3":	"भिक्खुनीति ",
"pli-tv-bi-vb-pc90:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc90:2.1.5":	"भिक्खुनियाति ",
"pli-tv-bi-vb-pc90:2.1.6":	"अञ्ञाय भिक्खुनिया। ",
"pli-tv-bi-vb-pc90:2.1.7":	"उम्मद्दापेय्य वाति ",
"pli-tv-bi-vb-pc90:2.1.8":	"उम्मद्दापेति, आपत्ति पाचित्तियस्स। ",
"pli-tv-bi-vb-pc90:2.1.9":	"परिमद्दापेय्य वाति ",
"pli-tv-bi-vb-pc90:2.1.10":	"सम्बाहापेति, आपत्ति पाचित्तियस्स। ",
"pli-tv-bi-vb-pc90:2.2.1":	"अनापत्ति—",
"pli-tv-bi-vb-pc90:2.2.2":	"गिलानाय, ",
"pli-tv-bi-vb-pc90:2.2.3":	"आपदासु, ",
"pli-tv-bi-vb-pc90:2.2.4":	"उम्मत्तिकाय, ",
"pli-tv-bi-vb-pc90:2.2.5":	"आदिकम्मिकायाति। ",
"pli-tv-bi-vb-pc90:2.2.6":	"सत्तमसिक्खापदं निट्ठितं। "
}	
