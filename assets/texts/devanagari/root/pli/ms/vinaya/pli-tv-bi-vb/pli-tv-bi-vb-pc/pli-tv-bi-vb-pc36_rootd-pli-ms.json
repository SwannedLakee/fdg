{	
"pli-tv-bi-vb-pc36:0.1":	"थेरवाद विनय ",
"pli-tv-bi-vb-pc36:0.2":	"भिक्खुनिविभङ्ग ",
"pli-tv-bi-vb-pc36:0.3":	"पाचित्तियकण्ड ",
"pli-tv-bi-vb-pc36:0.4":	"तुवट्टवग्ग ",
"pli-tv-bi-vb-pc36:0.5":	"३६। संसट्ठसिक्खापद ",
"pli-tv-bi-vb-pc36:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc36:1.2":	"तेन खो पन समयेन चण्डकाळी भिक्खुनी संसट्ठा विहरति गहपतिनापि गहपतिपुत्तेनपि। ",
"pli-tv-bi-vb-pc36:1.3":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc36:1.4":	"“कथञ्हि नाम अय्या चण्डकाळी संसट्ठा विहरिस्सति गहपतिनापि गहपतिपुत्तेनपी”ति …पे… ",
"pli-tv-bi-vb-pc36:1.5":	"“सच्चं किर, भिक्खवे, चण्डकाळी भिक्खुनी संसट्ठा विहरति गहपतिनापि गहपतिपुत्तेनपी”ति? ",
"pli-tv-bi-vb-pc36:1.6":	"“सच्चं, भगवा”ति। ",
"pli-tv-bi-vb-pc36:1.7":	"विगरहि बुद्धो भगवा …पे… ",
"pli-tv-bi-vb-pc36:1.8":	"कथञ्हि नाम, भिक्खवे, चण्डकाळी भिक्खुनी संसट्ठा विहरिस्सति गहपतिनापि गहपतिपुत्तेनपि। ",
"pli-tv-bi-vb-pc36:1.9":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc36:1.10":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc36:1.11.1":	"“या पन भिक्खुनी संसट्ठा विहरेय्य गहपतिना वा गहपतिपुत्तेन वा सा भिक्खुनी भिक्खुनीहि एवमस्स वचनीया—",
"pli-tv-bi-vb-pc36:1.12":	"‘माय्ये, संसट्ठा विहरि गहपतिनापि गहपतिपुत्तेनपि। विविच्चाय्ये; विवेकञ्ञेव भगिनिया सङ्घो वण्णेती’ति। ",
"pli-tv-bi-vb-pc36:1.13":	"एवञ्च सा भिक्खुनी भिक्खुनीहि वुच्चमाना तथेव पग्गण्हेय्य, सा भिक्खुनी भिक्खुनीहि यावततियं समनुभासितब्बा तस्स पटिनिस्सग्गाय। ",
"pli-tv-bi-vb-pc36:1.14":	"यावततियञ्चे समनुभासीयमाना तं पटिनिस्सज्जेय्य, इच्चेतं कुसलं; नो चे पटिनिस्सज्जेय्य, पाचित्तियन्”ति। ",
"pli-tv-bi-vb-pc36:2.1.1":	"या पनाति ",
"pli-tv-bi-vb-pc36:2.1.2":	"या यादिसा …पे… ",
"pli-tv-bi-vb-pc36:2.1.3":	"भिक्खुनीति ",
"pli-tv-bi-vb-pc36:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc36:2.1.5":	"संसट्ठा नाम ",
"pli-tv-bi-vb-pc36:2.1.6":	"अननुलोमिकेन कायिकवाचसिकेन संसट्ठा। ",
"pli-tv-bi-vb-pc36:2.1.7":	"गहपति नाम ",
"pli-tv-bi-vb-pc36:2.1.8":	"यो कोचि अगारं अज्झावसति। ",
"pli-tv-bi-vb-pc36:2.1.9":	"गहपतिपुत्तो नाम ",
"pli-tv-bi-vb-pc36:2.1.10":	"ये केचि पुत्तभातरो। ",
"pli-tv-bi-vb-pc36:2.1.11":	"सा भिक्खुनीति ",
"pli-tv-bi-vb-pc36:2.1.12":	"या सा संसट्ठा भिक्खुनी। ",
"pli-tv-bi-vb-pc36:2.1.13":	"भिक्खुनीहीति ",
"pli-tv-bi-vb-pc36:2.1.14":	"अञ्ञाहि भिक्खुनीहि। या पस्सन्ति या सुणन्ति ताहि वत्तब्बा—",
"pli-tv-bi-vb-pc36:2.1.15":	"“माय्ये, संसट्ठा विहरि गहपतिनापि गहपतिपुत्तेनपि। ",
"pli-tv-bi-vb-pc36:2.1.16":	"विविच्चाय्ये; ",
"pli-tv-bi-vb-pc36:2.1.17":	"विवेकञ्ञेव भगिनिया सङ्घो वण्णेती”ति। ",
"pli-tv-bi-vb-pc36:2.1.18":	"दुतियम्पि वत्तब्बा। ",
"pli-tv-bi-vb-pc36:2.1.19":	"ततियम्पि वत्तब्बा। ",
"pli-tv-bi-vb-pc36:2.1.20":	"सचे पटिनिस्सज्जति, इच्चेतं कुसलं; ",
"pli-tv-bi-vb-pc36:2.1.21":	"नो चे पटिनिस्सज्जति, आपत्ति दुक्कटस्स। ",
"pli-tv-bi-vb-pc36:2.1.22":	"सुत्वा न वदन्ति, आपत्ति दुक्कटस्स। ",
"pli-tv-bi-vb-pc36:2.1.23":	"सा भिक्खुनी सङ्घमज्झम्पि आकड्ढित्वा वत्तब्बा—",
"pli-tv-bi-vb-pc36:2.1.24":	"“माय्ये, संसट्ठा विहरि गहपतिनापि गहपतिपुत्तेनपि। ",
"pli-tv-bi-vb-pc36:2.1.25":	"विविच्चाय्ये; ",
"pli-tv-bi-vb-pc36:2.1.26":	"विवेकञ्ञेव भगिनिया सङ्घो वण्णेती”ति। ",
"pli-tv-bi-vb-pc36:2.1.27":	"दुतियम्पि वत्तब्बा। ",
"pli-tv-bi-vb-pc36:2.1.28":	"ततियम्पि वत्तब्बा। ",
"pli-tv-bi-vb-pc36:2.1.29":	"सचे पटिनिस्सज्जति, इच्चेतं कुसलं; ",
"pli-tv-bi-vb-pc36:2.1.30":	"नो चे पटिनिस्सज्जति, आपत्ति दुक्कटस्स। ",
"pli-tv-bi-vb-pc36:2.1.31":	"सा भिक्खुनी समनुभासितब्बा। ",
"pli-tv-bi-vb-pc36:2.1.32":	"“एवञ्च पन, भिक्खवे, समनुभासितब्बा। ",
"pli-tv-bi-vb-pc36:2.1.33":	"ब्यत्ताय भिक्खुनिया पटिबलाय सङ्घो ञापेतब्बो—",
"pli-tv-bi-vb-pc36:2.1.34":	"‘सुणातु मे, अय्ये, सङ्घो। ",
"pli-tv-bi-vb-pc36:2.1.35":	"अयं इत्थन्नामा भिक्खुनी संसट्ठा विहरति गहपतिनापि गहपतिपुत्तेनपि। ",
"pli-tv-bi-vb-pc36:2.1.36":	"सा तं वत्थुं न पटिनिस्सज्जति। ",
"pli-tv-bi-vb-pc36:2.1.37":	"यदि सङ्घस्स पत्तकल्लं, सङ्घो इत्थन्नामं भिक्खुनिं समनुभासेय्य तस्स वत्थुस्स पटिनिस्सग्गाय। ",
"pli-tv-bi-vb-pc36:2.1.38":	"एसा ञत्ति। ",
"pli-tv-bi-vb-pc36:2.1.39":	"सुणातु मे, अय्ये, सङ्घो। ",
"pli-tv-bi-vb-pc36:2.1.40":	"अयं इत्थन्नामा भिक्खुनी संसट्ठा विहरति गहपतिनापि गहपतिपुत्तेनपि। ",
"pli-tv-bi-vb-pc36:2.1.41":	"सा तं वत्थुं न पटिनिस्सज्जति। ",
"pli-tv-bi-vb-pc36:2.1.42":	"सङ्घो इत्थन्नामं भिक्खुनिं समनुभासति तस्स वत्थुस्स पटिनिस्सग्गाय। ",
"pli-tv-bi-vb-pc36:2.1.43":	"यस्सा अय्याय खमति इत्थन्नामाय भिक्खुनिया समनुभासना तस्स वत्थुस्स पटिनिस्सग्गाय, सा तुण्हस्स; ",
"pli-tv-bi-vb-pc36:2.1.44":	"यस्सा नक्खमति, सा भासेय्य। ",
"pli-tv-bi-vb-pc36:2.1.45":	"दुतियम्पि एतमत्थं वदामि …पे… ",
"pli-tv-bi-vb-pc36:2.1.46":	"ततियम्पि एतमत्थं वदामि …पे…। ",
"pli-tv-bi-vb-pc36:2.1.47":	"समनुभट्ठा सङ्घेन इत्थन्नामा भिक्खुनी तस्स वत्थुस्स पटिनिस्सग्गाय; ",
"pli-tv-bi-vb-pc36:2.1.48":	"खमति सङ्घस्स, तस्मा तुण्ही, एवमेतं धारयामी’”ति। ",
"pli-tv-bi-vb-pc36:2.1.49":	"ञत्तिया दुक्कटं। ",
"pli-tv-bi-vb-pc36:2.1.50":	"द्वीहि कम्मवाचाहि दुक्कटा। ",
"pli-tv-bi-vb-pc36:2.1.51":	"कम्मवाचापरियोसाने आपत्ति पाचित्तियस्स। ",
"pli-tv-bi-vb-pc36:2.2.1":	"धम्मकम्मे धम्मकम्मसञ्ञा न पटिनिस्सज्जति, आपत्ति पाचित्तियस्स। ",
"pli-tv-bi-vb-pc36:2.2.2":	"धम्मकम्मे वेमतिका न पटिनिस्सज्जति, आपत्ति पाचित्तियस्स। ",
"pli-tv-bi-vb-pc36:2.2.3":	"धम्मकम्मे अधम्मकम्मसञ्ञा न पटिनिस्सज्जति, आपत्ति पाचित्तियस्स। ",
"pli-tv-bi-vb-pc36:2.2.4":	"अधम्मकम्मे धम्मकम्मसञ्ञा, आपत्ति दुक्कटस्स। ",
"pli-tv-bi-vb-pc36:2.2.5":	"अधम्मकम्मे वेमतिका, आपत्ति दुक्कटस्स। ",
"pli-tv-bi-vb-pc36:2.2.6":	"अधम्मकम्मे अधम्मकम्मसञ्ञा, आपत्ति दुक्कटस्स। ",
"pli-tv-bi-vb-pc36:2.3.1":	"अनापत्ति—",
"pli-tv-bi-vb-pc36:2.3.2":	"असमनुभासन्तिया, ",
"pli-tv-bi-vb-pc36:2.3.3":	"पटिनिस्सज्जन्तिया, ",
"pli-tv-bi-vb-pc36:2.3.4":	"उम्मत्तिकाय, ",
"pli-tv-bi-vb-pc36:2.3.5":	"आदिकम्मिकायाति। ",
"pli-tv-bi-vb-pc36:2.3.6":	"छट्ठसिक्खापदं निट्ठितं। "
}	
