{	
"pli-tv-bi-vb-pc86:0.1":	"थेरवाद विनय ",
"pli-tv-bi-vb-pc86:0.2":	"भिक्खुनिविभङ्ग ",
"pli-tv-bi-vb-pc86:0.3":	"पाचित्तियकण्ड ",
"pli-tv-bi-vb-pc86:0.4":	"छत्तुपाहनवग्ग ",
"pli-tv-bi-vb-pc86:0.5":	"८६। सङ्घाणिसिक्खापद ",
"pli-tv-bi-vb-pc86:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc86:1.2":	"तेन खो पन समयेन अञ्ञतरा भिक्खुनी अञ्ञतरिस्सा इत्थिया कुलूपिका होति। ",
"pli-tv-bi-vb-pc86:1.3":	"अथ खो सा इत्थी तं भिक्खुनिं एतदवोच—",
"pli-tv-bi-vb-pc86:1.4":	"“हन्दाय्ये, इमं सङ्घाणिं अमुकाय नाम इत्थिया देही”ति। ",
"pli-tv-bi-vb-pc86:1.5":	"अथ खो सा भिक्खुनी—",
"pli-tv-bi-vb-pc86:1.6":	"“सचाहं पत्तेन आदाय गच्छामि विस्सरो मे भविस्सती”ति पटिमुञ्चित्वा अगमासि। ",
"pli-tv-bi-vb-pc86:1.7":	"तस्सा रथिकाय सुत्तके छिन्ने विप्पकिरियिंसु। ",
"pli-tv-bi-vb-pc86:1.8":	"मनुस्सा उज्झायन्ति खिय्यन्ति विपाचेन्ति—",
"pli-tv-bi-vb-pc86:1.9":	"“कथञ्हि नाम भिक्खुनियो सङ्घाणिं धारेस्सन्ति, सेय्यथापि गिहिनियो कामभोगिनियो”ति। ",
"pli-tv-bi-vb-pc86:1.10":	"अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bi-vb-pc86:1.11":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc86:1.12":	"“कथञ्हि नाम भिक्खुनी सङ्घाणिं धारेस्सती”ति …पे… ",
"pli-tv-bi-vb-pc86:1.13":	"“सच्चं किर, भिक्खवे, भिक्खुनी सङ्घाणिं धारेती”ति? ",
"pli-tv-bi-vb-pc86:1.14":	"“सच्चं, भगवा”ति। ",
"pli-tv-bi-vb-pc86:1.15":	"विगरहि बुद्धो भगवा …पे… ",
"pli-tv-bi-vb-pc86:1.16":	"कथञ्हि नाम, भिक्खवे, भिक्खुनी सङ्घाणिं धारेस्सति। ",
"pli-tv-bi-vb-pc86:1.17":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc86:1.18":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc86:1.19.1":	"“या पन भिक्खुनी सङ्घाणिं धारेय्य, पाचित्तियन्”ति। ",
"pli-tv-bi-vb-pc86:2.1.1":	"या पनाति ",
"pli-tv-bi-vb-pc86:2.1.2":	"या यादिसा …पे… ",
"pli-tv-bi-vb-pc86:2.1.3":	"भिक्खुनीति ",
"pli-tv-bi-vb-pc86:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc86:2.1.5":	"सङ्घाणि नाम ",
"pli-tv-bi-vb-pc86:2.1.6":	"या काचि कटूपगा। ",
"pli-tv-bi-vb-pc86:2.1.7":	"धारेय्याति ",
"pli-tv-bi-vb-pc86:2.1.8":	"सकिम्पि धारेति, आपत्ति पाचित्तियस्स। ",
"pli-tv-bi-vb-pc86:2.2.1":	"अनापत्ति—",
"pli-tv-bi-vb-pc86:2.2.2":	"आबाधप्पच्चया, ",
"pli-tv-bi-vb-pc86:2.2.3":	"कटिसुत्तकं धारेति, ",
"pli-tv-bi-vb-pc86:2.2.4":	"उम्मत्तिकाय, ",
"pli-tv-bi-vb-pc86:2.2.5":	"आदिकम्मिकायाति। ",
"pli-tv-bi-vb-pc86:2.2.6":	"ततियसिक्खापदं निट्ठितं। "
}	
