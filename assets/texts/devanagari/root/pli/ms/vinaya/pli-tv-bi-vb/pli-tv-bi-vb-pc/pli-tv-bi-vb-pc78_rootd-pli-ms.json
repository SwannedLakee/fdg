{	
"pli-tv-bi-vb-pc78:0.1":	"थेरवाद विनय ",
"pli-tv-bi-vb-pc78:0.2":	"भिक्खुनिविभङ्ग ",
"pli-tv-bi-vb-pc78:0.3":	"पाचित्तियकण्ड ",
"pli-tv-bi-vb-pc78:0.4":	"कुमारिभूतवग्ग ",
"pli-tv-bi-vb-pc78:0.5":	"७८। दुतियसिक्खमान-नवुट्ठापनसिक्खापद ",
"pli-tv-bi-vb-pc78:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc78:1.2":	"तेन खो पन समयेन अञ्ञतरा सिक्खमाना थुल्लनन्दं भिक्खुनिं उपसङ्कमित्वा उपसम्पदं याचि। ",
"pli-tv-bi-vb-pc78:1.3":	"थुल्लनन्दा भिक्खुनी तं सिक्खमानं “सचे मं त्वं, अय्ये, द्वे वस्सानि अनुबन्धिस्ससि एवाहं तं वुट्ठापेस्सामी”ति वत्वा, नेव वुट्ठापेति न वुट्ठापनाय उस्सुक्कं करोति। ",
"pli-tv-bi-vb-pc78:1.4":	"अथ खो सा सिक्खमाना भिक्खुनीनं एतमत्थं आरोचेसि। ",
"pli-tv-bi-vb-pc78:1.5":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc78:1.6":	"“कथञ्हि नाम अय्या थुल्लनन्दा सिक्खमानं—",
"pli-tv-bi-vb-pc78:1.7":	"‘सचे मं त्वं, अय्ये, द्वे वस्सानि अनुबन्धिस्ससि एवाहं तं वुट्ठापेस्सामी’ति वत्वा, नेव वुट्ठापेस्सति न वुट्ठापनाय उस्सुक्कं करिस्सती”ति …पे… ",
"pli-tv-bi-vb-pc78:1.8":	"“सच्चं किर, भिक्खवे, थुल्लनन्दा भिक्खुनी सिक्खमानं—",
"pli-tv-bi-vb-pc78:1.9":	"‘सचे मं त्वं, अय्ये, द्वे वस्सानि अनुबन्धिस्ससि एवाहं तं वुट्ठापेस्सामी’ति वत्वा, नेव वुट्ठापेति न वुट्ठापनाय उस्सुक्कं करोती”ति? ",
"pli-tv-bi-vb-pc78:1.10":	"“सच्चं, भगवा”ति। ",
"pli-tv-bi-vb-pc78:1.11":	"विगरहि बुद्धो भगवा …पे… ",
"pli-tv-bi-vb-pc78:1.12":	"कथञ्हि नाम, भिक्खवे, थुल्लनन्दा भिक्खुनी सिक्खमानं—",
"pli-tv-bi-vb-pc78:1.13":	"‘सचे मं त्वं, अय्ये, द्वे वस्सानि अनुबन्धिस्ससि एवाहं तं वुट्ठापेस्सामी’ति वत्वा, नेव वुट्ठापेस्सति न वुट्ठापनाय उस्सुक्कं करिस्सति। ",
"pli-tv-bi-vb-pc78:1.14":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc78:1.15":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc78:1.16.1":	"“या पन भिक्खुनी सिक्खमानं— ‘सचे मं त्वं, अय्ये, द्वे वस्सानि अनुबन्धिस्ससि एवाहं तं वुट्ठापेस्सामी’ति वत्वा, सा पच्छा अनन्तरायिकिनी नेव वुट्ठापेय्य न वुट्ठापनाय उस्सुक्कं करेय्य, पाचित्तियन्”ति। ",
"pli-tv-bi-vb-pc78:2.1":	"या पनाति ",
"pli-tv-bi-vb-pc78:2.2":	"या यादिसा …पे… ",
"pli-tv-bi-vb-pc78:2.3":	"भिक्खुनीति ",
"pli-tv-bi-vb-pc78:2.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc78:2.5":	"सिक्खमाना नाम ",
"pli-tv-bi-vb-pc78:2.6":	"द्वे वस्सानि छसु धम्मेसु सिक्खितसिक्खा। ",
"pli-tv-bi-vb-pc78:2.7":	"सचे मं त्वं, अय्ये, द्वे वस्सानि अनुबन्धिस्ससीति ",
"pli-tv-bi-vb-pc78:2.8":	"द्वे संवच्छरानि उपट्ठहिस्ससि। ",
"pli-tv-bi-vb-pc78:2.9":	"एवाहं तं वुट्ठापेस्सामीति ",
"pli-tv-bi-vb-pc78:2.10":	"एवाहं तं उपसम्पादेस्सामि। ",
"pli-tv-bi-vb-pc78:2.11":	"सा पच्छा अनन्तरायिकिनीति ",
"pli-tv-bi-vb-pc78:2.12":	"असति अन्तराये। ",
"pli-tv-bi-vb-pc78:2.13":	"नेव वुट्ठापेय्याति ",
"pli-tv-bi-vb-pc78:2.14":	"न सयं वुट्ठापेय्य। ",
"pli-tv-bi-vb-pc78:2.15":	"न वुट्ठापनाय उस्सुक्कं करेय्याति ",
"pli-tv-bi-vb-pc78:2.16":	"न अञ्ञं आणापेय्य। ",
"pli-tv-bi-vb-pc78:2.17":	"“नेव वुट्ठापेस्सामि न वुट्ठापनाय उस्सुक्कं करिस्सामी”ति धुरं निक्खित्तमत्ते आपत्ति पाचित्तियस्स। ",
"pli-tv-bi-vb-pc78:2.18.1":	"अनापत्ति—",
"pli-tv-bi-vb-pc78:2.19":	"सति अन्तराये, ",
"pli-tv-bi-vb-pc78:2.20":	"परियेसित्वा न लभति, ",
"pli-tv-bi-vb-pc78:2.21":	"गिलानाय, ",
"pli-tv-bi-vb-pc78:2.22":	"आपदासु, ",
"pli-tv-bi-vb-pc78:2.23":	"उम्मत्तिकाय, ",
"pli-tv-bi-vb-pc78:2.24":	"आदिकम्मिकायाति। ",
"pli-tv-bi-vb-pc78:2.25":	"अट्ठमसिक्खापदं निट्ठितं। "
}	
