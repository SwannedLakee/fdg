{	
"pli-tv-bi-vb-pc76:0.1":	"थेरवाद विनय ",
"pli-tv-bi-vb-pc76:0.2":	"भिक्खुनिविभङ्ग ",
"pli-tv-bi-vb-pc76:0.3":	"पाचित्तियकण्ड ",
"pli-tv-bi-vb-pc76:0.4":	"कुमारिभूतवग्ग ",
"pli-tv-bi-vb-pc76:0.5":	"७६। खीयनधम्मसिक्खापद ",
"pli-tv-bi-vb-pc76:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc76:1.2":	"तेन खो पन समयेन चण्डकाळी भिक्खुनी भिक्खुनिसङ्घं उपसङ्कमित्वा वुट्ठापनसम्मुतिं याचति। ",
"pli-tv-bi-vb-pc76:1.3":	"अथ खो भिक्खुनिसङ्घो चण्डकाळिं भिक्खुनिं परिच्छिन्दित्वा—",
"pli-tv-bi-vb-pc76:1.4":	"“अलं ताव ते, अय्ये, वुट्ठापितेना”ति, वुट्ठापनसम्मुतिं न अदासि। ",
"pli-tv-bi-vb-pc76:1.5":	"चण्डकाळी भिक्खुनी “साधू”ति पटिस्सुणि। ",
"pli-tv-bi-vb-pc76:1.6":	"तेन खो पन समयेन भिक्खुनिसङ्घो अञ्ञासं भिक्खुनीनं वुट्ठापनसम्मुतिं देति। ",
"pli-tv-bi-vb-pc76:1.7":	"चण्डकाळी भिक्खुनी उज्झायति खिय्यति विपाचेति—",
"pli-tv-bi-vb-pc76:1.8":	"“अहमेव नून बाला, अहमेव नून अलज्जिनी; ",
"pli-tv-bi-vb-pc76:1.9":	"यं सङ्घो अञ्ञासं भिक्खुनीनं वुट्ठापनसम्मुतिं देति, मय्हमेव न देती”ति। ",
"pli-tv-bi-vb-pc76:1.10":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc76:1.11":	"“कथञ्हि नाम अय्या चण्डकाळी—",
"pli-tv-bi-vb-pc76:1.12":	"‘अलं ताव ते, अय्ये, वुट्ठापितेना’ति वुच्चमाना ‘साधू’ति पटिस्सुणित्वा पच्छा खीयनधम्मं आपज्जिस्सती”ति …पे… ",
"pli-tv-bi-vb-pc76:1.13":	"“सच्चं किर, भिक्खवे, चण्डकाळी भिक्खुनी ‘अलं ताव ते, अय्ये, वुट्ठापितेना’ति वुच्चमाना ‘साधू’ति पटिस्सुणित्वा पच्छा खीयनधम्मं आपज्जती”ति? ",
"pli-tv-bi-vb-pc76:1.14":	"“सच्चं, भगवा”ति। ",
"pli-tv-bi-vb-pc76:1.15":	"विगरहि बुद्धो भगवा …पे… ",
"pli-tv-bi-vb-pc76:1.16":	"कथञ्हि नाम, भिक्खवे, चण्डकाळी भिक्खुनी—",
"pli-tv-bi-vb-pc76:1.17":	"‘अलं ताव ते, अय्ये, वुट्ठापितेना’ति वुच्चमाना ‘साधू’ति पटिस्सुणित्वा पच्छा खीयनधम्मं आपज्जिस्सति। ",
"pli-tv-bi-vb-pc76:1.18":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc76:1.19":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc76:1.20.1":	"“या पन भिक्खुनी—‘अलं ताव ते, अय्ये, वुट्ठापितेना’ति वुच्चमाना ‘साधू’ति पटिस्सुणित्वा पच्छा खीयनधम्मं आपज्जेय्य, पाचित्तियन्”ति। ",
"pli-tv-bi-vb-pc76:2.1.1":	"या पनाति ",
"pli-tv-bi-vb-pc76:2.1.2":	"या यादिसा …पे… ",
"pli-tv-bi-vb-pc76:2.1.3":	"भिक्खुनीति ",
"pli-tv-bi-vb-pc76:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc76:2.1.5":	"अलं ताव ते, अय्ये, वुट्ठापितेनाति ",
"pli-tv-bi-vb-pc76:2.1.6":	"अलं ताव ते, अय्ये, उपसम्पादितेन। ",
"pli-tv-bi-vb-pc76:2.1.7":	"“साधू”ति पटिस्सुणित्वा पच्छा खीयनधम्मं आपज्जति, आपत्ति पाचित्तियस्स। ",
"pli-tv-bi-vb-pc76:2.2.1":	"अनापत्ति—",
"pli-tv-bi-vb-pc76:2.2.2":	"पकतिया छन्दा दोसा मोहा भया करोन्तं खिय्यति, ",
"pli-tv-bi-vb-pc76:2.2.3":	"उम्मत्तिकाय, ",
"pli-tv-bi-vb-pc76:2.2.4":	"आदिकम्मिकायाति। ",
"pli-tv-bi-vb-pc76:2.2.5":	"छट्ठसिक्खापदं निट्ठितं। "
}	
