{	
"pli-tv-bi-vb-pc47:0.1":	"थेरवाद विनय ",
"pli-tv-bi-vb-pc47:0.2":	"भिक्खुनिविभङ्ग ",
"pli-tv-bi-vb-pc47:0.3":	"पाचित्तियकण्ड ",
"pli-tv-bi-vb-pc47:0.4":	"चित्तागारवग्ग ",
"pli-tv-bi-vb-pc47:0.5":	"४७। आवसथचीवरसिक्खापद ",
"pli-tv-bi-vb-pc47:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc47:1.2":	"तेन खो पन समयेन थुल्लनन्दा भिक्खुनी आवसथचीवरं अनिस्सज्जित्वा परिभुञ्जति। ",
"pli-tv-bi-vb-pc47:1.3":	"अञ्ञा उतुनियो भिक्खुनियो न लभन्ति। ",
"pli-tv-bi-vb-pc47:1.4":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc47:1.5":	"“कथञ्हि नाम अय्या थुल्लनन्दा आवसथचीवरं अनिस्सज्जित्वा परिभुञ्जिस्सती”ति …पे… ",
"pli-tv-bi-vb-pc47:1.6":	"“सच्चं किर, भिक्खवे, थुल्लनन्दा भिक्खुनी आवसथचीवरं अनिस्सज्जित्वा परिभुञ्जती”ति? ",
"pli-tv-bi-vb-pc47:1.7":	"“सच्चं, भगवा”ति। ",
"pli-tv-bi-vb-pc47:1.8":	"विगरहि बुद्धो भगवा …पे… ",
"pli-tv-bi-vb-pc47:1.9":	"कथञ्हि नाम, भिक्खवे, थुल्लनन्दा भिक्खुनी आवसथचीवरं अनिस्सज्जित्वा परिभुञ्जिस्सति। ",
"pli-tv-bi-vb-pc47:1.10":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc47:1.11":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc47:1.12.1":	"“या पन भिक्खुनी आवसथचीवरं अनिस्सज्जित्वा परिभुञ्जेय्य, पाचित्तियन्”ति। ",
"pli-tv-bi-vb-pc47:2.1.1":	"या पनाति ",
"pli-tv-bi-vb-pc47:2.1.2":	"या यादिसा …पे… ",
"pli-tv-bi-vb-pc47:2.1.3":	"भिक्खुनीति ",
"pli-tv-bi-vb-pc47:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc47:2.1.5":	"आवसथचीवरं नाम ",
"pli-tv-bi-vb-pc47:2.1.6":	"“उतुनियो भिक्खुनियो परिभुञ्जन्तू”ति दिन्नं होति। ",
"pli-tv-bi-vb-pc47:2.1.7":	"अनिस्सज्जित्वा परिभुञ्जेय्याति ",
"pli-tv-bi-vb-pc47:2.1.8":	"द्वेतिस्सो रत्तियो परिभुञ्जित्वा चतुत्थदिवसे धोवित्वा भिक्खुनिया वा सिक्खमानाय वा सामणेरिया वा अनिस्सज्जित्वा परिभुञ्जति, आपत्ति पाचित्तियस्स। ",
"pli-tv-bi-vb-pc47:2.2.1":	"अनिस्सज्जिते अनिस्सज्जितसञ्ञा परिभुञ्जति, आपत्ति पाचित्तियस्स। ",
"pli-tv-bi-vb-pc47:2.2.2":	"अनिस्सज्जिते वेमतिका परिभुञ्जति, आपत्ति पाचित्तियस्स। ",
"pli-tv-bi-vb-pc47:2.2.3":	"अनिस्सज्जिते निस्सज्जितसञ्ञा परिभुञ्जति, आपत्ति पाचित्तियस्स। ",
"pli-tv-bi-vb-pc47:2.2.4":	"निस्सज्जिते अनिस्सज्जितसञ्ञा, आपत्ति दुक्कटस्स। ",
"pli-tv-bi-vb-pc47:2.2.5":	"निस्सज्जिते वेमतिका, आपत्ति दुक्कटस्स। ",
"pli-tv-bi-vb-pc47:2.2.6":	"निस्सज्जिते निस्सज्जितसञ्ञा अनापत्ति। ",
"pli-tv-bi-vb-pc47:2.3.1":	"अनापत्ति—",
"pli-tv-bi-vb-pc47:2.3.2":	"निस्सज्जित्वा परिभुञ्जति, ",
"pli-tv-bi-vb-pc47:2.3.3":	"पुन परियायेन परिभुञ्जति, ",
"pli-tv-bi-vb-pc47:2.3.4":	"अञ्ञा उतुनियो भिक्खुनियो न होन्ति, ",
"pli-tv-bi-vb-pc47:2.3.5":	"अच्छिन्नचीवरिकाय, ",
"pli-tv-bi-vb-pc47:2.3.6":	"नट्ठचीवरिकाय, ",
"pli-tv-bi-vb-pc47:2.3.7":	"आपदासु, ",
"pli-tv-bi-vb-pc47:2.3.8":	"उम्मत्तिकाय, ",
"pli-tv-bi-vb-pc47:2.3.9":	"आदिकम्मिकायाति। ",
"pli-tv-bi-vb-pc47:2.3.10":	"सत्तमसिक्खापदं निट्ठितं। "
}	
