{	
"pli-tv-bi-vb-pc20:0.1":	"थेरवाद विनय ",
"pli-tv-bi-vb-pc20:0.2":	"भिक्खुनिविभङ्ग ",
"pli-tv-bi-vb-pc20:0.3":	"पाचित्तियकण्ड ",
"pli-tv-bi-vb-pc20:0.4":	"रत्तन्धकारवग्ग ",
"pli-tv-bi-vb-pc20:0.5":	"२०। रोदनसिक्खापद ",
"pli-tv-bi-vb-pc20:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc20:1.2":	"तेन खो पन समयेन चण्डकाळी भिक्खुनी भिक्खुनीहि सद्धिं भण्डित्वा अत्तानं वधित्वा वधित्वा रोदति। ",
"pli-tv-bi-vb-pc20:1.3":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc20:1.4":	"“कथञ्हि नाम अय्या चण्डकाळी अत्तानं वधित्वा वधित्वा रोदिस्सती”ति …पे… ",
"pli-tv-bi-vb-pc20:1.5":	"“सच्चं किर, भिक्खवे, चण्डकाळी भिक्खुनी अत्तानं वधित्वा वधित्वा रोदती”ति? ",
"pli-tv-bi-vb-pc20:1.6":	"“सच्चं, भगवा”ति। ",
"pli-tv-bi-vb-pc20:1.7":	"विगरहि बुद्धो भगवा …पे… ",
"pli-tv-bi-vb-pc20:1.8":	"कथञ्हि नाम, भिक्खवे, चण्डकाळी भिक्खुनी अत्तानं वधित्वा वधित्वा रोदिस्सति। ",
"pli-tv-bi-vb-pc20:1.9":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc20:1.10":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc20:1.11.1":	"“या पन भिक्खुनी अत्तानं वधित्वा वधित्वा रोदेय्य, पाचित्तियन्”ति। ",
"pli-tv-bi-vb-pc20:2.1.1":	"या पनाति ",
"pli-tv-bi-vb-pc20:2.1.2":	"या यादिसा …पे… ",
"pli-tv-bi-vb-pc20:2.1.3":	"भिक्खुनीति ",
"pli-tv-bi-vb-pc20:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc20:2.1.5":	"अत्तानन्ति ",
"pli-tv-bi-vb-pc20:2.1.6":	"पच्चत्तं। ",
"pli-tv-bi-vb-pc20:2.1.7":	"वधित्वा वधित्वा रोदति, आपत्ति पाचित्तियस्स। ",
"pli-tv-bi-vb-pc20:2.1.8":	"वधति न रोदति, आपत्ति दुक्कटस्स। ",
"pli-tv-bi-vb-pc20:2.1.9":	"रोदति न वधति, आपत्ति दुक्कटस्स। ",
"pli-tv-bi-vb-pc20:2.2.1":	"अनापत्ति—",
"pli-tv-bi-vb-pc20:2.2.2":	"ञातिब्यसनेन वा भोगब्यसनेन वा रोगब्यसनेन वा फुट्ठा रोदति न वधति, ",
"pli-tv-bi-vb-pc20:2.2.3":	"उम्मत्तिकाय, ",
"pli-tv-bi-vb-pc20:2.2.4":	"आदिकम्मिकायाति। ",
"pli-tv-bi-vb-pc20:2.2.5":	"दसमसिक्खापदं निट्ठितं। ",
"pli-tv-bi-vb-pc20:2.2.6":	"अन्धकारवग्गो दुतियो। "
}	
