{	
"pli-tv-bi-vb-pc25:0.1":	"थेरवाद विनय ",
"pli-tv-bi-vb-pc25:0.2":	"भिक्खुनिविभङ्ग ",
"pli-tv-bi-vb-pc25:0.3":	"पाचित्तियकण्ड ",
"pli-tv-bi-vb-pc25:0.4":	"नग्गवग्ग ",
"pli-tv-bi-vb-pc25:0.5":	"२५। चीवरसङ्कमनीयसिक्खापद ",
"pli-tv-bi-vb-pc25:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc25:1.2":	"तेन खो पन समयेन अञ्ञतरा भिक्खुनी पिण्डाय चरित्वा अल्लचीवरं पत्थरित्वा विहारं पाविसि। ",
"pli-tv-bi-vb-pc25:1.3":	"अञ्ञतरा भिक्खुनी तं चीवरं पारुपित्वा गामं पिण्डाय पाविसि। ",
"pli-tv-bi-vb-pc25:1.4":	"सा निक्खमित्वा भिक्खुनियो पुच्छि—",
"pli-tv-bi-vb-pc25:1.5":	"“अपाय्ये, मय्हं चीवरं पस्सेय्याथा”ति? ",
"pli-tv-bi-vb-pc25:1.6":	"भिक्खुनियो तस्सा भिक्खुनिया एतमत्थं आरोचेसुं। ",
"pli-tv-bi-vb-pc25:1.7":	"अथ खो सा भिक्खुनी उज्झायति खिय्यति विपाचेति—",
"pli-tv-bi-vb-pc25:1.8":	"“कथञ्हि नाम भिक्खुनी मय्हं चीवरं अनापुच्छा पारुपिस्सती”ति। ",
"pli-tv-bi-vb-pc25:1.9":	"अथ खो सा भिक्खुनी भिक्खुनीनं एतमत्थं आरोचेसि। ",
"pli-tv-bi-vb-pc25:1.10":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc25:1.11":	"“कथञ्हि नाम भिक्खुनी भिक्खुनिया चीवरं अनापुच्छा पारुपिस्सती”ति …पे… ",
"pli-tv-bi-vb-pc25:1.12":	"“सच्चं किर, भिक्खवे, भिक्खुनी भिक्खुनिया चीवरं अनापुच्छा पारुपती”ति? ",
"pli-tv-bi-vb-pc25:1.13":	"“सच्चं, भगवा”ति। ",
"pli-tv-bi-vb-pc25:1.14":	"विगरहि बुद्धो भगवा …पे… ",
"pli-tv-bi-vb-pc25:1.15":	"कथञ्हि नाम, भिक्खवे, भिक्खुनी भिक्खुनिया चीवरं अनापुच्छा पारुपिस्सति। ",
"pli-tv-bi-vb-pc25:1.16":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc25:1.17":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc25:1.18.1":	"“या पन भिक्खुनी चीवरसङ्कमनीयं धारेय्य, पाचित्तियन्”ति। ",
"pli-tv-bi-vb-pc25:2.1.1":	"या पनाति ",
"pli-tv-bi-vb-pc25:2.1.2":	"या यादिसा …पे… ",
"pli-tv-bi-vb-pc25:2.1.3":	"भिक्खुनीति ",
"pli-tv-bi-vb-pc25:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc25:2.1.5":	"चीवरसङ्कमनीयं नाम ",
"pli-tv-bi-vb-pc25:2.1.6":	"उपसम्पन्नाय पञ्चन्नं चीवरानं अञ्ञतरं चीवरं तस्सा वा अदिन्नं तं वा अनापुच्छा निवासेति वा पारुपति वा, आपत्ति पाचित्तियस्स। ",
"pli-tv-bi-vb-pc25:2.2.1":	"उपसम्पन्नाय उपसम्पन्नसञ्ञा चीवरसङ्कमनीयं धारेति, आपत्ति पाचित्तियस्स। ",
"pli-tv-bi-vb-pc25:2.2.2":	"उपसम्पन्नाय वेमतिका चीवरसङ्कमनीयं धारेति, आपत्ति पाचित्तियस्स। ",
"pli-tv-bi-vb-pc25:2.2.3":	"उपसम्पन्नाय अनुपसम्पन्नसञ्ञा चीवरसङ्कमनीयं धारेति, आपत्ति पाचित्तियस्स। ",
"pli-tv-bi-vb-pc25:2.2.4":	"अनुपसम्पन्नाय चीवरसङ्कमनीयं धारेति, आपत्ति दुक्कटस्स। ",
"pli-tv-bi-vb-pc25:2.2.5":	"अनुपसम्पन्नाय उपसम्पन्नसञ्ञा, आपत्ति दुक्कटस्स। ",
"pli-tv-bi-vb-pc25:2.2.6":	"अनुपसम्पन्नाय वेमतिका, आपत्ति दुक्कटस्स। ",
"pli-tv-bi-vb-pc25:2.2.7":	"अनुपसम्पन्नाय अनुपसम्पन्नसञ्ञा, आपत्ति दुक्कटस्स। ",
"pli-tv-bi-vb-pc25:2.3.1":	"अनापत्ति—",
"pli-tv-bi-vb-pc25:2.3.2":	"सा वा देति, ",
"pli-tv-bi-vb-pc25:2.3.3":	"तं वा आपुच्छा निवासेति वा पारुपति वा, ",
"pli-tv-bi-vb-pc25:2.3.4":	"अच्छिन्नचीवरिकाय, ",
"pli-tv-bi-vb-pc25:2.3.5":	"नट्ठचीवरिकाय, ",
"pli-tv-bi-vb-pc25:2.3.6":	"आपदासु, ",
"pli-tv-bi-vb-pc25:2.3.7":	"उम्मत्तिकाय, ",
"pli-tv-bi-vb-pc25:2.3.8":	"आदिकम्मिकायाति। ",
"pli-tv-bi-vb-pc25:2.3.9":	"पञ्चमसिक्खापदं निट्ठितं। "
}	
