{	
"pli-tv-bi-vb-pc24:0.1":	"थेरवाद विनय ",
"pli-tv-bi-vb-pc24:0.2":	"भिक्खुनिविभङ्ग ",
"pli-tv-bi-vb-pc24:0.3":	"पाचित्तियकण्ड ",
"pli-tv-bi-vb-pc24:0.4":	"नग्गवग्ग ",
"pli-tv-bi-vb-pc24:0.5":	"२४। सङ्घाटिचारसिक्खापद ",
"pli-tv-bi-vb-pc24:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc24:1.2":	"तेन खो पन समयेन भिक्खुनियो भिक्खुनीनं हत्थे चीवरं निक्खिपित्वा सन्तरुत्तरेन जनपदचारिकं पक्कमन्ति। ",
"pli-tv-bi-vb-pc24:1.3":	"तानि चीवरानि चिरं निक्खित्तानि कण्णकितानि होन्ति। ",
"pli-tv-bi-vb-pc24:1.4":	"तानि भिक्खुनियो ओतापेन्ति। ",
"pli-tv-bi-vb-pc24:1.5":	"भिक्खुनियो ता भिक्खुनियो एतदवोचुं—",
"pli-tv-bi-vb-pc24:1.6":	"“कस्सिमानि, अय्ये, चीवरानि कण्णकितानी”ति? ",
"pli-tv-bi-vb-pc24:1.7":	"अथ खो ता भिक्खुनियो भिक्खुनीनं एतमत्थं आरोचेसुं। ",
"pli-tv-bi-vb-pc24:1.8":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc24:1.9":	"“कथञ्हि नाम भिक्खुनियो भिक्खुनीनं हत्थे चीवरं निक्खिपित्वा सन्तरुत्तरेन जनपदचारिकं पक्कमिस्सन्ती”ति …पे… ",
"pli-tv-bi-vb-pc24:1.10":	"“सच्चं किर, भिक्खवे, भिक्खुनियो भिक्खुनीनं हत्थे चीवरं निक्खिपित्वा सन्तरुत्तरेन जनपदचारिकं पक्कमन्ती”ति? ",
"pli-tv-bi-vb-pc24:1.11":	"“सच्चं, भगवा”ति। ",
"pli-tv-bi-vb-pc24:1.12":	"विगरहि बुद्धो भगवा …पे… ",
"pli-tv-bi-vb-pc24:1.13":	"कथञ्हि नाम, भिक्खवे, भिक्खुनियो भिक्खुनीनं हत्थे चीवरं निक्खिपित्वा सन्तरुत्तरेन जनपदचारिकं पक्कमिस्सन्ति। ",
"pli-tv-bi-vb-pc24:1.14":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc24:1.15":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc24:1.16.1":	"“या पन भिक्खुनी पञ्चाहिकं सङ्घाटिचारं अतिक्कामेय्य, पाचित्तियन्”ति। ",
"pli-tv-bi-vb-pc24:2.1.1":	"या पनाति ",
"pli-tv-bi-vb-pc24:2.1.2":	"या यादिसा …पे… ",
"pli-tv-bi-vb-pc24:2.1.3":	"भिक्खुनीति ",
"pli-tv-bi-vb-pc24:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc24:2.1.5":	"पञ्चाहिकं सङ्घाटिचारं अतिक्कामेय्याति ",
"pli-tv-bi-vb-pc24:2.1.6":	"पञ्चमं दिवसं पञ्च चीवरानि नेव निवासेति न पारुपति न ओतापेति, पञ्चमं दिवसं अतिक्कामेति, आपत्ति पाचित्तियस्स। ",
"pli-tv-bi-vb-pc24:2.2.1":	"पञ्चाहातिक्कन्ते अतिक्कन्तसञ्ञा, आपत्ति पाचित्तियस्स। ",
"pli-tv-bi-vb-pc24:2.2.2":	"पञ्चाहातिक्कन्ते वेमतिका, आपत्ति पाचित्तियस्स। ",
"pli-tv-bi-vb-pc24:2.2.3":	"पञ्चाहातिक्कन्ते अनतिक्कन्तसञ्ञा, आपत्ति पाचित्तियस्स। ",
"pli-tv-bi-vb-pc24:2.2.4":	"पञ्चाहानतिक्कन्ते अतिक्कन्तसञ्ञा, आपत्ति दुक्कटस्स। ",
"pli-tv-bi-vb-pc24:2.2.5":	"पञ्चाहानतिक्कन्ते वेमतिका, आपत्ति दुक्कटस्स। ",
"pli-tv-bi-vb-pc24:2.2.6":	"पञ्चाहानतिक्कन्ते अनतिक्कन्तसञ्ञा, अनापत्ति। ",
"pli-tv-bi-vb-pc24:2.3.1":	"अनापत्ति—",
"pli-tv-bi-vb-pc24:2.3.2":	"पञ्चमं दिवसं पञ्च चीवरानि निवासेति वा पारुपति वा ओतापेति वा, ",
"pli-tv-bi-vb-pc24:2.3.3":	"गिलानाय, ",
"pli-tv-bi-vb-pc24:2.3.4":	"आपदासु, ",
"pli-tv-bi-vb-pc24:2.3.5":	"उम्मत्तिकाय, ",
"pli-tv-bi-vb-pc24:2.3.6":	"आदिकम्मिकायाति। ",
"pli-tv-bi-vb-pc24:2.3.7":	"चतुत्थसिक्खापदं निट्ठितं। "
}	
