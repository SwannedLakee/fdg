{	
"pli-tv-bi-vb-pc95:0.1":	"थेरवाद विनय ",
"pli-tv-bi-vb-pc95:0.2":	"भिक्खुनिविभङ्ग ",
"pli-tv-bi-vb-pc95:0.3":	"पाचित्तियकण्ड ",
"pli-tv-bi-vb-pc95:0.4":	"छत्तुपाहनवग्ग ",
"pli-tv-bi-vb-pc95:0.5":	"९५। पञ्हापुच्छनसिक्खापद ",
"pli-tv-bi-vb-pc95:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc95:1.2":	"तेन खो पन समयेन भिक्खुनियो अनोकासकतं भिक्खुं पञ्हं पुच्छन्ति। ",
"pli-tv-bi-vb-pc95:1.3":	"भिक्खू उज्झायन्ति खिय्यन्ति विपाचेन्ति—",
"pli-tv-bi-vb-pc95:1.4":	"“कथञ्हि नाम भिक्खुनियो अनोकासकतं भिक्खुं पञ्हं पुच्छिस्सन्ती”ति …पे… ",
"pli-tv-bi-vb-pc95:1.5":	"“सच्चं किर, भिक्खवे, भिक्खुनियो अनोकासकतं भिक्खुं पञ्हं पुच्छन्ती”ति? ",
"pli-tv-bi-vb-pc95:1.6":	"“सच्चं, भगवा”ति। ",
"pli-tv-bi-vb-pc95:1.7":	"विगरहि बुद्धो भगवा …पे… ",
"pli-tv-bi-vb-pc95:1.8":	"कथञ्हि नाम, भिक्खवे, भिक्खुनियो अनोकासकतं भिक्खुं पञ्हं पुच्छिस्सन्ति। ",
"pli-tv-bi-vb-pc95:1.9":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc95:1.10":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc95:1.11.1":	"“या पन भिक्खुनी अनोकासकतं भिक्खुं पञ्हं पुच्छेय्य, पाचित्तियन्”ति। ",
"pli-tv-bi-vb-pc95:2.1.1":	"या पनाति ",
"pli-tv-bi-vb-pc95:2.1.2":	"या यादिसा …पे… ",
"pli-tv-bi-vb-pc95:2.1.3":	"भिक्खुनीति ",
"pli-tv-bi-vb-pc95:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc95:2.1.5":	"अनोकासकतन्ति ",
"pli-tv-bi-vb-pc95:2.1.6":	"अनापुच्छा। ",
"pli-tv-bi-vb-pc95:2.1.7":	"भिक्खुन्ति ",
"pli-tv-bi-vb-pc95:2.1.8":	"उपसम्पन्नं। ",
"pli-tv-bi-vb-pc95:2.1.9":	"पञ्हं पुच्छेय्याति ",
"pli-tv-bi-vb-pc95:2.1.10":	"सुत्तन्ते ओकासं कारापेत्वा विनयं वा अभिधम्मं वा पुच्छति, आपत्ति पाचित्तियस्स। ",
"pli-tv-bi-vb-pc95:2.1.11":	"विनये ओकासं कारापेत्वा सुत्तन्तं वा अभिधम्मं वा पुच्छति, आपत्ति पाचित्तियस्स। ",
"pli-tv-bi-vb-pc95:2.1.12":	"अभिधम्मे ओकासं कारापेत्वा सुत्तन्तं वा विनयं वा पुच्छति, आपत्ति पाचित्तियस्स। ",
"pli-tv-bi-vb-pc95:2.2.1":	"अनापुच्छिते अनापुच्छितसञ्ञा पञ्हं पुच्छति, आपत्ति पाचित्तियस्स। ",
"pli-tv-bi-vb-pc95:2.2.2":	"अनापुच्छिते वेमतिका पञ्हं पुच्छति, आपत्ति पाचित्तियस्स। ",
"pli-tv-bi-vb-pc95:2.2.3":	"अनापुच्छिते आपुच्छितसञ्ञा पञ्हं पुच्छति, आपत्ति पाचित्तियस्स। ",
"pli-tv-bi-vb-pc95:2.2.4":	"आपुच्छिते अनापुच्छितसञ्ञा, आपत्ति दुक्कटस्स। ",
"pli-tv-bi-vb-pc95:2.2.5":	"आपुच्छिते वेमतिका, आपत्ति दुक्कटस्स। ",
"pli-tv-bi-vb-pc95:2.2.6":	"आपुच्छिते आपुच्छितसञ्ञा, अनापत्ति। ",
"pli-tv-bi-vb-pc95:2.3.1":	"अनापत्ति—",
"pli-tv-bi-vb-pc95:2.3.2":	"ओकासं कारापेत्वा पुच्छति, ",
"pli-tv-bi-vb-pc95:2.3.3":	"अनोदिस्स ओकासं कारापेत्वा यत्थ कत्थचि पुच्छति, ",
"pli-tv-bi-vb-pc95:2.3.4":	"उम्मत्तिकाय, ",
"pli-tv-bi-vb-pc95:2.3.5":	"आदिकम्मिकायाति। ",
"pli-tv-bi-vb-pc95:2.3.6":	"द्वादसमसिक्खापदं निट्ठितं। "
}	
