{	
"pli-tv-bi-vb-pc7:0.1":	"थेरवाद विनय ",
"pli-tv-bi-vb-pc7:0.2":	"भिक्खुनिविभङ्ग ",
"pli-tv-bi-vb-pc7:0.3":	"पाचित्तियकण्ड ",
"pli-tv-bi-vb-pc7:0.4":	"लसुणवग्ग ",
"pli-tv-bi-vb-pc7:0.5":	"७। आमकधञ्ञसिक्खापद ",
"pli-tv-bi-vb-pc7:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc7:1.2":	"तेन खो पन समयेन भिक्खुनियो सस्सकाले आमकधञ्ञं विञ्ञापेत्वा नगरं अतिहरन्ति द्वारट्ठाने—",
"pli-tv-bi-vb-pc7:1.3":	"“देथाय्ये, भागन्”ति। ",
"pli-tv-bi-vb-pc7:1.4":	"पलिबुन्धेत्वा मुञ्चिंसु। ",
"pli-tv-bi-vb-pc7:1.5":	"अथ खो ता भिक्खुनियो उपस्सयं गन्त्वा भिक्खुनीनं एतमत्थं आरोचेसुं। ",
"pli-tv-bi-vb-pc7:1.6":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc7:1.7":	"“कथञ्हि नाम भिक्खुनियो आमकधञ्ञं विञ्ञापेस्सन्ती”ति …पे… ",
"pli-tv-bi-vb-pc7:1.8":	"“सच्चं किर, भिक्खवे, भिक्खुनियो आमकधञ्ञं विञ्ञापेन्ती”ति? ",
"pli-tv-bi-vb-pc7:1.9":	"“सच्चं, भगवा”ति। ",
"pli-tv-bi-vb-pc7:1.10":	"विगरहि बुद्धो भगवा …पे… ",
"pli-tv-bi-vb-pc7:1.11":	"कथञ्हि नाम, भिक्खवे, भिक्खुनियो आमकधञ्ञं विञ्ञापेस्सन्ति। ",
"pli-tv-bi-vb-pc7:1.12":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc7:1.13":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc7:1.14.1":	"“या पन भिक्खुनी आमकधञ्ञं विञ्ञत्वा वा विञ्ञापेत्वा वा भज्जित्वा वा भज्जापेत्वा वा कोट्टेत्वा वा कोट्टापेत्वा वा पचित्वा वा पचापेत्वा वा भुञ्जेय्य, पाचित्तियन्”ति। ",
"pli-tv-bi-vb-pc7:2.1.1":	"या पनाति ",
"pli-tv-bi-vb-pc7:2.1.2":	"या यादिसा …पे… ",
"pli-tv-bi-vb-pc7:2.1.3":	"भिक्खुनीति ",
"pli-tv-bi-vb-pc7:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc7:2.1.5":	"आमकधञ्ञं नाम ",
"pli-tv-bi-vb-pc7:2.1.6":	"सालि वीहि यवो गोधुमो कङ्गु वरको कुद्रुसको। ",
"pli-tv-bi-vb-pc7:2.1.7":	"विञ्ञत्वाति ",
"pli-tv-bi-vb-pc7:2.1.8":	"सयं विञ्ञत्वा। ",
"pli-tv-bi-vb-pc7:2.1.9":	"विञ्ञापेत्वाति ",
"pli-tv-bi-vb-pc7:2.1.10":	"अञ्ञं विञ्ञापेत्वा। ",
"pli-tv-bi-vb-pc7:2.1.11":	"भज्जित्वाति ",
"pli-tv-bi-vb-pc7:2.1.12":	"सयं भज्जित्वा। ",
"pli-tv-bi-vb-pc7:2.1.13":	"भज्जापेत्वाति ",
"pli-tv-bi-vb-pc7:2.1.14":	"अञ्ञं भज्जापेत्वा। ",
"pli-tv-bi-vb-pc7:2.1.15":	"कोट्टेत्वाति ",
"pli-tv-bi-vb-pc7:2.1.16":	"सयं कोट्टेत्वा। ",
"pli-tv-bi-vb-pc7:2.1.17":	"कोट्टापेत्वाति ",
"pli-tv-bi-vb-pc7:2.1.18":	"अञ्ञं कोट्टापेत्वा। ",
"pli-tv-bi-vb-pc7:2.1.19":	"पचित्वाति ",
"pli-tv-bi-vb-pc7:2.1.20":	"सयं पचित्वा। ",
"pli-tv-bi-vb-pc7:2.1.21":	"पचापेत्वाति ",
"pli-tv-bi-vb-pc7:2.1.22":	"अञ्ञं पचापेत्वा। ",
"pli-tv-bi-vb-pc7:2.1.23":	"“भुञ्जिस्सामी”ति पटिग्गण्हाति, आपत्ति दुक्कटस्स। ",
"pli-tv-bi-vb-pc7:2.1.24":	"अज्झोहारे अज्झोहारे आपत्ति पाचित्तियस्स। ",
"pli-tv-bi-vb-pc7:2.2.1":	"अनापत्ति—",
"pli-tv-bi-vb-pc7:2.2.2":	"आबाधपच्चया, ",
"pli-tv-bi-vb-pc7:2.2.3":	"अपरण्णं विञ्ञापेति, ",
"pli-tv-bi-vb-pc7:2.2.4":	"उम्मत्तिकाय, ",
"pli-tv-bi-vb-pc7:2.2.5":	"आदिकम्मिकायाति। ",
"pli-tv-bi-vb-pc7:2.2.6":	"सत्तमसिक्खापदं निट्ठितं। "
}	
