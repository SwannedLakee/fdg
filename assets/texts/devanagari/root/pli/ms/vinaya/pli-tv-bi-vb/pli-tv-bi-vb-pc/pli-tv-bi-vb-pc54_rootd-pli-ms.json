{	
"pli-tv-bi-vb-pc54:0.1":	"थेरवाद विनय ",
"pli-tv-bi-vb-pc54:0.2":	"भिक्खुनिविभङ्ग ",
"pli-tv-bi-vb-pc54:0.3":	"पाचित्तियकण्ड ",
"pli-tv-bi-vb-pc54:0.4":	"आरामवग्ग ",
"pli-tv-bi-vb-pc54:0.5":	"५४। पवारितसिक्खापद ",
"pli-tv-bi-vb-pc54:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc54:1.2":	"तेन खो पन समयेन अञ्ञतरो ब्राह्मणो भिक्खुनियो निमन्तेत्वा भोजेसि। ",
"pli-tv-bi-vb-pc54:1.3":	"भिक्खुनियो भुत्तावी पवारिता ञातिकुलानि गन्त्वा एकच्चा भुञ्जिंसु एकच्चा पिण्डपातं आदाय अगमंसु। ",
"pli-tv-bi-vb-pc54:1.4":	"अथ खो सो ब्राह्मणो पटिविस्सके एतदवोच—",
"pli-tv-bi-vb-pc54:1.5":	"“भिक्खुनियो मया, अय्या, सन्तप्पिता, एथ तुम्हेपि सन्तप्पेस्सामी”ति। ",
"pli-tv-bi-vb-pc54:1.6":	"ते एवमाहंसु—",
"pli-tv-bi-vb-pc54:1.7":	"“किं त्वं, अय्यो, अम्हे सन्तप्पेस्ससि। ",
"pli-tv-bi-vb-pc54:1.8":	"यापि तया निमन्तिता तापि अम्हाकं घरानि आगन्त्वा एकच्चा भुञ्जिंसु एकच्चा पिण्डपातं आदाय अगमंसू”ति। ",
"pli-tv-bi-vb-pc54:1.9":	"अथ खो सो ब्राह्मणो उज्झायति खिय्यति विपाचेति—",
"pli-tv-bi-vb-pc54:1.10":	"“कथञ्हि नाम भिक्खुनियो अम्हाकं घरे भुञ्जित्वा अञ्ञत्र भुञ्जिस्सन्ति, न चाहं पटिबलो यावदत्थं दातुन्”ति। ",
"pli-tv-bi-vb-pc54:1.11":	"अस्सोसुं खो भिक्खुनियो तस्स ब्राह्मणस्स उज्झायन्तस्स खिय्यन्तस्स विपाचेन्तस्स। ",
"pli-tv-bi-vb-pc54:1.12":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc54:1.13":	"“कथञ्हि नाम भिक्खुनियो भुत्तावी पवारिता अञ्ञत्र भुञ्जिस्सन्ती”ति …पे… ",
"pli-tv-bi-vb-pc54:1.14":	"“सच्चं किर, भिक्खवे, भिक्खुनियो भुत्तावी पवारिता अञ्ञत्र भुञ्जन्ती”ति? ",
"pli-tv-bi-vb-pc54:1.15":	"“सच्चं, भगवा”ति। ",
"pli-tv-bi-vb-pc54:1.16":	"विगरहि बुद्धो भगवा …पे… ",
"pli-tv-bi-vb-pc54:1.17":	"कथञ्हि नाम, भिक्खवे, भिक्खुनियो भुत्तावी पवारिता अञ्ञत्र भुञ्जिस्सन्ति। ",
"pli-tv-bi-vb-pc54:1.18":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc54:1.19":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc54:1.20.1":	"“या पन भिक्खुनी निमन्तिता वा पवारिता वा खादनीयं वा भोजनीयं वा खादेय्य वा भुञ्जेय्य वा, पाचित्तियन्”ति। ",
"pli-tv-bi-vb-pc54:2.1.1":	"या पनाति ",
"pli-tv-bi-vb-pc54:2.1.2":	"या यादिसा …पे… ",
"pli-tv-bi-vb-pc54:2.1.3":	"भिक्खुनीति ",
"pli-tv-bi-vb-pc54:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc54:2.1.5":	"निमन्तिता नाम ",
"pli-tv-bi-vb-pc54:2.1.6":	"पञ्चन्नं भोजनानं अञ्ञतरेन भोजनेन निमन्तिता। ",
"pli-tv-bi-vb-pc54:2.1.7":	"पवारिता नाम ",
"pli-tv-bi-vb-pc54:2.1.8":	"असनं पञ्ञायति, भोजनं पञ्ञायति, हत्थपासे ठिता अभिहरति, पटिक्खेपो पञ्ञायति। ",
"pli-tv-bi-vb-pc54:2.1.9":	"खादनीयं नाम ",
"pli-tv-bi-vb-pc54:2.1.10":	"पञ्च भोजनानि यागुं यामकालिकं सत्ताहकालिकं यावजीविकं ठपेत्वा ",
"pli-tv-bi-vb-pc54:2.1.11":	"अवसेसं खादनीयं नाम। ",
"pli-tv-bi-vb-pc54:2.1.12":	"भोजनीयं नाम ",
"pli-tv-bi-vb-pc54:2.1.13":	"पञ्च भोजनानि—ओदनो, कुम्मासो, सत्तु, मच्छो, मंसं। ",
"pli-tv-bi-vb-pc54:2.1.14":	"“खादिस्सामि भुञ्जिस्सामी”ति पटिग्गण्हाति, आपत्ति दुक्कटस्स। ",
"pli-tv-bi-vb-pc54:2.1.15":	"अज्झोहारे अज्झोहारे आपत्ति पाचित्तियस्स। ",
"pli-tv-bi-vb-pc54:2.2.1":	"निमन्तिते निमन्तितसञ्ञा खादनीयं वा भोजनीयं वा खादति वा भुञ्जति वा, आपत्ति पाचित्तियस्स। ",
"pli-tv-bi-vb-pc54:2.2.2":	"निमन्तिते वेमतिका खादनीयं वा भोजनीयं वा खादति वा भुञ्जति वा, आपत्ति पाचित्तियस्स। ",
"pli-tv-bi-vb-pc54:2.2.3":	"निमन्तिते अनिमन्तितसञ्ञा खादनीयं वा भोजनीयं वा खादति वा भुञ्जति वा, आपत्ति पाचित्तियस्स। ",
"pli-tv-bi-vb-pc54:2.2.4":	"यामकालिकं सत्ताहकालिकं यावजीविकं आहारत्थाय पटिग्गण्हाति, आपत्ति दुक्कटस्स। ",
"pli-tv-bi-vb-pc54:2.2.5":	"अज्झोहारे अज्झोहारे आपत्ति दुक्कटस्स …पे…। ",
"pli-tv-bi-vb-pc54:2.2.6.1":	"अनापत्ति—",
"pli-tv-bi-vb-pc54:2.2.7":	"निमन्तिता अप्पवारिता, ",
"pli-tv-bi-vb-pc54:2.2.8":	"यागुं पिवति, ",
"pli-tv-bi-vb-pc54:2.2.9":	"सामिके अपलोकेत्वा भुञ्जति, ",
"pli-tv-bi-vb-pc54:2.2.10":	"यामकालिकं सत्ताहकालिकं यावजीविकं सति पच्चये परिभुञ्जति, ",
"pli-tv-bi-vb-pc54:2.2.11":	"उम्मत्तिकाय, ",
"pli-tv-bi-vb-pc54:2.2.12":	"आदिकम्मिकायाति। ",
"pli-tv-bi-vb-pc54:2.2.13":	"चतुत्थसिक्खापदं निट्ठितं। "
}	
