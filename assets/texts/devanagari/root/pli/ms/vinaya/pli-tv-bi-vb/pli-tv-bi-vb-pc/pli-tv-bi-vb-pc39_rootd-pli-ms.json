{	
"pli-tv-bi-vb-pc39:0.1":	"थेरवाद विनय ",
"pli-tv-bi-vb-pc39:0.2":	"भिक्खुनिविभङ्ग ",
"pli-tv-bi-vb-pc39:0.3":	"पाचित्तियकण्ड ",
"pli-tv-bi-vb-pc39:0.4":	"तुवट्टवग्ग ",
"pli-tv-bi-vb-pc39:0.5":	"३९। अन्तोवस्ससिक्खापद ",
"pli-tv-bi-vb-pc39:1.1":	"तेन समयेन बुद्धो भगवा राजगहे विहरति वेळुवने कलन्दकनिवापे। ",
"pli-tv-bi-vb-pc39:1.2":	"तेन खो पन समयेन भिक्खुनियो अन्तोवस्सं चारिकं चरन्ति। ",
"pli-tv-bi-vb-pc39:1.3":	"मनुस्सा उज्झायन्ति खिय्यन्ति विपाचेन्ति—",
"pli-tv-bi-vb-pc39:1.4":	"“कथञ्हि नाम भिक्खुनियो अन्तोवस्सं चारिकं चरिस्सन्ति हरितानि तिणानि च सम्मद्दन्ता, एकिन्द्रियं जीवं विहेठेन्ता, बहू खुद्दके पाणे सङ्घातं आपादेन्ता”ति। ",
"pli-tv-bi-vb-pc39:1.5":	"अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं। ",
"pli-tv-bi-vb-pc39:1.6":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc39:1.7":	"“कथञ्हि नाम भिक्खुनियो अन्तोवस्सं चारिकं चरिस्सन्ती”ति …पे… ",
"pli-tv-bi-vb-pc39:1.8":	"“सच्चं किर, भिक्खवे, भिक्खुनियो अन्तोवस्सं चारिकं चरन्ती”ति? ",
"pli-tv-bi-vb-pc39:1.9":	"“सच्चं, भगवा”ति। ",
"pli-tv-bi-vb-pc39:1.10":	"विगरहि बुद्धो भगवा …पे… ",
"pli-tv-bi-vb-pc39:1.11":	"कथञ्हि नाम, भिक्खवे, भिक्खुनियो अन्तोवस्सं चारिकं चरिस्सन्ति। ",
"pli-tv-bi-vb-pc39:1.12":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc39:1.13":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc39:1.14.1":	"“या पन भिक्खुनी अन्तोवस्सं चारिकं चरेय्य, पाचित्तियन्”ति। ",
"pli-tv-bi-vb-pc39:2.1.1":	"या पनाति ",
"pli-tv-bi-vb-pc39:2.1.2":	"या यादिसा …पे… ",
"pli-tv-bi-vb-pc39:2.1.3":	"भिक्खुनीति ",
"pli-tv-bi-vb-pc39:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc39:2.1.5":	"अन्तोवस्सन्ति ",
"pli-tv-bi-vb-pc39:2.1.6":	"पुरिमं वा तेमासं पच्छिमं वा तेमासं अवसित्वा। ",
"pli-tv-bi-vb-pc39:2.1.7":	"चारिकं चरेय्याति ",
"pli-tv-bi-vb-pc39:2.1.8":	"कुक्कुटसम्पाते गामे गामन्तरे गामन्तरे आपत्ति पाचित्तियस्स। ",
"pli-tv-bi-vb-pc39:2.1.9":	"अगामके अरञ्ञे अद्धयोजने अद्धयोजने आपत्ति पाचित्तियस्स। ",
"pli-tv-bi-vb-pc39:2.2.1":	"अनापत्ति—",
"pli-tv-bi-vb-pc39:2.2.2":	"सत्ताहकरणीयेन गच्छति, ",
"pli-tv-bi-vb-pc39:2.2.3":	"केनचि उब्बाळ्हा गच्छति, ",
"pli-tv-bi-vb-pc39:2.2.4":	"आपदासु, ",
"pli-tv-bi-vb-pc39:2.2.5":	"उम्मत्तिकाय, ",
"pli-tv-bi-vb-pc39:2.2.6":	"आदिकम्मिकायाति। ",
"pli-tv-bi-vb-pc39:2.2.7":	"नवमसिक्खापदं निट्ठितं। "
}	
