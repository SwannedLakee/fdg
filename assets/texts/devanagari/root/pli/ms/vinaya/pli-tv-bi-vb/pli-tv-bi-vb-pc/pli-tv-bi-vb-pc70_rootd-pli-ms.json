{	
"pli-tv-bi-vb-pc70:0.1":	"थेरवाद विनय ",
"pli-tv-bi-vb-pc70:0.2":	"भिक्खुनिविभङ्ग ",
"pli-tv-bi-vb-pc70:0.3":	"पाचित्तियकण्ड ",
"pli-tv-bi-vb-pc70:0.4":	"गब्भिनिवग्ग ",
"pli-tv-bi-vb-pc70:0.5":	"७०। दुतियसहजीविनीसिक्खापद ",
"pli-tv-bi-vb-pc70:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc70:1.2":	"तेन खो पन समयेन थुल्लनन्दा भिक्खुनी सहजीविनिं वुट्ठापेत्वा नेव वूपकासेति न वूपकासापेति। ",
"pli-tv-bi-vb-pc70:1.3":	"सामिको अग्गहेसि। ",
"pli-tv-bi-vb-pc70:1.4":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc70:1.5":	"“कथञ्हि नाम अय्या थुल्लनन्दा सहजीविनिं वुट्ठापेत्वा नेव वूपकासेस्सति न वूपकासापेस्सति, सामिको अग्गहेसि। ",
"pli-tv-bi-vb-pc70:1.6":	"सचायं भिक्खुनी पक्कन्ता अस्स, न च सामिको गण्हेय्या”ति …पे… ",
"pli-tv-bi-vb-pc70:1.7":	"“सच्चं किर, भिक्खवे, थुल्लनन्दा भिक्खुनी सहजीविनिं वुट्ठापेत्वा नेव वूपकासेति न वूपकासापेति, सामिको अग्गहेसी”ति? ",
"pli-tv-bi-vb-pc70:1.8":	"“सच्चं, भगवा”ति। ",
"pli-tv-bi-vb-pc70:1.9":	"विगरहि बुद्धो भगवा …पे… ",
"pli-tv-bi-vb-pc70:1.10":	"कथञ्हि नाम, भिक्खवे, थुल्लनन्दा भिक्खुनी सहजीविनिं वुट्ठापेत्वा नेव वूपकासेस्सति न वूपकासापेस्सति, सामिको अग्गहेसि। ",
"pli-tv-bi-vb-pc70:1.11":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc70:1.12":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc70:1.13.1":	"“या पन भिक्खुनी सहजीविनिं वुट्ठापेत्वा नेव वूपकासेय्य न वूपकासापेय्य अन्तमसो छप्पञ्चयोजनानिपि, पाचित्तियन्”ति। ",
"pli-tv-bi-vb-pc70:2.1.1":	"या पनाति ",
"pli-tv-bi-vb-pc70:2.1.2":	"या यादिसा …पे… ",
"pli-tv-bi-vb-pc70:2.1.3":	"भिक्खुनीति ",
"pli-tv-bi-vb-pc70:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc70:2.1.5":	"सहजीविनी नाम ",
"pli-tv-bi-vb-pc70:2.1.6":	"सद्धिविहारिनी वुच्चति। ",
"pli-tv-bi-vb-pc70:2.1.7":	"वुट्ठापेत्वाति ",
"pli-tv-bi-vb-pc70:2.1.8":	"उपसम्पादेत्वा। ",
"pli-tv-bi-vb-pc70:2.1.9":	"नेव वूपकासेय्याति ",
"pli-tv-bi-vb-pc70:2.1.10":	"न सयं वूपकासेय्य। ",
"pli-tv-bi-vb-pc70:2.1.11":	"न वूपकासापेय्याति ",
"pli-tv-bi-vb-pc70:2.1.12":	"न अञ्ञं आणापेय्य। ",
"pli-tv-bi-vb-pc70:2.1.13":	"“नेव वूपकासेस्सामि न वूपकासापेस्सामि अन्तमसो छप्पञ्चयोजनानिपी”ति धुरं निक्खित्तमत्ते आपत्ति पाचित्तियस्स। ",
"pli-tv-bi-vb-pc70:2.2.1":	"अनापत्ति—",
"pli-tv-bi-vb-pc70:2.2.2":	"सति अन्तराये, ",
"pli-tv-bi-vb-pc70:2.2.3":	"परियेसित्वा दुतियिकं भिक्खुनिं न लभति, ",
"pli-tv-bi-vb-pc70:2.2.4":	"गिलानाय, ",
"pli-tv-bi-vb-pc70:2.2.5":	"आपदासु, ",
"pli-tv-bi-vb-pc70:2.2.6":	"उम्मत्तिकाय, ",
"pli-tv-bi-vb-pc70:2.2.7":	"आदिकम्मिकायाति। ",
"pli-tv-bi-vb-pc70:2.2.8":	"दसमसिक्खापदं निट्ठितं। ",
"pli-tv-bi-vb-pc70:2.2.9":	"गब्भिनिवग्गो सत्तमो। "
}	
