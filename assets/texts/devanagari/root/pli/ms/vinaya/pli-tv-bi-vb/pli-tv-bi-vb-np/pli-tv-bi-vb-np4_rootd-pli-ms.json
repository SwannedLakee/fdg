{	
"pli-tv-bi-vb-np4:0.1":	"थेरवाद विनय ",
"pli-tv-bi-vb-np4:0.2":	"भिक्खुनिविभङ्ग ",
"pli-tv-bi-vb-np4:0.3":	"निस्सग्गियकण्ड ",
"pli-tv-bi-vb-np4:0.4":	"पत्तवग्ग ",
"pli-tv-bi-vb-np4:0.5":	"४। अञ्ञविञ्ञापनसिक्खापद ",
"pli-tv-bi-vb-np4:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-np4:1.2":	"तेन खो पन समयेन थुल्लनन्दा भिक्खुनी गिलाना होति। ",
"pli-tv-bi-vb-np4:1.3":	"अथ खो अञ्ञतरो उपासको येन थुल्लनन्दा भिक्खुनी तेनुपसङ्कमि; उपसङ्कमित्वा थुल्लनन्दं भिक्खुनिं एतदवोच—",
"pli-tv-bi-vb-np4:1.4":	"“किं ते, अय्ये, अफासु, किं आहरीयतू”ति? ",
"pli-tv-bi-vb-np4:1.5":	"“सप्पिना मे, आवुसो, अत्थो”ति। ",
"pli-tv-bi-vb-np4:1.6":	"अथ खो सो उपासको अञ्ञतरस्स आपणिकस्स घरा कहापणस्स सप्पिं आहरित्वा थुल्लनन्दाय भिक्खुनिया अदासि। ",
"pli-tv-bi-vb-np4:1.7":	"थुल्लनन्दा भिक्खुनी एवमाह—",
"pli-tv-bi-vb-np4:1.8":	"“न मे, आवुसो, सप्पिना अत्थो; ",
"pli-tv-bi-vb-np4:1.9":	"तेलेन मे अत्थो”ति। ",
"pli-tv-bi-vb-np4:1.10":	"अथ खो सो उपासको येन सो आपणिको तेनुपसङ्कमि; उपसङ्कमित्वा तं आपणिकं एतदवोच—",
"pli-tv-bi-vb-np4:1.11":	"“न किराय्यो, अय्याय सप्पिना अत्थो, तेलेन अत्थो। ",
"pli-tv-bi-vb-np4:1.12":	"हन्द ते सप्पिं, तेलं मे देही”ति। ",
"pli-tv-bi-vb-np4:1.13":	"“सचे मयं, अय्यो, विक्कीतं भण्डं पुन आदियिस्साम, कदा अम्हाकं भण्डं विक्कायिस्सति; ",
"pli-tv-bi-vb-np4:1.14":	"सप्पिस्स कयेन सप्पि हटं, तेलस्स कयं आहर, तेलं हरिस्ससी”ति। ",
"pli-tv-bi-vb-np4:1.15":	"अथ खो सो उपासको उज्झायति खिय्यति विपाचेति—",
"pli-tv-bi-vb-np4:1.16":	"“कथञ्हि नाम अय्या थुल्लनन्दा अञ्ञं विञ्ञापेत्वा अञ्ञं विञ्ञापेस्सती”ति। ",
"pli-tv-bi-vb-np4:1.17":	"अस्सोसुं खो भिक्खुनियो तस्स उपासकस्स उज्झायन्तस्स खिय्यन्तस्स विपाचेन्तस्स। ",
"pli-tv-bi-vb-np4:1.18":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति …पे… ",
"pli-tv-bi-vb-np4:1.19":	"अथ खो ता भिक्खुनियो भिक्खूनं एतमत्थं आरोचेसुं। ",
"pli-tv-bi-vb-np4:1.20":	"भिक्खू भगवतो एतमत्थं आरोचेसुं …पे… ",
"pli-tv-bi-vb-np4:1.21":	"“सच्चं किर, भिक्खवे, थुल्लनन्दा भिक्खुनी अञ्ञं विञ्ञापेत्वा अञ्ञं विञ्ञापेती”ति? ",
"pli-tv-bi-vb-np4:1.22":	"“सच्चं, भगवा”ति। ",
"pli-tv-bi-vb-np4:1.23":	"विगरहि बुद्धो भगवा …पे… ",
"pli-tv-bi-vb-np4:1.24":	"कथञ्हि नाम, भिक्खवे, थुल्लनन्दा भिक्खुनी अञ्ञं विञ्ञापेत्वा अञ्ञं विञ्ञापेस्सति। ",
"pli-tv-bi-vb-np4:1.25":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-np4:1.26":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-np4:1.27.1":	"“या पन भिक्खुनी अञ्ञं विञ्ञापेत्वा अञ्ञं विञ्ञापेय्य, निस्सग्गियं पाचित्तियन्”ति। ",
"pli-tv-bi-vb-np4:2.1.1":	"या पनाति ",
"pli-tv-bi-vb-np4:2.1.2":	"या यादिसा …पे… ",
"pli-tv-bi-vb-np4:2.1.3":	"भिक्खुनीति ",
"pli-tv-bi-vb-np4:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-np4:2.1.5":	"अञ्ञं विञ्ञापेत्वाति ",
"pli-tv-bi-vb-np4:2.1.6":	"यं किञ्चि विञ्ञापेत्वा। ",
"pli-tv-bi-vb-np4:2.1.7":	"अञ्ञं विञ्ञापेय्याति ",
"pli-tv-bi-vb-np4:2.1.8":	"तं ठपेत्वा अञ्ञं विञ्ञापेति, पयोगे दुक्कटं। ",
"pli-tv-bi-vb-np4:2.1.9":	"पटिलाभेन निस्सग्गियं होति। ",
"pli-tv-bi-vb-np4:2.1.10":	"निस्सज्जितब्बं सङ्घस्स वा गणस्स वा एकभिक्खुनिया वा। ",
"pli-tv-bi-vb-np4:2.1.11":	"एवञ्च पन, भिक्खवे, निस्सज्जितब्बं। ",
"pli-tv-bi-vb-np4:2.1.12":	"…पे… ",
"pli-tv-bi-vb-np4:2.1.13":	"“इदं मे, अय्ये, अञ्ञं विञ्ञापेत्वा अञ्ञं विञ्ञापितं निस्सग्गियं, इमाहं सङ्घस्स निस्सज्जामी”ति …पे… ",
"pli-tv-bi-vb-np4:2.1.14":	"ददेय्या”ति …पे… ",
"pli-tv-bi-vb-np4:2.1.15":	"ददेय्युन्”ति …पे… ",
"pli-tv-bi-vb-np4:2.1.16":	"अय्याय दम्मी”ति। ",
"pli-tv-bi-vb-np4:2.2.1":	"अञ्ञे अञ्ञसञ्ञा अञ्ञं विञ्ञापेति, निस्सग्गियं पाचित्तियं। ",
"pli-tv-bi-vb-np4:2.2.2":	"अञ्ञे वेमतिका अञ्ञं विञ्ञापेति, निस्सग्गियं पाचित्तियं। ",
"pli-tv-bi-vb-np4:2.2.3":	"अञ्ञे अनञ्ञसञ्ञा अञ्ञं विञ्ञापेति, निस्सग्गियं पाचित्तियं। ",
"pli-tv-bi-vb-np4:2.2.4":	"अनञ्ञे अञ्ञसञ्ञा अनञ्ञं विञ्ञापेति, आपत्ति दुक्कटस्स। ",
"pli-tv-bi-vb-np4:2.2.5":	"अनञ्ञे वेमतिका अनञ्ञं विञ्ञापेति, आपत्ति दुक्कटस्स। ",
"pli-tv-bi-vb-np4:2.2.6":	"अनञ्ञे अनञ्ञसञ्ञा, अनापत्ति। ",
"pli-tv-bi-vb-np4:2.3.1":	"अनापत्ति—",
"pli-tv-bi-vb-np4:2.3.2":	"तञ्ञेव विञ्ञापेति, अञ्ञञ्च विञ्ञापेति, ",
"pli-tv-bi-vb-np4:2.3.3":	"आनिसंसं दस्सेत्वा विञ्ञापेति, ",
"pli-tv-bi-vb-np4:2.3.4":	"उम्मत्तिकाय, ",
"pli-tv-bi-vb-np4:2.3.5":	"आदिकम्मिकायाति। ",
"pli-tv-bi-vb-np4:2.3.6":	"चतुत्थसिक्खापदं निट्ठितं। "
}	
