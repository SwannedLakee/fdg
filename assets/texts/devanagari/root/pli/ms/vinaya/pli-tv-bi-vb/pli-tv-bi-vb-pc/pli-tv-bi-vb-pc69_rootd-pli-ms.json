{	
"pli-tv-bi-vb-pc69:0.1":	"थेरवाद विनय ",
"pli-tv-bi-vb-pc69:0.2":	"भिक्खुनिविभङ्ग ",
"pli-tv-bi-vb-pc69:0.3":	"पाचित्तियकण्ड ",
"pli-tv-bi-vb-pc69:0.4":	"गब्भिनिवग्ग ",
"pli-tv-bi-vb-pc69:0.5":	"६९। पवत्तिनीनानुबन्धनसिक्खापद ",
"pli-tv-bi-vb-pc69:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc69:1.2":	"तेन खो पन समयेन भिक्खुनियो वुट्ठापितं पवत्तिनिं द्वे वस्सानि नानुबन्धन्ति। ",
"pli-tv-bi-vb-pc69:1.3":	"ता बाला होन्ति अब्यत्ता; ",
"pli-tv-bi-vb-pc69:1.4":	"न जानन्ति कप्पियं वा अकप्पियं वा। ",
"pli-tv-bi-vb-pc69:1.5":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc69:1.6":	"“कथञ्हि नाम भिक्खुनियो वुट्ठापितं पवत्तिनिं द्वे वस्सानि नानुबन्धिस्सन्ती”ति …पे… ",
"pli-tv-bi-vb-pc69:1.7":	"“सच्चं किर, भिक्खवे, भिक्खुनियो वुट्ठापितं पवत्तिनिं द्वे वस्सानि नानुबन्धन्ती”ति? ",
"pli-tv-bi-vb-pc69:1.8":	"“सच्चं, भगवा”ति। ",
"pli-tv-bi-vb-pc69:1.9":	"विगरहि बुद्धो भगवा …पे… ",
"pli-tv-bi-vb-pc69:1.10":	"कथञ्हि नाम, भिक्खवे, भिक्खुनियो वुट्ठापितं पवत्तिनिं द्वे वस्सानि नानुबन्धिस्सन्ति। ",
"pli-tv-bi-vb-pc69:1.11":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc69:1.12":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc69:1.13.1":	"“या पन भिक्खुनी वुट्ठापितं पवत्तिनिं द्वे वस्सानि नानुबन्धेय्य, पाचित्तियन्”ति। ",
"pli-tv-bi-vb-pc69:2.1.1":	"या पनाति ",
"pli-tv-bi-vb-pc69:2.1.2":	"या यादिसा …पे… ",
"pli-tv-bi-vb-pc69:2.1.3":	"भिक्खुनीति ",
"pli-tv-bi-vb-pc69:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc69:2.1.5":	"वुट्ठापितन्ति ",
"pli-tv-bi-vb-pc69:2.1.6":	"उपसम्पादितं। ",
"pli-tv-bi-vb-pc69:2.1.7":	"पवत्तिनी नाम ",
"pli-tv-bi-vb-pc69:2.1.8":	"उपज्झाया वुच्चति। ",
"pli-tv-bi-vb-pc69:2.1.9":	"द्वे वस्सानीति ",
"pli-tv-bi-vb-pc69:2.1.10":	"द्वे संवच्छरानि। ",
"pli-tv-bi-vb-pc69:2.1.11":	"नानुबन्धेय्याति ",
"pli-tv-bi-vb-pc69:2.1.12":	"न सयं उपट्ठहेय्य। ",
"pli-tv-bi-vb-pc69:2.1.13":	"द्वे वस्सानि नानुबन्धिस्सामीति धुरं निक्खित्तमत्ते आपत्ति पाचित्तियस्स। ",
"pli-tv-bi-vb-pc69:2.2.1":	"अनापत्ति—",
"pli-tv-bi-vb-pc69:2.2.2":	"उपज्झाया बाला वा होति अलज्जिनी वा, ",
"pli-tv-bi-vb-pc69:2.2.3":	"गिलानाय, ",
"pli-tv-bi-vb-pc69:2.2.4":	"आपदासु, ",
"pli-tv-bi-vb-pc69:2.2.5":	"उम्मत्तिकाय, ",
"pli-tv-bi-vb-pc69:2.2.6":	"आदिकम्मिकायाति। ",
"pli-tv-bi-vb-pc69:2.2.7":	"नवमसिक्खापदं निट्ठितं। "
}	
