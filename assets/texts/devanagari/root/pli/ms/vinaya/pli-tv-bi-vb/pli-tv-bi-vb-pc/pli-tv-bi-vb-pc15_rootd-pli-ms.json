{	
"pli-tv-bi-vb-pc15:0.1":	"थेरवाद विनय ",
"pli-tv-bi-vb-pc15:0.2":	"भिक्खुनिविभङ्ग ",
"pli-tv-bi-vb-pc15:0.3":	"पाचित्तियकण्ड ",
"pli-tv-bi-vb-pc15:0.4":	"रत्तन्धकारवग्ग ",
"pli-tv-bi-vb-pc15:0.5":	"१५। अनापुच्छापक्कमनसिक्खापद ",
"pli-tv-bi-vb-pc15:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc15:1.2":	"तेन खो पन समयेन अञ्ञतरा भिक्खुनी अञ्ञतरस्स कुलस्स कुलूपिका होति निच्चभत्तिका। ",
"pli-tv-bi-vb-pc15:1.3":	"अथ खो सा भिक्खुनी पुब्बण्हसमयं निवासेत्वा पत्तचीवरमादाय येन तं कुलं तेनुपसङ्कमि; उपसङ्कमित्वा आसने निसीदित्वा सामिके अनापुच्छा पक्कामि। ",
"pli-tv-bi-vb-pc15:1.4":	"तस्स कुलस्स दासी घरं सम्मज्जन्ती तं आसनं भाजनन्तरिकाय पक्खिपि। ",
"pli-tv-bi-vb-pc15:1.5":	"मनुस्सा तं आसनं अपस्सन्ता तं भिक्खुनिं एतदवोचुं—",
"pli-tv-bi-vb-pc15:1.6":	"“कहं तं, अय्ये, आसनन्”ति? ",
"pli-tv-bi-vb-pc15:1.7":	"“नाहं तं, आवुसो, आसनं पस्सामी”ति। ",
"pli-tv-bi-vb-pc15:1.8":	"“देथाय्ये, तं आसनन्”ति परिभासित्वा निच्चभत्तं पच्छिन्दिंसु। ",
"pli-tv-bi-vb-pc15:1.9":	"अथ खो ते मनुस्सा घरं सोधेन्ता तं आसनं भाजनन्तरिकाय पस्सित्वा तं भिक्खुनिं खमापेत्वा निच्चभत्तं पट्ठपेसुं। ",
"pli-tv-bi-vb-pc15:1.10":	"अथ खो सा भिक्खुनी भिक्खुनीनं एतमत्थं आरोचेसि। ",
"pli-tv-bi-vb-pc15:1.11":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc15:1.12":	"“कथञ्हि नाम भिक्खुनी पुरेभत्तं कुलानि उपसङ्कमित्वा आसने निसीदित्वा सामिके अनापुच्छा पक्कमिस्सती”ति …पे… ",
"pli-tv-bi-vb-pc15:1.13":	"“सच्चं किर, भिक्खवे, भिक्खुनी पुरेभत्तं कुलानि उपसङ्कमित्वा आसने निसीदित्वा सामिके अनापुच्छा पक्कमती”ति? ",
"pli-tv-bi-vb-pc15:1.14":	"“सच्चं, भगवा”ति। ",
"pli-tv-bi-vb-pc15:1.15":	"विगरहि बुद्धो भगवा …पे… ",
"pli-tv-bi-vb-pc15:1.16":	"कथञ्हि नाम, भिक्खवे भिक्खुनी पुरेभत्तं कुलानि उपसङ्कमित्वा आसने निसीदित्वा सामिके अनापुच्छा पक्कमिस्सति। ",
"pli-tv-bi-vb-pc15:1.17":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc15:1.18":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc15:1.19.1":	"“या पन भिक्खुनी पुरेभत्तं कुलानि उपसङ्कमित्वा आसने निसीदित्वा सामिके अनापुच्छा पक्कमेय्य, पाचित्तियन्”ति। ",
"pli-tv-bi-vb-pc15:2.1.1":	"या पनाति ",
"pli-tv-bi-vb-pc15:2.1.2":	"या यादिसा …पे… ",
"pli-tv-bi-vb-pc15:2.1.3":	"भिक्खुनीति ",
"pli-tv-bi-vb-pc15:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc15:2.1.5":	"पुरेभत्तं नाम ",
"pli-tv-bi-vb-pc15:2.1.6":	"अरुणुग्गमनं उपादाय याव मज्झन्हिका। ",
"pli-tv-bi-vb-pc15:2.1.7":	"कुलं नाम ",
"pli-tv-bi-vb-pc15:2.1.8":	"चत्तारि कुलानि— खत्तियकुलं, ब्राह्मणकुलं, वेस्सकुलं, सुद्दकुलं। ",
"pli-tv-bi-vb-pc15:2.1.9":	"उपसङ्कमित्वाति ",
"pli-tv-bi-vb-pc15:2.1.10":	"तत्थ गन्त्वा। ",
"pli-tv-bi-vb-pc15:2.1.11":	"आसनं नाम ",
"pli-tv-bi-vb-pc15:2.1.12":	"पल्लङ्कस्स ओकासो वुच्चति। ",
"pli-tv-bi-vb-pc15:2.1.13":	"निसीदित्वाति ",
"pli-tv-bi-vb-pc15:2.1.14":	"तस्मिं निसीदित्वा। ",
"pli-tv-bi-vb-pc15:2.1.15":	"सामिके अनापुच्छा पक्कमेय्याति ",
"pli-tv-bi-vb-pc15:2.1.16":	"यो तस्मिं कुले मनुस्सो विञ्ञू तं अनापुच्छा अनोवस्सकं अतिक्कामेन्तिया आपत्ति पाचित्तियस्स। ",
"pli-tv-bi-vb-pc15:2.1.17":	"अज्झोकासे उपचारं अतिक्कामेन्तिया आपत्ति पाचित्तियस्स। ",
"pli-tv-bi-vb-pc15:2.2.1":	"अनापुच्छिते अनापुच्छितसञ्ञा पक्कमति, आपत्ति पाचित्तियस्स। ",
"pli-tv-bi-vb-pc15:2.2.2":	"अनापुच्छिते वेमतिका पक्कमति, आपत्ति पाचित्तियस्स। ",
"pli-tv-bi-vb-pc15:2.2.3":	"अनापुच्छिते आपुच्छितसञ्ञा पक्कमति, आपत्ति पाचित्तियस्स। ",
"pli-tv-bi-vb-pc15:2.2.4":	"पल्लङ्कस्स अनोकासे आपत्ति दुक्कटस्स। ",
"pli-tv-bi-vb-pc15:2.2.5":	"आपुच्छिते अनापुच्छितसञ्ञा, आपत्ति दुक्कटस्स। ",
"pli-tv-bi-vb-pc15:2.2.6":	"आपुच्छिते वेमतिका, आपत्ति दुक्कटस्स। ",
"pli-tv-bi-vb-pc15:2.2.7":	"आपुच्छिते आपुच्छितसञ्ञा, अनापत्ति। ",
"pli-tv-bi-vb-pc15:2.3.1":	"अनापत्ति—",
"pli-tv-bi-vb-pc15:2.3.2":	"आपुच्छा गच्छति, ",
"pli-tv-bi-vb-pc15:2.3.3":	"असंहारिमे, ",
"pli-tv-bi-vb-pc15:2.3.4":	"गिलानाय, ",
"pli-tv-bi-vb-pc15:2.3.5":	"आपदासु, ",
"pli-tv-bi-vb-pc15:2.3.6":	"उम्मत्तिकाय, ",
"pli-tv-bi-vb-pc15:2.3.7":	"आदिकम्मिकायाति। ",
"pli-tv-bi-vb-pc15:2.3.8":	"पञ्चमसिक्खापदं निट्ठितं। "
}	
