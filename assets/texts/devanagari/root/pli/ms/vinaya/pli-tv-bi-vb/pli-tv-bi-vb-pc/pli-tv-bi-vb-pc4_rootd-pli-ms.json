{	
"pli-tv-bi-vb-pc4:0.1":	"थेरवाद विनय ",
"pli-tv-bi-vb-pc4:0.2":	"भिक्खुनिविभङ्ग ",
"pli-tv-bi-vb-pc4:0.3":	"पाचित्तियकण्ड ",
"pli-tv-bi-vb-pc4:0.4":	"लसुणवग्ग ",
"pli-tv-bi-vb-pc4:0.5":	"४। जतुमट्ठकसिक्खापद ",
"pli-tv-bi-vb-pc4:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc4:1.2":	"तेन खो पन समयेन अञ्ञतरा पुराणराजोरोधा भिक्खुनीसु पब्बजिता होति। ",
"pli-tv-bi-vb-pc4:1.3":	"अञ्ञतरा भिक्खुनी अनभिरतिया पीळिता येन सा भिक्खुनी तेनुपसङ्कमि; उपसङ्कमित्वा तं भिक्खुनिं एतदवोच—",
"pli-tv-bi-vb-pc4:1.4":	"“राजा खो, अय्ये, तुम्हे चिराचिरं गच्छति। ",
"pli-tv-bi-vb-pc4:1.5":	"कथं तुम्हे धारेथा”ति? ",
"pli-tv-bi-vb-pc4:1.6":	"“जतुमट्ठकेन, अय्ये”ति। ",
"pli-tv-bi-vb-pc4:1.7":	"“किं एतं, अय्ये, जतुमट्ठकन्”ति? ",
"pli-tv-bi-vb-pc4:1.8":	"अथ खो सा भिक्खुनी तस्सा भिक्खुनिया जतुमट्ठकं आचिक्खि। ",
"pli-tv-bi-vb-pc4:1.9":	"अथ खो सा भिक्खुनी जतुमट्ठकं आदियित्वा धोवितुं विस्सरित्वा एकमन्तं छड्डेसि। ",
"pli-tv-bi-vb-pc4:1.10":	"भिक्खुनियो मक्खिकाहि सम्परिकिण्णं पस्सित्वा एवमाहंसु—",
"pli-tv-bi-vb-pc4:1.11":	"“कस्सिदं कम्मन्”ति? ",
"pli-tv-bi-vb-pc4:1.12":	"सा एवमाह— “मय्हिदं कम्मन्”ति। ",
"pli-tv-bi-vb-pc4:1.13":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc4:1.14":	"“कथञ्हि नाम भिक्खुनी जतुमट्ठकं आदियिस्सती”ति …पे… ",
"pli-tv-bi-vb-pc4:1.15":	"“सच्चं किर, भिक्खवे, भिक्खुनी जतुमट्ठकं आदियती”ति? ",
"pli-tv-bi-vb-pc4:1.16":	"“सच्चं, भगवा”ति। ",
"pli-tv-bi-vb-pc4:1.17":	"विगरहि बुद्धो भगवा …पे… ",
"pli-tv-bi-vb-pc4:1.18":	"कथञ्हि नाम, भिक्खवे, भिक्खुनी जतुमट्ठकं आदियिस्सति। ",
"pli-tv-bi-vb-pc4:1.19":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc4:1.20":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc4:1.21.1":	"“जतुमट्ठके पाचित्तियन्”ति। ",
"pli-tv-bi-vb-pc4:2.1":	"जतुमट्ठकं नाम ",
"pli-tv-bi-vb-pc4:2.2":	"जतुमयं कट्ठमयं पिट्ठमयं मत्तिकामयं। ",
"pli-tv-bi-vb-pc4:2.3":	"आदियेय्याति ",
"pli-tv-bi-vb-pc4:2.4":	"सम्फस्सं सादियन्ती अन्तमसो उप्पलपत्तम्पि मुत्तकरणं पवेसेति, आपत्ति पाचित्तियस्स। ",
"pli-tv-bi-vb-pc4:2.5.1":	"अनापत्ति—",
"pli-tv-bi-vb-pc4:2.6":	"आबाधपच्चया, ",
"pli-tv-bi-vb-pc4:2.7":	"उम्मत्तिकाय, ",
"pli-tv-bi-vb-pc4:2.8":	"आदिकम्मिकायाति। ",
"pli-tv-bi-vb-pc4:2.9":	"चतुत्थसिक्खापदं निट्ठितं। "
}	
