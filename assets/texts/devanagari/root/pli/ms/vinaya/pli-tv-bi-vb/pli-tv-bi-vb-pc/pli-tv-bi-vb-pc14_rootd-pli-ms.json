{	
"pli-tv-bi-vb-pc14:0.1":	"थेरवाद विनय ",
"pli-tv-bi-vb-pc14:0.2":	"भिक्खुनिविभङ्ग ",
"pli-tv-bi-vb-pc14:0.3":	"पाचित्तियकण्ड ",
"pli-tv-bi-vb-pc14:0.4":	"रत्तन्धकारवग्ग ",
"pli-tv-bi-vb-pc14:0.5":	"१४। दुतियिकौय्योजनसिक्खापद ",
"pli-tv-bi-vb-pc14:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc14:1.2":	"तेन खो पन समयेन थुल्लनन्दा भिक्खुनी रथिकायपि ब्यूहेपि सिङ्घाटकेपि पुरिसेन सद्धिं एकेनेका सन्तिट्ठतिपि सल्लपतिपि निकण्णिकम्पि जप्पेति दुतियिकम्पि भिक्खुनिं उय्योजेति। ",
"pli-tv-bi-vb-pc14:1.3":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc14:1.4":	"“कथञ्हि नाम अय्या थुल्लनन्दा रथिकायपि ब्यूहेपि सिङ्घाटकेपि पुरिसेन सद्धिं एकेनेका सन्तिट्ठिस्सतिपि सल्लपिस्सतिपि निकण्णिकम्पि जप्पिस्सति दुतियिकम्पि भिक्खुनिं उय्योजेस्सती”ति …पे… ",
"pli-tv-bi-vb-pc14:1.5":	"“सच्चं किर, भिक्खवे, थुल्लनन्दा भिक्खुनी रथिकायपि ब्यूहेपि सिङ्घाटकेपि पुरिसेन सद्धिं एकेनेका सन्तिट्ठतिपि सल्लपतिपि निकण्णिकम्पि जप्पेति दुतियिकम्पि भिक्खुनिं उय्योजेती”ति? ",
"pli-tv-bi-vb-pc14:1.6":	"“सच्चं, भगवा”ति। ",
"pli-tv-bi-vb-pc14:1.7":	"विगरहि बुद्धो भगवा …पे… ",
"pli-tv-bi-vb-pc14:1.8":	"कथञ्हि नाम, भिक्खवे, थुल्लनन्दा भिक्खुनी रथिकायपि ब्यूहेपि सिङ्घाटकेपि पुरिसेन सद्धिं एकेनेका सन्तिट्ठिस्सतिपि सल्लपिस्सतिपि निकण्णिकम्पि जप्पिस्सति दुतियिकम्पि भिक्खुनिं उय्योजेस्सति। ",
"pli-tv-bi-vb-pc14:1.9":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc14:1.10":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc14:1.11.1":	"“या पन भिक्खुनी रथिकाय वा ब्यूहे वा सिङ्घाटके वा पुरिसेन सद्धिं एकेनेका सन्तिट्ठेय्य वा सल्लपेय्य वा निकण्णिकं वा जप्पेय्य दुतियिकं वा भिक्खुनिं उय्योजेय्य, पाचित्तियन्”ति। ",
"pli-tv-bi-vb-pc14:2.1.1":	"या पनाति ",
"pli-tv-bi-vb-pc14:2.1.2":	"या यादिसा …पे… ",
"pli-tv-bi-vb-pc14:2.1.3":	"भिक्खुनीति ",
"pli-tv-bi-vb-pc14:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc14:2.1.5":	"रथिका नाम ",
"pli-tv-bi-vb-pc14:2.1.6":	"रच्छा वुच्चति। ",
"pli-tv-bi-vb-pc14:2.1.7":	"ब्यूहं नाम ",
"pli-tv-bi-vb-pc14:2.1.8":	"येनेव पविसन्ति तेनेव निक्खमन्ति। ",
"pli-tv-bi-vb-pc14:2.1.9":	"सिङ्घाटको नाम ",
"pli-tv-bi-vb-pc14:2.1.10":	"चच्चरं वुच्चति। ",
"pli-tv-bi-vb-pc14:2.1.11":	"पुरिसो नाम ",
"pli-tv-bi-vb-pc14:2.1.12":	"मनुस्सपुरिसो न यक्खो न पेतो न तिरच्छानगतो विञ्ञू पटिबलो सन्तिट्ठितुं सल्लपितुं। ",
"pli-tv-bi-vb-pc14:2.1.13":	"सद्धिन्ति ",
"pli-tv-bi-vb-pc14:2.1.14":	"एकतो। ",
"pli-tv-bi-vb-pc14:2.1.15":	"एकेनेकाति ",
"pli-tv-bi-vb-pc14:2.1.16":	"पुरिसो चेव होति भिक्खुनी च। ",
"pli-tv-bi-vb-pc14:2.1.17":	"सन्तिट्ठेय्य वाति ",
"pli-tv-bi-vb-pc14:2.1.18":	"पुरिसस्स हत्थपासे तिट्ठति, आपत्ति पाचित्तियस्स। ",
"pli-tv-bi-vb-pc14:2.1.19":	"सल्लपेय्य वाति ",
"pli-tv-bi-vb-pc14:2.1.20":	"पुरिसस्स हत्थपासे ठिता सल्लपति, आपत्ति पाचित्तियस्स। ",
"pli-tv-bi-vb-pc14:2.1.21":	"निकण्णिकं वा जप्पेय्याति ",
"pli-tv-bi-vb-pc14:2.1.22":	"पुरिसस्स उपकण्णके आरोचेति, आपत्ति पाचित्तियस्स। ",
"pli-tv-bi-vb-pc14:2.1.23":	"दुतियिकं वा भिक्खुनिं उय्योजेय्याति ",
"pli-tv-bi-vb-pc14:2.1.24":	"अनाचारं आचरितुकामा दुतियिकम्पि भिक्खुनिं उय्योजेति, आपत्ति दुक्कटस्स। ",
"pli-tv-bi-vb-pc14:2.1.25":	"दस्सनूपचारं वा सवनूपचारं वा विजहन्तिया आपत्ति दुक्कटस्स। ",
"pli-tv-bi-vb-pc14:2.1.26":	"विजहिते आपत्ति पाचित्तियस्स। ",
"pli-tv-bi-vb-pc14:2.2.1":	"हत्थपासं विजहित्वा सन्तिट्ठति वा सल्लपति वा आपत्ति दुक्कटस्स। ",
"pli-tv-bi-vb-pc14:2.2.2":	"यक्खेन वा पेतेन वा पण्डकेन वा तिरच्छानगतमनुस्सविग्गहेन वा सद्धिं सन्तिट्ठति वा सल्लपति वा, आपत्ति दुक्कटस्स। ",
"pli-tv-bi-vb-pc14:2.2.3.1":	"अनापत्ति—",
"pli-tv-bi-vb-pc14:2.2.4":	"यो कोचि विञ्ञू दुतियो होति, ",
"pli-tv-bi-vb-pc14:2.2.5":	"अरहोपेक्खा, ",
"pli-tv-bi-vb-pc14:2.2.6":	"अञ्ञविहिता सन्तिट्ठति वा सल्लपति वा, ",
"pli-tv-bi-vb-pc14:2.2.7":	"न अनाचारं आचरितुकामा, ",
"pli-tv-bi-vb-pc14:2.2.8":	"सति करणीये दुतियिकं भिक्खुनिं उय्योजेति, ",
"pli-tv-bi-vb-pc14:2.2.9":	"उम्मत्तिकाय, ",
"pli-tv-bi-vb-pc14:2.2.10":	"आदिकम्मिकायाति। ",
"pli-tv-bi-vb-pc14:2.2.11":	"चतुत्थसिक्खापदं निट्ठितं। "
}	
