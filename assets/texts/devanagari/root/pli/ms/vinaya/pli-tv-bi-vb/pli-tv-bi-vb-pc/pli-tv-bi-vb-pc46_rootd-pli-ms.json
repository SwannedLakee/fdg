{	
"pli-tv-bi-vb-pc46:0.1":	"थेरवाद विनय ",
"pli-tv-bi-vb-pc46:0.2":	"भिक्खुनिविभङ्ग ",
"pli-tv-bi-vb-pc46:0.3":	"पाचित्तियकण्ड ",
"pli-tv-bi-vb-pc46:0.4":	"चित्तागारवग्ग ",
"pli-tv-bi-vb-pc46:0.5":	"४६। भोजनदानसिक्खापद ",
"pli-tv-bi-vb-pc46:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc46:1.2":	"तेन खो पन समयेन थुल्लनन्दा भिक्खुनी नटानम्पि नटकानम्पि लङ्घकानम्पि सोकज्झायिकानम्पि कुम्भथूणिकानम्पि सहत्था खादनीयं भोजनीयं देति—",
"pli-tv-bi-vb-pc46:1.3":	"“मय्हं परिसति वण्णं भासथा”ति। ",
"pli-tv-bi-vb-pc46:1.4":	"नटापि नटकापि लङ्घकापि सोकज्झायिकापि कुम्भथूणिकापि थुल्लनन्दाय भिक्खुनिया परिसति वण्णं भासन्ति—",
"pli-tv-bi-vb-pc46:1.5":	"“अय्या थुल्लनन्दा बहुस्सुता भाणिका विसारदा पट्टा धम्मिं कथं कातुं; ",
"pli-tv-bi-vb-pc46:1.6":	"देथ अय्याय, करोथ अय्याया”ति। ",
"pli-tv-bi-vb-pc46:1.7":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc46:1.8":	"“कथञ्हि नाम अय्या थुल्लनन्दा अगारिकस्स सहत्था खादनीयं भोजनीयं दस्सती”ति …पे… ",
"pli-tv-bi-vb-pc46:1.9":	"“सच्चं किर, भिक्खवे, थुल्लनन्दा भिक्खुनी अगारिकस्स सहत्था खादनीयं भोजनीयं देती”ति? ",
"pli-tv-bi-vb-pc46:1.10":	"“सच्चं, भगवा”ति। ",
"pli-tv-bi-vb-pc46:1.11":	"विगरहि बुद्धो भगवा …पे… ",
"pli-tv-bi-vb-pc46:1.12":	"कथञ्हि नाम, भिक्खवे, थुल्लनन्दा भिक्खुनी अगारिकस्स सहत्था खादनीयं भोजनीयं दस्सति। ",
"pli-tv-bi-vb-pc46:1.13":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc46:1.14":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc46:1.15.1":	"“या पन भिक्खुनी अगारिकस्स वा परिब्बाजकस्स वा परिब्बाजिकाय वा सहत्था खादनीयं वा भोजनीयं वा ददेय्य, पाचित्तियन्”ति। ",
"pli-tv-bi-vb-pc46:2.1.1":	"या पनाति ",
"pli-tv-bi-vb-pc46:2.1.2":	"या यादिसा …पे… ",
"pli-tv-bi-vb-pc46:2.1.3":	"भिक्खुनीति ",
"pli-tv-bi-vb-pc46:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc46:2.1.5":	"अगारिको नाम ",
"pli-tv-bi-vb-pc46:2.1.6":	"यो कोचि अगारं अज्झावसति। ",
"pli-tv-bi-vb-pc46:2.1.7":	"परिब्बाजको नाम ",
"pli-tv-bi-vb-pc46:2.1.8":	"भिक्खुञ्च सामणेरञ्च ठपेत्वा यो कोचि परिब्बाजकसमापन्नो। ",
"pli-tv-bi-vb-pc46:2.1.9":	"परिब्बाजिका नाम ",
"pli-tv-bi-vb-pc46:2.1.10":	"भिक्खुनिञ्च सिक्खमानञ्च सामणेरिञ्च ठपेत्वा या काचि परिब्बाजिकसमापन्ना। ",
"pli-tv-bi-vb-pc46:2.1.11":	"खादनीयं नाम ",
"pli-tv-bi-vb-pc46:2.1.12":	"पञ्च भोजनानि—",
"pli-tv-bi-vb-pc46:2.1.13":	"उदकदन्तपोनं ठपेत्वा अवसेसं खादनीयं नाम। ",
"pli-tv-bi-vb-pc46:2.1.14":	"भोजनीयं नाम ",
"pli-tv-bi-vb-pc46:2.1.15":	"पञ्च भोजनानि—ओदनो, कुम्मासो, सत्तु, मच्छो, मंसं। ",
"pli-tv-bi-vb-pc46:2.1.16":	"ददेय्याति ",
"pli-tv-bi-vb-pc46:2.1.17":	"कायेन वा कायपटिबद्धेन वा निस्सग्गियेन वा देति, आपत्ति पाचित्तियस्स। ",
"pli-tv-bi-vb-pc46:2.1.18":	"उदकदन्तपोनं देति, आपत्ति दुक्कटस्स। ",
"pli-tv-bi-vb-pc46:2.2.1":	"अनापत्ति—",
"pli-tv-bi-vb-pc46:2.2.2":	"दापेति न देति, ",
"pli-tv-bi-vb-pc46:2.2.3":	"उपनिक्खिपित्वा देति, ",
"pli-tv-bi-vb-pc46:2.2.4":	"बाहिरालेपं देति, ",
"pli-tv-bi-vb-pc46:2.2.5":	"उम्मत्तिकाय, ",
"pli-tv-bi-vb-pc46:2.2.6":	"आदिकम्मिकायाति। ",
"pli-tv-bi-vb-pc46:2.2.7":	"छट्ठसिक्खापदं निट्ठितं। "
}	
