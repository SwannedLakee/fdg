{	
"pli-tv-bi-vb-pc80:0.1":	"थेरवाद विनय ",
"pli-tv-bi-vb-pc80:0.2":	"भिक्खुनिविभङ्ग ",
"pli-tv-bi-vb-pc80:0.3":	"पाचित्तियकण्ड ",
"pli-tv-bi-vb-pc80:0.4":	"कुमारिभूतवग्ग ",
"pli-tv-bi-vb-pc80:0.5":	"८०। अननुञ्ञातसिक्खापद ",
"pli-tv-bi-vb-pc80:1.1":	"तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। ",
"pli-tv-bi-vb-pc80:1.2":	"तेन खो पन समयेन थुल्लनन्दा भिक्खुनी मातापितूहिपि सामिकेनपि अननुञ्ञातं सिक्खमानं वुट्ठापेति। ",
"pli-tv-bi-vb-pc80:1.3":	"मातापितरोपि सामिकोपि उज्झायन्ति खिय्यन्ति विपाचेन्ति—",
"pli-tv-bi-vb-pc80:1.4":	"“कथञ्हि नाम अय्या थुल्लनन्दा अम्हेहि अननुञ्ञातं सिक्खमानं वुट्ठापेस्सती”ति। ",
"pli-tv-bi-vb-pc80:1.5":	"अस्सोसुं खो भिक्खुनियो मातापितूनम्पि सामिकस्सपि उज्झायन्तानं खिय्यन्तानं विपाचेन्तानं। ",
"pli-tv-bi-vb-pc80:1.6":	"या ता भिक्खुनियो अप्पिच्छा …पे… ता उज्झायन्ति खिय्यन्ति विपाचेन्ति—",
"pli-tv-bi-vb-pc80:1.7":	"“कथञ्हि नाम अय्या थुल्लनन्दा मातापितूहिपि सामिकेनपि अननुञ्ञातं सिक्खमानं वुट्ठापेस्सती”ति …पे… ",
"pli-tv-bi-vb-pc80:1.8":	"“सच्चं किर, भिक्खवे, थुल्लनन्दा भिक्खुनी, मातापितूहिपि सामिकेनपि अननुञ्ञातं सिक्खमानं वुट्ठापेती”ति? ",
"pli-tv-bi-vb-pc80:1.9":	"“सच्चं, भगवा”ति। ",
"pli-tv-bi-vb-pc80:1.10":	"विगरहि बुद्धो भगवा …पे… ",
"pli-tv-bi-vb-pc80:1.11":	"कथञ्हि नाम, भिक्खवे, थुल्लनन्दा भिक्खुनी मातापितूहिपि सामिकेनपि अननुञ्ञातं सिक्खमानं वुट्ठापेस्सति। ",
"pli-tv-bi-vb-pc80:1.12":	"नेतं, भिक्खवे, अप्पसन्नानं वा पसादाय …पे… ",
"pli-tv-bi-vb-pc80:1.13":	"एवञ्च पन, भिक्खवे, भिक्खुनियो इमं सिक्खापदं उद्दिसन्तु—",
"pli-tv-bi-vb-pc80:1.14.1":	"“या पन भिक्खुनी मातापितूहि वा सामिकेन वा अननुञ्ञातं सिक्खमानं वुट्ठापेय्य, पाचित्तियन्”ति। ",
"pli-tv-bi-vb-pc80:2.1.1":	"या पनाति ",
"pli-tv-bi-vb-pc80:2.1.2":	"या यादिसा …पे… ",
"pli-tv-bi-vb-pc80:2.1.3":	"भिक्खुनीति ",
"pli-tv-bi-vb-pc80:2.1.4":	"…पे… अयं इमस्मिं अत्थे अधिप्पेता भिक्खुनीति। ",
"pli-tv-bi-vb-pc80:2.1.5":	"मातापितरो नाम ",
"pli-tv-bi-vb-pc80:2.1.6":	"जनका वुच्चन्ति। ",
"pli-tv-bi-vb-pc80:2.1.7":	"सामिको नाम ",
"pli-tv-bi-vb-pc80:2.1.8":	"येन परिग्गहिता होति। ",
"pli-tv-bi-vb-pc80:2.1.9":	"अननुञ्ञाताति ",
"pli-tv-bi-vb-pc80:2.1.10":	"अनापुच्छा। ",
"pli-tv-bi-vb-pc80:2.1.11":	"सिक्खमाना नाम ",
"pli-tv-bi-vb-pc80:2.1.12":	"द्वे वस्सानि छसु धम्मेसु सिक्खितसिक्खा। ",
"pli-tv-bi-vb-pc80:2.1.13":	"वुट्ठापेय्याति ",
"pli-tv-bi-vb-pc80:2.1.14":	"उपसम्पादेय्य। ",
"pli-tv-bi-vb-pc80:2.1.15":	"“वुट्ठापेस्सामी”ति गणं वा आचरिनिं वा पत्तं वा चीवरं वा परियेसति, सीमं वा सम्मन्नति, आपत्ति दुक्कटस्स। ",
"pli-tv-bi-vb-pc80:2.1.16":	"ञत्तिया दुक्कटं। ",
"pli-tv-bi-vb-pc80:2.1.17":	"द्वीहि कम्मवाचाहि दुक्कटा। ",
"pli-tv-bi-vb-pc80:2.1.18":	"कम्मवाचापरियोसाने उपज्झायाय आपत्ति पाचित्तियस्स। ",
"pli-tv-bi-vb-pc80:2.1.19":	"गणस्स च आचरिनिया च आपत्ति दुक्कटस्स। ",
"pli-tv-bi-vb-pc80:2.2.1":	"अनापत्ति—",
"pli-tv-bi-vb-pc80:2.2.2":	"अजानन्ती वुट्ठापेति, ",
"pli-tv-bi-vb-pc80:2.2.3":	"अपलोकेत्वा वुट्ठापेति, ",
"pli-tv-bi-vb-pc80:2.2.4":	"उम्मत्तिकाय, ",
"pli-tv-bi-vb-pc80:2.2.5":	"आदिकम्मिकायाति। ",
"pli-tv-bi-vb-pc80:2.2.6":	"दसमसिक्खापदं निट्ठितं। "
}	
