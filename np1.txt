<div class="level4">
<span class="level5">
<a href="/ru/sc/?q=bu-pm#pli-tv-bu-pm:54.0.2">Nissaggiya Pācittiya 21. Patta</a> 
<a href="/ru/sc/?q=pli-tv-bu-vb-np21#pli-tv-bu-vb-np21:2.17.0">vb</a> Dasāhaparamaṁ atirekapatto dhāretabbo, taṁ atikkāmayato nissaggiyaṁ pācittiyaṁ. 
</span>
</div>
<div class="level4">
<span class="level5">
<a href="/ru/sc/?q=bu-pm#pli-tv-bu-pm:55.0">Nissaggiya Pācittiya 22. Ūnapañcabandhana</a> 
<a href="/ru/sc/?q=pli-tv-bu-vb-np22#pli-tv-bu-vb-np22:1.3.17.0">vb</a> Yo pana bhikkhu ūnapañcabandhanena pattena aññaṁ navaṁ pattaṁ cetāpeyya, nissaggiyaṁ pācittiyaṁ. Tena bhikkhunā so patto bhikkhuparisāya nissajjitabbo, yo ca tassā bhikkhuparisāya pattapariyanto, so tassa bhikkhuno padātabbo “ayaṁ te bhikkhu patto yāva bhedanāya dhāretabbo”ti, ayaṁ tattha sāmīci. 
</span>
</div>
<div class="level4">
<span class="level5">
<a href="/ru/sc/?q=bu-pm#pli-tv-bu-pm:56.0">Nissaggiya Pācittiya 23. Bhesajja</a> 
<a href="/ru/sc/?q=pli-tv-bu-vb-np23#pli-tv-bu-vb-np23:1.3.32.0">vb</a> Yāni kho pana tāni gilānānaṁ bhikkhūnaṁ paṭisāyanīyāni bhesajjāni, seyyathidaṁ—sappi navanītaṁ telaṁ madhu phāṇitaṁ, tāni paṭiggahetvā sattāhaparamaṁ sannidhikārakaṁ paribhuñjitabbāni, taṁ atikkāmayato nissaggiyaṁ pācittiyaṁ. 
</span>
</div>
<div class="level4">
<span class="level5">
<a href="/ru/sc/?q=bu-pm#pli-tv-bu-pm:57.0">Nissaggiya Pācittiya 24. Vassikasāṭika</a> 
<a href="/ru/sc/?q=pli-tv-bu-vb-np24#pli-tv-bu-vb-np24:1.18.0">vb</a> “Māso seso gimhāna”nti bhikkhunā vassikasāṭikacīvaraṁ pariyesitabbaṁ, “addhamāso seso gimhāna”nti katvā nivāsetabbaṁ. Orena ce “māso seso gimhāna”nti vassikasāṭikacīvaraṁ pariyeseyya, orena“ddhamāso seso gimhāna”nti katvā nivāseyya, nissaggiyaṁ pācittiyaṁ. 
</span>
</div>
<div class="level4">
<span class="level5">
<a href="/ru/sc/?q=bu-pm#pli-tv-bu-pm:58.0">Nissaggiya Pācittiya 25. Cīvaraacchindana</a> 
<a href="/ru/sc/?q=pli-tv-bu-vb-np25#pli-tv-bu-vb-np25:1.27.0">vb</a> Yo pana bhikkhu bhikkhussa sāmaṁ cīvaraṁ datvā kupito anattamano acchindeyya vā acchindāpeyya vā, nissaggiyaṁ pācittiyaṁ. 
</span>
</div>
<div class="level4">
<span class="level5">
<a href="/ru/sc/?q=bu-pm#pli-tv-bu-pm:59.0">Nissaggiya Pācittiya 26. Suttaviññatti</a> 
<a href="/ru/sc/?q=pli-tv-bu-vb-np26#pli-tv-bu-vb-np26:1.23.0">vb</a> Yo pana bhikkhu sāmaṁ suttaṁ viññāpetvā tantavāyehi cīvaraṁ vāyāpeyya, nissaggiyaṁ pācittiyaṁ. 
</span>
</div>
<div class="level4">
<span class="level5">
<a href="/ru/sc/?q=bu-pm#pli-tv-bu-pm:60.0">Nissaggiya Pācittiya 27. Mahāpesakāra</a> 
<a href="/ru/sc/?q=pli-tv-bu-vb-np27#pli-tv-bu-vb-np27:1.45.0">vb</a> Bhikkhuṁ paneva uddissa aññātako gahapati vā gahapatānī vā tantavāyehi cīvaraṁ vāyāpeyya, tatra ce so bhikkhu pubbe appavārito tantavāye upasaṅkamitvā cīvare vikappaṁ āpajjeyya “idaṁ kho, āvuso, cīvaraṁ maṁ uddissa viyyati, āyatañca karotha, vitthatañca, appitañca, suvītañca, suppavāyitañca, suvilekhitañca, suvitacchitañca karotha, appeva nāma mayampi āyasmantānaṁ kiñcimattaṁ anupadajjeyyāmā”ti. Evañca so bhikkhu vatvā kiñcimattaṁ anupadajjeyya antamaso piṇḍapātamattampi, nissaggiyaṁ pācittiyaṁ. 
</span>
</div>
<div class="level4">
<span class="level5">
<a href="/ru/sc/?q=bu-pm#pli-tv-bu-pm:61.0">Nissaggiya Pācittiya 28. Accekacīvara</a> 
<a href="/ru/sc/?q=pli-tv-bu-vb-np28#pli-tv-bu-vb-np28:1.2.19.0">vb</a> Dasāhānāgataṁ kattikatemāsikapuṇṇamaṁ bhikkhuno paneva accekacīvaraṁ uppajjeyya, accekaṁ maññamānena bhikkhunā paṭiggahetabbaṁ, paṭiggahetvā yāva cīvarakālasamayaṁ nikkhipitabbaṁ. Tato ce uttari nikkhipeyya, nissaggiyaṁ pācittiyaṁ. 
</span>
</div>
<div class="level4">
<span class="level5">
<a href="/ru/sc/?q=bu-pm#pli-tv-bu-pm:62.0">Nissaggiya Pācittiya 29. Sāsaṅka</a> 
<a href="/ru/sc/?q=pli-tv-bu-vb-np29#pli-tv-bu-vb-np29:1.2.16.0">vb</a> Upavassaṁ kho pana kattikapuṇṇamaṁ yāni kho pana tāni āraññakāni senāsanāni sāsaṅkasammatāni sappaṭibhayāni, tathārūpesu bhikkhu senāsanesu viharanto ākaṅkhamāno tiṇṇaṁ cīvarānaṁ aññataraṁ cīvaraṁ antaraghare nikkhipeyya, siyā ca tassa bhikkhuno kocideva paccayo tena cīvarena vippavāsāya, chārattaparamaṁ tena bhikkhunā tena cīvarena vippavasitabbaṁ. Tato ce uttari vippavaseyya aññatra bhikkhusammutiyā, nissaggiyaṁ pācittiyaṁ. 
</span>
</div>
<div class="level4">
<span class="level5">
<a href="/ru/sc/?q=bu-pm#pli-tv-bu-pm:63.0">Nissaggiya Pācittiya 30. Pariṇata</a> 
<a href="/ru/sc/?q=pli-tv-bu-vb-np30#pli-tv-bu-vb-np30:1.27.0">vb</a> Yo pana bhikkhu jānaṁ saṅghikaṁ lābhaṁ pariṇataṁ attano pariṇāmeyya, nissaggiyaṁ pācittiyaṁ. Pattavaggo tatiyo. 
</span>
</div>
